[
  {"content":"\r\n\r\nتغيير جنسيت\r\nاز منظر فقه و حقوق\r\nتأليف :\r\nمحمد مهدى كريمى نيا\r\nمعاونت پژوهشى مركز فقهى ائمه اطهار عليهم السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكريمى نيا ، محمد مهدى ، 1344 -\r\nتغيير جنسيت از منظر فقه و حقوق / تأليف محمد مهدى كريمى نيا . - قم : مركز فقهى ائمه اطهار عليهم السلام ، 1430 ق = 1389 .\r\nISBN : 978 - 600 - 5694 - 08 - 6\r\nفهرستنويسى بر اساس اطلاعات فيپا .\r\nكتابنامه : ص . [ 475 
  ] - 490 ؛ همچنين به صورت زيرنويس .\r\nچاپ اول .\r\n1 . تغيير جنسيت ( فقه ) . 2 . مسائل مستحدثه . 3 . تغيير جنسيت - مطالعات تطبيقى . 4 . پزشكى - فتواها . الف . مركز فقهى ائمه اطهار عليهم السلام . معاونت پژوهشى . ب . عنوان .\r\n1389\r\n4 ك 7 ت / 6 / 198 BP\r\n379 / 297\r\nانتشارات مركز فقهى ائمه اطهار عليهم السلام\r\nتغيير جنسيت\r\nاز منظر فقه و حقوق\r\nتأليف : محمد مهدى كريمى نيا\r\nناشر : مركز فقهى ائمه اطهار عليهم السلام\r\nنوبت چاپ : اول - 1389 ش\r\nچاپ : اعتماد - قم\r\nشمارگان : 1500 جلد\r\nحق چاپ محفوظ است\r\nشابك : 6 - 08 - 5694 - 600 - 978\r\nISBN : 978 - 600 - 5694 - 08 - 6\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nمقدمه‌معاونت پژوهشى مركز فقهى ائمه اطهار\r\nبررسى مسائل نوپيدا همواره امرى رايج و بايسته در ميان فقيهان بوده است ، اما درروزگار ما با پيشرفت‌هاى شگرف علمى و تحولات چشمگير در عرصه‌هاى فناورى ، انبوهى از اين مسائل در زمينه‌هاى گوناگون رخ نموده كه بخش زيادى از توانمندى عالمان دينى و فقه‌پژوهان را مبذول هماوردى با آنها كرده است .\r\nيكى از اين زمينه‌ها ، حوزه پزشكى است كه دستخوش تحولات و دگرگونىهاى بسيارى گشته و به دنبال آن مسائل نوپيدا و پرسش‌هاى فقهى بسيارى در اين حوزه‌جلوه‌گر شده است .\r\nمركز فقهى ائمه اطهار : كه به اهتمام مرجع عاليقدر حضرت آيت الله العظمى فاضل لنكرانى ( قدس سره ) بنيان نهاده شده ، بيش از يك دهه است كه با تربيت دانش‌آموختگان ، فراهم آوردن امكانات و بسترهاى مناسب ، ايجاد كتابخانه تخصصى و سامان‌دهى گروه‌هاى پژوهشى در تبيين مسائل فقهى و پاسخ‌دهى به پرسش‌هاى اين‌گونه كوشيده و به تدوين پژوهش‌هاى دقيق و جامع در كشف و بازآفرينى آموزه‌هاى اسلام ناب محمدى 6 همت گماشته است . از آن جمله ايجاد گروه پژوهشى فقه پزشكى است كه از رهاوردهاى آن كتاب‌هاى ارزنده‌اى چون : المبسوط فى فقه المبسوط المعاصرة ، المسائل الطبية در 2 جلد ، تلقيح مصنوعى ( به زبان فارسى و عربى ) ، احكام پزشكان و بيماران ( مطابق با فتواى مرجع عاليقدر حضرت آيت الله العظمى فاضل لنكرانى ( قدس سره ) مىباشد .\r\nو اينك كتاب حاضر با عنوان : « تغيير جنسيت از منظر فقه و حقوق » به جامعه علمى كشور تقديم مىگردد ، كتابى كه حاصل تلاش ارزشمند حجة الاسلام والمسلمين\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمحمدمهدى كريمىنيا است . ايشان به عنوان دانش‌پژوه اين مركز ، ساليانى در دوره‌هاى اجتهادى و تخصصى حضورى موفق داشته‌اند و هم اكنون به عنوان « مدير گروه پژوهشى فقه پزشكى » به پژوهش و سامان‌بخشى تحقيقات اين واحد اهتمام دارند .\r\nبايد اذعان نمود كه مسأله تغيير جنسيت به عنوان يك پديده نوظهور پزشكى پرسش‌هاى فراوانى در پى داشته است ، چه با پيشرفت دانش پزشكى و تكنولوژى جراحى اين امكان فراهم آمده كه جنسيت افراد از مؤنث به مذكر و برعكس تغيير يابد و اين امر نه تنها در مورد بيمارانى چون هرمافروديسم ( دوجنسىها ) صورت مىگيرد ، بلكه درمورد افراد سالم نيز قابل انجام گرديده است . از اين رو ، جواز اين اقدام و تأثير آن در روابط ميان زوجين از نظر بقاى ازدواج ، نفقه ، مهريه ، ولايت ، ارث و . . . و نيز در روابط با فرزندان جاى مطالعه و تحقيق بسيار دارد .\r\nمحقق محترم جناب آقاى محمدمهدى كريمىنيا با همت و الا و كوشش مجدانه اين رسالت علمى را دريافته و اثرى را آفريده‌اند كه جاى بسى تقدير و سپاس دارد . موضوع‌شناسى دقيق ومطالعه ابعاد تغيير جنسيت ، بررسى اقسام آن و پرداختن به مسائلى چون اختلال هويت جنسى و علت شناسى اين پديده ، بررسى فقهى مسأله خنثى ، تبيين ديدگاه حقوقى ايران و ساير كشورها ، بيان تفصيلى مبانى فقهى جواز يا عدم جواز تغيير جنسيت و نقد و تحليل ادله و همچنين مطالعه كامل آثار تغيير جنسيت در روابط زوجين و اولاد و در نهايت جمع‌بندى و ارائه پيشنهادها و راهكارهاى مناسب از ويژگىهاى قابل ذكر اين اثر است .\r\nمعاونت پژوهشى مركز فقهى ائمه اطهار : ضمن تقدير و تشكر از زحمات نويسنده محترم ، از انديشمندان ديگرى كه در سامان يافتن كتاب حاضر نقش‌داشته‌اند ، از جمله : آيت‌الله شيخ محمدجواد فاضل لنكرانى ( قدس سره ) ، آيت الله مهدى هادوى تهرانى و حجت الاسلام والمسلمين آقاى دكتر سيد على علوى قزوينى ( ارزياب علمى ) قدردانى مىكند و اميد آن دارد كه اين اثر مورد استقبال و استفاده دانشوران ، فقه‌پژوهان و جامعه علمى و پزشكى كشور قرار گيرد .\r\nمحمد مهدى مقدادى - معاون پژوهشى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nپيش‌گفتار\r\nسال‌ها پيش كه دانشجوى رشتهء حقوق در مقطع كارشناسى بودم ، قضيه‌اى سرنوشت زندگى من را دگرگون ساخت ؛ حادثه‌اى كه بيش از ده سال كم و بيش دربارهء آن فكر كرده و يا مطالعه مىكنم . جريان از اين قرار بود كه استاد در كلاس درس ، موضوعاتى را به عنوان كار تحقيق پيشنهاد نمود . هر دانشجويى مىبايست يك موضوع جهت كار تحقيقى و نگارش مقاله انتخاب مىكرد . يكى از آن موضوعات كه هيچ كس آن را انتخاب نكرد و در عين حال ، مورد توجهء اين جانب واقع شد ، موضوع « تغيير جنسيت » بود . به دشوارى كار تحقيق دربارهء تغيير جنسيت آگاهى داشتم ؛ چه اين كه ، موضوع فوق از مسايل نو پيدا و جديد بود كه دربارهء آن كار چندانى صورت نگرفته بود ، و منابع و مآخذ كافى در باب آن يافت نمىشد . با اين حال ، از اشتياق اين جانب براى تحقيق و مطالعه ، چيزى كاسته نشد .\r\nپس از چندى ، پژوهش مورد نظر به پايان رسيد و در قالب يك كنفرانس ، براى دانشجويان كلاس ارايه شد ، كه مورد استقبال واقع گرديد ، و چند ماه بعد در قالب يك مقاله ، در مجلهء معرفت ، شمارهء 36 به چاپ رسيد .\r\nدر خرداد 1383 كنگره‌اى تحت عنوان « اولين كنگره پزشكى قانونى كشورهاى اسلامى » در تهران برگزار شد . مقالهء پيش گفته ، براى كنگره فوق الذكر ارسال كردم . از اين جانب براى شركت در كنگره و ارايهء مقاله دعوت به عمل آمد . اين كار انجام شد . از ماجراهاى حاشيه‌اى و مبارك اين كنگره ، آشنايى با پروفسور بهرام ميرجلالى ، جراح\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nتغيير جنسيت و آقاى حسين زمانى ، تكنيسين اتاق عمل بود . اين دوستى و آشنايى باعث شد كه پروفسور ميرجلالى براى ديدن بيماران دو جنسى و تراجنسيتى ( ترانس سكشواليسم ) « 1 » از اين جانب دعوت به عمل آورد .\r\nاز اين بعد ، مطالعه و تحقيق من ، تنها جنبهء نظرى و تئورى نداشت ، بلكه به مطب پزشك نامبرده رفتم و از نزديك با بيماران آشنا شدم و با تعدادى از آنان مصاحبه و گفت‌وگو كردم و اطلاعات بيش‌ترى رابه دست آوردم .\r\nدر نهايت به فكر افتادم كه بحث « تغيير جنسيت » را به عنوان موضوع پايان نامهء سطح 4 ( دكترى ) به واحد مدارج علمى مركز مديريت حوزهء علميهء قم پيشنهاد دهم . اين كار انجام شد ، كه مورد موافقت واحد مربوطه قرار گرفت . پس از چندى اين اثر علمى مورد توجه رياست محترم مركز فقهى ائمه اطهار : ، آيت‌الله شيخ محمد جواد فاضل لنكرانى ( قدس سره ) قرار گرفت . به دستور ايشان ، اين كتاب در گروه فقه پزشكى مركز فقهى ائمه اطهار : مورد ارزيابى و بررسى قرار گرفت و براى چاپ آماده گرديد .\r\nبرخورد لازم مىبينم از بذل توجه و پىگيرى ايشان و نيز آيت‌الله مهدى هادوى تهرانى ( استاد راهنما ) ، حجت الاسلام والمسلمين دكتر سيد على علوى قزوينى ( ارزياب كتاب ) ، دكتر محمد مهدى مقدادى ( معاون پژوهش مركز فقهى ائمه اطهار : ) و آقاى مهدى پاشازاده ( تايپيست ) تشكر كنم .\r\nبرخوانندگان عزيز پوشيده نيست كه نوشتار حاضر ، كتاب فتوا يا رسالهء عمليه نيست و افراد مىبايستى براى كسب تكاليف شرعيهء خويش به رسالهء عمليهء مرجع تقليد اعلم مراجعه فرمايند . از آن‌جايى كه اين تأليف ، يك كتاب استدلالى و تحليلى بوده ، تلاش شده تا اقوال و نظرات همهء فقها و حقوقدانان ، از نقطه نظر علمى مورد بررسى و ارزيابى منصفانه قرار گيرد . بنابراين ، ذكر اسامى آن بزرگواران به منزلهء تأييد همهء ديدگاه‌هاو نظرات علمى ، اجتماعى و سياسى آنان نيست .\r\nهمچنين در تدوين اين اثر علمى از همكارى و مساعدت علمى عده‌اى از عزيزان\r\n\r\n\r\n","description":"","footnote":"\r\n( 1 )  . Transsexualisme . \r\n","page_name":" 22 ","page_number":22},
  {"content":"\r\n\r\nبهره‌مند بودم كه لازم مىبينم از افراد ذيل نيز تقدير و تشكر كنم :\r\nپروفسور بهرام مير جلالى ( جراح تغيير جنسيت ) ، دكتر مهدى صابرى ( روان‌پزشك ) ، دكتر فريدون مهرابى ( متخصص روان‌پزشكى ) ، دكتر علىرضا كاهانى ( متخصص پزشكى قانونى ) ، دكتر محمدرضا محمدى ( روانشناس ) ، فرشيد تقىزاده ( محقق ) ، محمدجواد شمس‌على ( مترجم ) ، خانم مريم‌مُلك‌آرا ، دكتر فريدون يموت‌پور ( متخصص جراحى عمومى و دستيار جراح تغيير جنسيت ) ، آقاى حسين زمانى ( تكنسين اتاق عمل و سرپرست بخش  GRS  و خانم‌ها گل‌بانو و ياس‌بانو ميرجلالى ( مديريت كلينيك  GRS . \r\nدر پايان از زحمات همسر و فرزندانم ( موسى و على رضا ) كه در طول نگارش اين كتاب مرا يارى نمودند سپاسگزارى مىكنم .\r\nپيشاپيش از همهء صاحب نظران و انديشمندانى كه با بيان نظرات اصلاحى خويش ، به رفع نواقص و اشتباهات اين كتاب كمك مىكنند تقدير مىنمايم .\r\nپاداش معنوى اين كتاب را به روح مادر عزيزم مرحومه فاطمه حججى و نيز برادر شهيدم على نقى كريمىنيا تقديم مىدارم . اميد است اين اثر ناچيز مقبول ايزد منّان و حضرت امام مهدى ( ارواحنا فداه ) قرار گرفته و زمينه‌اى براى پژوهش‌هاى بيش‌تر باشد .\r\nو ما توفيقى الّا بِالله ، عليه توكلتُ واليه انيبُ\r\nمحمدمهدى كريمى نيا\r\n28 بهمن 1388\r\n Kariminiyaoo @ yahoo . com \r\n xparsi @ yahoo . com \r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nمقدمه\r\nمباحث مقدمى مربوط به « بررسى فقهى - حقوقى تغيير جنسيت » را در ضمن چند قسمت زير ارايه مىشود :\r\n\r\n1 . بيان و شناسايى موضوع تحقيق\r\nآن‌چه در اين كتاب مدّ نظر است ، بررسى « فقهى و حقوقى » تغيير جنسيت است . البته در بسيارى موارد ، نتيجهء بحث فقهى و حقوقى يك‌سان است ؛ چه اين‌كه حقوق ايران ، مخصوصاً « قانون مدنى ايران » و « قانون مجازات اسلامى » بر اساس فقه اماميه تدوين شده است . نيز طبق اصل چهارم قانون اساسى ، قوانين مدوّنهء ايران ، بايد براساس موازين اسلامى باشد . « 1 »\r\n\r\n\r\n","description":"","footnote":"\r\n( 1 ) . اصل چهارم قانون اساسى : « كلية قوانين و مقررات مدنى ، جزايى ، مالى ، اقتصادى ، ادارى ، فرهنگى ، نظامى ، سياسى و غير اين‌ها بايد براساس موازين اسلامى باشد و اين اصل بر اطلاق يا عموم همهء اصول قانون اساسى و قوانين و مقررات ديگر حاكم است و تشخيص اين امر بر عهدهء فقهاى شوراى نگهبان است » .\r\nهمچنين قانون اساسى جمهورى اسلامى ايران در اصل يكصد و شصت و هفتم دربارهء وظيفهء قاضى مىگويد : « قاضى موظف است كوشش كند حكم هر دعوا در قوانين مدوّنه بيابد و اگر نيابد با استناد به منابع معتبر اسلامى يا فتاوى معتبر حكم قضيه را صادر نمايد و نمىتواند به بهانهء سكوت يا نقص يا اجمال يا تعارض قوانين مدونه ، از رسيدگى به دعوا و صدور حكم امتناع ورزد » .\r\n","page_name":" 25 ","page_number":25},
  {"content":"\r\n\r\nبا توجه به عنوان كتاب ، در پى آن هستيم كه تغيير جنسيت از دو بُعد « فقهى » و « حقوقى » مورد بررسى و ارزيابى قرار گيرد ، و هرگاه ديدگاه فقيهان اسلامى در مسأله‌اى مورد توجه قرار گيرد ، ديدگاه قوانين موضوعه ايران نيز بيان گردد . از اين رو ، لازم است استنادات حقوقى مسأله ، مانند « قانون مدنى ايران » ذكر شود .\r\nتغيير جنسيت به معناى تبديل جنس پسر به دختر و يا برعكس ، به عنوان يك پديدهء خارجى و نو ظهور ، زمينه‌ساز پرسش‌هاى فراوان فقهى و حقوقى است ، كه عمدتاً اين مباحث در باب « حقوق خانواده » است . مانند : جواز يا عدم جواز تغيير جنسيت ، بقا يا عدم بقاى ازدواج پس از تغيير جنسيت يكى از زوجين ، ولايت و سرپرستى شخص پس از تغيير جنسيت ، مسألهء ارث ، نفقه ، مهريه ، عناوين خانوادگى و غيره ، كه در اين رساله مورد بررسى قرار مىگيرد .\r\nدر هر حال ، مسألهء تغيير جنسيت از موضوعات بسيار گسترده و چند جانبه است كه ارايهء تحقيقى جامع در مورد تمام زواياى آن امرى دشوار به نظر مىرسد . ارتباط اين موضوع با مسايل فقهى ، حقوقى و قانونى ، از يك سو و نيز پيوند آن با مسائل پزشكى ، روان پزشكى و ارزشى و اخلاقى و حتى تاريخى و فلسفى و احياناً اسطوره‌اى ، از روى ديگر از تغيير جنسيت موضوعى ساخته‌اند كه بحث كامل و جامع دربارهء آن را دور از انتظار ساخته است .\r\n\r\n2 . اهميت و جايگاه موضوع تغيير جنسيت\r\nامروزه بررسى مسألهء « تغيير جنسيت » نه تنها از منظر پزشكى اهمّيت دارد ، بلكه به لحاظ مباحث فقهى و حقوقى نيز حائز اهميت است . البته مباحث مربوط به افراد « خنثى » يا « دو جنسى » يك پديدهء نو و امرى نو ظهورى محسوب نمىشود ؛ زيرا از گذشته تاكنون همواره افرادى به عنوان خنثى يا بيمار جنسى در جوامع بشرى مىزيسته‌اند . بر اين اساس ، در روايات دينى و فقه اسلامى پيرامون وضعيت فقهى اين گونه افراد نيز سخن گفته شده است .\r\nآن چه موضوع تغيير جنسيت را از اهميت ويژه برخوردار ساخته است ، پيشرفت\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nتكنولوژى و توسعهء دانش جراحى و امكان تغيير جنسيت است . همواره اخبارى مبنى بر تغيير جنسيت افراد به گوش مىرسد . اين امر نه تنها در مورد افراد بيمارِ جسمى ، مانند دو جنسىها ( هرمافروديسم ) « 1 » صورت مىگيرد ، بلكه تغيير جنسيت در مورد افراد سالم نيز قابل تحقق است . در گذشته تغيير جنسيت و تبديل پسر به دختر و برعكس ، يك امرى غير ممكن تلقى مىشد ، امّا در دهه‌هاى اخير ، هزاران عمل تغيير جنسيت به وقوع پيوسته است ؛ به طورى كه يكى از پزشكان جراح در ايران ، مىگويد : در مدت 15 سال گذشته ، حدود 500 عمل تغيير جنسيت انجام داده‌ام ، به گونه‌اى كه اگر كسى اين افراد را ببيند ، باور نمىكند كه جنسيت فعلى آنان ، با جنسيت پيشين آنان متفاوت بوده است .\r\nيكى از علل اهميت بحث فوق ، پرسش‌هاى فراوانى است كه همواره دربارهء تغيير جنسيت مطرح مىشود . تقريباً تمام مراجع تقليد معاصر ، در رسالهء جديد خويش ، موسوم به « رسالهء استفتاء آت » دربارهء تغيير جنسيت اظهار نظر كرده‌اند . اين امر ، نشانهء آن است كه پرسش‌هاى فراوانى در اين باره ، براى جامعهء دينى ايران مطرح است . نگاهى گذرا به رساله‌هاى استفتاءآت ، شاهدى بر اين مدّعا است . از اين رو ، هر چند تغيير جنسيت يك بحث نو و جديد است ، ولى گستره و دامنهء آن فراگير است .\r\nاهميت ديگر قضيه اين است كه تغيير جنسيت ، تقريباً در تمام كشورها مورد بحث و گفت‌وگو است ؛ به گونه‌اى كه فقيهان و حقوق‌دانانِ اهل سنت و نيز كليساى مسيحى در اين‌باره اظهارنظر كرده‌اند . همواره اخبارى به گوش مىرسد كه در كشورهاى مختلف ، عمل تغيير جنسيت صورت مىپذيرد و بر اين اساس ، پرسش‌هاى حقوقى فقهى و اخلاقى فراوان در اين باره براى جوامع بين المللى ، اعم از اسلامى و غير اسلامى مطرح است .\r\nاهميت ديگر مسألهء تغيير جنسيت ، آن است كه اين عمل نه تنها در مورد بيماران جنسى ، مانند افراد خنثى انجام مىشود ، بلكه در مورد افرادى كه از نظر ظاهرى ، سالم‌اند نيز صورت\r\n\r\n\r\n","description":"","footnote":"\r\n( 1 )  Hermaferodit . . \r\n","page_name":" 27 ","page_number":27},
  {"content":"\r\n\r\nمىپذيرد . امروزه افرادى به عنوان خنثاى روانى يا تراجنسيتى ( ترانس سكشواليسم ) « 1 » شناخته مىشوند كه از نظر ظاهر ، مرد يا زن هستند ، ولى از نظر روان و روح ، به جنس مخالف تعلق دارند . اين عده دچار « اختلال هويت جنسى » بوده و نمىدانند كه آيا مرد هستند يا زن ؟ ! يكى از پزشكان « 2 » به اين گونه بيماران روانى ، عنوان « روان دگر جنسى » اطلاق مىكند ؛ يعنى كسانى كه از نظر روانى ، به جنس مخالف تعلق دارند .\r\nاز نظر عده‌اى از پزشكان ، درمان ويژه در مورد اين افراد ، انجام عمل تغيير جنسيت است كه در بيش‌تر كشورها ، اين كار انجام مىشود . تقريباً 4 تا 6 نفر در هر 100000 نفر ، به عنوان بيمار ترانس ( تراجنسيتى ) شناخته شده است . اين آمار در تمام كشورها ، يك سان است « 3 » و براى مثال ، در ايران 28000 تا 48000 نفر از اين بيماران وجود دارند . بيش‌ترين گفت و گوها و بحث‌هاى فقهى و حقوقى در مورد اين افراد مىباشد .\r\nبررسىهاى فقهى و حقوقى دربارهء تغيير جنسيت مىتواند مكمل مباحث پزشكى ، روان پزشكى و . . . . . باشد . بنابراين ، بُعد فقهى و حقوقى اين مسأله ، تنها بخشى از ابعاد مختلف پديدهء تغيير جنسيت است . پژوهش‌هاى مربوطه بايد همه جانبه و كامل باشد . تنها در صورت جامعيت نگرى مىتوان چارچوب‌هاى علمى صحيح و درستى را تدوين نمود . برخى ديدگاه‌هاى مطرح شده ، بدون توجه به واقعيت‌هاى خارجى است . گاه ديدگاهى به عنوان « منع و حرام » مطرح مىشود ، كه با توجه به نيازهاى جديد و مصالح و نيز ملاحظهء فقه حكومتى و مديريت جامعه ، موجبات « تجويز و ترخيص » را فراهم مىسازد .\r\nالبته به اين نكته توجه داريم كه بايد مستندات فقهى از خود اسلام و فقه پوياى اسلامى پيدا شود ، نه اين‌كه چون در جهان غرب تجويز شده ، پس ما هم مىتوانيم تجويز كنيم ! به عبارت ديگر ، قواعد و مبانى فقهى قابليت انعطاف لازم را دارا بوده و مبانى اجتهادى آن ، به قدر كافى پويايى و غنا را دارد كه متناسب با نيازهاى زمان و\r\n\r\n\r\n","description":"","footnote":"\r\n( 1 )  . Transsexual \r\n( 2 ) . پروفسور بهرام مير جلالى ، جراح تغيير جنسيت در ايران .\r\n( 3 ) . بهرام ميرجلالى ، بيمارى ترانسكسواليته را بهتر بشناسيم ( روان اگر جنسى ) ، يادداشت كوتاه ، ص 1 .\r\n","page_name":" 28 ","page_number":28},
  {"content":"\r\n\r\nپيشرفت‌هاى پزشكى حركت كرده و پاسخ‌هاى لازم را ارايه دهد و حقوق و مصالح اجتماعى حفظ شود ، و در عين حال ، ارزش‌هاى نظام اسلامى حفظ گردد .\r\nمجامع حقوقى ، فقهى و مانند آن بايستى هم زمان با تحولات و پيشرفت‌هاى پزشكى حركت نمايند و چارچوب‌هاى حقوقى و فقهى پديده‌هاى جديد پزشكى را روشن سازند . فقط به عنوان نمونه ، به يك مسأله فقهى و حقوقى اشاره مىشود تا توجهء خوانندگان محترم جلب شود :\r\nبعيد نيست تا چند سال آينده فردى متولد شود كه پدر و مادر او يك فرد باشد . براى مثال ، فردى به نام\r\n A \r\nهم به عنوان پدر و هم به عنوان مادر براى فردى ديگر به نام  B  باشد . با اين توضيح كه  A  كه مرد است قبل از تغيير جنسيت ، اسپرم خويش را در بانك اسپرم ذخيره مىسازد ، و آن گاه تغيير جنسيت داده و براى او پيوند رحم نيز صورت مىپذيرد . در نهايت ، اسپرم سابق او را به وى تزريق نموده و صاحب فرزندى به نام  B  مىگردد . در اين حالت ،  A  هم پدر و هم مادرِ  B  است .\r\nممكن است در ابتدا گفته شود چنين عملى حرام و يا غير اخلاقى و يا غير قانونى است ، ولى پرسش اساسى اين است كه اگر چنين پديده‌اى اتفاق افتد ، آيا آثار فقهى و حقوقى آن از سوى مجامع علمى و دانشمندان مورد ارزيابى و تحليل قرار گرفته است ؟ آيا از نظر فقهى و حقوقى يك فرد مىتواند هم پدر و هم مادر شخص ديگر باشد ؟ ! ولايت و سرپرستى كودك به عهدهء كيست ؟ وضعيت محارم نسبى و سببى كودك چگونه خواهد بود ؟ آيا برادران فرد اول (  A )  به عنوان عموى  B  هستند يا دايى ؟ ! نيز خواهران فرد اول (  A )  آيا به عنوان عمهء  B  هستند يا خاله ؟ ! آيا در اسناد هويت مانند شناسنامه ممكن است  A  هم به عنوان پدر و هم مادر معرف گردد ؟ ! و ده‌ها پرسش ديگر كه در اين زمينه قابل طرح است .\r\n\r\n3 . هدف تحقيق\r\nموارد زير به عنوان هدف تحقيق مىباشد :\r\nالف ) عدم وجود كتاب مستقل دربارهء تغيير جنسيت : تا آن جا كه بررسىها\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nنشان مىدهد ، در اين باره هيچ كتاب مستقلى نگاشته نشده است . از آن جايى مايلم كار جديد انجام دهم ، از اين رو ، موضوع فوق را انتخاب كردم .\r\nب ) بنيادى و كاربردى بودن موضوع تغيير جنسيت : موضوع فوق ، بنيادى يا نظرى است . به عبارت ديگر ، در اين باره ، پرسش‌هاى بنيادى وجود دارد . مثل اين‌كه گفته شده كه آيا تغيير جنسيت ، تغيير در خلقت خداوند متعال نيست ؟ پاسخ به اين پرسش ، از مباحث نظرى تغيير جنسيت محسوب مىشود ، كه براى بسيارى از مسلمانان و حتى غير مسلمانان اين شبهه خود نمايى مىكند .\r\nعلاوه بر اين ، تحقيق دربارهء تغيير جنسيت ، كاربردى بوده و در حل بسيارى از پرونده‌هاى دادگسترى راه‌گشا خواهد بود ؛ چه اين كه ، تغيير جنسيت با مباحث حقوق خانواده ارتباط نزديكى دارد . مانند ازدواج ، مهريه ، نفقه ، ولايت و سرپرستى كودكان ، ارث و غيره . با حصول تغيير جنسيت و تبديل جنس پسر به دختر و يا برعكس ، موضوع بسيارى از احكام فقهى و حقوقى نيز دچار تحّول و تغيير خواهد شد . قاضى در رسيدگى به دعاوى مربوط به تغيير جنسيت ، لازم است اطلاع كافى از مسألهء تغيير جنسيت داشته باشد ، تا در نهايت بتواند حكم قضايى ، متناسب با موضوع جديد صادر نمايد .\r\nج ) پاسخ به پرسش‌هاى مطرح شده : علاوه بر مطالب فوق ، دربارهء تغيير جنسيت ، پرسش‌هاى فقهى و حقوقى فراوانى مطرح شده است . اين پرسش‌ها ، تنها در حوزهء كشور ايران نيست ، بلكه در مجامع علمى دنيا ، اعم از اسلامى و غير اسلامى نيز وجود دارد ، كه لازم است بر اساس ديدگاه اسلام و مخصوصاً فقه اماميه ، اين پرسش‌ها مورد بررسى قرار گيرد .\r\nد ) معرفى پويايى فقه اماميه : يكى از اهداف تحقيق ، معرفى فقه شيعه به عنوان فقهى پويا است ، و اين‌كه فقه شيعه به خوبى اين بيمارى را شناخته و متناسب با پديدهء نو ظهور تغيير جنسيت ، مباحث فقهى و حقوقى آن را مطرح ساخته است ؛ امرى كه در ساير اديان و مكاتب وجود ندارد . همانطور كه در تاريخچهء بحث تغيير جنسيت خواهد آمد ، امام خمينى ( ره ) اولين فقيه و دانشمند در دنيا است كه مباحث فقهى و\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nحقوقى تغيير جنسيت را مطرح ساخته است . وى اين مباحث را در سال 1342 خورشيدى و در جلد دوّم تحرير الوسيله به رشتهء تحرير در آورده است .\r\n\r\n4 . سؤالات اصلى و فرعى تغيير جنسيت\r\nتغيير جنسيت زمينه ساز سؤالات متعددى است . در زير به برخى از اين سؤالات توجه مىشود :\r\nالف ) سؤالات اصلى تغيير جنسيت :\r\n1 . آيا تغيير جنسيت ، تغيير در خلقت خداوند متعال است ؟ به عبارت ديگر ، اين خداى متعال است كه برخى را پسر و برخى را دختر آفريده است . آيا با تغيير جنسيت و تبديل جنس پسر به دختر و يا برعكس ، خلقت خداوند متعال ، دست كارى نمىشود ؟ !\r\n2 . وضعيت ازدواج ، پس از تغيير جنسيت چگونه خواهد بود ؟ توضيح آن‌كه در ازدواج لازم است دو نفر از جنس مخالف با يكديگر پيمان نكاح ببندند . چنان‌چه يكى از زوجين يا هر دو زوج ، به جنس مخالف تبديل شوند ، آيا ازدواج هم چنان به حال خود باقى است ، يا آن‌كه آن دو ، خود به خود از يكديگر جدا مىشوند ، يا آن‌كه براى جدايى از هم ، لازم است عاملى مانند : طلاق و فسخ پديد آيد ؟\r\n3 . هرگاه زن ، پس از ازدواج ، تغيير جنسيت دهد ، آيا مىتواند مهريهء ازدواج پيشين رامطالبه نمايد ؟ نيز در صورت تغيير جنسيت مرد ، آيا وى موظف به دادن مهريهء ازدواج پيشين مىباشد يا خير ؟\r\n4 . وضعيت نفقهء زوجه پس از تغيير جنسيت چگونه خواهد بود ؟ چنان‌چه مرد تغيير جنسيت دهد ، يا زن جنسيت خويش را تبديل نمايد ، آيا در مورد نفقهء زوجه تغييرى حاصل مىشود ؟\r\n5 . ولايت و سرپرستى كودكان تا سن خاص براى مادر ، و پس از آن براى پدر خواهد بود . حال چنان چه ، مرد جنسيت خويش را تغيير دهد ، آيا حق ولايت و سرپرستى كودكان را از دست مىدهد ؟ آيا چنان‌چه مادر تغيير جنسيت دهد و به مرد تبديل گردد ، مىتواند ولايت و سرپرستى كودكان را به دست آورد ؟\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n6 . آيا ميزان ارث ، پس از تغيير جنسيت تغيير مىكند ؟ مطابق مقررات اسلامى سهم الارث پسر دو برابر سهم الارث دختر است . حال چنان چه ، پسر تغيير جنسيت دهد و به دختر تبديل گردد ، سهم الارث او چه مقدار است ؟ آيا سهم او براساس جنسيت فعلى او است ، يا بر طبق جنسيت سابق سهم الارث دريافت مىكند ؟\r\nهمين پرسش در صورتى كه دختر به پسر تبديل گردد نيز مطرح است ، آيا سهم الارث او افزايش مىيابد ؟\r\nهم‌چنين اگر پدر يا مادر تغيير جنسيت دهند ، آيا در ميزان سهم الارث آنان از فرزند مردهء خويش ، تغييرى پيش مىآيد ؟\r\n7 . مسألهء عناوين نسبى ، مانند : پدر ، مادر ، برادر ، خواهر ، فرزند ، عمو و دايى ، خاله پس از تغيير جنسيت چه وضعيتى پيدا مىكند ؟\r\nب - سؤالات فرعى تحقيق :\r\nعلاوه بر سؤالات پيش گفته ، سؤالات ديگرى نيز قابل طرح است :\r\n1 . از نظر فقهى ، چه تعريف يا ملاكى براى جنس مذكر يا جنس مؤنث وجود دارد ؟\r\n2 . چنان‌چه به مشروعيت تغيير جنسيت معتقد شويم ، و شخص بخواهد پس از تغيير جنسيت به جنسيت سابق خويش باز گردد ، آيا تغيير جنسيت مجدد جايز است يا خير ؟\r\n3 . به طور كلى ، شرايط جواز تغيير جنسيت چيست ؟\r\n4 . آيا زوجه ، براى تغيير جنسيت خويش ، لازم است از شوهر خويش كسب اجازه نمايد ؟\r\n5 . آيا فرزند - اعم از دختر و پسر - بخواهد تغيير جنسيت دهد ، لازم است از والدين خويش كسب اجازه نمايد ؟ حال چنان چه ، ميان پدر و مادر در تغيير جنسيت فرزند اختلاف پيش آيد ، تكليف چيست ؟\r\n6 . از ديدگاه فقها ، تعريف خنثى چيست ؟ و چه تفاوتى با دو جنسى دارد ؟\r\n7 . وضعيت فقهى و حقوقى تراجنسيتىها ( خنثاى روانى ) چگونه است ؟\r\n8 . آيا در افراد سالم ، مىتوان به جواز تغيير جنسيت معتقد شد ؟\r\n9 . كسانى كه به حرمت تغيير جنسيت معتقد هستند ، آيا بين افراد مختلفى كه\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخواهان تغيير جنسيت هستند ، فرقى قائل نيستند ؟ و آيا در مورد همهء آنان به حرمت تغيير جنسيت معتقدند ؟\r\nتوضيح آن‌كه عده‌اى از بيماران از نظر جسمى دچار مشكل مىباشند ، مانند : دو جنسىها و خنثىها ؛ و عده‌اى ديگر از نظر روحى و روانى با مشكل مواجه بوده و خواهان تغيير جنسيت مىباشند . آيا بيمارى ، اعم از جسمى و روانى ، مجوزى براى تغيير جنسيت نمىباشد ؟\r\n10 . در تغيير جنسيت عوامل و شرايط گوناگونى دخالت دارند . براى مثال ، شخصى كه از نظر جسمى سالم است ، چنان‌چه تغيير جنسيت دهد ، عقيم شده و قدرت بارورى را از دست خواهد داد . آيا عقيم شدن فرد به دليل تغيير جنسيت ، مىتواند دليل حرمت اين عمل باشد ؟\r\n\r\n5 . پيشينهء تحقيق\r\nبررسى پيشينهء بحث تغيير جنسيت ، حداقل داراى دو بُعد يا رويكرد زير است :\r\n- رويكرد پزشكى : منظور از آن اين است كه عمل جراحى تغيير جنسيت ، براى اولين بار چه زمان و در كجا اتفاق افتاده است .\r\n- رويكرد فقهى و حقوقى : منظور آن است كه اولين مباحث فقهى و حقوقى مربوط به اين مسأله در چه زمانى و از سوى چه كسانى مطرح گرديده است .\r\nرويكرد پزشكى تغيير جنسيت ( قسمت اوّل ) در مباحث آينده و در بخش كليات خواهد آمد . آن‌چه در اين جا ضرورت دارد ، بيان پيشينهء فقهى و حقوقى تغيير جنسيت است . تا كنون دربارهء بررسى فقهى و حقوقى تغيير جنسيت ، كتاب مستقلى تأليف نشده است ، و منابع موجود در اين زمينه ، غالباً به صورت مقالات ، گفت‌وگوها و نيز استفتاءآت از مراجع عظام تقليد است ، كه در ذيل به شرح تفصيلى آن مىپردازيم :\r\nالف ) ديدگاه حضرت امام خمينى ( ره ) :\r\nوى اولين فقيهى است كه دربارهء مباحث فقهى تغيير جنسيت و در سال 1343 شمسى اظهار نظر نموده است . نظريات ايشان در جلد دوّم كتاب « تحرير الوسيله » ، و در بخش « مسائل مستحدثه » وجود دارد . توضيح اين‌كه ، مرحوم امام خمينى ، قيام خويش عليه شاه ايران در سال 1342 شمسى به اوج خود رسانيد و در سال 1343 شمسى از سوى شاه به\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتركيه تبعيد شد . محل سكونت امام خمينى در تركيه ، شهرى به نام « بورسا » بود كه ايشان نيز در مقدمهء جلد اول كتاب « تحرير الوسيله » بدان اشاره كرده است « 1 » . در هر حال ، كتاب « تحرير الوسيله » درمدت شش ماه به نگارش در آمد كه در انتهاى جلد دوم مباحثى چند دربارهء مسايل جديد فقهى ، از جمله « تغيير جنسيت » مطرح شده است .\r\nب ) استفتاءآت ، كتاب‌هاى فقهى و . . . :\r\nبا پيشرفت علم پزشكى و افزايش جراحىهاى تغيير جنسيت ، پرسش‌هاى فقهى متعددى از سوى مقلّدين و مردم متدين مطرح شده است . تقريباً تمام رساله‌هايى كه تحت عنوان : رسالهء استفتاءآت ، احكام پزشكى و مانند آن از سوى مراجع تقليد انتشار يافته است ، مسألهء تغيير جنسيت را نيز مورد بررسى قرار داده است . اين امر نشان مىدهد كه اين مسأله ، پر دامنه و مورد پرسش عدّهء زيادى از مردم ، جامعهء پزشكى و مراكز علمى و دانشگاهى بوده است . مراجع و فقيهان زيادى در اين باره ، اظهار نظر كرده‌اند كه بيان ديدگاه‌ها و نظرات آن در بخش‌هاى آتى اين رساله خواهد آمد . در اين جا ، به عنوان بيان « پيشينهء تحقيق » اسامى تعدادى از آنان را مىآوريم :\r\n1 . آيت‌الله سيد ابوالقاسم خويى :\r\nر . ك : الف - ابوالقاسم موسوى خويى ؛ استفتاءآت : پرسش و پاسخ .\r\nب - ابوالقاسم موسوى خويى ؛ منية السائل ؛ استفتاءآت هامة ، تدوين از : موسى مفيدالدين عاصى عاملى ، چاپ سوم .\r\nج - سيد حسين الحسينى ؛ احكام المغتربين ، و فقاً لفتاوى عشرهء من مراجع التقليد .\r\n2 . آيت‌الله سيد محمد رضا گلپايگانى :\r\nر . ك : سيد حسين الحسينى ؛ احكام المغتربين ، وفقاً لفتاوى عشرة آن مراجع التقليد .\r\n\r\n\r\n","description":"","footnote":"\r\n( 1 ) . امام خمينى در مقدمة تحريرالوسيله چنين مىگويد : « اين جانب قبلًا حاشيه‌اى بر كتاب « وسيلة النجاة » مرحوم آيت‌الله سيد ابوالحسن اصفهانى نوشته بودم ، ولى زمانى كه از شهر قم به خاطر رويدادهاى غم‌انگيزى كه براى اسلام و مسلمين پيش آمد - كه شايد تاريخ آن ها را ضبط كند - در اواخر ماه جمادىالثانى 1384 ق . [ 1342 ش . 
  ] به « بورسا » از شهرهاى تركيه تبعيد شدم ، و تحت نظر و مراقبت ، فارغ البال بودم ، تصميم گرفتم به منظور سهولت استفاده ، آن حاشيه را در متن كتاب مذكور مندرج نمايم ، و اگر خداى تعالى توفيق دهد مسائل ديگرى را هم كه زياد مورد ابتلا است به آن بيفزايم . . . »\r\n","page_name":" 34 ","page_number":34},
  {"content":"\r\n\r\n3 . آيت‌الله محمد فاضل لنكرانى ( قدس سره )\r\nر . ك : الف - محمد فاضل لنكرانى ( قدس سره ) جامع المسائل ؛ استفتاءآت ، جلد دوم .\r\nب - مركز تحقيقات فقهى قوٍهء قضاييه ؛ گنجينهءآراى فقهى - قضايى ، پاسخ سؤال 5425 .\r\nج - مركز تحقيقات فقهى قوهء قضاييه ؛ مجموعهء آراى فقهى قضايى در امور حقوقى ، ج 3 ( نكاح 1 ) .\r\nد - سايت اينترنتى به آدرس :\r\n www . LANKARANI . ORG \r\nه - - غلام‌حسين خدادادى ، احكام پزشكان و بيماران ( فتاوى آيت‌الله فاضل لنكرانى ( قدس سره ) ) .\r\n4 . آيت‌الله محمد تقى بهجت :\r\nر . ك : مركز تحقيقات فقهى قوهء قضاييه ؛ گنجينهء سؤالات فقهى - قضايى ، سؤال شمارهء 5868 .\r\n5 . آيت‌الله ميرزا جواد تبريزى :\r\nر . ك : الف - مركز تحقيقات فقهى قوهء قضاييه ؛ گنجينهء آراى فقهى - قضايى ، پاسخ سؤال شماره 5751 .\r\nب - مركز تحقيقات فقهى قوهء قضاييه ؛ مجموعهء آراى فقهى و قضايى در امور حقوقى ، ج 3 ( نكاح 1 ) .\r\nج - سيد حسين الحسينى ؛ احكام المغتربين وفقاً لفتاوى عشرة من مراجع التقليد .\r\n6 . آيت‌الله سيد على سيستانى :\r\nر . ك : سايت اينترنتى ايشان به آدرس :  www . SISTANI . ORG \r\n7 . آيت‌الله سيد على خامنه‌اى :\r\nر . ك : الف - مركز تحقيقات فقهى قوهء قضاييه ؛ گنجينهء آراى فقهى - قضايى ، پاسخ سؤال 5256 ، 5280 و 5751 .\r\nب - مركز تحقيقات فقهى قوهء قضاييه ؛ مجموعهء آراى فقهى قضايى در امور حقوقى ، ج 3 ( نكاح 1 ) .\r\nج - سيد حسين الحسينى ؛ احكام المغتربين وفقاً لفتاوى عشرة من مراجع التقليد .\r\nد - سيد على خامنه‌اى ؛ رسالة اجوبة الاستفتاءآت .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n8 . آيت‌الله لطف‌الله صافى گلپايگانى :\r\nر . ك : مركز تحقيقات فقهى قوهء قضاييه ؛ گنجينهء آراى فقهى - قضايى ، پاسخ سؤال 5868 .\r\n9 . آيت‌الله ناصر مكارم شيرازى :\r\nر . ك : الف - ناصر مكارم شيرازى ؛ مجموعهء رسالة استفتاءآت ، تهيه ابوالقاسم عليان نژادى ، جلد اول .\r\nب - ناصر مكارم شيرازى ؛ رسالهء احكام براى بانوان ، تهيه ابوالقاسم عليان نژادى .\r\nج - سيد حسين الحسينى ؛ احكام المغتربين ، وفقا لفتاوى عشرة من مراجع التقليد .\r\nد - مركز تحقيقات فقهى قوهء قضاييه ؛ گنجينهء آراى فقهى - قضايى ، پاسخ سؤال 5868 ، 5280 و 6293 .\r\nه - - دكتر حسين فتاحى ؛ مجموعهء مقالات و گفتارهاى دومين سمينار ديدگاه‌هاى اسلام در پزشكى ، جلد دوم .\r\n10 . آيت‌الله حسين على منتظرى :\r\nر . ك : الف - حسين على منتظرى ؛ رسالهء استفتاءآت ، جلد دوم .\r\nب - حسين على منتظرى ؛ احكام پزشكى .\r\nج - حسين على منتظرى ؛ دراسات فى المكاسب المحر مة ؛ جلد دوم .\r\n11 . آيت‌الله عبدالكريم موسوى اردبيلى :\r\nر . ك : الف - مركز تحقيقات فقهى قوهء قضاييه ؛ گنجينهء آراى فقهى - قضايى ، پاسخ سؤال 5868 و 5869 .\r\nب - دكتر حسين فتاحى ؛ مجموعهء مقالات و گفتارهاى دومين سمينار ديدگاه‌هاى اسلام در پزشكى ، جلد دوم .\r\n12 . آيت‌الله محمد ابراهيم جنّاتى :\r\nر . ك : محمد ابراهيم جنّاتى ؛ رسالهء توضيح المسائل ( استفتاءآت ) ، ج 2 .\r\n13 . آيت‌الله سيد صادق شيرازى :\r\nر . ك : آيت‌الله سيد صادق شيرازى ، المسائل الطبيه .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n14 . آيت‌الله يوسف صانعى :\r\nر . ك : الف - يوسف صانعى ؛ استفتاءآت پزشكى .\r\nب - يوسف صانعى ؛ مجمع المسائل ، استفتاءآت ، جلد اول .\r\nج - دكتر حسين فتاحى ؛ مجموعه مقالات و گفتارهاى دومين سمينار ديدگاه‌هاى اسلام در پزشكى ، جلد دوم .\r\n15 . آيت‌الله سيد محمد حسين فضل الله :\r\nر . ك : احمد احمد و عادل القاضى ؛ فقه الحياة ، حوار مع محمد حسين فضل الله .\r\n16 . آيت‌الله سيد يوسف مدنى تبريزى :\r\nر . ك : الف - سيد يوسف مدنى تبريزى ؛ المسائل المستحدثة ، جلد اول .\r\nب - دكتر حسين فتاحى ؛ مجموعهء مقالات و گفتارهاى دومين سمينار ديدگاه‌هاى اسلام در پزشكى ، جلد دوم .\r\n17 . آيت‌الله سيد محمد وحيدى ، مجمع المسائل والاحكام ، مسأله 746 .\r\nج ) مقالات\r\nدر زمينهء تغيير جنسيت ، چند مقالهء فقهى يا حقوقى منتشر شده است كه در ذيل به مهم‌ترين آن‌ها اشاره مىشود .\r\n1 - دكتر علىرضا باريك لو ؛ « وضعيت تغيير جنسيت » ، مجلهء انديشه‌هاى حقوقى ، ش 5 ، سال اول ( 1382 ) .\r\n2 - دكتر على رضا باريك لو ؛ « آثار حقوقى تغيير جنسيت » ، مجلهء فصلنامه علمى - پژوهشى مدرّس ، سال 1383 .\r\n3 - آيت‌الله سيد محسن خرازى ؛ « تغيير الجنسيه » ، مجلهء فقه اهل البيت ( ع ) ، ش 23 ، سال ششم ( 1379 ) .\r\n4 - آيت‌الله سيد محمد صدر ؛ « تبديل الجنس » ، ماوراء الفقه ( مجموعه مقالات ) ، جلد ششم .\r\n5 - محمد مهدى كريمىنيا ؛ « بررسى فقهى - حقوقى تغيير جنسيت » ، مجلهء معرفت ، ش 36 ، سال 1379 .\r\n6 - آيت‌الله محمد مؤمن ؛ كلمات سديدهء فى مسائل جديدهء ( مجموعه مقالات ) .\r\n7 - آيت‌الله محمد مؤمن ؛ « سخنى دربارهء تغيير جنسيت » ، مجلهء فقه اهل بيت ( ع ) ، ش 7 ، سال دوم ( 1375 ) .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n8 - آيت‌الله محمد آصف محسنى ؛ الفقه و مسائل طبيهء ( مجموعه مقالات ) .\r\n9 - آيت‌الله على مشكينى ؛ مصطلحات الفقه ؛ واژهء تغيير الجنسية .\r\n10 - حجت الاسلام والمسلمين استاد شيخ محمد قائنى ، المسائل الطبية ، جلد دوم .\r\n11 - آيت الله شيخ هادى نجفى ، الآراء الفقهية .\r\n12 - آيت الله سيد محمد موسوى بجنوردى ، مجموعه مقالات ، جلد ششم .\r\nه - ) گفت‌وگوها :\r\n1 . ر . ك : دكتر حسين فتاحى ؛ مجموعهء مقالات و گفتارهاى دومين سمينار ديدگاه‌هاى اسلام در پزشكى ، جلد دوم ، شامل مباحث مختلف از جمله گفت‌وگوهاى افراد ذيل با يك ديگر دربارهء دو جنسى و مسألهء تغيير جنسيت :\r\n1 . دكتر حسن زادهء نظرى\r\n2 . دكتر حسين فتاحى\r\n3 . دكتر قدسية سيدى علوى\r\n4 . حجةالاسلام دكتر عبدالكريم بىآزار شيرازى\r\n5 . آيت‌الله مهدى هادوى تهرانى\r\n6 . آيه الله سيد حسن مرعشى\r\n7 . آيت‌الله سيد محسن خرازى\r\n8 . دكتر لطف على زاده\r\n9 . دكتر حسن توفيقى\r\n10 . حجة الاسلام محمد جواد حجتى كرمانى\r\n11 . دكتر تقوى\r\n12 . دكتر رزاقى\r\n2 . بخشى از منابع تحقيق شامل مصاحبه و گفت‌وگوى نگارنده با پزشكان ، روان پزشكان و عده زيادى از بيماران اختلال هويت جنسى مىباشد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nبخش اول تعاريف و كليات\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nفصل اول تعريف تغيير جنسيت\r\nدر ذيل ، « تغيير جنسيت » را از نظر لغت ، اصطلاح پزشكان و اصطلاح فقهى مورد بررسى قرار مىدهيم .\r\n\r\nمبحث اول : تغيير جنسيت در لغت\r\nواژهء « تغيير جنسيت » از دو كلمه « تغيير » و « جنسيت » تشكيل شده است . در ادامهء توضيح مختصرى در مورد واژه‌هاى تغيير ، جنس و جنسيت داده مىشود :\r\nمراد از « تغيير » هرگونه تبديل و دگرگونى است كه ممكن است وضعيت يا حالت يك شئ را عوض كند به گونه‌اى كه وضعيت جديد با وضعيت سابق از يك جهت يا جهات متعدد داراى تفاوت و گوناگونى باشد . اين معنا در زبان فارسى و عربى يكسان است كه در ذيل به چند نمونه از اقوال اهل لغت اشاره مىشود :\r\nدر مورد معناى واژهء « تغيير » گفته شده است :\r\nغَيرَ الشئَ : حَوَّلَهُ و بَدَّلَه بِهِ غيرهَ ، جَعَلُه غيرَ ما كانَ ؛ « 1 »\r\n\r\n\r\n","description":"","footnote":"\r\n( 1 ) . لوئيس معلوف ؛ المنجد ، ص 563 .\r\n","page_name":" 41 ","page_number":41},
  {"content":"\r\n\r\nتغيير شئ ، يعنى تحويل و تبديل آن به يك شئ ديگر ، يا آن‌كه آن شئ را به غير آن‌چه هست تبديل نمايد .\r\nمؤلف كتاب التعريفات در اين باره مىگويد :\r\nالتغييرُ هو احداثُ شئٍ لم يكُن قَبلُه ؛ « 1 »\r\nتغيير عبارت است از ايجاد يك شئ ، به گونه‌اى كه قبل از آن چنين نبود .\r\nو نيز در لغت فارسى چنين آمده است :\r\nتغيير : از حالى به حالى برگردانيدن ، دگرگون كردن ، چيزى را به شكل و حالت ديگر در آوردن است . « 2 » در مورد « جنس » چنين گفته شده است :\r\nالجنس جمعه اجناس ، ماهية تعمّ انواعاً متعددة كالحيوانية فى الانسان وفى الفرس . كلُّ ضَربٍ مِنَ الشئِ ، فَالابِلُ مثلًا جنس مِنَ البهائم ؛ « 3 »\r\nجنس كه جمع آن اجناس است عبارت از ماهيتى است كه انواع متعددى را شامل مىشود . مثلًا حيوانيت به عنوان يك جنس ، شامل انسان و اسب مىشود . نيز جنس عبارت است از هر نوعى از يك شئ . پس شتر مثلًا جنسى از حيوانات است .\r\nجنس در لغت فارسى نيز شبيه معناى آن در زبان عربى است :\r\nجنس : آن‌چه كه شامل انواع متعدده باشد ، مثل جنس حيوان كه شامل انسان و ساير جانداران است . در اصطلاح منطق ، جنس آن است كه شامل انواع باشد و نوع شامل اصناف و صنف شامل افراد . به معنى كالا و متاع هم مىگويند . اجناس جمع . « 4 » « جنسى » (\r\n sexual ) \r\nبه معناى : تناسلى ، آلت تناسلى ، داراى جنس ، داراى خاصيت\r\n\r\n\r\n","description":"","footnote":"\r\n( 1 ) . سيد شريف على بن محمد جرجانى ؛ كتاب التعريفات ، ص 28 .\r\n( 2 ) . حسن عميد ؛ فرهنگ فارسى عميد ، ج 1 ، ص 539 .\r\n( 3 ) . لوئيس معلوف ؛ پيشين ، ص 105 .\r\n( 4 ) . حسن عميد ؛ پيشين ، ج 1 ، ص 706 .\r\n","page_name":" 42 ","page_number":42},
  {"content":"\r\n\r\nجنسى و نيز نر و ماده است . « 1 » « جنسيت »\r\n sexuality \r\nبه معناى : حالت يا ماهيت جنس ، دارا بودن تمايلات جنسى ، تمايلات جنسى . « 2 »\r\n\r\nجمع‌بندى و بيان نظريه مختار\r\n« تغيير » در لغت ، اعم از زبان فارسى و عربى ، عبارت است از هر گونه تغيير و تبديل در يك شىء ، به طورى كه وضعيت فعلى آن با وضعيت سابق متفاوت باشد . « جنس » نيز در لغت ، اعم از فارسى و عربى ، به معناى ماهيتى است كه شامل انواع متعددى مىگردد . مانند ماهيت « حيوان » كه شامل انسان و انواع حيوان مىشود و نيز به معناى كالا و متاع ( شئ ) آمده است .\r\nجنس به معناى « نر و ماده » ، معنايى است كه در مرحلهء ثانويه پديد آمده است ، و گرنه معناى اصلى و اوليهء جنس ، « نر و ماده » نيست . « جنسيت » نيز به معناى حالت يا ماهيت جنس است . هر چند در كتاب‌هاى لغت ، « تغيير جنسيت » تعريف نشده است ، ولى منظور از آن هر گونه تبديل و تحول در جنس نر ، ماده يا خنثى مىباشد ، به گونه‌اى كه وضعيت كنونى ، با وضعيت سابق متفاوت باشد .\r\n\r\nمبحث دوم : تغيير جنسيت در اصطلاح پزشكى\r\nبه نظر مىرسد : واژهء « تغيير جنسيت » در اصطلاح پزشكى ، با معناى لغوى آن و آن‌چه كه در ميان مردم شايع است ، تفاوت چندانى نداشته باشد و منظور از آن تبديل يا اصلاح آلت تناسلى است به گونه‌اى كه جنس زن به مرد و يا برعكس تبديل گردد ، و نيز تبديل خنثى و يا دوجنسى ( هرما فروديت ) « 3 » به يكى از دو جنس مرد يا زن ، به معناى تغيير جنسيت است .\r\n\r\n\r\n","description":"","footnote":"\r\n( 1 ) . ر . ك : دكتر جميل صليبا ؛ فرهنگ فلسفى ، ترجمه منوچهر صانعى دره بيدى ، ص 289 ؛ حسن عميد ؛ فرهنگ فارسى عميد ، ص 706 ؛ عباس آريان پور و منوچهر آريان پور ؛ فرهنگ دانشگاهى انگليس به فارسى ، ج 2 ، ص 2012 .\r\n( 2 ) . عباس آريان پور و منوچهر آريان پور ، پيشين ، ج 2 ، ص 2012 .\r\n( 3 )  . Hermaterodit . \r\n","page_name":" 43 ","page_number":43},
  {"content":"\r\n\r\nدر يك كلام مىتوان گفت : هر گونه تبديل ، اصلاح و يا تغيير كه در جنس فرد به وجود آيد ، به گونه‌اى كه وضعيت فعلى او از نظر زن يا مرد بودن با حالت سابق او ، داراى تفاوت باشد ، عنوان « تغيير جنسيت » صادق است . بنابراين ، تغيير جنسيت ، با « تغيير ژنتيكى » يا « تغيير كروموزوم‌ها » متفاوت است ، زيرا در اين گونه اعمال ، جنسيت فرد تغيير نمىكند ، بلكه تغييرات يا اصلاحاتى نسبت به « ژن » يا « كروموزوم » افراد صورت مىپذيرد . البته بديهى است كه با تغيير يا اصلاح ژن‌ها ، دگرگونىهايى در رفتار ، اخلاق و حالات شخص پديد مىآيد ، ولى هيچ گاه به وضعيت جديدِ به وجود آمده ، « تغيير جنسيت » گفته نمىشود .\r\nبه عبارت ديگر ، تغيير جنسيت در اصطلاح پزشكان ، همراه با « عمل جراحى آلت تناسلى » است ، كه اين امر هم در تغيير جنسيت افراد خنثى و دو جنسى صادق است و هم در تغيير جنسيت اشخاص تراجنسيتى ( خنثاى روانى ) « 1 » جريان دارد ، به گونه‌اى كه در اين افراد تنها با « عمل جراحى آلت تناسلى » تغيير جنسيت حاصل مىشود . در واقعيت خارجى هم ، تغيير جنسيت با تاريخچهء عمل جراحى مدرن پيوند خورده و ارتباط نزديكى دارد . آن گاه كه عمل جراحى قلب ، كليه ، چشم ، معده و مانند آن رايج گشت ، چنين پديده‌اى در « عمل جراحى آلت تناسلى » هم اتفاق افتاد ، ولى عمل جراحى در آلت تناسلىِ بيماران ، با حساسيت و توجه خاصى همراه بوده است ؛ چه اين‌كه با اين كار ، جنس فرد از مرد بودن يا زن بودن تغيير مىكند .\r\nبه طور خلاصه مىتوان گفت : تغيير جنسيت در اصطلاح پزشكى با تغيير ژن‌ها متفاوت است و آن عبارت است از عمل جراحى در آلت تناسلى ، به گونه‌اى كه مرد به زن يا زن به مرد تبديل گردد ، و يا فرد خنثى و دو جنسى به جنس مرد يا زن تبديل گردد .\r\n\r\nمبحث سوم : تغيير جنسيت در اصطلاح فقهى\r\nفقيهانى كه دربارهء تغيير جنسيت سخن گفته‌اند معمولًا دربارهء معناى فقهى آن سخنى بيان نداشته‌اند و در حقيقت منظور آن بزرگواران از اين لفظ همان معناى لغوى و عرفى\r\n\r\n\r\n","description":"","footnote":"\r\n( 1 )  . Transsexual . \r\n","page_name":" 44 ","page_number":44},
  {"content":"\r\n\r\nتغيير جنسيت بوده است . از اين رو ، آيت‌الله على مشكينى در اين باره چنين مىگويد :\r\nعنوان تغيير جنسيت در مفهوم لغوى آن ، روشن و آشكار است و غرض از آن بيان حكم شرعى مردى است كه تغيير كرده و به زن تبديل شده است ، و نيز بيان حكم شرعى زنى كه به مرد تبديل شده است « 1 » .\r\nتنها عدهء كمى از فقيهان دربارهء معناى فقهى تغيير جنسيت سخن گفته‌اند كه در زير به چند مورد آن اشاره مىشود :\r\nآيت‌الله محمد آصف محسنى در اين باره مىگويد :\r\nتغيير جنسيت عبارت است از تبديل مرد به زن يا برعكس . در مورد اول ، يعنى تغيير جنسيت مرد به زن ، اين گونه است كه عضو تناسلى مرد برداشته مىشود و به جاى آن مهبل قرار داده مىشود و نيز پستان‌ها بزرگ مىشود . و در مورد دوم ، يعنى تغيير جنسيت زن به مرد ، اين گونه است كه پستان‌ها با عمل جراحى برداشته مىشود . نيز دستگاه تناسلى زنانه با عمل جراحى برداشته مىشود و به جاى آن آلت تناسلى مردانه قرار داده مىشود . همراه با عمل جراحى در هر كدام از موارد فوق ، روان درمانى و هورمون درمانى نيز صورت مىپذيرد « 2 » .\r\nبرخى از فقيهان از تغيير جنسيت به « تبديل‌جنسيت » ياد كرده‌اند ، آيت‌الله محمد صدر در اين باره مىگويد :\r\nتبديل جنسيت گاهى از طريق عمل جراحى طبى جديد به وجود مىآيد ، به اين‌كه مرد به زن تبديل شود يا اين‌كه زن به مرد تبديل شود كه ما از آن به « تبديل جنس » ياد كرديم « 3 » .\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 153 : « العنوانُ بِمفهومِهِ اللغوى بَينٌ و الغرض بيان حكم انْ يُغَيّرَ الرجُل فَيجَعَل إمرأهً ، او تَغَيَّر المرأةُ فَتَجعَلَ رجلًا . . . . »\r\n( 2 ) . محمد آصف محسنى ؛ الفقه و المسائل الطبيه ، ج 1 ، ص 111 : « تحويل الذَكر إلى انثى أو العكس ، وفى الأوّل يجرى استئصال العضو الذكرى وبناء مهبل و عملية خصاء و تكبير ثديين . وفى الحالة الثانية استئصال الثديين و بنا عضو ذكرى وإلغاء القناة التناسلية الانثوية بدرجات متفاوتة ، ويصحب كل ذلك علاج نفسى وهرمونى » .\r\n( 3 ) . محمد صدر ؛ ماوراء الفقه ، ج 6 ، ص 133 : « تبديل الجنس قد يحصل بطرق الجراحة الطبية الحديثة امكان ان يتحول الرجل إلى إمراة [ و 
  ] ان تتحول امرأة إلى رجل و هو الذى سميناه بتبديل الجنس فى العنوان » .\r\n","page_name":" 45 ","page_number":45},
  {"content":"\r\n\r\nنيز فقيه فوق ، در جاى ديگر « تبديل جنسيت » را اين گونه تعريف مىكند :\r\nمنظور ما از تبديل جنسيت ، اين است كه شخص خودش را از مرد بودن به زن بودن تبديل كند و يا برعكس « 1 » .\r\nآيت‌الله يوسف صانعى مىگويد :\r\n« تغيير جنسيت فرد ، مانند تبديل مرد به زن و بالعكس » . « 2 » آيت‌الله ناصر مكارم شيرازى تغيير جنسيت را به دو قسم ظاهرى و واقعى تقسيم مىكند و در تعريف تغيير جنسيت واقعى مىگويد :\r\n« تغيير جنسيت ، گاه واقعى است ، يعنى با جراحى كردن ، عضو تناسلى مخالف ظاهر مىگردد » . « 3 » با توجه به آن‌چه گذشت در تعريف « تبديل جنسيت » يا « تغيير جنسيت » تنها تبديل مرد به زن يا برعكس آن ، بيان شده است . به عبارت ديگر ، در تعريف تغيير جنسيت ، از تبديل خنثى به مرد يا زن سخنى به ميان نيامده است .\r\nدر اين ميان ، برخى از فقيهان ، تغيير جنسيت را به گونه‌اى تعريف كرده‌اند كه تنها شامل تبديل مذكر به مؤنث است و نه برعكس آن . البته بيش‌ترين نوع تغيير جنسيت كه امروزه توسط پزشكان صورت مىپذيرد ، تغيير جنسيت مرد به زن است . آيت‌الله سيد يوسف مدنى تبريزى در تعريف تغيير جنسيت مىگويد :\r\n« عمل جراحى بيضه و آلت تناسلى مرد و درست كردن مهبل براى او » . « 4 » نكته ديگر آن‌كه منظور از « جنس » جنس منطقى نيست . مانند : « جنس انسان » در\r\nمقابل « جنس حيوان » ، بلكه مراد از « جنس » مفهوم « مذكر ، مؤنث و خنثى » است . بنابراين ، منظور از تغيير جنسيت ، تبديل انسان به حيوان و يا تبديل حيوان به انسان نيست .\r\n\r\n\r\n","description":"","footnote":"\r\n( 1 ) . محمد صدر ؛ منهج الصالحين ، ج 3 ، ص 642 : « تبديل الجنس و نريد به هنا تحويل فرد نفسه من الذكوره إلى الانوثه أو بالعكس » .\r\n( 2 ) . يوسف صانعى ؛ استفاءآت پزشكى ، ص 92 .\r\n( 3 ) . ناصر مكارم شيرازى ؛ استفتاءات جديد ، به كوشش ابوالقاسم عليان نژادى ، ج 2 ، ص 618 .\r\n( 4 ) . يوسف مدنى تبريزى ؛ المسائل المستحدثة ، ج 1 ، ص 43 .\r\n","page_name":" 46 ","page_number":46},
  {"content":"\r\n\r\n\r\nجمع بندى و بيان نظريه مختار\r\nبرخى از فقيهان بزرگوار ، از « تغيير جنسيت » تعريفى ارائه نداده‌اند . شايد دليل اين امر ، بداهت و وضوح معناى اين اصطلاح باشد . در اين حالت ، منظور آنان از « تغيير جنسيت » همان معناى موجود در نزد عرف است ؛ يعنى تبديل مرد به زن يا تبديل زن به مرد . برخى از فقيهان در تعريف واژهء فوق ، تنها به تبديل مرد به زن بسنده كرده‌اند و از تبديل زن به مرد سخنى به ميان نياورده‌اند ؛ البته اين نوع اخير نيز ، مورد نظر آنان بوده است ، هر چند بدان تصريح نكرده‌اند . عدهء ديگرى از فقيهان ، تغيير جنسيت را شامل تبديل مرد به زن و برعكس مىدانند و دربارٍهء تغيير جنسيت فرد خنثى به مرد يا زن اظهار نظر نكرده‌اند .\r\nبه نظر مىرسد واژهء « تغيير جنسيت » در مفهومِ اعم و گستردهء آن ، شامل تبديل خنثى به مرد ، يا خنثى به زن نيز مىشود ، ولى در تعريف اخص و محدود آن ، تنها شامل تبديل مرد به زن ، يا تبديل زن به مرد است . از آن جايى كه در عمل جراحىِ پزشكان ، گاه افراد دو جنسى به مرد يا زن تبديل مىشوند ، بايد تعريف فقهى به گونه‌اى باشد كه شامل اين قسم از تغيير جنسيت هم بشود . بنابراين ، تعريف فقهى بيان شده از سوى فقيهان بزرگوار ، جامع افراد نيست و تنها شامل بخشى از تغيير جنسيت مرسوم ميان پزشكان جراح است .\r\nنكته ديگر آن كه ، در تعاريف سابق ، به « اقسام تغيير جنسيت » هم اشاره شده است . به عبارت ديگر ، « تعريف همراه با تقسيم » يا « تعريف به اقسام » است . اين امر نشان دهنده آن است كه « تغيير جنسيت » داراى معناى عرفى بوده و فقيهان اسلامى از معنا و مفهوم عرفى آن تبعيت كرده‌اند و آن عبارت است از : تبديل و تغيير جنسيت فرد از يك حالت به حالت ديگر .\r\nبا اين توضيح مىتوان در تعريف تغيير جنسيت گفت : « تغيير جنسيت عبارت است از تبديل يا تغيير جنسيت يك فرد از مذكر به مؤنث يا از مؤنث به مذكر يا از خنثى به مذكر يا از خنثى به مؤنث يا از مذكر به خنثى و يا از مؤنث به خنثى » .\r\nالبته دو مورد اخير يعنى : « تبديل مذكر به خنثى يا تبديل مؤنث به خنثى » كم‌تر اتفاق\r\nمىافتد و هيچ انگيزهء عقلايى براى انجام اين نوع تغيير جنسيت وجود ندارد . « 1 »\r\n\r\n\r\n","description":"","footnote":"\r\n( 1 ) . ر . ك : سيد محمد صدر ، منهج الصالحين ، ج 3 ، ص 642 .\r\n","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nفصل دوم تاريخچهء تغيير جنسيت\r\n\r\nطرح بحث\r\nبا توجه به متون فقهى و روايى روشن مىشود كه از صدر اسلام تاكنون ، افرادى به صورت نادر به عنوان خنثى يا دو جنسى در جامعه زيست مىكرده‌اند . گاه از امامان شيعه ( ع ) دربارهء كيفيت تعيين جنسيت ، كيفيت نماز جماعت و غسل و مانند آن پرسش مىشده است . به دنبال آن ، مباحث فقهى افراد خنثى در كتاب‌هاى فقهاى اسلام مورد بررسى قرار گرفته است . از اين رو ، مىتوان گفت از آغاز خلقت ، همواره افرادى از نارسايى جسمى و جنسى برخوردار بوده‌اند . بنابراين ، پديدهء خنثى يا دو جنسىها ، يك امر نوظهورى محسوب نمىشود .\r\nآن چه اين مسأله را از اهميت بيش‌ترى برخوردار ساخته است ، امكان تغيير جنسيت به وسيلهء عمل جراحى است . بخشى از اين تغيير جنسيت در مورد افراد دو جنسى يا خنثى است كه با عمل جراحى به يكى از دو جنس مرد يا زن تبديل مىشوند . بخشى ديگر از تغيير جنسيت در مورد افرادى است كه با عمل جراحى ، جنسيت نهفتهء آنان ظاهر مىشود . ولى از همه مهم‌تر و عجيب‌تر ، مسالهء تغيير جنسيت درمورد افرادى است\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكه از نظر ظاهرى سالم هستند ، ولى از نظر روحى و روانى خود را متعلق به جنس مخالف مىدانند .\r\nبه عبارت ديگر ، گاه در جامعه مردانى يافت مىشوند كه خود را زن مىدانند و در مواردى ، زنانى هستند كه خود را مرد مىدانند . اين عده گاه اين امكان را پيدا مىكنند كه با عمل جراحى به جنس مخالف تبديل شوند كه در زبان عربى از آنان به « خنثاى روانى » و در زبان انگليسى به « ترنس سكسوال » « 1 » ياد مىشود . در زبان فارسى براى آن معادل بيان نشده است ، ولى مىتوان واژهء « تراجنسيتى » يا واژهء « اختلال هويت جنسى » را پيشنهاد داد .\r\nدر هر حال ، على رغم سابقهء طولانى وجود افراد دو جنسى يا خنثىها ، مسالهء تغيير جنسيت پديدهء نو ظهورى محسوب مىشود . اين مسأله ، پيوند زيادى با عمل جراحى و درمان مدرن پزشكى مانند جراحى پلاستيك دارد . از اين رو ، اين بحث در كتاب‌هاى فقهى پيشين مطرح نشده است .\r\nبا توجه به اطلاعات به دست آمده ، تاريخچهء تغيير جنسيت را در دو قسمت مىآوريم :\r\nالف ) اولين تغيير جنسيت در ايران\r\nب ) تغيير جنسيت در خارج ايران\r\n\r\nمبحث اول : اولين تغيير جنسيت در ايران\r\nاولين تغيير جنسيت در ايران در سال 1309 ش . ( 1930 م . ) اتفاق افتاد كه براساس آن ، مردى در يك عمل جراحى ، به يك زن تبديل شد . عمل جراحى مزبور ، توسط پزشكى به نام دكتر خلعتبرى انجام شد كه وى با عمل جراحى خويش ، پسر هيجده ساله‌اى را به زن تبديل كرد و خبر آن در روزنامه‌هاى آن زمان چاپ شد . از آن جايى كه اين عمل جراحى ، در نوع خود كم نظير و بلكه بىنظير بود ، با دقت و وسواس\r\n\r\n\r\n","description":"","footnote":"\r\n( 1 )  . Transsexual . \r\n","page_name":" 50 ","page_number":50},
  {"content":"\r\n\r\nزيادى ، از جمله اخذ رضايت نامه كامل از بيمار ، انجام شد . براساس اين گزارش ، بيمار چنين مىگويد :\r\nاين جانب با طيب خاطر ، بدون اين‌كه داراى اختلال حواس باشم ، حاضرم كه مرا عمل كرده و از حالت مردى مرا به زن تبديل كنند و اگر هم مرا عمل نكنيد ، خودم را خواهم كُشت . « 1 »\r\n\r\nبررسى و تحليل\r\n1 . اولين تغيير جنسيت در ايران ، با توجه به درجِ با اهميت آن در روزنامهء آن زمان ، مربوط به تغيير جنسيت افرادى است كه از نظر ظاهر ، سالم بوده ، ولى از نظر روحى خود را متعلق به جنس مقابل مىدانند ، كه امروزه از آنان به « خنثاى روانى » يا « ترانس سكشوال » يا « تراجنسيتى » ياد مىشود .\r\nتوضيح آن‌كه از گذشته تاكنون ، بويژه در دو قرن اخير كه عمل جراحى رايج بوده ، اين امكان براى افراد دو جنسى ( هرمافروديت ) وجود داشته كه بتوانند با حذف يكى از دو آلت تناسلى خود ، جنسيت واحدى را براى خويش تثبيت نمايد . بنابراين ، عمل جراحى فوق كه در روزنامهء آن زمان بسيار با اهميت تلقى شده ، بايد مربوط به تغيير جنسيت افراد تراجنسيتى (\r\n T . S ) \r\nباشد نه دو جنسيتىها ، كه امرى رايج و معمولى در آن زمان به شمار مىرفته است ؛ مخصوصاً از آن جهت كه در اين گزارش آمده است كه : « اين عمل جراحى ، فصل جديدى در تاريخ طبى و صحى مملكت باز و شايان دقت و توجه علما است » . « 2 » فصل جديد و رويكرد نو ، دقيقاً از آن جهت بوده كه اين فرد از نظر جسمى و ظاهرى ، مرد بوده و توانسته است با تغيير جنسيت به زن تبديل گردد . نيز در بخش ديگرى از اين گزارش به تغيير جنسيت فرد تراجنسيتى اشاره دارد ، آن جا كه آمده\r\n\r\n\r\n","description":"","footnote":"\r\n( 1 ) . ر . ك : مردى كه زن شد ، روزنامهء همشهرى ، دوشنبه 22 فروردين 1384 . گزارش كامل اين خبر را در ضميمه ملاحظه كنيد .\r\n( 2 ) . همان .\r\n","page_name":" 51 ","page_number":51},
  {"content":"\r\n\r\nاست : « او از حيث هيكل ، قيافه و استخوان بندى يك مرد كامل العيارى است ، اما احساسات و نشانه‌هاى اناثيت ( زن بودن ) بيش‌تر بر او غلبه داشته است » . « 1 » 2 . عمدتاً تغيير جنسيت در مورد اين افراد در سنين 18 تا 28 سال صورت مىپذيرد ؛ يعنى كسانى كه دوران نوجوانى و بلوغ را سپرى نموده و وارد دوران جوانى شده‌اند . دليل اين امر دقيقاً روشن نيست . شايد اين امر از آن جهت است كه افراد در اين سن ، بيش‌تر امكان بروز شخصيت پيدا كرده و مىتوانند خواسته‌هاى خويش را بيان كنند ، و يا اين‌كه افراد در سنين 18 تا 28 سال غالباً از نظر ازدواج تحت فشار هستند كه با جنس مخالف ازدواج كنند ، در حالى كه اساساً افراد تراجنسيتى ، هيچ علاقه‌اى به ازدواج ندارند . به عبارت ديگر ، « تراجنسيتى مذكر » به هيچ وجه تمايل ندارد با يك زن ازدواج كند ، چه اين‌كه او خود را زن مىداند . نيز « تراجنسيتى مؤنث » به هيچ وجه تمايل ندارد كه با يك مرد ازدواج كند ، چه اين‌كه او خود را مرد مىداند .\r\n3 . افرادى كه دچار اختلال هويت جنسى هستند ، مخصوصاً از نوعِ حاد آن ، به راحتى به عمل جراحىهاى سنگين و خطر آفرين تن مىدهند . در گزارش فوق آمده است كه : « اين جانب با طيب خاطر ، بدون اين‌كه داراى اختلال حواس باشم حاضرم كه مرا عمل كرده و از حالت مردى مرا تبديل به زن كنيد و اگر هم مرا عمل نكنيد خودم را خواهم كُشت » . « 2 » اين امر نشان دهندهء اوج « اختلال هويت جنسى » آنان است ، چون دچار عدم تطابق جنسى هستند . به عبارت ديگر ، از نظر ظاهر همانند مردان مىباشند ، ولى از نظر روانى خود را كاملًا زن مىدانند ، و يا بر عكس . اين عده فكر مىكنند چنان‌چه عمل جراحى كنند ، از حالت « عدم تطابق جنسى » و يا « اختلال هويت جنسى » رهايى پيدا مىكنند ، در مواردى كه با تغيير جنسيت آنان موافقت نشده است ، دست به خودكشى مىزنند .\r\nبا توجه به اطلاعاتى كه نگارندهء اين سطور از اين افراد بيمار به دست آورده است ، تراجنسيتىها فوق‌العاده احساساتى و زود رنج مىباشند ، مخصوصاً از آن جهت كه آنان\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n","page_name":" 52 ","page_number":52},
  {"content":"\r\n\r\nانتظار حمايت و همدردى اطرافيان ، اقوام و بستگان را دارند ، كه در عمل چندان با آنان همدردى صورت نمىپذيرد ، بلكه در عوض اين احساس در اقوام و دوستان وجود دارد كه آنان بوالهوس و تابع اميال نفسانى هستند .\r\n\r\nمبحث دوم : تغيير جنسيت در خارج ايران\r\nاز باب نمونه ، تنها به چند مورد از تغيير جنسيت در خارج ايران ، اشاره مىشود تا قلمرو موضوع با توجه به سابقهء آن روشن شود :\r\n\r\nگفتار اول : اولين تغيير جنسيت در انگلستان\r\nاولين عمل تغيير جنسيت در فاصلهء سال‌هاى 1942 تا 1948 م . در انگلستان انجام شد ، كه طى آن شخصى به نام « لورا ديلون » ، دختر يك اشراف زادهء ايرلندى ، توسط پزشكى به نام « مكلندو » به مرد تغيير جنسيت داد و نام خويش را به « مايكل ديلون » تغيير داد . از سال 1950 تا 1960 م . افراد بيش‌ترى براى تغيير جنسيت به پزشكان و جراحان مراجعه كردند . تلاش‌هاى زيادى از سوى بيماران ، خانواده‌ها و افراد ديگر براى به رسميت شناختن بيمارى تراجنسيتى و كسب شناسنامهء جديد انجام شد كه با مخالفت دولت انگليس روبه‌رو شد ، ولى در نهايت در سال 2002 م . دولت انگليس اعلام كرد كه مشاوره‌هايى را به منظور به تصويب رساندن « قانون بازشناسى جنسيت » در دست انجام دارد ، كه اين قانون در سال 2004 م . به تصويب رسيد و از سال 2005 م . تراجنسيتىهاى انگليس توانستند تقاضاى شناسنامهء جديد كنند . حدود 5000 نفر از اين بيماران در انگلستان زندگى مىكنند . « 1 »\r\n\r\nگفتار دوم : اولين تغيير جنسيت در آمريكا\r\nدر سال 1952 م . اولين تغيير جنسيت در آمريكا اتفاق افتاد و روزنامهء نيويورك تايمز با درج يك تيتر جذاب ، تغيير جنسيت او را به عنوان يك موضوع اجتماعى مطرح و\r\n\r\n\r\n","description":"","footnote":"\r\n( 1 ) . پامِلا هانت ، تاريخچهء كوتاه تغيير جنسيت در انگلستان ؛ اين مقاله توسط خانم پامِلا هانت ، از طريق ايميل از لندن ، براى نگارنده ارسال شده است ، گزارش كامل آن را در بخش ضمائم ملاحظه فرماييد .\r\n","page_name":" 53 ","page_number":53},
  {"content":"\r\n\r\nتوجهء افكار عمومى را به آن جلب كرد . « 1 »\r\n\r\nگفتار سوم : اولين تغيير جنسيت در مصر\r\nدر سال 1982 م . فردى به نام « سيد عبدالله » ، كه يك جوان نوزده ساله ، و دانشجوى رشتهء پزشكى دانشگاه الازهر مصر بود ، با يك روان پزشك تماس گرفت و افسردگى شديد و ناراحتى روحى خود را با او در ميان گذاشت . روان پزشك متوجه شد كه او از يك بحران و « اختلال هويت جنسى » در رنج و عذاب است ، و به تعبير ديگر ، او خنثاى روانى ( تراجنسيتى ) است . چند سال معالجات هورمون درمانى ادامه پيدا كرد ، ولى نتيجه‌اى نداد و در نهايت در سال 1988 م . جراح با عمل جراحى ، مميز و علايم جنسيت مذكر را از او برداشت و براى او مجراى مصنوعى خروج ادار و مميز مصنوعى زنانه درست كرد و بيمار ، نام « سالى » را براى خود انتخاب كرد . اين امر ، به يك مسألهء روز در كشور مصر تبديل شد و مقامات رسمى از دادن مجوز براى اخذ شناسنامهء جديد ، خوددارى مىكردند و در نهايت « سالى » موفق شد در سال 1989 م . شناسنامهء جديد دريافت كند . « 2 »\r\n\r\nجمع‌بندى و بيان نظريه مختار\r\n1 . با توجه به تاريخچهء تغيير جنسيت ، و بر اساس اسناد موجود ، اولين تغيير جنسيت در مورد افراد تراجنسيتى در ايران صورت پذيرفته است ، چه اين‌كه اولين تغيير جنسيت در ايران ، كه توضيح آن پيش‌تر گذشت ، در سال 1930 ميلادى يا 1309 شمسى روى داده و اولين تغيير جنسيت در خارج ايران در كشور انگلستان در حدود سال 1942 ميلادى رخ داده است .\r\n2 . ذكر چند نمونه از تغيير جنسيت در خارج از ايران ، نشان دهندهء بُعد جهانى اين قضيه است . به عبارت ديگر ، اين بيمارى مربوط به يك سرزمين يا حتى يك قارهء\r\n\r\n\r\n","description":"","footnote":"\r\n( 1 ) . على رضا باريك‌لو ، وضعيت تغيير جنسيت ، انديشه‌هاى حقوقى ، ش 5 ( 1382 ) ، ص 64 - 65 ؛ حميدرضا عطار و مريم رسوليان ، تشخيص اوليهء هويت جنسى ، انديشه و رفتار ، ش 3 ( 1382 ) ، ص 7 .\r\n( 2 ) . على رضا باريك‌لو ، وضعيت تغيير جنسيت ، انديشه‌هاى حقوقى ، سال 1 ، ش 5 ( 1382 ) ، ص 66 - 68 .\r\n","page_name":" 54 ","page_number":54},
  {"content":"\r\n\r\nخاصى نمىباشد ، بلكه چنين پديده‌اى ، در هر سرزمينى امكان بروز و ظهور دارد .\r\n3 . مباحث پزشكى تغيير جنسيت با مباحث حقوقى ، فقهى و اخلاقى اين مسأله ، ارتباط تنگاتنگى دارد . در هر كشورى كه پديدهء تغيير جنسيت به وجود آمده و يا در شُرُف وقوع بوده ، هم زمان با آن در مراكز علمى و دانشگاهى از روايى يا ناروايى ، يا مشروعيت وعدم مشروعيت آن سخن به ميان آمده است . در جوامع اسلامى ، عمدتاً تحت عنوان : « جواز يا عدم جواز » و يا تحت عنوان : « حرام يا حلال » مورد ارزيابى قرار گرفته است و در جوامع غير اسلامى عمدتاً تحت عنوان : « غير اخلاقى بودن يا اخلاقى بودن » و يا « قانونى يا غير قانونى بودن » مورد ارزش گذارى قرار گرفته است .\r\n4 . پديدهء تغيير جنسيت ، علاوه بر جديد و نو بودن آن ، با انعكاس و سر و صداى فراوان همراه بوده است . هميشه افكار عمومى و رسانه‌هاى تبليغاتى به صورت مثبت يا منفى در مقابل آن موضع گرفته‌اند . ذكر اين امر ، از آن جهت مهم است كه بيماران تراجنسيتى ( خنثاى روانى يا\r\n Ts ) \r\nچه قبل از عمل جراحى و چه پس از آن ، از مشكلات و ناراحتىهاى روانى ، اجتماعى و خانوادگى رنج مىبرند . هرگاه پس از تغيير جنسيت ، بيمارى اختلال هويت جنسى آنان درمان يابد ، تازه برخى مشكلات و ناراحتىهاى جديد نمايان شده و شديداً آنان را آسيب‌پذير مىسازد .\r\nناگفته نماند كه اين مشكل ، خاص ايران نيست ، بلكه در همه جوامع و كشورها به صورت كم يا زياد وجود دارد . علل و عوامل گوناگونى در اين امر نقش دارد . از جمله عدم اطلاع رسانى صحيح مىباشد . رسانه‌هاى صوتى و تصويرى به اين مسأله توجه نكرده‌اند و رسانه‌هاى نوشتارى مانند : روزنامه‌ها ، هفته‌نامه‌ها ، مجلات و سايت‌هاى اينترنتى به صورت دلسوزانه آن را مورد بررسى و تحليل قرار نداده‌اند ، بلكه به آن به عنوان يك خبر داغ و جلب‌كنندهء مشترى نگريسته شده است . برخى گزارش‌هاى حاكى از آن است كه درصد كمى از بيماران اختلال هويت جنسى كه موفق به تغيير جنسيت شده‌اند ، به دليل عملكرد منفى خانواده يا اقوام و دوستان دست به خودكشى زده‌اند . اساساً آمار دقيقى از افرادى كه تغيير جنسيت يافته‌اند ، در اختيار نداريم و اين افراد پس\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاز عمل جراحى ، در جامعه رها شده‌اند ؛ در حالى كه آنان نيازمند بيش‌ترين حمايت‌هاى معنوى ، مادى و اجتماعى مىباشند . گويا هيچ سازمان دولتى و يا غير دولتى در مقابل اين معضل مهم و اساسى - كه بيماران اختلال هويت جنسى و خانواده‌هاى آنان با آن دست به گريبان هستند - احساس مسؤوليت نمىكند !\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nفصل سوم اقسام تغيير جنسيت\r\nاكنون اين پرسش مطرح است كه تغيير جنسيت چند قسم است . اين بحث در هيچ كتاب يا مقاله‌اى مورد بررسى قرار نگرفته است . ولى با توجه به اطلاعات محدود و تجارب اندك نگارنده به موارد زير اشاره مىشود . البته منظور از تغيير جنسيت در اين فصل يك مفهوم عام و گسترده است به نحوى كه شامل « اصلاح جنسيت » نيز مىشود .\r\n\r\nمبحث اول : تغيير جنسيت در افراد سالم\r\nمنظور آن است كه عده‌اى ( مذكر يا مؤنث ) كه فاقد مشكل جسمى بوده و از نظر ظاهر ، كاملًا مرد يا زن هستند ، ولى از روى هوس و تمايلات زودگذر ، خواهان تغيير جنسيت مىباشند . به عبارت ديگر ، در اين قبيل افراد هيچ گونه بيمارى جسمى يا روحى وجود نداشته و براى تغيير جنسيت ، اضطرار يا توجيه عقلانى وجود ندارد . در عمل ، پزشكان با تغيير جنسيتِ اين گروه مخالف هستند و مصاديق خارجى اين گونه تغيير جنسيت‌ها ، بسيار اندك است .\r\nبرخى از حقوق دانان ، تحقق چنين تغيير جنسيتى را منكر هستند . دكتر سيد حسين صفايى و دكتر اسد الله امامى در اين باره چنين مىگويند :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبه نظر مىرسد كه تغيير جنسيت به معنى دقيق كلمه ، فرضى بيش نيست ، به طورى كه كارشناسان پزشكى گفته‌اند : تغيير جنسيت در افرادى كه زن يا مرد كامل هستند و ابهام در آن‌ها مشاهده نمىشود ، به هيچ وجه امكان‌پذير نيست و فقط در مورد افراد دو جنسى ( هرمافروديت ) كه ابهام و اختلال جنسى از نوع ژنتيكى و كروموزومى و نشانه‌هاى ديگر از اين قبيل دارند ، تعيين جنسيت با آزمايش‌هاى پزشكى و بررسىهاى علمى ممكن است ؛ يعنى با اين گونه آزمايش‌ها و بررسىها معلوم مىشود كه مرد يا زن معرفى شده ، از جنس ديگر بوده است . « 1 » مىتوان گفت تغيير جنسيت در افراد كاملًا سالم ، شبيه تغيير جنسيت در افراد تراجنسيتى ( ترانس سكشوال ) است كه امروزه به تعداد فراوان انجام مىشود ، حتى عده‌اى پس از تغيير جنسيت ، ازدواج هم كرده‌اند .\r\n\r\nمبحث دوم : تغيير جنسيت در دوجنسىها ( خنثىها )\r\nپديدهء خنثى ، پديدهء نو ظهور و جديد محسوب نمىشود . از گذشته تا كنون جوامع انسانى ، كم و بيش با اين گونه افراد مواجه بوده است . در برخى روايات اسلامى و منابع فقهى به اين گونه افراد اشاره شده ، و احكام فقهى آنان مانند ارث بيان گرديده است . مىتوان گفت : بيش‌ترين بحث فقهى از اين گروه در « كتاب ارث » از كتب فقهى مورد بررسى قرار گرفته است .\r\nدر جراحى تغيير جنسيت ، يكى از دو آلت تناسلى كه ضعيف ، كوچك يا غير مناسب تشخيص داده شده است ، حذف و ديگرى تقويت مىشود . دراين حالت ، بيمار دو جنسى ، به يكى از دو جنس مذكر يا مؤنث تبديل مىشود . اين نوع تغيير جنسيت‌ها از گذشته تا كنون وجود داشته و اساساً هيچ مخالفى براى آن وجود ندارد ؛ چون بيمارى آنان محرز و ثابت است و حتى فقيهان و حقوق دانان اهل سنت كه با تغيير جنسيت مخالف هستند ، با تغيير جنسيت گروه فوق مخالفتى ندارند ، و در واقع تغيير جنسيت به منزلهء معالجه و خروج شخص خنثى يا دو جنسى از بلا تكليفى جنسى است .\r\n\r\n\r\n","description":"","footnote":"\r\n( 1 ) . سيد حسين صفايى و اسدالله امامى ، حقوق خانواده ، ج 1 ، ص 45 .\r\n","page_name":" 58 ","page_number":58},
  {"content":"\r\n\r\n\r\nمبحث سوم : تغيير جنسيت در افراد ممسوح\r\nدر زبان فقه ، منظور از ممسوح ، شخصى است كه نه آلت مردانه داشته باشد و نه آلت زنانه . « 1 » اين گروه نيز با عمل جراحى ، به يكى از دو جنس مذكر يا مؤنث نزديك يا تبديل مىشوند .\r\n\r\nمبحث چهارم : تغيير جنسيت در تراجنسيتىها ( ناراضيان جنسى )\r\nبرخى بيماران روحى ، خود را به جنس مخالف متعلق مىدانند . نگارنده با تعداد قابل توجهى از اين بيماران مصاحبه و گفت و گو داشته است و گزارش‌هايى در اين زمينه تهيه كرده‌ام . « 2 » در مواردى اين گونه بيماران از طريق روان درمانى يا هورمون درمانى معالجه مىشوند و شخص بيمار ، جنسيت فعلى خويش را پذيرا مىشود ، ولى براساس شواهد و قرائن ، و نيز براساس گفته‌هاى روان پزشكان ، در اغلب موارد اين گونه بيماران غير قابل معالجه هستند . دكتر محمد رضا محمدى ، روان شناس و رئيس مركز تحقيقات علوم پزشكى ايران به نگارنده گفت : من با بيماران روانى فراوانى ملاقات داشته‌ام . تقريباً تمام بيماران روانى قابل معالجه و درمان هستند ، اما بيماران تراجنسيتى ( ترانس‌ها يا\r\n Ts \r\nها ) ، بيماران بسيار مرموز و نادر هستند . گاه تمام راه‌هاى درمانى كه آموخته‌ايم و يا در تجربه به دست آورده‌ايم ، در مقابل اين گونه بيماران بىفايده است . در اين صورت ، هيچ راهى براى درمان آنان غير از تغيير جنسيت وجود ندارد .\r\nپروفسور بهرام مير جلالى ، جراح تغيير جنسيت ، مىگويد :\r\nمىبايست بيماران مشكوك به مبتلا بودن به اين بيمارى را طى دوره‌هاى متعدد درمانى ، روان كاوى و روان درمانى قرار داده تا در صورت امكان ، روان درمانى گردند و جسم خود را بپذيرند ، و در صورت عدم موفقيت اين دورهء درمانى ، تشخيص ترانس سكسواليتهء آنان مستعجل گرديده . لذا مىبايست از\r\n\r\n\r\n","description":"","footnote":"\r\n( 1 ) . عبدالكريم بىآزار شيرازى ؛ رساله نوين ، ج 3 ، ص 277 .\r\n( 2 ) . به بخش ضمائم مراجعه فرماييد .\r\n","page_name":" 59 ","page_number":59},
  {"content":"\r\n\r\nطريق روان پزشكان براى عمل جراحى به جراحان سپرده شوند تا جسم آن‌ها تا حدى تبديل به خواستهء روان آن‌ها گردد . « 1 »\r\n\r\nمبحث پنجم : تغيير جنسيت به منظور كشف جنسيت\r\nمواردى است كه به علت عدم رشد كامل جنسى ، تكوين دستگاه تناسلى خارجى صورت تكامل نپذيرفته و جنسيت حقيقى پنهان مانده است و والدين با نگريستن به ظواهر امر ، براى نوزادى كه در حقيقت پسر است ، شناسنامهء دختر گرفته و يا بالعكس براى دختر ، شناسنامهء پسر مىگيرند و تحصيلات آنان نيز بر همين پايه انجام مىگيرد . اين عده تا در سن كودكى هستند ، متوجه گرفتارى خود نمىشوند ، اما وقتى بالغ شدند ، از آن جا كه به جنس مخالف تمايلى پيدا نمىكنند ، متوجه نقص خود شده و اغلب به تصور خود ، چون چاره‌اى براى مشكلات خود نمىبينند ، دست به خودكشى مىزنند و اگر از مرگ رهايى يابند ، تازه به نقص آنان پى برده مىشود و براى چاره جويى به پزشك مراجعه نموده و سرانجام با راهنمايى پزشك معالج ، از طريق مقامات قضايى ، به پزشكى قانونى اعزام مىگردند . اگر والدين اين گونه افراد به فرزندان خود و خُلق و خوى آنان توجه كنند ، خيلى زود مىتوانند به نقص آنان پى برده و قبل از وقوع عواقب وخيم ، مانند خودكشى يا فرار يامبتلا شدن به بيمارى روانى ، با مراجعه به مقامات قضايى به رفع مشكل آنان بپردازند . « 2 »\r\n\r\nمبحث ششم : تغيير جنسيت در حيوانات\r\nتغيير جنسيت در حيوانات نيز اتفاق مىافتد . گاه اين تغيير به دست بشر روى مىدهد و گاه حيوانات به دليل عوامل طبيعى ، تغيير جنسيت مىدهند . حالت دوم ، خارج از مباحث فقهى است ، چه اين‌كه فقه ، متكفل بيان احكام شرعى افعال انسان‌ها مىباشد . بنابراين ، هرگاه به دليل عوامل طبيعى ، حوادثى مانند تغيير جنسيت در حيوانات اتفاق\r\n\r\n\r\n","description":"","footnote":"\r\n( 1 ) . بهرام ميرجلالى ؛ بيمارى ترانسكسواليته را بيشتر بشناسيم ( روان دگر جنسى ) ، يادداشت كوتاه ، ص 2 .\r\n( 2 ) . فرامرز گودرزى ، پزشكى قانونى ، ص 612 .\r\n","page_name":" 60 ","page_number":60},
  {"content":"\r\n\r\nمىافتد ، بحث فقهى دربارهء آن بىمورد است .\r\nآن چه به دست بشر اتفاق مىافتد و از گذشته تاكنون معمول بوده است ، خِصا يا اخته كردن حيوانات حلال گوشت بوده است . هدف از اين كار ، بهبود و افزايش حيوانات حلال گوشت ، مانند گوسفند است . در مباحث آينده در مورد جواز يا عدم جوازِ اخته كردن و تغيير جنسيت حيوانات سخن خواهيم گفت .\r\nموضوع تغيير جنسيت به عنوان يك پديدهء نو و جديد در ماهيان آزاد نيز مشاهده شده است . بنا به گزارش « جيمز ناگلر » « 1 » زيست شناس تكوينى از دانشگاه آيداهو ، ماهىهاى آزاد شنوك ، بزرگ‌ترين ماهىهاى آزاد اقيانوس آرام ، سالانه ، اقيانوس آرام را به قصد سفر به رودخانه‌هاى محل تولد خود ترك كرده و در خلاف جهت رودخانه شنا مىكنند . اين ماهىهاى 6 - 4 ساله معمولًا پس از رسيدن به رودخانه ، در آن‌جا تخم‌ريزى كرده و سپس مىميرند . طبق جديدترين مطالعات انجام شده ، ماهىهاى ماده يكى از بزرگ‌ترين جمعيت‌هاى توليدمثل‌كنندهء ايالت واشنگتن ، تغيير جنسيت داده و زندگى خود را به عنوان ماهىهاى نر آغاز مىكنند .\r\nاز نظر زيست‌شناسى اين مسأله كاملًا غير عادى است و « ناگلر » اعلام كرد كه تعدادى از آلاينده‌ها قادرند جنسيت جنين يا نوزدان نر ماهىهاى شنوك را به ماهىهايى تغيير دهند كه ظاهراً نر هستند ، ولى در واقع همانند يك ماهى ماده عمل مىكنند . . . . « 2 » در روزنامهء همشهرى در خصوص تغيير جنسيت قورباغه‌ها چنين آمده است :\r\n« هم‌چنين دانشمندان فهميده‌اند كه آلاينده‌هاى صنعتى مىتواند باعث تغيير جنسيت قورباغه شود . پنجاه نفر از پژوهشگران زيست محيطى در پروژه‌اى 370 ميليون دلارى ، با اين هدف كه تمام گونه‌هاى قورباغه از خطر انقراض در اثر شهرسازى ، افزايش گرمايش زمين و آلودگى صنعتى محافظت شوند ، كارشان را شروع كردند .\r\n\r\n\r\n","description":"","footnote":"\r\n( 1 )  . J . nagler . \r\n( 2 ) . ر . ك : زهرا سرچشمه پور ، بررسى احكام فقهى و حقوقى تغيير جنسيت ، پايان نامه مقطع كارشناسى ارشد دانشكده الهيات و معارف اسلامى دانشگاه فردوسى مشهد ، 1384 ، ص 42 - 44 .\r\n","page_name":" 61 ","page_number":61},
  {"content":"\r\n\r\nدر روند اين مطالعات ، محققان سوئدى دريافتند كه قورباغه‌هايى كه با جنسيت نر متولد شده‌اند ، بعد از مدتى به جنس ماده تبديل شده‌اند ! در اين مطالعه مشخص شد كه حتى كم‌ترين مقدار استروژن موجود در بچه قورباغه‌هاى يكى از اين دو گروه هم براى تغيير جنسيت آن‌ها به نوع ماده كافى است » . « 1 »\r\n\r\nمبحث هفتم : تغيير جنسيت در گياهان\r\nتغيير جنسيت در گياهان نيز قابل تصور است و منظور از آن تبديل يك گياه يا درخت نر به گياه يا درخت ماده و برعكس مىباشد . هر چند كه تا به حال شنيده نشده است كه گياهان به طور طبيعى تغيير جنسيت داده باشند ، ولى مىتوان فرض كرد كه انسان‌ها با استفاده از پيشرفت‌هاى علمى ، تغييراتى در گياهان به وجود آورده و گياه نر را به گياه ماده و يا برعكس تبديل كنند . آن‌چه در عمل بيش‌تر اتفاق مىافتد ، تغييرات ژنتيكى گياهان و يا پيوند ميان گياهان و درختان است كه اساساً اين امرخارج از بحث تغيير جنسيت است .\r\nتا به حال هيچ فقيهى دربارهء « جواز يا عدم جواز تغيير جنسيت گياهان » سخن نگفته است ، ولى قطعاً اين كار جايز بوده و هيچ منعى براى آن قابل تصور نيست . بنابراين ، انسان‌ها مىتوانند براى بهره‌بردارى و استفاده هر چه بيش‌تر از گياهان ، تغييراتى از جمله تغيير جنسيت در گياهان به وجود آورند .\r\nبرخى منابع خبرى اعلام كردند كه عده‌اى از متخصصين چينى موفق شدند با تزريق موادى به درخت سپيدار و بيد باعث تغيير جنسيت اين درختان شوند . « 2 » اين منبع خبرى توضيح بيش‌ترى در اين باره ندارد . يك احتمال آن است كه منظور از تغيير جنسيت سپيدار و بيد ، همان معناى مصطلح يعنى تبديل گياه نر به ماده و يا برعكس باشد ، ولى احتمال ديگر آن است كه منظور از تغيير جنسيت ، تغييرات ژنتيكى است كه در گياه به وجود مىآيد .\r\n\r\n\r\n","description":"","footnote":"\r\n( 1 ) . سايت اينترنتى روزنامه همشهرى به آدرس :\r\n www . Hamshahri . Net / news / ? Id / \r\n-  k . \r\n( 2 ) . شبكه خبر تلويزيون جمهورى اسلامى ايران ، پنج شنبه 30 / 1 / 1386 ، ساعت 17 .\r\n","page_name":" 62 ","page_number":62},
  {"content":"\r\n\r\n\r\nفصل چهارم اختلال هويت جنسى ؛ تراجنسيتى ( ترانس سكشوال )\r\n\r\nمبحث اول : طرح مسأله و اهميت آن\r\nزندگى هر انسان از عمل لقاح اسپرم ( از پدر ) و اوول يا تخمك ( از مادر ) با يكديگر شروع مىشود و در حدود سه ماه پس از آن ، جنسيتِ فيزيولوژيك فرد شكل مىگيرد و بعد از گذشت شش ماه پس از شكل گيرى جنسيت ، فرد به دنيا مىآيد .\r\nپدر و مادر پس از مشاهده وضعيت فيزيولوژيكىِ كودك ، جنسيت او را به همگان اعلام مىدارند . اعلام جنسيت به اطرافيان سبب آفريده شدن انتظاراتى مطابق با جنسيت از كودك مىشود . جامعه براى هر جنس وظايف و الگوهاى رفتارى را تعيين كرده است ، كه مبناى انتظارات ديگران از هر جنس است . قابل ذكر است كه اين انتظارات از همان سال‌هاى اوليه شكل مىگيرد و كودك هم مطابق با همان انتظارات و نوع جنسيتى كه تعيين شده رفتار مىنمايد .\r\nاما در اين بين ، ما شاهد كودكانى هستيم كه هيچ گاه مطابق با جنسيتشان رفتار نمىكنند ؛ چرا كه آن‌ها خود را متعلق به جنسيتِ معرفى شده نمىدانند ؛ يعنى افرادى كه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاز جنسيت فيزيولوژيكى خود ناراضى بوده و هيچ گاه در صدد پذيرش اين جنسيت و رفتار طبق آن بر نمىآيند ، و در اين حالت ، ما با افرادى به نام « ناراضيان جنسى » يا « ترانس سكشوال » « 1 » رو به رو هستيم . افرادى كه از نظر فيزيكى هيچ گونه اختلال جنسيتى ندارند ، اما از نظر هويتى و روانى حاضر به پذيرش جنسيت خود نيستند . از اين رو ، اين افراد به اعمال نابهنجارى مانند پوشيدن لباس جنس مخالف و رفتار به سبك و شيوهء جنس مخالف روى مىآورند كه اين اعمال به هيچ وجه از سوى خانواده و جامعه مورد پذيرش واقع نمىشود و همين امر باعث برخورد جامعه با اين افراد مىشود و از اين جا مشكلات اين افراد شروع مىشود ؛ افرادى با هويتى مخالف جنسيت خود ، كه نه خانواده پذيراى اين افراد است و نه جامعه .\r\nدر هر حال ، يكى از مباحث مهم مربوط به تغيير جنسيت ، مسألة « اختلال هويت جنسى » است . به عبارت ديگر ، تغيير جنسيت به نوعى با بحث « اختلال هويت جنسى » پيوند خورده است . برخى از اشخاص كه خواهان تغيير جنسيت هستند ، كسانىاند كه از اختلال هويت جنسى رنج مىبرند .\r\n\r\nمبحث دوم : هويت جنسى\r\n« هويت جنسى » « 2 » را مىتوان چنين تعريف كرد : احساس زنانگى يا مردانگى در شخص ، يا به تعريف كميبل ، « اعتقاد درونى شخص به اين مسأله كه او فردى است مذكر ، مؤنث ، دوسوگرا يا خنثى » . « 3 »\r\nبه عبارت ديگر ، هويت جنسى يك حالت روان شناختى است كه بازتاب احساس درونى شخص از مرد يا زن بودن خويش است . هويت جنسى بر يك رشته نگرش‌ها ، الگوهاى رفتارى و ساير صفاتى كه معمولا با مردانگى و زنانگى مربوطند و توسط فرهنگ خاص افراد تعيين مىشوند متكى است . كسى كه از نظر هويت جنسى سالم\r\n\r\n\r\n","description":"","footnote":"\r\n( 1 )  . Transsexual . \r\n( 2 )  . Gender Identity . \r\n( 3 ) . فرامرز گودرزى ، پزشكى قانونى ، ج 2 ، ص 1218 .\r\n","page_name":" 64 ","page_number":64},
  {"content":"\r\n\r\nاست ، با اطمينان مىتواند بگويد : « من يك مرد هستم » يا « من يك زن هستم » . « 1 » هم‌چنين در مورد هويت جنسى گفته شده است : آگاهى فرد از مرد يا زن بودن خويش ، و اين‌كه فرد خود را يك مرد يا يك زن بداند . « 2 »\r\n\r\nمبحث سوم : نقش جنسى و گرايش جنسى\r\nبايد توجه داشت كه « هويت جنسى » با « نقش جنسى » « 3 » متفاوت است ؛ چه اين كه ، نقش جنسى ، الگوى رفتارى بيرونى است كه منعكس‌كننده احساس درونى شخص از هويت جنسى خويش است . نقش جنسى اعلام عمومى جنسى است ؛ يعنى انتقال تصوير مرد بودن در مقابل زن بودن به ديگران .\r\nتحت شرايط ايده‌آل ، هويت جنسى و نقش جنسى هماهنگى دارند ؛ يعنى زنى كه احساس زن بودن مىكند ، با رفتار به گونهء يك زن ، اين احساس را به دنياى برونى منتقل مىكند ؛ همين طور ، مردى كه خود را مرد مىداند به گونهء يك مرد عمل مىكند . نقش جنسى ، رفتار و گفتارى است كه شخص براى نشان دادن ميزان مرد بودن يا زن بودن خود ابراز مىكند . هويت جنسى و نقش جنسى بايد از\r\n sex ( \r\nكه جنس زيست شناختى هم ناميده مىشود ) ، كه منحصراً به ويژگىهاى تشريحى و فيزيولوژيكى نشان دهندهء مرد بودن يا زن بودن شخص ( مثلًا داشتن قضيب يا مهبل ) محدود است ، تفكيك شود .\r\nهمه اين اصطلاحات ، بايد از « گرايش جنسى » ، « 4 » يعنى تمايل يا پاسخ شهوانى فرد تفكيك شود . گرايش جنسى بر انتخاب شئ ( مرد يا زن ) و زندگى تخيلى شخص - مثلًا تخيلات شهوانى در مورد مرد يا زن يا هر دو - متكى است . « 5 »\r\n\r\n\r\n","description":"","footnote":"\r\n( 1 ) . كاپلان هارولد ، سادوك بنيامين ؛ خلاصهء روان پزشكى ، ترجمهء پورافكارى ، ج 2 ، ص 381 .\r\n( 2 ) . محمدرضا نيكخو ، زندگى جنسى مردان ، ص 213 ؛ شايسته جهان فر و ميترا مولايى نژاد ؛ درس نامهء اختلالات جنسى ، ص 106 .\r\n( 3 )  . Gender Rolo . \r\n( 4 )  . Sexual orientation . \r\n( 5 ) . كاپلان هارولد ، سادوك بنيامين ، خلاصهء روان پزشكى ، ص 381 .\r\n","page_name":" 65 ","page_number":65},
  {"content":"\r\n\r\n\r\nمبحث چهارم : ميل جنسى « 1 »\r\nميل جنسى ، يك ميل غريزى است كه خالق هوشيار آن را در وجود مرد و زن به وديعت گذاشته است ، تا هر يك از آن دو ، به ديگرى تمايل يابد ، و به اين طريق ازدواج انجام گيرد و نسل بشرى دوام پيدا كند . اين ميل جنسى ، با اعضاى تناسلى هر يك از مرد و زن ارتباط تنگاتنگ دارد . در اين ميان ، هورمون‌هاى جنسى ، نقش آفرين مىباشند . هورمون‌هاى جنسىِ مردانه از طريق بيضه‌ها ترشح مىشود و هورمون‌هاى جنسىِ زنانه ، از طريق تخمدان به وجود مىآيد . در اين ميان ، هورمون‌هاى ديگرى نيز وجود دارد كه از ساير غدد درونى ، حاصل مىشوند . برخى از اين هورمون‌ها ، فقط در بدن مردان است و برخى فقط در بدن زنان وجود دارد و برخى ديگر به صورت مشترك ، والبته به نسبت متفاوت در بدن زن و مرد يافت مىشوند و به هر حال ، اين هورمون‌ها در ميل جنسى مردان و زنان نقش عمده‌اى ايفا مىكنند . البته عوامل و شرايط ديگرى هم در ميل جنسى ، نقش ايفا مىكنند ، مانند : تربيت ، محيط اجتماعى و شخصيت فردى . « 2 » بسيارى از تعاليم اسلام در راستاى تربيت منضبط جنسى انسان است و به انسان‌ها توصيه مىكند كه ميل جنسى خود را از طريق صحيح به كارگيرد و به وسيلهء مشروع ، خود را ارضا كند . بر اين اساس ، از انسان خواسته شده كه خود را از گرداب گناه زنا ، لواط و منكرات ديگر حفظ نمايد . قرآن كريم نيز از ميل جنسى ياد مىكند ، آن گاه كه حضرت يوسف ( ع ) گرفتار كيد و مكر عده‌اى از زنان قرار گرفته بود ، در مناجات با خداى خويش چنين مىگويد :\r\nوَ الّا تَصِرف عَنّى كَيدَهُنَّ اصِبُ الَيهِنَّ و اكُن مِنَ الجاهلِينَ ؛ « 3 »\r\nو اگر مكر و نيرنگ آن‌ها را از من باز نگردانى ، قلب من به آن‌ها متمايل مىگردد و از جاهلان خواهم بود .\r\n\r\n\r\n","description":"","footnote":"\r\n( 1 )  . Sexual drive . \r\n( 2 ) . احمد محمد كنعانى ، الموسوعة الطبية الفقهية ، ص 281 .\r\n( 3 ) . يوسف ( 12 ) ، آيهء 33 .\r\n","page_name":" 66 ","page_number":66},
  {"content":"\r\n\r\nنبى مكرم اسلام ( ص ) نيز از ميل جنسى ياد كرده ، آن گاه كه فرمود :\r\nحُبّبَ الى مِنَ الدنيا النساءُ و الطيبُ ، و جُعِلَت قُرُّةُ عينى فى الصّلاةِ ؛ « 1 »\r\nاز دنيا فقط زنان و عطر را دوست دارم و چشم روشنى من ، در نماز قرار داده شده است .\r\nاين سخن پيامبر اسلام ( ص ) شايد از آن جهت است كه عده‌اى اين ميل جنسى را انكار يا سركوب مىكردند و به انگيزهء زهد و پارسايى ، از ازدواج با زنان خوددارى مىكردند . عده‌اى مناجات ، راز و نياز و عبادت پيامبر اسلام ( ص ) را مشاهده كردند ، آن گاه با يكديگر چنين گفتند :\r\nفَقالَ احَدُهُم : اما أنا فَانّى اصَلّى اللَّيلَ ابداً . و قال آخَرُ : انا اصومُ الدَّهَر و لا افطُرُ . و قال آخرُ : انا اعتَزِلُ النساءَ فَلا اتَزَوَّجُ ابداً . فَجاءَ رسولُ اللهِ ( ص ) الَيهم ، فَقالَ : انتم الَّذينَ قُلتُم كذا كذا ؟ اما وَ اللهِ انّى لَاخشاكُم للهِ وَ اتْقاكُم لَه ، وَ لكِنّى اصومُ وَ افطُرُ وَ اصَلّى و ارقَدُ و اتَزَوَّجُ النّساءَ ، فَمَن رَغِبَ عَن\r\nسُنَّتى فَلَيسَ مِنّى ؛ « 2 » يكى از آن‌ها گفت : همانا من تمام شب‌ها را نماز مىگزارم . ديگرى گفت : من تمام عمر از روزه خواهم گرفت . و ديگرى گفت : من از زنان كناره‌گيرى خواهم كرد و هيچ گاه ازدواج نخواهم كرد .\r\nپيامبر اكرم ( ص ) پيش آنان آمد و فرمود : آيا شما اين‌گونه مىگويى ؟ ! همانا قَسَم به خدا ! من بيش‌تر از شما از خداوند مىترسم و بيش از شما پرهيزكارم ، با اين وجود ، گاه روزه مىگيرم و گاه افطار مىكنم . گاه نماز مىخوانم گاه استراحت مىكنم و [ نيز 
  ] بازنان ازدواج مىكنم . [ اين است سنت و روش من 
  ] ، هر كس از سنّت و روش من ، روى گردان شود از من نيست .\r\nپيامبر اكرم ( ص ) در كلام ديگرى از مسلمان مىخواهد كه ميل جنسى را از طريق آميزش حلال كنترل نمايند .\r\n\r\n\r\n","description":"","footnote":"\r\n( 1 ) . شيخ صدوق ، خصال ، ص 165 ؛ شيخ حر عاملى ، وسائل الشيعة ، ج 2 ، ص 144 .\r\n( 2 ) . ابن حجر ، فتح البارى ، ج 2 ، ص 90 ؛ سيوطى ، الدرّ المنثور ، ج 2 ، ص 380 ؛ بيهقى ، السنن ، ج 7 ، ص 77 .\r\n","page_name":" 67 ","page_number":67},
  {"content":"\r\n\r\nآن حضرت فرمود :\r\nاذا رَأى احَدُكُم امرَأَهً فَاعجَبَتهُ فَليأتِ اهلَهُ ، فَانَّ ذاك يرُدُّ ما فى نفِسهِ ؛ « 1 »\r\nهرگاه يكى از شما زنى را ديد كه او را خوش آمد ، پس با همسر خويش نزديكى كند ، همانا اين عمل ، آن‌چه را در نفس او پديد آورده [ از تمايل به زن نامحرم 
  ] از بين خواهد برد .\r\nنيز ، در روايت ديگرى آن حضرت فرمود :\r\nاذا رَأى احَدُكُم امرَأَهً تُعجِبُهُ فَليأتِ اهلَهُ فَانَّ عِندَ اهلِهِ مِثلَ ما رَأى ، فَلا يجعَلَنَّ لِلشَّيطانِ الى قَلبِهِ سبيلًا ؛ « 2 »\r\nهرگاه يكى از شما زنى را ديد كه او را خوش آمد ، پس با همسرش نزديكى كند ؛ همانا نزد همسرش مثل آن چيزى است كه ديده است ؛ پس در قلب خويش راهى براى شيطان باز نكند .\r\nاين ميل جنسى هرگاه از طريق حلال و شرعى پاسخ داده شود ، موجب ثواب و اجر اخروى است ؛ چون از اين طريق ، عفت خويش را پاسدارى نموده و خود را از آلودگى به گناه باز داشته است . پيامبر اكرم ( ص ) فرمود :\r\nوفى بُضعٍ احَدِكُم صَدَقَهٌ . قالوا : يا رسولَ الله ! ايأتى احَدُنا شَهوَتَه و يكونُ لَه فيها اجرٌ ؟ قال : ارَايتُم لَو وَضَعَها فى حرامٍ اكانَ عليه وِزرٌ ؟ فَكَذلِكَ اذا وَضَعَها فى الحلالِ كانَ لَه اجرٌ ؛ « 3 »\r\nدر همبستر شدن با همسر ثواب صدقه وجود دارد . عده‌اى گفتند : اى رسول خدا ! آيا اگر كسى پيش همسرش رفته و شهوت خويش را اشباع كند براى او پاداش و اجر اخروى است ؟ ! حضرت فرمود : آيا اگر شهوت خويش را در راه حرام قرار مىداد براى او گناه نبود ؟ ! پس همين طور ، اگر آن را در طريق حلال قرار دهد براى او اجر اخروى خواهد بود .\r\n\r\n\r\n","description":"","footnote":"\r\n( 1 ) . احمد محمد كنعانى ، الموسوعهء الطبيهء الفقهيهء ، ص 283 .\r\n( 2 ) . شيخ صدوق ، خصال ، ص 637 ؛ تحف‌العقول ، ص 125 ؛ وسائل الشيعهء ، ج 20 ، ص 105 .\r\n( 3 ) . محىالدين النووى ، المجموع ، ج 6 ، ص 246 ؛ مستدرك الوسائل ، ج 7 ، ص 264 ، حديث 10 .\r\n","page_name":" 68 ","page_number":68},
  {"content":"\r\n\r\nپيامبر اكرم ( ص ) پيوسته براى كنترل ميل جنسى به ازدواج توصيه مىفرمود ، و براى كسانى كه قادر به ازدواج نبودند ، توصيه مىفرمود كه روزه گرفتن ، ميل جنسى را از انحراف و گناه باز مىدارد .\r\nيا مَعشرَ الشَّبابِ مَنِ اسْتَطاعَ مِنكُمُ الباه فَليتَزَوَّجُ ، فَانَّهُ اغَضُّ لِلبَصَر ، و احصَنُ للْفَرْجِ ، وَ مَن لَم يستطع فَلْيَصُم فَإنَّ الصَّومَ لَهُ وِجاءٌ ؛ « 1 »\r\nاى گروه جوانان ! هر كس توانايى ازدواج دارد پس ازدواج كند ، همانا ازدواج براى حفظ چشم و عورت بهتر است ، و هر كس توانايى ازدواج ندارد پس بر او باد كه روزه بگيرد ، همانا روزه براى او موجب حفظ است .\r\n\r\nمبحث پنجم : علت‌شناسى پديدهء تراجنسيتى ( ترانس سكشواليسم ) « 2 »\r\nترانس سكشواليسم عبارت است از « واژگونى هويت جنسى در يك فرد با فرمول كروموزيك\r\n xy ( \r\nمرد ) يا  xx (  زن ) » ، يا « همانندسازى قوى و مستمر با جنس مقابل » ، يا « شواهد ناراحتى مداوم شخص از جنسيت خود يا احساس نامتناسب بودن در نقش جنسيتى خود » .\r\nتوجه داريم كه اين تشخيص زمانى براى بيمار گذاشته مىشود كه فرد مبتلا به يك عارضهء جسمى دو جنسيتى نباشد و نيز اين احساس توأم با بيمارى عمده روان پزشكى ديگرى هم چون اسكيزوفرنيا « 3 » نباشد .\r\nعلى رغم اين‌كه اين بيمارى بيش از هفتاد سال شناخته شده است ، ولى هنوز از سوى هيچ سازمان علمى جهان و يا كتب و منابع پزشكى ، علت قطعى و دقيق اين\r\n\r\n\r\n","description":"","footnote":"\r\n( 1 ) . مستدرك الوسائل ، ج 14 ، ص 153 ، ج 21 ؛ نيز شبيه اين روايت نگاه كنيد به : كافى ، ج 4 ، ص 180 ، حديث 2 ؛ و ج 5 ، ص 330 ، حديث 3 ؛ وسائل الشيعه ، ج 10 ، ص 410 ، حديث 1 ؛ روضهء الواعظين نيشابورى ، ص 374 .\r\n( 2 ) . مطالب اين قسمت با استفاده از جزوهء دست نويس آقايان دكتر فرشيد تقى زاده ( روان پزشك ) و حسين زمانى تكنيسين اتاق عمل ( جراحى تغيير جنسيت ) است كه تحت عنوان : «  Transsexual  » تنظيم شده است .\r\n( 3 )  . schizopronia . \r\n","page_name":" 69 ","page_number":69},
  {"content":"\r\n\r\nبيمارى بيان نشده است . با اين وجود ، فرضيه‌هايى در اين زمينه وجود دارد كه در ذيل به برخى از آن‌ها اشاره مىشود .\r\n\r\nگفتار اول : عوامل زيست شناختى « 1 »\r\nبند 1 . ژنتيك : « 2 » در برخى كتب ذكر شده كه ژن حامل اين صفت بر روى كروموزوم\r\n x \r\nدر پايهء  q  وجود دارد ، ولى هنوز وجود اين ژن به قطعيت نرسيده است .\r\nبند 2 . اثرات هورمونى : « 3 » در انسان حالت سلولى هورمونى اوليه به صورت زن است و مجارى و غدد جنسى اوليه بىتفاوت مىباشد و با رشد جنين فقط با افزايش آندروژن ( كه از كروموزوم  y  منشأ مىگيرد ) جنس مرد پديد مىآيد . در غياب بيضه‌ها و آندروژن ، سيستم تناسلى خارجى به شكل زنانه در مىآيد . بنابراين ، مردانگى يا زنانگى به آندروژن‌هاى دوران جنينى بستگى دارد .\r\nهنوز نمىدانيم كه آيا مصرف داروهاى هورمونى در دوران حاملگى و يا حتى داروهاى غيرهورمونى مىتواند در روند تعيين جنسيتِ جنين نقش داشته باشد يا نه . در يك مطالعهء بزرگ ، پسرانِ مادران ديابتى كه در طى دوران حاملگى ، تركيبى از استروژن و پروژسترون دريافت كرده بودند بررسى شدند . نتايج ، نشان دهندهء آن بود كه اين پسرها در مقايسه با گروه ، گواه كم‌تر تهاجمى و كم‌تر مردانه بودند . بنابراين سطوح هورمونى جنسى قبل از زمان تولد مىتواند بر روى رفتار جنسى و هم‌چنين تجارب اجتماعى اوليهء كودك مؤثر باشد .\r\nدر مطالعه‌اى ديگر بر روى مردان آلمانى متولد شده در سال‌هاى 1941 تا 1946 ميلادى كه سال‌هاى پر استرس و اضطراب جنگ جهانى دوم بود ، درصد بالايى از انحراف‌هاى جنسى مشاهده شد . از اين رو ، استرس بر روى « هويت جنسى » و نيز « نقش جنسى » « 4 » نقش مهمى دارد . دكتر فرشيد تقىزاده ، روان پزشك مىگويد :\r\n\r\n\r\n","description":"","footnote":"\r\n( 1 )  . Biologic Factors \r\n( 2 )  . Genetics \r\n( 3 )  . Hermonal Effects \r\n( 4 )  . Sexuel Role . \r\n","page_name":" 70 ","page_number":70},
  {"content":"\r\n\r\nما در كلينك جراحى تغيير جنسيت از مادران بيماران اختلال هويت جنسى اين سؤال را مىپرسيم كه : آيا در طى دوران حاملگى به ويژه سه ماههء اول حاملگى استرس و اضطراب داشته‌اند يا نه ؟ آيا حادثهء ناگوارى براى آن‌ها پيش آمده است يا نه ؟ حدود 90 درصد مادران ، وجود يك عامل استرس‌زا را بيان مىكنند .\r\n\r\nگفتار دوم : عوامل عصب‌شناسى\r\nدر مطالعاتى كه انجام شده است نتايجى در رابطهء با اندازهء هسته‌هاى هيپوتالاموس به دست آمده است كه بسيار جالب است ، ولى هنوز جاى ترديد وجود دارد و قطعيت نيافته است . بر اساس اين مطالعات ، اندازهء هسته‌هاى هيپوتالاموس ، در بيماران اختلال هويت جنسى نسبت به افراد سالم كوچك‌تر است . از اين رو ، اين فرضيه شكل گرفته است كه كوچكى اندازهء هسته‌هاى هيپوتالاموس ، منشأ بروز اين بيمارى شده است .\r\n\r\nگفتار سوم : عوامل روان شناخت\r\n\r\nبند اول : نظريهء روانى - اجتماعى\r\nطبق اين تئورى ، احتمال داده مىشود كه عوامل و برخوردهاى اجتماعى مىتواند تا حدودى در تعيين هويت جنسى فرد تأثير گذار باشد . براى مثال ، مردانگىزدايىِ مادر با فرزند پسرش ، مىتواند يكى از اين عوامل باشد . به عبارت ديگر ، هرگاه والدين خواهان فرزند دختر باشند و با پسر خويش ، همانند يك دختر رفتار كنند ، اين فرزند به تدريج به سوى اين بيمارى سوق داده مىشود ؛ به گونه‌اى كه وى كه كاملًا داراى آلت تناسلى مردانه است ، خود را دختر مىداند .\r\n\r\nبند دوم : نظريهء روانى - جنسى\r\nبر اساس اين تئورى ، تربيت روانى - جنسى كودك و نيز برخوردهاى جنسى والدين در حضور كودك مىتواند تجارب منفى به بار آورد . دكتر فرشيد تقىزاده ، روان پزشك مىگويد :\r\nلازم مىدانم شرح يك پروندهء روان پزشكى يكى از بيمارانم را به رشتهء تحرير درآورم . ماجرا از اين قرار بود كه يك روز صبح تابستانى وقتى در\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدرمانگاه روان‌پزشكى مشغول مطالعه بودم ، مرد 25 ساله‌اى براى مشاوره نزد من آمده بود . مشكلش را جويا شدم . اصل ماجرا از اين قرار بود كه آقاى ب . ا ، بيست و پنج ساله ، ليسانس كامپيوتر ، در دوران كودكى با صحنه‌هايى از روابط پدر و مادر مواجه شده بود و اين رفتار ، استرس و نگرانىهاى زيادى را در وى ايجاد كرده بود . وى فكر مىكرد كه پدرش ، مادر را مورد آزار و اذيت قرار مىداده است و نيز تا به اين سن كه رسيده است ، هر وقت به ياد چنين صحنه‌هايى مىافتد سريعاً دچار اضطراب مىشده است . از اين رو ، از ازدواج متنفر بود .\r\n\r\nمبحث ششم : تراجنسيتى ( ترانس سكشواليسم ) « 1 »\r\nيكى از انواع و بلكه مهم‌ترين مورد اختلاف هويت جنسى ، افراد تراجنسيتى يا ترانس سكشواليسم است كه با بحث تغيير جنسيت ارتباط زيادى دارد ؛ چه اين‌كه اين عده ، از جنسيت خويش به شدت ناراضى بوده و مايلند با عمل جراحى تغيير جنسيت ، به جنسيت مقابل درآيند .\r\n\r\nگفتار اول : تعريف تراجنسيتيى ( ترانس سكشوال )\r\nتراجنسيتى حالت كسى است كه داراى جنسيت مشخص و معين است ، ولى قوياً اعتقاد دارد كه او متعلق به جنس مخالف است . رفتارش را با رفتار جنس مطلوب خود مطابقت مىدهد و سعى مىكند كه با استفاده از امكانات پزشكى و جراحى ، جسم خود را نيز مطابق جنس مطلوب در آورد و شناسنامهء خود را عوض كند . « 2 » هم‌چنين در تعريف تراجنسيتى ( ترانس سكشواليسم ) چنين گفته شده است : ترانس سكشواليسم يا زنانه‌گرايى يا مردانه‌گرايى جنس مخالف عبارت است از احساس مبرم ناراحتى و عدم سنخى از ساخت آناتوميك جنسى خود ، و آرزوى مبرم به خلاصى از اعضاى تناسلى خويش ، و زندگى كردن به صورت فردى از جنس مقابل . تشخيص\r\n\r\n\r\n","description":"","footnote":"\r\n( 1 )  . Transsexualim . \r\n( 2 ) . صمد قضايى ، پزشكى قانونى ، ص 568 .\r\n","page_name":" 72 ","page_number":72},
  {"content":"\r\n\r\nفوق فقط وقتى داده مىشود كه اين آشفتگى اقلًا به مدت دو سال ادامه داشته باشد و محدود به دورهء استرس نباشد و علت آن ، اختلال روانى ديگرى مانند اسكيزوفرنى « 1 » نبوده و يا توأم با نابهنجارى كالبد شناسى جنسى يا ژنتيك نيز نباشد . چنين اشخاصى معمولًا از لباس مخصوص جنس آناتوميك خود ناراحتند و بارها اين ناراحتى ، منجر به پوشيدن لباس جنس مخالف مىشود و غالباً به فعاليت‌هايى مربوط به جنس مقابل دست مىزنند . « 2 » براى توضيح بيش‌تر اصطلاح فوق ، توضيح و تعريف سومى نيز آورده مىشود : ترانس سكشواليسم كسى است كه جنس روانى وى با ساير ملاك‌هاى تعيين جنس ، يعنى جنس كروموزوميك ، هورمونال و آناتوميك او در تعارض است . چنين شخصى خود را قربانى يك اشتباه نابخشودنى طبيعت يا پدر و مادر تلقى مىكند ؛ زيرا از نظر وى ، در حالى كه جنس روانى وى اقتضاى مرد بودن داشته ، جنس ظاهرى وى در شكل زن متجلّى شده است . لذا اين فرد سعى مىكند كه چاره‌اى براى معالجهء اين نقص و يا بر طرف ساختن اين عدم انطباق بيابد .\r\nاز اين رو ، مىتوانيم ترانس سكشواليسم را چنين تعريف نماييم : تعارض جنس روان شناسانه و يا جنس رفتارى يا جنس ظاهرى كه معمولًا جنس ظاهرى نيز به نوبهء خود نتيجهء جنس كروموزوميك و هورمونال مىباشد .\r\nبا اين تعريف ، ترانس سكشواليسم ، حالت فردى است كه اين دو جنس وى با هم در تعارض باشند و الا پس از عمل جراحى براى انطباق جنس ظاهرى بر جنس روانى و يا جنس روانى بر جنس ظاهرى ، ديگر به وى ترانس سكشوال نبايد اطلاق نمود . هم‌چنين بايد ترانس سكشواليسم را از فرد خنثى يا دو جنسى ( هرمافروديت ) « 3 » تمييز داد . فرد خنثى ، تعارض جنسىاش در همان مرحله جنسى آناتوميك است ؛ يعنى هم ظاهر و آلت\r\n\r\n\r\n","description":"","footnote":"\r\n( 1 )  . Schizopronia . \r\n( 2 ) . فرامرز گودرزى ، پزشكى قانونى ، ج 2 ، ص 1219 .\r\n( 3 )  . Hermafrodit . \r\n","page_name":" 73 ","page_number":73},
  {"content":"\r\n\r\nجنسى مردانه دارد و هم زنانه ، در حالى كه در ترانس سكشواليسم اين تعارض در دو ملاك از ملاك‌هاى تعيين جنس مىباشد . « 1 »\r\n\r\nگفتار دوم : بررسى واژهء ترانس سكشوال\r\nواژهء\r\n Transsexual \r\nكه از دو بخش «  trans  » و «  sexual  » تشكيل شده است ، گاه « ترانس سكشوال » تلفظ مىشود و بيش‌تر « ترانس سكسوال » تلفظ مىگردد .\r\nواژه  Transsexual  از اصطلاحات جديد پزشكى و روان پزشكى است كه هنوز هيچ معادل رسمى از سوى « فرهنگستان زبان فارسى » براى آن ابداع نشده است . نويسندگان ، پزشكان و روان پزشكان هر يك به سليقهء خويش ، معناى خاصى را براى آن بيان مىكنند . گاه معادل آن « ناراضيان جنسى » « 2 » بيان شده ، در مواردى واژهء فوق به « دگر جنسيت‌جوها » « 3 » ترجمه شده است . برخى پزشكان معادل « روان دگر جنسى » « 4 » را پيشنهاد مىكنند .\r\nبه نظر مىرسد هيچ كدام از معانى بيان شده ، چه از لحاظ ساخت واژه‌اى و چه از لحاظ انتقال بار معنايى قابل نمىباشند ؛ چون در زبان لاتين واژهء  Trans  به معناى انتقال يا حالتى معلق در بين دو وضعيت است و از آن ، واژه‌هاى زيادى هم چون :  Transportion (  حمل و نقل ، باركشى و انتقال ) « 5 » ،  Transiation (  ترجمه ، تفسير ، انتقال ، حركت انتقالى ) و غيره ساخته شده است .\r\nدر مقابل ، در زبان فارسى ما واژهء « ترا » را داريم كه دقيقاً معناى « انتقال و يا حالتى\r\n\r\n\r\n","description":"","footnote":"\r\n( 1 ) . عبدالرسول ديانى ؛ « حقوق اخلاقى پزشكى ( بيواتيك ) و اصلاح جنسيت » ، مجلهء دادرسى ، ش 29 ( آذرودى 1380 ) ، ص 10 .\r\n( 2 ) . زينب كوچكيان زلبوا ؛ بررسى وضعيت ومشكلات ناراضيان جنسى ، پايان‌نامه مقطع كارشناسى دانشگاه تربيت مدرس ، ص 1 .\r\n( 3 ) . علىرضا كاهانى ؛ اختلال هويت جنسى ، دگر جنسيت جوها .\r\n( 4 ) . بهرام ميرجلالى ؛ بيمارى روان دگر جنسى را بهتر بشناسيم ( يادداشت كوتاه ) .\r\n( 5 ) . عباس آريان پوركاشانى و منوچهر آريان پوركاشانى ؛ فرهنگ دانشگاهى انگليسى - فارسى ، دورهء دو جلدى ، ج 2 ، ص 2352 .\r\n","page_name":" 74 ","page_number":74},
  {"content":"\r\n\r\nمعلق در بين دو وضعيت » را در بر دارد . بنابراين ، به نظر مىرسد معادل « تراجنسيتى » براى\r\n Transsexual ( \r\nترانس سكشوال ) نه تنها از لحاظ لفظى ، شيوايى و روانى بيش‌ترى دارد ، بلكه به راحتى معناى آن را نيز منتقل مىكند .\r\n\r\nگفتار سوم : تراجنسيتى در كودكان\r\nكودكان هماهنگ با جنسى كه با آن پرورش مىيابند « 1 » كه جنس تعيين شده « 2 » نيز ناميده مىشود و بر پايهء مزاج كودك ، كيفيات والدين و تعامل بين آن‌ها متكى است ، هويت جنسى پيدا مىكنند . از نظر جنسى نقش‌هاى جنسى مقبولى وجود دارد : از پسرها انتظار نمىرود كه دختر صفت بار آيند و از دخترى انتظار پسروارى نمىرود . بازىهاى پسرانه ( مثل دزد و داروغه ) و بازىها دخترانه ( مثل عروسك و خانه عروسكى ) وجود دارد . اين نقش‌ها آموخته مىشود ، هر چند برخى از محققين معتقدند كه بعضى از پسرها مزاجاً ظريف و حساس هستند و برخى از دخترها پرخاشگرتر و پرانرژىترند ؛ يعنى صفاتى كه به طور كليشه‌اى در فرهنگ ما به ترتيب به زنانگى و مردانگى تعبير مىشوند .\r\nكيفيت رابطهء مادر - كودك در سال‌هاى اول زندگى ، اهميت فوق العاده‌اى در برقرارى هويت جنسى دارد . ضمن اين سال‌ها مادر احساس غرور نسبت به جنس خود را در كودك بيدار مىكند . مادر خشن و بىارزش‌كننده ، مىتواند در رشد هويت جنسى كودك اختلال ايجاد كند . برخى از كودكان با اين پيام مواجه مىگردند كه اگر هويت جنسى جنس مقابل را بپذيرند ، مطلوب‌تر خواهند بود . كودكان آزار ديده و مطرود ممكن است طبق اين باور رفتار كنند كه اگر متعلق به جنس مقابل باشند ، مداراى بهترى با آنان خواهد شد . مسايل « هويت جنسى » ممكن است در نتيجهء مرگ ، غيبت طولانى يا افسردگى مادر نمود بيش‌ترى پيدا كند . در اين حالت ، پسر بچهء كوچك ممكن است با همانندسازى كامل به او واكنش نشان دهد ؛ يعنى تبديل به مادر شدن به منظور جايگزينى پديد آيد .\r\n\r\n\r\n","description":"","footnote":"\r\n( 1 )  . Sex of rearing . \r\n( 2 )  . Assigned sex . \r\n","page_name":" 75 ","page_number":75},
  {"content":"\r\n\r\nنقش پدر نيز در اين سال‌هاى اوليه حائز اهميت است . فقدان پدر و جايگزين شدن مادر به جاى او ، كودكان را با مخاطرات شديدى روبه رو مىسازد . براى دختر بچه ، پدر نمونهء شئ محبوب آتى است و براى پسر بچه ، پدر الگويى براى همانند سازى مردانه است « 1 » خصوصيت اساسىِ « اختلال هويت جنسى » وجود ناراحتى شديد و مستمر در كودك در مورد جنس معين شدهء خود و ميل شديد يا اصرار بر متعلق بودن به جنس مقابل است . دخترها و پسرها از لباس پوشيدن كليشه‌اى طبيعى دخترانه يا پسرانه منحرف شده ، و خصوصيات تشريحى خاص خود را رد مىكنند . در منتهى اليه طيف اختلال هويت جنسى كودكان ، پسرهايى قرار دارند كه طبق معيارهاى فرهنگ خود ، دخترانه‌تر از هر دخترى هستند ، و دخترهايى كه مرد صفت‌تر از هر پسرى هستند . در طيف اختلال هويت جنسى مرز واضحى بين كودكان كه مستحق تشخيص رسمى هستند و آن‌هايى كه چنين استحقاقى ندارند ، نمىتوان تعيين كرد . به همين علت ، ميزان شيوع آن نامعلوم است . دختران مبتلا به اين اختلال معمولًا همنشين‌هاى پسر دارند و علاقهء آزمندانه بر ورزش‌هاى خشن و بازىهاى بىنظم و ترتيب نشان مىدهند و علاقه‌اى به عروسك بازى و بازى خانه نشان نمىدهند . ندرتاً دختر مبتلا به اين اختلال از ادرار كردن در حالت نشسته امتناع كرده و ادعا مىكند كه آلت مردانه دارد يا پيدا خواهد كرد و تمايلى به داشتن پستان و قاعده شدن نشان نمىدهند و قاطعانه اظهار مىكند كه وقتى بزرگ شد مرد خواهد شد .\r\nپسرهاى مبتلا به اين اختلال ، با فعاليت‌هاى دخترانه اشتغال ذهنى پيدا مىكنند . ممكن است ترجيح دهند كه لباس دخترانه يا زنانه بپوشند . اين پسرها ميل شديدى براى شركت در بازىها و وقت گذرانىهاى دخترانه دارند . عروسك‌هاى ماده ، اسباب بازى مورد علاقه آن‌ها است و هم بازىهاى مورد علاقه آن‌ها را نيز دخترها تشكيل مىدهند . در بازى « خانه » چنين پسرانى ، نقش زن‌ها را انتخاب مىكنند . ادا و اطوار و اعمال آن‌ها\r\n\r\n\r\n","description":"","footnote":"\r\n( 1 ) . كاپلان‌ها رولد ، سادوك بنيامين ، خلاصه روان پزشكى ، ج 2 ، ص 383 382 .\r\n","page_name":" 76 ","page_number":76},
  {"content":"\r\n\r\nطبق معيارهاى فرهنگى خاص دخترها تلقى مىشود و معمولًا چنين پسرهايى در گروه‌هاى همتا مورد اذيت و آزار قرار گرفته يا طرد مىشوند . در حالى كه تا سن بلوغ همين جريان در مجمع دخترها نيز روى مىدهد . پسرهاى مبتلا به اين اختلال ممكن است اظهار كنند كه تبديل به زن خواهند شد . در موارد نادر ، پسرى با اين اختلال ، مدعى مىگردد كه آلت تناسلى و بيضه‌هاى او در حال تغيير شكل است ، يا از بين خواهد رفت و يا بهتر است كه شخص آلت مردانه يا بيضه نداشته باشد .\r\nبعضى از كودكان به خاطر تمسخر ساير بچه‌ها و فشار مدرسه براى ملبس شدن به لباس كليشه اى جنس معين شدهء آن‌ها ، از رفتن به مدرسه خوددارى مىكنند . اكثر كودكان مبتلا به اين بيمارى ، اين اختلال را تكذيب مىكنند . « 1 » اين افراد در كودكى با نشانه‌هاى زير خود را نشان مىدهند :\r\nدر پسرها قاطعيت بر اين‌كه بيضه‌ها و آلت تناسلى ، چيزى نفرت آور هستند . از بازىهاى پسرانه بيزارند ، بازىهاى پسرانه را نمىپسندند و تمايل به پوشيدن لباس‌هاى دخترانه دارند و گاهى بدان جا مىرسد كه اقدام به قطع آلت و در آوردن بيضه‌ها مىكنند . در دخترها تمايلى به رشد سينهء خود و شروع عادت ماهانه ندارند ، از پوشيدن لباس‌هاى معمولى دختران متنفرند ، امتنا از ادرار كردن در حالت نشسته دارند .\r\nبيماران مؤنث از دو نقطه نظر با مردهاى شبيه خودشان متفاوتند :\r\nالف ) رفتار ناشى از اختلال هويتشان كم‌تر اغراق آميز است و بيش‌تر كيفيت متقاعدكننده دارد .\r\nب ) ميزان علاقه به فعاليت جنسى در آن‌ها شديدتر مىباشد . « 2 »\r\n\r\nگفتار چهارم : تراجنسيتى ( ترانس سكشواليسم ) در نوجوانان و بزرگسالان\r\nدر نوجوانان و بزرگسالان نيز علايم و نشانه‌هايى مشابه وجود دارد . نوجوانان و افراد بالغ مبتلا به اين اختلال ، آرزوى جنس مقابل بودن را آشكارا ابراز مىكنند . فراوان سعى\r\n\r\n\r\n","description":"","footnote":"\r\n( 1 ) . پيشين ، ص 382 - 383 .\r\n( 2 ) . دكتر على رضا كاهانى : اختلال هويت جنسى ، دگر جنسيت‌جوها ، ص 29 .\r\n","page_name":" 77 ","page_number":77},
  {"content":"\r\n\r\nمىكنند كه به عنوان عضوِ جنسِ مقابل پذيرفته شوند و آرزو مىكنند كه مثل فردى متعلق به جنس مقابل زندگى كنند و مورد مدارا قرار بگيرند . علاوه بر اين ، سعى مىكنند كه ويژگىهاى جنس مقابل را كسب كنند . ممكن است معتقد باشند كه با جنس عوضى متولد شده‌اند و عبارات مشخص در اين رديف بيان مىكنند : « احساس مىكنم زنى هستم كه در جسم مردانه به دام افتاده‌ام » ، يا برعكس .\r\nاين نوجوانان و بزرگسالان غالباً درخواست اقدامات طبى و اعمال جراحى براى تغيير جنسيت يا تغيير دادن ظاهر جسمى خود دارند . بسيارى از پزشكان از اصطلاح « ترانس سكشوال » يا «\r\n Ts \r\n» يا « اختلال هويت جنسى » استفاده مىكنند . خود اين افراد نيز در اشاره به خود ، از اصطلاح « ترانس سكشوال » استفاده مىكنند . شخص ترانس سكشوال ، اشتغال ذهنى مستمر با از بين بردن صفات جنسى اوليه و ثانوى خود و كسب صفات جنس مقابل دارد . ميل به ملبس شدن و زندگى كردن به صورت عضوى از جنس مقابل هميشه وجود دارد . دستگاه تناسلى آن‌ها براى خودشان نفرت آور است و به همين دليل ، مصرّانه در خواست عمل جراحى مىكنند . اين ميل ممكن است بر تمام اميال شخص غلبه كند .\r\n\r\nگفتار پنجم : علايم و نشانه‌هاى اختصاصى\r\nهر چند پيش‌تر به نوعى به برخى علايم و نشانه‌هاى تراجنسيتى ( ترانس سكشوال ) به صورت پراكنده اشاره شده است ، ولى در زير به طور مشخص به چند نشانهء اين بيمارى اشاره مىشود :\r\nبند اول : تشخيص ترانس سكشواليسم موقعى داده مىشود كه شخص مبتلا ، داراى جنسيت مشخص و قطعى ، چه از نظر جسمانى و چه از نظر بيولوژى باشد و هيچ گونه شكى از اين نظر وجود نداشته باشد . جنسيت توارثى ( ژنتيك ) و گونادها و گونادوفورها و اعضاى تناسلى خارجى و خصوصيات جنسى ثانوى همگى به طور قطعى ، مشخص جنسيت آن شخص باشد .\r\nبند دوم : از نظر روانى هم اين افراد به طور قاطع خود را متعلق به جنس مخالف خود\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدانسته و كاملًا وضع روانى جنس مزبور را دارند . از پزشك مىخواهند تغيير جنسيت آن‌ها را عملى سازد . اگر چه مدت‌ها از نظر روانى سالم مىمانند ، ولى امكان اين‌كه در اثر يأس از تغيير جنسيت ، دچار دپرسيون شده و قصد خودكشى كنند وجود دارد . در معاينه اين افراد كه معمولًا لباس جنس مخالف را پوشيده‌اند ، نزد مردان ژينكوماستى در اثر به كار بردن هورمون‌هاى زنانه و احتمالٌاً تغييرات اعضاى تناسلى خارجى در اثر عمل جراحى مشاهده مىشود . تغييرات عكس نزد زنان به علت دشوارى تهيه دستگاه تناسلى خارجى مردانه به كمك جراحى هم‌چنين از بين بردن پستان‌ها كم‌تر ديده مىشود . « 1 » بند سوم : آسيب بدنى به خود : خطراتى براى آسيب به آلت تناسلى در مردان مبتلا ، به طور نسبتاً شايع وجود دارد . اگر چه نادر است كه عملًا به خود آسيب برسانند ، اما به هر حال ، ممكن است اتفاق افتد ، كه شامل قطع آلت تناسلى و بيضه‌ها مىشود . « 2 » « كريگر » « 3 » در سال 1982 م . سه مورد از اين نمونه را در يك دورهء دو ساله در « سانفرانسيكو » ذكر كرده است كه به علت نداشتن پول كافى براى پرداخت هزينهء عمل جراحى ترميمى تبديل جنسى ، دست به اين كار زده بودند . « 4 » پروفسور بهرام ميرجلالى ، جراح تغيير جنسيت در ايران ، به نگارنده گفت : سه تن از ترانس سكشوال‌هاى مذكر ، به دليل نفرت شديد از جنسيت خود ، دست به خودكشى زدند كه خودكشى آنان به صورت قطع آلت تناسلى و بيضه‌ها بود كه متأسفانه دو تن از آن‌ها جان خويش را از دست دادند و ما موفق شديم با عمل جراحى ، فرد سوم را تغيير جنسيت داده و جان او را نجات دهيم .\r\nبند چهارم : خشونت و رفتار غير قانونى : تجربهء اكثر پزشكان نشان مىدهد كه اين بيماران به ندرت رفتار خشونت‌آور بارزى از خود نشان مىدهند . « 5 »\r\n\r\n\r\n","description":"","footnote":"\r\n( 1 ) . دكتر صمد قضايى ؛ پزشكى قانونى ، ص 568 - 569 .\r\n( 2 ) . فرامرز گودرزى ، پزشكى قانونى ، ج 2 ، ص 1294 .\r\n( 3 )  . Krieger . \r\n( 4 ) . همان ، ج 2 ، ص 1294 .\r\n( 5 ) . همان ، ج 2 ، ص 1294 .\r\n","page_name":" 79 ","page_number":79},
  {"content":"\r\n\r\nدر پايان اين بخش براى تكميل بحث ، ديدگاه مدير كل دفتر امور آسيب ديدگان اجتماعى سازمان بهزيستى را مىآوريم . دكتر سيد هادى معتمدى دربارهء پديده تراجنسيتى چنين مىگويد : در ميان بيماران مبتلا به اختلالات هويت جنسى ، به دليل وضعيت خاص روحى و روانى آن‌ها ، افزايش تمايل به خودكشى وجود دارد . عمل جراحى تغيير جنسيت بين 15 تا 20 ميليون تومان هزينه در بر دارد كه با بودجه‌اى كه هر ساله در اختيار اين دفتر قرار داده مىشود ، فقط مىتوان هزينهء جراحى يك بيمار را تأمين كرد ، ولى خوشبختانه با ساير كمك‌هايى كه مىشود سالانه مىتوان حدود 20 نفر را تحت پوشش قرار داد . اين بيمارى پديدهء جديدى نيست ، ولى نسبت به ساير بيمارىهاى هويتى شيوع بالايى دارد كه در بسيارى از موارد نيز خانواده‌ها مقصرند . ترانس سكشوال « 1 » به معنى دگر جنس خواهى ، يك اختلال هويتى شناخته شده روان پزشكى است كه در آن فرد به طور مستمر از جنسيتى كه دارد ناراضى است و با جنس مخالف خود همانند سازى مىكند . تغيير جنسيت ، زير مجموعه‌اى از يك اختلال هويتى است كه تمامى افراد داراى اختلال هويتى به آن نمىرسند ، بلكه تنها 10 درصد افراد داراى اختلال هويتى ، به مرحله تغيير جنسيت مىرسند . اين در حالى است كه در اين بيمارى ، زمينه‌هاى فردى وجود دارد كه در مجاورت با شرايط محيطى موجب بروز اين مشكل مىشود . بنابراين ، از نظر علمى ، عمل جراحى براى اين افراد ضرورى است ؛ زيرا فرد به مرحله‌اى رسيده كه نمىتواند جنسيت خود را بپذيرد و در رفتارهاى اجتماعى خود نيز دچار مشكل مىشود . به همين دليل ، براى افرادى كه به اين مرحله برسند ، عمل جراحى در مورد آلت تناسلى توصيه مىشود . تعداد افراد داراى اختلال هويتى مشخص نيست و اكثر افراد داراى اختلال هويتى به پزشك مراجعه نمىكنند . در سال 1380 ش . يك كميتهء كشورى براى رسيدگى به وضعيت اين بيماران تشكيل شد و بخش حمايتى اين كميته ، به عهدهء سازمان بهزيستى گذاشته و در حال حاضر افرادى كه براى تغيير جنسيت مراجعه مىكنند به روان\r\n\r\n\r\n","description":"","footnote":"\r\n( 1 )  . Transsexual \r\n","page_name":" 80 ","page_number":80},
  {"content":"\r\n\r\nشناسان معرفى و تحت درمان قرار مىگيرند كه طى سه سال گذشته حدود 60 نفر از اين بيماران تحت حمايت بهزيستى قرار گرفته‌اند . « 1 »\r\n\r\nگفتار ششم : اقسام تراجنسيتى ( ترانس سكشوال )\r\nبيمارى فوق هم در مردان و هم در زنان يافت مىشود ، با اين تفاوت ، اين بيمارى در مردان بيش از زنان است ، كه در ذيل ترانس سكشوال مذكر و ترانس سكشوال مؤنث جداگانه مورد بررسى قرار مىگيرد :\r\n\r\nبند اول : ترانس سكشوال مذكر\r\nمردان ترانس سكشوال براى ايجاد پستان و ساير انحناهاى بدنى زنانه از استروژن استفاده مىكنند . با الكتروليز ، موهاى مردانه خود را از بين مىبرند و براى برداشتن قضيب و بيضه‌ها و ايجاد مهبل مصنوعى ، تحت عمل جراحى قرار مىگيرند . « 2 » مردان دچار اين اختلال با آرزوى زندگى كردن به عنوان يك زن ، اشتغال ذهنى پيدا مىكنند . اين قبيل مردان در جامعه به « اواخواهر » معروفند . اين اشتغال ذهنى ممكن است به صورت ميل شديد براى ايفاى نقش اجتماعى يك زن ، يا به دست آوردن ظاهر جسمانى و جنسى زنانه از راه مصرف هورمون‌هاى زنانه يا جراحى تغيير جنسيت ، نشان داده شود . مردان دچار اين اختلال ، از اين‌كه توسط ديگران به عنوان يك مرد در نظر گرفته شوند ، يا اعمالشان در جامعه بر اساس جنسيت اصلى آن‌ها ( يعنى همان مرد بودن ) تعبير و تفسير شود ، بسيار ناخشنود مىگردند .\r\nاين قبيل مردان رفتار ، لباس پوشيدن و اطوارگرىهاى زنانه را به درجات مختلف نشان مىدهند . براى مثال ، آرايش زنانه مىكنند و موهاى خود را به شكل زنانه در مىآورند ، موهاى صورت و بدن را به وسيلهء الكتروليز يا ساير مواد موبر از بين مىبرند ، سعى مىكنند صداى خود را تغيير دهند و با آهنگى زنانه و عشوه‌گرانه صحبت كنند و بيش‌تر در پى مشاغل زنانه از جمله آشپزى ، دوخت و دوز و منشىگرى بر مىآيند . اين\r\n\r\n\r\n","description":"","footnote":"\r\n( 1 ) . سيد هادى معتمدى ؛ خبرگزارى مهر ، 29 / 8 / 1383 (  MEHRNEWS . COM ) . \r\n( 2 ) . كاپلان هارولد ، سادوك بنيامين ؛ خلاصه روان پزشكى ، ص 385 .\r\n","page_name":" 81 ","page_number":81},
  {"content":"\r\n\r\nافراد احتمال دارد به طور پنهانى وقت بسيار زيادى را صرف مبدل پوشى و تلاش براى تبديل ظاهر خود به يك زن صرف نمايند . لازم به توضيح است كه رفتار مبدل پوشى اين افراد به منظور كسب لذت انجام نمىشود ( آن گونه كه در مبدل پوشى انجام مىشود ) و از سوى ديگر ، اين قبيل بيماران بر خلاف مبدل پوشان جنسى ، آلت تناسلى خود را به عنوان يك منبع لذت نگاه نمىكنند ، بلكه از آن انزجار دارند و مصرانه خواستار آنند كه با عمل جراحى ، بيضه‌ها و قضيب آن‌ها برداشته شود .\r\nبسيارى از مردان دچار نارضايتى جنسيتى ، از وضع ناجور خود در رنجند . ابتلا به افسردگى در آنان شايع است و ويژگىهاى شخصيتى هم چون خودمدار بودن ، پرتوقعى و توجه طلبى را از خود نشان مىدهند . در برخى از پژوهش‌ها ، عنوان شده است كه تقريباً يك سوم اين افراد ازدواج مىكنند و نيمى از اين ازدواج‌ها به طلاق مىانجامد ! هم‌چنين سابقهء اقدام به خودكشى در تعداد قابل توجهى از آنان ( تقريباً 16 درصد ) گزارش شده است . « 1 » مردان دچار نارضايتى جنسيتى معمولًا از پزشك يا درمان‌گر خود انتظار دارند كه اندام تناسلى و پستان‌هاى آن‌ها را به شكل زنان در آورد . از اين رو ، نخستين در خواست آنان از پزشكان ، تجويز استروژن براى بزرگ شدن پستان‌هايشان است ، و به دنبال اين تقاضا ، خواستار انجام عمل جراحى روى پستان‌ها ، اخته كردن ، قطع آلت تناسلى مردانه و حتى ايجاد يك اندام تناسلى زنانه مىشوند . لازم به ذكر است كه چنين تقاضاهايى را بايد جدى گرفت ؛ زيرا در اغلب موارد ، طرح چنين در خواست‌هايى با توسل به تهديد و خودكشى و يا قطع عضو همراه است . بعضى از اين بيماران اقدام به اخته كردن خود نموده و چنين وانمود مىكنند كه آسيب تصادفى بوده است . « 2 »\r\n\r\nگزارش يك مورد ترانس سكشوال مذكر\r\nدر زير شرح حال مردى كه به بيمارى اختلال هويت جنسى مبتلا بود ، مىپردازيم :\r\nاين جانب خ . م متولد 1329 خلاصه فهرست‌وار جهت آگاهى از مشكل و\r\n\r\n\r\n","description":"","footnote":"\r\n( 1 ) . محمد رضا نيكخو ؛ زندگى جنسى مردان ، ص 213 - 219 .\r\n( 2 ) . همان .\r\n","page_name":" 82 ","page_number":82},
  {"content":"\r\n\r\nبيمارىام را خدمتتان ارسال مىدارم . اولين علايم روحى يا دو جنسى بودن و عدم تلفيق جسم و روح در سنين كودكى به گواهى مادر و اطرافيانم بدين صورت بروز كرده كه با گچ و وسايل ديگر ، صورت خود را آرايش كرده و لباس پسرانه را از تن بيرون مىكردم و در خواست لباس دخترانه ( دامن ، . . . . ) تا سن 17 - 18 سالگى مىكردم كه فكر مىكردم من تنها در دنيا داراى چنين وضعيت نابهنجارى هستم . روحيه‌اى كاملًا زنانه داشتم و جسمى مردانه و هميشه در آرزوى معجزه‌اى بودم كه جسمم هم مانند روحم به يك زن تبديل شود و تمام رؤياها و خواسته‌ها و رفتارهايم و ساير اعمال حسى و حركتى و . . . . مثل يك زن بوده است . خانواده‌ام به اين خاطر ، چندين بار مرا به دكتر بردند . بعد از سنين بلوغ كه اولين حس عاطفى ( عاشق شدن ) را تجربه كردم ( نسبت به يك پسر همسايه ) . وى چند سال از من بزرگ‌تر بود كه مىدانستم اين عشق ممنوع است . در سن 14 سالگى بنا به اتفاق در يك بيمارستان با دكترى كه مشكل بيمارى مرا مىدانست برخورد كردم كه به من بفهماند من يك بيمارى دو جنس روحى دارم و در چه وضعيتى هستم و بايد از خودم مراقبت كنم و دنبال عمل تغيير جنسيت باشم و نبايد بگذارم به خاطر يك سرى ارضاى مسايل عاطفى ، جسمم را وسيله قرار بدهم ، كه بعد از مدتى دچار بيمارى خاص انحراف جنسى خواهم شد و اين خود برايم بزرگ‌ترين درس و شانس بود . بعدها در سن 18 سالگى وارد شغلى شدم كه آن‌ها نيز به رفتار غير عادى و بيمارىام پى بردند كه به مركز بهداشت معرفىام كردند . از آن زمان ( سال 54 - 53 ) درمان من شروع شد كه به خرج خودم و براى ادامه معالجات به خارج كشور فرستادند ، ولى چون مسألهء شرعى و عقيدتى اين بيمارى برايم مهم بود از چند مرجع سؤال كردم و آن‌ها با سؤال و جواب‌ها و آزمايشاتى ، تكليف يك زن را بر من واجب كردند ، اما به خاطر مشكلات محيطى و خانوادگى و مالى در قبل از انقلاب نتوانستم تغيير جنسيت بدهم ، ولى به حجاب در آمدم كه اين خود باعث شد پدرم به طور كلى مرا طرد كرده و مادرم به اجبار با من شروع به زندگى كرد . هم او\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nكار مىكرد و هم من . بعد از انقلاب و از سال 61 - 1360 ش ، تا سال 64 - 1363 ش . درگير مشكلات محيطى بعد از انقلاب بودم و زجر مىكشيدم . مرا از حجاب بيرون آوردند و چون از سال 55 - 54 بنا به پيشنهاد و تجويز پزشك معالج هورمون مصرف مىكردم دوباره در لباس مردانه محصور بودم . در سال 65 - 1364 ش . بنا به فتواى مرحوم حضرت امام خمينى دوباره به حجاب در آمدم و شروع به فعاليت اجتماعى در همين مورد نموده و چون مىدانستم اين جراحى در ايران موفقيت آميز نيست و نيز از آن جايى كه جراحى تغيير جنسيت براى اولين بار در تاريخ ايران رسماً و قانوناً حل شده بود ، به يكى از كشورهاى خارجى كه در آن جا سابقه نيز داشتم رفته و در آن جا عمل كردم .\r\nمن يك پديده و آفرينش ويژه هستم و با راهنمايى قرآن كريم ( سورهء طه ، آيهء 50 ) دوباره ازدواج كرده‌ام . الان در لباس و حجاب زنانه هستم و تكليفات واجب يك زن را رعايت مىكنم و هيچ وقت در بدترين شرايط اجتماعى - خصوصى از وضعيت نابسامان خود پشيمان نبودم . « 1 »\r\n\r\nبند دوم - تراجنسيتى ( ترانس سكشوال ) مؤنث\r\nزن‌هاى ترانس سكشوال ، پستان‌هاى خود را سفت مىبندند ، يا به ماستكتومى دو طرفه ، هيستركتومى ، برداشتن تخمدان‌ها متوسل مىشوند . براى ايجاد تودهء عضلانى مردانه و كلفت كردن صدا تستسترون مصرف مىكنند ، و به قصد ايجاد آلت تناسلى مردانهء مصنوعى ، تحت عمل جراحى قرار مىگيرند . اين اعمال ممكن است شخص را از جنس مقابل تفكيك‌ناپذير سازد . « 2 » زنان دچار اين اختلال با آرزوى زندگى كردن به عنوان يك مرد اشتغال ذهنى پيدا مىكنند . اين اشتغال ذهنى ممكن است به صورت ميل شديد براى ايفاى نقش اجتماعى يك مرد يا به دست آوردن ظاهر جسمانى و جنسى مردانه از راه مصرف\r\n\r\n\r\n","description":"","footnote":"\r\n( 1 ) . دكتر على رضا كاهانى ؛ اختلال هويت جنسى ، ص 74 - 75 .\r\n( 2 ) . كاپلان هارولد ، سادوك بنيامين ؛ خلاصهء روان پزشكى ، ص 385 .\r\n","page_name":" 84 ","page_number":84},
  {"content":"\r\n\r\nهورمون‌هاى مردانه يا جراحى تغيير جنسيت ، نشان داده شود . زنان دچار اين اختلال ، از اين‌كه توسط ديگران به عنوان يك زن در نظر گرفته شوند ، يا اعمالشان در جامعه براساس جنسيت اصلى آن‌ها ( يعنى همان زن بودن ) تعبير و تفسير شود ، بسيار ناخشنود مىگردند .\r\nدختران دچار « اختلال هويت جنسى » در مقابل انتظارات يا تلاش‌هاى والدين براى پوشيدن لباس‌ها يا ساير آرايش‌هاى زنانه ، واكنش منفى شديدى نشان مىدهند . برخى ممكن است از رفتن به مدرسه يا شركت در نشست‌هاى اجتماعى كه مستلزم پوشيدن لباس دخترانه يا زنانه است ، اجتناب كنند . آن‌ها پوشش و موى كوتاه پسرانه را ترجيح مىدهند . اغلب از سوى غريبه‌ها به جاى پسران اشتباه گرفته مىشوند و ممكن است در خواست كنند تا آن‌ها را با يك نام پسرانه صدا بزنند . قهرمانان خيالىشان اغلب مردان ستبر تن مانند حسين رضا زاده و يا قهرمانان فوتبال هم چون على دايى هستند . آن‌ها علاقه‌اى به عروسك‌ها يا هر شكل از اسباب بازى با پوشش زنانه يا فعاليت‌هاى مربوط به ايفاى نقش زنانه نشان نمىدهند .\r\nدختران دچار اين اختلال ، ممكن است گاهى از ادرار كردن در وضعيت نشسته پرهيز كنند . احتمال دارد ادعا كنند كه داراى آلت تناسلى مذكر هستند ، يا اين آلت در آن‌ها رشد خواهد كرد و بالاخره هم چون مردان خواهند شد . آن‌ها ممكن است خواهان عدم رشد پستان‌ها يا بروز قاعدگى باشند . اين قبيل دختران معمولًا در ايفاى نقش ، رؤياها و خيال پردازىهايشان ، هويت جنسى مخالف را به شكل آشكارى نشان مىدهند .\r\nزنان بزرگسال كه دچار اختلال هويت جنسى هستند ، ممكن است به طور پنهانى وقت بسيار زيادى را براى مبدل پوشى و تلاش براى تبديل ظاهر خود به شكل جنسى مخالف صرف كنند . اين عده مىكوشند تا در جمع ، به صورت يك مرد ظاهر شوند . پريشانى يا آشفتگى روانى در مبتلايان به اختلال هويت جنسى ، در سراسر دورهء زندگى به گونه‌اى متفاوت ظاهر مىشود . در كودكان به صورت ابراز ناخشنودى از جنسيت خويش جلوه‌گر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمىشود و ممكن است به دليل تمسخر يا فشار براى پوشيدن لباس دخترانه ، از رفتن به مدرسه خوددارى كنند . در نوجوانان و بزرگسالان ، اشتغال ذهنى با آرزوهاى اتخاذ هويت جنسى مردانه ، اغلب با فعاليت‌هاى عادى تداخل مىكند و موجب افت تحصيلى يا كاركرد شغلى و سرانجام موجب ابتلا به افسردگى و اضطراب مىشود .\r\n\r\nگزارش يك مورد ترانس سكشوال مؤنث\r\nدر زير شرح حال خانمى حدود چهل ساله كه به بيمارى « اختلال هويت جنسى » مبتلا شده بود ، مىپردازيم :\r\nاين خانم در خانوده‌اى به دنيا آمد كه با وجود كثرت اولاد ، همه فرزندان دختر بوده و پدر و مادر ديوانه‌وار مشتاق داشتن فرزند پسرى بودند . هنگام تولد او ، پدر با ديدن نوزاد دختر ديگر ، خانواده را ترك گفت و مادر نيز كه در اشتياق پسرى بود نامى مردانه براى دخترش انتخاب كرد !\r\nپدر پس از چندى كه به خانه بازگشت ، براى دخترش شناسنامه‌اى با نام دخترانه گرفت ، در حالى كه افراد خانواده دختر را به نام پسرانه‌اى صدا ميزدند و به او البسه پسرانه مىپوشانيدند و موى او را مانند پسران كوتاه كرده و وى را وادار به حركاتى مىكردند كه از پسران سر مىزد . تعليم و تربيت غلط كار را به جايى رساند كه از كودكى در محيط خانوادگى مشتاق فرزند مذكر ، او خود را مانند پسرى تصور كرده و برخواهران خود حكم روايى مىكرد و اگر كسى به او دختر خطاب مىكرد به شدت تنبيه مىشد و به همين علت تحصيلات او در كلاس‌هاى ابتدايى متوقف ماند ؛ زيرا مدارس پسرانه از ثبت نام او خوددارى مىنمودند و پدر و مادر كه تازه به خطاى خود پى برده بودند ، به نصيحت كودك پرداخته و او را كه در سنين ده سالگى بود وادار به پوشيدن لباس دخترانه و رفتن به مدرسه دخترانه نمودند ، ولى وى كه هنوز كودكى بيش نبود ، حاضر به تغيير لباس و پوشيدن پوشش دخترانه نشد و حتى چندين بار به قصد خودكشى اقدام به غرق نمودن خود در استخر و رودخانه و پرتاب نمودن خود از پشت بام كرد . تشويقات و تنبيهاتى كه به كار رفت ، هيچ يك مؤثر واقع نشد . پزشكان نيز\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاز درمان وى درماندند و پدر و مادر به ناچار از فرستادن وى به مدرسه خوددارى كردند و او جوانى بىتربيت و بىسواد با پوشش مردانه باقى ماند و براى پسر جلوه دادن خويش در اجتماع به اغواى دختران ، كه از راز او بىخبر بودند ، پرداخت و چندين بار نيز اقدام به ربودن دختران با ماشين خود كرد و هر بار مقامات قضايى محل را در اتخاذ تصميم دچار سرگردانى نمود و چون در ايران پزشكان قانونى با تغيير جنسيت او مخالفت نمودند ، به عنوان گردش به اروپا رفت و در آن‌جا با عمل جراحى ترميمى ، تخمدان و رحم او را خارج كردند و با مسدود نمودن مهبل و ايجاد دستگاه تناسلى ظاهراً مردانه و تجويز هورمون‌هاى جنسى مذكر ، او را روانه ايران نمودند . فقدان هورمون‌هاى جنسى زنانه به تدريج او را به زنى چروكيده تبديل كرد ؛ در حالى كه هنوز در اوج جوانى بود و عدم كارآيى هورمون‌هاى مردانه نيز روز به روز آشكارتر شد . نوميدى از دست يافتن به قوهء مردى و پشيمانى از دست زدن به عمل جراحى به تدريج در او قوت گرفت و با از دست دادن پدر و مادر به مواد مخدر پناه برد و آرامش ناشى از استعمال افيون او را به تفكر در مورد گذشته و جوانى تباه شدهء خود واداشت و تازه در اين هنگام بود كه به فكر چاره جويى افتاد و لباس مردانه را از خود دور كرد و زنى كامل عيار شد ، ولى افسوس كه سپرى شدن دوران جوانى و از همه بدتر فقدان دستگاه تناسلى زنانه و برداشتن تخمدان‌ها ، ديگر آب رفته را به جوى باز نمىگرداند و او به صورت خانمى معتاد به مواد مخدر و فردى خنثى ، به انتظار مرگ روز خود را مىگذرانيد ، در حالى كه ثروت و مكنت باقى مانده از پدر و مادر براى او مفيد فايده‌اى نبود .\r\nسرانجام به اين جانب مراجعه نمود و اكنون به توصيهء من كودك بىسرپرستى را به فرزندى قبول كرده و مواد مخدر را ترك گفته و اوقات خود را صرف تربيت آن كودك مىنمايد و تنها عشق به آيندهء اين كودك است كه او را زنده نگه داشته است . « 1 »\r\n\r\n\r\n","description":"","footnote":"\r\n( 1 ) . فرامرز گودرزى ؛ پزشكى قانونى ، چاپ 1370 ، ص 613 - 614 .\r\n","page_name":" 87 ","page_number":87},
  {"content":"\r\n\r\n\r\nگفتار هفتم : ميزان بيمارى تراجنسيتى ( ترانس سكشوال )\r\n\r\nبند اول : ميزان بيمارى تراجنسيتى در مقياس جهانى\r\nدر مورد ميزان شيوع اين بيمارى در مقياس جهانى ، ديدگاه‌هاى مختلفى بيان شده است . پروفسور بهرام مير جلالى ، جراح تغيير جنسيت ، كه حدود 500 بيمار را در ايران تغيير جنسيت داده ، مىگويد :\r\n« اين بيمارى روان دگر جنسى در تمام اجتماعات وجود دارد و تعداد بيماران تران سكس در كليه آمارهاى ممالك در حدود 4 تا 6 در هر صد هزار تولد مىباشد و اين تعداد به هيچ وجه به مليت ، نژاد ، فرهنگ و تربيت‌گر اجتماعى بستگى ندارد و درتمام دنيا اين بيماران با همين نسبت وجود دارند . » « 1 » دكتر كاپلان و سادوك معتقدند كه در زمينهء شيوع اين بيمارى ، آمار دقيقى در دست نيست ، اما به نظر مىرسد در ميان مردان شايع‌تر است ، به طورى كه در مردان يك در سىهزار و در زنان يك در صد هزار گزارش شده است . « 2 »\r\nدكتر صمد قضايى دربارهء آمار اين بيمارى مىگويد :\r\n« اين بيمارى نادر است . از هر يك صد هزار نفر مرد ، يك نفر بدين عارضه مبتلا مىشود ، در صورتى كه اين نسبت در زنان بيمار ، يك در برابر هر چهار صد هزار نفر مىباشد . » « 3 » طبق آمار سازمان بهداشت جهانى ، از هر يكصد هزار پسر و از هر چهار صد هزار زن در جهان يك نفر تغيير جنسيت مىدهند و علاقه به تغيير جنسيت در پسران به مراتب بيش‌تر از دختران است . « 4 »\r\n\r\n\r\n","description":"","footnote":"\r\n( 1 ) . بهرام ميرجلالى ، بيمارى ترانسكسو اليته را بهتر بشناسيم ( روان دگر جنسى ) ، يادداشت كوتاه ص 1 .\r\n( 2 ) . كاپلان هارولد ، سادوك بنيامين ؛ خلاصهء روان پزشكى ، ترجمه نصرت الله پورافكارى ، ص 385 ؛ دكتر حميدرضا عطار و مريم رسوليان ، « تشخيص اوليهء اختلال هويت جنسى ، گزارش موردى » ، فصلنامهء انديشه و رفتار ، ش 3 ( زمستان 82 ) ، ص 6 .\r\n( 3 ) . صمد قضايى ؛ پزشكى قانونى ، ص 568 .\r\n( 4 ) . مقاله : « تغيير جنسيت ، پديدهء قرن 21 در ايران و جهان » ، سايت : ( 28 / 10 / 2005 )\r\n www . persian tools forums htm \r\n","page_name":" 88 ","page_number":88},
  {"content":"\r\n\r\nبا توجه به مطالب فوق ، اولًا به دلايل مختلف در اين‌باره ، آمار دقيقى وجود ندارد ؛ ثانياً با توجه به آمار فوق و نيز بر اساس شواهد و قرائن ديگر ، درصد اين بيمارى در مردان بيش از زنان است . به عبارت ديگر ، تراجنسيتى مذكر كه خواهان تبديل شدن به جنس زن هستند ، بيش از تراجنسيتى مؤنث است كه خواهان تبديل شدن به جنس مرد مىباشند . از اين رو ، دكتر على رضا كاهانى ، متخصص پزشكى قانونى مىگويد :\r\n« نمونه‌هاى كلينكى نشان داده‌اند كه ميزان پسران دچار اختلال هويت جنسى نسبت به دختران ، در حدود 1 : 7 ( هفت پسر در مقابل يك دختر ) است . » « 1 » دكتر عبدالرسول مهرساى كه تاكنون مواردى از اين افراد را عمل كرده است ، در اين باره مىگويد :\r\n« من بيش از 10 تا 15 جراحى انجام داده‌ام كه فقط يك مورد از آن‌ها دختر به پسر بوده است و بقيه پسر به دختر . معمولًا اين افراد قبل از عمل بسيار ناراحت و غمگين هستند و دعا مىكنند در حالت فكرى ، روانى مورد علاقه‌شان باشند و شديداً التماس مىكنند كه ما را از اين وضعيت نجات دهيد ، و گرنه دست به خودكشى مىزنيم » . « 2 »\r\n\r\nبند دوم : ميزان بيمارى تراجنسيتى در ايران\r\nدر ايران نيز همانند ساير نقاط جهان آمار دقيقى در مورد بيمارى تراجنسيتى وجود ندارد ؛ چون مكانيسم دقيقى براى شمارش اين بيماران طراحى نشده است و همه اين بيماران به مراكز درمانى مراجعه نمىكنند ، بلكه فقط برخى از اين بيماران جهت معالجه مراجعه مىكنند . تعداد مراجعين به پزشكى قانونى ، جهت كسب مجوز تغيير جنسيت ، از سال 1366 تا 1380 حدود 270 نفر بوده‌اند ، كه از اين تعداد ، 200 نفر مرد و 70 نفر زن بوده‌اند كه در نمودار زير ملاحظه مىكنيد :\r\n\r\n\r\n","description":"","footnote":"\r\n( 1 ) . على رضا كاهانى ، اختلاف هويت جنسى ، دگر جنسيت‌جوها ، ص 46 .\r\n( 2 ) . احمد جلالى فراهانى ، « مهرداد مىخواهد شيدا شود » ، روزنامه ايران ، 18 / 1 / 1383 .\r\n","page_name":" 89 ","page_number":89},
  {"content":"\r\n\r\nنمايش تصوير\r\nشيوع مراجعين به پزشكى قانونى ، جهت كسب مجوز تغيير جنسيت از سال 1366 تا 1380\r\nمعاون امور اجتماعى سازمان بهزيستى گفت : در حال حاضر به طور متوسط روزانه سه نفر بيمار داراى اختلال هويت جنسى (\r\n Ts ) \r\nبه بهزيستى براى درمان و تغيير جنسيت مراجعه مىكنند . محمدرضا خباز درگفت و گو با خبرنگار اجتماعى خبرگزارى مهر با بيان اين مطلب افزود : هم اكنون از هر صد هزار نفر 4 تا 6 نفر دچار اختلال هويت جنسى هستند و با توجه به اين‌كه « اختلال هويت جنسى » يك نوع بيمارى محسوب مىشود ، بنابراين ، براى رفع مشكل و بيمارى اين افراد مانند بيمارىهاى ديگر ، بايد اقدامات لازم از سوى مسؤولين و هم‌چنين خانواده‌هاى آن‌ها فراهم شود .\r\nوى با اشاره به اين‌كه نقش اصلى در درمان اين بيمارى بر عهدهء خانواده‌ها است ، خاطر نشان كرد : خانواده‌ها نبايد بااين بيماران مقابله و يا مبارزه كنند . 75 درصد از بيماران داراى « اختلال هويت جنسى » به خانواده‌ها مربوط مىشود و چنان‌چه اين افراد از سوى خانواده‌هاى خود طرد شوند ، مشكلات و آسيب‌هاى بسيارى ، گريبان‌گير آن‌ها خواهد شد . از سوى سازمان بهزيستى براى درمان بيماران داراى اختلال هويت جنسى در سال 1384 ش . برنامه‌ريزى و سياست‌هاى لازم در نظر گرفته شده است و هم‌چنين 20 ميليون تومان به اين امر اختصاص يافته است . اعتبارات اختصاص يافته با توجه به تعداد مراجعين و افراد بيمار موجود در كشور ، كافى نيست و نمىتوان تمام اين بيماران را مداوا كرد . بنابراين ، در تلاش هستيم تا در سال 1385 ش . اعتبارات بيش‌ترى به اين امر اختصاص دهيم . « 1 »\r\n\r\n\r\n","description":"","footnote":"\r\n( 1 ) . خبرگزارى مهر ، 31 / 5 / 84 .\r\n","page_name":" 90 ","page_number":90},
  {"content":"\r\n\r\n\r\nگفتار هشتم : درمان اختلال هويت جنسى ( تراجنسيتى )\r\nبيمارىتراجنسيتى ( ناراضيان جنسى ) پيچيده‌تر از آن است كه به سادگى بتوان در مورد درمان و يا لااقل كاهش عوارضى و ناراحتىهاى آن سخن گفت : گروه‌هاى مختلفى از پزشكان و متخصصان با اين نوع بيمارى گريبان‌گير بوده‌اند . پزشكى قانونى براى تأييد بيمارى اختلال هويت جنسى (\r\n Ts ) \r\nروزانه با پرونده‌هايى از اين دست رو به رو هستند . برخى از « پزشكان غدد و هورمون » از طريق هورمون درمانى ، به معالجهء آنان پرداخته‌اند و عده‌اى از روان پزشكان از طريق معالجات روانى و راه كارهاى ويژهء خود ، تلاش قابل تحسينى انجام داده‌اند ، و در نهايت پزشكان جراحِ تغيير جنسيت ، با عمل جراحى برخى از اين بيماران ، به كاهش آلام مبتلايان به بيمارى تراجنسيتى كمك كرده‌اند .\r\nاما پرسش اساسى اين است كه واقعاً چه راهى براى درمان اين گروه از بيماران وجود دارد و اساساً چه موقع بايد براى اين گونه بيماران عمل جراحى تغيير جنسيت توصيه نمود ، تا پشيمانى در پى نداشته باشد ؟ عمل جراحى تغيير جنسيت داراى عوارض و هزينه‌هاى فراوانى است و در مواردى برخى افراد ، پس از تغيير جنسيت از كردهء خويش پشيمان هستند و خواهان بازگشت به جنسيت سابق خويش مىباشند ، دكتر كاپلان معتقد است حدود 70 درصد مردها و 80 درصد زن‌هايى كه تحت درمان با جراحى قرار مىگيرند ، احساس رضايت مىكنند . خودكشى در كسانى كه تحت عمل جراحى براى تغيير جنس قرار گرفته‌اند تا 2 درصد گزارش شده است . عمل جراحى براى تغيير جنس دادن ، روشى بحث انگيز است كه بايد مورد مداقه مستمر قرار گيرد . « 1 » برخى گزارش‌ها و تحقيقات پزشكى نشان مىدهد در مواردى « درمان غير هورمونى و غير جراحى » در بيماران اختلال هويت جنسى مؤثر مىباشد و باعث تثبيت هويت جنسى مشابه با ساختار ژنتيكى و جسمى آن‌ها مىگردد . اختلال هويت جنسى طى گذشت زمان شدت و ضعف پيدا مىكند و اين شدت و ضعف متأخر از آسيب شناسى روانى همراه و در پاسخ به تجربيات جنسى و حوادث زندگى تغيير مىيابد . حتى\r\n\r\n\r\n","description":"","footnote":"\r\n( 1 ) . هارولد كاپلان ، بنيامين ساداك ؛ خلاصهء روان پزشكى ، ص 389 .\r\n","page_name":" 91 ","page_number":91},
  {"content":"\r\n\r\nگزارش‌هايى از بهبودى خود به خود در بالغين مبتلا به اختلال هويت جنسى ذكر شده است . مىتوان با روش‌هاى درمانى ذكر شده به تخفيف علايم ، حصول بهبودى و نيز درمان آسيب‌هاى روانى كمك كرد . « 1 » گاهى بيمارانى با تظاهر به اختلال هويت جنسى مراجعه مىكنند كه در واقع موارد هم جنس‌گرا و يا دگرپوشى يادگار خواهانه مىباشند كه انجام روان درمانى به تشخيص بهتر اختلال و نيز درمان آن‌ها منجر خواهد شد و توصيه به عمل جراحى تغيير جنسيت در اين موارد تشخيص ، يك تصميم نادرست مىباشد . « 2 » بنابراين ، اين پيشنهاد لازم به نظر مىرسد كه در مورد بيماران هويت جنسى چه نوجوان ، چه بزرگسال از تصميم زود هنگام به ويژه در مورد انجام جراحى تغيير جنسيت پرهيز شود . قبل از آن‌كه راه حل جراحى مدنظر قرار گيرد ، يك « دورهء روان درمانى » يك ساله انجام شود و نيز يك « دوره آزمون زندگى » واقعى هم انجام گيرد و بيمار حداقل 18 سال سن داشته باشد . لازم به ذكر است كه افزودن « درمان دارويى » به منظور كاهش ميل جنسى و تضعيف مقاومت بيمار در برابر اجراى دستورات درمانى بسيار مفيد است . مخصوصاً در افرادى كه تجربهء جنسى مكرر داشته‌اند ، ميزان همكارى درمانى تا قبل از تجويز دارو ، بسيار ضعيف بود و با تجويز نورو لپتيك ، توانمندى انجام دستورات و ادامه همكارى بسيار چشم گير شد .\r\nدكتر فرامرز گودرزى ، متخصص پزشكى قانونى ، در مورد زمان توصيه به تغييرجنسيت و انجام عمل جراحى معتقد است كه تشخيص فوق وقتى داده مىشود كه اين آشفتگى اقلًا به مدت دو سال ادامه داشته باشد و محدود به دورهء استرس نباشد و علت آن اختلال روانى ديگرى مانند اسكيزوفرنيا نبوده باشد و يا توأم با نابهنجارىهاى\r\n\r\n\r\n","description":"","footnote":"\r\n( 1 )  . Mars I , Green R , Matrix  -\r\n cols D . Adult gender identity disorder can remit , p : \r\n- .\r\nبه نقل از : علىرض - ا ظه - يرالدين و دي - گران ؛ « روان درم - انى موفقيت آمي - ز چه - ار مورد اختلال هويت جنسى » ، مجله پزشكى قانونى ، ش 37 ( بهار 1384 ) ، ص 39 - 40 .\r\n( 2 )\r\n . Meyenburg B . Gender , Identity disorder in adolescence : out come of psychotherapy , p : \r\n- .\r\nبه نقل از : على رضا ظهير الدين و ديگران ؛ پيشين ، ص 40 .\r\n","page_name":" 92 ","page_number":92},
  {"content":"\r\n\r\nكالبد شناسى جنسى يا ژنتيك نيز نباشد . چنين اشخاصى معمولًا از پوشيدن لباسِ مخصوصِ جنس آناتوميك خود ناراحت هستند و بارها اين ناراحتى ، منجر به پوشيدن لباس جنس مخالف مىشود و غالباً به فعاليت‌هاى مربوط به جنس مقابل دست مىزنند . در مردان ممكن است به طور اوليه ( آغاز در جنين اوليه و باقى ماندن در تمام طول زندگى ) يا ثانويه ( شروع بعد از كودكى در مراحل بعدى زندگى ) باشد . اين اختلال درزنانى ديده مىشود كه از اوان كودكى خود را به صورت جنس مذكر ديده و زندگى زنانه نداشته‌اند . « 1 »\r\nدكتر كاپلان بر « درمان هورمونى » تأكيد بيش‌ترى دارد . البته وى معالجات روانى را نفى نمىكند ، ولى به اعتقاد او « درمان هورمونى » تأثير بيش‌تر و زودترى در معالجه « ترانس سكشوال » يا « اختلال هويت جنسى » دارد . وى معتقد است كه به جاى جراحى مىتوان هورمون درمانى كرد . مردهاى بيولوژيك از استروژن ، و زن‌هاى بيولوژيك از تستسترون استفاده مىكنند . بيمارانى كه استروژن مصرف مىكنند ، براساس احساس آرامش ، دفعات كم‌تر نعوظ ، و تظاهرات معدودتر انگيزهء جنسى نسبت به قبل از درمان با هورمون ، رضايت روان شناختى فورى گزارش مىكنند . سترونى تازه آن‌ها موجب نگرانيشان نمىگردد . پس از چند ماه ، انحناهاى بدن گودتر مىگردند . بزرگى محدود اما راضىكننده در پستان ظاهر مىشود و حجم بيضه‌ها كاهش مىيابد . كيفيت صدا تغيير نمىيابد . اين بيماران نياز دارند كه از نظر فشار خون ، هيپرگليسمى ، اختلال كنشى جنسى و پديده‌هاى ترومبوآمبوليك تحت مراقبت قرار گيرند . « 2 » زن‌هايى كه آندروژن مصرف مىكنند ، به سرعت متوجه افزايش انگيزهء جنسى ، بزرگ شدن و سرزنش ناحيهء كليتوريس ، و پس از چند ماه قطع قاعدگى و خشونت صداى خود مىگردند . اگر اقدام به وزنه‌بردارى شود ، به زودى افزايش حجم عضلات مشاهده مىشود . بسته به نحوهء توزيع قبلى موها ، بيماران ممكن است افزايش متوسط در\r\n\r\n\r\n","description":"","footnote":"\r\n( 1 ) . فرامرز گودرزى ؛ پزشكى قانونى ، ج 2 ، ص 1293 - 1294 .\r\n( 2 ) . كاپلان هارولد ، سادوك بنيامين ؛ خلاصهء روان پزشكى ، ترجمه نصرت الله پور افكارى ، ص 390 .\r\n","page_name":" 93 ","page_number":93},
  {"content":"\r\n\r\nمقدار و ميزان زبرى موهاى صورت و بدن پيدا كنند . در بعضى طاسى ناحيه پيشانى پديد مىآيد . پديده‌هاى ترومبوآمبوليك ، اختلال كار كبد و افزايش كلسترول و ترى گليسيريد امكان‌پذير است . « 1 » حتى پزشكان جراح تغيير جنسيت ، بر پرهيز از عجله در عمل جراحى تأكيد دارند . به اعتقاد آنان ، روان كاوى و روان درمانى بر جراحى تغيير جنسيت مقدم است . معالجات روانى ، اگر مؤثر واقع شود ، هزينه و عوارض بسيار كم‌ترى دارد و در نهايت بيمار تراجنسيتى ، ممكن است جنسيت فعلى خويش را بپذيرد و از حالت « عدم تطابق جنسى » خارج گردد . پروفسور بهرام مير جلالى ، جراح تغيير جنسيت در تأكيد مطلب فوق مىگويد :\r\nمىبايست بيماران مشكوك به مبتلا بودن به اين بيمارى را طى دوره‌هاى متعدد ، روان كاوى و روان درمانى قرار داده ، تا در صورت امكان ، درمان روانى گردند و جسم خود را بپذيرند ، و در صورت عدم موفقيت اين دورهء درمانى ، تشخيص ترانس سكسواليته [ اختلال هويت جنسى 
  ] آنان مستعجل گرديده ، لذا مىبايست از طريق روان پزشكان براى عمل جراحى به جراحان سپرده گردند تا جسم آن‌ها تا حدى تبديل به خواستهء روان آن‌ها گردد . « 2 »\r\n\r\nجمع‌بندى و بيان نظريهء مختار\r\nبا توجه به مطالب پيش گفته مىتوان گفت : اصولًا در علم پزشكى براى درمان اختلال هويت جنسى از نوع تراجنسيتى ، به ترتيب يكى از سه روش زير مدنظر است :\r\nروش اول - روان درمانى : بيمارى تراجنسيتى ( ناراضيان جنسى ) يك بيمارى روحى و روانى است و شخص دچار عدم تطابق جنسى است . اعتقاد او به جنسيت خويش ، بر خلاف ظاهر جسمى او است . بنابراين ، در وهلهء اول ، بايستى معالجات روان درمانى انجام پذيرد . هدف از اين معالجه ، پذيرش جنسيت ظاهرى از سوى شخص بيمار\r\n\r\n\r\n","description":"","footnote":"\r\n( 1 ) . همان ، ص 390 .\r\n( 2 ) . بهرام ميرجلالى ؛ بيمارى ترانس سكسواليته را بيش‌تر بشناسيم ( روان دگر جنسى ) ، ( يادداشت كوتاه ) ، ص 2 .\r\n","page_name":" 94 ","page_number":94},
  {"content":"\r\n\r\nاست . به اعتقاد برخى روان شناسان ، اين نوع بيمارى ، از پيچيده‌ترين بيمارىهاى روحى محسوب مىشود . از اين رو ، در صد موفقيت اين نوع معالجات نسبت به بيماران اختلال هويت جنسى ، بسيار كم است . بنابراين ، روش‌هاى ديگر مورد توجه قرار مىگيرد .\r\nروش دوم - هورمون درمانى : اين روش به صورت مستقل و يا به صورت روش تكميلى در كنار روش اول و روش سوم مورد توجه قرار مىگيرد . پزشكان با تقويت هورمون جنسيتى كه علايم آن در بدن شخص ظاهر است ، تلاش مىكنند كه بين بدن و روان او توافق و هماهنگى ايجاد نمايند . علاوه بر اين ، اين روش مىتواند در تمييز غالبيت جنسيتى بر جنسيت ديگر در دو جنسى ( خنثاى بدنى ) نيز استفاده شود ؛ زيرا در دو جنسى نيز قبل از برداشت علايم يكى از دو جنسيت ، بايد براى پزشك جراح ، اثبات شود كه بقاى علايم كدام جنسيت براى شخص مناسب‌تر و مفيدتر است و هورمون درمانى مىتواند در تشخيص جنسيت مناسب به جراح كمك نمايد . « 1 » روش سوم - انجام جراحى تغيير جنسيت : در اين روش شخص به جنسيتى ملحق مىشود كه در نتيجهء آزمايشات براى پزشك متخصص ، هماهنگى و توافق آن نسبت به بدن و روان شخص بيش‌تر است . در نتيجه ، در اين روش علايم جنسى بدنى ترا جنسيتى ( ترانس سكشوال ) برداشته مىشود و براى او علايم مصنوعى جنسيتى درست مىشود كه او به آن جنسيت ملحق شده است .\r\nضمناً انجام جراحى تغيير جنسيت در دو جنسىها نيز مورد توجه پزشكان جراح است . در اين حالت ، مميزى يكى از دو جنس نامناسب نسبت به وضع و تمايلات روانى شخص برداشته مىشود و علايم بدنى جنسيت مناسب جايگزين مىگردد .\r\n\r\n\r\n","description":"","footnote":"\r\n( 1 ) . علىرضا باريك‌لو ؛ « وضعيت تغيير جنسيت » ، انديشه‌هاى حقوقى ، ش 5 ( زمستان 82 ) ، ص 69 .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nفصل پنجم اختلال هويت جنسى ؛ دو جنسىها ( خنثىها )\r\n\r\nمبحث اول : اهميت و طرح بحث\r\nبسيارى از احكام فقهى و حقوقى متناسب با جنس مرد يا زن است . به عبارت ديگر ، برخى احكام و مسايل ، ويژهء مردان است و مسايل ديگرى ويژهء زنان . مانند : ارث ، حجاب ، نفقه ، ولايت و سرپرستى . ولى وضعيت جنسيت دو جنسىها ( خنثىها ) در هاله‌اى از ابهام است . آيا اين گروه ، وظايف و تكاليف شرعى و نيز نقش اجتماعى خويش را به عنوان « زن » ايفا كنند ، يا به عنوان « مرد » ؟ بنابراين ، تعيين جنسيت در مورد دو جنسىها از اهميت زيادى برخوردار است . توضيح اين نكته ضرورى است كه واژهء « خنثى » در ادبيات عرب ، فقه و روايات اسلامى به كار مىرود ، ولى در زبان فارسى از آن به « دو جنسى » يا « نر ماده » « 1 » ياد مىشود ، و در زبان انگليسى و علم پزشكى به « هرمافروديت » « 2 » شناخته مىشود .\r\nدر هر حال ، « ابهام جنسى » يكى از مسايل مهم فقه و دانش پزشكى است . تشخيص\r\n\r\n\r\n","description":"","footnote":"\r\n( 1 ) . على اكبر دهخدا ، لغت‌نامهء دهخدا ، ج 7 ، ص 9977 ؛ حسن انورى ، فرهنگ سخن ، ج 4 ، ص 2831 .\r\n( 2 )  . Hermafrodit . \r\n","page_name":" 97 ","page_number":97},
  {"content":"\r\n\r\nبه موقع عارضه ، و تصميم‌گيرى سريع براى درمان و تبديل دو جنسىها ( خنثى ) به جنسيت مناسب ، در پيش‌گيرى از بسيارى از عوارض ، از جمله عوارض روانى ، اثر بسزايى روى دو جنسى و خانوادهء وى خواهد داشت .\r\nبا اين وجود ، طرح مباحث دو جنسىها ، بدين معنا نيست در جامعه ، عدد كسانى كه به اين بيمارى مبتلا هستند زياد است . هر چند تعداد آنان كم است ، ولى لازم است وضعيت فقهى و حقوقى آنان روشن شود .\r\n\r\nمبحث دوم : علت بروز دو جنسيتى ( خنثى )\r\nبار ژنتيكى در داخل سلول‌هاى انسان و بسيارى از موجودات زنده ، به صورت رشته‌هايى كه كروموزم « 1 » ناميده مىشوند حضور دارد . انسان داراى 46 كروموزم است . كروموزم‌ها دو نوع هستند : كروموزم‌هاى جنسى « 2 » و كروموزم‌هاى غيرجنسى كه اصطلاحاً كروموزم‌هاى آتوزم « 3 » ناميده مىشوند .\r\nكروموزم‌هاى غير جنسى در واقع تعيين‌كنندهء اكثر خصوصيات هر دو جنس هستند كه ميان آن‌ها مشترك است ، ولى كروموزم‌هاى جنسى ، صفات ويژهء هر جنس را تعيين مىكنند .\r\nدر انسان ، در جنس مؤنث دو كروموزم جنسى يكسان هستند (\r\n xx ) \r\n، اما در مرد يك كروموزم جنسى همانند زن است ( كروموزم  x )  و كروموزم ديگر كه كوچك‌تر است و در خانم‌ها يافت نمىشود و اصطلاحاً كروموزم  y  ناميده مىشود ؛ يعنى تابلوى كروموزم‌هاى جنسى مرد (  xy )  است . صفات خاص هر جنس شامل خصوصيات بدنى و فيزيولوژيك ويژهء آن جنس با كروموزم‌هاى جنسى آن جنس مرتبط است و نيز اختلال در كروموزم‌هاى جنسى ، سبب اختلال‌هاى خاص هر جنس مىشود . « 4 » به طور كلى ، تعيين جنسيت يك جنين به لقاح اوول زن ( تخمك ) كه حامل\r\n\r\n\r\n","description":"","footnote":"\r\n( 1 )  . Chromosome . \r\n( 2 )  . Sex choromosome . \r\n( 3 )  . Autosome . \r\n( 4 ) . نهاد نمايندگى مقام معظم رهبرى در دانشگاه فردوسى مشهد ، اسلام و فمينيسم ( مجموعهء مقالات ) ، ج 1 ، ص 272 - 273 .\r\n","page_name":" 98 ","page_number":98},
  {"content":"\r\n\r\nكروموزوم\r\n xx \r\nاست با اسپرم مرد كه حامل كروموزم  x  و  y  است ، بستگى دارد . از تركيب كروموزم  x  و  x  ، جنين مؤنث ، و از تركيب كروموزم  x  و  y  ، جنين مذكر پديد مىآيد ؛ اما اين بدان معنا نيست كه هميشه تركيب اسپرم حامل كروموزم  x  با تخمك زن ، منجر به تشكيل جنين مؤنث و از آن  y  باعث جنين مذكر گردد ؛ چرا كه در يك گناد انديفرانسيهء جنين در حال رشد ( هفتهء 7 - 14 ) هم مجراى « وُلف » « 1 » و هم كانال « مولر » « 2 » وجود دارد . رشد مجراى مولر ، جنين را به سمت مؤنث شدن ، و در صورت رشد مجراى وُلف و رويش مجراى مولر ، جنين به سمت مذكر شدن سوق پيدا مىكند . بنابراين ، وضعيت كروموزمى  xx (  مؤنّث ) و  xy (  مذكر ) زمانى تعيين كنندهء جنسيت خواهد بود كه اختلالى در رشد طبيعى مجراى مولر در جنين مؤنث و ولف در جنين مذكر به وجود نيايد . هرگونه اختلال در اين روند تكاملى ، جنين را به سمت « دو جنسى شدن » يا « هرمافروديسم » سوق خواهد داد . « 3 » به عبارت ديگر ، هرمافروديسم به تمام حالاتى اطلاق مىشود كه در آن‌ها پديده‌هاى عضوى غير طبيعى ناشى از اختلال عمل تمايز يافتن دو جنس وجود داشته باشد . « 4 »\r\n\r\nمبحث سوم : خنثى در لغت\r\nخنثى در اصل لغوى از واژهء « خَنث » به معناى : لين ، نرمى و ملايمت اخذ شده است و جمع آن خَناثى و خِناث است . « 5 » خنثى گاه به معناى : شبيه بودن و تمايل داشتن به چيزى آمده است . در لغت چنين گفته شده است :\r\nخَنَثَ الرجلُ كلامَه : اذا شَبَّهَهُ بِكلامِ النّساءِ ليناً و رُخامةً ؛ « 6 »\r\n\r\n\r\n","description":"","footnote":"\r\n( 1 )  . Wolff . \r\n( 2 )  . Muller . \r\n( 3 ) . محمد حسن‌زاده نظرآبادى ، « هرمافروديسم حقيقى ( دو جنسى ) » ، مجموعه مقالات سمينار ديدگاه‌هاى اسلام در پزشكى ، به كوشش سيد حسين فتاحى معصوم ، ج 2 ، ص 73 - 74 .\r\n( 4 ) . صمد قضايى ، پزشكى قانونى ، ص 561 .\r\n( 5 ) . شريف على بن محمد جرجانى ، التعريفات ، ص 45 .\r\n( 6 ) . سعدى ابوجيب ، القاموس الفقهى لغة و اصطلاحاً ، ص 124 .\r\n","page_name":" 99 ","page_number":99},
  {"content":"\r\n\r\nوقتى گفته مىشود : مرد كلامش راخنثى كرد ، منظور اين است كه سخن خويش را شبيه زنان نرم و آهسته نموده است .\r\nابن عباس ، چنين مىگويد :\r\nلَعَن رسولُ الله ( ص ) : المخنَّثينَ مِنَ الرجال و المُترّجِلينَ مِنَ النساء ؛ « 1 »\r\nرسول خدا ( ص ) ، مردى كه خودش را شبيه زنان در آورد ، و زنى كه خويش را شبيه مردان در آورد ، لعنت كرده است .\r\nخنثى در معناى مجازى آن در زبان فارسى ، و شايد در زبان عربى ، در مورد كسى يا چيزى به كار مىرود كه خصوصيت نوع خود را به طور آشكار يا فعال ندارد . به عبارت ديگر ، با حالتى بدون علاقه به طرفين امرى ، يا بىتفاوت گاه گفته مىشود : فلانى طورى خنثى رفتار مىكند كه هيچ كس متوجه تمايلاتش نمىشود . « 2 » نقش دوگانهء خنثى ، يا رفتار بىطرفانهء خنثى ، گاه در اشعار فارسى به كار مىرود ، كه در زير به چند نمونه اشاره مىشود :\r\n هم چو خنثى مباش نر ماده * يا همه سوز باش يا همه ساز \r\n( سنايى )\r\n او دو آلت دارد و خنثى بود * فعل هر دو بىگمان پيدا شود \r\n( مولوى )\r\n لاف مردى زنى و زن باشى * هم چو خنثى مباش نر و ماده \r\n( سعدى ) « 3 »\r\nبه تناسب همين معنايى كه در لغت براى واژهء « خنثى » وجود دارد ، در فقه نيز از آن استفاده شده است . بنابراين ، معناى خنثى در اصطلاح فقه ، به معناى لغوى آن نزديك است . خنثى در فقه به كسى مىگويند كه نه حقيقتاً مرد است و نه حقيقتاً زن ، بلكه به هر\r\n\r\n\r\n","description":"","footnote":"\r\n( 1 ) . همان ، ص 124 .\r\n( 2 ) . حسن انورى ، فرهنگ سخن ، ج 4 ، ص 2831 .\r\n( 3 ) . حسن انورى ، فرهنگ سخن ، ج 4 ، ص 2831 ؛ علىاكبر دهخدا ، لغت‌نامه دهخدا ، ج 7 ، ص 9977 .\r\n","page_name":" 100 ","page_number":100},
  {"content":"\r\n\r\nدو تمايل دارد ، و شايد اساساً به هيچ يك از دو گروه تمايل نداشته باشد . در توضيح معناى فقهى خنثى نكات زير بيان مىشود :\r\n\r\nگفتار اول : معناى مشهور خنثى\r\nدر معناى مشهور فقهى ، خنثى كسى است كه هم آلت مردانه و هم آلت زنانه ، هر دو را دارد . « 1 » صاحب « معجم اصطلاحات فقهى » مىگويد :\r\nخنثى كسى است كه در جسم خويش ، مذكر بودن و مؤنث بودن را دارا مىباشد . « 2 » وى در توضيح بيش‌تر دربارهء خنثى مىگويد :\r\nدر علم گياه‌شناسى ، خنثى عبارت است از گُلى كه اعضاى مذكر و مؤنث را در بردارد ، و در بيش‌تر موارد ، اين اصطلاح به شخص - خواه مرد يا زن - گفته مىشود كه صفات جنس مخالف را دارا است و از اين رو ، به او خنثاى كاذب گفته مىشود . « 3 » معناى فوق ، از سوى بسيارى از فقيهان اسلامى بيان شده است . از نظر آنان ، « خنثى » يا « دو جنسى » كسى است كه هر دو آلت مردانه و زنانه را دارد . فخرالمحققين در تعريف خنثى مىگويد :\r\nالخنثى و هو مَن لَهُ فرجان ؛ « 4 »\r\nخنثى كسى است كه داراى دو آلت [ مردانه و زنانه 
  ] است .\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 232 ؛ محمدحسين مختارى و علىاصغر مرادى ، فرهنگ اصطلاحات فقهى ، ص 77 .\r\n( 2 ) . جِرجِس جرجس ، معجم المصطلحات الفقهية و القانونية ، ص 154 : « الخنثى مَن يَجمعُ فى تكوينه الجسد بينَ الذُكورةِ و الانوثَة » .\r\n( 3 ) . همان ، ص 154 : « وفى علم النبات ، الخنثى هى زهرهء تحمل اعضاء الذكورة والانوثة ، واكثر ما تطلق هذه العبارة على الشخص ، أكان انثى او ذكراً ، الذى يحمل صفات جنسية ظاهرة من الجنس الاخر وهذا ما يسمى بالخنوثة الكاذبة » .\r\n( 4 ) . فخر المحققين ، تبصرة المتعلمين فى احكام الدين ، ص 177 .\r\n","page_name":" 101 ","page_number":101},
  {"content":"\r\n\r\nعلّامه حلّى مىگويد :\r\nالخنثى مَن له فرج الرجال و النساء ؛ « 1 »\r\nخنثى كسى است كه براى او آلت تناسلى مردان و زنان وجود دارد .\r\nامام خمينى در تحرير الوسيله مىگويد :\r\nالخنثى ، بِأن كان له فرج الرجال و النساء ؛ « 2 »\r\nخنثى ، به اين معنا كه براى شخص آلت تناسلى مردان و زنان وجوددارد\r\nاز نظر اين عده از لغوىها و فقيهان اسلامى ، اساساً كسى كه هيچ كدام از آلت تناسلى مردانه و زنانه را ندارد ، داخل در تعريف « خنثى » نيست ، بلكه به چنين فرد اصطلاحاً « ممسوح » مىگويند . « 3 »\r\n\r\nگفتار دوم : معناى غير مشهور دربارة خنثى\r\nگاه در معناى خنثى گفته مىشود : خنثى كسى است كه يا داراى هر دو آلت تناسلى مردانه و زنانه است ، و يا اساساً فاقد آلت تناسلى مردانه و زنانه است ( ممسوح ) .\r\nاين معنا ، از سوى برخى لغوىها و عده‌اى از فقيهان اسلامى مورد توجه قرار گرفته است . لغت نامه دهخدا مىگويد :\r\nخنثى آن كسى است كه هر دو اندام را دارد ، و يا آن‌كه هيچ يك از دو اندام را ندارد ؛ نه مرد و نه زن . « 4 » نيز در تعريف خنثى گفته شده است :\r\nخنثى ، كسى است كه [ هر دو 
  ] آلت مردانگى و زنانگى در او هست ؛ يا كسى كه از سوراخى ادرار مىكند ، و آلت مرد و زن را ندارد . « 5 »\r\n\r\n\r\n","description":"","footnote":"\r\n( 1 ) . علامه حلى ، تحرير الاحكام الشرعية على مذهب الامامية ، ج 2 ، ص 174 .\r\n( 2 ) . امام خمينى ، تحرير الوسيلة ، ج 2 ، ص 399 ، كتاب الارث .\r\n( 3 ) . محمد حسين مختارى و على اصغر مرادى ، فرهنگ اصطلاحات فقهى ، ص 178 .\r\n( 4 ) . على اكبر دهخدا ، لغت‌نامه دهخدا ، ج 7 ، ص 9977 .\r\n( 5 ) . دكتر سيد محمد حسينى ، فرهنگ لغات و اصطلاحات فقهى ، ص 208 .\r\n","page_name":" 102 ","page_number":102},
  {"content":"\r\n\r\nشريف جرجانى در اين باره مىگويد :\r\nخنثى در شريعت اسلام به كسى گفته مىشود كه داراى هر دو آلت مردانه و زنانه است ، يا اين‌كه اساساً هيچ كدام از دو آلت مردانه و زنانه را ندارد . « 1 » آيت‌الله محمد صدر در تعريف خنثى مىگويد :\r\nهمانا خنثى ، انسانى است كه دو آلت مردانه و زنانه را در وجود خويش جمع كرده ، يا اين‌كه دو آلت در او مفقود است . « 2 »\r\n\r\nنظرية مختار\r\nبه نظر مىرسد كه تعريف دوم ، در مورد واژهء « خنثى » - هر چند مشهور نيست - بهتر و دقيق‌تر از معناى اول - هر چند مشهور است - باشد . به عبارت ديگر ، خنثى از نظر لغت و فقه داراى دو مصداق است : مصداق اول ، كسانىاند كه داراى هر دو آلت مردانه و زنانه هستند ؛ مصداق دوم ، كسانىاند كه اصلًا هيچ كدام از دو آلت را ندارند ، كه به اين عدهء اخير ، « ممسوح » نيز گفته مىشود .\r\nاز آن جايى كه در فقه ، احكام شرعى ويژهء افراد ممسوح با افراد خنثى ( دو جنسىها ) تفاوتى ندارد ، بنابراين ، در يك تعريف كلى ، خنثى شامل هر دو مصداق مىشود . مضافاً به اين‌كه مشكل تعيين جنسيت ، در هر دو گروه وجود دارد .\r\n\r\nمبحث چهارم : تاريخچهء خنثىها ( دو جنسىها )\r\nاز گذشته تا كنون ، خنثىها ( دو جنسىها ) در تمام جوامع يافت مىشده است . اين امر ، پديدهء جديدى نيست كه بشر امروزى آن را كشف كرده باشد . به عبارت ديگر ، مىتوان گفت از گذشتهء بسيار دور و تقريباً از زمانى كه انسان پا به كُرهء زمين نهاده\r\nاست ، افراد خنثى نيز كم و بيش وجود داشته‌اند . مؤيد اين مسأله ، برخى روايات اسلامى\r\n\r\n\r\n","description":"","footnote":"\r\n( 1 ) . شريف على بن محمد جرجانى ، التعريفات ، حرف خاء ، واژهء خنثى ؛ سعدى ابوجيب ، القاموس الفقهى لغهء و اصطلاحاً ، ص 124 : « الخنثى فى الشريعة شخص له آلتا الرجال و النساء اوليس له شئٌ منها اصلًا » .\r\n( 2 ) . محمد صدر ، ماوراء الفقه ، ج 6 ، ص 134 : « انّ الخنثى هو الانسان الّذى يجمع بين عورتى الرجل و المرأة ، او تنعدم لديه كلتا العورتين » .\r\n","page_name":" 103 ","page_number":103},
  {"content":"\r\n\r\nاست كه در مورد خنثىها ( دو جنسىها ) مىباشد . فقه اسلامى كه سابقه‌اى بيش از هزار سال دارد همواره در مورد مسايل فقهى اين گروه سخن گفته است ، مانند : ارث ، ازدواج ، حجاب ، نماز و . . . .\r\nدر ذيل به يك واقعهء تاريخى در مورد يك دو جنسى كه در زمان حضرت اميرالمومنين على ( ع ) اتفاق افتاده است اشاره مىكنيم :\r\nشُريح قاضى در حالى كه در مجلس قضاوت حضور داشت ، ناگهان زنى وارد شد و گفت : اى قاضى ! ميان من و دشمنم قضاوت كن .\r\nشريح به آن زن گفت : دشمنت كيست ؟\r\nزن گفت : تو هستى .\r\nشريح گفت : راهش دهيد .\r\nاو را راه دادند و او وارد مجلس شد .\r\nسپس قاضى به او گفت : شكايتت چيست ؟\r\nگفت : من ، هم آن‌چه را مردان دارند دارم و هم آن‌چه را زنان دارند .\r\nشريح گفت : اميرمؤمنان على ( ع ) بر اساس مجراى ادرار قضاوت مىكند .\r\nوى گفت : من از هر دو مجرا ادرار مىكنم و از هر دو با هم قطع مىشود .\r\nشريح گفت : به خداوند سوگند ! من چيزى شگفت‌انگيزتر از اين نشنيدم .\r\nزن گفت : شگفت انگيزتر از اين هم است .\r\nشريح گفت : آن چيست ؟\r\nگفت : شوهرم بامن آميزش كرد و من از او بچه آوردم و نيز من با كنيزم آميزش كردم و او از من بچه آورد !\r\nشريح - با شنيدن اين خبر - در حالى كه بشدّت شگفت زده بود ، دست بر دست زد .\r\nآن‌گاه اميرمؤمنان ( ع ) آمد و شريح گفت : اى امير مؤمنان ! بر من چيزى وارد شده كه شگفت آورتر از آن را نشنيدم . سپس داستان آن زن را حكايت كرد . آن گاه اميرمؤمنان ( ع ) در اين باره ، از آن زن پرسيد .\r\nاو ، در پاسخ گفت : قضيه از همين قرار است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nامير مؤمنان ( ع ) به او فرمود : شوهرت كيست ؟\r\nگفت : فلانى .\r\nامام كسى را به دنبال او فرستاد و او را فراخواند و فرمود : آيا اين زن را مىشناسى ؟\r\nاو گفت : بله ، او همسر من است .\r\nآن گاه از وى ، دربارهء آن‌چه آن زن گفته بود پرسيد .\r\nمرد گفت : قضيه همين طور است .\r\nاميرمؤمنان ( ع ) به وى فرمود : تو شجاع‌تر از كسى هستى كه بر شير سوار مىشود ؛ زيرا با اين وضعيت به وى نزديك مىشوى .\r\nآن گاه اميرمؤمنان ( ع ) فرمود : اى قنبر ! اين زن را به همراه يك زن ديگر به داخل خانه‌اى ببر تا دنده‌هاى او را بشمارد .\r\nشوهر زن گفت : اى اميرمؤمنان ! من نه مردى را نسبت به وى امين مىدانم و نه زنى را .\r\nاميرمؤمنان ( ع ) فرمود : دينارِ خواجه - كه از صالحان كوفه و مورد اعتماد بود - را نزد من بياوريد .\r\nآن حضرت فرمود : اى دينار ! به همراه اين زن ، وارد خانه‌اى شو و او را برهنه كن و به وى دستور بده كه لنگى برخود ببندد و دنده‌هاى او را بشمار .\r\nدينار اين كار را انجام داد و شمار دنده‌هاى او را در سمت راست هفده و در سمت چپ هجده تا بود . از اين روى ، اميرمؤمنان ( ع ) لباس ، كلاه و كفش مردانه بر تن او كرد و ردايى بر شانهء او انداخت و او را جزء مردان به حساب آورد .\r\nشوهر زن گفت : يا اميرمؤمنان ! او دختر عمويم است و از من بچه دارد و در اين حال ، شما او را جزء مردان به شمار مىآوريد ؟\r\nحضرت فرمود : من دربارهء او حكم خدا را صادر كردم ؛ زيرا خداى بزرگ حوا را از پهلوى آدم آفريد و از اين روى شمار دنده‌هاى مردان ناقص و دنده‌هاى\r\nزنان كامل است . « 1 »\r\n\r\n\r\n","description":"","footnote":"\r\n( 1 ) . شيخ حر عاملى ، وسائل الشيعه ، ج 17 ، ص 576 ، ابواب ميراث الخنثى ، باب 2 ، حديث 5 : « إنّ شريحا القاضى بينما هو فى مجلس القضاء إذا أتته امرأة فقالت : أيها القاضى اقض بينى و بين خصمى ، فقال لها : و من خصمك ؟ قالت : أنت ، قال : افرجوا لها ، فدخلت . فقال لها : ما ظُلّامتك ؟ فقالت : إنّ لى ما للّرجال و ما للنساء ، قال شريح : فإنّ اميرالمؤمنين عليه السلام يقضى على المبال ، قالت : فإنّى أبول بهما جميعاً و يسكنان معاً ، قال شريح : و الله ما سمعت بأعجب من هذا ، قالت : و أعجب من هذا ، قال : و ما هو ؟ قالت : جامعنى زوجى فولدتُ منه ، و جامعت جاريتى فولدتْ منى . فضرب شريح إحدى يديه على الاخرى متعجباً !\r\nثم جاء إلى اميرالمؤمنين عليه السلام فقال : يا اميرالمؤمنين لقد ورد علىّ شئ ما سمعت بأعجب منه ، ثمّ قصّ عليه قصّة المرأة ، فسألها اميرالمؤمنين عليه السلام عن ذلك فقالت : هو كما ذكر ، فقال لها : و من زوجك ؟ قالت : فلان . فبعث إليه فدعاه ، فقال : أتعرف هذه ؟ قال : نعم هى زوجتى ، فسأله عمّا قالت . فقال : هو كذلك ، فقال له أميرالمؤمنين عليه السلام : لأنت أجرأ من راكب الأسد ، حيث تقدم عليه بهذه الحال .\r\nثمّ قال : يا قنبر أدخلها بيتاً مع امرأة تعدّ أضلاعها ، فقال زوجها : يا أميرالمؤمنين لا آمن عليها رجلًا و لا ائتمن عليها امرأة .\r\nفقال أميرالمومنين عليه السلام : علىّ بدينار الخصّى - و كان من صالحى الكوفة و كان يثق به - فقال له : يا دينار أدخلها بيتاً ، و عرّها من ثيابها ، و مرها أن تشدّ مئزراً و عدّ اضلاعها . ففعل دينّار ذلك ، و كان أضلاعها سبعة عشر تسعة فى اليمين و ثمانية فى اليسار . فألبسها عليه السلام ثياب الرجال و القلنسوة و النعلين و ألقى عليها الرداء و ألحقه بالرجال .\r\nفقال زوجها : يا اميرالمؤمنين بنت عمى و قد ولدت منّى تلحقها بالرجال ؟ فقال : انّى حكمت عليها به حكم الله ، انّ الله تبارك و تعالى خلق حوّاء من ضلع آدم الايسر الأقصى و أضلاع الرجال تنقص و أضلاع النساء تمام . »\r\n","page_name":" 105 ","page_number":105},
  {"content":"\r\n\r\n\r\nبررسى و تحليل\r\nعلامه محمد باقر مجلسى در ذيل اين حديث نوشته است :\r\nاين خبر در بين عامه [ / اهل سنت 
  ] مشهور و در كتاب‌هاى ايشان ثبت است . از اين روى ، سيد مرتضى ، مفيد و ابن ادريس ، على رغم اين‌كه به خبر واحد عمل نمىكنند ، به اين روايت عمل كرده‌اند . « 1 » علامه حلى ، سند روايت را صحيح دانسته و گفته است :\r\nكسانى كه اين خبر را ضعيف دانسته‌اند ، به سند آن توجه نداشته‌اند . « 2 » شيخ طوسى ، اين روايت را دركتاب تهذيب با تفاوت در برخى الفاظ ، از « ميسره بن\r\nشريح » نقل كرده است . « 3 »\r\n\r\n\r\n","description":"","footnote":"\r\n( 1 ) . محمد باقر مجلسى ، روضة المتقين ، ج 11 ، ص 364 .\r\n( 2 ) . همان ، ج 11 ، ص 364 .\r\n( 3 ) . شيخ طوسى ، تهذيب ، ج 9 ، ص 354 ، حديث 5 ؛ شيخ حر عاملى ، وسائل الشيعه ، ج 17 ، 575 ، ابواب ميراث خنثى ، باب 2 ، حديث 3 .\r\n","page_name":" 106 ","page_number":106},
  {"content":"\r\n\r\nهم‌چنين ، شيخ مفيد ، اين روايت را در كتاب « ارشاد » ، در بخش قضاياى امير مؤمنان ( ع ) نقل كرده است . « 1 » با توجه به آن‌چه كه گذشت ، اين روايت بين فقهاى شيعه و سنّى مشهور ، و حتى برخى از فقيهان براساس آن ، فتوا داده‌اند ، مانند : شيخ مفيد و سيد مرتضى و ابن ادريس حلى در سرائر ، « 2 » آيت‌الله محمد حسن نجفى ، صاحب جواهر الكلام ، « 3 » امام خمينى « 4 » و آيت‌الله على مشكينى . « 5 » صاحب كتاب « جواهر الكلام » از صحت مضمون روايت بشدّت دفاع مىكند و قول كسانى كه مدعىاند تعداد دنده‌هاى زن و مرد مساوى است را قاطعانه رد مىكند . « 6 » با اين وجود ، در مورد فرازهايى از محتواى روايت ترديدهايى بيان شده است :\r\nالف ) آيت‌الله محمد مؤمن قمى ، پس از نقل روايت فوق مىگويد :\r\nبه اعتقاد من ، روايت ياد شده اين معنا را در بردارد كه آن شخص ، هم نقش مرد و هم نقش زن را ايفا مىكرده ، با اين وجود ، اميرمؤمنان ( ع ) او را به مردان ملحق كرده است . من دربارهء مضمون اين روايت با چندتن از پزشكان گفت‌وگو كردم ، آنان گفتند : تاريخ پزشكى چنين چيزى را ياد نمىدهد . « 7 » ب ) از طرف ديگر ، مسألهء تفاوت دنده‌ها ميان زن و مرد پذيرفتنى نيست ؛ چه اين كه ، زن و مرد در تعداد دنده‌هاى طرف راست و چپ تفاوتى ندارند . از اين رو ،\r\n\r\n\r\n","description":"","footnote":"\r\n( 1 ) . محمد بن محمد ( شيخ مفيد ) ، ارشاد ، ج 1 ، ص 213 .\r\n( 2 ) . به نقل از : ميرزا حسن بجنوردى ، القواعد الفقهية ، ج 2 ، ص 59 .\r\n( 3 ) . به نقل از : محمد حسن نجفى ، جواهر الكلام ، ج 39 ، ص 283 - 284 .\r\n( 4 ) . به نقل از : روح‌الله خمينى ، تحريرالوسيله ، ترجمه محمد باقر موسوى همدانى ، ج 4 ، ص 234 - 235 .\r\n( 5 ) . به نقل از : على مشكينى ، مصطلحات الفقه ، ص 233 .\r\n( 6 ) . محمد حسن نجفى ، جواهر الكلام ، ج 39 ، ص 285 - 286 .\r\n( 7 ) . محمد مؤمن قمى ، كلمات سديدة فى مسائل جديدة ، ص 107 ؛ مجله فقه اهل‌بيت ( فارسى ) ، سال 2 ( پاييز 75 ) ، ش 7 ، ص 94 .\r\n","page_name":" 107 ","page_number":107},
  {"content":"\r\n\r\nحجت‌الاسلام دكتر عبدالكريم بىآزارشيرازى ، با تحقيقى كه در اين زمينه به عمل آورده‌اند ، اين حديث را جعلى مىدانند . « 1 » نيز آيت‌الله سيد حسن مرعشى در صحت مضمون آن ترديد دارند . « 2 » ج ) اساساً عده‌اى از فقيهان ، اين روايت را ضعيف دانسته و درسند روايت اشكال مىكنند . آيت الله ميرزا حسن بجنوردى مىگويد :\r\nروايت ضعيف است و مشهور فقها از عمل و فتوا براساس آن روايت ، اعراض كرده‌اند ، ادعاى اجماع ، با وجود مخالفت مشهور ، از غرابت خالى نيست . « 3 » محقق حلى ، صاحب كتاب « شرايع الاسلام » بعد از نقل روايت فوق مىگويد :\r\nروايت ضعيف است و اجماع - ادعايى - را به دست نياورديم . « 4 » با توجه به آن‌چه گذشت ، اگر فرضاً بپذيريم كه يك فرد هم نقش زن را ايفا كند و هم نقش مرد را ايفا كند ، تفاوت دنده‌ها ميان زن و مرد قابل پذيرش نيست ، چه اين كه ، علم پزشكى ، به وضوح تساوى دنده‌ها را بيان مىكند . با اين حال ، فرازهاى آغازين روايت ، كه ملاك جنسيت را براساس مجراى بول بيان مىكند ، مورد پذيرش است ؛ چون چنين مضمونى ، در روايت‌هاى متعدد ديگر ، مورد تأكيد قرار گرفته است ؛ بنابراين ، اين فرد اگر از مجراى زنانه بول كند زن است ، و گرنه مرد است . اين مطلب ، بارها از زبان حضرت اميرمؤمنان ( ع ) نقل شده است :\r\nانَّ علياً كانَ يقولُ : الخنثى يوّرث مِن حيثُ يبولُ . . . . « 5 »\r\nامام على ( ع ) پيوسته مىفرمود : ميراث خنثى بر اساس مجراى بول تعيين مىشود .\r\n\r\n\r\n","description":"","footnote":"\r\n( 1 ) . سخنرانى عبدالكريم بىآزار شيرازى ، كنگره پزشكى قانونى ، تهران ، تيرماه 83 .\r\n( 2 ) . سيدحسين فتاحىمعصوم ، مجموعه مقالات وگفتارهاى ديدگاه‌هاى اسلام در پزشكى ، ج 2 ، ص 82 - 83 .\r\n( 3 ) . ميرزا حسن بجنوردى ، القواعد الفقهية ، ج 2 ، ص 59 : « الرواية ضعيفة و المشهور اعرضوا عن العمل بها و ادعاء الاجماع مع مخالفة المشهور لايخلو من غرابة » .\r\n( 4 ) . به نقل از : جواهر الكلام ، ج 39 ، ص 284 : « والرواية ضعيفة و الاجماع لم نتحققه » .\r\n( 5 ) . شيخ حر عاملى ، وسائل الشيعة ، ج 17 ، ص 573 ، ابواب ميراث الخنثى ، باب 1 ، حديث 1 .\r\n","page_name":" 108 ","page_number":108},
  {"content":"\r\n\r\n\r\nمبحث پنجم : خنثى ( دو جنسى ) و مسألهء جنس سوم\r\nيكى از پرسش‌هاى مهم اين است كه آيا « خنثىها » يا دو جنسىها ، طبيعت و جنس سوم محسوب مىشوند ، يا اين‌كه اين گروه ، در واقع يا مرد هستند يا زن ؟ در اين باره ، دو ديدگاه وجود دارد :\r\n\r\nگفتار اول : ديدگاه مشهور\r\nدر ابتدا نظر مشهور مبنى بر عدم وجود جنس سوم توضيح داده مىشود و آن‌گاه ادلّه مشهور مورد بررسى قرار مىگيرد :\r\n\r\nبند اول : نظر مشهور در عدم وجود جنس سوم\r\nاز نظر ، طرف داران ديدگاه فوق ، انسان‌ها يا مرد هستند و يا زن ، و جنس سومى در ميان نيست . در مورد خنثىها اين مشكل وجود دارد كه نمىدانيم كه اين گروه مرد هستند يا زن ، ولى اين جهل ما ، دليل بر وجود جنسيت سوم نيست ، بلكه اين افراد ، در واقع ، يا مرد و يا زن هستند ، و از طريق برخى امارات و نشانه‌ها مىتوان جنسيت واقعى آنان را تشخيص داد ، و چنان چه ، از طريق اين علائم ، نتوان جنسيت آنان را تشخيص داد ، « خنثاى مشكل » هستند . با اين وجود ، حتى « خنثاى مشكل » هم جنسيت سوم يا طبيعت ثالثه محسوب نمىشود .\r\nاين ديدگاه ، به مشهور فقهاى شيعه منسوب است . « 1 » آيت‌الله محمد حسن نجفى ، صاحب كتاب « جواهر الكلام » اين قول را پذيرفته است . وى مىگويد :\r\nخنثى ، در واقع ، يا مذكر است و يا مؤنث ، چون براساس آيات قرآن كريم و سنت ، انسان و بلكه همه انواع حيوانات ، به مذكر و مؤنث تقسيم مىشوند و\r\nواسطه [ جنس سوم 
  ] وجود ندارد ، به گونه‌اى كه جايى براى انكار وجود ندارد . « 2 »\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 232 .\r\n( 2 ) . محمد حسن نجفى ، جواهر الكلام ، ج 39 ، ص 277 - 278 : « الخنثى التى هى امّا ذكر او انثى فى الواقع ، لعدم الواسطة المستفاد من تقسيم الانسان ، بل مطلق الحيوان الى الذكر و الانثى فى جميع الاصناف فى الكتاب والسنة على وجه لايستطاع انكاره » .\r\n","page_name":" 109 ","page_number":109},
  {"content":"\r\n\r\nاز مجموع كلام مرحوم شيخ انصارى نيز استفاده مىشود كه از نظر ايشان ، خنثى ، طبيعت ثالثه نيست ، بلكه يا زن و يا مرد است ، ولى ما نمىدانيم كه چيست . البته شيخ انصارى براى سخن خويش دليلى نمىآورد وى مىگويد :\r\nگاه در حكم ثابت براى شخصى كه مردد بين دو موضوع [ مذكر و مؤنث 
  ] است ، بحث و گفت‌وگو پيش مىآيد ، مانند حكم خنثى ، كه مردد بين مذكر و مؤنث است . « 1 » صاحب كتاب « بلغه الفقيه » مىگويد :\r\nاما الخنثى المشكل . . . . . سواء قلنا بكونها طبيعة ثالثة او مرددة بين الطبيعتين ؛ « 2 »\r\nاما خنثى مشكل ، خواه بگوييم كه خنثى ، جنس سوم است ، يا اين‌كه وى مردد بين دو طبيعت [ مذكر و مؤنث 
  ] بدانيم .\r\nاز نظر نويسنده كتاب « بلغة الفقيه » ، معلوم نمىشود كه خنثى ، جنس سوم است يا مردد بين زن و مرد است . نيز از نظر آيت‌الله ابوالقاسم خوئى ، خنثى ، يا مرد است يا زن و جنس سوم محسوب نمىشود . ايشان معتقد است كه اگر چه در خارج ، موجود يا جنسيت سومى به نام خنثى يافت مىشود ، الا اين‌كه قانون‌گذار الهى آن را اعتبار نكرده است و به لحاظ تعبد و شريعت اسلامى ، انسان‌ها به دو قسم : مرد و زن تقسيم شده‌اند و بنابراين ، خنثىها تحت يكى از آن دو جنس مذكر يا مؤنث قرار مىگيرند . « 3 » ديدگاه فوق ، آن‌قدر مشهور است كه گويا به صورت يك اصل مُسلَّم فقهى در\r\nآمده است . آيت‌الله مهدى هادوى تهرانى مىگويد :\r\nاز نظر فقهى ، يك اصل مسلّم پذيرفته شده وجود دارد كه انسان‌ها يا واقعاً مرد هستند و يا واقعاً زن ، و جنس سوم وجود ندارد . « 4 »\r\n\r\n\r\n","description":"","footnote":"\r\n( 1 ) . شيخ مرتضى انصارى ، فرائد الاصول ( رسائل ) ، ج 1 ، ص 83 : « وقد يقع فى الحكم الثابت لشخص من جهة تردده بين موضوعين ، كحكم الخنثى المردد بين الذكر و الانثى » .\r\n( 2 ) . به نقل از : جواهر الكلام ، ج 8 ، ص 122 .\r\n( 3 ) . به نقل از : ماوراء الفقه ، ج 6 ، ص 135 .\r\n( 4 ) . حسين فتاحى معصوم ، مجموعه مقالات و گفتارهاى ديدگاه‌هاى اسلام در پزشكى ، ج 2 ، ص 80 .\r\n","page_name":" 110 ","page_number":110},
  {"content":"\r\n\r\n\r\nبند دوم : ادلة مشهور بر عدم وجود جنس سوم\r\nبا توجه به مطالب پيش گفته ، حداقل دو دليل بر عدم وجود جنس سوم بيان شد كه عبارت است از : 1 . اصل مسلم فقهى ؛ 2 . ظهور آيات و روايات .\r\nاز آن جا كه اين « اصل فقهى » از ادلهء شرعى ديگر ، مانند آيات و روايات استفاده شده است ، بنابراين ، « اصل فقهى » نمىتواند فى حد نفسه يك دليل مستقل محسوب شود . هم‌چنين ، آيت‌الله محمد حسن نجفى ، صاحب كتاب « جواهر الكلام » به « ظهور مستفاد از كتاب و سنت » بر عدم وجود جنس سوم استناد كرده است ، اما در عين حال ، وى با صراحت به هيچ آيه يا روايتى اشاره نمىكند . « 1 » با اين وجود ، برخى فقيهان ديگر ، به آياتى از كلام الله مجيد استناد كرده كه در ادامه به مهم‌ترين آن اشاره مىشود :\r\nدليل اول : للهِ مُلكُ السّموات و الارضِ يخلُقُ ما يشاء يهَبُ لِمن يشاء اناثاً و يهَبُ لِمَن يشاءُ الذكور ؛ « 2 »\r\nفرمانروايى [ مطلق 
  ] آسمان‌ها و زمين از آنِ خداست ؛ هر چه بخواهد مىآفريند ؛ به هر كس بخواهد فرزند دختر و به هر كس بخواهد فرزند پسر مىدهد .\r\nوجه استدلال : ظاهر موهوب و بخشش در آيهء فوق آن است كه منحصر در پسر و دختر است . « 3 »\r\nدليل دوم : وَ ان‌َّهُ خَلَق الزوجينَ الذَكَرَ و الانثى مِن نُطفَةٍ اذا تُمنى ؛ « 4 »\r\nو اوست كه دو زوج نر و ماده را آفريد ، از نطفه‌اى هنگامى كه خارج مىشود\r\n( و در رحم مىريزد ) .\r\nوجه استدلال : ظاهر مخلوق در آيهء فوق آن است كه مخلوق منحصر در دو نوع مذكر و مؤنث است . « 5 »\r\n\r\n\r\n","description":"","footnote":"\r\n( 1 ) . جواهر الكلام ، ج 39 ، ص 277 - 278 .\r\n( 2 ) . سورهء شورى ( 42 ) ، آيهء 49 .\r\n( 3 ) . آيت الله ميرزا حسن بجنوردى ، القواعد الفقهية ، ج 2 ، ص 55 .\r\n( 4 ) . سورهء نجم ( 53 ) ، آيهء 45 - 46 .\r\n( 5 ) . ميرزا حسن بجنوردى ، القواعد الفقهية ، ج 2 ، ص 55 .\r\n","page_name":" 111 ","page_number":111},
  {"content":"\r\n\r\nرد استدلال : چنين انحصارى از آيهء شريفه به دست نمىآيد و اساساً آيهء شريفه در مقام حصر مخلوقات در مذكر و مؤنث نمىباشد ، بلكه مىفرمايد كه موجود نر و ماده ازنطفه آفريده شده است .\r\nدليل سوم : يوصيكُمُ اللهُ فى اولادِكُم لِلذَّكَرَ مِثلُ حَظّ الانثَيين ؛ « 1 »\r\nخداوند به شما دربارهء فرزندانتان سفارش مىكند : سهم پسر ، چون سهم دو دختر است .\r\nوجه استدلال : آيت‌الله ميرزا حسن بجنوردى در وجه استدلال آيهء فوق ، بر عدم وجود طبيعت ثالثه مىگويد :\r\nآيهء شريفه ، فقط به جنس پسر و دختر اشاره نموده است ، اگر جنس سوم وجود داشته باشد ، لازم مىآيد كه خداوند يك قِسم از اولاد را مهمل و بيهوده گذاشته باشد و حكم شرعى ارثِ او را بيان نكرده باشد ، و چنين امرى خيلى بعيد است . واژهء « اولاد كم » در صدر آيهء شريفه ، دلالت بر اين دارد كه وصيت الهى دربارهء تمام اولاد است ، نه قِسم خاصى از اولاد . همانا جمع مضاف - اضافهء واژهء « اولاد » به « كُم » - دلالت بر عموم دارد . « 2 » رد استدلال : استدلال فوق قابل قبول نيست ؛ چه اين كه ، آيهء شريفه در مقام بيان نفى جنس سوم نيست ، بلكه در نظام بيان اين نكته است كه اگر اولاد شما مذكر و مؤنث باشد ، براى مذكر ، دو برابر سهم مؤنث ، ارث در نظر گرفته شده است . اساساً برخى احكام شرعى ارث ، با توجه به روايات اسلامى به دست مىآيد . در برخى روايات اسلامى آمده كه ارثِ\r\nخنثاى مشكل ، مجموع نصف ارث پسر و نصف ارث دختر است . بنابراين ، عدم بيان حكم ارثِ خنثى ، در آيهء فوق ، به معناى اهمالِ حكم شرعى در مورد خنثى نيست .\r\nعلاوه بر آيات فوق ، به آيات ديگرى بر عدم وجود جنس سوم استناده شده است ، « 3 »\r\n\r\n\r\n","description":"","footnote":"\r\n( 1 ) . نساء : 11 .\r\n( 2 ) . ميرزا حسن بجنوردى ، القواعد الفقهية ، ج 2 ، ص 55 .\r\n( 3 ) . محمد حسن نجفى ، جواهر الكلام ، ج 39 ، پاورقى ص 278 .\r\n","page_name":" 112 ","page_number":112},
  {"content":"\r\n\r\nكه اين آيات از اين قرار است : زخرف ( 43 ) ، آيهء 12 ؛ حجرات ( 49 ) ، آيهء 13 ؛ نجم ( 53 ) ، آيهء 45 ؛ قيامت ( 75 ) ، آيهء 39 ؛ ليل ( 92 ) ، آيهء 39 .\r\n\r\nگفتار دوم : ديدگاه غير مشهور\r\nعده‌اى معتقدند كه خنثى ، طبيعت ثالثه است . بر اين اساس ، خنثى يا دو جنسى ، نه حقيقتاً مرد است و نه حقيقتاً زن ، و بعيد نيست كه يك انسان ، مصداق حقيقى دو صفت مذكر و مؤنث باشد و در واقع ، هم مذكر و هم مؤنث باشد . گاه اين گروه ، مىتوانند در ازدواج ، هم نقش زن و هم نقش مرد را ايفا كند و به عبارت ديگر ، اگر با يك مرد ازدواج كند مىتواند به عنوان مادر ، صاحب بچه گردد ، و اگر با يك زن ازدواج كند ، مىتواند به عنوان پدر صاحب فرزند گردد ، و حتى مىتوان فرض كرد كه اين شخص صاحب فرزندى گردد كه پدر و مادر اين طفل ، همان شخص دو جنسى باشد ؛ به اين صورت كه اسپرم توليد شده از او با اوول خودش تركيب شود و وى صاحب بچه گردد . « 1 » البته اين سخن پذيرفتنى است كه خنثى يا دو جنسى - كه داراى آلت تناسلى زنانه و مردانه هر دو است - مىتواند در ازدواج نقش زن يا مرد را ايفا كند ، ولى از آن جا كه عموم دو جنسىها عقيم هستند ، صاحب فرزند نمىشوند . بنابراين ، فرض فوق كه خنثى مىتواند به عنوان « مادر » يا « پدر » صاحب فرزند گردد ، تنها يك فرض عقلى است . نيز تركيب اسپرم يك دو جنسى با اوول خودش غير ممكن است و كلام فوق نيز تنها يك فرض عقلى است .\r\nبرخى محققان مىگويند : با چند تن از پزشكان گفت و گو كرده‌ام . آنان معتقدند\r\nكه تاريخ پزشكى سراغ ندارد كه يك خنثى صاحب فرزند شده باشد . « 2 » شهيد آيت‌الله محمد صدر ، پس از بيان ديدگاه اول - نفى جنسيت سوم - چنين مىگويد :\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 232 .\r\n( 2 ) . محمد مؤمن قمى ، كلمات سديدهء فى مسائل جديدهء ، ص 107 .\r\n","page_name":" 113 ","page_number":113},
  {"content":"\r\n\r\nاين سخن ، فاقد دليل است ؛ چون تحقيقات پزشكى نشان داده است كه در بدن تمام انسان‌ها ، مخلوطى از هورمون‌هاى مذكر و مؤنث وجود دارد . البته با اين توضيح كه در وجود مرد ، نسبت ضعيفى از هورمون مؤنث وجود دارد ، و نيز در وجود زن ، درصد كمى از هورمون مرد وجود دارد . پس در بدن هر انسانى ، درصدى از هورمون‌هاى جنس مخالف وجود دارد .\r\nنتيجه‌اى كه گرفته مىشود اين است چنان‌چه ميزان هورمون‌هاى زنانه و مردانه در بدن يك شخص به اندازهء پنجاه پنجاه باشد ، اين انسان ، خنثاى حقيقى است ، يعنى نه مرد است و نه زن ؛ پس در اين حالت « جنس سوم » شكل مىگيرد .\r\nبنابراين ، در تقسيم بندى خارجى يا حقيقى بايد گفت : انسان‌ها يا مرد هستند يا زن ، و يا نه زن و نه مرد . البته در تقسيم‌بندى شرعى يا تشريعى ، يا مرد هستند و يا زن . به عبارت ديگر ، از نظر شارع مقدس ، خنثى به عنوان « جنسيت سوم » شناخته نشده است ، بلكه چنين فردى ناچاراً يا تحت عنوان انسان‌هاى مذكر و يا تحت انسان‌هاى مؤنث قرار مىگيرند . « 1 » آيت‌الله شهيد محمد صدر پس از نقل ديدگاه آيت‌الله خوئى - مبنى بر نفى جنسيت سوم - آن را نقد كرده و مىگويد :\r\nاساساً ما هيچ دليلى نداريم كه انسان‌ها به دو قِسم زن و مرد تقسيم مىشوند و هيچ دليل قطعى وجزمى بر حصر تعبدى انسان‌ها به دو قِسم\r\n\r\n\r\n","description":"","footnote":"\r\n( 1 ) . محمد صدر ، ماوراء الفقه ، ج 6 ، ص 134 - 135 : « وهذا الكلام مما لا دليل عليه . لأنَّ التحقيق الطبى أفاد أنّ كلّ النّاس تختلط فيهم هرمونات الذكورة مع هرمونات الانوثة . و معنى ذلك : أنّ الرّجل فى نسبة ضعفية من الانوثة والانثى فيها نسبة ضعيفة من الذكورة . كل ما فى الأمر أنّ خلقة الجسد تتبع أغلب النسبتين من الهرمونات وأكثرها .\r\nينتج من ذلك أنّ نسبة الهرمونات لو تساوتا به مقدار 50 أو نحوها كان الإنسان خنثى حقيقة ، لا هو رجل ولا هو امرأة . فإن انضاف إلى ذلك أن خلقته الجسدية تساعد على كونه خنثى مشكل . فقد حصلنا على نوع ثالث غير الرجل والمرأة .\r\nهذا . وأما معنى كون الانقسام تشريعياً ، فهو أننا ولو قلنا : إنّه فى الانقسام الواقعى يوجد قسم ثالث هو الخنثى إلّا أنّ الشارع أسقطه عن نظر الاعتبار و لم يجعل له حكماً . بل حكم تعبداً بانقسام النّاس الى القسمين الرئيسين . حتى الخناثى لابّد أن يندرجوا تحت أحد القسمين تشريعاً » .\r\n","page_name":" 114 ","page_number":114},
  {"content":"\r\n\r\nمذكر و مؤنث وجود ندارد . و نيز دليل قطعى بر اسقاط خنثىها از شمول احكام شرعى وجود ندارد . « 1 »\r\n\r\nمبحث ششم : اقسام خنثى\r\n\r\nگفتار اول : اقسام خنثى از نظر فقه اسلامى\r\nدر فقه ، خنثى يا دو جنسى به دو قِسم كلى تقسيم مىشود كه در ذيل بيان مىشود :\r\n\r\nبند اول : خنثاى مشكل\r\nخنثاى مشكل كسى است كه از طريق امارات طبيعى يا علائم شرعى معلوم نمىشود كه آيا زن است يا مرد . شهيد ثانى در توضيح خنثاى مشكل مىگويد :\r\nلانّه لا ترجيح لذكوريته على انوثيته و لاانوثيته على ذكوريته ؛ « 2 » چون در خنثاى مشكل ، مذكر بودن وى بر مؤنث بودن وى ترجيح ندارد و نيز مؤنث بودن وى ، بر مذكر بودن وى ، ترجيحى ندارد .\r\nآيت‌الله ميرزا حسن بجنوردى در تعريف خنثاى مشكل مىگويد :\r\nالخنثى المشكل الذى لايحكم بأنّه رجل و كذلك لا يحكم عليه بأنّه إمرأة لفقد أمارات الطرفين أو لتعارضها ؛ « 3 » خنثاى مشكل كسى است كه حكم نمىشود كه او مرد است و نيز حكم\r\nنمىشود كه وى زن است ، چون علائم و نشانه‌هاى مرد و زن در وى مفقود است ، يا علائم مرد و زن در وجود وى با يكديگر تعارض دارند .\r\n\r\nبند دوم : خنثاى غير مشكل\r\nو آن خنثايى است كه از طريق علائم و امارات ، هرچند امارات ظنى مىتوان فهميد\r\n\r\n\r\n","description":"","footnote":"\r\n( 1 ) . همان ، ج 6 ، ص 135 : « إلا أنّه لا دليل عليه . إذ لا دليل جزماً على الحصر التعبدى بالقسمين الرئيسين ولا على إسقاط الخناثى عن الأحكام » .\r\n( 2 ) . شهيد ثانى ، لمعه ، ج 8 ، ص 194 .\r\n( 3 ) . ميرزا حسن بجنوردى ، القواعد الفقهية ، ج 2 ، ص 55 .\r\n","page_name":" 115 ","page_number":115},
  {"content":"\r\n\r\nكه به زن يا مرد ملحق است « 1 » ، كه گاه از آن به خنثاى واضح ياد مىشود . « 2 » در تعريف خنثاى غيرمشكل چنين گفته شده است :\r\nخنثاى غير مشكل عبارت از شخصى است كه به وسيله امارات و قرائن - كه قانون‌گذار الهى براى تشخيص در نظر گرفته است - حكم مىشود كه وى از گروه مردان است ، يا به واسطه همين امارات و قرائن شرعى حكم مىشود كه وى زن است . پس اين خنثى ، خنثاى مشكل نخواهد بود ؛ چون اساساً به وسيلة امارات و علائم ، جنسيت وى قابل تشخيص خواهد بود و اشكال جنسيت بر طرف خواهد شد . « 3 »\r\n\r\nبند سوم : اقسام خنثاى غير مشكل\r\nبا توجه به توضيحاتى كه گذشت ، خنثاى غير مشكل ، دو قِسم است :\r\n1 . خنثاى مؤنث : هرگاه در خنثى ، حالت زنى بر حالت مردى غالب باشد ، چنين خنثايى را « خنثاى مؤنث » يا « خنثاى انثى » نامند . به عبارت ديگر ، خنثاى مؤنث آن دوجنسى است كه به زن ملحق شده است . مانند : نداشتن ريش ، حمل ، حيض ، رقت منى ، برآمده نبودن استخوان حلقوم ، خروج پيشاب از آلت زنى .\r\n2 . خنثاى مذكر : هر گاه در خنثى ، حالت مردى بر حالت زنى غلبه داشته باشد ،\r\nچنين كسى را « خنثاى مذكر » نامند . به عبارت ديگر ، خنثاى مذكر آن دو جنسى است كه به مردان ملحق شده است . « 4 » تقسيم بندى فوق ، اگر چه از سوى برخى اصحاب لغت بيان شده است ، ولى مورد تأييد فقيهان اسلامى نيز هست ، هر چند در كلمات فقيهان اسلامى به صراحت درباره آن\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 154 .\r\n( 2 ) . شهيد ثانى ، لمعه ، كتاب ارث .\r\n( 3 ) . ميرزا حسن بجنوردى ، القواعد الفقهية ، ج 2 ، ص 54 - 55 : « أنّ الخنثى غير المشكل عبارة عمّن يحكم عليه بأنّه من الرجال بواسطة الأمارات التى جعلها الشارع امارة التشخيص او يحكم عليها بانّها من النساء ايضاً بواسطة الامارات التى جعلها الشارع امارة كونها مرأة ، فهذا ليس بمشكل ، لانّه بالتشخيص بواسطة الامارات يرتفع الاشكال » .\r\n( 4 ) . علىاكبر دهخدا ، لغت‌نامه دهخدا ، ج 7 ، ص 9977 .\r\n","page_name":" 116 ","page_number":116},
  {"content":"\r\n\r\nتوضيح داده نشده است . از نظر فقيهان اسلامى ، خنثاى غير مشكل ، خنثايى است كه با توجه به علائم و امارات بيان شده در فقه ، به يكى از دو جنس مذكر يا مؤنث ملحق مىشود . بنابراين ، از نظر آنان نيز خنثاى غير مشكل شامل دو قسم است : خنثاى مؤنث و خنثاى مذكر .\r\n\r\nگفتار دوم : اقسام خنثى ( دو جنسى ) از نظر پزشكى\r\nطبقه‌بندى استاندارد افراد هرمافروديسم ( دو جنسى ) براساس شكل ظاهرى غده جنسى صورت مىگيرد ، و بر همين اساس ، اشخاص هرمافروديت را ، به سه دسته تقسيم‌بندى كرده‌اند :\r\nدستهء اول - هرمافروديسم كاذب مذكر ( مردان زن نما ) : اعضاى داخلى اين افراد مردانه است ؛ يعنى آن‌كه اين اشخاص مردانى هستند كه داراى جنس ژنتيك مذكر (\r\n xy ) \r\nبوده و داراى بيضه هستند ، اما اعضاى خارجى آن‌ها به صورت طبيعى مذكر نبوده ، بلكه اعضاى بيرونى آن‌ها زنانه و با درجات مختلف ابهام است . وضع هورمونى معمولًا مردانه بوده ، ولى به علت كمى نسج بيضه تغييراتى در آن ديده مىشود . ضمناً تست كروماتين اين افراد نيز منفى است . « 1 » دستهء دوم - هرمافروديسم كاذب مؤنث ( زنان مردنما ) : اعضاى داخلى اين افراد زنانه است ؛ يعنى آن‌كه اين افراد زنانى هستند كه داراى جنس ژنتيك مؤنث (  xx )  و نيز اعضاى داخلى زنانه ( تخمدان ) هستند ، ولى دستگاه تناسلى خارجى آن‌ها ، نماى زنانهء\r\nطبيعى را ندارد و اعضاى خارجى مردانه يا مبهم دارند . از لحاظ هورمونى مؤنّث هستند و تست كروماتين آن‌ها مثبت است . « 2 » دستهء سوم - هرمافروديسم حقيقى : به فردى اطلاق مىشود كه داراى هر دو گناد بيضه و تخمدان بوده و هر دو آن‌ها ممكن است فعال باشند . طرز قرار گرفتن گنادها در مبتلايان ، به صور مختلف گزارش شده است به طورى كه ممكن است تخمدان‌ها در\r\n\r\n\r\n","description":"","footnote":"\r\n( 1 ) . مجتبى جعفرى ، جايگاه جنسيت در حقوق كيفرى ايران ، ص 17 - 18 .\r\n( 2 ) . همان .\r\n","page_name":" 117 ","page_number":117},
  {"content":"\r\n\r\nيك طرف و بيضه‌ها در طرف ديگر باشد ، اما در اغلب بيماران ، مخلوطى از بافت بيضه و تخمدان به صورت\r\n ouotestis \r\nدر يك طرف و يا در هر دو طرف مشاهده شده است . در هر حال ، وجود بيضه و تخمدان در فرد مبتلا به هرمافروديسم حقيقى ، جنسيت بينابينى را مطرح مىكند . « 1 » ممكن است خواص مردى يا زنى رجحان داشته باشد . از لحاظ وضع هورمونى اطلاعاتى در دسترس نيست و تست كروماتين در 75 بيماران مثبت است ( مونث ) . « 2 »\r\n\r\nنظريهء مختار\r\nدر خاتمه مىتوان گفت كه از نظر پزشكى ، شخص خنثى ( هرمافروديسم ) به سه گروه : هرمافروديسم كاذب مذكر ، هرمافروديسم كاذب مؤنث و هرمافروديسم حقيقى تقسيم بندى مىشوند . نوع اول و دوم ( هرمافروديسم كاذب مذكر و مؤنث ) حالتى است كه شخص يكى از گونادهاى مذكر و مؤنث را دارا است ، ولى دستگاه تناسلى خارجى با گوناد موجود مغايرت داشته باشد . دستگاه تناسلى در چنين اشخاصى ممكن است كوچك يا بزرگ باشد و هرمافروديسم حقيقى شامل آن دسته از افرادى مىشود كه هر دو دستگاه تناسلى زنانه يا مردانه را دارا هستند .\r\nمنظور فقيهان اسلامى از « خنثى » فقط گروه سوم ( هرمافروديسم حقيقى ) را شامل مىشود ؛ يعنى مشهور فقيهان ، تنها كسانى را خنثى مىدانند كه هر دو آلت تناسلى زنانه\r\nو مردانه را دارا هستند و گروه اول و دوم را از شمول تعريف خنثى خارج مىدانند و به عبارتى عرف را ملاك تشخيص جنس مذكر و مؤنّث مىدانند .\r\n\r\nمبحث هفتم : معيار و مبناى تعيين جنسيت در دو جنسىها ( خنثىها )\r\nبراى تعيين جنسيت و رفع ابهام جنسى در مورد دو جنسىها ، ملاك‌ها و معيارهاى گوناگونى از سوى پزشكان پيشنهاد شده است ، كه برخى از آن‌ها از اين قرار است :\r\n\r\n\r\n","description":"","footnote":"\r\n( 1 ) . محمد حسن‌زاده نظرآبادى ، « هرمافروديسم حقيقى ( دو جنسى ) » ، مجموعه مقالات سمينار ديدگاه‌هاى اسلام در پزشكى ، به كوشش سيد حسين فتاحى معصوم ، ج 2 ، ص 72 .\r\n( 2 ) . مجتبى جعفرى ، جايگاه جنسيت در حقوق كيفرى ايران ، ص 19 .\r\n","page_name":" 118 ","page_number":118},
  {"content":"\r\n\r\n1 . وضعيت كروموزومى شخص ؛\r\n2 . ميزان هورمون‌هاى مردانه يا زنانه ؛\r\n3 . عامل روانى و روحى ؛\r\n4 . اندام‌هاى تناسلى .\r\nآن‌چه در فقه اسلامى مطرح شده و مورد اتفاق و اجماع فقيهان است ، ملاك اخير است ، و اساساً جنسيت براساس اندام تناسلى است . از اين رو ، علايمى كه براى خنثى مطرح شده است ، بيش‌تر به آلت تناسلى مربوط مىشود . براى مثال ، اگر فرد واجد هر دو آلت تناسلى است و تنها از يكى از آن‌ها ادار مىكند ، همان ملاك تعيين جنسيت است . پس اگر از آلت تناسلى مردانه ادرار دفع مىشود ، مرد تلقى مىشود و احكام مرد بر وى بار مىشود ، و اگر از آلت تناسلى زنانه ، ادرار دفع مىشود ، حكم زن را دارد . البته ملاك روحى - روانى ممكن است به عنوان عامل ثانوى مورد توجه قرار گيرد . « 1 » وضعيت كروموزومى به عنوان عاملى براى تعيين جنسيت مردانگى يا زنانگى ، مورد تسالم نيست ، و برخى گزارش‌هاى متناقض هم وجود دارد . از اين رو ، پزشكان گاه به معيار يا علايم روحى - روانى ، و بعضى با تأكيد بر اندام‌هاى تناسلى ، جنسيت مذكر يا مؤنث بودن را معين مىسازند . « 2 » در فقه اسلامى ، راه حل‌هاى گوناگونى در چگونگى تشخيص جنسيت خنثى بيان\r\nشده است كه به مهم‌ترين آن اشاره مىشود :\r\n1 . ملاك ادار : اگر خنثى ، از يكى از دو آلت تناسلى مردانه يا زنانه ، بول كند ، به همان جنس ملحق است . پس اگر از آلت تناسلى مردانه بول كند ، مرد است ، و اگر از آلت تناسلى زنانه ، بول كند ، به زنان ملحق است .\r\n2 . سبقت بول از مجراى زنانه يا مردانه : گاه فرد خنثى از هر دو آلت ، بول\r\n\r\n\r\n","description":"","footnote":"\r\n( 1 ) . مهدى هادوى تهرانى ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 80 - 81 .\r\n( 2 ) . حسن‌زاده نظرآبادى ، رحيم تقوى ، قدسيه سيد علوى ، همان ، ج 2 ، ص 73 - 79 .\r\n","page_name":" 119 ","page_number":119},
  {"content":"\r\n\r\nمىكند . در اين حالت ، ملاك جنسيت ، سبقت بول از مجراى زنانه يا مردانه است . به عبارت ديگر ، اگر از مجراى مردانه ، زودتر بول كند ، به مردان ملحق است ، و الا به گروه زنان ملحق است .\r\n3 . تأخير قطع ادرار بول از مجراى زنانه يا مردانه : چنان چه ، فرد خنثى از هر دو مجراى مردانه و زنانه ، هم زمان شروع به ادار مىكند ، در اين حالت ، ملاك اخير مورد توجه قرار مىگيرد . به عبارت ديگر ، از هر كدام از دو مجراى زنانه يامردانه ، بول ديرتر قطع شود ، به همان جنس ملحق مىشود . پس اگر ادرار ، ديرتر از مجراى مردانه قطع شود ، به مردان ملحق است ، و اگر از مجراى زنانه ، ادرار ديرتر قطع شود ، پس به زنان ملحق است .\r\n4 . شمارش دنده‌هاى كمر : اگر راه‌هاى پيش گفته ، نتيجه ندهد ، به اعتقاد برخى فقيهان ، ملاك و مبناى تعيين جنسيت ، شمارش دنده‌هاى كمر است . پس اگر شمار دنده‌هاى طرف راست و چپ ، مساوى باشد ، زن است ، و اگر متفاوت باشد ، مرد است . « 1 » 5 . راه حل نهايى : چنان چه ، راه‌هاى پيش گفته نتيجه ندهد ، فرد دو جنسى به عنوان « خنثاى مشكل » شناخته مىشود . وى بايد در مسائل شرعى ، رعايت احتياط نمايد ، كه توضيح بيش‌تر در آينده خواهد آمد .\r\nسيد مرتضى علم الهدى مىگويد :\r\nميراث خنثاى مشكل را از نحوهء ادرار كردن او تعيين مىكنيم . بدين صورت كه اگر ادرار از آلت مردانه خارج شود ، خنثى ، ارث يك مرد را مىبرد و اگر\r\nادرار از آلت زنانه خنثى خارج شود ، ارث يك زن نصيب خنثى مىشود . حال اگر ادرار از هر دو آلت خنثى خارج شد بررسى مىكنيم تا مشخص شود كه ادرار از كدام آلت بيش‌تر خارج مىشود پس بدان عمل مىكنيم و اگر از هر دو آلت ادرار به تساوى خارج شود ، تعداد اضلاع ملاك اعتبار است . پس اگر اضلاع برابر بود ميراث زنان ، اگر نابرابر بود ميراث مردان را مىبرد . « 2 »\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 233 . ( در مباحث گذشته ، اين علامت يعنى شمارش دنده‌هاى كمر به عنوان ملاك و مبناى تعيين جنسيت ، مورد نقد قرار گرفت ) .\r\n( 2 ) . ابى القاسم على بن الحسين الموسوى ( سيد مرتضى علم الهدى ) ، الانتصار ، ص 306 .\r\n","page_name":" 120 ","page_number":120},
  {"content":"\r\n\r\nامام خمينى بر اين عقيده است كه :\r\nاگر كسى از ورثهء ميت ، خنثى باشد ؛ يعنى هم عورت خاص مردان را داشته باشد و هم عورت خاص زنان ، در صورتى كه تشخيص و تعيين مرد بودن يا زن بودن او ممكن باشد و از نظر مرحجاتى كه شارع معين فرموده يكى از دو طرف احتمال رجحان يابد ، چنين خنثايى غير مشكل است و بر طبق مرجحات و معيارهاى شرعى عمل مىشود و در غير اين صورت ، خنثاى مشكل است . مرجحاتى كه شارع آن‌ها را معتبر دانسته چند چيز است :\r\nاول ، اين‌كه دائماً و يا غالباً از يكى از آن دو مجرا بول كند ، به طورى كه بيرون آمدن بول از آن مجراى ديگر ، نادر شمرده شود و اگر خروجش از آن ديگرى نادر نباشد محل اشكال است . پس ارث خنثى مطابق تشخيص است كه از طريق بول كردن يكى از دو مجرا به دست مىآيد : اگر از عورت مردانه‌اش بول مىكند ، ارث مردان را مىبرد ، و اگر از عورت زنانه‌اش بول كند ، ارث زنان را مىبرد .\r\nدوم ، اين‌كه اگر از هر دو مجرا بول كند ، بايد ببيند دائماً يا غالباً از كدام مجرا زودتر بول مىآيد ، به طورى كه اگر يك نوبت از ديگرى زودتر خارج شود ، نادر شمرده مىشود . بنابراين ، اگر بول او غالباً از مجراى مردانه‌اش زودتر بيرون مىآيد ، او مرد است ، و اگر از مجراى زنانه‌اش زودتر بيرون مىآيد ، او زن است .\r\nسوم ، اين‌كه ببيند ديرتر قطع شدن بول از كدام مجرا است . اگر در خنثايى هيچ يك از مرجح قبلى وجود نداشت ؛ اگر دائماً يا غالباً از يكى از دو مجرا ديرتر قطع مىشود ، طبق همان مجرا ارث مىبرد ، ولى در مرجح بودن اين\r\nمعيار اشكال است .\r\nچهارم ، شمردن دنده‌هاى خنثى است : اگر شماره دنده‌هاى راستش بيش‌تر از دنده‌هاى چپش باشد ، او مرد است ، و اگر در هر دو طرف برابر باشد او زن است .\r\nپنجم ، اگر علامت‌هايى كه در شرع وارد شده در مورد خنثايى وجود نداشت : اگر چنان‌چه از نشانه‌هاى مخصوص زنان ، مانند حيض ديدن همانطور كه زنان مىبينند و يا از نشانه‌هاى مردان ، مانند روئيدن محاسن بر صورت در آن خنثى وجود داشته باشد ؛ به طورى كه اطمينان بياورد ، به حَسَب همان نشانه‌ها\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nعمل مىشود ، و گرنه خنثاى مشكل است ؛ يعنى خنثاى مشكل هيچ يك از مرجحات منصوصه و علامت اطمينان آور در او نيست . « 1 »\r\nبه منظور توضيح بيشتر چند تذكر داده مىشود :\r\nتذكر 1 . لزوم تكرار آزمايش : اختبار و آزمايش در مورد خنثى يا دو جنسى ، به يك بار كافى نيست ، بلكه ملاك حصول يقين يا لااقل ظن غالب است . از اين رو ، برخى فقيهان اسلامى بر تكرار آزمايش - دو يا چندين مرتبه - تأكيد دارند ، تا ظن غالب بر مرد بودن يا زن بودن خنثى حاصل شود . « 2 » تذكر 2 . الحاق خنثى به گروه زنان : به اعتقاد برخى فقيهان اهل سنت ، خنثىها ، اساساً زن حساب مىشوند . سرخسى مىگويد : « فعلى قولنا الخناثى اناث » ؛ « 3 » براساس قول و نظر ما ، خنثىها ، زن هستند . ولى آيت‌الله محمد حسن نجفى ، از فقيهان بزرگ شيعه ، معتقد است : تنها خنثاى مشكل ، به گروه زنان ملحق است . « 4 » تذكر 3 . اتفاق فقيهان شيعه در علائم تشخيص جنسيت خنثى : راه‌هاى ترتيبى فوق ، مورد اتفاق و اجماع فقيهان شيعه است و چنين راه حل‌هايى از فقيهان اهل سنت ، مورد توجه چندانى واقع نشده است . سيد مرتضى علم الهدى مىگويد :\r\nو نيافتم كسى از علماى اهل سنت كه در مورد خنثى ، آن امور ترتيبى كه ما در خنثى ذكر كرديم ، معتبر دانسته باشد ، بلكه بزرگان اهل سنت بر خلاف آن ، اتفاق پيدا كرده‌اند . در مورد فردى كه فاقد هم آلت تناسلى مردانه و هم آلت تناسلى زنانه است ، علماى اماميه براساس قرعه ، اتفاق نظر دارند ، در حالى كه در اين مسأله از علماى اهل سنت قولى نيافتم . « 5 »\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيله ، ترجمه محمد باقر موسوى همدانى ، ج 4 ، ص 234 - 235 .\r\n( 2 ) . البكرى الدمياطى ، اعانة الطالبين ، ج 3 ، ص 85 .\r\n( 3 ) . سرخسى ، المبسوط ، ج 30 ، ص 97 .\r\n( 4 ) . محمد حسن نجفى ، جواهر الكلام ، ج 8 ، ص 122 .\r\n( 5 ) . سيد مرتضى علم الهدى ، الانتصار فى الانفرادات الامامية ، ص 595 : « و لم اجد احداً من العامة يعتبر فى الخنثى ما ذكرناه على الترتيب الذى وصفناه ، بل ائمة متفقيهم على خلافه فى الاحكام . واتفقت الامامية فيمن ليس له ما للرجال و ما للنساء ان يورث بالقرعة و لم اجد للعامة فى هذه المسألة قول » .\r\n","page_name":" 122 ","page_number":122},
  {"content":"\r\n\r\nصاحب كتاب « الاعلام بما اتفقت عليه الامامية من الاحكام » در مورد اتفاق فقيهان شيعه در علائم تشخيص جنسيت خنثى ، چنين مىگويد :\r\nفقهاى شيعهء اماميه در مورد ارث خنثى ( دو جنسى ) بر اساس مجراى ادرار اتفاق نظر دارند : پس اگر فقط از مجراى مردانه ، خروج بول صورت پذيرد ، ارث مرد را مىبرد ، و اگر فقط از مجراى زنانه خروج بول صورت پذيرد ، ارث زن را مىبرد ، و اگر از هر دو مجراى زنانه و مردانه بول مىكند ، پس ملاحظه اين نكته مىشود كه از كدام مجرا بيش‌تر بول مىكند ، پس براساس همان [ مجراى مردانه يا زنانه 
  ] ارث مىبرد . اگر خروج بول از هر دو مجرا به گونهء مساوى باشد ، دنده‌هاى كمر او شمارش مىشود ؛ پس اگر تعداد دنده‌هاى سمت چپ و راست مساوى باشد ، ارث زن را مىبرد ، و اگر تعداد دنده‌هاى سمت چپ وراست مختلف باشد ، ارث مرد را مىبرد . « 1 » تذكر 4 . حل مشكل تعيين جنسيت به وسيلهء امارات و علايم شرعى : با توجه به اماره‌ها و نشانه‌هايى كه از طريق روايات اسلامى براى شناخت خنثاى مشكل و رفع تحير بيان شده است ، مشكل خنثاى مشكل از جهت انجام وظايف شرعى حل مىشود .\r\nاين گونه نيست كه هيچ كدام از اين اماره‌ها و نشانه‌ها در شخص خنثاى مشكل وجود نداشته باشد . « 2 » درهر حال ، در موارد نادر و هنگامى كه با اين روش‌هاى بيان شده ، مشكل جنسيت دو جنسى حل نشود ، اين فرد ، به عنوان « خنثاى مشكل » يا « دو جنسى كامل » بوده و بايستى بر اساس احتياطهاى شرعى عمل كند .\r\nتذكر 5 . ترتيبى بودن امارات و نشانه‌ها : امارات و نشانه‌هايى كه در مورد تعيين جنسيت افراد خنثى و رفع ابهام جنسى آنان بيان شده است ، به صورت ترتيبى است .\r\n\r\n\r\n","description":"","footnote":"\r\n( 1 ) . محمد بن محمد نعمان ( شيخ مفيد ) الاعلام بما اتفقت عليه الاماميه من الاحكام ، در ضمن كتاب : التذكرة باصول الفقه ، ص 63 : « واتفقت الامامية فى توريث الخنثى على اعتباره بالمبال : فان كان خروج البول مما يكون للرجل خاصهء ورث ميراث الذكور ، وان كان خروجه مما يكون للنساء حسب ورث ميراث الاناث ، وان بال منهما جميعاً نظر الى الاغلب منهما بالكثرة فوقت عليه ، فان تساوى ما يخرج من الموضعين اعتبر باتفاق الاضلاع واختلافها ، فان اتفقت ورث ميراث الاناث ، و ان اختلفت ورث ميراث الرجال » .\r\n( 2 ) . ميرزا حسن بجنوردى ، القواعد الفقهيه ، ج 2 ، ص 56 .\r\n","page_name":" 123 ","page_number":123},
  {"content":"\r\n\r\nيعنى تا هنگامى كه اولين نشانه وجود نداشته باشد ، نوبت به نشانه و امارهء دوم مىرسد . بنابراين ، روش‌هاى بيان شده در طول يكديگرند و نه در عرض هم . از اين رو ، هيچ‌گاه بين آن‌ها تعارض به وجود نمىآيد . ظاهر روايات اسلامى نيز ، بر ترتيبى بودن امارات و علايم مىباشد . « 1 »\r\nتذكر 6 . جايگاه فقه و پزشكى در تعيين جنسيت خنثى ( دو جنسى ) : يكى از پرسش‌هاى مطرح اين است كه آيا دانش فقه يا دانش پزشكى ، كدام يك بايد جنسيت مشكوك فرد خنثى را مشخص كند . همانطور كه پيش‌تر بيان شد امروزه براى تعيين جنسيت ، ملاك‌ها و معيارهاى گوناگونى مطرح مىشود كه برخى از آن‌ها عبارت است از : تعيين جنسيت براساس كروموزوم ؛ تعيين جنسيت براساس تمايلات روحى و روانى فرد ، و تعيين جنسيت براساس اندام تناسلى ظاهرى .\r\nاز آن‌جايى كه مورد اول و دوم ميان پزشكان مورد اختلاف و گفت و گو است و نظر واحدى در اين باره وجود ندارد ، تعيين جنسيت براساس ملاك اندام تناسلى ، طرفدار بيش‌ترى دارد و همين مبنا و معيار ، از نظر فقه مورد پذيرش واقع شده است . از نظر فقيهان اسلامى ، كسى كه داراى اندام تناسلى مردانه است ، مرد است و اگر داراى اندام تناسلى زنانه است زن مىباشد ، و اگر از هر دو آلت را داشت ، خنثى است .\r\nالبته نظر فقها در اين باره ، همان نظر عرف بوده است . هر كس از نظر عرف ، مرد\r\nشناخته مىشده ، مرد است ، و هر كس عرفاً زن تشخيص داده شده ، از نظر فقهى نيز زن است و در مواردى كه مشتبه بوده ، خنثى مىناميده‌اند . « 2 » اگر در گذشته به عرف مراجعه مىشده است ، از اين جهت بوده كه به نظر نمىرسيده كه مرد بودن يا زن بودن امرى پيچيده باشد و با توجه به همين آلت تناسلى ظاهرى جنسيت را تعيين مىكرده اند . اكنون مىتوان با توجه به تحولات عظيم علمى و پيشرفت دانش پزشكى از اين\r\n\r\n\r\n","description":"","footnote":"\r\n( 1 ) . همان .\r\n( 2 ) . سيد حسن مرعشى ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 82 - 83 .\r\n","page_name":" 124 ","page_number":124},
  {"content":"\r\n\r\nتخصص در تشخيص جنسيت استفاده كرد و اساساً مغايرتى با فقه هم ندارد ، بلكه در تعيين جنسيت كمك بسزايى مىكند . به عبارت ديگر ، در تشخيص وضعيت بدنى و اندام‌هاى تناسلى ، تشخيص طب و متخصصان فن كار ساز است .\r\nنتيجه آن‌كه اگر اين علايم از نظر علمى مسلم باشد و مرد بودن و زن بودن مشخص باشد ، حكم مرد يا زن بودن بر او بار خواهد شد ، ولى اگر از نظر علمى مشكوك است ، از نظر فقهى مىبايست به احكام خنثاى مشكل عمل كند .\r\nتذكر 7 . ملاك احتلام يا حيض : در برخى روايات اسلامى ، ملاك احتلام يا حيض به عنوان مبنايى براى تعيين جنسيت در مورد افراد خنثى مطرح شده است ؛ پس اگر خنثى محتلم گردد ، پسر است و اگر حيض شود ، زن است .\r\nعن الحسن بن على ( ع ) انّه سئل عن المؤبت فقال : هو الذى لايدرى ذكر هو او أنثى فانّه ينتظر به فان كان ذكراً احتلم ، و ان كان انثى حاضت و بدا ثديها . . . . ؛ « 1 » از امام حسن ( ع ) دربارهء « مؤبت » پرسش شد . آن حضرت فرمود : مؤبت ، كسى است كه مرد بودن يا زن بودن او دانسته نشده است ؛ پس منتظر مىمانيم : اگر مرد باشد محتلم مىشود ، و اگر زن باشد حيض مىگردد و دو پستانش ظاهر مىگردد .\r\n\r\nمبحث هشتم : تعيين جنسيت خنثى از ديدگاه روايات اسلامى\r\nپيش‌تر به ديدگاه فقيهان اسلامى دربارهء تعيين جنسيت افراد خنثى يا دو جنسىها اشاره شد . نظر فقها براساس روايات اسلامى است ، كه از باب نمونه به چند مورد اشاره مىشود :\r\n1 . عن أبى عبدالله ( ع ) قال : سئل عن مولود ولد ، له قُبُل و ذكر كيف يورث ؟ قال : إن كان يبول من ذكره فله ميراث الذكر ، و إن كان يبول من القُبُل فله ميراث الانثى ؛ « 2 »\r\n\r\n\r\n","description":"","footnote":"\r\n( 1 ) . شيخ حر عاملى ، وسائل الشيعه ، ج 17 ، ص 577 - 578 ، ابواب ميراث الخنثى ، باب 2 ، حديث 7 .\r\n( 2 ) . حر عاملى ، وسائل الشيعه ، ج 17 ، ص 573 ، ابواب ميراث الخنثى ، باب 1 ، حديث 1 .\r\n","page_name":" 125 ","page_number":125},
  {"content":"\r\n\r\nاز امام صادق ( ع ) پرسيدند كه اگر كودكى به دنيا آيد كه هم آلت مردانه دارد و هم آلت زنانه ، چگونه ارث مىبرد ؟ امام صادق ( ع ) فرمود : اگر از مجراى مردانه بول مىكند ، براى او ارث مرد است ، و اگر از مجراى زنانه بول مىكند ، پس براى او ارث زن است .\r\n2 . عن أبىعبدالله ( ع ) قال : كان اميرالمؤمنين ( ع ) يورث الخنثى من حيث يبول ؛ « 1 »\r\nاز امام صادق ( ع ) نقل شده است كه پيوسته حضرت اميرالمؤمنين ( ع ) ارث خنثى را براساس مجراى بول تعيين مىفرمود .\r\n3 . عن أبىعبدالله ( ع ) فى المولود له ما للرجال و له ما للنساء يبول منهما جميعاً قال : من أيهما سبق ، قيل : فإن خرج منهما جميعاً قال : فمن أيهما استدّر ، قيل : فإن استدرّا جميعاً قال : فمن أبعدهما ؛ « 2 »\r\nاز امام صادق ( ع ) در مورد بچه به دنيا آمده‌اى سؤال شد كه وى داراى آلت تناسلى مردانه و زنانه هر دو است و از هر دو مجرا بول مىكند . امام فرمود : [ ملاك جنسيت وى 
  ] براساس مجرايى خواهد بود كه بول زودتر از آن مجرا خارج مىشود .\r\nسؤال شد : اگر بول از هردو [ همزمان 
  ] خارج شود ، فرمود : ملاك مجرايى خواهد بود كه از آن بول بيش‌تر خارج شود . سؤال شد : اگر بول از هر دو مجرا زياد\r\nخارج شود ، فرمود : ملاك مجرايى خواهد بود كه بول از آن ديرتر قطع مىشود .\r\n4 . عن أبى عبدالله ( ع ) قال : قلت له : المولود يولد ، له ما للرجال و له ما للنساء ، قال : يورث من حيث يبول من حيث سبق بوله فإن خرج منهما سواء فمن حيث ينبعث ، فإن كانا سواء ورث ميراث الرجال و ميراث النساء ؛ « 3 »\r\nاز امام صادق ( ع ) در مورد بچه به دنيا آمده‌اى سؤال شد كه وى داراى آلت تناسلى مردانه و زنانه هر دو است ، [ و از هر دو مجرا بول مىكند 
  ] ؟\r\n\r\n\r\n","description":"","footnote":"\r\n( 1 ) . همان ، حديث 2 .\r\n( 2 ) . همان ، حديث 4 .\r\n( 3 ) . همان ، ص 575 ، ابواب ميراث الخنثى ، باب 2 ، حديث 1 .\r\n","page_name":" 126 ","page_number":126},
  {"content":"\r\n\r\nامام فرمود : ارث وى براساس مجراى بول خواهد بود كه بول زودتر از آن خارج مىشود . پس اگر بول از هر دو مجرا همزمان خارج مىشود ، ملاك مجراى بولى خواهد بود كه ديرتر قطع مىشود ، و اگر قطع بول از هر دو مجرا همزمان باشد ، [ وى خنثاى مشكل يا دو جنسى كامل خواهد بود و 
  ] ارث وى مجموع نصف ارث مرد و ارث زن خواهد بود .\r\n\r\nمبحث نهم : احكام ويژهء خنثاى مشكل ( دو جنسى كامل )\r\nبه طور كلى ، خنثاى مشكل يا دو جنسى كامل بايد رعايت احتياط شرعى بنمايند ؛ چه اين‌كه اين عده با توجه به علائم و امارات شرعى پيش گفته ، معلوم نشده‌اند كه مرد هستند يا زن . البته رعايت احتياطهاى شرعى ، تا جايى است كه امكان داشته و انجام آن موجب عُسر و حرج نباشد . براساس قانون احتياط ، وى بايد ميان واجبات مرد و زن جمع كند . به عبارت ديگر ، هم امورى را كه بر مرد واجب است انجام دهد و هم امورى كه بر زن واجب است انجام دهد ، و نيز امورى كه بر مرد و زن حرام است ترك نمايد . « 1 » برخى مصاديق احتياطهاى شرعى از اين قرار است :\r\nالف . حرمت پوشيدن حرير خالص و حرمت استفاده از طلاى زرد : براى مردان ، استفاده از طلاى زرد و لباس حرير خالص حرام است . از آن جايى كه احتمال\r\nمىرود خنثاى مشكل ، در واقع مرد باشد ، پس بايد از اين امور اجتناب كند . « 2 » ب . بطلان نماز در صورت استفاده از طلا و حرير خالص : توضيح آن‌كه مردان چنان‌چه هنگام نماز خواندن از طلا و حرير خالص استفاده كنند ، نماز باطل است . از آن جايى كه خنثاى مشكل ممكن است در واقع امر مرد باشد ، پس نبايد هنگام نماز از حرير خالص و طلاى زرد استفاده كند . « 3 » ج . لزوم پوشش كامل : از آن جايى كه ممكن است خنثاى مشكل يا دو جنسى\r\n\r\n\r\n","description":"","footnote":"\r\n( 1 ) . سيد محمد صدر ، ماوراء الفقه ، ج 6 ، ص 135 .\r\n( 2 ) . على مشكينى ، مصطلحات الفقه ، ص 233 .\r\n( 3 ) . همان ، ص 233 .\r\n","page_name":" 127 ","page_number":127},
  {"content":"\r\n\r\nكامل ، در واقع زن باشد ، پس بايد همانند زنان پوشش كامل را - مگر صورت و دو دست تا مچ - رعايت كند . هم‌چنين لازم است هنگام قرائت نماز ، پوشش متناسب را رعايت كند . « 1 » د . ممنوعيت امامت جماعت براى مردان : از آن جايى كه احتمال مىرود خنثاى مشكل در واقع زن باشد ، پس مانند زنان نمىتواند براى مردان به عنوان امام جماعت ، اقامهء نماز نمايد . « 2 » ه . ممنوعيت استفاده از لباس دوخته در حال احرام : وى موظف است ، در هنگام احرام حج يا عمره ، از پوشيدن لباس دوخته خوددارى كند . « 3 » چون احتمال است وى در واقع مرد باشد و مردها بر خلاف زنان ، نبايد در حال احرام لباس دوخته بپوشند .\r\nو . تشخيص بلوغ از طريق سن : يكى از راه‌هاى شناخت بلوغ ، ملاك سن است . چنان‌چه راه شناخت بلوغ خنثاى مشكل ، براساس ملاك سن باشد ، راه احتياط آن است كه حداقل سن بلوغ كه 9 سال است معيار قرار گيرد . پس خنثاى مشكل چنان‌چه به سن 9 سالگى برسد ، بلوغ شرعى پيدا كرده و بايد وظايف شرعى خويش را ، مانند : نماز ،\r\nروزه ، حجاب و . . . . انجام دهد . « 4 » ز . حرمت نگاه كردن خنثاى مشكل : خنثاى مشكل براساس احتياط شرعى ، نبايد به بدن مرد يا زن نامحرم نگاه كند ؛ چون احتمال دارد كه نظر به جنس مخالف باشد . « 5 » ح . حرمت ازدواج خنثاى مشكل : از آن‌جايى كه معلوم نيست خنثاى مشكل مرد است يا زن ، پس نمىتواند با مرد يا زن ازدواج كند ؛ « 6 » چون اگر با مرد ازدواج كند ، احتمالًا با هم جنس خويش ازدواج كرده است ، و همين‌طور اگر با زن ازدواج كند ، ممكن است با هم جنس خويش وصلت كرده باشد .\r\n\r\n\r\n","description":"","footnote":"\r\n( 1 ) . همان ، ص 233\r\n( 2 ) . همان ، ص 233\r\n( 3 ) . همان ، ص 233\r\n( 4 ) . همان ، ص 233 .\r\n( 5 ) . همان ، ص 234 .\r\n( 6 ) . سيد محمد صدر ، ماوراء الفقه ، ج 6 ، ص 135 .\r\n","page_name":" 128 ","page_number":128},
  {"content":"\r\n\r\nط . ارث : ميزان ارث خنثاى مشكل ، مجموع نصف ارث مرد و نصف ارث زن است . « 1 »\r\nى . قرائت نماز : در مورد جهر يا اخفات قرائت نماز ، يعنى آيا حمد و سوره را در نماز صبح ، مغرب و عشا ، همانند مردان بلند بخواند ، يا مانند زنان آهسته قرائت كند ، براى خنثاى مشكل ، تخيير وجود دارد . وى مىتواند به ميل خود آهسته يا بلند بخواند . دليل اين امر آن است كه راهى براى احتياط وجود ندارد . « 2 » ك . جواز نظر مرد يا زن به خنثاى مشكل : از آن جايى كه خنثاى مشكل ، احتمالًا در واقع مرد است ، پس مردها مىتوانند به وى نگاه كنند ، و از آن جايى كه ممكن است در واقع زن باشد ، پس زن‌ها مىتوانند به وى نگاه كنند . « 3 » البته قول مخالف نيز وجود دارد و آن اين‌كه از باب احتياط ، مردها و زن‌ها نبايد به خنثاى مشكل گناه كنند ؛ چون ممكن است از جنس مخالف آنان باشد . « 4 » تذكر مهم : فقيهان اسلامى در بيان وظايف شرعى خنثاى مشكل ، به لزوم احتياط معتقد شده‌اند . بر اين اساس ، خنثاى مشكل ( دو جنسى كامل ) هم بايد واجبات مردان و\r\nهم واجبات زنان را انجام دهد و نيز بايد از امورى كه براى مردان و زنان وجود دارد اجتناب كند . همهء اين احكام و تكاليف شرعى ، براساس تقسيم شرعى انسان‌ها ، به زن و مرد است . به اعتقاد مشهور فقيهان اسلامى ، انسان‌ها يا مرد هستند يا زن . از اين رو ، انجام احتياطهاى شرعى كه در بالا بيان شد ، براى خنثاى مشكل ، لازم و ضرورى است .\r\nاما چنان‌چه معتقد شويم كه اساساً براى تقسيم فوق ، هيچ دليل يا مدركى وجود ندارد ، در بسيارى از احكام و تكاليف شرعى براى خنثاى مشكل ، مىتوان به برائت شرعى معتقد شد ، البته مادامى كه با علم اجمالى منجز در تعارض نباشد . « 5 »\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 154 .\r\n( 2 ) . همان ، ص 154 .\r\n( 3 ) . همان ، ص 233 .\r\n( 4 ) . همان ، ص 154 .\r\n( 5 ) . ر . ك : ميرزا حسن بجنوردى ، القواعد الفقهية ، ج 2 ، ص 56 ؛ محمد صدر ، ماوراء الفقه ، ج 6 ، ص 135 .\r\n","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nفصل ششم تغيير جنسيت از نظر حقوق ايران\r\nبر اساس قانون اساسى جمهورى اسلامى ايران ، بايد تمام قوانين ايران مطابق با موازين اسلامى باشد . اصل چهارم قانون اساسى در اين باره مىگويد : « كليهء قوانين و مقررات مدنى ، جزايى ، مالى ، اقتصادى ، ادارى ، فرهنگى ، نظامى ، سياسى و غير اين‌ها بايد براساس موازين اسلامى باشد و اين اصل بر اطلاق يا عموم همهء اصول قانون اساسى و قوانين و مقررات ديگر حاكم است و تشخيص اين امر بر عهدهء فقهاى شوراى نگهبان است » .\r\nهم‌چنين قانون اساسى جمهورى اسلامى ايران در اصل يكصد و شصت و هفتم دربارهء وظيفهء قاضى مىگويد : « قاضى موظف است كوشش كند حكم هر دعوا را در قوانين مدوّنه بيابد و اگر نيابد با استناد به منابع معتبر اسلامى يا فتاوى معتبر ، حكم قضيه را صادر نمايد و نمىتواند به بهانهء سكوت يا نقص يا اجمال يا تعارض قوانين مدونه ، از رسيدگى به دعوا و صدور حكم امتناع ورزد » .\r\nبنابراين ، « حقوق ايران » با « فقه اسلامى » پيوند خورده است و فقه اسلامى منبع بسيار مهمى براى قوانين جمهورى اسلامى ايران محسوب مىشود . قواعد و مقررات مربوط به تغيير جنسيت ، نمىتواند از اين قاعده مستثنى باشد . مراحل تكوين اين مقررات از قرار زير است :\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمرحلهء اول : نگارش تحرير الوسيله و بيان مسألهء تغيير جنسيت\r\nمرحلهء دوم : استفتاى جديد از امام خمينى ( ره )\r\nمرحلهء سوم : قواعد و مقررات پزشكى قانونى\r\nمرحلهء چهارم : رأى اداره حقوقى دادگسترى جمهورى اسلامى ايران\r\nمرحلهء پنجم : صدور شناسنامهء جديد پس از تغيير جنسيت\r\nمرحلهء ششم : ديدگاه فقها و مراجع شيعه دربارهء تغيير جنسيت\r\nاينك در ذيل ، هر يك از مراحل پنج گانهء فوق را توضيح مىدهيم :\r\n\r\nمبحث اول : نگارش كتاب تحرير الوسيله و بيان مسألهء تغيير جنسيت\r\n\r\nگفتار اول : بيان اهميت مسأله\r\nاين مرحله متأسفانه از سوى عده‌اى از نويسندگان و اصحاب جرايد مورد غفلت قرار گرفته است . هر گاه از تاريخچهء تغيير جنسيت در ايران سخن به ميان مىآيد ، به فتواى امام خمينى ( ره ) كه در سال 1364 ش . صادر شده است ، به عنوان « سرآغاز تغيير جنسيت » در ايران اشاره مىشود ؛ در حالى كه 22 سال قبل از اين تاريخ ، امام خمينى با صراحت تمام ، مسألهء عدم حرمت تغيير جنسيت و برخى مسايل ديگر را مطرح نموده بودند .\r\nتوضيح آن‌كه مرحوم امام خمينى در سال 1343 ش . از سوى شاه ايران و در پى حوادث خونين پانزده خرداد و آغاز نهضت اسلامى ، از قم به تركيه تبعيد شدند . در مدت اقامت ايشان در شهر « بورسا » - يكى از شهرهاى تركيه - كتابى به نام تحرير الوسيله ، و در دو جلد به نگارش در آوردند كه در اواخر جلد دوم ، حدود ده مسألهء مهم در باب مباحث فقهى تغيير جنسيت مطرح كرده‌اند . اين كتاب ، چهار سال بعد ، يعنى در سال 1347 ش . در نجف اشرف به چاپ رسيد . به نظر نگارنده ، ديدگاه امام خمينى در اين كتاب ، سرآغاز مباحث فقهى و حقوقى تغيير جنسيت در جهان است و با جرأت مىتوان گفت : قبل از ايشان ، هيچ فقيه يا دانشمندى اين مباحث را مطرح نكرده است . ديدگاه امام خمينى در تحرير الوسيله مهم‌ترين منبع فقهى براى تبيين جايگاه حقوقى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nتغيير جنسيت در بعد از انقلاب اسلامى ايران است . در ادامه ، ترجمه ديدگاه امام خمينى را در باب تغيير جنسيت مىآوريم :\r\n\r\nگفتار دوم : ديدگاه امام خمينى دربارهء تغيير جنسيت\r\n\r\nبند اول : جواز تغيير جنسيت\r\nتغيير جنسيت مرد به زن ، و زن به مرد و ملحق كردن خنثى به جنس زن يا مرد با عمل جراحى حرام نيست .\r\n\r\nبند دوم : تبديل جنس واقعى\r\nآيا اگر زنى در خود تمايلاتى هم چون تمايلات مردان يا برخى از آثارى مردى ببيند ، يا شخصى در خود تمايلات جنس مخالف يا بعضى از آثار جنس مخالف را مشاهده كند ، واجب است تغيير جنسيت دهد يا خير ؟\r\nچنان‌چه شخص حقيقتاً از جنس مرد يا زن است ، ولى مىتواند جنس خود را تغيير دهد و تبديل به جنس مخالف واقعى خود بشود ، واجب نيست .\r\n\r\nبند سوم : تبديل جنس واقعى\r\nچنان‌چه شخصى قبل از عمل جراحى ، در جنس مخالف قرار دارد و عمل جراحى جنسيت وى را تغيير نمىدهد ، بلكه آن‌چه را پنهان است آشكار مىسازد ، در اين صورت ، بدون شبهه واجب است آثار جنس واقعى را رعايت كند ، و ترتيب آثار جنس ظاهرى حرام است . بنابراين ، اگر بداند كه در واقع مرد است ، آن‌چه بر مردان واجب است بر وى واجب و آن‌چه بر مردان حرام است بر وى حرام مىباشد . و اما تغيير شكل و كشف آن‌چه پنهان است ، واجب نيست ، مگر در صورتى كه عمل به تكاليف شرعى يا پاره‌اى از آن نياز به عمل جراحى داشته و احتراز از محرمات الهى جز به آن امكان نداشته باشد ، در اين صورت ، تغيير شكل با عمل جراحى واجب مىشود .\r\n\r\nبند چهارم : تغيير جنسيت پس از ازدواج\r\nاگر زنى ازدواج كند و پس از ازدواج تغيير جنسيت دهد و تبديل به مرد شود ، ازدواج از هنگام تغيير باطل مىشود و شوهر در صورت آميزش قبل از تغيير ، بايد تمام\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمهريهء زن را بپردازد و در صورت عدم آميزش ، سقوط نصف مهر مشكل ، وقول به پرداخت تمام مهريه بهتر است .\r\nهم‌چنين اگر زنى با مردى ازدواج كند و مرد تغيير جنسيت دهد ، ازدواجش از هنگام تغيير ، باطل مىشود و در صورت آميزش ، بايد مهريهء زن را بدهد و در صورت عدم آميزش ، بنا به اقوى بايد بپردازد .\r\n\r\nبند پنجم : تغيير جنسيت زن و شوهر با هم\r\nاگر زن و شوهر هر دو تغيير جنسيت دهند ؛ به اين ترتيب كه زن ، مرد و مرد ، زن شود ، اگر تغيير جنسيت آن دو با هم در يك زمان نباشد . حكم آن مانند سابق است . اما اگر هر دو با هم تغيير جنسيت دهند ، احوط اين است كه مجدداً ازدواج كنند ، و زن با ديگرى ازدواج نكند مگر اين‌كه با اجازهء هر دو طلاق بگيرد ، هر چند كه بعيد نيست ازدواج آن‌ها هم چنان برقرار باشد .\r\n\r\nبند ششم : سقوط عِدّه\r\nاگر زنى در زمان عِدّه ، تغيير جنسيت دهد ، عدّه‌اش ساقط مىشود حتى عِدّه وفات .\r\n\r\nبند هفتم : تغيير عناوين\r\nاگر هر يك از برادر و خواهر تغيير جنسيت دهد و به جنس مخالف در آيد ، نسبت به آن دو به يكديگر قطع نمىشود ، بلكه برادر ، خواهر مىشود و خواهر ، برادر ، و نيز اگر هر دو برادر با دو خواهر تغيير جنسيت دهند . و اگر عمويى تغيير جنسيت دهد ، تبديل به عمّه و اگر عمه‌اى تغيير جنسيت دهد ، تبديل به عمو مىشوند . هم‌چنين با تغيير جنسيت ، دايى به خاله و خاله به دايى تبديل مىگردند .\r\n\r\nبند هشتم : ارث\r\nاگر يكى از كسان پسر و دخترى كه تغيير جنسيت يافته است بميرد ، پسر فعلى دو برابر دختر فعلى ارث مىبرد . هم‌چنين در ساير طبقات ارث . لكن اشكال باقى مىماند در ارث پدر و مادر و جدّ و جدّه كه اگر پدر تغيير جنسيت دهد ، نه پدر فعلى محسوب\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمىشود و نه مادر فعلى . و نيز اگر مادر تغيير جنسيت دهد ، مرد فعلى ، نه مادر است و نه پدر . در اين صورت ، آيا از نظر توليد ، ارث مىبرند يا به خاطر خويشاوندى و اولويت ، يا اين‌كه ارث نمىبرند ؟ در اين مسأله ترديد وجود دارد و بهتر اين است كه بگوييم ارث مىبرند و ارث آن‌ها به لحاظ حال انعقاد نطفه است .\r\nبنابراين ، براى پدر در حال انعقاد نطفه و براى مادر مىباشد و احوط اين است كه با هم مصالحه كنند .\r\n\r\nبند نهم : مَحرميت\r\nاگر مادر تغيير جنسيت دهد آيا بعد از مرد شدن ، مانند پدر ، كسانى كه بر پسرش حلالند ، بر وى محرمند يا نه ؟ بعيد نيست كه محرم باشند ، البته با اشكال .\r\nاگر جنسيت پدر تغيير يابد ، آيا اكنون كه زن شده به پسرش محرم است ، هر چند كه مادر وى محسوب نمىشود ؟ ظاهر اين است كه نسبت به وى محرم است .\r\nاگر عروس ( همسر پسر ) تغيير جنسيت دهد و مرد شود ، آيا به مادر شوهر سابقش محرم است ؟ بعيد نيست كه محرم باشد ، البته با اشكال .\r\n\r\nبند دهم : نسبت به نزديكان رضاعى\r\nآن چه در نزديكان نسبى گفته شد ، در نزديكان رضاعى مانند پدر ، مادر ، برادر ، خواهر و . . . . رضاعى نيز جريان دارد .\r\n\r\nبند يازدهم : كشف جنس واقعى\r\nآن چه ذكر شد در مواردى است كه تغيير جنسيت واقعى شخص باشد ؛ اما اگر عمل جراحى كاشف از واقعيت پنهانى بوده و كسى كه بعد از عمل ، مرد شده از اول مرد بوده است ، با اين عمل كشف مىشود كه آن‌چه بر مرد يا زن صورى مترتب شده ، بر خلاف واقع بوده است و در اين صورت ، مسايل ديگرى پيش خواهد آمد . « 1 »\r\n\r\n\r\n","description":"","footnote":"\r\n( 1 ) . امام خمينى ؛ تحرير الوسيله ، ج 2 ، ص 626 - 628 ؛ عبدالكريم بىآزار شيرازى ؛ رسالهء نوين ، ج 3 ، ص 63 - 65 .\r\n","page_name":" 135 ","page_number":135},
  {"content":"\r\n\r\n\r\nمبحث دوم : استفتاى جديد از امام خمينى دربارهء تغيير جنسيت\r\n\r\nگفتار اول : شرح ماجرا\r\nفردى به نام فريدون كه بعداً با تغيير جنسيت ، نام « مريم خاتون ملك آرا » را برگزيد ، قدم‌هاى مفيدى در اين زمينه برداشته است . وى در سال 1356 ش . و يك سال قبل از انقلاب اسلامى ايران ، نامه‌اى به امام خمينى نوشته و وضعيت بيمارى خويش را براى ايشان شرح داد . درسال 1357 ش . به پاريس رفته و از نزديك با امام خمينى ملاقات كرده و خواهان دريافت مجوّز شرعى براى تغيير جنسيت شد ، اما به دليل شرايط حاد انقلاب اسلامى ، قضيه مسكوت ماند . بعد از انقلاب اسلامى ، و از طريق برخى مسؤولين عالى رتبهء نظام ، به محضر امام خمينى رسيده و بار ديگر شرح ماجراى خود را بيان داشت . امام خمينى با تغيير جنسيت او موافقت نمود و دفتر امام خمينى در سال 1364 ش . اين استفتا را صادر كرد . در ملاقاتى كه با ايشان داشتم ، استفتاى زير را در اختيار اين جانب قرار داد .\r\n\r\nگفتار دوم : فتواى امام خمينى در جواز تغيير جنسيت\r\nبسمه تعالى\r\nتغيير جنسيت با تجويز طبيب مورد اعتماد اشكال شرعى ندارد . انشاء الله تعالى در امان بوده باشيد و كسانى كه شما ذكر كرده‌ايد اميد است مراعات حال شما را بكنند . دفتر امام خمينى\r\nبخش استفتاء\r\nو معلوم باشد كه رفع اشكال در خنثى به يكى از امور زير مىشود :\r\n1 . اگر دائماً يا غالباً از مجراى مرد بول مىكند مرد است و اگر دائماً يا غالباً از مجراى زن بول مىكند زن است .\r\n2 . اگر از هر دو مجرا بول مىكند ، چنان‌چه در وقت بول كردن از مجراى مرد زودتر بول خارج مىشود مرد است و اگر از مجراى زن زودتر خارج مىشود زن است .\r\n3 . چنان‌چه دنده‌هاى طرف راست بيش‌تر از دنده‌هاى طرف چپ باشد مرد\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاست ، و گرنه زن است ، و در صورتى كه با اين علائم نتواند تشخيص دهد ، چنان‌چه از علائم ديگر مثل خون ديدن مانند زنان يا روئيدن ريش يا چيزهاى ديگر اطمينان پيدا كند كه زن يا مرد است باز حل مشكل مىشود ، و در غير اين صورت ، خنثاى مشكل است كه اگر تكاليفى در محل ابتلاى او است كه يقين دارد يكى از آن‌ها را بايد عمل كند ، لازم است احتياط را مراعات نمايد .\r\nدفتر امام خمينى\r\nبخش استفتاء\r\n\r\nمبحث سوم : مقررات پزشكى قانونى و دادگسترى جمهورى اسلامى ايران\r\nبعد از فتواى امام خمينى ( ره ) در سال 1364 ش . مبنى بر جواز تغيير جنسيت ، بتدريج عمل‌هاى تغيير جنسيت و با مجوزهاى قانونى انجام شد . خلاصهء مقررات از اين قرار است كه افرادى كه دچار اختلال هويت جنسى ( تراجنسيتى ) هستند ، به پزشكى قانونى مراجعه كرده و پس از چندين جلسهء مشاوره ، تست و آزمايش ، چنان‌چه بيمارى اختلال جنسى آنان تأييد و احراز شد ، نامه‌اى خطاب به دادگسترى صادر مىشود . دادگسترى به استناد نامهء پزشكى قانونى ، مجوز تغيير جنسيت را صادر مىكند و پزشك جراح ، به استناد نامهء دادگسترى ، عمل جراحى تغيير جنسيت را انجام مىدهد . پروفسور بهرام ميرجلالى ، جراح تغيير جنسيت ، دربارهء مراحل قانونى انجام اين نوع عمل جراحى چنين مىگويد :\r\n« در صورتى كه روان پزشك وجود چنين بيمارى را تشخيص دهد ، بيمار را به يكى از دفاتر خدمات اجتماعى دادسرا ارجاع مىدهد . بيمار از اين طريق به پزشكى قانونى براى انجام تحقيقات قطعى معرفى مىشود . پزشكى قانونى با استفاده از همكارى روان پزشكان ، جراحان و متخصصان داخلى و غدد ، قطعيت بيمارى را بررسى مىكند و بعد از محرز شدن آن ، طى نامه اى به دادسرا اطلاع مىدهد كه بيمار مجوز انجام اين عمل را دارد يا نه . به اين ترتيب ، در صورت رأى موافق پزشكى قانونى ، دادسرا مجوز انجام جراحى را براى بيمارستان و پزشك جراح صادر مىكند . اگر بيمارى اين مجوز را نداشته باشد ، عمل جراحى برايش انجام نخواهد شد . نهايتاً وجود همين\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمجوز است كه به بيمار كمك مىكند كه بتواند بعد از عمل جراحى ، شناسنامهء جديد بگيرد » . « 1 »\r\n\r\nمبحث چهارم : رأى ادارهء حقوقى دادگسترى جمهورى اسلامى ايران\r\nپزشكى قانونى در تاريخ 17 / 9 / 66 از ادارهء حقوقى دادگسترى دربارهء تغيير جنسيت و مسايل مربوط به آن كسب تكليف نموده است . ادارهء حقوقى دادگسترى اين پاسخ را ارايه نموده است :\r\nبسمه تعالى\r\nبه : اداره كل پزشكى قانونى\r\nبازگشت به استعلام شمارهء 7389 / 104 - 17 / 9 / 1366 كه براى اظهار نظر به اين اداره ارجاع شده است ، نظريهء مشورتى ادارهء حقوقى به شرح زير اعلام مىشود :\r\nمسألهء مطروحه داراى دو صورت است :\r\nصورت اول آن‌كه فردى از نظر پزشكى مرد است ، در حالى كه داراى آلت تناسلى زنان است يا بالعكس ، در اين صورت با انجام جراحى ، تغيير جنسيت حاصل نمىشود ، بلكه با عمل جراحى ، جنسيت شخص ظاهر مىشود و اين امر از نظر حقوقى بلااشكال است . از نظر شرعى هم طبق فتواى حضرت امام خمينى مدظله‌العالى ، در تحريرالوسيله جلد 2 صفحه 627 مسألهء 2 و مسألهء 10 بلا اشكال است و بعد از عمل ، تمام احكام جنسى كه ظاهر شده بر آن مترتب مىگردد .\r\nصورت دوم آن است كه فردى كه شخصاً مرد يا زن است و داراى آلت تناسلى جنس خود مىباشد ، تصميم به تغيير جنسيت بگيرد و پزشكان امكان آن را تأييد نمايند . اين امر نيز در قوانين منع نشده است ، ليكن چون آثار حقوقى فراوانى دارد بايد گفت : در صورت تغيير جنسيت اين امر تأثيرى در حقوق ثابته ندارد و آن را جز در مواردى از\r\n\r\n\r\n","description":"","footnote":"\r\n( 1 ) . ر . ك : دكتر لاله ميراسكندرى ؛ « روال قانونى براى حل يك مشكل مغزى » ، روزنامهء همشهرى ، چهارشنبه 27 خرداد 1383 ، ص 20 و نيز على ملائكه ، « در جسم خود نمىگنجد » ، روزنامهء شرق ، شنبه 3 مرداد 1383 ، ص 3 .\r\n","page_name":" 138 ","page_number":138},
  {"content":"\r\n\r\nقبيل بطلان ازدواج و حليت و حرمت تغيير نمىدهد . مثلًا اگر زنى بعد از عمل جراحى مرد شود ، گرچه ازدواج او از زمان تغيير جنسيت ، باطل مىگردد ، اما مهر او ساقط نمىشود ، و يا اگر مردى بعد از عمل جراحى ، زن شود ، كماكان بايد مهر زوجه‌اش را بپردازد هرچند ازدواج او از تاريخ تغيير جنسيت باطل است . هم‌چنين اگر مادرى پس از عمل جراحى تبديل به مرد شود ، ولايتى بر فرزندانش نخواهد داشت . فتواى حضرت امام خمينى مدظله‌العالى در مسايل 1 و 3 و 6 و 7 از مسايل تغيير جنسيت ، در تحرير الوسيله جلد 2 صفحات 626 و 627 و 628 در اين مورد نيز بر جواز عمل جراحى و عدم تأثير آن در حقوق مالى و ولايتى تحقق يافته از قبل ، دلالت دارد .\r\nرئيس ادارهء حقوقى دادگسترى جمهورى اسلامى ايران « 1 »\r\n\r\nمبحث پنجم : صدور شناسنامهء جديد پس از تغيير جنسيت\r\n\r\nگفتار اول : وضعيت شناسنامهء جديد در دو جنسىها\r\nتغيير جنسيت در شناسنامهء دو جنسىها ثبت نمىشود . مدير كل ثبت احوال استان تهران اعلام كرد : در شناسنامهء جديد دو جنسىها ، تغيير جنسيت آن‌ها ثبت نمىشود . سيد احمد قشمى در گفت و گو با خبرگزارى فارس با بيان اين‌كه در ده سال گذشته ، فقط براى دو فرد دو جنسى در تهران ، شناسنامه صادر شده است ، افزود : در صفحهء توضيحات شناسنامهء جديد اين گونه افراد ، فقط تغيير نام ثبت مىشود . حتى جزييات تغيير نام كه از چه نامى به چه نامى تغيير كرده است ، در شناسنامهء جديد آورده نمىشود . براى صدور شناسنامهء اين گونه افراد حتما بايد پزشكى قانونى ، تغيير جنسيت آن‌ها را تأييد و دادگاه نيز حكم لازم براى صدور مجدد شناسنامه را صادر كند . در صورت حكم دادگاه ، ثبت احوال هيچ مشكلى در خصوص صدور مجدد شناسنامه براى دوجنسىها ندارد . « 2 »\r\n\r\n\r\n","description":"","footnote":"\r\n( 1 ) . به نقل از : دكتر فرامرز گودرزى ، پزشكى قانونى ، ج 1370 ، ص 616 .\r\n( 2 ) . پايگاه خبرگزارى شريف نيوز ، (  sharifnews . Ir )  ، يك شنبه 23 بهمن 1384 .\r\n","page_name":" 139 ","page_number":139},
  {"content":"\r\n\r\n\r\nگفتار دوم : وضعيت شناسنامهء جديد در تراجنسيتىها\r\nتراجنسيتىها همانند ديگر افراد جامعه داراى شناسنامه هستند . چنان‌چه تغيير جنسيت آنان با مجوز قانونى و از طريق پزشكى قانونى و دادگسترى صورت گرفته باشد ، به استناد همان مجوز مىتوانند شناسنامهء جديد از ادارهء ثبت احوال دريافت كنند . هرگاه شناسنامهء جديد و با نام متناسب با جنسيت جديدشان به دست آوردند ، مىتوانند به استناد آن ساير اسناد و مدارك را نيز تعويض نمايند . « 1 » مانند : مدارك دانشگاهى ، كارت پايان خدمت ، گواهى نامه راهنمايى و رانندگى و . . . . .\r\nاز نظر قانون ثبت احوال ، انتخاب نام بايد متناسب با جنسيت فرد باشد . پس هرگاه نام فرد ، مخالف جنسيت فعلى وى باشد ، ثبت احوال با درخواست متقاضى آن را تصحيح خواهد كرد و تشخيص اين امر با « شوراى عالى ثبت احوال » مىباشد .\r\nتبصره 1 ماده 20 قانون ثبت احوال مىگويد : « انتخاب نام‌هايى كه موجب هتك حيثيت مقدسات اسلامى مىگردد و همچنين انتخاب عناوين و القاب و نام‌هاى زننده و مستهجن يا نامتناسب با جنس ، ممنوع است » .\r\nتبصره 2 همين ماده مىگويد : « تشخيص نام‌هاى ممنوع با شوراى عالى ثبت احوال مىباشد و اين شورا نمونه‌هاى آن را تعيين و به سازمان اعلام مىكند » .\r\n\r\nمبحث ششم : ديدگاه فقها و مراجع شيعه دربارهء تغيير جنسيت\r\nيكى از منابع ارزشمند در اين باره ، پرسش‌هايى است كه از برخى مراجع شيعه درباره تغيير جنسيت صورت گرفته است . اكثر فقها و مراجع شيعه ، علاوه بر مرحوم امام خمينى ، بر عدم حرمت تغيير جنسيت يا جواز تغيير جنسيت نظر داده‌اند . نام برخى از آنان از اين قرار است :\r\n1 . آيت‌الله محمد فاضل لنكرانى ( قدس سره )\r\n2 . آيت‌الله سيد على سيستانى\r\n\r\n\r\n","description":"","footnote":"\r\n( 1 ) . همان .\r\n","page_name":" 140 ","page_number":140},
  {"content":"\r\n\r\n3 . آيت‌الله ناصر مكارم شيرازى\r\n4 . آيت‌الله سيد على خامنه‌اى\r\n5 . آيت‌الله لطف‌الله صافى گلپايگانى\r\n6 . آيت‌الله حسين على منتظرى\r\n7 . آيت‌الله محمد ابراهيم جناتى\r\n8 . آيت‌الله يوسف صانعى\r\n9 . آيت‌الله عبدالكريم موسوى اردبيلى\r\n10 . آيت‌الله محمد مؤمن قمى\r\n11 . آيت‌الله محسن خرازى و . . . . « 1 »\r\n\r\nجمع بندى و بيان نظريهء مختار\r\nبراى بررسى تغيير جنسيت از منظر حقوق ايران ، بايد نگارش كتاب تحرير الوسيله در بحث تغيير جنسيت را مد نظر قرار داد . امام خمينى با نگارش اين مبحث ، فصل جديدى در حقوق ايران به وجود آورد . « حقوق ايران » با « فقه اسلامى » پيوند خورده است و فقه اسلامى منبع بسيار مهمى براى قوانين جمهورى اسلامى ايران محسوب مىشود . بنابراين ، قواعد و مقررات مربوط به تغيير جنسيت نمىتواند از اين قاعده مستثنى باشد . بر اين اساس ، « سازمان پزشكى قانونى ايران » و نيز « دادگسترى جمهورى اسلامى ايران » مقرّرات و ضوابطى براى اعطاى مجوز تغيير جنسيت تدوين نموده‌اند و پس از تغيير جنسيت ، مجوزهاى ديگر براى تعويض شناسنامه و مدارك تحصيلى صادر مىگردد . در حالى كه ، تغيير جنسيت در ساير كشورهاى اسلامى ، از نظر حقوق آن كشورها غير قانونى است . به نظر مىرسد دليل مهم اين امر آن است كه تغيير جنسيت از نظر فقهاى اهل سنت حرام است .\r\n\r\n\r\n","description":"","footnote":"\r\n( 1 ) . به بخش ضميمه كتاب ( استفتاءآت ) مراجعه كنيد .\r\n","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nبخش دوم جواز يا عدم جواز تغيير جنسيت\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\nبخش دوم جواز يا عدم جواز تغيير جنسيت\r\n\r\nطرح بحث\r\nيكى از پرسش‌هاى اساسى ، مسألهء « جواز يا عدم جواز تغيير جنسيت » است . هر گاه در مجامع علمى و پزشكى ، بحث تغيير جنسيت مطرح شده است ، اولين پرسش فراروى افراد ، اين است كه آيا از نظر شرعى ، اين اجازه وجود دارد كه عده‌اى ، جنسيت خويش را تغيير داده و به جنس مخالف تبديل شوند ؟ آيا اين كار ، تغيير در خلقت خداوند محسوب نمىشود ؟ آيا آيات قرآن كريم و روايات معصومين ( ع ) اين اجازه را داده است كه فردى ازجنسيت مردانه به جنسيت زنانه ، و يا برعكس تبديل شود ؟ آيا تبديل خنثى يا دو جنسى ، به يكى از دو جنس مذكر يا مؤنث جايز است ؟\r\nتغيير جنسيت ، داراى حالات و انواع گوناگونى است ، مانند : تغيير جنسيت در انسان ، تغيير جنسيت در حيوان و تغيير جنسيت در گياهان . علاوه بر اين ، « تغيير جنسيت در انسان » نيز داراى موارد يا حالات گوناگون است ، مانند : تغيير جنسيت مرد به زن ، تغيير جنسيت زن به مرد ، تغيير جنسيت خنثى به يكى از دو جنس مردانه يا زنانه و تغيير جنسيت يك انسان كامل به خنثى .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبرخى از اقسام تغيير جنسيت ، عقلايى بوده و برخى ديگر از اقسام تغيير جنسيت ، غير عقلايى است . به عبارت ديگر ، آن‌چه در عمل واقع مىشود تغيير جنسيت مرد به زن و يا بر عكس و نيز تغيير جنسيت خنثى به مرد يا زن است . اين‌كه مرد يا زنى خواهان تبديل به خنثى باشند ، عُقلايى نبوده و در عمل هم كم‌تر اتفاق مىافتد . « 1 » از جهت ديگر نيز ممكن است شخص سالم به خنثى تبديل شود و آن در صورتى است كه عمل جراحى تغيير جنسيت به صورت كامل صورت نپذيرد و از طرف ديگر امكان بازگشت به جنسيت سابق نيز منتفى باشد . از اين رو آيت‌الله سيد محمد صدر مىگويد :\r\nتبديل ( مرد يا زن ) به خنثى ، اگر چه هيچ گاه به طور طبيعى مطلوب و مورد درخواست بيمار و پزشك نيست ، ولى از نظر فقهى مىتوان آن را فرض كرد ( و به عنوان يك فرع فقهى مورد بررسى قرار داد . ) دليل اين امر آن است كه گاهى عمل جراحى تغيير جنسيت از يك جنس به جنس ديگر به نتيجه نمىرسد و بيمار به جنس سابق خويش نيز باز نمىگردد . در نتيجه ، فرد به خنثى ( و برزخ بين جنس مذكر و مؤنث ) تبديل مىشود كه اصلًا هيچ يك از دو جنس مذكر و مؤنث نيست . « 2 » سيد محمد حسين فضل الله ، معتقد است امكان تغيير جنسيت واقعى وجود ندارد و چنان‌چه با عمل جراحى ، آلت تناسلى مردى برداشته شود و حفره اى به عنوان مهبل در شكم او تعبيه شود ، در حقيقت به زن تبديل نشده است ، بلكه به خنثى تبديل شده است ، نهايت اين‌كه علائم و ظواهر زنانه در وى زياد مشاهده مىشود . « 3 » در هر حال ، اگر چه تغيير جنسيت ، داراى حالات و انواع گوناگونى است ، ولى بالاخره اين پرسش ، حد جامع و قدر مشترك همه آن موارد است كه : آيا تغيير جنسيت\r\n\r\n\r\n","description":"","footnote":"\r\n( 1 ) . محمد صدر ، منهج الصالحين ، ج 3 ، ص 642 .\r\n( 2 ) . سيد محمد صدر ، ماوراء الفقه ، ج 6 ، ص 133 : « والتحول إلى الخنثى وإن لم يكن مطلوبا و لا مقصوداً بطبيعة الحال للمريض ولا للطبيب ، و لكن قد يفرض ذلك فقهياً ، من حيث إنّ عملية التحول إلى الجنس الآخر لم تنتج ، فلن يعود المريض إلى جنسه الأول ، وإنما سيصبح خنثى لا بحسب على أحد الجنسين أصلًا » .\r\n( 3 ) . ر . ك : احمد احمد و عادل القاضى ، فقه الحياه ، حوار مع محمد حسين فضل الله ، ص 226 - 227 .\r\n","page_name":" 146 ","page_number":146},
  {"content":"\r\n\r\nجايز است يا نه ؟\r\nتوجه به اين نكته ضرورى است كه منظور از « جواز » يا « جواز فقهى » است ، و يا « جواز قانونى و حقوقى » مورد نظر است . آثار و پيامدهاى هر يك نيز متفاوت است . پس هرگاه اين پرسش مطرح شود كه : « آيا تغيير جنسيت جايز است يا خير » و منظور از آن « جواز يا عدم جواز فقهى » باشد ، در آن صورت ، ضمانت اجراى آن « شرع » يا « قانون گذار الهى » خواهد بود . در اين حالت ، اگر گفته شود : « تغيير جنسيت جايز است » ؛ يعنى خداى متعال از اين كار راضى بوده ، و در پى انجام تغيير جنسيت ، مجازات اخروى وجود ندارد ، اما در « جواز يا عدم جواز قانونى و حقوقى » ، ضمانت اجراى دولتى نهفته است . بنابراين اگر اين عمل ، از نظر دولت يك سرزمين مجاز باشد ، مرتكبين اين عمل ، از مجازات مصون خواهند بود ، در غير اين صورت ، عمل آنان ، داراى قابليت پيگرد است . به همين دليل ، اتباع برخى كشورها ، براى تغيير جنسيت و مصون ماندن از مجازاتِ دولت خويش ، به كشورهاى ديگر كه اين عمل مجاز است ، سفر كرده و پس از تغيير جنسيت به كشور خويش باز مىگردند . براى مثال ، برخى اتباع كشورهاى امارات متحده عربى ، عربستان سعودى و كويت براى تغيير جنسيت به ايران سفر كرده‌اند . دليل اين امر ، عمدتاً ممنوعيت عمل تغيير جنسيت در اين كشورها است .\r\nدر عين حال ، ممكن است يك عمل هم از نظر شرعى و هم از نظر حقوقى ، مجاز يا غير مجاز باشد . از اين رو ، مىتوان براى آن حالت‌هاى چهارگانه در نظر گرفت :\r\n1 . عمل تغيير جنسيت ، از نظر شرعى و قانونى مجاز باشد .\r\n2 . عمل تغيير جنسيت از نظر شرعى و قانونى ، غير مجاز باشد .\r\n3 . عمل تغيير جنسيت از نظر شرعى مجاز ، ولى از نظر قانونى غير مجاز باشد .\r\n4 . عمل تغيير جنسيت از نظر قانونى مجاز باشد ، ولى از نظر شرعى غير مجاز باشد .\r\nتوجه به اين نكته نيز ضرورى است كه تغيير جنسيت ، به هر دليل يا عاملى كه اتفاق افتد ، مورد توجهء ما است . گاه تغيير جنسيت با ارادهء شخص و به وسيلهء پزشك جراح صورت مىگيرد . در مواردى ممكن است خطاى پزشك ، موجب تغيير جنسيت ، يا\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nلااقل موجب نارسايى جنسيت گردد . در مواردى ، افراد به دليل اكراه ، ضطرار يا حرج به تغيير جنسيت رضايت مىدهند و در مواردى ممكن است تبديل جنسيت به خاطر استعمال هورمون‌هاى جنسى يا خود به خود به وجود مىآيد . « 1 » به عبارت ديگر ، آن‌چه از نظر فقه مهم است اين است كه آيا « تحول و تغيير موضوع » صورت گرفته است يا خير . اين‌كه سبب تغيير و تبديل چه بوده است ، به صورت مستقيم مورد توجه فقه نيست . اگر به سبب و علت تغيير توجه شده است از آن جهت است كه آيا اين سبب ، جايز بوده يا حرام . آيت‌الله سيد محمد صدر در اين باره مىگويد :\r\nسزاوار است به اين مطلب توجه شود كه آن‌چه از نظر فقه مهم است ، مسألهء تحول ( تغيير جنسيت ) است ، و اين‌كه سبب آن‌چه بوده ، از نظر فقه مهم نيست . گاه تغيير جنسيت به وسيلهء عمل جراحى صورت مىپذيرد ، همانطور كه در عصر كنونى اين گونه است و گاه تغيير به وسيله استفاده از غذاى معين حاصل مىشود ، و يا از طريق سحر يا معجزه و يا از طريق هر سبب ديگر . « 2 » تغيير و تبديل جنسيت كه به روش‌هاى گوناگون پديد مىآيد ، اثر وضعى و تكليفى خويش را به جاى خواهد گذاشت . اثر وضعى عبارت است از خروج اين بيمار ، از جنس سابق ، و الحاق او به جنس لاحق . براى مثال ، اگر قبلًا مرد بوده ، از گروه مردان خارج شده و جزو زنان محسوب مىشود . اثر تكليفى عبارت است از اين‌كه وى بايد براساس جنسيت جديد ، وظايف و تكاليف شرعى خويش را انجام دهد و انجام تكاليف جنس سابق ، منتفى است . « 3 » پس از بيان مطالب فوق به عنوان « طرح بحث » اكنون در ضمن چند فصل ، مسأله جواز يا عدم جواز تغيير جنسيت را پى مىگيريم . در فصل اول جواز يا عدم جواز تغيير\r\n\r\n\r\n","description":"","footnote":"\r\n( 1 ) . سيد محمد صدر ، منهج الصالحين ، ج 3 ، ص 643 - 645 ، مسألهء 3704 ، 3711 و 3714 .\r\n( 2 ) . سيد محمد صدر ، ماوراء الفقه ، ج 6 ، ص 135 : « ينبغى الإلتفات الى انّ المهم فقهياً فيما يأتى هو « التحول » ، و لكن لا يهم السبب . فقد يكون هو العملية الجراحية كما هو الموجود أحياناً فى عصرنا الحاضر و قديكون سبباً آخر كطعام معين حصل تناوله صدفة او بالسحر او بالمعجزة أو بأى سبب آخر » .\r\n( 3 ) . همان ، ج 6 ، ص 136 .\r\n","page_name":" 148 ","page_number":148},
  {"content":"\r\n\r\nجنسيت در خنثى ( دو جنسى ) ، در فصل دوم ، جواز يا عدم جواز تغيير جنسيت به منظور كشف جنسيت ، در فصل سوم جواز يا عدم جواز تغيير جنسيت در افراد سالم و افراد تراجنسيتى ( خنثاى روانى ) ، و در فصل چهارم جواز يا عدم جواز تغيير جنسيت را در حيوانات مورد بررسى قرار مىدهيم .\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nفصل اول جواز يا عدم جواز تغيير جنسيت در افراد خنثى ( دوجنسىها )\r\nهمانطور كه پيش‌تر بيان شد ، از گذشته تاكنون افرادى در جامعه زيست مىكرده‌اند كه از نارسايى جنسى رنج مىبرند ، كه در ادبيات فقهى و روايىما از آن‌ها به « خنثى » ياد مىشود . براى اين گروه ، در گذشته امكان عمل جراحى وجود نداشت ، ولى امروزه با گسترش دانش پزشكى ، مىتوانند با عمل جراحى به يكى از دو جنس مرد يا زن ملحق شوند . آيا از نظر شرعى اين عده مجاز به تغيير جنسيت هستند يا خير ؟\r\nدر ابتدا و در مبحث اول ، نظرات و ديدگاه‌هاى فقهاى اهل سنت و شيعه در اين‌باره بيان مىشود و آن‌گاه و درمبحث دوم ، جواز يا عدم جواز تغيير جنسيت در خنثاى مشكل مورد بررسى قرار مىگيرد و بالاخره در مبحث سوم جواز تغيير جنسيت در خنثاى غير مشكل بيان مىگردد .\r\n\r\nمبحث اول : نظرات در جواز يا عدم جواز تغيير جنسيت افراد خنثى\r\nدر ابتدا نظرات اهل سنت و آن‌گاه نظرات فقهاى شيعه در بحث خنثى بيان مىشود .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nگفتار اول : نظرات اهل سنت در تغيير جنسيت افراد خنثى\r\nغالب فقيهان و حقوقدانان اهل سنت با تغيير جنسيت مخالفند و تنها تغيير جنسيت در افراد خنثى يا دو جنسىها را مجاز مىدانند ، دكتر احمد محمد كنعانى در اين‌باره مىگويد :\r\nهمانا قانون‌گذار الهى ، تغيير جنسيت حرام كرده است ؛ چون تغيير جنسيت مخالف فطرت الهى است ، ولى از اين تحريم ، برخى حالات استثناء شده است ، مانند خنثى ، كه در وى هر دو آلت تناسلىِ مردانه و زنانه ، به گونهء متفاوت وجود دارد . اين حالت ، موجب اضطراب‌ها و تشويق‌هايى در جسم و روح خنثى مىگردد . پس در اين گونه حالات ، عمل جراحى براى تغيير جنسيتِ خنثى به جنس مناسب ، طبق تشخيص پزشك ، جايز است . « 1 » با توجه به اطلاق مطلب فوق ، جواز تغيير جنسيت براى هر دو گروه خنثىها ، اعم از خنثاى مشكل و خنثاى غير مشكل وجود داشته و هر دو گروه مجاز به تغيير جنسيت هستند . تغيير جنسيت در خنثاى مشكل ، به معناى حذف يك آلت تناسلى و الحاق وى به جنس مقابل است و تغيير جنسيت در خنثاى غير مشكل ، به معناى حذف آلت تناسلى ضعيف و الحاق وى به جنسيت غالبِ وى است .\r\nدر سخن فوق ، خنثى كسى است كه داراى هر دو آلت تناسلى است و اساساً از نظر نويسندهء فوق الذكر ، بيمارى كه فاقد هر دو آلت تناسلى است ، جزو گروه « خنثىها » قرار نمىگيرد . اين عده به عنوان « ممسوح » شناخته مى شوند .\r\nآيا افراد ممسوح كه فاقد هر دو آلت تناسلى هستند مجاز به تغيير جنسيت مىباشند ؟ كلام نويسندهء فوق در اين باره ساكت است . به نظر مىرسد كه ممسوح‌ها نيز بايد مجاز به تغيير جنسيت و خروج از ابهام جنسى باشد تا از اين طريق بتوانند به جنس مناسب ، طبق نظر پزشك متخصص تبديل شوند .\r\n\r\n\r\n","description":"","footnote":"\r\n( 1 ) . احمد محمد كنعانى ، الموسوعهء الطبية الفقهية ، ص 285 : « فقد حرّم الشارع تغيير الجنس لما فيه من مخالفة للفطرة الالهية ، واستثنى مِن هذا التحريم بعض الحالات كالخنثى التى تختلط فيها أعضاء الذكورة و الانوثة بدرجات متفاوتة فتؤدّى الاضطرابات عضوية ونفسية ، ففى مثل هذه الحالات يجوز إجراء الجراحة لتغيير الجنس إلى الجنس الذى يوافق الحالة حسبما يراه أهل الطبّ » .\r\n","page_name":" 152 ","page_number":152},
  {"content":"\r\n\r\nالبته فقيهان شيعه و فقيهان اهل سنت در بحث جواز تغيير جنسيتِ افراد خنثى اشتراك نظر دارند ، امّا توجه به اين نكته ضرورى است عده‌اى از آنان به وجوب تغيير جنسيت خنثىها معتقدند « 1 » . « 2 » به عبارت ديگر ، هرگاه انجام واجبات شرعى و ترك محرمات در مورد شخص خنثى وابسته به تغيير جنسيت و تعيين جنسيتِ واحد است و وى داراى تمكن مالى و جسمى باشد ، واجب است تغيير جنسيت دهد .\r\nبرخى از اهل سنت براى جواز تغيير جنسيت در افراد خنثى ، دليل‌هاى زير را بيان داشته‌اند :\r\n1 . خنثىها بيمار هستند و ادلهء جواز معالجه و درمان اجازه مىدهد كه پزشك جراح به عمل جراحى خنثىها مبادرت ورزند .\r\n2 . اين نوع عمل ، تغيير خلق الله نيست ؛ چون براى اين عمل حاجت و ضرورت وجود دارد . پس عمل جراحى تغيير جنسيت در مورد خنثىها ، استثنايى بر حرمت تغيير خلق الله است .\r\n3 . اين‌كه خنثىها بر وضعيت فعلى خويش صبر نمايند و از عمل جراحى تغيير جنسيت خوددارى ورزند ، ضرر زياد و مشقت فراوانى به دنبال دارد كه شريعت اسلام خواهان دفع ضرر و تحصيل يسر ( آسانى ) است .\r\n4 . در اين نوع عمل جراحى تدليس ، تزوير و فريب‌كارى وجود ندارد ؛ چون هدف از اين نوع عمل جراحى ، بازگشت به خلقت اصلى است . پس از نظر شرعى مجاز به تغيير جنسيت است . « 3 »\r\n\r\nگفتار دوم : نظرات فقيهان شيعه در تغيير جنسيت افراد خنثى\r\nبر خلاف اهل سنت ، فقيهان شيعه به طور مبسوط ، تغيير جنسيت در افراد خنثى را\r\n\r\n\r\n","description":"","footnote":"\r\n( 1 ) . مانند : ميرزا جواد تبريزى ، در استفتاى شفاهى نگارنده از ايشان ؛ مكارم شيرازى ، رسالة استفتائات ، ج 1 ، ص 471 - 472 ، و گنجينهء آراى فقهى قضايى ، پاسخ سؤال 5868 ؛ منتظرى ؛ رسالهء استفتاءآت ، ج 2 ، ص 408 .\r\n( 2 ) . مانند طنطاوى ، مفتى مصر ، ر . ك : على رضا باريك‌لو ، « وضعيت تغيير جنسيت » ، مجله انديشه‌هاى حقوقى ، ش 5 ( 82 ) ، ص 75 .\r\n( 3 ) . محمد خالد منصور ، الاحكام الطبية المتعلقة بالنساء فى الفقه الاسلامى ، ص 207 .\r\n","page_name":" 153 ","page_number":153},
  {"content":"\r\n\r\nمورد بررسى قرار داده‌اند . در اين ميان ، برخى از فقيهان شيعه ، جواز يا عدم جواز تغيير جنسيّت در خنثى را به صورت مطلق بيان داشته‌اند ؛ يعنى بين « خنثاى مشكل » و « خنثاى غير مشكل » تفصيل نداده‌اند ، در حالى كه عده‌اى ديگر از فقيهان بين آن دو ، تفصيل داده‌اند . ديدگاه فقيهان شيعه در بحث تغيير جنسيت افراد خنثى را در ذيل بندهاى زير بيان مىكنيم :\r\n\r\nبند اول : جواز در تغيير جنسيت افراد خنثى مطلقا - اعم از مشكل و غير مشكل -\r\nبرخى از فقيهان شيعه معتقدند كه افراد خنثى ، اعم از خنثاى مشكل و خنثاى غير مشكل ، مجاز به تغيير جنسيت هستند . البته گروهى از فقيهان در فتواى جواز تغيير جنسيت افراد خنثى ، بين خنثاى مشكل و غير مشكل تفكيك نموده‌اند و با توجه به اطلاق كلام ايشان ، افراد خنثى ، اعم از مشكل و غير مشكل مجاز به تغيير جنسيت هستند . در اين ميان ، برخى ديگر از فقيهان شيعه ، افراد خنثى را در دو قسمت شامل : خنثاى مشكل و خنثاى غير مشكل مورد بررسى قرار داده‌اند ، اگر چه در هر دو مورد قائل به جواز هستند . به عبارت ديگر ، تفصيل خنثىها به دو مورد خنثاى مشكل و خنثاى غير مشكل ، به معناى تفاوت حكم آن در مورد نيست . در ادامه به كلام هر دو گروه اشاره مىشود :\r\nگروه اول\r\nامام خمينى :\r\nايشان به عنوان اولين فقيهى كه مباحث تغيير جنسيت را مطرح ساخته‌اند ، در اين باره مىگويد :\r\nتغيير جنسيت مرد به زن ، و زن به مرد و ملحق كردن خنثى به جنس زن يا مرد با عمل جراحى حرام نيست . آيا اگر زنى در خود تمايلاتى هم چون تمايلات مردان يا برخى از آثار مردى ببيند ، يا شخصى در خود تمايلات جنس مخالف يا بعضى از آثار جنس مخالف را مشاهده كند ، واجب است تغيير جنسيت دهد يا خير ؟ چنان‌چه شخص حقيقتاً از جنس مرد يا زن است ، ولى\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمىتواند جنس خود را تغيير دهد و تبديل به جنس مخالف جنس واقعى خود بشود ، واجب نيست . « 1 » در توضيح عبارات فوق تذكر دو نكته ضرورى است :\r\nاول آن كه ، كلام امام خمينى در بحث خنثى ، به گونهء مطلق بيان شده است و شامل « خنثاى غير مشكل » و « خنثاى مشكل » هر دو مىشود .\r\nدوم آن كه ، امام خمينى مىفرمايد : تغيير جنسيت خنثى حرام نيست . منظور از « حرام نيست » ، همان « جواز » يا « اباحه » است . در مرحلهء دوم مىفرمايد : تغيير جنسيت واجب نيست . به عبارت ديگر ، ممكن است كسى احتمال دهد كه تغيير جنسيت در خنثى واجب است ، كه امام خمينى اين احتمال وجوب را رد مىكند . دليل « احتمال وجوب » از آن جهت است كه خنثى داراى هر دو آلت تناسلى مردانه و زنانه است و در وى جنسيت واحد به صورت كامل و محرز وجود ندارد ، تا وى بتواند احكام و وظايف شرعى خويش را متناسب با جنسيت مردانه يا زنانه انجام دهد .\r\nبه ديگر سخن ، خنثى ، اگر يك طرف مكلف به وظايف شرعى است كه اين احكام براى « مرد » يا « زن » است ، و از طرفى ، تغيير جنسيت براى او جايز است . از اين رو ، اين احتمال داده مىشود كه تغيير جنسيت براى احراز قطعى جنسيت واحد ، واجب است ، تا وى بتواند بدون دغدغه ، احكام شرعى خويش را متناسب با جنسيت مردانه يا زنانه انجام دهد . اما امام خمينى در پاسخ اين پرسش مقدّر ، جواب مىدهند كه : تغيير جنسيت در خنثى واجب نيست ؛ چون « صرف خنثى بودن » و نيز « مجرد امكان تغيير جنسيت » موجب ترديد در وظيفهء فعلى نمىگردد .\r\nدر هر حال ، خنثى مىتواند هم چنان بر وضعيت فعلى خويش باقى بماند ، و با\r\n\r\n\r\n","description":"","footnote":"\r\n( 1 ) . ترجمه از : عبدالكريم بىازار شيرازى ، رسالهء نوين ، ج 3 ، ص 63 ؛ روح الله خمينى ، تحرير الوسيله ، ج 2 ، ص 558 - 559 : « الظاهر عدم حرمهء تغيير جنس الرجل بالمرأة بالعمل وبالعكس ، و كذا لايحرم العمل فى الخنثى ليصير ملحقاً بأحد الجنسين ، وهل يجب ذلك لو رأت المرأة فى نفسها تمائلات من سنخ تمائلات الرّجل أو بعض آثار الرجولية أو رأى المرأة فى نفسه تمائلات الجنس المخالف أو بعض آثاره ؟ الظاهر عدم وجوبه إذا كان الشخص حقيقة من جنس و لكن أمكن تغيير جنسيته بما يخالفه » .\r\n","page_name":" 155 ","page_number":155},
  {"content":"\r\n\r\nتوجه به ملاك‌ها و امارات شرعى ، يكى از دو جنس را براى خويش تعريف و تثبيت كند و احكام و وظايف شرعى خويش را متناسب با جنسيتِ شناخته شده انجام دهد .\r\nآيت‌الله محمدرضا گلپايگانى :\r\nسؤال : حكم تغيير جنسيت خنثى به مرد يا زن چيست ؟\r\nجواب : ظاهراً جايز مىباشد و بعد از تغيير جنسيت بايد به وظايف جنسى كه تغيير پيدا كرده عمل نمايد . « 1 » آيت‌الله محمد فاضل لنكرانى ( قدس سره )\r\nسؤال : آيا افراد خنثى مىتوانند تغيير جنسيت بدهند ؛ يعنى به زن يا مرد تبديل شوند ؟\r\nجواب : بلى ، اين افراد مىتوانند با عمل جراحى ، خود را تبديل به زن يا مرد كنند ، و بعد از اين‌كه با عمل جراحى ، جنس معين شد ، تمام احكام آن جنس را خواهند داشت و مىتوانند با ديگرى ازدواج كنند . « 2 » آيت‌الله سيد على خامنه‌اى :\r\nسؤال : تغيير جنسيت مرد به زن ، و زن به مرد و ملحق كردن خنثى به زن يا مرد ، با عمل جراحى چه حكم دارد ؟\r\nپاسخ : در مورد خنثى ، نيز در موردى كه فائده معتنى به عُقلايى در تغيير جنسيت باشد اشكال ندارد . « 3 » سؤال : حكم شرعى عمل جراحى براى ملحق ساختن خنثى به زن يا مرد چيست ؟\r\nپاسخ : فى حد نفسه مانعى ندارد ، ولى واجب است از مقدمات حرام احتراز شود . « 4 »\r\n\r\n\r\n","description":"","footnote":"\r\n( 1 ) . ر . ك : سايت گروه فقه و احكام مدرسة علمية نرجس عليها السلام .\r\n( 2 ) . محمد فاضل لنكرانى ( قدس سره ) ، جامع المسائل ، استفتاءآت ، ج 2 ، ص 376 .\r\n( 3 ) . مركز تحقيقات فقهى قوة قضاييه ، گنجينهء آراى فقهى - قضايى ، پاسخ سؤال 5256 .\r\n( 4 ) . همان ، سؤال 5280 : « سؤال : ماهو حكم إجراء العملية الجراحية لإلحاق الخنثى بالمرأة أو بالرجل ؟ جواب - لامانع من ذلك فى نفسه ، و لكن يجب التحرز عن المقدمات المحرمة » .\r\n","page_name":" 156 ","page_number":156},
  {"content":"\r\n\r\nآيت‌الله لطف‌الله صافى گلپايگانى :\r\nسؤال : آيا انجام عمل جراحى براى مشخص كردن جنسيت واقعى ، در مورد دوجنسىها ، شرعاً جايز است ؟\r\nجواب : عمل جراحى مذكور فى نفسه اشكال ندارد ، و الله العالم . « 1 » آيت‌الله يوسف صانعى :\r\nناگفته نماند كه اين گونه تغيير جنسيت‌ها كه به مشخص شدن جنس واقعى براى خنثى منجر مىشود ، چونه ظاهراً مفسدهء خارجيه ندارد ، نمىتوان گفت حرام است . « 2 » آيت‌الله سيد يوسف مدنى :\r\n. . . . و اما خنثى ، چون احتمال ذكوريت ( مرد بودن ) و انوثيت ( زن بودن ) در آن وجود دارد ، لذا مىتواند ، بلكه لازم است به پزشك متخصص رجوع كند تا با عمل جراحى مرد بودن يا زن بودنش مشخص شود . « 3 » گروه دوّم\r\nآيت‌الله عبدالكريم موسوى اردبيلى :\r\nاگر مقصود ، سؤال از تغيير جنسيت است ، به نظر اين جانب جايز است اگر درست انجام شود و واقعاً تغيير جنسيت محقق شده باشد ؛ يعنى زن ، مرد شود يا مرد ، زن شود ؛ خواه كسى كه تغيير جنسيت داده ، مرد باشد يا زن يا دو جنسى ؛ يعنى خنثى و خواه خنثاى مشكل باشد يا غير مشكل . « 4 » آيت‌الله محمد مؤمن قمى :\r\nفردى كه به حسب موازين شرع ، زن يا مرد است ، ولى عضو اضافى و ناقص جنس مخالف را دارد ( خنثاى غير مشكل ) نيز مىتواند اقدام به از بين بردن اين عضو ناقص نمايد و يا عضو اصلى خود را از بين برده و با تقويت عضو\r\n\r\n\r\n","description":"","footnote":"\r\n( 1 ) . همان ، پاسخ سؤال 5868 .\r\n( 2 ) . يوسف صانعى ، استفتاءآت پزشكى ، ص 92 - 94 ؛ نيز : مجمع المسائل ، ج 1 ، ص 465 .\r\n( 3 ) . سيد يوسف مدنى ، المسائل المستحدثه ، ص 44 .\r\n( 4 ) . مركز تحقيقات فقهى قوه قضائيه ، گنجينة سؤالات ، پاسخ شماره 5869 .\r\n","page_name":" 157 ","page_number":157},
  {"content":"\r\n\r\nناقص تغيير جنسيت دهد و در هر حال ، اين عمل جراحى بايد طورى انجام گيرد كه مستلزم هيچ گونه حرامى نباشد .\r\nفردى كه نه زن است و نه مرد ( خنثاى مشكل ) ، اصل اقدام به اصلاح و مشخص نمودن وضعيت خودش با عمل جراحى شرعاً جايز است ، اما مشكل نظر و لمس نامحرم نسبت به عورت وى به قوت خود باقى است و بايد عمل جراحى روى او مستلزم اين حرام و يا حرام ديگرى نباشد . « 1 » آيت‌الله حسين‌على منتظرى\r\nسؤال : دو جنسىهاى كاذب مؤنث كه داراى وضعيت كروموزومى مؤنث مىباشند ، ولى ظاهرى كاملا مردانه دارند ، اقدام پزشكى و جراحى براى تغيير ظاهر مردانه در صورت تمايل فرد چه حكمى دارد ؟ مسائل محرمّيت و ازدواج او چگونه است ؟ هم‌چنين دو جنسىهاى كاذب مذكر كه داراى وضعيت كروموزومى مردانه هستند ، ولى ظاهرى كاملًا زنانه دارند ، آيا عمل جراحى براى تغيير ظاهر زنانهء آن‌ها جايز است ؟ مسايل محرميت و ازدواج آن‌ها و . . . چگونه است ؟\r\nجواب : در صورت ضرورت معالجه ، اقدام به عمل جراحى مانع ندارد ، و در صورت تغيير جنسيت تمام احكام بعد از تغيير ، از حيث مَحرميت و ازدواج و غير اين‌ها جارى مىشود .\r\nسؤال : دو جنسىهاى حقيقى ( خنثاى مشكل ) از نظر كروموزوم هر دو گوناد را دارا مىباشند ( تخمدان و بيضه ) . تبديل وضعيت فرد چه حكمى دارد ؟ آيا شرعاً پزشك يا جامعه مسؤول مشخص نمودن ماهيت جنس بيمار مىباشند ؟ آيا خواست بيماران صرفاً مىتواند ملاك تبديل وضعيت توسط پزشك معالج باشد ؟\r\nجواب : دو جنسى حقيقى كه آن را « خنثاى مشكل » مىنامند ، اگر امكان داشته باشد با عمل جراحى از دو جنسى بودن خارج شود اقدام به عمل جراحى اشكال ندارد ؛ زيرا ضرورت معالجه دربارهء او محقق و ثابت است . « 2 »\r\n\r\n\r\n","description":"","footnote":"\r\n( 1 ) . ر . ك : سيد حسين فتاحى معصوم ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 690 - 691 .\r\n( 2 ) . حسين على منتظرى ، احكام پزشكى ، ص 113 .\r\n","page_name":" 158 ","page_number":158},
  {"content":"\r\n\r\nآيت‌الله محمد ابراهيم جناتى :\r\nشخصى كه بر طبق موازين شرع زن يا مرد است ، ولى عضو اضافى و ناقص جنس مخالف را دارد ( خنثاى غير مشكل ) ، مىتواند عضو اضافى و ناقص خود را از بين ببرد و نيز مىتواند با تقويت عضو اضافى و ناقص ، تغيير جنسيت دهد ، البته اگر با عمل جراحى امكان‌پذير باشد .\r\nشخصى كه نه زن است و نه مرد ( خنثاى مشكل ) جايز است از راه عمل جراحى توسط پزشك خُبره ، زن بودن و يا مرد بودن خود را مشخص كند ، ولى بايد اين كار مستلزم حرام نباشد و هر گاه مستلزم آن شود ، مانع تشخيصى كه براى او از راه جراحى پديد آمده ، نمىشود . « 1 »\r\n\r\nبند دوم : و جوب تغيير جنسيت در افراد خنثى\r\nبرخى فقيهان شيعه به وجوب تغيير جنسيت در مورد خنثىها معتقد شده‌اند . اين حكم مخصوصاً در مورد خنثاى مشكل و نيز خنثاى غير مشكل كه تغيير جنسيت براى او ضرورت دارد صادق است ، تا وى بتواند تكاليف شرعى خويش را انجام دهد .\r\nآيت‌الله ميرزا جواد تبريزى :\r\nدر استفتاى شفاهى كه توسط نگارنده از ايشان در مورد خنثاى مشكل شد ، اظهار داشتند :\r\nخنثاى مشكل اگر امكان [ مالى ، جسمى و . . . . . 
  ] داشته باشد واجب است تغيير جنسيت دهد .\r\nآيت‌الله ناصر مكارم شيرازى :\r\nسؤال : به طور كلى دو جنسىها ( هرمافروديت‌ها ) به چهار دسته تقسيم مىگردند :\r\n1 . دو جنسىهاى حقيقى كه هم بيضه و هم تخمدان دارند و بسته به آن‌كه مشخصات مردانه در آن‌ها قوىتر باشد يا زنانه ، با عمل جراحى به صورت مرد يا زن در خواهند آمد .\r\n2 . شبه دو جنسىها ، با ظاهر زنانه كه در حقيقت مرد هستند و به آسانى درمان مىشوند و جنس حقيقى خود را پيدا خواهند كرد .\r\n\r\n\r\n","description":"","footnote":"\r\n( 1 ) . محمد ابراهيم جناتى ، رسالهء توضيح المسائل ( استفتاءآت ) ، ج 2 ، ص 254 .\r\n","page_name":" 159 ","page_number":159},
  {"content":"\r\n\r\n3 . شبه دو جنسىها ، با ظاهر مردانه كه واقعاً زن هستند و با درمان به جنس واقعى خود دست خواهند يافت .\r\n4 . عدم رشد غدد جنسى .\r\nبفرماييد : آيا انجام عمل جراحى براى مشخص كردن جنسيت واقعى شرعاً جايز است ؟\r\nجواب : انجام عمل جراحى در اين فرض واجب است . « 1 » سؤال : دخترى از كودكى لباس مردانه مىپوشيده و حالا كه بزرگ شده خود را مرد مىداند و با استفاده از داروهاى شيميايى حالت مردانه در او ايجاد شده و با مراجعه به پزشك درخواست تغيير جنسيت خود را نموده است ، آيا پزشك مجاز به تغيير جنسيت مىباشد ؟\r\nجواب : تغيير جنسيت اگر صورى باشد جايز نيست و اگر واقعى باشد [ كه 
  ] اين امر در افراد دو جنسى واقع مىشود به عنوان درمان و ظاهر شدن جنسيت واقعى جايز و گاه واجب است . « 2 » آيت‌الله حسين على منتظرى :\r\nسؤال : بعضى از زنان و مردان در خود احساس جنس مخالف مىكنند و بعضاً اگر تغيير جنسيت ندهند ، احتمال اقدام به خودكشى در آنان هست ، آيا اصولًا تغيير جنسيت جايز است ؟\r\nجواب : به طور كلى ، دليلى بر حرمت تغيير جنسيت نداريم و اگر حال آن‌ها به نحوى باشد كه تغيير جنسيت براى آن‌ها ضرورت داشته باشد ، بعيد نيست كه واجب باشد . « 3 » از نظر ايشان ، تغيير جنسيت در دو جنسىها به دليل اضطرار و اختلالات جسمى و روانى ضرورت دارد . علاوه بر اين ، مشكل ديگر اين گروه وجود حرج از ناحيه انجام تكاليف شرعى است . از اين رو ، در تبيين وجوب تغيير جنسيت افراد خنثى مىگويد :\r\n\r\n\r\n","description":"","footnote":"\r\n( 1 ) . مركز تحقيقات فقهى قوهء قضائيه ، گنجينه آراى فقهى - قضايى ، پاسخ سؤال 5868 .\r\n( 2 ) . ناصر مكارم شيرازى ، مجموعهء رساله استفتاءآت ، تهيه ابوالقاسم عليان نژادى ، ج 1 ، ص 471 - 472 ؛ و نيز : مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 786 .\r\n( 3 ) . حسين على منتظرى ، رسالهء استفتاءآت ، ج 2 ، ص 408 .\r\n","page_name":" 160 ","page_number":160},
  {"content":"\r\n\r\nتغيير جنسيت گاهى ضرورت پيدا مىكند ، مثلًا گاهى افراد دو جنسى دچار بيمارىها و اختلالات روانى و خانوادگى شديد مىشوند ، به طورى كه پزشك متخصص تنها راه معالجه را در تغيير جنسيت مىداند . علاوه بر اين ، براى دو جنسىهاى حقيقى ضرورت ديگرى نيز وجود دارد و آن اين‌كه دو جنسىهاى حقيقى نسبت به احكام و انجام وظايف شرعيه مشكلات بسيارى دارند ، مثل احكام محرميت ، ازدواج ، ارث ، نماز ، ديات و . . . . . . و تنها راه خروج از اين تنگناها تغيير دادن جنسيت آن‌هاست ، تا اين‌كه به مردان ملحق شوند يا به زن . « 1 »\r\n\r\nبند سوم : عدم جواز تغيير جنسيت در افراد خنثى\r\nتا آن‌جا كه نگارنده به دست آورده است ، تنها يكى از فقيهان شيعه با تغيير جنسيت خنثى ، حتى خنثاى مشكل مخالفت كرده است . آيت‌الله سيدصادق شيرازى معتقد است حتى تغيير جنسيت براى « كشف جنسيت » يا « اظهار جنسيت پنهان » جايز نيست و تنها تغيير جنسيت در حيوانات مجاز است .\r\nدر سؤال و جواب از ايشان چنين آمده است :\r\nخنثاى كاذب ، يعنى كسى كه مثلا از نظر وراثتى مرد است ، ولى آلت خارجى وى مخالف آن است و يا برعكس آن . اگر از طريق بررسى و تحقيق معلوم شود كه در واقع مرد هستند ، اگر چه شكل ظاهرى آنان زن است ، آيا در اين حالت ، از بين بردن علائم مردانه و الحاق وى به زن خالص جايز است ؟ و همين طور عكس آن ؟\r\nجواب : تغيير جنسيت بنا بر قول نزديك‌تر به صحت ، جايز نيست ، و الله العالم . « 2 »\r\nتغيير جنسيت مرد به زن و تغيير جنسيت زن به مرد جايز نيست و تغيير\r\n\r\n\r\n","description":"","footnote":"\r\n( 1 ) . حسين على منتظرى ، احكام پزشكى ، ص 113 .\r\n( 2 ) . سيد صادق حسينى شيرازى ، المسائل الطبيهء ، ص 119 - 120 : « سؤال : بالنسبته إلى الخنثى الكاذبة - أى أنّ الشخص فى خلايا جسمه من الناحية الوراثية ذكر مثلًا ولكنّ الآلة الخارجية غير ذلك أو العكس ؟ فإذا علم بالفحص أنّه فى الواقع ذكر مثلًا وإن كان الشكل شكلًا أنثوياً فهل يجوز فى هذه الحالة إزالة عوارض الذكورة مثلًا صيرورته أنثى خالصة أم لا يجوز ذلك ، و كذا العكس ؟\r\nجواب : تغيير الجنس لا يجوز على الأقرب ، والله العالم » .\r\n","page_name":" 161 ","page_number":161},
  {"content":"\r\n\r\nجنسيت در حيوانات جايز است . « 1 » اين پرسش مطرح مىشود كه حال از نظر فقيه فوق الذكر ، حتى خنثاى مشكل نيز مجاز به تغيير جنسيت نيست ، پس وضعيت آنان از نظر ازدواج چگونه است ؟ آيا تا آخر عمر بايد از ازدواج محروم باشند ؟ به اعتقاد آيت‌الله سيد صادق شيرازى ، وى مىتواند يك جنسيت را براى خود انتخاب كند . به عبارت ديگر ، وى در انتخاب جنسيت ، داراى تخيير و حق انتخاب است . بنابراين ، اگر جنسيت مردانه را براى خود انتخاب كند مىتواند با زن ازدواج كند و چنان‌چه خود را زن مىداند ، مىتواند با مرد ازدواج كند . وى مىگويد :\r\nاظهر آن است كه خنثاى مشكل ، كه مرد بودن يا زن بودنش مشخص نيست ، جنسيت مردانه انتخاب كند . پس يا خودش را مرد بداند و با ديگران به عنوان مرد تعامل داشته باشد ، يا اين‌كه جنسيت زنانه را برگزيند ، پس خودش را زن بداند و با ديگران به عنوان زن تعامل داشته باشد . « 2 » البته فتواى فوق ، مخالف فتواى مشهور فقيهان اسلامى اعم از قدما و معاصرين است ؛ چه اين‌كه فقيهان شيعه بالاتفاق معتقدند كه خنثاى مشكل بايد احتياط كرده و از ازدواج با زن يا مرد خوددارى ورزد . دليل فتواى مشهور روشن است . از آن جايى كه وضعيت جنسى خنثاى مشكل با ابهام كامل همراه است و مرد بودن و زن بودن وى مشخص نيست ، نمىتواند ازدواج كند ؛ چه اين‌كه اين احتمال وجود دارد كه وى با هم جنس خويش ازدواج كرده و روابط جنسى وى ، مصداق هم جنس بازى باشد كه از ديدگاه اسلام ممنوع است .\r\n\r\n\r\n","description":"","footnote":"\r\n( 1 ) . همان ، ص 124 : « لا يجوز تحويل الرجل إلى المرأة ، ولا تحويل المرأة إلى رجل ، ويجوز ذلك فى الحيوانات » .\r\n( 2 ) . همان ، ص 119 : « الأظهر أنّ للخنثى المشكل - التى لا يتعيّن ذكوريتها من انوثيتها - أن تختار الذكورية ، فتعامل نفسها و يتعامل الآخرون معها معاملة الذكورية ، أو تختار الانوثية ، فتعامل نفسها و يتعامل الآخرون معها تعامل الانوثية » .\r\n","page_name":" 162 ","page_number":162},
  {"content":"\r\n\r\n\r\nبند چهارم : عدم صدق عنوان « تغيير جنسيت » در خنثى\r\nاز نظر برخى فقيهان شيعه ، اساساً عمل جراحى ، در مورد خنثى ، اعم از خنثاى مشكل يا خنثاى غير مشكل ، تغيير جنسيت محسوب نمىشود ، و حكم تغيير بر آن مترتب نمىشود . بنابراين ، به فرض كه تغيير جنسيت حرام باشد ، اساساً در خنثى حرام نيست . آيت‌الله سيد محسن خرازى مىگويد :\r\nدر مورد خنثى - چه مشكل و چه غير مشكل - قطع يكى از دو آلت تناسلى او براى تقويت ديگرى ، تغيير جنسيت نيست ؛ زيرا يكى از دو آلت تناسلى ، زايد است . در خنثاى غيرمشكل ، به خاطر روشن بودن زايدى يكى از دو آلت ، قطع آن موجب تغيير جنسيت نمىشود .\r\nدر خنثاى مشكل ، عضو ممكن است زايد يا اصلى باشد ؛ لذا قطع آن مردد بين تغيير و غير تغيير است و اين ، شبههء موضوعيهء تغيير است و حكم تغيير بر آن مترتب نمىشود و به فرض كه تغيير جنسيت حرام باشد ، در خنثى حرام نيست ؛ چون صدق تغيير جنسيت ، بر آن مسلّم نيست . معالجهء خنثى - مشكل يا غير مشكل - اشكالى ندارد ؛ زيرا ضرورت معالجه ، كارهاى ممنوع را مباح مىكند ؛ اگر چه مستلزم نگاه و لمس باشد . از جهت ضرر رساندن نيز حرمتى نيست ؛ زيرا گفتيم كه اين كار ، برداشتن عضو زايد است نه ايجاد نقص ، علاوه بر اين‌كه در خنثاى مشكل ، صدق نقص و ضرر ، مسلّم نيست . « 1 »\r\n\r\n\r\n","description":"","footnote":"\r\n( 1 ) . سيد محسن خرازى ، تغيير الجنسية ، مجله فقه اهل البيت ( ع ) ، ش 23 ، ص 243 : « وامّا الخنثى - سواء كان مشكلا أو غير مشكل - فقلع إحدى آلتيه لتقوية الاخرى لايكون تغييراً للجنسية ؛ فإنّ إحدى الالتين فى كل منهما زائدة . ففى غير المشكل تكون زيادته واضحة ، فقلع الزائدة لايوجب تغييراً كما هو واضح ، وفى المشكل فالعضو يمكن أن يكون زائداً كما يمكن أن يكون عضواً أصلياً ، فلقلع مرددّ بين كونه تغييراً أو غير تغيير ، فهو شبهة موضوعية للتغيير فلا يترتب عليه حكم التغيير ، فلو كان التغيير للجنسية محرّماً لما أمكن القول بحرمة ذلك فى الخنثى ؛ لعدم إحراز أنّه تغيير للجنسية .\r\nوعلاج الخنثى - سواء كان مشكلًا أو غير مشكل - لا إشكال فيه ؛ لأنّ ضرورة المعالجة تبيح المحظورات و لو كان مستلزماً للنظر واللمس ، ولا حرمة من جهة إيراد الضرر ؛ لما عرفت من أنّه رفع الزائدة لا النقص ، و أيضاً لعدم إحراز أنّه نقص و ضرر فى المشكل » .\r\n","page_name":" 163 ","page_number":163},
  {"content":"\r\n\r\n\r\nجمع بندى و بين نظريهء مختار\r\nاز نظر اهل سنت ، تغيير جنسيت تنها در افراد خنثى ( دو جنسىها ) جايز است ؛ چون در اين افراد ، اضطراب و تشويش فراوانى وجود دارد و براى رهايى از بلا تكليفى جنسى ، عمل جراحى به منظور تغيير جنسيت ضرورت دارد .\r\nفقيهان شيعه ، بر خلاف اهل سنت ، دربارهء تغيير جنسيت افراد خنثى با تفصيل بيش‌ترى سخن گفته‌اند . به دليل فوق الذكر ، يعنى وجود اضطراب و ناهماهنگى جنسى ، همه فقيهان شيعه معقتدند كه تغيير جنسيت در افراد خنثى جايز است . در اين ميان ، تنها يكى از فقيهان شيعه ، با نظر فوق مخالفت كرده است . از نظر وى ، تغيير جنسيت مطلقاً ، حتى در خنثىها ، ولو خنثاى مشكل جايز نيست و با توجه به اطلاق كلام ايشان ، تغيير جنسيت حتى براى كشف جنسيت نيز جايز نيست .\r\nفقيهان شيعه كه به جواز تغيير جنسيت خنثىها يا دو جنسىها نظر داده‌اند ، معتقدند كه بايد از ملازمات حرام مثل لمس حرام و نظر حرام پرهيز شود ، مگر اين‌كه عمل جراحى ، غير قابل اجتناب باشد . براى مثال ، خنثاى مشكل يا دو جنسى كامل كه زن بودن و يا مرد بودنش روشن نيست ، علاوه بر اين‌كه از نظر جسمى و روحى در اضطرار و بلاتكليفى شديدى گرفتار آمده است ، از نظر شرعى نيز در حرج و گرفتارى است ؛ به گونه‌اى كه انجام احتياطهاى شرعى براى وى ، با عُسر و حرج شديد همراه است . از اين رو ، عده‌اى از فقيهان شيعه معتقدند : در صورت امكان مالى ، جسمى و . . . تغيير جنسيت و عمل جراحى دوجنسى يا خنثى براى تبديل به مرد يا زن واجب است .\r\nبه نظر مىرسد ضرورت تغيير جنسيت براى خنثىها به دليل علائم جنسى دوگانه ، غير قابل انكار است و در اين امر فرقى بين خنثاى مشكل و خنثاى غير مشكل نيست . البته اضطراب و تشويش در مورد خنثاى مشكل ، به مراتب بيشتر از خنثاى غير مشكل است ، ولى خنثاى غير مشكل نيز از وضعيت جنسى خويش به شدت رنج مىبرد و از نظر پزشكان تنها راه درمان ، انجام عمل جراحىِ تغيير جنسيت است و از اين طريق ، آلت تناسلى ضعيف حذف شده و جنسيت ديگر تقويت و كامل مىشود .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nمبحث دوم : ادله جواز تغيير جنسيت در خنثاى مشكل\r\nخنثاى مشكل به دليل دارا بودن هر دو آلت تناسلى ، جنسيت بينابين و دوگانه دارند و دقيقاً مرد بودن يا زن بودن آنان آشكار نيست . همانطور كه پيش‌تر گذشت ، ازدواج براى اين گروه حرام است . « 1 » چون شرط ازدواج اين است كه دو « غير هم جنس » با يكديگر وصلت نمايند . از آن جايى كه جنسيت واقعى خنثاى مشكل روشن نيست ، احتمال دارد كه در صورت وقوع ازدواج ، با « هم جنس » خويش ازدواج نمايد . نيز خنثاى مشكل بايد رعايت احتياطهاى شرعى را بنمايد ؛ يعنى هم واجباتى كه براى مرد لازم است انجام دهد و هم واجبات زن را انجام دهد . نيز خنثاى مشكل ، بايد از امور حرامى كه براى مردان و زنان وجود اجتناب نمايد . البته اين احكام در صورتى است كه خنثى در طبيعت ثالثه ندانيم .\r\nاكنون با توجه به وضعيت فوق ، آيا جايز است كه خنثاى مشكل تغيير جنسيت دهد ؟\r\nدر پاسخ بايد گفت : تغيير جنسيت فى نفسه و بدون ملاحظه ملازمات حرام ، حرام نيست و دليلى از كتاب و سنت بر حرمت تغيير جنسيت وجود ندارد . در مباحث آينده به تفصيل ادلهء قائلين به حرمت تغيير جنسيت بيان شده و پاسخ آن نيز آمده است . همچنين در ادامه ، ادله قائلين به جواز تغيير جنسيت ذكر شده است . از اين رو ، از تكرار آن خوددارى مىكنيم .\r\nعلاوه بر اين ، خنثاى مشكل ، به دليل اختلال شديد هويت جنسى و مشقت انجام احتياطهاى شرعى ، مجاز به تغيير جنسيت است . بنابراين ، با توجه به « قاعدهء اضطرار » و « قاعدهء نفى عسر و حرج » وى مىتواند تغيير جنسيت دهد . در ادامه ، توضيح بيش‌ترى درباره دو قاعدهء فوق ، و تطبيق آن به مسألهء « خنثاى مشكل » يا دو جنسى كامل داده مىشود :\r\n\r\nگفتار اول : تمسك به قاعدهء اضطرار\r\nقاعدهء اضطرار ، يكى از قواعد مشهور فقهى است كه مستند آن ، آيات متعدد قرآن\r\n\r\n\r\n","description":"","footnote":"\r\n( 1 ) . ر . ك : محمد صدر ، منهج الصالحين ، ج 3 ، ص 643 ، مسألهء 3702 ؛ محمد صدر ، ماوراء الفقه ، ج 6 ، ص 135 ؛ على مشكينى ، مصطلحات الفقه ، ص 15 ؛ محمد على اراكى ، گنجينهء سؤالات فقهى قضايى ، سؤال 5868 .\r\n","page_name":" 165 ","page_number":165},
  {"content":"\r\n\r\nكريم و برخى روايات اسلامى است . از باب نمونه ، تنها به يك آيه و دو روايت اشاره مىشود :\r\nانّما حَرّمَ عَليكُمُ المَيتَةَ و الدَّم وَ لَحمَ الخِنزِيرِ و ما اهِلَّ بِهِ لِغير الله فَمَنِ اضطُرَّ غَيرَ باغٍ و لا عادٍ فَلا اثم عَلَيه انَّ اللهَ غفورٌ رحيم ؛ « 1 » خداوند ، تنها ( گوشت ) مردار ، خون ، گوشت خوك و آن‌چه را نام غير خدا به هنگام ذبح بر آن گفته شده ، حرام كرده است . ( ولى ) آن كس كه مجبور شود ، در صورتى كه ستمگر و متجاوز نباشد ، گناهى بر او نيست ؛ ( و مىتواند براى حفظ جان خود ، در موقع ضرورت ، از آن بخورد ؛ ) خداوند آمرزنده و مهربان است . « 2 » علامه طباطبايى ، در تفسير الميزان مىگويد كه « غير باغ و لاعاد » از نظر نحوى ، حال هستند ؛ يعنى در حالى كه ظالم و متجاوز نباشد . به عبارت ديگر ، كسى كه ناچار از خوردن بعضى از اين محرمات شود و اين ناچارى و اضطرار در حالى باشد كه ظالم و متجاوز از حد نباشد ، مانعى ندارد كه از آن‌ها بخورد ؛ ولى اگر در حال ستم و تعدى ، ناچار از خوردن شود ، به اين معنا كه ستم و تعدى و تجاوز سبب اضطرار او شده باشد ، خوردن محرمات براى وى جايز نخواهد بود . « 3 » و « 4 » قال الصادق ( ع\r\n) . . . . ليس شئ ممّا حرّم الله الّا و قد احَلّه لمن اضطر اليه ؛ « 5 »\r\nامام صادق ( ع ) فرمود : هيچ چيز نيست از آن چيزهايى كه خداوند حرام كرده است ، مگر اين‌كه آن را براى شخص مضطر حلال كرده است .\r\nقال الصادق ( ع ) :\r\nمَنِ اضطَرَّ الى المَيتة و الدّم و لَحَم الخِنزير فَلَم يأكُل\r\n\r\n\r\n","description":"","footnote":"\r\n( 1 ) . سورة بقره ( 2 ) ، آيهء 173 .\r\n( 2 ) . ترجمه از ناصر مكارم شيرازى .\r\n( 3 ) . محمد حسين طباطبايى ، الميزان فى تفسير القرآن ، ج 1 ، ذيل آيهء 173 سورهء بقره .\r\n( 4 ) . براى ملاحظهء آيات ديگر كه دلالت بر قاعدهء اضطرار دارد به آيهء 3 سورهء مائده و آيهء 119 سورهء انعام مراجعه كنيد .\r\n( 5 ) . حر عاملى ، وسائل الشيعه ، ج 4 ، ص 690 ، ابواب قيام ، باب 1 ، حديث 6 و 7 ؛ همان ، ج 4 ، ص 699 ، ابواب القيام ، باب 7 ، حديث 1 ؛ همان ، ج 16 ، ص 165 ، ابواب الايمان ، باب 12 ، حديث 18 .\r\n","page_name":" 166 ","page_number":166},
  {"content":"\r\n\r\nشيئاً مِن ذلك حَتى يموتَ فهو كافرٌ ؛ « 1 »\r\nامام صادق ( ع ) فرمود : هر كس به گوشت مردار و خون و گوشت خوك مضطر شود و از آن‌ها تناول نكند تا بميرد ، [ به حكم خدا 
  ] كفر ورزيده است .\r\nگويا در اين روايت ، امام صادق ( ع ) رفع اضطرار را واجب شرعى تلقى كرده و امتناع از آن را مخالفت با خداوند متعال و مصداق كفر به حساب آورده است .\r\nمقدس اردبيلى در تعريف اضطرار مىگويد :\r\nالاضطرارُ مالم يمكِنِ الصبرُ عليه مِثلُ الجوعِ ؛ « 2 »\r\nاضطرار آن است كه صبر بر آن ممكن نباشد ، مانند گرسنگى .\r\nدر تعريف ديگر از « اضطرار » گفته شده است :\r\nواقع شدن شخص تحت شرايط و موقعيت تهديدآميز كه خروج از آن مقتضى ارتكاب فعلى باشد . « 3 » خنثاى مشكل يا دو جنسى كامل در اضطرار واقع شده است و زندگى وى مصداق آشكار اضطرار است و تغيير جنسيت براى وى يك امر ضرورى و غير قابل انكار است . او با تغيير جنسيت مىتواند از « بلا تكليفى جنسى » خارج شده و در اين صورت ، امكان شرعى ازدواج براى وى فراهم گشته و از « رعايت احتياطهاى شرعى » خلاصى پيدا مىكند . وى دچار بيمارى شديد جسمى است و براى بقاى حيات خويش و كسب سلامتى ، نيازمند عمل جراحى است . بنابراين ، حتى اگر معتقد شويم كه تغيير جنسيت ، حرام است ، اين امر ، براى خنثاى مشكل ، به دليل بيمارى شديد جسمى مجاز خواهد بود .\r\nدر تأييد مطلب فوق مىتوان گفت كه برخى مراجع تقليد شيعه كه تغيير جنسيت در مورد افراد سالم را حرام مىدانند ، در مورد « خنثاى مشكل » معتقدند كه اين گروه اگر توان مالى و جسمى دارند ، براى آنان تغيير جنسيت واجب است چنان آن‌كه آيت‌الله\r\n\r\n\r\n","description":"","footnote":"\r\n( 1 ) . حر عاملى ، وسائل الشيعه ، ج 18 ، ص 520 .\r\n( 2 ) . محقق اردبيلى ، زبدة البيان فى احكام القرآن ، ص 363 .\r\n( 3 ) . عبدالقادر عوده ، التشريع الجنائى الاسلامى ، ج 1 ، ص 577 .\r\n","page_name":" 167 ","page_number":167},
  {"content":"\r\n\r\nميرزا جواد تبريزى ، معتقد است كه : تغيير جنسيت جايز نيست . « 1 » با اين حال ، با استفتايى كه نگارنده از ايشان در مورد « تغيير جنسيت خنثاى مشكل » انجام داد ، اظهار داشتند :\r\nاگر براى آنان [ خنثاى مشكل 
  ] امكان [ مالى ، جسمى 
  ] وجود داشته باشد ، واجب است تغيير جنسيت دهند .\r\nفقها « 2 » و حقوق دانان « 3 » اهل سنت كه عمدتاً با تغيير جنسيت مخالف هستند و آن را حرام مىدانند ، در مورد تغيير جنسيت افراد خنثى ، بويژه خنثاى مشكل به جواز آن اعتقاد دارند .\r\n\r\nگفتار دوم : تمسك به قاعدهء نفى عُسرو حَرَج\r\nقاعدهء نفى عسر و حرج ، از قواعد معروف فقهى است كه در تمام باب‌هاى فقه قابل جريان است . « عُسر » ضد معناى « يسر » و به معناى : ضيق ، تنگى ، تنگنا و مشكل است . « حَرَج » نيز به معناى : تنگنا و سختى است . البته با اين تفاوت كه عُسر از لحاظ معنا ، خفيف‌تر از حرج است . به عبارت ديگر ، حرج ، تنگنا و مشكل بسيار شديد را گويند . « 4 » در هر حال ، هر دو از لحاظ حكم يكسان است ؛ يعنى هرگاه تنگى و مشكل و شدتِ غير قابل تحمل وجود داشته باشد ، حكم برداشته شده است . اگر عسر و حرج ناشى از يك تكليف خارج از طاقت انسان باشد و موجب اختلال نظام زندگى فرد و جامعه گردد ، چنين حكمى از انسان برداشته مىشود .\r\nاستفاده از قاعدهء نفى عسر و حرج يا نفى اضطرار در ارائهء خدمات پزشكى توسط جنس مخالف ، در واقع استمداد از « عناوين ثانويه » است . لذا بجاست ابتدا توضيح مختصرى دربارهء اين دو عنوان داده شود .\r\n\r\n\r\n","description":"","footnote":"\r\n( 1 ) . ر . ك : مركز فقهى قوهء قضاييه ، گنجينهء آراى فقهى و قضايى ، پاسخ سؤال 5751 .\r\n( 2 ) . مانند يوسف قرضاوى ، در كتاب : الحلال و الحرام فى الاسلام ، با تعليقهء حسن محمد تقى جواهرى ، ص 156 155 .\r\n( 3 ) . مانند احمد محمد كنعانى ، در كتاب : الموسوعة الطبية الفقهية ، ص 284 - 285 .\r\n( 4 ) . ر . ك : سيد محمد كاظم مصطفوى ، مائة قاعدة فقهية ، ص 298 .\r\n","page_name":" 168 ","page_number":168},
  {"content":"\r\n\r\nعناوين اوليه ، احكامى هستند كه صرف نظر از عوارض مختلفى كه بر آن‌ها عارض مىگردد ، مورد توجه قرار گيرند . مانند : حرمت خوردن گوشت مردار و حرمت نظر و لمس بدن نامحرم . اما در عناوين ثانويه ، با رعايت مصلحت - البته درچار چوب قواعد دقيق و شناخته شدهء فقهى و در مرزهاى معين حكم شرعى - به صورتى متفاوت با آن‌چه كه از عناوين اوليه استنباط مىشود ، جارى مىگردد . مانند مجاز بودن خوردن همان گوشت مردار براى كسى كه در اضطرار و خطر جانى قرار گرفته ( البته تا مرز رفع خطر ، نه بيش‌تر از آن ) ، يا لمس و نظر به بدن بيمار توسط پزشك و پرستار از جنس مخالف ( البته در محدودهء ضرورت قطعى ، نه فراتر از آن ) . به عبارت ديگر ، مىتوان تفاوت‌هاى زير را در اين دو مورد به شرح ذيل يافت :\r\n1 . عناوين اوليه مشخص‌اند ولى عناوين ثانويه ، تابع قاعدهء « الاهم فالاهم » مىباشد .\r\n2 . عناوين اوليه پايدار و ثابت است ، اما عناوين ثانويه موقت و برحسب ضرورت ، در مكان يا زمان معين و نزد شخص معيّنى جارى مىگردد .\r\n3 . عناوين اوليه نسبت به همة افراد يكسان است ، اما عناوين ثانويه نسبت به اشخاص ، متغير است .\r\nهمان‌گونه كه اشاره شد ، بهره‌گيرى از عناوين ثانويه تابع قواعد مشخص فقهى است و عمده‌ترين موارد رجوع به عناوين ثانويه عبارتند از : ضرورت و اضطرار ، نفى عسر و حرج ، مقدمهء واجب ، استفاده از قاعده لاضرر ، حكم ولى فقيه در مصالح اجتماعى ، حفظ نظام اسلامى و . . . . .\r\nدر هر حال ، از جمله قواعد فقهى كه به كمك آن‌ها دشوارىهاى غير قابل تحمل بر طرف و بن بست‌ها موقتاً به خاطر مصلحت بزرگ‌تر گشوده مىشود ، « قاعدهء نفى عسر و حرج » است كه در خدمات پزشكى قرن‌ها مورد استفاده قرار گرفته است ، و حتى با فراهم كردن شرايط مناسب و غير اضطرارى نيز ، هر لحظه كه پاى اضطرار و حرج ، مجدداً به ميان آيد ، توسل به آن‌ها ميسر و كارگشا است . البته چنين توسلى بايد در حريم تعيين شده صورت گيرد و به حداقل ضرورت اكتفا شود .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nلازم است يادآور شويم كه مسالهء حرج و عسر با دشوارىهاى قابل تحمل فرق دارد ، زيرا اصولا انجام برخى دستورات شرعى ذاتاً مشكل است و بايد به خاطر مصالح مهمى كه در كار است آن مشكلات را تحمل كرد ، چنان كه روزه ، جهاد و مانند اين‌ها هر كدام مشكلاتى دارند و از مصاديق حرج محسوب مىشوند .\r\nدر اين جا ، از باب نمونه ، تنها به چند دليل ، از آيات و روايات مربوط به قاعدهء نفى عسر و حرج اشاره مىشود :\r\n\r\nبند اول : كتاب\r\nآياتى از قرآن كريم بر قاعدهء نفى عسر و حرج دلالت دارد . برخى از آن‌ها از اين قرار است :\r\n1 . وَ ما جَعَلَ عَلَيكُم فى الدّينِ مِن حَرَجٍ ؛ « 1 »\r\nو خداوند در دين ( اسلام ) كار سنگين و سختى بر شما قرار نداد .\r\n2 . يريد اللهُ بِكمُ اليسر و لا يريدُ بِكُمُ العُسر ؛ « 2 »\r\nو خداوند راحتى شما را مىخواهد و نه زحمت شما را .\r\n3 . ما يريد اللهُ لِيجَعَلَ عَلَيكُم مِن حَرَج ؛ « 3 »\r\nخداوند نمىخواهد مشكلى براى شما ايجاد كند .\r\nاين آيات شريفه ، دلالت واضح بر اين امر دارند كه خداوند متعال در دين مقدس اسلام ، حكم حرجى تشريع نكرده است ، بلكه دين اسلام ، سهل و سمحه است و افراد متدين به اين دين ، از ناحيهء احكام شرعى در وسعت و سعه هستند . از اين رو ، از ناحيهء هر حكمى كه حرج و استيصال و مشقت لازم آيد ، به دستور اين آيات شريفه ، اين حكم برداشته شده است . « 4 » امام صادق ( ع ) دربارهء خوارج نهروان - كه زندگى خشك ،\r\n\r\n\r\n","description":"","footnote":"\r\n( 1 ) . سورهء حج ( 22 ) ، آيهء 78 ، با ترجمهء مكارم شيرازى .\r\n( 2 ) . سورة بقره ( 2 ) ، آيهء 185 ، با ترجمهء مكارم شيرازى .\r\n( 3 ) . سورهء مائده ( 5 ) ، آيهء 6 ، با ترجمهء مكارم شيرازى .\r\n( 4 ) . ميرزا حسن بجنوردى ، القواعد الفقهية ، ج 1 ، ص 256 .\r\n","page_name":" 170 ","page_number":170},
  {"content":"\r\n\r\nبىمنطق و دشوارى را براى خود انتخاب كرده بودند - فرمودند :\r\nانّ الخوارجَ ضَيقوا على انفُسهم بِجهالَة و إنّ الدّينَ اوسعُ مِن ذلكَ ؛ « 1 »\r\nهمانا خوارج ، از روى نادانى بر خويشتن سخت و تنگ گرفته بودند ، در حالى كه دين وسيع‌تر از آن است ( كه آن‌ها فكر مى كنند ) .\r\n\r\nبند دوم : سنت\r\nروايت‌هاى متعددى از معصومان عليهم السلام نقل شده كه مبناى قاعدهء نفى عسر و حرج قرار گرفته است . يكى از مهم‌ترين آن‌ها ، روايت زير است :\r\nروايت عبد الاعلى آل سام :\r\nقُلتُ لِابى عَبداللهِ ( ع ) : عَثَرتُ فَانقَطَعَ ظَفرى فَجَعَلتُ عَلى اصبَعى مَرارَةً فَكيفَ اصنَعُ بالوُضوءِ ؟ قال : يعرفُ هذا و اشباهُهُ مِن كتابِ اللهِ عَزَّوجَلَّ : قال اللهُ ما جَعَلَ عَليكُم فى الدّينِ مِن حَرَج ، امسَح عَلَيهِ ؛ « 2 »\r\nراوى به امام صادق ( ع ) مىگويد : به زمين برخورد كردم و ناخنم جدا شد . انگشت را با پارچه‌اى بستم . حال چگونه وضو بگيرم ؟ امام ( ع ) فرمود : حكم اين قضيه و نظاير آن از كتاب خدا روشن مىشود ، زيرا خداوند فرموده است در دين بر شما حرجى قرار داده نشده است ، پس بر آن مسح كن .\r\nازاين پاسخ امام صادق ( ع ) نكات زير به دست مىآيد :\r\n1 . نفى حرج ، يك قاعدهء كلى است و طبق رهنمود امام ( ع ) مىتوان از آن براى رفع احكامى كه براى مكلفان ، مضيقه ساز و مشقت آور است ، استفاده كرد .\r\n2 . از اين‌كه امام ( ع ) به جاى نفى حرج ذيل آيهء وضو - كه تناسب بيش‌ترى با سوال دارد - به نفى حرج مذكور در آيهء 78 سورهء حج استناد مىكند ، چنين بر مىآيد كه\r\n\r\n\r\n","description":"","footnote":"\r\n( 1 ) . القواعد الفقهية ، ج 1 ، ص 256 ؛ وسائل الشيعة ، ج 2 ، ص 1071 ، ابواب النجاسات ، باب 50 ، حديث 3 ؛ تهذيب الاحكام ، حديث 2 ، ص 368 ، حديث 1529 ، باب مالايجوز الصلاة فيه ، حديث 61 ؛ من لا يحضره الفقيه ، ج 1 ، ص 257 ، باب ما يصلى فيه و ما لايصلى فيه ، حديث 791 .\r\n( 2 ) . حر عاملى ، وسائل الشيعه ، ج 1 ، ص 327 ؛ محمد بن يعقوب كلينى ، فروع كافى ، ج 1 ، ص 11 ؛ محمد بن حسن طوسى ، تهذيب الاحكام ، ج 1 ، ص 103 .\r\n","page_name":" 171 ","page_number":171},
  {"content":"\r\n\r\nلاحرج مذكور در آيهء اخير ، علاوه بر اين‌كه از عموميت و شمول بيش‌ترى نسبت به آيهء وضو برخوردار است ، بيش‌تر مربوط به حرج عرفى است تا حرج ذاتى كه در آيهء وضو ذكر شده است . « 1 » وضعيت جسمى در خنثاى مشكل يا دو جنسى كامل ، مصداقى روشن از عسر و حرج و مشقت است كه زندگى را براى وى بسيار ناراحت‌كننده قرار داده است . رعايت احتياطهاى شرعى نيز براى آنان دشوار است . از اين رو ، آنان مىتوانند با تغيير جنسيت ، خود را به جنس مطلوب تبديل نمايند و چنان‌چه فرضاً تغيير جنسيت حرام باشد ، به دليل قاعدهء نفى عسر و حرج ، حكم تكليفى حرمت برداشته مىشود .\r\nآيت‌الله سيد محمد صدر نيز معتقدات هرگاه كسى مانند خنثى ، گرفتار حرج و مشكل فراوان شده باشد جايز است تغيير جنسيت داده و جنسيت واحد اختيار كند تا از جهت انجام تكاليف شرعى در مشكل واقع نشود . وى مىگويد :\r\nاين‌كه فرد از ناحيهء جنسيت فعلىاش ، و قبل از تغيير جنسيت ، چه دنيوى و چه دينى ، در دشوارى و مشكل شديد باشد ، مانند آن جايى كه شخص ، خنثى باشد . او از جهت رعايت احتياطهاى شرعى در سختى شديد است . او مىخواهد به جنس مرد يا زن تغيير جنسيت دهد ، تا به صورت معين و مشخص [ و به عنوان مرد يا زن 
  ] وظايف شرعىِ خويش را انجام دهد . « 2 » ايشان در ادامه كلام فوق مىگويد : يكى از موانع شرعى براى تغيير جنسيت خنثاى مشكل ، وجود « ضرر » است . به عبارت ديگر ، تغيير جنسيت همراه با ضرر [ جسمى يا مالى يا . . . 
  ] است ، و هر كارى كه همراه با ضرر و زيان باشد ، از نظر شرعى ممنوع است .\r\nامّا در ادامه ، ايشان از اشكال فوق اين گونه پاسخ مىدهد كه تحمل اين ضرر ،\r\n\r\n\r\n","description":"","footnote":"\r\n( 1 ) . مصطفى محقق داماد ، قواعد فقه ، ج 2 ، ص 85 .\r\n( 2 ) . سيد محمد صدر ، منهج الصالحين ، ج 3 ، ص 643 ، مسألهء 3702 : « أن يكون الفرد فى حرج شديد من جنسه الفعلى قبل التبديل إمّا دنيوياً أو دينياً . كما لو كان خنثى ، وهو متحرج من احكامه الشرعية الاحتياطية ، كما هو المشهور فى حقه ، فهو يريد أن يتحول إلى إحد الجنسين الاخرين ، لكى يتقين عليه التكليف الشرعى » .\r\n","page_name":" 172 ","page_number":172},
  {"content":"\r\n\r\nعقلايى است ؛ چه اين‌كه انجام احتياطهاى شرعى براى خنثاى مشكل ، بسيار سخت و دشوار است . براى مثال ، خنثاى مشكل نمىتواند با هيچ فردى ، چه زن و يا مرد ازدواج كند . « 1 » در حالى كه اگر خنثاى مشكل به مرد تبديل گردد ، احكام خنثى از او برداشته شده و احكام مردها براى او ثابت مىگردد . نيز چنان‌چه خنثاى مشكل به زن تبديل شود ، احكام زنان براى وى ثابت مىگردد . « 2 » علاوه بر اين ، گفته شده كه تغيير جنسيت از نظر اخلاقى نيز مذموم است ؛ چون اقدام به تغيير جنسيت ، حاكى از « عدم رضايت فرد به خلقت خويشتن » و « تلاش براى تغيير خلقت الهى » است ، تا جايى كه گفته شده كه تغيير جنسيت به اين دليل ، حرام است . « 3 » در ارتباط با كلام فوق چند نكته بيان مىشود :\r\nاولًا ، به صرف وجود يك نكتهء اخلاقى ، حرمت فقهى به عنوان يك حكم شرعى ثابت نمىشود . « 4 » آن‌چه به عنوان منابع فقه ثابت شده است عبارتند از : كتاب ، سنت ، عقل و اجماع . بنابراين ، استنباطات اخلاقى بدون استناد به يكى از منابع چهارگانهء فقهى ، حكم شرعى فقهى را اثبات نمىكند و هرگز نمىتوان آن را به عنوان يك حكم شرعى به شارع مقدس يا قانون گذار الهى نسبت داد .\r\nثانياً ، اقدام خنثاى مشكل به تغيير جنسيت و تلاش وى براى تبديل به يكى از دو جنس مرد يا زن ، به معناى : « عدم رضايت فرد از خلقت خويشتن » يا به معناى « تلاش براى تغيير خلقت الهى » نيست ، بلكه به معناى كوشش وى براى درمان بيمارى جسمى و خروج از اختلال هويت جنسى است . وى با تغيير جنسيت مىتواند به يكى از دو جنس مرد يا زن تبديل شده و از انجام احتياطهاى شرعى - كه نوعا خنثاهاى مشكل قادر به انجام آن نيستند - نجات پيدا كند . براى مثال ، امكان ازدواج با جنس مخالف خويش را پيدا مىكند .\r\n\r\n\r\n","description":"","footnote":"\r\n( 1 ) . سيد محمد صدر ، منهج الصالحين ، ج 3 ، ص 643 ، مسألهء 3702 .\r\n( 2 ) . همان ، ج 3 ، ص 643 .\r\n( 3 ) . همان ، ج 3 ، ص 643 .\r\n( 4 ) . همان ، ج 3 ، ص 643 .\r\n","page_name":" 173 ","page_number":173},
  {"content":"\r\n\r\nنيز ، اقدام خنثاى مشكل يا دو جنسى كامل به عمل جراحى ، از نظر عقلا پذيرفته شده است و تقريباً همه فقيهان اسلامى ، اعم از شيعه و سنى با تغيير جنسيت خنثاى مشكل موافقند كه توضيح بيش‌تر در صفحات آينده مىآيد .\r\n\r\nجمع بندى و بيان نظريهء مختار\r\nخنثاى مشكل ، يا دو جنسى كامل يا هرمافروديت حقيقى ، به دليل دارا بودن هر دو آلت تناسلى ، جنسيت بينابين و دوگانه دارد و دقيقاً مرد بودن يا زن بودن آنان آشكار نيست . اين عده ملزم به رعايت احتياطهاى شرعى بوده ، و براى مثال ، ازدواج براى آنان حرام است ، چه اين‌كه اين احتمال وجود دارد كه وى با هم جنس خويش وصلت كرده باشد ، كه در اين صورت ، ازدواج آنان باطل و روابط جنسى آنان نامشروع خواهد بود .\r\nاگرچه برخى فقهاى شيعه و تمام فقيهان اهل سنت به حرمت تغيير جنسيت در انسان سالم معتقدند ، با اين حال ، در مورد خنثاى مشكل يك وحدت عقيده وجود دارد و همهء آنان به جواز تغيير جنسيت خنثاى مشكل معتقد شده‌اند . اما توجه به اين نكته ضرورى است كه « جواز » به معناى « ضرورت و الزام به تغيير جنسيت » نيست . تنها در صورتى كه امكان مالى و توان جسمى وجود داشته باشد براى رفع بلاتكليفى و خروج از وضعيت مبهم جنسى ، تغيير جنسيت واجب خواهد بود . بنابراين ، سخن شيخ طنطاوى ، « 1 » مفتى مصر ، كه به وجوب عمل جراحى براى خنثى معتقد شده است ، قابل مناقشه است . لذا ، نمىتوان گفت كه انجام عمل جراحى يا هورمون درمانى بر شخص واجب است ؛ زيرا ممكن است افرادى باشند كه از انجام عمل جراحى ترس داشته باشند و يا به علت كهولت سن و پيرى ، توان يا حوصلهء درمان را نداشته باشند و يا به دليل بالا بودن هزينه درمان ، توان مالى نداشته باشند .\r\nنتيجه آن‌كه در مشروعيت يا جواز تغيير جنسيت خنثاى مشكل يا دو جنسى كامل ، مخالفت خاصى وجود ندارد و اين عده مىتوانند بر مبناى نظريهء متخصص به جنسى ملحق شوند كه متخصص براى آنان تشخيص داده است .\r\n\r\n\r\n","description":"","footnote":"\r\n( 1 ) . ر . ك : على رضا باريك‌لو ، وضعيت تغيير جنسيت ، مجلهء انديشه‌هاى حقوقى ، ش 5 ( 1382 ) ، ص 75 .\r\n","page_name":" 174 ","page_number":174},
  {"content":"\r\n\r\nآن‌چه بيان شد جواز تغيير جنسيت افراد خنثى ، با ملاحظه امر ثانوى يعنى وجود حرج و اضطرار است . از نظر اصلى اولى ، تغيير جنسيت فى حد نفسه حرام نيست و دليلى بر حرمت آن وجود ندارد . توضيح بيش‌تر اين مسأله در فصل سوم خواهد آمد .\r\n\r\nمبحث سوم : ادله جواز تغيير جنسيت در خنثاى غير مشكل\r\nخنثاى غير مشكل ، با توجه به قرائن و امارات شرعى ، به يكى از دو جنس مذكر يا مؤنث ملحق مىشوند . به عبارت ديگر ، تكليف شرعى آنان از لحاظ مرد بودن يا زن بودن روشن است و بر اين اساس ، مىتوانند ازدواج كنند و احكام شرعى ديگر را بايد متناسب با جنسيت خويش انجام دهند .\r\nاما اين سخن به اين معنا نيست كه اين گروه ، فاقد مشكل جسمى هستند ، بلكه مانند « خنثاى مشكل » داراى ابهام و اشكال جنسى هستند و در مورد آنان ، حالت برزخ جنسى به گونه‌اى است كه گاه حالت‌هاى جنس مخالف در وجود آنان ظاهر شده و شديداً آنان را آزار مىدهد . براى رفع تحير جنسى و خلاصى از بلا تكليفى ، عمل جراحى براى آنان ضرورت دارد تا كاملًا به يك جنس ( مذكر يا مؤنث ) سوق داده شوند . تغيير جنسيت در مورد آنان ، به معناى تبديل خنثى به مرد يا زن است . آيا اين عمل حرام است ؟\r\nبه نظر مىرسد عمل جراحى و تغيير جنسيت جايز است . برخى از دلايلى كه مىتوان براى جواز تغيير جنسيت « خنثاى غير مشكل » بيان كرد ، همان است كه در بحث « خنثاى مشكل » گذشت . مانند : استناد به قاعدهء نفى عسر و حرج ، استناد به قاعدهء نفى اضطرار و مانند آن . البته استناد به اين دو قاعده ، به عنوان « حكم ثانوى » است و تغيير جنسيت - همانطور كه پيش‌تر تذكر داده شد و در آينده به تفصيل توضيح داده مىشود - فى حد نفسه مجاز است و دليلى بر حرمت آن وجود ندارد .\r\nاز نظر برخى فقيهان اسلامى ، تغيير جنسيت حقيقى ؛ يعنى تبديل مرد به زن و يا بر عكس ، تا به حال اثبات نشده است ، و بلكه يكى از مصاديق تغيير جنسيت ، الحاق « خنثاى غير مشكل » به يكى از دو جنس مذكر يا مؤنث است . آيت‌الله على مشكينى مىگويد :\r\nظاهر آن است عمل جراحى تغيير جنسيت براى خنثى جايز است ، پس اگر به\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nيكى از دو جنس مذكر يا مؤنث ملحق شود و به صورت معين ، آثار آن جنس در وى ظاهر شود ، در اين حالت ، تغيير جنسيت صدق مىكند و آثار شرعى جنس جديد [ مرد يا زن 
  ] بر وى جارى خواهد شد ، و اگر آثار هيچ كدام از دو جنس مذكر و مؤنث در وى ظاهر نشود ، وى « خنثاى مشكل » است . « 1 » آيت‌الله محمد مؤمن قمى نيز معتقد است عنوان « تغيير جنسيت » در عمل جراحى خنثاى غير مشكل صدق مىكند . وى مىگويد :\r\nاگر تغيير جنسيت صدق كند ، تنها در خنثاى غير مشكل ، در صورتى كه آلتى را قطع كند كه جنسيت از آن پيروى مىكند ، صدق خواهد كرد ، مانند خنثايى كه حكم به مرد بودن او شده ، آلت تناسلى مردانگى خود را از بيخ بركند ، تا جنبهء زنانگى وى تقويت شود و به زنان بپيوندد . « 2 » از نظر برخى فقيهان اسلامى ، تغيير جنسيت دو نوع است : تغيير جنسيت واقعى و تغيير جنسيت ظاهرى ( صورى ) . به اعتقاد ايشان ، تغيير جنسيت حقيقى تنها در « دوجنسىها » اتفاق مىافتد . آيت‌الله ناصر مكارم شيرازى در اين باره مىگويد :\r\nتغيير جنسيت اگر صورى باشد جايز نيست و اگر واقعى باشد [ كه 
  ] اين امر در افراد دوجنسى واقع مىشود ، به عنوان درمان و ظاهر شدن جنسيت واقعى جايز و گاه واجب است . « 3 » با توجه به كلام فوق ، تغيير جنسيت افراد دوجنسى گاه جايز ، و در برخى موارد واجب است . جايز بودن در صورتى است كه هيچ واجبى ، فوت نشود و هيچ حرامى انجام نشود اما چنان‌چه باقى ماندن بر حالت دو جنسى ، موجب يكى از دو حالت فوق ( ترك واجب يا\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 154 : « فالظاهر جواز عملية الجنسية [ الخنثى 
  ] ، فإن ألحق بها بأحد الطرفين بأن ظهر فيه آثار ، على نحو التعين ، صدق تغيير الجنسية حينئذٍ بالعمل ، و يترتب آثار العنوان المنقلب إليه و إن لم يظهر شئ منها فهو خنثى مشكل » .\r\n( 2 ) . محمد مؤمن قمى ، كلمات سديدة فى مسائل جديدة ، ص 108 : « إنْ صَدَقَ تغييرُ الجنسيةِ فإنّما يصدقُ فى الخنثى غير المشكل إذا أقدم على قلع آلة يتبعها جنسه ، كما إذا أقدم الخنثى المحكوم بالرجولية على قلع ما له من آلة الرجال بالمّرة و من أصلها ليقوى جانب أنثويته فيلحق بالنساء » .\r\n( 3 ) . ناصر مكارم شيرازى ، مجموعة استفتاءآت جديد ، تهيه و تنظيم ابوالقاسم عليان نژادى ، ج 1 ، ص 471 .\r\n","page_name":" 176 ","page_number":176},
  {"content":"\r\n\r\nارتكاب حرام ) گردد ، تغيير جنسيت با تمكّن مالى و جسمى واجب خواهد شد .\r\n« تغيير جنسيت » از عناوين و اصطلاحات جديد است كه در متون دينى و كلمات فقهيان پيشين نيامده است . بنابراين ، نمىتوان در كتب قدما براى آن تعريفى پيدا كرد . تنها برخى از فقيهان معاصر از اصطلاح « تغيير جنسيت » تعريف ارائه داده‌اند . البته تعريف ارائه شده گاه غير صريح و گاه صريح مىباشد . براى مثال ، در كلام امام خمينى آمده است كه تغيير جنسيت مرد به زن و زن به مرد و ملحق كردن خنثى به جنس مرد يا زن ، با عمل جراحى حرام نيست . « 1 » از مفهوم كلام ايشان بر مىآيد كه تغيير جنسيت داراى چهار حالت يا مصداق است : 1 . تبديل مرد به زن . 2 . تبديل زن به مرد . 3 . تبديل خنثى به مرد . 4 . تبديل خنثى به زن .\r\nپيش‌تر بيان شد « 2 » كه تغيير جنسيت در تعريف مشهور فقيهان معاصر « 3 » عبارت است از : « تبديل مرد به زن يا تبديل زن به مرد » . به نظر مىرسد تغيير جنسيت در اصطلاح عرف عبارت است از : تبديل مرد به زن يا بالعكس ، تبديل خنثى به مرد يا زن و تبديل مرد يا زن به خنثى . بنابراين ، از نظر عرف ، تغيير جنسيت داراى شش مصداق يا حالت است كه عبارتند از : 1 . تبديل مرد به زن 2 . تبديل زن به مرد 3 . تبديل خنثى به مرد 4 . تبديل خنثى به زن 5 . تبديل مرد به خنثى 6 . تبديل زن به خنثى .\r\nالبته برخى فقيهان معاصر ، اصطلاح « تغيير جنسيت » را شامل تبديل و تغيير جنسيت حيوانات نيز دانسته‌اند . آيت‌الله سيد محمد صدر مىگويد :\r\n. . . . إذ قد يخطر فى البال وجود المصلحة فى تحويل جنس الحيوان أيضاً ؛ « 4 » به نظر مىرسد گاهى اوقات در تغيير جنسيت حيوان نيز مصلحت وجود دارد .\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيله ، ج 2 ، ص 558 .\r\n( 2 ) . ر . ك : بخش كليات ، تعريف تغيير جنسيت ، از همين نوشتار .\r\n( 3 ) . على مشكينى ، مصطلحات الفقه ، ص 153 ؛ محمد آصف محسنى ، الفقه و المسائل الطبيه ، ج 1 ، ص 111 ؛ سيد محمد صدر ، ماوراء الفقه ، ج 6 ، ص 133 ؛ سيد محمد صدر ، منهج الصالحين ، ج 3 ، ص 642 ؛ يوسف صانعى ، استفتاءآت پزشكى ، ص 92 ؛ محمد قائنى ، المبسوط فى فقه المسائل المعاصره ، ج 2 ، ص 337 .\r\n( 4 ) . آيت الله سيد محمد صدر ، منهج الصالحين ، ج 3 ، ص 142 .\r\n","page_name":" 177 ","page_number":177},
  {"content":"\r\n\r\nبايد توجه داشت كه حكم جواز تغيير جنسيت يا اصلاح جنسيت در مورد خنثاى غير مشكل ، به صورت مطلق نيست . توضيح آن كه ، خنثاى غيرمشكل دو قسم است : خنثاى انثى و خنثاى مذكر . در ادامه ، جواز يا عدم جواز تغيير جنسيت در هر يك ، مورد بررسى و تحليل قرار مىدهيم .\r\n\r\nگفتار اول : جواز يا عدم جواز تغيير جنسيت در خنثاى انثى\r\nخنثاى انثى ، خنثاى غير مشكلى است كه با توجه به علائم و امارات شرعى ، به جنس مؤنث ملحق شده و احكام زن بر او جارى مىشود . اين فرد ، حالت زن بودنش ، به حالت مرد بودنِ وى غلبه و ترجيح دارد ، و به گونه ضعيف و ناقص ، حالت و صفاتِ مردانه در او بروز و ظهور دارد .\r\nتغيير جنسيت يا اصلاح جنسيت در خنثاى انثى ، به معناى حذف آلت مردانه است . وى به دليل بيمارى و حالت اضطرار و عُسر و حرج كه گرفتار آن شده است ، از نظر شرعى مجاز به عمل جراحى است ؛ البته در صورتى كه توان مالى و جسمى براى چنين عمل جراحى وجود داشته باشد .\r\nدر اين حالت ، اين پرسش مطرح است كه آيا خنثاى انثى ، مجاز است كه با عمل جراحى ، علائم زنانگى خويش را حذف نمايد و خود را به مردان ملحق سازد ؟\r\nدر پاسخ بايد گفت كه در خنثاى انثى ، دو گونه عمل جراحى ممكن است صورت پذيرد كه لازم است هر يك به صورت مستقل مورد بررسى قرار گيرد :\r\nحالت اول : عمل جراحى به منظور تبديل خنثاى انثى به زن كامل و حذف آلت تناسلى مردانه .\r\nحالت دوم : عمل جراحى به منظور تبديل خنثاى انثى به مرد و حذف آلت تناسلى زنانه .\r\nدر ادامه ، هر يك از دو حالت فوق را بررسى مىكنيم :\r\n\r\nبند اول : تبديل خنثاى انثى به زن كامل\r\nعمل جراحى در اين حالت ، در واقع « اصلاح جنسيت » است و اطلاق عنوان « تغيير جنسيت » بر اين فرض صحيح نيست ؛ زيرا حالت زن بودن در وى غلبه و ترجيح دارد و\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nآلت مردانه كه ضعيف است با عمل جراحى حذف مىشود . نهايت چيزى كه در اين حالت اتفاق مىافتد ، تقويت جنسيت غالبِ خنثاى غير مشكل است و تبديل موضوع ( تبديل مذكر به مؤنث يا بالعكس ) نيز پديدار نشده است و بعد از عمل هم ، شخص موظف به انجام تكاليف خويش بر اساس جنسيت غالب است . از اين رو ، آيت‌الله سيد محمد صدر مىگويد :\r\nهنگامى كه خنثاى غير مشكل به غير خنثى تبديل مىشود . در اين حالت ، خنثاى غير مشكل از نظر شرعى مرد يا زن خواهد بود ، همانطور كه توضيح آن در كتاب ارث گذشت .\r\nيا خنثاى غير مشكل به همان جنسيتى كه قبلًا براى او ثابت شده بود تبديل مىشود . براى مثال ، خنثاى غير مشكل - براساس علائم و امارات شرعى - به عنوان مرد شناخته شده بود و بعد از عمل به مرد كامل تبديل مىگردد ؛ يا اين‌كه خنثاى غيرمشكل قبلًا به عنوان زن شناخته شده بود و بعد از عمل به زن كامل تبديل مىشود ؛ در اين حالت ، هيچ حكمى از احكام شرعيهء اين فرد تغيير نمىكند .\r\nيا خنثاى غير مشكل به غير آن جنسى تبديل مىشود كه قبلًا براى او ( از نظر شرعى ) ثابت شده بود . ( براى مثال ، قبل از عمل جراحى ، براساس علائم و امارات شرعى مرد شناخته شده بود ، ولى بعد از عمل جراحى به زن تبديل شده است ، يا قبلًا زن شناخته شده بود و بعد از عمل جراحى به مرد تبديل شده است ) ، اين نوع عمل جراحى ، از نوع تغيير جنسيت مرد به زن يا زن به مرد است كه قبلًا توضيح آن گذشت . « 1 » حالت اول كه « اصلاح جنسيت » است در واقع ، نوعى معالجه و درمان است و براى\r\n\r\n\r\n","description":"","footnote":"\r\n( 1 ) . سيد محمد صدر ، منهج الصالحين ، ج 3 ، ص 644 ، مسألهء 3710 : « إذا تحولت الخنثى غير المشكل إلى غير الخنثى ، فالخنثى غير المشكل هو المحكوم شرعاً بالرجولة أو بالانوثة ، كما سبق فى كتاب الارث . فإمّا أن تتحول إلى نفس ما ثبت لها حكمه ، كما لو تحول المحكوم بالرجولة إلى رجل كامل أو المحكوم بالانوثة إلى انثى كاملة ، لم يتغير عندئذ منها حكم من الأحكام الشرعية التى كانت ثابتة لها . و إمّا أن تتحول إلى الجنس الآخر التى لم تكن تابعة له . فتكون كما لو تحول الرجل إلى إمرأة أو الإمراة إلى رجل . و قدسبق الحديث عنها » .\r\n","page_name":" 179 ","page_number":179},
  {"content":"\r\n\r\nرفع « تحير جنسى » و بر طرف ساختن نارسايى جنسى ، عمل جراحى برطبق نظر پزشكان متخصص بلا اشكال است . اين عمل جراحى ، اگر به دليل ضرورت پزشكى و يا به دليل عسر و حرج باشد ، نافى حرمت لمس و نظر حرام است . به عبارت ديگر ، پزشك معالج ، چنان‌چه مجبور به لمس و نظر به عورت بيمار باشد ، مرتكب فعل حرام نشده است .\r\n\r\nبند دوم : تبديل خنثاى انثى به مرد\r\nعمل جراحى در حالت دوم ، مصداق « تغيير جنسيت » است ؛ چه اين‌كه با توجه به علائم و امارات شرعى ، خنثاى غير مشكل به زنان ملحق شده است و از نظر شرعى ، احكام زنان بر وى جارى است . پس اگر آلت تناسلى زنانه با عمل جراحى حذف شود ، « تغيير جنسيت » صدق مىكند .\r\nبه نظر مىرسد دليلى بر حرام بودن اين گونه عمل جراحى وجود ندارد ، نهايت آن‌كه بايد از ملازمات حرام پرهيز كرد ( در مباحث آينده ادلة جواز تغيير جنسيت خواهد آمد ) .\r\nالبته اگر براى چنين عمل جراحى ، ضرورت و اضطرار وجود داشته باشد ، عمل جراحى تغيير جنسيت بلا مانع است . از اين رو ، آيت‌الله محمد مؤمن قمى مىگويد :\r\nدليلى بر حرام بودن اين گونه عمل جراحى وجود ندارد ؛ زيرا فردى كه به اين عمل مىپردازد ، پيش از عمل ، جزء يكى از دو صنف ( مرد يا زن ) بوده و حكم يكى از اين دو را داشته است ، امّا پس از انجام عمل جراحى ، عنوان پيش بر او صدق نمىكند و در نتيجه ، دليل‌هاى احكام اين عنوان هم او را در بر نمىگيرند ، بلكه عنوان مقابل ( عنوان جديد ) بر او صدق مىكند و بناگزير ، دليل احكام اين عنوان هم ، او را در بر مىگيرد و هيچ مشكلى دربارهء وى تصور نمىشود .\r\nبر اين اساس ، دو عنوان اين جا ( عنوان قديم و عنوان جديد ) همانند دو عنوان : حاضر و مسافرند . بدين معنا كه هيچ بازدارنده‌اى وجود ندارد كه فردى از دايرهء يكى از دو عنوان بر آيد و در دايرهء عنوان ديگر ، در آيد و دليل عنوان پيشين هم او را در بر نمىگيرد ، بلكه دليل عنوان جديد او را در بر مىگيرد و پس از\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nانجام عمل جراحى ، حكم عنوان جديد بر او بار مىشود .\r\nبنابراين ، هيچ دليلى در اين جا بر حرام بودن اصل عمل تغيير جنسيت ، وجود ندارد ، لكن اين عمل ، گاه مستلزم كار حرام است ، از قبيل نگاه كردن به شرمگاه و لمس كردن آن در صورتى كه حرام باشند .\r\nدر نتيجه ، براى انجام جراحى هيچ راه شرعى وجود ندارد ، مگر در كودك ، پيش از آن‌كه به سن بلوغ و تشخيص برسد و يا در موردى كه پزشك جرّاح شوهر و يا همسر فردى باشد كه روى او عمل جراحى انجام مىشود . البته اين هم ، برابر ديدگاهى است كه مىگويد : فرد مورد عمل جراحى قرار گرفته ، به صرف كندن آلت تناسلى و بخيه زدن محلى ، از صنف قبلى خارج نمىشود . اين ديدگاه در خور درنگ است . « 1 » در رابطه با كلام فوق ، چند نكته بيان مىشود :\r\nنكته اول\r\nيكى از مهم‌ترين روش‌هاى تعيين جنسيت ، وجود « آلت تناسلى مردانه يا زنانه » است . طبيعى است كه با عمل جراحى و حذف آلت تناسلى ، فرد از جنسيت سابق خارج مىشود ، و يا لااقل جنسيت سابق وى مورد ترديد است . حال اگر فرضاً يكى از زوجين ، خود مستقيماً به عمل جراحى اقدام نمايد و همسر خويش را تغيير جنسيت دهد ، ازدواج سابق منحل شده ، و هيچ گاه در وضعيت جديد ، رابطهء زوجيت سابق وجود نخواهد داشت . از اين رو ، نويسندهء فوق معتقد است : اين‌كه فرد با حذف آلت تناسلى ، از\r\n\r\n\r\n","description":"","footnote":"\r\n( 1 ) . محمد مؤمن قمى ، كلمات سديد فى مسائل جديدهء ، ص 108 - 109 : « لا دليل على حرمة أصل هذه العملية ، فإنّ المقّدم عليها كان داخلًا فى عنوان أحد الصنفين محكوماً عليه بحكمه ، و بعد إجرا العملية لايصدق عليه هذا العنوان ، فلا يعمّه أدلة أحكامه ، بل يصدق عليه العنوان المقابل ، ولامحالة يعمّه دليل أحكامه ، و لا يتصوّر فيه محذور . فالعنوانان هنا مثل عنوان المسافر و الحاضر ، فإنّه لا مانع من خروج أحد عن أحد العنوانين و دخوله فى الاخر ، فلا يعمه دليل العنوان السابق ، ما يعمه دليل العنوان اللاحق ، و يحكم عليه بعد العملية به حكم العنوان الجديد ، كما هو واضح . فأصل عملية تغيير الجنسية هنا لا دليل على المنع عنه ، إلّا أنّه ربّما كانت ملازمة لأعمال محرمة كالنظر إلى العورة أو لمسها ، و هما محرمان ، فلا طريق إليه مشروع إلّا فى الطفل قبل بلوغه و تمييزه ، أو فيما كان الطبيب الجراح زوجا أو زوجة لمن يقع العمل عليه ، بناءًا على أنّه به مجرد القلع و خياطة المحل لا يخرج عن الصنف الذى كان فيه ، فتأمّل » .\r\n","page_name":" 181 ","page_number":181},
  {"content":"\r\n\r\nجنسيت خويش خارج نشود ، در خور درنگ است .\r\nنتيجه مطلب بالا اين خواهد بود كه حتى يكى از زوجين - اگر پزشك جراح باشد - نمىتواند همسر خويش را تغيير جنسيت دهد ؛ چه اين‌كه به صرف عمل جراحى و حذف آلت تناسلى ، ازدواج سابق باطل خواهد شد و بنابراين ، محرميت وجود نخواهد داشت . در نهايت ، تداوم عمل جراحى حرام خواهد بود ؛ چون مستلزم لمس حرام و نظر به نامحرم خواهد بود .\r\nآيت‌الله محمد آصف محسنى نيز به حرمت تغيير جنسيت يكى از زوجين توسط ديگرى معتقد است . وى در اين باره چنين مىگويد :\r\nعمده مطلبى كه عمل تغيير جنسيت را حرام مىكند ، عبارت است از لمس عورت و بدن و نظر به عورت و بدن ، كه اين امر ، هم براى جراح و هم براى شخص خواهان تغيير جنسيت ، حرام است . بله ، اگر بين پزشك و كسى كه خواهان تغيير جنسيت است ، رابطة زوجيت وجود داشته باشد ، در جواز عمل جراحى ، بحث و ترديد وجود دارد ؛ چون به مجرد خروج يكى از زوجين از جنسيت خويش ، ازدواج باطل مىشود و عمل جراحى ، براى آن دو ، در صورتى جايز خواهد بود كه عقد ازدواج باطل نشود و بعد از عمل جراحى ، حرام است ؛ چون آن دو با يكديگر اجنبى ( نامحرم ) خواهند بود . « 1 » البته ديدگاه دومى نيز در اين باره وجود دارد . از نظر برخى فقيهان ، « تغيير جنسيت فرد توسط همسر » جايز است . آيت‌الله سيد محمد صدر معتقد است : تنها دو راه براى جواز تغيير جنسيت وجود دارد كه يكى از آن موارد « تغيير جنسيت توسط همسر » است . وى مىگويد :\r\nاز نظر فقهى مىتوان دو طريق براى جواز تغيير جنسيت بيان كرد : طريق\r\n\r\n\r\n","description":"","footnote":"\r\n( 1 ) . محمد آصف محسنى ، الفقه و المسائل الطبية ، ج 1 ، ص 111 - 112 : « فعمدة ما يحرم العمل المذكور هو لمس العورة و البدن و النظر إليهما ، فإنّهما حرامان على الفاعل و المفعول . نعم ، إذا كان الطبيب و طالبة التغيير - أو الطبية و طالبه - زوجان ، و إن عقد أحدهما على الآخر بالفعل للعملية المذكورة ، ففى جواز العمل بحث ؛ لبطلان الزوجية به مجرد خروج أحد الزوجين عن جنسه ، فالعملية المذكورة إنّما تجوز لهما ما لم يبطل عقد الزواج ، و بعده تحرم ، لأنّهما أجنبيان » .\r\n","page_name":" 182 ","page_number":182},
  {"content":"\r\n\r\nاول ، اين‌كه پزشك جراح براى بيمار حلال باشد ، مثل آن‌جايى كه پزشك ، زوج يا زوجهء بيمار باشد . طريق دوم ، اين‌كه فرد در جنس فعلىاش ، از نظر دنيايى يا دينى در حرج شديد باشد ، مثل آن جايى كه فرد خنثى است . « 1 » در مورد « تغيير جنسيت فرد توسط همسر » دو ديدگاه وجود دارد : ديدگاه اول به حرمت اين نوع تغيير جنسيت معتقد است كه دليل آن گذشت . ديدگاه دوم به جواز اين نوع تغيير جنسيت معتقد است . در مورد قول دوم ، دليلى ذكر نشده است ولى از محتواى كلام آنان مىتوان اين دليل را بيان كرد كه : زن و شوهر نسبت به يكديگر مَحرم بوده و مىتوانند به تمام اعضاى ديگر نگاه كنند . بنابراين ، اقدام به عمل جراحى ، توسط همسر هيچ محذور شرعى ندارد .\r\nدر مقابل ، ديدگاه اول معتقد است اگر چه قبل از عمل جراحى ، جواز لمس و نظر براى زوجين وجود دارد ، ولى به محض عمل جراحى و قطع آلت تناسلى ، فرد از جنسيت فعلىاش خارج شده و ازدواج نيز باطل مىگردد . بنابراين ، محرميت و جواز نظر از بين مىرود .\r\nبه عنوان نظر مختار مىتوان گفت : تغيير جنسيت فرد توسط همسر جايز است ؛ چون قبل از عمل به دليل اين‌كه زوجين مَحرم يكديگرند ، لمس و نظر به عورت حرام نخواهد بود ، و در حين عمل و پس از حذف آلت تناسلى ، اگر چه زوجيت از بين مىرود ، ولى جراح موظف است براى حفظ حيات بيمار ، عمل جراحى را به اتمام برساند و حرمت لمس و نظر به دليل ضرورت حفظ جان بيمار برداشته مىشود .\r\nنكتهء دوم\r\nبه طور كلى احكام شرعى تابع موضوعات است ، به گونه‌اى كه اگر موضوع\r\n\r\n\r\n","description":"","footnote":"\r\n( 1 ) . سيد محمد صدر ، منهج الصالحين ، ج 3 ، ص 643 ، مسألهء 3702 : « يمكننا من الناحية الفقهية أن نتصور سببين لجواز التبديل : أحدهما : أن يكون الطبيب القائم بالتبديل حليلا للمريض ، كما لو كان زوجها أو كانت زوجته . ثانيهما : أن يكون الفرد فى حرج شديد من جنسه الفعلى قبل التبديل إمّا دنيوياً أو دينياً ، كما لو كان خنثى » .\r\n","page_name":" 183 ","page_number":183},
  {"content":"\r\n\r\nعوض شود ، حكم مربوطه نيز تغيير خواهد كرد . « 1 » بسيارى از احكام شرعى تابع جنس مردانه يا زنانه است . اين‌كه فرد ، مرد باشد يا زن ، حقوق و تكاليف وى نيز متفاوت خواهد بود .\r\nبا اين توضيح ، چنان‌چه خنثاى غير مشكل - كه با توجه به علائم شرعى به گروه زنان ملحق شده است - تغيير جنسيت دهد و به جنس مرد تبديل گردد ، حقوق و تكاليف وى تابع جنسيت جديد وى خواهد بود . شبيه اين مسأله ، در عنوان « مسافر » و « حاضر » وجود دارد . چنان‌چه يكى از دو عنوان به عنوان ديگر تبديل گردد ، اولًا ، تبديل يك عنوان به عنوان ديگر ، منع شرعى ندارد . ثانياً ، حكم اتمام يا قصر نماز ، تابع عنوان جديد خواهد بود . از اين رو ، آيت‌الله سيد محمد صدر مىگويد :\r\nاگر خنثاى مشكل به مرد تبديل شود ، احكام و تكاليف مربوط به خنثى از او برداشته مىشود و تكاليف مردان براى او ثابت مىشود . و هنگامى كه خنثاى مشكل به زن تبديل مىشود ، تكاليف زنان براى او ثابت خواهد شد . « 2 » نكته سوم\r\nاصل عمل تغيير جنسيت . منع شرعى ندارد ، اما بايد از ملازمات حرام مثل لمس و نظر حرام اجتناب شود ، مگر در مواردى كه خنثاى غير مشكل كه تن به عمل جراحى داده ، غير بالغ و غير مميز باشد و يا عمل جراحى تغيير جنسيت ، بنا به دلايلى ، ضرورت اجتناب‌ناپذير داشته باشد .\r\n\r\nگفتار دوم : جواز يا عدم جواز تغيير جنسيت در خنثاى مذكر\r\nيكى ديگر از اقسام خنثاى غير مشكل ، « خنثاى مذكر » است . خنثاى مذكر ، خنثاى غير مشكلى است كه با توجه به علائم و قرائن شرعى به جنس مذكر ملحق شده و احكام مردان بر وى جارى است . اين فرد ، حالت مردانه‌اش بر حالت زنانه‌اش غلبه و\r\n\r\n\r\n","description":"","footnote":"\r\n( 1 ) . ر . ك : محمد قائنى ، المبسوط فى فقه المسائل المعاصرة ، ج 1 ، ص 27 .\r\n( 2 ) . سيد محمد صدر ، منهج الصالحين ، ج 3 ، ص 644 ، مسألة 3709 : « لو تحولت الخنثى المشكل إلى رجل إنتفت عنها احكام الخنثى ، و ثبت لها أحكام الرجل . و إذا تحولت إلى إمرأهء ثبتت لها أحكامُ المرأة » .\r\n","page_name":" 184 ","page_number":184},
  {"content":"\r\n\r\nترجيح دارد و به گونهء ضعيف ، حالت و ويژگى زنانه در وى ظهور و بروز دارد .\r\nآيا تغيير جنسيت براى وى جايز است يا خير ؟ در پاسخ بايد گفت : تغيير جنسيت در خنثاى مذكر نيز مانند خنثاى مؤنث داراى دو فرض است :\r\nفرض اول : عمل جراحى به منظور تبديل خنثاى مذكر به مرد كامل و حذف آلت تناسلى زنانه .\r\nفرض دوم : عمل جراحى به منظور تبديل خنثاى مذكر به زن و حذف آلت تناسلى مردانه .\r\nفرض اول ، در واقع اصلاح جنسيت است و نه تغيير جنسيت ؛ چه اين‌كه حالت مردانه در وى غلبه و ترجيح دارد و آلت تناسلى و علائم زنانگى كه در وى به صورت ضعيف است به وسيلهء عمل جراحى و درمان پزشكى حذف مىشود . وى چه قبل از عمل و چه بعد از عمل ، به عنوان مرد شناخته مىشود ، « 1 » الا اين‌كه قبل از عمل براساس قرائن و امارات شرعى به عنوان مرد ، موظف به انجام تكاليف شرعى بوده است ، ولى بعد از عمل ، به مرد كامل تبديل شده و حقيقتاً به عنوان مرد ( و نه براساس قرائن و امارات شرعى ) وظايف و تكاليف شرعى خويش را انجام مىدهد .\r\nعمل جراحى تغيير جنسيت جايز است ؛ چه اين‌كه عمل جراحى به منظور معالجه و درمان و براى بر طرف ساختن نارسايى جنسى و رفع تحير جنسى و برطبق نظر پزشكانِ متخصص صورت گرفته است . بنابراين ، منع شرعى وجود ندارد . اين عمل جراحى كه به دليل ضرورت پزشكى و يا به دليل عسر و حرج صورت پذيرفته ، نافى حرمت لمس حرام و نظر حرام است و پزشك جراح و پرستار چنان‌چه مجبور به لمس و نظر به شرمگاه بيمار باشد ، مرتكب فعل حرام نشده است .\r\nدر فرض دوم ، دليلى بر حرام بودن آن نداريم و شخص كه براساس ملاك‌ها و علائم شرعى به گروه مردان ملحق شده بود ، با عمل جراحى به جنس مقابل تبديل گشته و از اين به بعد ، احكام زن بر وى جارى است ، ولى اين عمل گاه مستلزم كار حرام\r\n\r\n\r\n","description":"","footnote":"\r\n( 1 ) . ر . ك : سيد محمد صدر ، منهج الصالحين ، ج 3 ، ص 644 ، مسألهء 3710 .\r\n","page_name":" 185 ","page_number":185},
  {"content":"\r\n\r\nاست ، از قبيل : نگاه به شرمگاه و لمس آن ، مگر در مورد كودك پيش از آن‌كه به سن بلوغ و تشخيص برسد . « 1 »\r\n\r\nجمع‌بندى و بيان نظريهء مختار\r\nخنثاى غير مشكل ، خنثايى است كه با توجه به علائم و قرائن شرعى ، به يكى از دو جنس مذكر يا مؤنث ملحق است و از نظر شرعى ، تكليف شرعى آنان از لحاظ مرد بودن يا زن بودن روشن است و بر اين اساس مىتواند با جنس مخالف ازدواج كند و تكاليف شرعى خويش را طبق جنسيت غالب خويش انجام دهد .\r\nاما سخن فوق به اين معنا نيست كه اين گروه فاقد مشكل و عُسر و حرج هستند ، بلكه مانند خنثى مشكل از دوگانگى جنسى رنج مىبرند . از اين رو ، انجام عمل جراحى ، براى تغيير جنسيت و تبديل شدن به جنسيت كامل ضرورت دارد .\r\n\r\n\r\n","description":"","footnote":"\r\n( 1 ) . ر . ك : محمد مؤمن ، كلمات سديدهء فى مسائل جديدهء ، ص 109 ؛ محمد مؤمن ، سخنى دربارهء تغيير جنسيت ، مجله فقه اهل بيت ( ع ) ، ش 7 ، ص 96 .\r\n","page_name":" 186 ","page_number":186},
  {"content":"\r\n\r\n\r\nفصل دوم تغيير جنسيت به منظور كشف جنسيت\r\nعده‌اى داراى جنسيت پنهان هستند و آن‌چه در ظاهر مشاهده مىشود ، خلاف آن چيزى است كه در واقع وجود دارد . تغيير جنسيت در مورد اين عده به معناى « كشف جنسيت » است و در واقع تغيير جنسيت يا تبديل جنسيت صورت نمىگيرد . اطلاق اصطلاح « تغيير جنسيت » به اين نوع عمل جراحى ، صورى و ظاهرى است و علت اطلاق آن اين است كه در جامعه چنين فردى به عنوان « زن » شناخته مىشده است و پس از عمل به عنوان « مرد » شناخته مىشود و يا برعكس . چنين رخدادى در هر جامعه‌اى پديد آيد ، مردم از آن به « تغيير جنسيت » ياد مىكنند ، در حالى كه اين امر چيزى جز « كشف جنسيت » نيست .\r\nدر هر حال ، در ابتدا ديدگاه امام خمينى دربارهء « تغيير جنسيت به منظور كشف جنسيت » مىآوريم و آن‌گاه در توضيح كلام ايشان ، چهار مبحث بيان مىشود .\r\nامام خمينى در مورد تغيير جنسيت اين گروه چنين مىگويد :\r\nلو فرض العلم بأنّه داخل قبل العمل فى جنس مخالف و العملية لاتبدّل جنسه بأخر بل تكشف عما هو مستور فلا شبهة فى وجوب ترتيب آثار الجنس الواقعى و حرمة آثار الجنس الظاهر ، فلو علم بأنّه رجل يجب\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nعليه ما يجب على الرجال و يحرم عليه ما يحرم عليهم و بالعكس ، و أما وجوب تغيير صورته و كشف ما هو باطن فلا يجب إلّا إذا توقف العمل بالتكاليف الشرعية أو بعضها عليه و عدم إمكان الإحتراز عن المحرمات الإلهية الّا به فيجب ؛ « 1 »\r\nچنان‌چه شخصى قبل از عمل جراحى در جنس مخالف قرار دارد و عمل جراحى ، جنسيت وى را تغيير نمىدهد ، بلكه آن‌چه را پنهان است آشكار مىسازد ، در اين صورت ، بدون شبهه واجب است آثار جنس واقعى را رعايت نمايد ، و ترتيب آثار جنس ظاهرى حرام است .\r\nبنابراين ، اگر بداند كه در واقع مرد است ، آن‌چه بر مردان واجب است ، بر وى واجب و آن‌چه بر مردان حرام است بر وى حرام مىباشد . و اما تغيير شكل و كشف آن‌چه پنهان است ، واجب نيست مگر در صورتى كه عمل به تكاليف شرعى يا پاره‌اى از آن نياز به عمل جراحى داشته و احتراز از محرمات الهى جز به آن امكان نداشته باشد ، در اين صورت تغيير شكل با عمل جراحى واجب مىشود . « 2 » در توضيح كلام فوق چند مبحث بيان مىشود :\r\n\r\nمبحث اول : بطلان و حرمت تغيير جنسيت ظاهرى\r\nهرگاه از تغيير جنسيت سخن مىگوييم ، منظور از آن « تغيير جنسيت واقعى » است و فقيهان اسلامى « تغيير جنسيت صورى يا ظاهرى » را منع نموده و اين كار را حرام و خلاف شرع مىدانند و اگر بر اساس آن ، ازدواجى صورت پذيرد ، اين ازدواج باطل است ، چون اين ازدواج ، « ازدواج با هم جنس » است . آيت‌الله محمد فاضل لنكرانى مىگويد :\r\nتغيير جنسيت گاهى صرفاً ظاهرى و صورى است ، يعنى مثلًا طبيعت بدن مؤنث است و در واقع اثرى از آلت انوثيت نيست ، بلكه فقط يك جراحى صورى انجام مىگيرد و چيزى شبيه آلت مذكر ظاهر مىگردد . اين كار حرام\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيله ، ج 2 ، ص 559 ، مسألهء 2 .\r\n( 2 ) . ترجمه از : عبدالكريم بىآزار شيرازى ، رسالهء نوين ، ج 3 ، ص 63 - 64 .\r\n","page_name":" 188 ","page_number":188},
  {"content":"\r\n\r\nاست و بايد به شدت از آن پرهيز نمود و اگر ازدواجى بر اساس آن صورت بگيرد ، حرام و باطل است . « 1 » آيت‌الله ناصر مكارم شيرازى نيز مىگويد :\r\nتغيير جنسيت گاهى ظاهرى و صورى است ؛ يعنى اثرى از آلت جنس مخالف در او نيست ؛ فقط يك جراحى صورى در او انجام مىگيرد و چيزى شبيه آلت جنس مخالف ظاهر مىگردد ، اين كار جايز نمىباشد . « 2 » و اگر ازدواجى براساس آن صورت گيرد حرام و باطل است و حد شرعى دارد . « 3 » آيت‌الله سيد محسن خرازى براين امر تأكيد مىورزند كه تغيير جنسيت بايد واقعى و حقيقى باشد و تغيير جنسيت ظاهرى مورد بحث و گفت و گو نيست . ايشان در اين باره چنين مىگويد :\r\nمراد ما از تغيير جنسيت خصوص قطع آلت تناسلى و ايجاد حفره‌اى به جاى آن نيست تا مرد در امكان نزديكى ، شبيه زن شود ؛ زيرا چنين كارى موجب تغيير جنسيت نمىشود . بلكه مقصود ما از تغيير جنسيت آن است كه هويت و جنسيت مرد به كلى تغيير كند . « 4 »\r\n\r\nمبحث دوم : انجام تكاليف براساس جنسيت واقعى\r\nهرگاه جنسيت فرد مخفى باشد و او از اين امر اطلاع داشته باشد ، لازم است تكاليف و وظايف شرعى خويش را براساس جنسيت واقعى ( كه پنهان است ) انجام دهد ؛ چون هرگاه از « جنسيت » سخن مىگوييم ، منظور از آن جنسيت واقعى فرد است و اساساً خطابات شارع مقدس ( قانون گذار الهى ) به موضوعات واقعى تعلق گرفته است . پس اگر فرد علم و يقين\r\n\r\n\r\n","description":"","footnote":"\r\n( 1 ) . غلام حسين خداداى ، احكام پزشكان و بيماران ( فتاواى آيت الله فاضل لنكرانى ) ، ص 138 .\r\n( 2 ) . مركز تحقيقات قوهء قضائيه ، گنجينهء سؤالات فقهى قضايى ، سؤال شماره 5280 .\r\n( 3 ) . ناصر مكارم شيرازى ، استفتاءآت جديد ، تهيه و تنظيم ابوالقاسم عليان نژادى ، ج 2 ، ص 618 .\r\n( 4 ) . سيد محسن خرازى ، تغيير الجنسية ، مجلة فقه اهل البيت ( ع ) ، ش 23 ، ص 241 : « لانعنى بتغيير الجنسية صرف قطع آلة التناسل و ايجاد حفرة مكانها حتى يكون الرجل شبيهاً بالمرأه فى امكان المجامعة معه ؛ لانّه لايوجب تغيير الجنسية ، بل نعنى بذلك تغيير هوية الرجل و جنسيتّه بالكل » .\r\n","page_name":" 189 ","page_number":189},
  {"content":"\r\n\r\nداشته باشد كه مرد است ، تكاليف شرعيه مخصوص مردان براى او ثابت است و اگر علم داشته باشد كه زن است ، تكاليف زنان براى وى ثابت است و صرف اشتباه ظاهرى ، تغييرى در تعلق تكاليف به وجود نمىآورد . به عبارت ديگر ، اگر فردى به صورت ظاهرى زن است ، ولى در واقع مرد است ، تكاليف به واقع و حقيقت او تعلق گرفته و او موظف است تكاليف و وظايف مردان را انجام دهد . نيز اگر فردى به صورت ظاهرى و صورى مرد است ، ولى در واقع زن است ، حقوق و تكاليف زنان براى وى ثابت است . « 1 »\r\n\r\nمبحث سوّم : جواز يا وجوب عمل جراحى براى كشف واقع\r\nيكى از پرسش‌هاى اساسى اين است كه كسى كه جنسيت واقعىاش پنهان است ، آيا عمل جراحى به منظور كشف جنسيتِ واقعىاش واجب است يا هيچ الزامى وجود نداشته و اين عمل صرفاً جايز ( مباح ) است ؟\r\nامام خمينى در اين باره مىگويد : تغيير جنسيت به منظور كشف باطن واجب نيست .\r\nدليل اين امر آن است كه هيچ دليلى براى وجوب عمل جراحى وجود ندارد و هرگاه شخص به وظايف واقعىاش عمل كند ، ضرورتى براى تغيير جنسيت وجود ندارد . آيت‌الله احمد مطهرى در توضيح كلام امام خمينى مىگويد :\r\nچون دليلى بر وجوب تغيير جنسيت ولو به عنوان وجوب مقدمى عقلى نداريم ، البته اگر انجام وظايف شرعى به عمل جراحى تغيير جنسيت وابسته نباشد . « 2 » همانطور كه پيش‌تر گذشت ، احكام و خطابات شرعى به « موضوعات واقعى » تعلق گرفته است و فرض آن است كه شخص ، وظايف خويش را براساس جنسيت واقعىاش ( كه پنهان است ) ، انجام مىدهد . بنابراين از اين جهت كه تغيير جنسيت نداده ، هيچ خلاف شرعى مرتكب نشده است . امّا چنان‌چه از جهت عدم تغيير جنسيت ، مرتكب\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيله ، ( المسائل المستحدثه ) ، ص 191 - 192 .\r\n( 2 ) . همان ، ص 192 : « لعدم الدليل على وجوبه ولو بالوجوب المقدمى العقلى إذا لم يكن القيام بوظائفه متوقفاً على عملية تغيير الصورة » .\r\n","page_name":" 190 ","page_number":190},
  {"content":"\r\n\r\nحرام مىشود ، واجب است به عنوان « مقدمهء واجب » و به منظور انجام واجبات و پرهيز از ارتكاب محرمات ، جنسيت خويش را تغيير دهد .\r\nمطلب فوق مورد اتفاق فقيهان شيعه است كه در ادامه به كلام برخى از فقيهان و مراجع تقليد اشاره مىشود :\r\n1 . آيت‌الله سيد ابوالقاسم خوئى :\r\nسؤال : در مورد خنثاى كاذب ؛ يعنى شخصى كه از نظر وراثتى مذكر است ، ولى آلت خارجى با آن مخالف است يا برعكس ، آيا تغيير جنسيت به گونه‌اى كه شكل خارجى با واقع امر هماهنگ شود جايز است ؟\r\nپاسخ : مانعى ندارد . « 1 » 2 . آيت‌الله سيد على سيستانى :\r\nهرگاه در واقعيت امر داراى دستگاه تناسلى است كه پنهان است ، براى او عمل جراحى به منظور آشكار ساختن آلت تناسلى جايز است . « 2 » 3 . آيت‌الله يوسف صانعى :\r\nآشكار نمودن جنس واقعى ؛ يعنى كسى كه در ظاهر ، ويژگىهاى جنسى مخالف را دارد ، ولى متعلق به آن دسته و گروه جنسى نيست كه در اين صورت مىتوان ، بلكه لازم است با جراحى جنس واقعى او را آشكار كرد . انجام عمل جراحى براى آشكار نمودن جنس واقعى شخص جايز است ، ولى بايد عمل جراحى طورى انجام شود كه مستلزم حرامى نباشد ، و الا عمل حرام به حرمتش باقى است . « 3 »\r\n\r\n\r\n","description":"","footnote":"\r\n( 1 ) . ابوالقاسم خوئى ، منية السائل ، استفتاءآت هامة ، جمع و تدوين از : موسى مفيد الدين عاصى عاملى ، ص 120 : « سؤال - بالنسبة الى الخنثى الكاذبه - اى أنّ الشخص فى خلايا جسمه من الناحية الوراثية ذكر مثلًا و لكن الآلة الخارجية تغاير ذلك او العكس ، فهل يجوز تغيير الشكل الخارجى بما يوافق واقع الامر ؟ جواب - لامانع من ذلك » .\r\n( 2 ) . استفتاء اخذ شده از دفتر سايت اينترنتى آيت الله سيستانى در قم ، و نيز به اين آدرس مراجعه كنيد :\r\n www . Sistani . Org : \r\n« إذا كان فى واقعه يحمل جهاز معين و إن كان مضموراً فيجوز له إجراء عملية لإبرازه » .\r\n( 3 ) . يوسف صانعى ، استفتاءآت پزشكى ، ص 92 ؛ يوسف صانعى ، مجمع المسائل ، ج 1 ، ص 465 .\r\n","page_name":" 191 ","page_number":191},
  {"content":"\r\n\r\n4 . آيت‌الله حسين على منتظرى :\r\nسؤال : اگر در عمل جراحى ، كشف از واقعيت پنهانى شده باشد ، مثلًا كسى كه در اثر عمل جراحى مرد شده ، معلوم شود از اول مرد بوده ، آيا احكام تغيير جنسيت بر آن جارى است ؟\r\nجواب : ظاهراً در فرض سؤال ، تغيير جنسيت صادق نيست و بايد آثار كشف خلاف مترتب شود . « 1 » آشكار كردن جنس واقعى ، اگر انجام تكليف و وظايف شرعى بدون آشكار كردن جنس واقعى ممكن نيست ، واجب است جنس واقعى را آشكار كنند ، ولى اگر انجام تكليف بدون آن ممكن باشد ، واجب نيست ، بلكه جايز است . « 2 » 5 . آيت‌الله على مشكينى :\r\nظاهر آن است كه هيچ اشكالى در جواز تغيير جنسيت در دو معناى ذكر شده [ كسى كه جنسيت مذكر وى پنهان است و كسى كه جنسيت مؤنث او پنهان است 
  ] وجود ندارد ، بلكه گاه واجب مىشود . « 3 » 6 . آيت‌الله محمد ابراهيم جناتى :\r\nزنى كه در خود تمايلاتى هم چون تمايلات مردان احساس مىكند ، يا برخى از آثار مردى را در خود مىبيند ، واجب نيست خود را تبديل به جنس مخالف نمايد ، اگر چه بر آن تمكن و توانايى داشته باشد . « 4 » اساساً از نظر آيت‌الله على مشكينى ، تغيير جنسيت به معناى واقعى ، تنها در مورد « كشف جنسيت پنهان » حاصل مىشود و حقيقتاً تغيير جنسيت مرد به زن و يا برعكس تاكنون ثابت نشده است . وى مىگويد :\r\nغرض از بحث تغيير جنسيت ، بيان حكم تغيير مرد به زن ، يا تغيير زن به مرد\r\n\r\n\r\n","description":"","footnote":"\r\n( 1 ) . حسين على منتظرى ، احكام پزشكى ، ص 116 .\r\n( 2 ) . همان ، ص 116 .\r\n( 3 ) . على مشكينى ، مصطلحات الفقه ، ص 154 : « والظاهر أنّه لااشكال فى جواز تغيير الجنسية بالمعنيين بل قد يكون واجباً » .\r\n( 4 ) . محمد ابراهيم جناتى ، رسالهء توضيح المسائل ( استفتاءآت ) ، ج 2 ، ص 254 - 256 .\r\n","page_name":" 192 ","page_number":192},
  {"content":"\r\n\r\nاست . و تحقق حقيقى تغيير جنسيت ، به گونه‌اى كه حال شخص تغيير يافته ، در قبل و بعد از تغيير دانسته شود ، و اين‌كه مردى به زن تبديل شود يا برعكس ، تا زمان كنونى ثابت نشده است ، و چه بسا عادتاً تغيير جنسيت غير ممكن باشد ، ولى به هر حال ، در فقه اسلامى از آن بحث شده و از جمله مسائل جديده محسوب مىشود .\r\nبله ، ظاهر آن است كه يك نوع ديگر تغيير جنسيت امكان دارد ، و بلكه واقع هم شده است و آن عبارت است از كسى كه ظاهراً متعلق به يك جنس ( مذكر يا مؤنث ) است ، ولى با توجه به قرائن و شواهد ، باطن وى بر خلاف جنس ظاهرىاش مىباشد . « 1 » آن گاه آيت‌الله على مشكينى براى تغيير جنسيت به معناى فوق ( كشف جنسيت پنهان ) دو مثال مىزنند :\r\nمورد اول : شخصى است كه در آغاز تولدش در ظاهر پسر بوده ، ولى بتدريج ، در قبل يا بعد از بلوغ ، آثار دختر بودن در جسم يا روان وى ظاهر مىگردد ، به گونه‌اى پزشكان متخصص تشخيص مىدهند كه اساساً وى دختر است و حتى داراى رحم و امكان زايمان است و آلت تناسلى مردانه ، چيزى شبيه يك گوشت بوده كه با عمل برداشته مىشود و جنسيت مؤنث وى تكميل مىگردد ، و بدين صورت تغيير جنسيت ( كشف جنسيت پنهان ) حاصل مىشود .\r\nمورد دوم : عكس مورد فوق است و آن كسى است كه در آغاز تولد و در ظاهر ، دختر تشخيص داده شده ، ولى بتدريج آثار جسمى و روانى پسر در وى ظاهر شده است . با عمل جراحى ، آلت تناسلى مردانه در وى ظاهر مىگردد و بدين صورت ،\r\n\r\n\r\n","description":"","footnote":"\r\n( 1 ) . على مشكينى ، مصطلحات الفقه ، ص 153 : « والغرض بيان حكم أن يغير الرجل فيجعل إمرأة ، أو يغير المرأة فتجعل رجلًا ، و تحقق هذا الامر حقيقة بحيث يعلم حال المتغير قبله و بعده ، و انّه كان رجلا فصار إمراة او عكسه لم يثبت إلى الآن و لعلّه غير ممكن فى العادة ، لكن وقع البحث عنه فى الفقه وعدّ من المسائل المستحدثة . نعم الظاهر إمكان أمر آخر بل وقوعه ، و هو تغيير من كان ظاهره من أحد الجنسين إلى الجنس الاخر بعملية الجرح بعد شهادة القرائن بكون باطنه على خلاف ظاهره » .\r\n","page_name":" 193 ","page_number":193},
  {"content":"\r\n\r\nتغيير جنسيت ( كشف جنسيت پنهان ) حاصل مىشود . « 1 »\r\n\r\nمبحث چهارم : تكليف شرعى قبل از عمل\r\nشخصى كه جنسيتِ واقعىاش پنهان است ، چنان‌چه پيش از عمل جراحى به واقعيت امر ، زن يا مرد بودن خويش يقين پيدا كند ، بر وى واجب است كه به تكاليف مربوط به جنس واقعى خود عمل كند ؛ زيرا عنوان « جنس واقعى » بر او صدق مىكند و در نتيجه ، حكم مترتب بر اين جنس او را در بر مىگيرد . « 2 »\r\n\r\nجمع‌بندى و بيان نظريهء مختار\r\nدر مواردى تغيير جنسيت براى « كشف جنسيت » است . براى مثال ، ممكن است آلت تناسلى مردانه درون حفره شكمىِ بيمار قرار گرفته باشد . وى اگر چه در ظاهر به عنوان زن تلقى شده است ، ولى در واقع مرد است . با عمل جراحى ، جنسيت واقعى ظاهر مىشود و در واقع ، عنوان « تغيير جنسيت » محقق پيدا نكرده است ، بلكه « اصلاح جنسيت » صورت گرفته است . اين مطلب مورد تأكيد برخى فقيهان شيعه قرار گرفته است . براى مثال ، آيت‌الله حسين على منتظرى مىگويد : [ در اين حالت 
  ] تغيير جنسيت صادق نيست و بايد آثار كشف خلاف مترتب شود . « 3 » اين فرع فقهى يعنى عمل جراحى به منظور كشف جنسيّت از سوى اهل سنت مورد بررسى قرار نگرفته است ، ولى حدود ده تن از فقيهان شيعه درباره آن اظهار نظر كرده‌اند . در هر حال ، پرسش اصلى اين است كه آيا عمل جراحى به منظور « كشف جنسيت واقعى » واجب است ؟ به نظر مىرسد هيچ الزام شرعى وجود ندارد و دليلى بر وجوب عمل جراحى وجود ندارد . آن‌چه مهم است اين است كه بيمار بايد وظايف\r\n\r\n\r\n","description":"","footnote":"\r\n( 1 ) . همان ، ص 154 .\r\n( 2 ) . ر . ك : محمد مؤمن ، كلمات سديدهء فى مسائل جديدهء ، ص 108 ؛ نيز محمد مؤمن ، سخنى دربارهء تغيير جنسيّت ، مجلهء فقه اهل بيت ( ع ) ، ش 7 ( 1375 ) ، ص 94 - 95 .\r\n( 3 ) . حسين على منتظرى ، احكام پزشكى ، ص 116 .\r\n","page_name":" 194 ","page_number":194},
  {"content":"\r\n\r\nشرعى را طبق جنسيت واقعى خويش انجام دهد . بنابراين ، هرگاه شخص به وظايف واقعىاش عمل كند ، ضرورتى براى تغيير جنسيت وجود ندارد . آرى اگر انجام تكليف و وظايف شرعى بدون آشكار كردن جنسى واقعى ممكن نيست ، واجب است جنس واقعى را آشكار كند .\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n\r\nفصل سوم جواز يا عدم جواز تغيير جنسيت افراد سالم و افراد تراجنسيتى ( ترانس‌ها )\r\nمطالب مربوط به اين فصل در ضمن دو مبحث مىآوريم :\r\n\r\nمبحث اول : جواز يا عدم جواز تغيير جنسيت در افراد سالم\r\nبرخى افراد فاقد مشكل جسمى يا روحى هستند و صرفا به دليل تمايلات نفسانى و يا تنوع طلبى و يا انگيزه‌هاى ديگرى مايل به تغيير جنسيت هستند . در عمل ، پزشكانِ جراح با تغيير جنسيتِ اين گروه مخالفت مىكنند . مواردى كه اين گونه تغيير جنسيت‌ها صورت مىپذيرد ، بسيار نادر و انگشت شمار است ، مانند تغيير جنسيت « مايكل جانسون » در آمريكا و تبديل شدن ايشان به زن .\r\nهر چند اين گونه تغيير جنسيت‌ها كم اتفاق مىافتد ، ولى به هر حال ، اين پرسش مطرح است كه آيا تغيير جنسيت در مورد افراد سالم جايز است يا نه ؟\r\nمباحث مربوط به تغيير جنسيت در افراد سالم با موضوع تغيير جنسيت در افراد تراجنسيتى ( ترانس سكشوال يا خنثاى روانى ) يكسان است ؛ زيرا هر دو مورد ( افراد سالم\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nو افراد ترانس ) از نظر جسمى و ظاهرى سالم هستند و همانند دو جنسىها ، گرفتار بيمارى جسمى نمىباشند و تنها تفاوت آن دو در اين است كه افراد ترانس به بيمارى روانى شديدى مبتلا بوده و تمايل آنان براى تغيير جنسيت بسيار زياد است .\r\nاز اين رو ، براى تمركز بحث و پرهيز از پراكندگى اقوال و دلايل ، مسألهء « جواز يا عدم جواز تغيير جنسيت افراد سالم » را در ضمن تغيير جنسيت افراد ترانس ( تراجنسيتى ) مورد بررسى قرار مىدهيم .\r\n\r\nمبحث دوم : جواز يا عدم جواز تغيير جنسيت در تراجنسيتى ( ترانس سكشوال يا خنثاى روانى )\r\nامروزه عمل تغيير جنسيت بيش‌تر مربوط به افراد تراجنسيتى است ، يعنى كسانى كه از نظر ظاهر سالم بوده ، ولى از نظر روحى و روانى خود را متعلق به جنس مخالف مىدانند . از آن جايى كه معالجهء اكثر آن‌ها امكان‌پذير نيست ، براى حل مشكل عدم تطابقِ جنسى ، به آن‌ها عمل جراحى تغيير جنسيت پيشنهاد مىشود ، تا جنسيت آن‌ها با روح و روان آن‌ها تطابق پيدا كند .\r\nآيا تغيير جنسيت اين عدّه ، جايز است يا خير ؟ اين مسأله ، معركهء آرا و انظار است و بيش‌ترين مباحث تغيير جنسيت ، در اطراف اين مسأله است . در ادامه ، ابتدا ديدگاه امام خمينى ( ره ) دربارهء جواز تغيير جنسيت را مىآوريم ، سپس ديدگاه مخالفين و موافقين تغيير جنسيت بيان مىشود . بنابراين ، مباحث آينده به ترتيب زير است :\r\nگفتار اول - ادّلهء موافقين تغيير جنسيت\r\nگفتار دوم - ادّلهء مخالفين تغيير جنسيت\r\n\r\nگفتار اول : ادلهء موافقين تغيير جنسيت\r\nافرادى كه از نظر ظاهر ، هيچ نقص و عيبى ندارند و به عبارت ديگر ، جزو خنثىها ( دو جنسىها ) نيستند ، آيا مىتوانند تغيير جنسيت دهند يا نه ؟ برخى فقيهان اسلامى به جواز يا اباحهء تغيير جنسيت معتقد شده‌اند و از نظر آنان اين عمل حرام نيست ؛ البته با اين\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nشرطِ اساسى كه تغيير جنسيت نبايد با امور حرام ديگر ، مانند : لمس حرام يا نظر حرام همراه گردد . پس اگر تغيير جنسيت مستلزم لمس يا نظر حرام گردد ، تغيير جنسيت حرام است ، مگر در هنگام ضرورت و اضطرار ، يا از باب معالجه و درمان ، كه در اين صورت ، تغيير جنسيت به دليل لمس و نظر ، حرام نخواهد بود . نتيجه آن كه ، اصل عمل تغيير جنسيت ، از نظر اين گروه از فقيهان اسلامى حرام نخواهد بود ، مادامى كه مستلزم حرام ديگر نباشد مگر از باب ضرورت و اضطرار .\r\nدر ابتدا نظر امام خمينى در جواز تغيير جنسيت آورده مىشود و آن‌گاه به ادلهء موافقين تغيير جنسيت اشاره مىشود :\r\n\r\nبند اول : ديدگاه امام خمينى ( ره ) در جواز تغيير جنسيت\r\nاولين فقيهى كه مسأله تغيير جنسيت را مطرح ساخت ، مرحوم امام خمينى است كه اين بحث را در ضمن « مسائل مستحدثه » از كتاب تحرير الوسيله به رشته تحرير در آورده است . نظر صريح ايشان اين گونه است :\r\nالظاهر عدم حرمة تغيير جنس الرجل بالمرأة بالعمل و بالعكس ، و كذا لا يحرم العمل فى الخنثى ليصير ملحقاً بأحد الجنسين ، و هل يجب ذلك لو رأت المرآة فى نفسها تمائلات من سنخ تمائلات الرجل أو بعض آثار الرجولية أو رأى المرأة فى نفسه تمائلات الجنس المخالف أو بعض آثاره ؟ الظاهر عدم وجوبه إذا كان الشخص حقيقة من جنس و لكن أمكن تغيير جنسيته بما يخالفه ؛ « 1 »\r\nظاهر آن است كه تغيير جنسيت مرد به زن و زن به مرد و ملحق كردن خنثى به جنس زن يا مرد با عمل جراحى حرام نيست .\r\nآيا اگر زنى در خود تمايلاتى هم چون تمايلات مردان يا برخى از آثار مردى ببيند ، يا شخصى در خود تمايلات جنس مخالف يا بعضى از آثار جنس مخالف را مشاهده كند ، واجب است تغيير جنسيت دهد يا خير ؟\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيلهء ، ج 2 ، ص 558 .\r\n","page_name":" 199 ","page_number":199},
  {"content":"\r\n\r\nچنان‌چه شخص حقيقتاً از جنس مرد يا زن است ، ولى مىتواند جنس خود را تغيير دهد و تبديل به جنس مخالفِ جنس خود بشود ، واجب نيست . « 1 » در فتواى امام خمينى نكاتى قابل توجه است كه بدان اشاره مىشود :\r\n1 . فتواى صريح امام خمينى شامل تغيير جنسيت مرد به زن و زن به مرد ، و نيز شامل تغيير جنسيت خنثى ( دو جنسى ، هرمافروديت ) به يكى از دو جنس زن يا مرد مىشود . بنابراين ، از نظر امام خمينى ، تغيير جنسيت تنها شامل تبديل مرد به زن يا تبديل زن به مرد نمىشود ، بلكه از نظر ايشان ، تبديل خنثى به يكى از دو جنس مذكر يا مؤنث نيز مصداقى از تغيير جنسيت است .\r\nاين مطلب از آن جهت مهم است كه ممكن است تصور شود كه ديدگاه امام خمينى مبنى بر جواز تغيير جنسيت ، تنها شامل خنثىها يا دو جنسىها مىشود ؛ يعنى همان كسانى كه از نظر جسمى بيمار بوده و نيازمند عمل جراحى تغيير جنسيت هستند ، در حالى كه امام خمينى با صراحت تمام ، تغيير جنسيت در مورد افراد سالم را مجاز مىشمرند ؛ چه اين‌كه امام خمينى با صراحت تمام بحث خنثىها را قسيم مورد اول ( تبديل مرد به زن و زن به مرد ) قرار داده‌اند و از نظر ايشان ، تغيير جنسيت مطلقا جايز است ؛ خواه تغيير جنسيت مرد به زن يا بر عكس و خواه تغيير جنسيت خنثى به يكى از دو جنس مرد و زن .\r\nمؤيد اين مطلب ، استفتايى است كه از امام خمينى در اين باره صادر شده است . توضيح آن كه ، فردى به نام فريدون كه تراجنسيتى ( ترانس يا خنثاى روانى ) بوده است پس از پىگيرى فراوان توانست به همراه برخى مسؤولان بلندپاية مملكتى ، به محضر امام خمينى رسيده و بيمارى خويش را براى امام خمينى توضيح دهد . وى هر چند از نظر ظاهرى همانند ديگر مردان بوده است ، ولى از نظر روانى و روحى خود را متعلق به جنس مقابل مىدانست .\r\nتوجه داشته باشيد كه وى « دوجنسى » نبوده ، بلكه ترانس سكشوال ( خنثاى روانى )\r\n\r\n\r\n","description":"","footnote":"\r\n( 1 ) . ترجمه از : عبدالكريم بىآزار شيرازى ، رسالهء نوين ، ج 3 ، ص 63 .\r\n","page_name":" 200 ","page_number":200},
  {"content":"\r\n\r\nاست . با اين حال ، امام خمينى با تغيير جنسيت وى موافقت نمود . متن پاسخ امام خمينى كه خانم مريم ملك آرا ( فريدون سابق ) در اختيار نگارنده قرار داده است از اين قرار است :\r\nتغيير جنسيت با تجويز طبيب مورد اعتماد ، اشكال شرعى ندارد . انشاء الله تعالى در امان بوده باشيد و كسانى كه شما ذكر كرده‌ايد اميد است مراعات حال شما را بكنند .\r\n2 . امام خمينى در بيان فتواى خويش ، دليل يا مدركى ذكر نمىكند . دليل اين امر آن است كه كتاب تحرير الوسيله ، كتاب استدلالى هم چون كتاب « جواهر الكلام » نيست ، بلكه كتاب ايشان ، كتاب فتوا و بيان مسائل شرعى است و اساساً ايشان در صدد بيان دليل و مدرك فتوا نبوده‌اند . برخى شاگردان ايشان ، ادله‌اى براى فتواى فوق ذكر كرده‌اند كه در ادامه خواهد آمد .\r\n3 . چنان‌چه ضرورت و اضطرارى در تغيير جنسيت افراد سالم در ميان نباشد و شخص در عسر و حرج واقع نشده باشد ، جواز تغيير جنسيت داراى يك شرط اساسى است و آن اين كه ، نبايد تغيير جنسيت ملازم با امور حرام و غيرشرعى مانند : لمس حرام و نظر حرام باشد . بنابراين ، تغيير جنسيت كودك نابالغ كه به سنّ تشخيص نرسيده با اجازهء ولى كودك بلامانع است . « 1 » نيز چنانچه فرضاً كسى از طريق استفاده از هورمون ، تغيير جنسيت دهد ، يا لااقل آثار جنس مخالف را در خود پديد آورد ، مرتكب فعل حرام نشده است .\r\nالبته شرط فوق ، يعنى اين‌كه تغيير جنسيت نبايد ملازم با امور حرام و غير شرعى باشد در كلام امام خمينى ( ره ) نيامده است ؛ گويا آن را مفروغ عنه گرفته‌اند ، ولى برخى شاگردان ايشان به شرط فوق تصريح نموده‌اند . « 2 » 4 . در كلام امام خمينى ، جواز تغيير جنسيت شامل ترانس‌ها يا خنثاى روانى نيز\r\n\r\n\r\n","description":"","footnote":"\r\n( 1 ) . ر . ك : محمد مؤمن قمى ، كلمات سديدهء فى مسائل جديدهء ، ص 109 .\r\n( 2 ) . مانند : محمد مؤمن ، پيشين ، ص 109 ؛ سيد محمد خرازى ، تغيير الجنس ، مجله فقه اهل البيت ( ع ) ، ش 23 ( 1379 ) ، ص 241 .\r\n","page_name":" 201 ","page_number":201},
  {"content":"\r\n\r\nمىشود ؛ چه اين‌كه ايشان مىگويد :\r\nلو رأت المرأة فى نفسها تمائلات من سنخ تمايلات الرجل . . . . . او رأى المرءُ فى نفسه تمائلات الجنس المخالف . . . . . ؛ « 1 »\r\nاگر زن در وجود خويش تمايلات جنس مرد را احساس كند و يا مرد در وجود خويش تمايلات جنس مخالف را احساس كند . . . . .\r\nكلام فوق دقيقاً بر تراجنسيتىها يا خنثاى روانى تطبيق مىكند ؛ چه اين‌كه اين عده اساساً از نظر جسمى هيچ مشكلى ندارند ، بلكه از نظر روانى و روحى خود را متعلق به جنس مخالف مىبينند . گاه معالجات در مورد آنان بىفايده است ، به ناچار پزشك معالج ، اجازه تغيير جنسيت مىدهد .\r\n5 . كلام امام خمينى صراحت دارد كه تغيير جنسيت حرام نيست ، كه معناى ديگر آن « جواز » يا « اباحه » است . در ادامه تصريح مىكنند كه چنين تغيير جنسيتى ، واجب نيست . بنابراين ، حتى دوجنسىها كه داراى آثار جنس مخالف هستند ، يا تراجنسيتى ( ترانس‌ها ) كه داراى تمايلات جنس مخالف هستند ، موظف به تغيير جنسيت نيستند . بنابراين ، با توجه به كلام فوق ، خنثىها و حتى « خنثاى مشكل » لازم نيست تن به عمل جراحى داده و خود را از دوگانگى جنسى يا ابهام جنسى رها سازند . البته اين سخن در صورتى است كه واجبات شرعى ترك نشود و يا ارتكابِ محرمات پيش نيايد . از اين رو ، چنان‌چه باقى ماندن بر حالتِ دو جنسى ، موجب ترك واجبات و يا ارتكاب محرمات شود و شخص توان مالى و جسمى براى تغيير جنسيت داشته باشد ، بر او لازم است به تغيير جنسيت و رفع ابهام جنسى اقدام نمايد .\r\n6 . يكى از اقسام تغيير جنسيت ، تبديل مرد يا زن به خنثى است . چنين تغيير جنسيتى در كلام امام خمينى نيامده است ؛ چه اين‌كه ايشان تبديل مرد به زن يا برعكس و نيز تبديل خنثى به يكى از دو جنس مذكر يا مؤنث را بيان داشته است . البته به طور طبيعى ، هيچ گاه افراد تمايل ندارند كه جنسيت مردانه يا زنانهء خويش را به خنثى تبديل كنند ،\r\n\r\n\r\n","description":"","footnote":"\r\n( 1 ) . امام خمينى ، تحرير الوسيله ، ج 2 ، ص 558 .\r\n","page_name":" 202 ","page_number":202},
  {"content":"\r\n\r\nولى در گذشته چنين مسأله‌اى در دربار پادشاهان مرسوم بوده كه عده‌اى را براى حراست از حرمسراها ، اخته يا خنثى مىنمودند ، و نيز اين احتمال وجود دارد كه عمل جراحى تغيير جنسيت به صورت ناقص انجام شود . در نتيجه ، شخص كاملًا به جنس مخالف تبديل نشود و از طرفى ، امكان بازگشت به جنس سابق هم وجود نداشته باشد . به عبارت ديگر ، به طور ناخواسته ، فردى به خنثى تبديل شده است . آيت‌الله سيد محمد صدر در اين‌باره مىگويد :\r\nبه طور طبيعى ، براى بيمار يا پزشك ، تبديل مرد يا زن به خنثى ، مطلوب و مقصود نيست ، ولى از نظر فقهى فرض آن ممكن است ؛ مثل آن جايى كه عمل جراحى براى تبديل يك جنس به جنس ديگر ، رضايت بخش و كامل نباشد ، و از طرفى بيمار به جنسيت اوليهء خويش نيز باز نگردد . در اين حالت ، وى خنثى خواهد شد و مرد يا زن محسوب نمىشود . « 1 » ايشان در جاى ديگر تصريح مىكند كه اساسا اين امر عقلايى نيست كه يك فرد بخواهد به خنثى تبديل شود :\r\nاز نظر عقلايى اين امر صحيح نيست كه مرد يا زنى بخواهد خنثى گردد . « 2 » در هر حال ، اين پرسش به عنوان يك فرع فقهى مطرح است كه آيا تغيير جنسيت مرد به خنثى و يا تغيير جنسيت زن به خنثى جايز است يا نه ؟ توضيح بيشتر در مباحث آينده خواهد آمد .\r\n\r\nبند دوم : ادلهء موافقين تغيير جنسيت\r\nدر ادامه به چند دليل كه از سوى فقيهان اسلامى در جواز تغيير جنسيت بيان شده است ، اشاره مىشود :\r\n\r\n\r\n","description":"","footnote":"\r\n( 1 ) . سيد محمد صدر ، ماوراء الفقه ، ج 6 ، ص 133 : « والتحول إلى الخنثى وإن لم يكن مطلوبا ولا مقصوداً بطبيعهء الحال للمريض ولا للطبيب ، و لكن قد يفرض ذلك فقهياً ، من حيث أنّ عملية التحول إلى الجنس الاخر لم تنجح ، فلن يعود المريض إلى جنسه الأول ، وإنّما سيصبح خنثى لا يحسب على أحد الجنسين أصلًا » .\r\n( 2 ) . سيد محمد صدر ، منهج الصالحين ، ج 3 ، ص 642 : « ولا يصح عقلائياً أن يريد الرجل او المرأة أن تكون خنثى » .\r\n","page_name":" 203 ","page_number":203},
  {"content":"\r\n\r\nدليل اول : جواز تغيير جنسيت به دليل عدم وجود دليل بر حرمت آن\r\nيكى از مهم‌ترين ادله‌اى كه در جواز تغيير جنسيت بيان شده است اين است كه اساساً بر حرمت تغيير جنسيت ، دليلى وجود ندارد . آيت‌الله حسين على منتظرى مىگويد :\r\nظاهر آن است كه فى حد نفسه ، دليلى بر حرمت تغيير جنسيت وجود ندارد ، ولى اگر مقدمات تغيير جنسيت از نظر شرعى حرام باشد ، مانند : نظر نامحرم به عورت شخص يا لمس آن ، در اين صورت جايز نيست ، مگر هنگامى كه ضرورت وجود داشته باشد ، مثل آن جايى كه تمايلات جنس مخالف در وجود وى شديد بوده و مقتضياتِ طبيعت جنس مخالف در وى غلبه داشته باشد ، به گونه‌اى كه از نظر طبيعى از مصاديق جنس مخالف بوده يا لااقل نزديك به جنس مخالف باشد و ابراز اين طبيعت ( نهفته ) و درمان وى ، جز به عمل جراحى ممكن نيست . در اين صورت ، مانعى براى تغييرجنسيت وجود ندارد ؛ چون درمان و ضرورت صدق مىكند ، بلكه زمانى كه عمل به وظايف شرعى به عمل جراحى وابسته باشد ، چه بسا عمل جراحى تغيير جنسيت واجب است . « 1 » ايشان در جاى ديگر تأكيد مىكند كه تغيير جنسيت منع شرعى ندارد . وى مىگويد :\r\nتغيير جنسيت به خودى خود ، منع شرعى ندارد . بنابراين ، كسانى كه زن هستند و تمايلات شديد مردانه دارند يا برعكس ، مىتوانند تغيير جنسيت دهند ، ولى اگر عمل جراحى براى تغيير جنسيت يا هر گونه اعمال ديگر مستلزم حرام ( از قبيل : لمس و نگاه به عورت و . . . . ) باشد تغيير جايز نيست ، مگر در موارد ضرورت . « 2 »\r\n\r\n\r\n","description":"","footnote":"\r\n( 1 ) . حسين على منتظرى ، دراسات فى المكاسب المحرمه ، ج 2 ، ص 517 - 518 : « والظاهر أنّه لا دليل على حرمته ذاتاً و لكن إذا كانت مقدماته محرمة شرعاً كنظر الأجنبى إلى عورته أو لمسه لها فلايجوز إلّا مع صدق الضرورة ، كما إذا فرض وجود تمايلات الجنس المخالف فيه شديداً وغلبت فيه مقتضيات طبعه بحيث يكون بحسب الطبع من مصاديقه أو قريباً منه و لم يكن إبرازه وعلاجه إلّا بالعلمية ، ففى هذه الصورة لامانع منه ، لصدق العلاج و الضرورة عليه ، بل ربما يجب إذا توقف العمل بالوظائف الشرعية على ذلك » .\r\n( 2 ) . حسين على منتظرى ، احكام پزشكى ، ص 113 .\r\n","page_name":" 204 ","page_number":204},
  {"content":"\r\n\r\nبررسى و تحليل : جواز تغيير جنسيت و مسألهء ملازمات حرام\r\nتقريباً تمام فقيهانى كه به « جواز تغيير جنسيت » معتقدند ، بر اين باورند كه براى حرمتِ تغيير جنسيت ، دليل قاطع و روشنى وجود ندارد و ادله‌اى كه مخالفين تغيير جنسيت بيان كرده‌اند ، از نظر اين عده ، غير قابل قبول بوده و اثبات‌كننده منع نيست .\r\nبه اعتقاد اين گروه از فقيهان اسلامى ، تغيير جنسيت در حالت عادى كه هيچ گونه ضرورت يا اضطرارى براى آن وجود ندارد ، اگر چه فى حد ذاته جايز بوده و براى آن منعى وجود ندارد ، ولى از آن جايى كه اين عمل جراحى ، با برخى امور حرام همراه است ، بايد از انجام آن خوددارى شود ، ولى هرگاه انجام عمل جراحى تغيير جنسيت به عنوان راهى براى درمان بيمارى باشد ، به طورى كه عمل جراحى تنها راه باشد ، در اين صورت تغيير جنسيت جايز بوده و از جهت ملازمات حرام ، منعى وجود نخواهد داشت .\r\nدليل دوم : جواز تغيير جنسيت با استناد به اصل حليت و اصل اباحه\r\nبعد از آن‌كه گفته شد كه هيچ دليلى - از كتاب و سنت - در حرمت تغيير جنسيت وجود ندارد ، به دليل « اصالت حليت » و « اصل اباحه » استناد شده است . آيت‌الله سيد محسن خرازى در اين باره مىگويد :\r\nمقتضى أصالهء الحلية و أصالة البرائة هو الجواز ؛ « 1 »\r\nمفاد اصل حليت و اصل برائت ، جواز تغيير جنسيت است .\r\nبر طبق اصالت اباحه ، اصل بر جواز تصرفات است مگر اين‌كه دليلى بر ممنوعيت وجود داشته باشد . پس ، از آن جايى كه دليلى بر حرمت تغيير جنسيت ، وجود ندارد ، بنابراين ، تغيير جنسيت جايز است . معناى قاعدهء « اصاله الاباحه » اين است كه : هر چيزى كه بين حلال و حرام مشتبه باشد ، بر حلال حمل مىشود و بين فقها تمسك به اين قاعده در موارد شك بين حرمت و حليت ، معروف و مشهور است .\r\n\r\n\r\n","description":"","footnote":"\r\n( 1 ) . سيد محسن خرازى ، تغيير الجنس ، فقه اهل البيت ( ع ) ، ش 23 ( 1379 ) ، ص 241 .\r\n","page_name":" 205 ","page_number":205},
  {"content":"\r\n\r\nبررسى و تحليل\r\nدر توضيح مطلب فوق ، دو نكته بيان مىشود :\r\nنكتهء اول . قاعده اصالت اباحه ، از مباحث مشهور ميان فقيهان و اصولىها است كه براى آن ، دليل‌هاى متعددى بيان شده است . در ادامه به چند روايت در اثبات اصالت اباحه اشاره مىشود :\r\n1 . عبدالله بن سنان عن أبى عبدالله ( ع ) قال : كل شئ فيه حلال و حرام فهو لك حلال أبداً حتى تعرف الحرام منه بعينه فتدعه ؛ « 1 » عبدالله بن سنان از امام صادق ( ع ) نقل مىكند كه وى فرمود : هر چيزى كه ( احتمال ) حلال و حرام در آن است ، براى تو هميشه حلال است ، تا اين‌كه به طور عينى حرام بودن آن شناخته شود ، پس در اين صورت آن را ترك كن .\r\n2 . خبر عبدالله بن سليمان ، قال : سألت أبا جعفر ( ع ) عن الجبن فقال : . . . . كل ما كان فيه حلال و حرام فهو لك حلال ، حتى تعرف الحرام بعينه فتدعه ؛ « 2 » عبدالله بن سليمان مىگويد : از امام باقر ( ع ) درباره جبن پرسيدم . آن حضرت فرمود : هر چيزى كه ( احتمال ) حلال و حرام در آن است ، براى تو حلال است ، تا اين‌كه به طور عينى حرام بودن آن شناخته شود ، پس آن را ترك كن .\r\n3 . مقبولة مسعدة بن صدقة عن أبى عبدالله ( ع ) قال : سمعته يقول : كلّ شى هو لك حلال حتى تعلم أنّه حرام بعينه ( إلى أن قال : ) و الأشياء كلها على هذا حتى يستبين لك غير ذلك أو تقوم به البينة ؛ « 3 » مسعدة ابن صدقه مىگويد : از امام صادق ( ع ) شنيدم كه فرمود : هر چيزى براى تو حلال است تا اين‌كه به طور عينى حرام بودن آن را بشناسى . و همه اشيا بر همين رويكرد ( اصالت اباحه ) است ، تا اين‌كه خلاف آن براى تو آشكار گردد ، يا بينه بر خلاف آن اقامه گردد .\r\n\r\n\r\n","description":"","footnote":"\r\n( 1 ) . شيخ حر عاملى ، وسائل الشيعه ، ج 1 ، ص 59 ، باب 4 ، از ابواب ما يكتب به ، حديث 1 .\r\n( 2 ) . همان ، ج 17 ، ص 90 - 91 ، باب 61 ، از ابواب الاطعمة المباحة ، حديث 1 و 7 .\r\n( 3 ) . همان ، ج 12 ، ص 60 ، باب 4 ، از ابواب مايكتسب به ، حديث 4 .\r\n","page_name":" 206 ","page_number":206},
  {"content":"\r\n\r\nآيت‌الله سيد ابوالقاسم خوئى در ذيل حديث فوق مىگويد :\r\nمنظور ( روايات فوق ) اين است كه همهء اشياى خارجى مباح هستند تا اين‌كه حرمت آن با علم وجدانى ظاهر گردد ، يا اين‌كه بينه‌اى بر حرمت آن اقامه گردد . « 1 » با توجه به كلام فوق هرگاه علم وجدانى يا بينه در حرمت يك شى وجود داشته باشد ، بايد از اصل اباحه دست كشيد ، اما پرسشى كه در اين جا مطرح است اين است كه منظور از « بينه » چيست ؟\r\nدر پاسخ بايد گفت منظور از « بينه » در اين جا مطلق حجت يا دليل واضح است كه به وسيله آن بتوان حكم شئ مشكوك را يافت .\r\nنكتهء دوم . در تمسك به اصل اباحه گفته شده است كه عمل تغيير جنسيت از يك طرف به پزشك و از طرف ديگر به بيمار مربوط است . نهايت چيزى كه از اصل فوق به دست مىآيد اين است كه اصل عمل تغيير جنسيت براى بيمار مجاز است ، ولى آيا اقدام پزشك براى عمل جراحى تغيير جنسيت نيز براساس اصل فوق مجاز خواهد بود ؟ « 2 » به نظر مىرسد كه عمل پزشك از قبيل « اجارهء اشخاص » است و براساس « قواعد باب اجاره » بايد آن را حل و فصل كرد . يكى از مهم‌ترين شرايط اجاره اين است كه عمل مورد اجاره ، بايد داراى منفعت عقلايى و مشروع باشد . براى احراز شرط فوق بايد تغيير جنسيت مشروط به شرايطى باشد ، از جمله اين كه ، بيمارى كه تن به عمل جراحى مىدهد ، تغيير جنسيت براى او ضرورت داشته و گزينهء ديگرى براى آن وجود نداشته باشد ، در غير اين صورت ، اقدام پزشك غير مشروع خواهد بود .\r\nالبته ممكن است گفته شود در غير فرض ضرورت نيز مىتوان به استناد « ا صل اباحه » مشروعيت تغيير جنسيت را فى حد نفسه به اثبات رساند و بر اساس مشروعيت آن ، عمل پزشك نيز كه در راه انجام عمل مباح است محكوم به جواز خواهد شد .\r\n\r\n\r\n","description":"","footnote":"\r\n( 1 ) . ابوالقاسم خوئى ، مصباح الاصول ، ج 2 ، ص 274 : « فيكون المراد أنّ الاشياء الخارجية كلّها على الاباحة ، حتى تظهر حرمتها بالعلم الوجدانى أو تقوم بها البينة » .\r\n( 2 ) . ر . ك : على رضا باريك‌لو ، وضعيت تغيير جنسيت ، مجلهء انديشه‌هاى حقوقى ، ش 5 ، ( 1382 ) ، ص 72 .\r\n","page_name":" 207 ","page_number":207},
  {"content":"\r\n\r\nدليل سوم : جواز تغيير جنسيت با استناد به قاعدهء تسليط\r\nبراساس قاعدهء فقهى تسليط ، انسان مىتواند در حدود عقلايى در مال و يا جان خويش تصرف داشته باشد . برخى صاحب نظران مىگويند :\r\nعلاوه بر اين ، مىتوان به قاعدهء « الناس مسلطون على اموالهم وانفسهم » ( مردم بر مال‌هايشان و جان‌هايشان تسلط دارند ) بر جواز تغيير جنسيت استناد كرد ، البته بنابراين كه اين قاعده ، يك قاعدهء عقلايى باشد . دقت كنيد . « 1 »\r\nبررسى و تحليل\r\nدر ارتباط با كلام فوق دو نكته بيان مىشود :\r\nنكتهء اول . مفهوم قاعدهء تسليط\r\nقاعدهء تسليط شامل حق تسلط مردم بر مال و حق تسلط بر بدن است . براساس اين قاعده ، مردم همانطور كه بر مال خويش تسلط دارند ، بر بدن خويش نيز تسلط داشته و مىتوانند در بدن خويش تصرفات معقول و مجاز داشته باشند .\r\nمسألهء تسلط بر مال و جان علاوه بر اين‌كه مستند به شرع است ، به « روش عقلا » نيز مستند است . به عبارت ديگر ، اين مسأله كه انسان بر خودش ولايت دارد و زمام تمام كارهايش نيز به دست اوست ، امرى عقلايى و مورد پذيرش عقلا است و از ناحيهء شارع مقدس هيچ ردعى مبنى بر عدم رضايت به اين نوع تصرفات نرسيده است . « 2 » البته تأكيد مىكنيم كه منظور ما از تصرف در بدن ، تصرفات معقول و متعارف است ، والّا انسان به هيچ وجه نمىتواند به استناد به قاعدهء فوق به خودكشى دست زند .\r\nدر حديث منقول از رسول خدا ( ص ) تنها به تسلط بر اموال تصريح شده است ( الناس مسلطون على اموالهم ) ، اما فقيهان معاصر با اضافه كردن قاعدهء اولويت ، تسلط بر\r\n\r\n\r\n","description":"","footnote":"\r\n( 1 ) . سيد محسن خرازى ، تغيير الجنس ، فقه اهل البيت ( ع ) ، ش 23 ( 1379 ) ، ص 241 : « هذا مضافاً إلى قاعدهء : « الناس مسلطون على أموالهم و أنفسهم » بناءًا على أنّها قاعدة عقلائية ، فتاملّ » .\r\n( 2 ) . دكتر سيد مصطفى محقق داماد ، قواعد فقه ، ج 1 ، ص 233 .\r\n","page_name":" 208 ","page_number":208},
  {"content":"\r\n\r\nنفس نيز را استنتاج كرده‌اند . « 1 »\r\nامكان يا عدم امكان تغيير جنسيت با استناد به قاعدهء تسليط\r\nاكنون اين پرسش مطرح است كه آيا تصرف بيمارى كه خواهان تغيير جنسيت است در بدن خويش ، معقول و عقلايى است ؟ آيا تصرف‌هاى وى زايد ، لغو و داراى مفاسد اجتماعى نيست ؟ و آيا امكان اجراى قاعدهء تسليط در اين جا وجود دارد ؟\r\nبه نظر مىرسد : براى حصول اطمينان از تصرفات معقول ، بايد تغيير جنسيت همراه با شرايط ويژه باشد و تنها بيماران خاص و كسانى كه واقعاً به عمل جراحى اضطرار دارند به عمل جراحى تغيير جنسيت اقدام نمايند . نتيجه آن كه ، با استناد به قاعدهء تسليط نمىتوان تصرفات غير متعارف و غير معقول در بدن داشت و تنها بيماران دو جنسى يا ترانس‌هايى كه داراى مشكل شديد جسمى يا روحى هستند ، مىتوانند به تغيير جنسيت اقدام ورزند . از اين رو ، پيشنهاد مىشود كه مقامات رسمى براى دادن مجوز تغيير جنسيت ، با تشكيل كميسيون‌هاى خاص پزشكى ، ضرورت عمل جراحى تغيير جنسيت را احراز نمايند . در غير اين صورت ، از دادن مجوز خوددارى نمايند .\r\nبنابراين ، تغيير جنسيت در صورتى مشروع است كه خواهانِ تغيير جنسيت ، داراى مشكل جنسى و يا روحى لاعلاج باشد . با اين حال ، تأكيد مىكنيم كه بايد درك درستى از موضوع تغيير جنسيت و بيماران جسمى و روحى وجود داشته باشد تا بتوان متناسب با آن حكم فقهى صادر نمود .\r\nدليل چهارم : جواز تغيير جنسيت براساس قاعدهء اضطرار\r\nبر اساس قاعدهء اضطرار مىتوان به جواز تغيير جنسيت قائل شد ، چون براساس آيات و روايات هرگاه مكلّف به واسطهء قرار گرفتن در شرايط خاصى ناچار به انجام فعلى\r\n\r\n\r\n","description":"","footnote":"\r\n( 1 ) . ر . ك : سيد محسن حكيم ، مستمسك العروة الوثقى ، ج 10 ، ص 17 . آيت‌الله حكيم درباره اين نكته كه آيا انجام عبادات صبى ، مشروط به اذن والدين يا بدر هست يا خير ، مىگويد : « انجام عبادات صبى مشروط به اذن والدين يا پدر نيست ؛ چرا كه چنين شرطى با اصل تسلط بر نفس كه بنا بر قاعدهء اولويت از اصل تسلط بر اموال استفاده مىگردد مخالف است » .\r\n","page_name":" 209 ","page_number":209},
  {"content":"\r\n\r\nگردد كه در حالت عادى ممنوع و حرام است مؤاخذه و عقاب نمىشود ، بلكه فعل ممنوع ، مباح و جايز مىگردد . بنابراين ، اضطرار عبارت از وضعيتى است كه انسان براى رهايى از ضرورت و تنگنايى كه ايجاد شده است فعلى را بر خلاف تمايل خود و تحت تأثير آن شرايط انجام مىدهد و يا از ارتكاب عملى خوددارى مىكند .\r\nكسانى كه به عمل جراحى تغيير جنسيت اقدام مىنمايند ، در بيش‌تر موارد گرفتار اختلالات هويت جنسى و ناراحتى روانى و افسردگى شديد هستند كه حتى اگر به حرمت تغيير جنسيت در شرايط عادى معتقد باشيم ، به دليل وضعيت اضطرارى آنان ، مىتوانند زير نظر متخصصان اقدام به عمل جراحى تغيير جنسيت نمايند .\r\nمضافاً به اين‌كه عمل تغيير جنسيت ، حكم معالجه و تداوى دارد و تداوى به حرام در شرايط اضطرار جايز است . البته تذكر اين نكته ضرورى است كه اين قاعده ، تغيير جنسيت را در محدودهء اضطرار به عنوان حكم ثانوى اثبات مىكند و نه به عنوان حكم اوّلى .\r\nبررسى و تحليل\r\nدر ارتباط با مطلب فوق ، دو نكته بيان مىشود :\r\nنكته اول . ضابطهء اضطرار\r\nدامنهء اضطرار در فقه اسلامى گسترده است و از طهارت تا ديات كاربرد دارد . در اضطرار پاى كسى در ميان نيست ، بلكه فاعل در حالتى قرار گرفته است كه اگر بخواهد از آن حالت بيرون بيايد ، بايد فعلى را كه در حال اختيار از آن كراهت دارد انجام دهد . به طور كلى ، به عنوان « ضابطهء اضطرار » مىتوان گفت : هر ضررى كه تحمل آن سخت و مشكل باشد ، به گونه‌اى كه براى نوع مردم يا خود شخص غير قابل تحمل باشد . از اين رو ، مشهور فقيهان در حد و مرز اضطرار گفته‌اند :\r\nاضطرار با چند چيز محقق مىشود : خوف از تلف كه اگر نخورد مىميرد ، خوف از مرض ، يعنى اگر گوشت ميته را نخورد مريض مىشود هر چند بداند كه نمىميرد ؛ خوف از ضعف كه موجب شود آدمى در مسافرت از قافله عقب بماند و باعث مشقت او گردد ؛ « 1 » يا اگر بترسد كه ديگرى متضرر مىشود ، مانند زن\r\n\r\n\r\n","description":"","footnote":"\r\n( 1 ) . محقق حلى ، شرايع الاسلام ، ج 4 ، ص 307 .\r\n","page_name":" 210 ","page_number":210},
  {"content":"\r\n\r\nحامل يا شيرده كه مىترسد اگر ميته را نخورد جنين در رحم او به ضرر مىافتد و يا بچه شيرخوارش گرسنه مىماند . در نتيجه مريض مىشود يا مىميرد ، يا مريضى بترسد كه اگر نخورد مرضش طول مىكشد يامعالجه‌اش سخت مىشود . در جميع اين صور چنين شخصى مضطر محسوب مىشود . « 1 » نكتهء دوم . اضطرار مبناى جواز تغيير جنسيت در فتاواى فقيهان\r\nبرخى فقيهان و مراجع تقليد معتقدند : چنان‌چه تغيير جنسيت به حد ضرورت رسيده باشد ، يا از باب تداوى و معالجه باشد جايز است . اين مطلب در چندين پرسش و پاسخ آمده است كه به چند نمونهء آن اشاره مىشود :\r\nالف ) آيت‌الله محمد فاضل لنكرانى ( قدس سره ) در پرسش و پاسخ از ايشان چنين آمده است :\r\nپرسش : پسرى هستم 24 ساله كه تحصيلات دانشگاهى خود را به پايان رسانيده و در حال حاضر آمادهء اعزام به خدمت مقدس سربازى هستم . حدود چند سالى است كه متوجه وجود تفاوت شديدى بين خود و هم سن و سالانم شده‌ام . مشكل من اين است كه از لحاظ جنسى با هم جنسان خود تفاوت بسيار شديدى دارم ؛ به اين معنا كه از لحاظ جنسى به جاى اين‌كه به غير هم جنس متمايل باشم ، تمايل شديدى به هم جنسان خود دارم و از داشتن ارتباط با غير هم جنس بشدت بىزارم . در واقع به جاى داشتن احساسات مردانه ، تمام خصلت‌ها و خصوصيات و احساسات زنانه را در وجود خودم حس مىكنم . به عبارت ديگر ، از جنسيت خودم ناراضى هستم و اين مسأله براى من مشكل ساز شده است . در نتيجه ، نمىتوانم به عنوان يك مرد ، نقش اجتماعى و جنسى خود را ايفا كنم و قادر به مسؤوليت‌هايى كه شرع و قانون بر عهدهء مرد گذاشته است نمىباشم . لازم به ذكر است كه اين مسأله به عنوان يك بيمارى شناخته شده ، و در علم روان شناسى به آن « اختلال هويت جنسى » (\r\n Gender Identity ) \r\nمىگويند .\r\nتا به حال ، چندين بار به روان پزشكان و روان شناسان مختلف مراجعه كرده‌ام ، ولى نتيجه‌اى عايدم نشده است . از لحاظ علم پزشكى اين بيمارى ، خوب شدنى نيست و تنها راه حل آن « تغيير جنسيت » مىباشد .\r\n\r\n\r\n","description":"","footnote":"\r\n( 1 ) . محمد حسن نجفى ، جواهر الكلام ، ج 12 ، ص 773 .\r\n","page_name":" 211 ","page_number":211},
  {"content":"\r\n\r\nحال سؤال من اين است كه شرع مقدس ، براى افرادى همانند من ، با توجه به خصوصياتى كه در فوق ذكر كردم ؛ يعنى داشتن عواطف و احساسات زنانه به جاى احساسات مردانه ، چه تكليفى را معين كرده است ؟ چون من نمىتوانم ازدواج كنم و در صورت ازدواج مطمئناً زندگى ناموفقى خواهم داشت ، آيا اجازهء تغيير جنسيت مىدهد ؟ ما براى ادامهء زندگى چه بايد بكنيم ؟ لطفاً مرا راهنمايى كنيد و تكليف شرعى من را معين نماييد . قبلًا از همكارى شما متشكرم .\r\nپاسخ : عمل جراحى براى تغيير جنسيت اگر ضرر نداشته باشد ، به خودى خود اشكال ندارد ، لكن اگر به عنوان يك زن با ساختمانى بدنى زن تغيير جنسيت داديد ، بايد به وظايف زنان از حجاب و پوشش از نامحرم و احكام ديگر عمل كنيد . « 1 » ب ) آيت‌الله سيد على خامنه‌اى : در پرسش و پاسخ از ايشان چنين آمده است :\r\nپرسش : . . . . مواردى اطبا مواجه‌اند كه شخص از نظر ظواهر بدن بدون هيچ شبهه‌اى يا مرد است يا زن ، ولى داراى تمايلات ، احساسات و عواطف جنس مخالف است . بسيارى از اين افراد مىگويند : اگر اين تغيير صورت نگيرد انتحار ( خودكشى ) خواهيم كرد و تا به حال اين مسأله پيش آمده است . . . . آيا اصولًا اين عمل براى خود اين شخص حرام است يا جايز ؟\r\nپاسخ : تغيير جنسيت براى شخص و به درخواست شخص اشكال ندارد حتى اگر چه جلوگيرى از اقدام بر انتحار متوقف بر آن نباشد و يا اصلًا خطر انتحارى در بين نباشد . « 2 »\r\nج ) آيت‌الله سيد محسن خرازى : بخشى از ديدگاه ايشان دربارهء تغيير جنسيت چنين است :\r\nتغيير جنسيت در زمانى كه معالجه باشد ، يا در آن مصلحت لزوم‌آور مهم‌ترى باشد جايز است و در غير اين صورت اشكال دارد . « 3 »\r\n\r\n\r\n","description":"","footnote":"\r\n( 1 ) . استفتاء اخذ شده از مركز رايانهء دفتر آيت الله محمد فاضل لنكرانى ( قدس سره ) .\r\n( 2 ) . مركز تحقيقات فقهى قوه قضائيه ، گنجينهء آراى فقهى - قضايى ، پاسخ شماره 5280 .\r\n( 3 ) . سيد محسن خرازى ، تغيير جنسيت ، خلاصه مقالات اولين كنگره پزشكى قانونى كشورهاى اسلامى ، ص 62 .\r\n","page_name":" 212 ","page_number":212},
  {"content":"\r\n\r\nد ) آيت‌الله حسين على منتظرى : در پرسش و پاسخ از ايشان چنين آمده است :\r\nپرسش : بعضى از زنان و مردان در خود احساس جنس مخالف مىكنند و بعضاً اگر تغيير جنسيت ندهند احتمال اقدام به خودكشى در آنان هست . آيا اصولًا تغيير جنسيت جايز است ؟\r\nپاسخ : به طور كلى ، دليلى بر حرمت تغيير جنسيت نداريم و اگر حال آن‌ها به نحوى باشد كه تغيير جنسيت براى آن‌ها ضرورت داشته باشد بعيد نيست كه واجب باشد . « 1 » در صورت ضرورت معالجه ، اقدام به عمل جراحى مانع ندارد ، و در صورت تغيير جنسيت تمام احكام بعد از تغيير از حيث محرميت و ازدواج و غير اين‌ها جارى مىشود . « 2 » دليل پنجم : جواز تغيير جنسيت به دليل حديث رفع\r\nعلاوه بر مطالب پيش گفته ، به استناد حديث رفع بر جواز تغيير جنسيت استناد شده است . برخى صاحب نظران در اين باره مىگويد :\r\nچون دليلى بر حرمت تغيير جنسيت وجود ندارد ، و مقتضاى حديث رفع ، جواز ظاهرى تغيير جنسيت است . « 3 » امام صادق ( ع ) به نقل از پيامبر اكرم ( ص ) مىگويد :\r\nنُه چيز از امت من برداشته شده است : اشتباه ، فراموشى ، اكراه ، آن‌چه نمىدانند ، آن‌چه بر آن توانايى ندارند ، آن‌چه بر آن مضطر شده‌اند ، حسد ، تفألّ و انديشه‌هاى وسوسه آميز دربارهء مردم تا زمانى كه بر زبان نياورده‌اند . « 4 » براساس حديث فوق ، چنان‌چه فردى را از روى جهل انجام داده باشد ( ما لا يعلمون ) از نظر شرعى مواخذه نخواهد شد . از آن جايى كه ، مفروض اين است كه براى حرمت\r\n\r\n\r\n","description":"","footnote":"\r\n( 1 ) . حسين على منتظرى ، رسالهء استفتاءآت ، ج 2 ، ص 408 .\r\n( 2 ) . حسين على منتظرى ، احكام پزشكى ، ص 113 - 114 .\r\n( 3 ) . احمد مطهرى ، مستند تحرير الوسيله ( المسائل المستحدثه ) ، ص 190 : « لعدم الدليل على الحرمة ، و مقتضى حديث الرفع جوازه ظاهراً » .\r\n( 4 ) . شيخ صدوق ، الخصال ، ص 417 .\r\n","page_name":" 213 ","page_number":213},
  {"content":"\r\n\r\nتغيير جنسيت دليلى وجود ندارد ، بنابراين ، عمل جراحى تغيير جنسيت ، بدون اشكال خواهد بود .\r\nتوجه به اين نكته ضرورى است كه استناد به حديث رفع يا همان اصل برائت در صورتى تمام است كه دلائل قائلين به تحريم تمام نباشد .\r\n\r\nگفتار دوم : ادلة مخالفين تغيير جنسيت\r\nهمان‌طور كه پيش‌تر بيان شد ، تغيير جنسيت در افراد سالم و تغيير جنسيت در ترانس‌ها ( خنثاى روانى ) معركه آرا و محل انظار صاحب نظران است . عمدتاً دو ديدگاه مخالف و موافق در اين زمينه وجود دارد . تا آن جايى كه نگارنده تحقيق نموده است ، همه صاحب نظران اهل سنت ، اعم از فقيهان و حقوق دانان به حرمت تغيير جنسيت در افراد فوق معتقد شده‌اند و البته عدهء كمى از فقيهان شيعه نيز به حرمت تغيير جنسيت معتقد شده‌اند . در ادامه ، نظرات مخالفين تغيير جنسيت و سپس ادلهء مخالفين تغيير جنسيت آورده مىشود .\r\n\r\nبند اول : نظرات مخالفين تغيير جنسيت\r\nدر ابتدا نظرات اهل سنت و سپس نظرات برخى فقيهان شيعه در حرمت تغيير جنسيت به دليل حرمت تغيير خلق الله بيان مىشود .\r\nالف . استناد به كلام اهل سنت در حرمت تغيير خلق خدا\r\n1 . دكتر احمد محمد كنعانى ، از حقوق‌دانان اهل سنت دربارهء حرمت تغيير جنسيت چنين مىگويد :\r\nدر برخى جوامع كه از فطرت الهى منحرف گشته‌اند ، اشخاص سالم تغيير جنسيت مىدهند ، كه اين كار قطعاً حرام است ؛ چون اين كار [ اولًا 
  ] باعث تغيير خلق الله است ، در حالى كه هيچ‌گونه ضرورت شرعى براى آن وجود ندارد . و [ ثانياً 
  ] اين كار در واقع پاسخ مثبت به دعوت شيطان است كه وعده داده از طريق اين گونه كارهاى حرام ، انسان را منحرف سازد . شيطان گفت : « و به\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nتحقيق به بنى آدم دستور خواهم داد ، پس آنان خلق الهى را تغيير خواهند داد » . « 1 » 2 . شيخ يوسف قرضاوى از مفتىهاى معروف اهل سنت و از مخالفين سرسخت تغيير جنسيت است كه در مصاحبه‌ها و گفت‌وگوهاى متعددش ، كارهايى مثل تغيير جنسيت ، شبيه سازى را حرام اعلام كرده و اين گونه اعمال را « تغيير در خلق الله » و از مصاديق كارهاى شيطانى مىداند . وى حتى غلّو يا زياده روى در زينت را مصداقى از تغيير خلق الله مىداند . « 2 » 3 . مجمع فقهى مكه مكرمه : مجمع فقه اسلامى مستقر در مكه مكرمه در فتوايى كه دربارهء تغيير جنسيت در تاريخ 13 رجب 1409 ( 19 فوريه 1989 م ) صادر كرد چنين گفت :\r\n1 . آلت تناسلى مردانه و زنانه كه خلقت آن كامل و بدون نقص است ، جايز نيست يكى به ديگرى تبديل شود . و هر كس اين كار را انجام دهد ، مرتكب حرام شده و مستحق مجازات مىباشد ؛ چون اين كار ، تغيير در خلق خدا است و خداوند سبحان اين كار را حرام نموده است و در قرآن كريم از قول شيطان مىگويد : به تحقيق به انسان‌ها دستور مىدهم ، پس خلق خدا را تغيير مىدهند . . .\r\n2 . هر كسى كه هر دو آلت تناسلى مردانه و زنانه را دارد بايد حالت غالب ملاحظه شود :\r\nپس اگر غلبه با حالت مردانگى است جايز است امرى كه موجب اشتباه مىگردد زايل كند ( يعنى حذف آلت تناسلى زنانه كه ضعيف است ) و اگر غلبه با حالت زنانگى است جايز است امرى كه موجب اشتباه مىگردد زايل كند ( يعنى حدف آلت تناسلى مردانه كه ضعيف است ) ؛ خواه معالجه از طريق\r\nجراحى باشد يا از طريق هورمون . چون اين شخص مريض بود و به دنبال\r\n\r\n\r\n","description":"","footnote":"\r\n( 1 ) . دكتر احمد محمد كنعانى ، الموسوعهء الطبية الفقهية ، ص 284 - 285 : « أمّا ما ظهر فى بعض المجتمعات المنحرفة عن فطرة الله تعالى من جراحات لتغيير الجنس عند اشخاص اسويا الخلقة فهو حرام قطعاً ، لما فيه من تغيير لخلق الله تعالى دون ضرورة مشروعة ، ولإنّه إستجابة لدعوة الشيطان الذى توعّد باغواء بنىآدم به مثل هذه الأفعال المحرمة ، فقال : « وَلآمُرَ نَّهُم فَلَيغَيرُنَّ خَلقَ اللهِ » » .\r\n( 2 ) . يوسف قرضاوى ، الحلال و الحرام فى الاسلام ، با تعليقة حسن محمد تقى جواهرى ، ص 155 - 156 .\r\n","page_name":" 215 ","page_number":215},
  {"content":"\r\n\r\nبهبودى و شفا مىباشد و اين كار وى تغيير در خلق خداى بزرگ نيست . « 1 » ب . استناد به كلام شيعه در حرمت تغيير خلق الله\r\nاندكى از فقيهان شيعه به حرمت تغيير جنسيت معتقد شده‌اند . دليل برخى از آنان دقيقاً همان دليل صاحب نظران اهل سنت است كه معتقدند : تغيير جنسيت ، « تغيير خلق الله » است . در ادامه به كلام برخى از آنان اشاره مىشود :\r\n1 . آيت‌الله ميرزا جواد تبريزى : در سؤال و جواب فقهى از ايشان چنين آمده است :\r\nسؤال : حكم اين مسأله كه مردى ، آلت تناسلى مردانهء خويش را به فرج زنانه تبديل كند چيست ، يا اين‌كه زنى فرج زنانهء خويش را به آلت تناسلى مردانه تبديل كند ، آن هم با عمل جراحى كه امروزه پزشكان انجام مىدهند ؟ البته اگر اين كار فقط به انگيزهء ميل شهوانى باشد ، يا اين كار به منظور توليد مثل باشد . براى مثال ، شخص خواهانِ تغيير جنسيت ، گرفتار نازايى غير قابل علاج شده و براى علاقه‌اش به داشتن فرزند ، آلت تناسلى خويش را تغيير مىدهد ؟\r\nپاسخ : اين كار غير جايز است ؛ چون تغيير خلق خداوند متعال است . « 2 » 2 . آيت‌الله سيد عبدالاعلى سبزوارى : ايشان اين نكته را به صورت يك احتمال\r\nمطرح مىكند كه آيهء شريفهء : « فليغيرن خلق الله » شامل هر نوع تغيير مىشود كه با خلق\r\n\r\n\r\n","description":"","footnote":"\r\n( 1 ) . محمد بن حسين الجيزانى ، فقه النوازل ، ( دمام « عربستان سعودى » و قاهره ؛ دار ابن الجوزى ، 2008 م . چاپ دوم ، ج 4 ، ص 96 - 97 : « اولًا ، الذكر الذى كملت أعضاء ذكورته والأنثى التى كملت أعضاء انوثتها لايحل تحويل أحدهما إلى النوع الآخر . ومحاولهء التحويل جريمة يستحق فاعلها العقوبة ؛ لأنّه تغيير لخلق الله ، وقد حرّم سبحانه هذا التغيير بقوله تعالى مخبراً عن قول الشيطان : ولآمُرنَّهُم فَلَيُغَيِّرُنَّ خَلقَ اللهِ .\r\nثانياً ، أما من اجتمع فى أعضائه علامات النساء والرجال فينظر فيه إلى الغالب من حاله . فإن غلبت عليه الذكورهء جاز علاجه طبياً بما يزيل الاشتباه فى ذكورته . و من غلبت عليه علامات الانوثة جاز علاجه طبياً بما يزيل الاشتباه فى انوثته ؛ سواء أكان العلاج بالجراحة أو بالهرمونات ؛ لأنّ هذا مرض ، والعلاج يقصد به الشفاء منه ، وليس تغييراً لخلق الله عزّ وجلّ » .\r\n( 2 ) . ر . ك : سيد حسين حسينى ، احكام المغتربين وفقا لفتاوى عشرة من مراجع التقليد ، ص 439 : « سؤال : ما هو حكم استبدال الرجل ذكره بفرج انثى ، او استبدال الانثى فرجها بذكر رجل ، بالعمليات التّى يجريها أطباء العصر ؟ إذا كان هذا لغرض شهوانى فقط ، أو كان لغرض الإنجاب كأن يكون المستبدل مصاباً بعقم لايشفى و لحبّه النسل استبدال فرجه ؟ جواب : هذا غير جائز ، لانّه من تغيير خلق الله تعالى سبحانه و تعالى . » .\r\n","page_name":" 216 ","page_number":216},
  {"content":"\r\n\r\nالله در تعارض باشد . مانند : تغيير در انسان ، تغيير در حيوان و تغيير در گياهان . « 1 »\r\nالبته همانطور كه اشاره شد ايشان اين وجه را به صورت يك « احتمال » مطرح مىسازد و به صورت قطعى نظر ايشان اين نيست كه تغيير جنسيت در انسان به دليل آية فوق ، حرام است .\r\n3 . آيت‌الله شيخ هادى نجفى : ايشان نيز تغيير جنسيت را مشمول آيهء « فليغيرنّ خلق الله » دانسته و معتقدند اين كار شرعا حرام است . « 2 » 4 . عبدالكريم بىآزار شيرازى : ايشان كه نويسندهء كتاب « رسالهء نوين امام خمينى » است ، معتقد است كه تغيير جنسيت تنها در مورد خنثىها جايز است و تغيير جنسيت در افراد سالم ، مصداق « تغيير خلق الله » است . وى مىگويد :\r\nاين كه تغيير ماهيت بدهند كسى كه ماهيت و حقيقتش مرد است يا كسى كه ماهيتش زن است بخواهند مردش كنند ، اين از نظر شرعى جايز نيست ، و ليغيرنّ خلق الله مىشود . « 3 »\r\n\r\nبند دوم : ادلهء مخالفين تغيير جنسيت\r\nبعد از بيان نظرات مخالفين تغيير جنسيت ، ادلهء آنان بيان مىشود :\r\nدليل اول : حرمت تغيير جنسيت به دليل تغيير خلق خدا\r\nيكى از مهم‌ترين دليل‌هايى كه براى حرمت تغيير جنسيت بيان شده است اين است كه تغيير جنسيت ، موجب « تغيير خلقت » يا « تغيير خلق الله » است و قرآن كريم آن را به عنوان يكى از كارهاى شيطانى ياد مىكند .\r\nبررسى و تحليل دليل اول مخالفين تغيير جنسيت ( مسأله تغيير خلق الله )\r\nهمان‌طور كه گذشت يكى از مهم‌ترين دليل‌هاى مخالفين تغيير جنسيت ، مسألهء تغيير\r\nخلق الله و استناد به آيهء تغيير است . در ادامه ، ابتدا آيهء تغيير خلق الله وسپس نظر مفسرين\r\n\r\n\r\n","description":"","footnote":"\r\n( 1 ) . سيد عبدالاعلى سبزوارى ، مواهب الرحمن فى تفسير القرآن ، ج 9 ، ص 305 .\r\n( 2 ) . شيخ هادى نجفى ، الآراء الفقهيه ، ص 162 به بعد .\r\n( 3 ) . ر . ك : دكتر فتاحى معصوم ، مجموعه مقالات و گفتارهاى دومين سمينار ديدگاه اسلام در پزشكى ، ج 2 ، ص 80 .\r\n","page_name":" 217 ","page_number":217},
  {"content":"\r\n\r\nشيعه و سنى را مىآوريم و بالاخره به اين پرسش ، پاسخ مىدهيم كه آيا آيه مورد بحث ، ناظر به مسالهء تغيير جنسيت هست يا نه ؟\r\nآيهء تغيير خلق الله\r\nقرآن كريم مىفرمايد :\r\nوَ لَاضِلَّنَّهُم ولَامَنّينَّهُم وَ لَآمُرَنَّهُم فَلَيبَتّكُنَّ آذانَ الانعامِ وَ لَآمُرَنَّهُم فَلَيغَيرُنَّ خَلقَ اللهِ وَ مَن يتَّخِذِ الشيطانَ وَلياً مِن دونِ اللهِ فَقَد خَسِرَ خُسراناً مُبيناً ؛ « 1 »\r\nترجمه : و آن‌ها را گمراه مىكنم و به آرزوها سرگرم مىسازم و به آن‌ها دستور مىدهم ( اعمال خرافى انجام دهند و ) گوش چهار پايان رابشكافند و آفرينش ( پاك ) خدايى را تغيير دهند ( فطرت توحيد را به شرك بيالايند ) و آن‌ها كه شيطان را به جاى خدا ولى خود برگزينند زيان آشكارى كرده‌اند . « 2 » ترجمه ديگر : و آنان را سخت گمراه و دچار آرزوهاى دور و دراز خواهم كرد و وادارشان مىكنم تا گوش‌هاى دام‌ها را شكاف داده ، و وادارشان مىكنم تا آفريدهء خدا را دگرگون سازند . و [ لى 
  ] هر كس به جاى خدا ، شيطان را دوست [ خدا 
  ] گيرد ، قطعاً دچار زيان آشكارى شده است . « 3 » بررسى آيات قبل از آيهء 119 سورهء نساء\r\nبراى بررسى مفهوم و مقصود « تغيير خلق الله » ، به سه آيهء قبل از آيهء مورد بحث توجه مىكنيم تا مقصود آيهء مورد نظر از تغيير خلقت خدا روشن‌تر گردد .\r\nآيهء 116 سورهء نساء : در اين آيهء شريفه ، به اهميت گناه بزرگ شرك اشاره شده است ؛ گناهى كه غير قابل عفو و بخشش بوده و هيچ گناهى بالاتر از آن متصور نيست . مضمون همين آيه با كمى تفاوت در آيهء 48 سورهء نساء نيز آمده است . « 4 » آيهء 117 سورهء نساء : در اين آيه ، به اين نكته اشاره شده است كه مشركين به\r\n\r\n\r\n","description":"","footnote":"\r\n( 1 ) . سورهء نساء ( 4 ) ، آيهء 119 .\r\n( 2 ) . ترجمه از ناصر مكارم شيرازى ، تفسير نمونه ، ج 4 ، ص 134 .\r\n( 3 ) . ترجمه از محمد مهدى فولادوند .\r\n( 4 ) . ر . ك : ناصر مكارم شيرازى ، تفسير نمونه ، ج 4 ، ص 132 .\r\n","page_name":" 218 ","page_number":218},
  {"content":"\r\n\r\nقدرى كوتاه فكرند كه خالق و آفريدگار جهان هستى را رها كرده و در برابر موجوداتى سر تعظيم فرود مىآورند كه كم‌ترين اثر مثبتى ندارند ، و بلكه گاهى همانند شيطان ، ويران‌گر و گمراه‌كننده نيز مىباشند . « 1 » آيهء 118 سورهء نساء : در اين آيه شريفه ، شيطان لعنت شده است و اين‌كه شيطان گفته است : از بندگان تو سهم معينى خواهم گرفت . « 2 » آية 119 كه آيهء مورد بحث ما است ، در ادامهء آيات قبل است و اين‌كه شيطان چگونه از بندگان نصيب و بهره مىبرد :\r\nوَ لَاضِلَّنَّهُم : آن‌ها را گمراه مىكنم .\r\nوَ لَامَنّينَّهُم : با آرزوهاى دور و دراز و رنگارنگ ، آن‌ها را سرگرم مىكنم .\r\nوَ لَآمُرَنَّهُم فَلَيبَتّكُنَّ آذانَ الانعامِ : آن‌ها را به اعمال خرافى دعوت مىكنم ، از جمله اين‌كه فرمان مىدهم كه گوش‌هاى چهارپايان را بشكافند و يا قطع كنند .\r\nوَ لَآمُرنَّهُم فَلَيغَيرُنَّ خَلقَ اللهِ : آن‌ها را وادار مىسازم كه آفرينش پاك خدايى را تغيير دهند .\r\nبا توجه به آيهء مورد بحث ، مىتوان فهميد كه « تغيير در خلقت » تنها تغيير ظاهرى و فيزيكى نيست ، بلكه تغيير بر دو قسم است : 1 . تغيير ظاهرى و فيزيكى 2 . تغيير معنوى ، مانند : گمراه ساختن انسان‌ها و سرگرم ساختن آن‌ها به آرزوها .\r\nدر هر حال ، هر دو نوع تغيير ، در اين ويژگى شريك هستند كه در راستاى اهداف\r\nشيطان و باعث دور ساختن فطرت انسان‌ها از بندگى خداوند متعال است . بنابراين ، هر\r\n\r\n\r\n","description":"","footnote":"\r\n( 1 ) . همان ، ج 4 ، ص 135 .\r\n( 2 ) . ترجمه آيهء 116 تا 118 سورهء نساء از اين قرار است : « آيهء 116 : خداوند ، شرك به او را نمىآمرزد ؛ ( ولى ) كمتر از آن را براى هر كسى بخواهد ( وشايسته بداند ) مىآمرزد . و هر كس براى خدا همتايى قرار دهد ، در گمراهى دورى افتاده است .\r\nآيهء 117 : آن‌چه غير از خدا مىخوانند ، فقط بتهايى است ( بىروح ) ، كه هيچ اثرى ندارد ؛ و ( يا ) شيطان سركش و ويرانگر است .\r\nآيهء 118 : خدا او را از رحمت خويش دور ساخته ؛ و او گفته است : از بندگاه تو ، سهم معيّنى خواهم گرفت » ( با ترجمه ناصر مكارم شيرازى ) .\r\n","page_name":" 219 ","page_number":219},
  {"content":"\r\n\r\nنوع تغيير و تحريفى كه به انگيزهء شيطانى و اهداف و كارهاى غير الهى صورت پذيرد ، مذموم و غير شرعى است .\r\nدر زمان جاهليت ، هرگاه شتر چند بار مىزاييد ، گوش آن را مىبريدند و يا شكاف مىدادند و آن را در راه بت قرار مىدادند . از آن پس ، از سوار شدن و ذبح آن خوددارى مىكردند و در واقع ، شتر در راه بت‌ها وقف مىشد ! در مواردى ، چشم حيوان را در مىآوردند و آن را در راه بت قرار مىدادند !\r\nخداوند متعال ، در آيات مورد نظر ، از اين‌گونه كارها نهى كرده و آن را « تغيير در خلق الله » مىداند ؛ چه اين كه ، هدف از خلقِ اين گونه حيوانات ، استفاده از گوشت آن و بهره‌بردارى از سوارى و حملِ بار است . اين‌گونه نعمت‌ها ، براى استفادهء انسان‌ها آفريده شده است تا توان لازم براى عبادت و بندگى خداوند پيدا كنند . در غير اين صورت ، از اهداف خلقت دور افتاده‌اند .\r\nتغيير در خلقت به طور مطلق نمىتواند ناپسند و ناشى از خواست و كار شيطان باشد ؛ چرا كه انجام برخى كارها از قبيل : ختنه كردن ، قطع كردن بند ناف جنين ، چيدن موهاى زائد بدن و كوتاه كردن موهاى سر از امورى است كه قانون گذار الهى نه تنها ما را از انجام آن‌ها باز نداشته ، بلكه به انجام آن نيز امر كرده است .\r\nبنابراين ، بايد مقصود آيهء شريفه ، نوعى خاص از تغيير باشد . مفسران در اين‌كه مراد از تغيير در مخلوقات الهى چيست با هم اختلاف نظر دارند . در ادامه ، ابتدا ديدگاه مفسرين شيعه و آن‌گاه ديدگاه مفسرين سنى را مىآوريم :\r\nديدگاه مفسرين شيعه در آيهء تغيير خلق الله\r\n1 . تفسير مجمع البيان : طبرسى در ذيل آيهء « فليغيرن خلق الله » مىگويد :\r\nيعنى شيطان مردم را به تغيير خلق خدا امر مىكند و آن‌ها نيز خلق خدا را تغيير مىدهند . در معناى آيهء شريفه اختلاف شده است . از ابن عباس و عده‌اى ديگر نقل شده كه منظور تغيير دين خدا و تغيير امر خدا است . و همين معنا از امام صادق ( ع ) نيز روايت شده است و اين معنا با آيهء 30 سورهء روم تأييد\r\nمىشود كه درآن « لا تبديل لخلق الله » آمده كه به معناى « لا تبديل لدين\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nالله » است و منظور از تغيير يا تبديل خلق الله ، تحريم حلال و تحليل حرام است . عكرمه و عده‌اى ديگر از ابن عباس نقل كرده‌اند كه منظور اخصا ( اخته كردن ) است و اين عده ، اخته كردن حيوانات را مكروه مىشمردند .\r\nاز ابن عباس نقل شده كه منظور وشم ( وصل موى مصنوعى ) است . از زجاج نقل شده كه منظور آيهء شريفه خورشيد ، ماه و سنگ است كه مردم از انتفاع آن رويگردان شده و در عوض به عبادت آن‌ها مشغول شده‌اند . « 1 » 2 . تفسير تبيان : شيخ طوسى در تفسير تبيان مىگويد : در معناى « تغيير خلق الله » اختلاف شده است . ابن عباس و عده‌اى ديگر مىگويند كه مراد خواجه كردن و اخته‌كردن است و حتى اخته كردن حيوانات مكروه است . عده‌اى ديگر گفته‌اند : مراد « تغيير دين الله » است كه اين معنا از امام باقر و امام صادق ( ع ) نيز روايت شده است و عده‌اى زياد گفته‌اند منظور دين الله است كه فطرت مردم بر آن است كه خداوند دربارهء آن مىفرمايد : فطرت الله التى فطر الناس عليها لاتبديل لخلق الله ذلك الدين القيم . عده‌اى گفته‌اند مراد وشم است .\r\nبرخى گفته‌اند : منظور حيوانات است كه خداوند آن‌ها را براى استفاده انسان‌ها آفريده است ، ولى عده‌اى آن‌ها را براى خود حرام كرده‌اند و خلقت خوشيد ، ماه ، سنگ و . . . . براى استفاده انسان‌ها است ، ولى عده‌اى از مسير طبيعى آن خارج شده و اين‌ها را معبود خويش قرار داده‌اند .\r\nصاحب تفسير تبيان معتقد است : بهترين معنا و صحيح‌ترين آن اين است كه « تغيير خلق الله »\r\nبه معناى تغيير دين الله است و تمام تفسيرهاى ديگر در ذيل همين معنا قابل ارزيابى است . « 2 »\r\n\r\n\r\n","description":"","footnote":"\r\n( 1 ) . ابوعلى الفضل بن الحسن الطبرسى ، مجمع البيان ، ج 3 ، ص 188 : « اى و لآمرنّهم بتغيير خلق الله فليغيره ، و اختلف فى معناه ، فقيل : يريد دين الله و أمره ، عن ابن عباس و إبراهيم و مجاهد و الحسن وقتادة و جماعة . و هو المروى عن أبى عبدالله ( ع ) . ويؤيده قوله سبحانه و تعالى : « فطرة الله التى فطر الناس عليها لاتبديل لخلق الله » و أراد بذلك تحريم الحلال و تحليل الحرام ، و قيل : أراد معنى الخصاء عن عكرمة و شهر بن حوشب و أبىصالح عن إبن عباس و كرهوا الإخصاء فى البهائم . و قيل : أنّه الوشم عن إبن مسعود . و قيل : أنّه أراد الشمس و القمر و الحجارة عدلوا عن الإنتفاع بها إلى عبادتها عن الزجاج » .\r\n( 2 ) . محمد بن الحسن طوسى ، تفسير التبيان ، ج 3 ، ص 333 .\r\n","page_name":" 221 ","page_number":221},
  {"content":"\r\n\r\n3 . تفسير عياشى : از نظر اين تفسير ، تغيير خلق الله به معناى « تغيير دين خدا و تغيير امر خدا » است . وى براى اثبات مدعاى خويش به رواياتى استناد مىكند از اين قرار :\r\n1 . عن ابى جعفر ( ع ) فى قول الله : « ولآمرنهم فليغيرن خلق الله » قال : دين الله .\r\n2 . عن ابى جعفر ( ع ) فى قول الله : « ولآمرنهم فليغيرن خلق الله » ، قال : أمر الله بما امر به . « 1 »\r\n4 . تفسير الميزان : علامه محمد حسين طباطبائى در ذيل آيهء مورد بحث چنين مىگويد :\r\nو شيطان به ايشان دستور مىدهد كه گوش حيوانات را ببرند و آن‌چه را خداى متعال حلال كرده حرام كند و به ايشان دستور مىدهد كه خلق الله را تغيير دهد . اين امر بر امورى مانند : اخته كردن ، مثله كردن ، لواط و مساحقه منطبق مىشود . بعيد نيست كه مراد از تغيير خلق الله ، خروج از فطرت الهى و ترك دين حنيف است . خداوند متعال مىفرمايد : پس روى خود را با گرايش تمام به حق ، به سوى اين دين كن ، با همان سرشتى كه خدا مردم را بر آن سرشته است . آفرينش خدا تغييرپذير نيست . اين است همان دين پايدار . « 2 » با توجه به آن‌چه گذشت ، از نظر علامه طباطبائى « تغيير خلق الله » به معناى خروج از فطرت الهى و ترك تعاليم دين است .\r\n5 . تفسير صافى : مولى محسن فيض كاشانى در ابتدا توضيح مىدهد كه در زمان جاهليت عده‌اى از مردم گوش حيوانات را از بيخ قطع مىكردند و اين كار آنان تغيير\r\nدر خلقت و منهى است و اين مطلب نيز از امام صادق ( ع ) نيز روايت شده است . وى مىگويد : سخن فوق به وسيله اين آيهء شريفه تأييد مىشود : فطرت الله التى فطر الناس\r\n\r\n\r\n","description":"","footnote":"\r\n( 1 ) . به نقل از : محمد حسين طباطبائى ، الميزان فى تفسير القرآن ، ج 5 ، ص 96 .\r\n( 2 ) . محمد حسين طباطبائى ، الميزان فى تفسير القرآن ، ج 5 ، ص 85 : « ولامرنهم بشق آذان الانعام وتحرير ما أحلّ الله سبحانه ، ولا مرنّهم بتغيير خلق الله وينطبق على مثل الاخصاء وأنواع المثلة واللواط والسحق . وليس من البعيد أن يكون المراد بتغيير خلق الله ، الخروج عن حكم الفطرة و ترك الدين الحنيف ، قال تعالى : فاقم وجهك للدين حنيفاً فطر الله التى فطرت الناس عليها لاتبديل لخلق الله ذلك الدين القيم » .\r\n","page_name":" 222 ","page_number":222},
  {"content":"\r\n\r\nعليها لا تبديل لخلق الله .\r\nدر ادامه ، فيض كاشانى مىگويد : هر نوع تغيير صورى صفتى كه بدون اذن الهى انجام شود ، تغيير در خلقت الهى بوده و حرام است . مانند كارى كه در زمان جاهليت انجام مىشد كه چشم حيوان را در مىآوردند و آن را از سوارى و باركشيدن معاف مىدانستند ، يا آن‌كه بردگان را خواجه مىكردند و يا هر نوع مثله .\r\nدر ادامه فيض كاشانى مىگويد : تفسير فوق با اين تفسير منافاتى ندارد كه تغيير خلق الله به « تغيير دين الله » و « تغيير امر الله » معنا كرده است ؛ چون تمام اين موارد ذكر شده ( خصا ، مثله و . . . . ) داخل در همان دو معنا « تغيير دين الله و تغيير امر الله است . « 1 »\r\n6 . تفسير جوامع الجامع : طبرسى در اين تفسير مىگويد : در زمان جاهليت هرگاه شترى شش بار وضع حمل مىنمود و بچه ششم شتر ، نر باشد ، در اين صورت ، گوش شتر مادر را بريده و يا چشم او را در مىآوردند . در اين حالت ، ديگر سوار آن شتر نمىشدند . عده‌اى گفته‌اند : منظور اخته كردن است و برخى مىگويند : منظور تغيير فطرت و تغيير دين اسلام و تغيير امر الهى است . « 2 » 7 . تفسير الكاشف : محمد جواد مغنيه در اين تفسير مىگويد : عرب‌ها در زمان جاهليت گوش برخى حيوانات را مىبريدند و آن‌ها را وقف بت‌ها قرار مىدادند و سوار شدن بر آن شترها را حرام مىدانستند .\r\nدر ادامه صاحب تفسير كاشف مىگويد : شيطان در عصر جاهليت دستور مىدهد كه از طريق بريدن گوش حيوانات ، در خلقت الهى تغيير به وجود آورند و در عصر حاضر شيطان به حزب خويش دستور مىدهد كه بمب ناپالم را بر سر زنان و كودكان\r\nفرو ريزند و بمب اتمى را بر شهر هيروشيما و ناكازاكى بيندازد تا خلق الله نابود شوند . « 3 »\r\n\r\n\r\n","description":"","footnote":"\r\n( 1 ) . مولى محسن فيض كاشانى ، الصافى ، ج 1 ، ص 463 - 464 .\r\n( 2 ) . امين الدين ابوعلى بن الحسن الطبرسى ، تفسير جوامع الجامع ، با تصحيح ابوالقاسم گرجى ، ج 1 ، ص 289 .\r\n( 3 ) . محمد جواد مغنيه ، التفسير الكاشف ، ج 2 ، ص 443 ؛ و همين مطلب در ج 3 ، ص 137 با تفاوت تكرار شده است .\r\n","page_name":" 223 ","page_number":223},
  {"content":"\r\n\r\n8 . تفسير مواهب الرحمن فى تفسير القرآن : آيت‌الله سيد عبدالاعلى سبزوارى در ذيل آيه مورد بحث مطالبى را مطرح كرده‌اند كه در قالب سه عنوان ذيل بيان مىگردد :\r\nالف : انواع تغيير در خلقت : از نظر ايشان تغيير بر دو قسم است كه عنوان « تغيير خلق الله » شامل هر دو مىشود :\r\n1 . تغيير حسى ( صفتى و صورتى ) ، مانند : خواجه ساختن ، مثله كردن و انواع تغييرهاى فيزيكى بدن .\r\n2 . تغيير معنوى ، كه مصداق بارز آن خروج از فطرت الهى و دورى از دين و تعاليم الهى و تحريف و تغيير دين ، يا انجام انواع كارهاى پست و رذيله ، يا دورى گزيدن از راه مستقيم عقل و فطرت و يا ترويج باطل و فحشا .\r\nخلاصه آن‌كه « فطرت انسانى » اساس كمالات و منبع خيرات و اصل كارهاى نيك است و همين فطرت بر جميع مشاعر و حواس آدمى حاكم است و انسان را به سوى كارهاى نيك فرا مىخواند ، مگر اين‌كه به دليل گمراهىها و ضلالت‌ها ، فطرت انسانى فاسد و دور از حقيقت شده باشد كه ديگر منبع و منشأ كار خير نخواهد بود .\r\nب : عدم شمول « فليغيرن خلق الله » نسبت به هر تغيير : آية فوق دلالت مىكند كه تغيير در خلقت خداوند ، كار ناپسند و منهى است و اساساً تغيير در خلقت و تصرف در موجودات از شؤون و اختصاصات خداوند متعال است و اين حق بالاصاله براى غير خداوند وجود ندارد . اما بايد به اين نكته توجه كرد كه آيهء فوق شامل هر نوع تغيير و تبديل نمىشود و هر تغيير و تبديل خلقت ، حرام نيست ، مخصوصاً آن تغييراتى كه از سوى شارع مقدس اذن و اجازه وجود دارد ، مانند : ختنه كردن ، كوتاه كردن ناخن ، خضاب نمودن و قطع عضو زائد و فاسد .\r\nج : بحث فقهى تغيير خلق الله ( حرمت يا جواز ) : آيا تغيير در خلقت الهى جايز است يا حرام ؟ پيش‌تر گذشت كه مراد از خلق در آيهء شريفه « فليغيرن خلق الله » اعم از خلق صورى ( طبيعى ) و فطرى ( دين ) است . تغيير از جهتى بر دو قسم است :\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n1 . تغييراتى كه در حرمت آن شكى وجود ندارد ، چه اين‌كه از ناحيهء شارع مقدس نهى صريح و بالخصوص وارد شده است ، مانند مجسمه سازى ، خواجه ساختن انسان ، ريش‌تراشى و كارهاى ديگرى كه نهى شرعى دارد .\r\n2 . تغييراتى كه نهى صريح و بالخصوص ندارد ، مانند تبديل حيوان پير به حيوان جوان ، جراحىهاى پلاستيك و زيباسازى كه اين بر دو قسم است :\r\n- تغييراتى كه همراه با غرض عقلايى است ، براى مثال ، تغييراتى كه براى دفع ضرر يا تأمين سلامتى صورت مىپذيرد . در اين حالت ، اين تغييرات جايز بوده و نمىتوان گفت حرام است .\r\n- تغييراتى كه هيچ گونه غرض عقلايى و انگيزه معقول ندارد . آيا اين كار حرام است ؟ دو وجه وجود دارد :\r\nوجه اول : براساس مقتضاى عمومات و اطلاقات ( غير آيهء فوق الذكر ) كه غير قابل تقييد است ، اين كار حرام است . پس تغيير يك حيوان و تبديل آن به حيوان ديگر حرام است .\r\nوجه دوم : براساس مناط و ملاكى كه از « خلق الله » به دست مىآيد ، اين است كه حرمت تغيير در صورتى است كه از طريق ايجاد خلقت جديد ، با خلق و آفرينش الهى مقابله كند . پس در اين حالت ، حرمت وجود دارد .\r\nبنابراين ، هر نوع تغيير ، چه در انسان ، چه در حيوان و چه در گياهان ، مادامى كه به عنوان معارض و ضديت با آفرينش الهى محسوب نشود ، حرام نيست . البته اين مطلب در صورتى است كه در تغيير اذيت ، آزار رسانى و اسراف وجود نداشته باشد ، و گرنه حكم آن واضح است ( حرمت ) . « 1 » 9 . تفسير الفرقان فى تفسير القرآن : صاحب تفسير الفرقان مىگويد : قطع گوش\r\nشتر به تنهايى كار شيطان محسوب نمىشود ، بلكه اگر قطع گوش به عنوان « علامت تحريم » يا به عنوان « عبادت بت‌ها » باشد حرام است . توضيح آن‌كه عده‌اى گوش شتر را به عنوان تشريع و دستور خداوند قطع مىكردند و بدين وسيله از سوار شدن و استفاده از\r\n\r\n\r\n","description":"","footnote":"\r\n( 1 ) . سيد عبدالاعلى سبزوارى ، مواهب الرحمن فى تفسير القرآن ، ج 9 ، ص 289 - 305 .\r\n","page_name":" 225 ","page_number":225},
  {"content":"\r\n\r\nگوشت شتر خوددارى مىكردند و استفاده از حيوان را بر خود حرام مىكردند .\r\nوى مىگويد : شكى نيست كه تغيير خلقت خداوند هميشه به عنوان امر شيطان و كار شيطان محسوب نمىشود ، بلكه اساسا بعضى از تغييرها مشروع بوده و داراى امر شرعى است ، مانند : ختنه ، قطع ناف بچه از مادر ، تراشيدن موى زائد بدن و كوتاه كردن موى سر و ريش . پس مقصود از « خلق الله » خلق خاص و مقصود از « تغيير خلق الله » تغيير خاص است كه شناخت آن ميسر نيست مگر از طريق آيات و روايات . « 1 » جمع‌بندى ديدگاه مفسرين شيعه\r\nرواياتى از امام صادق و امام باقر ( ع ) وارد شده كه منظور از « تغيير خلق الله » عبارت است از : « تغيير دين الله » و « تغيير امر الله » . از اين رو ، مفسرين شيعه ، اعم از مفسرين قديم و جديد بر اين مطلب متفق القول هستند كه هرگاه اشيا و مخلوقات از مسير خلقت خويش خارج شوند و به گونه تشريع و بدعت گذارى ، امورى جعل گردد ( تحليل حرام و تحريم حلال ) ، اين امر تغيير در خلقت الهى بوده و مذموم است .\r\nديدگاه مفسرين اهل سنت در آيهء تغيير خلق الله\r\n1 . تفسير كبير : امام فخر رازى در پاسخ اين پرسش كه منظور از « تغيير خلق الله » چيست مىگويد : مفسرين در اين باره دو قول دارند :\r\nقول اول : آن‌كه مراد از تغيير خلق الله ، تغيير دين الله است . توضيح و تقرير اين قول آن است كه خداوند متعال انسان را در عالم ذر بر فطرت اسلام آفريد و از ايشان شاهد گرفت كه او خداى ايشان است و به او ايمان آوريد . پس هر كس كفر ورزد ، فطرت الهى را تغيير داده است و برهمين اساس اين روايت از پيامبر اسلام ( ص ) وارد شده\r\nاست كه : كل مولود يولد على الفطره و لكن ابواه يهودانه و ينصرانه و يمجسانه .\r\nوجه ديگر در تقرير قول اول آن است كه مراد از تغيير دين الله ، تبديل حلال به حرام است .\r\n\r\n\r\n","description":"","footnote":"\r\n( 1 ) . محمد صادقى ، الفرقان فى تفسير القرآن بالقرآن والسنهء ، ج 9 ، ص 345 - 346 .\r\n","page_name":" 226 ","page_number":226},
  {"content":"\r\n\r\nقول دوم : آن‌كه مراد از تغيير ، تغيير ظاهرى است كه براى آن وجوهى ذكر شده است مانند : 1 . موى مصنوعى 2 . قطع گوش و در آوردن چشم حيوان يا اخته كردن 3 . تشبه مرد به زن ( تَخنُّت ) و نيز مساحقه 4 . خداوند ، حيوانات را براى انتفاع انسان‌ها آفريد كه سوار آن شوند و از گوشت آن استفاده كنند ، پس حرام كردن حيوانات ، تغيير خلق الله است . نيز خداوند متعال خورشيد ، ماه و ستاره‌ها را براى انسان‌ها آفريد ، پس پرستش اين موجودات ، تغيير خلق الله است .\r\nفخر رازى در پايان نتيجه مىگيرد كه تمام معانى فوق مىتواند مدنظر و مورد توجه باشد و وى همه معانى را مىپذيرد . « 1 » 2 . تفسير جامع البيان ( تفسير طبرى ) : محمد بن جرير طبرى در اين تفسير از بزرگان اهل سنت ، تأويل آيهء « فليغيرن خلق الله » را بيان مىكند : پانزده نفر از بزرگان اهل سنت مىگويند : منظور اخصا است . بيست نفر از بزرگان اهل سنت مىگويند : منظور از تغيير خلق الله ، تغيير دين است . و هفت نفر از اهل سنت مىگويند : منظور وشم و زينت‌هاى فريبنده است .\r\nآن‌گاه طبرى از امام باقر ( ع ) نقل مىكند كه منظور از « خلق الله » ، دين الله است به دليل آيهء 30 سورهء روم . طبرى مىگويد : اگر اين معنا را در نظر بگيريم در اين صورت ، هر كارى كه از سوى خداوند متعال نهى شده باشد ، داخل معناى فوق خواهد بود ، مانند : خصا ، وشم و وشره .\r\nنيز هر كارى كه ترك دستور الهى در آن نهفته باشد ، كار شيطانى است ؛ چون شيطان انسان‌ها را به ترك دستورات الهى و انجام گناهان دعوت مىكند و او از اين\r\nطريق نصيب مىگيرد و در كار انسان‌ها شريك مىشود و از اين طريق ، تغيير خلق الله كه همان تغيير دين الله است ، تحقق پيدا مىكند . « 2 » 3 . تفسير المنار : شيخ محمد عبده ، نويسنده تفسير المنار مىگويد : تغيير خلق الله و\r\n\r\n\r\n","description":"","footnote":"\r\n( 1 ) . فخر رازى ، تفسير الكبير ، ج 4 ، ص 223 .\r\n( 2 ) . محمد بن جرير طبرى ، تفسير جامع البيان عن تفسير آى القرآن ( تفسير طبرى ) ، ج 4 ، ص 362 - 367 .\r\n","page_name":" 227 ","page_number":227},
  {"content":"\r\n\r\nسوء تصرف در خلقت الهى ، شامل تغييرهاى حسى ، مانند اخته كردن مىشود و نيز شامل تغييرهاى معنوى مىشود ؛ يعنى همان امورى كه شرع اسلام آن را حرام كرده است . پس تبعيت و پيروى از پادشاهان ظالم يك نوع تغيير معنوى است . از ابن عباس روايت شده كه مراد از « تغيير خلق الله » ، تغيير دين است . هم‌چنين در روايتى ، به موى مصنوعى و مانند آن تعبير شده است ، كه هدف از آن ، زينت فريبنده باشد ، و از همين قبيل است نقش‌هايى كه روى دست ، صورت يا سينه حكاكى مىكنند و در پايان نتيجه‌گيرى مىكند كه تغييرهاى ظاهرى ( صورى ) وقتى مذموم بوده و از كارهاى شيطانى محسوب مىشود كه باعث تشويش و فريب‌كارى گردد . « 1 » 4 . تفسير روح المعانى ( تفسير آلوسى ) : شهاب الدين آلوسى مىگويد : تغيير يا صورى ( ظاهرى ) است يا صفتى ( معنوى ) . بر اين اساس هر نوع تغيير ، مصداق تغيير خلق الله است ، مانند : در آوردن چشم شتر ، خصاء عبيد ، وشم ، وشر ، لواط ، مساحقه و عبادت خورشيد ، ماه و سنگ . « 2 » اگرچه آلوسى از « تغيير دين الله » سخنى به ميان نياورده است ، ولى با توجه به اين‌كه ايشان تغيير معنوى را مصداقى از تغيير مىداند ، به دست مىآيد كه تغيير دين الله نيز منظور ايشان بوده است .\r\n5 . تفسير الكشف و البيان : امام احمد ثعلبى اين معانى را نقل مىكند : دين الله ،\r\nخضاب ، وشم ، قطع گوش و در آوردن چشم . « 3 » آن‌گاه در ادامه مىگويد :\r\nاهل معنا مىگويند : معناى قول خداوند كه مىفرمايد : « فليغيرن خلق الله » اين است كه خداوند حيوانات را خلق كرد تا انسان‌ها سوار آن شوند و از گوشت آن استفاده كنند ، ولى آن‌ها اين‌ها را بر خويشتن حرام كردند و خداوند خورشيد و ماه و سنگ را در اختيار انسان قرار داد تا از آن نفع ببرند ولى\r\n\r\n\r\n","description":"","footnote":"\r\n( 1 ) . محمد عبده ، تفسير المنار ، ج 5 ، ص 361 .\r\n( 2 ) . شهاب الدين محمود آلوسى بغداد ، روح المعانى ، ج 5 - 6 ، ص 195 .\r\n( 3 ) . احمد ثعلبى ، الكشف و البيان ، ج 3 ، ص 388 - 389 .\r\n","page_name":" 228 ","page_number":228},
  {"content":"\r\n\r\nمشركان ، آن‌ها را پرستش نموده و ازاين طريق خلق خدا را تغيير دادند . « 1 » 6 . تفسير محاسن التأويل : جمال‌الدين قاسمى صاحب كتاب محاسن التأويل براى خلق الله در آية « فليغيرن خلق الله » معناهايى ذكر مىكند كه عبارت است از : دين الله ، امر الله ، اخصاء حيوانات و اخصا انسان ، وصل موى مصنوعى و نيز عبادت خورشيد ، ماه ، ستاره و پرهيز از استفاده حيوانات . « 2 » وى در ادامه مىگويد :\r\nمخفى نماند كه عموم آيهء شريفه بر همه معناها صدق مىكند ؛ چون همه آن‌ها تغيير خلق الله است . پس مانعى نيست كه آيه را بر آن معناها حمل كنيم . « 3 » 7 . تفسير الثمرات اليانعه : يوسف بن احمد معروف به فقيه يوسف پس از نقل معانى متعدد مىگويد :\r\nبرخى مفسرين گفته‌اند : معناى « تغيير خلق الله » عبارت است از تغيير آن حلال‌ها و حرام‌هايى است كه خداوند خلق كرده است . پس داخل در اين معنا مىشود تغيير هر حرامى كه حلال گشته ، و هر حلالى كه حرام گشته است . و اين مطلب از ابى مسلم روايت شده است . پس تحريم حلال در اين نهى داخل است . حاكم و زمخشرى گفته‌اند : هر كس كه كار مباحى را حرام كند ،\r\nگناه كار است . « 4 » جمع‌بندى ديدگاه مفسرين اهل سنت\r\nتقريباً تمام مفسرين اهل سنت به معناى « تغيير دين الله » اشاره داشتند . به عبارت\r\n\r\n\r\n","description":"","footnote":"\r\n( 1 ) . همان ، ص 389 : « قال أهل المعانى : معنى قوله « فليغيرن خلق الله » أنّ الله خلق الأنعام لتركبوها و تأكلوا فحرموها على أنفسهم ، و خلق الشمس و القمر و الحجارة مسخرهء للناس ينتفعون بها فعبد المشركون فغيروا خلق الله » .\r\n( 2 ) . محمد جمال الدين قاسمى ، محاسن التأويل ( تفسير القاسمى ) ، ج 3 ، ص 1133 - 1136 .\r\n( 3 ) . همان : « ولا يخفى أنّ عموم الآيهء يصدق على جميع المعانى . إذ كلها من تغيير خلق الله ، فلا مانع من حمل الآية عليها » .\r\n( 4 ) . يوسف بن احمد ( فقيه يوسف ) ، تفسير الثمرات اليانعة و الاحكام الواضحة القاطعة ، ج 2 ، ص 497 - 498 : « وقال بعض المفسرين : معنى تغيير خلق الله اى : تغيير ما خلق الله لأجله من التحليل والتحريم . فيدخل تغيير كل محرم بإباحته ، وكل محلل بتحريمه ، و هذا مروى عن أبى مسلم ، فيدخل فى هذا النهى عن تحريم الحلال ، و قّد ذكر الحاكم والزمخشرى : أنّ من حرّم المباح كان آثماً » .\r\n","page_name":" 229 ","page_number":229},
  {"content":"\r\n\r\nديگر ، از نظر آنان « تغيير خلق الله » يعنى تغيير دين الله ، و اين معنا را شبيه « لا تبديل لخلق الله » مىدانند كه به معناى « لا تبديل لدين الله » است .\r\nعلاوه بر اين ، مفسرين اهل سنت ، مصاديق بيش‌تر و معانى متعددى براى تغيير خلق الله بيان داشته‌اند ، مانند : اخته كردن انسان ، وشم ، بريدن گوش حيوان ، در آوردن چشم حيوان ، تحريم گوشت حيوانِ حلال گوشت ، پرستش ماه ، خورشيد و . . . . . .\r\nبرخى از مفسرّين سنى تأكيد دارند كه تمام معانى ذكر شده مىتواند مصداقى از معناى « تغيير خلق الله » يا همان « تغيير دين الله » باشد و بنابراين ، مىتوان يك قاعدهء كلى ذكر كرد و آن اين كه : هر كارى كه از قبيل : « تحريم حلال و تحليل حلال » باشد ، به عنوان كار شيطانى محسوب شده و مصداقى از تغيير دين خداوند است . پس تغيير خلق الله ، يعنى خروج از طاعت الهى و ورود به طاعت شيطان و اطاعت از وسوسه‌هاى شيطانى است .\r\nبنابراين ، اساساً تغيير خلق‌الله در آيهء شريفه ناظر به تغيير فيزيكى و ظاهرى نيست ، بلكه بيان‌گر يك قاعدهء كلى است كه هر كارى كه خلاف دستورات الهى باشد و يا از قبيل « تحريم حلال و تحليل حرام » باشد ، مصداق تغيير خلق الله است و از اين رو ، آيهء فوق نمىتواند ناظر به تغيير جنسيت باشد و آيهء شريفه اين مصداق را در بر نمىگيرد ، بلكه بايد سراغ ادله و قرائن ديگر رفت و ببينيم كه آيا تغيير جنسيت حلال است يا حرام .\r\nجمع‌بندى نهايى در مسألهء تغيير خلق الله و نظريهء مختار\r\nهمانطور كه در شرح و تفسير آيهء تغيير ( نساء : 119 ) بيان شد ، عده‌اى از اعراب\r\nجاهلى ، بر اساس اعتقاد خرافى خويش ، برخى حلال‌ها را بر خويشتن حرام مىكردند ، از جمله در مواقع خاص ، گوش حيوان را مىبريدند و يا چشم آن را در مىآوردند و از سوار شدن يا استفاده از گوشت حيوانِ حلال گوشت خوددارى مىكردند .\r\nخداوند متعال از اين كار ايشان به عنوان « تغيير خلق الله » ياد مىكند كه براساس رواياتى كه از امام باقر و امام صادق ( ع ) وارد شده است ، منظور از « خلق الله » ، دين الله است ، به قرينهء آيهء : « لا تبديل لخلق الله » ( روم : 30 ) كه به معناى : « لا تبديل لدين الله » است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبر اين اساس ، « تحريم حلال و تحليل حرام » تغيير دين خداوند و مصداقى از تغيير خلق الله است . خداوند متعال ، در آيهء مورد نظر ، از اين گونه كارها نهى كرده و آن را تغيير در خلق خدا مىداند ؛ چه اين كه ، هدف از خلقِ اين گونه حيوانات ، استفاده از گوشت آن و بهره‌بردارى از سوارى و حمل بار است . اين گونه نعمت‌ها ، براى استفادهء انسان‌ها آفريده شده تا توان لازم براى عبادت و بندگى خداوند پيدا كنند . در غير اين صورت ، از اهداف خلقت دور افتاده‌اند .\r\nبنابراين ، آيهء شريفه بر اين مطلب ناظر است كه برخى اشيا به منظور خاص و امور ويژه ساخته شده است و هرگاه از مسير اصلى منحرف شود ، تغيير در خلقت الهى است . براى مثال ، شترها براى استفاده از گوشت و يا سوارى آفريده شده‌اند و هرگاه انسان‌ها ، به خيال واهى آن را بر خود حرام كنند ، تشريع و بدعت گذارى بوده و تغيير مذموم است . « 1 »\r\nبه عبارت ديگر آيهء شريفه ناظر بر اين نكته است كه هر نوع تغيير و تبديل كه به منظور تشريع و بدعت گذارى در دين و شريعت باشد ، حرام و مذموم است ؛ چه اين‌كه شهوت بايد در مسير ازدواج قرار گيرد . در غير اين صورت ، تغيير مذموم است . « 2 » با اين توضيح ، روشن مىشود كه آيهء تغيير ( نساء : 119 ) به بحث مورد نظرما ، يعنى تبديل مذكر به مؤنث و برعكس ، مربوط نمىشود و استشهاد به اين آيه براى اثبات\r\nحرمت تغيير جنسيت ناصواب است ، و بيش از ده تن از فقيهان شيعه كه به جواز تغيير جنسيت فتوا داده‌اند ، از اين آيهء شريفه ، حرمت تغيير جنسيت استفاده نكرده‌اند .\r\nعلاوه بر اين ، اگر بنا باشد صرفاً ظاهر آيهء شريفه مبنا و ملاك باشد و تغيير در مخلوقات حرام باشد ، لازم مىآيد كه تمام تغييرات و تبديل‌هايى كه بشر در اشياى عالم به وجود مىآورد ، حرام و مصداق كار شيطانى باشد ، مانند : حفر تونل در كوه‌ها ، تصرف در جنگل‌ها ، ورود به اعماق زمين و استفاده از معادن و نفت و گاز ، ورود به كره ماه و مريخ و هزاران تغييرهايى كه در طبيعت به دست ابناى بشر صورت مىپذيرد .\r\n\r\n\r\n","description":"","footnote":"\r\n( 1 ) . ر . ك : محمد قائنى ، المبسوط فى المسائل الطبية ، ج 1 ، ص 220 .\r\n( 2 ) . همان .\r\n","page_name":" 231 ","page_number":231},
  {"content":"\r\n\r\nممكن است در مقابل گفته شود كه اين موارد استثنا شده و آيهء تغيير اين مصاديق را در بر نمىگيرد .\r\nولى در پاسخ بايد گفت : سخن فوق موجب تخصيص اكثر است ؛ يعنى لازم مىآيد در ابتدا گفته شود : هر نوع تغيير در مخلوقات الهى حرام است ، آن گاه ميلياردها تغيير و تبديل كه به دست انسان‌ها صورت مىگيرد استثنا گردد و در تحت عام ، تنها چند مورد باقى مىماند كه شامل خصا ، بريدن گوش ، درآوردن چشم و مانند آن است .\r\nمضافاً به اين‌كه در اكثر قريب به اتفاق موارد ، تغيير جنسيت به دليل بيمارى جسمى و يا بيمارى روحى صورت مىگيرد . هرگاه تغيير جنسيت به منظور معالجهء بيمار باشد و راه ديگرى براى درمان وجود نداشته باشد ، آيا هم چنان مىتوان پاى فشرد و معتقد شد كه تغيير جنسيت ، تغيير در خلق الله است و يك كار شيطانى محسوب مىشود ؟ !\r\nدليل دوم : حرمت تغيير جنسيت به علت تَشبّه مرد به زن و برعكس\r\nدليل ديگرى كه براى حرمت تغيير جنسيت بيان شده است اين است كه تغيير جنسيت عاملى براى « تشبّه مرد به زن و تشبّه زن به مرد » خواهد بود كه در اسلام از آن نهى شده است و پيامبر اكرم ( ص ) مردانى كه خود را شبيه زنان مىكنند و نيز زنانى كه شبيه مردان مىشوند ، مورد لعن خويش قرار داده است . توجه به اين نكته ضرورى است كه دليل فوق از سوى صاحب نظران اهل سنت بيان شده است . دكتر احمد محمد كنعانى در اين باره مىگويد :\r\nوقد ورد فى الصحيح ايضاً : « لعن رسول‌الله ( ص ) المتشبهين من الرجال بالنساء ، و المتشبهات من النساء بالرجال . » « 1 » و هذا ان كان مجرد تشبه\r\n\r\n\r\n","description":"","footnote":"\r\n( 1 ) . اين روايت از روايت‌هاى مشهور ميان شيعه و اهل سنت است كه به ذكر چند منبع اكتفا مىشود : كلينى ، الكافى ، ج 5 ، ص 550 ؛ ج 8 ، ص 71 ؛ علل الشرايع ، ج 2 ، ص 602 ؛ ثواب الاعمال ، ص 267 ؛ وسائل الشيعه ( آل البيت ) ، ج 17 ، ص 284 ؛ ج 20 ، ص 338 ؛ بحار الانوار ، ج 22 ، ص 136 ؛ ج 76 ، ص 65 ؛ ج 100 ، ص 258 ؛ ج 110 ، ص 166 .\r\nنيز فقيهان شيعه در موارد متعددى به اين روايت استناد نموده‌اند ، مانند : الحدائق الناضرة ، ج 18 ، ص 198 ؛ جواهر الكلام ، ج 22 ، ص 115 ؛ رياض المسائل ، ج 8 ، ص 77 ؛ مستند الشيعه ، ج 14 ، ص 173 ؛ مكاسب شيخ انصارى ، ج 1 ، ص 174 ؛ مستمسك العروة الوثقى ، ج 5 ، ص 394 ؛ جامع المدارك ، ج 3 ، ص 34 ؛ مصباح الفقاهة خويى ، ج 1 ، ص 334 ؛ فقه الصادق روحانى ، ج 14 ، ص 202 ؛ منهاج الفقاهة روحانى ، ج 1 ، ص 254 .\r\n","page_name":" 232 ","page_number":232},
  {"content":"\r\n\r\nظاهرى ، فكيف به ان كان تغييراً فعلياً فى البنية العضوية ؟ ! « 1 »\r\nدر كتاب صحيح [ از كتاب‌هاى اهل سنت 
  ] چنين آمده است : رسول خدا ( ص ) مردانى كه خود را شبيه زنان در آورند ، و زنانى كه خود شبيه مردان مىكنند ، لعنت كرده است .\r\nاين كلام پيامبر اسلام ( ص ) در مورد شباهت ظاهرى است ، پس چگونه است وقتى تغيير خارجى ( شباهت واقعى مرد به زن و برعكس ) در اعضاى بدن صورت پذيرد .\r\nنويسندهء فوق ، خواسته از قياس اولويت استفاده كند . از نظر وى ، تغيير جنسيت نوعى تشبه واقعى مرد به زن يا برعكس است . وى معتقد است : وقتى تشبّه ظاهرى مرد به زن و برعكس حرام باشد ، پس تغيير جنسيت به دليل تشبّه واقعى به دليل اولويت حرام خواهد بود .\r\nپاسخ دليل فوق\r\nاين كه گفته شود تغيير جنسيت ، نوعى تشبّه مرد به زن يا برعكس است ، سخنى ناصواب است ؛ چون تشبه مرد به زن يا برعكس ، به معناى شباهت داشتن در نحوهء زندگى ، يا لباس پوشيدن يا تشبّه در رابطهء جنسى با حفظ اصل جنسيت است . اما تغيير\r\nجنسيت ، يك نوع تغيير كلى و ماهوى است ، به گونه‌اى كه موضوع عوض مىشود . در اين حالت ، اصلًا صدق تشبّه نمىكند . « 2 » به عبارت ديگر ، در تشبّه يا شباهت يك جنس به جنس ديگر ، موضوع عوض نمىشود ، بلكه با حفظ موضوع يعنى حفظ جنس مرد يا زن ، از لحاظ زندگى يا لباس پوشيدن يا نوع رابطهء جنسى ، به جنس مخالف شبيه مىشود ؛ مرد با حفظ جنس خود ، شبيه زن مىشود يا زن با حفظ جنس خود ، شبيه مرد مىشود ؛ در حالى كه تغيير\r\n\r\n\r\n","description":"","footnote":"\r\n( 1 ) . احمد محمد كنعانى ، الموسوعة الطبية الفقهية ، ص 285 .\r\n( 2 ) . ر . ك : حسين على منتظرى ، دراسات فى المكاسب المحرمة ، ج 2 ، ص 517 .\r\n","page_name":" 233 ","page_number":233},
  {"content":"\r\n\r\nجنسيت ، تبديل و تغيير موضوع است . پس اساسا « تغيير جنسيت مرد به زن » با « تشبّه مرد به زن » تفاوت دارد . نيز « تغيير جنسيت زن به مرد » با « تشبّه زن به مرد » تفاوت دارد .\r\nآرى اگر فرض كنيم تغيير جنسيت ، واقعى و بنيادى نباشد ، بلكه صرفاً يك تغيير ظاهرى مثلًا با استفاده از دارو يا هورمون حاصل شده و از اين طريق صرفاً قيافه شخص تغيير كرده و آلت تناسلى او تغيير نكرده است ، در اين حالت ، شايد تشبّه مرد به زن يا برعكس صادق باشد . « 1 » دليل سوم : حرمت تغيير جنسيت به دليل رواج هم جنس بازى\r\nبرخى صاحب نظران عرب معتقدند : تغيير جنسيت مرد به زن و ازدواج وى با مرد ديگر ، در واقع ازدواج مرد با مرد و زمينه‌اى براى گناه لواط است . نيز تغيير جنسيت زن به مرد و ازدواج وى با زن ديگر ، در واقع ازدواج زن با زن و زمينه‌اى براى گناه مساحقه است . « 2 » اين عده معتقدند : تغيير جنسيت يك پوشش حقوقى و قانونى براى ازدواج هم جنس بازان است كه امروزه در جوامع منحرف رواج پيدا كرده است .\r\nپاسخ به دليل فوق\r\nدر پاسخ به استدلال فوق ، نكاتى قابل توجه است :\r\nالف . جواب نقضى به كلام فوق آن است كه اگر تغيير جنسيت مرد به زن يا\r\nبرعكس موجب ترويج هم جنس بازى است ، لازم مىآيد كه تغيير جنسيتِ خنثاى مشكل نيز مروج اين عمل پليد باشد ، حال آن‌كه نويسندهء فوق مىگويد : خنثىها از حرمت تغييرجنسيت استثنا شده‌اند .\r\nتوضيح آن‌كه خنثاى مشكل كسى است كه مرد بودن يا زن بودنِ وى شديداً مورد ترديد و شبهه است و با علائم و قرائن شرعى نمىتوان وضعيت جنسى او را معين ساخت . وى مىتواند با تغيير جنسيت ، يكى از دو جنس مرد يا زن را براى خويش برگزيند . حال اگر در وضعيت جديد ، مرد شود ، چه بسا در واقع زن بوده است و اگر در\r\n\r\n\r\n","description":"","footnote":"\r\n( 1 ) . همان ، ج 2 ، ص 517 .\r\n( 2 ) . احمد محمد كنعانى ، الموسوعة الطبية الفقهية ، ص 285 .\r\n","page_name":" 234 ","page_number":234},
  {"content":"\r\n\r\nوضعيت جديد ، زن شود ، چه بسا در واقع مرد بوده است . در اين حالت ، همان مشكلى كه نويسندهء فوق مطرح ساخت پيش مىآيد ؛ يعنى ترويج هم‌جنس‌بازى .\r\nب . اين سخن كه تغيير جنسيت موجب رواج هم جنس بازى ، مانند لواط و مساحقه است دور از صواب است ؛ چه اين‌كه هم جنس بازى عبارت است از روابط جنسى دو مرد با يكديگر و يا دو زن با يكديگر . حال اگر مردى به هر دليل تغيير جنسيت داده و كاملًا به زن تبديل گردد و آن گاه با مرد ديگرى ازدواج كند ، آيا اين عمل ، مصداق ازدواج است يا هم جنس بازى ؟ !\r\nافزون به اين‌كه كسانى كه به جواز تغيير جنسيت معتقد شده‌اند ، منظورشان « تغيير جنسيت كامل » است و بدين وسيله « تبديل عنوان » صورت مىگيرد ؛ يعنى عنوان « مرد بودن » به عنوان « زن بودن » و يا برعكس تبديل مىشود . در وضعيت جديد ، مردى كه تغيير جنسيت داده ، مىتواند با مرد ديگر ازدواج كند و نيز زنى كه تغيير جنسيت داده مىتواند با زن ديگر ازدواج كند .\r\nج . نكته‌اى كه نويسندهء فوق از آن غفلت ورزيده و ما همواره بر آن تاكيد داريم اين است كه در بررسى جواز يا عدم جواز تغيير جنسيت ، لازم است اين مسأله را فى حد نفسه و بدون ملاحظه ملازمات و لوازم جانبى آن مورد بررسى قرار داد . براى مثال ، جمعى از فقيهان شيعه معتقدند كه تغيير جنسيت فى حد نفسه حرام نيست . « 1 » تغيير جنسيت فى حد نفسه ، هيچ تلازمى با هم جنس بازى ندارد . چه بسا شخص ، تغيير جنسيت داده و در وضعيت جديد با هيچ كس ازدواج نمىكند ، بلكه به صورت مجرد باقى مىماند . آيا در اين حالت هم مسألهء هم جنس بازى پيش مىآيد ؟ ! پاسخ منفى است .\r\n\r\n\r\n","description":"","footnote":"\r\n( 1 ) . سيد على خامنه‌اى ، گنجينهء آراى فقهى - قضايى ، پاسخ شماره 5280 ؛ محمد ابراهيم جناتى ، رسالهء توضيح المسائل ( استفتاءآت ) ، ج 2 ، ص 254 ؛ سيد على سيستانى ، سايت اينترنتى (  www . Sistani . Org )  وسف صانعى ، استفتاءآت پزشكى ، ص 92 ؛ فاضل لنكرانى ( استفتاء نگارنده ) ؛ مكارم شيرازى ، گنجينه سوالات فقهى - قضايى ، پاسخ شمارهء 5280 ؛ حسين على منتظرى ، رسالهء استفتاءآت ، ج 2 ، ص 408 ؛ موسوى اردبيلى ، گنجينه سوالات فقهى - قضايى ، پاسخ شمارهء 5868 ؛ محمد مؤمن ، كلمات سديدة فى مسائل جديدة ، ص 109 ؛ سيد محسن خرازى ، مجله فقه اهل بيت ( فارسى ) ، ش 23 ، ص 104 .\r\n","page_name":" 235 ","page_number":235},
  {"content":"\r\n\r\nتوضيح آن‌كه در برخى موارد ، افراد بيمار ، تغيير جنسيت داده و بعد از عمل جراحى هم به هر دليل از ازدواج خوددارى مىكنند . آنان از اين‌كه در جنسيت جديد زندگى مىكنند احساس رضايت مىكنند .\r\nد . يكى از بيمارهاى موجود در جهان غرب ، رواج هم جنس بازى و كاهش ازدواج و توالد و تناسل است . نويسندهء فوق معتقد است كه تغيير جنسيت موجب رواج هم جنس بازى است . لازمهء اين سخن آن است كه كثرت هم جنس بازى كه امروزه در كشورهاى غربى مشاهده مىشود ، معلول كثرت تغيير جنسيت باشد ؛ حال آن‌كه اين گونه نيست ؛ چه اين‌كه شيوع هم جنس بازى در غرب ، معلول عوامل و شرايط متعددى غير از تغيير جنسيت است كه در اين پژوهش ، مجال بحث از عوامل و علل هم‌جنس‌بازى نيست .\r\nدليل چهارم : حرمت تغيير جنسيت به دليل از بين رفتن اعضاى اصلى بدن و ايجاد نقص\r\nبرخى از مخالفين تغيير جنسيت معتقدند كه مجاز بودن تغيير جنسيت مستلزم مجاز بودن برداشت و ازبين بردن برخى از اعضاى بدن است ؛ در حالى كه حرمت از بين بردن اعضاى بدن و حرمت صدمه به بدن از ضررويات فقه است . بنابراين ، براى پرهيز از\r\nانجام محرمات فوق ، بايد از انجام تغيير جنسيت پرهيز نمود . آيت‌الله سيد يوسف مدنى تبريزى مىگويد :\r\nلازمهء تغيير جنسيت اين است كه اعضايى را چه از مرد ، چه از زن از بين ببرند و اعضاى ديگر را جايگزين آن كنند و اين عمل شرعاً جايز نيست . « 1 »\r\nنيز ايشان مىگويند :\r\nتغيير جنسيت از طريق عمل جراحى در فردى كه اصالتاً مرد يا زن است ، جايز نيست و شرعا درست نيست با عمل جراحى ، بيضه و آلت تناسلى مرد را بردارند و براى او مهبل درست كنند و لو اين‌كه او از لحاظ روحى خود را زن\r\n\r\n\r\n","description":"","footnote":"\r\n( 1 ) . سيد يوسف مدنى ، المسائل المستحدثه ، ج 1 ، ص 45 .\r\n","page_name":" 236 ","page_number":236},
  {"content":"\r\n\r\nحس مىكند و به وسيلهء خوردن دارو پستان‌هايش هم بزرگ شده و ظاهر زنانه پيدا مىكند . « 1 » و هكذا در فردى كه اصالتا زن است جايز نيست با عمل جراحى براى او بيضه و آلت تناسلى درست كنند ، ولو اين‌كه او از لحاظ روحى خود را مرد حس مىكند . « 2 » پاسخ به دليل فوق\r\nحرمت از بين بردن اعضاى بدن در صورتى است كه هيچ گونه ضرورت و اضطرارى براى آن وجود نداشته باشد . در نتيجه ، برداشت يا از بين بردن عضوى از بدن در موارد اضطرار و ناچارى امرى مشروع است . بنابراين ، به استناد مطلب فوق نمىتوان تغيير جنسيت را به طور مطلق ممنوع نمود . به عبارت ديگر ، براى افراد سالم جسمى و روحى ، تغيير جنسيت حرام است ؛ چون مستلزم ضرر و زيان به جسم است كه هيچ توجيه عقلى و شرعى براى آن وجود ندارد ، اما اگر شخصى در نتيجهء بيمارى روانى يا جسمانى ناچار به برداشت عضوى از اعضا گردد ، قاعدهء مجاز بودن ممنوعات در موارد اضطرار و ناچارى ، حاكم بر اين دليل مىشود . « 3 »\r\nدليل پنجم : حرمت تغيير جنسيت به دليل عدم امكان تغيير جنسيت\r\nآيت‌الله سيد يوسف مدنى در اين باره مىگويد :\r\nكسى كه اصالتاً مرد يا زن خلق شده ، تغيير و تبديل آن به جنس مخالف ، مثلًا تغيير و تبديل مرد به زن به تمام معنى يا بالعكس ، غير ممكن و از توان علم بشر خارج است ؛ زيرا اين دو جنس « مذكر » و « مونث » در عالم انسان دگرگونىهايى كه از لحاظ انعقاد نطفه تا هنگام تولد رخ مىدهد و ويژگىهايى كه هر يك از دو جنس به تناسب فعاليتشان دارند و اسرار فراوانى كه در مفهوم جنسيت نهفته است كه همه از نشانه‌ها و آيات آفريدگار حكيم حكايت مىكند و هيچ قدرتى نمىتواند آن را تغيير دهد .\r\n\r\n\r\n","description":"","footnote":"\r\n( 1 ) . همان ، ج 1 ، ص 43 .\r\n( 2 ) . همان ، ج 1 ، ص 43 - 44 .\r\n( 3 ) . ر . ك : على رضا باريك‌لو ، « وضعيت تغيير جنسيت » ، مجله انديشه‌هاى حقوقى ، ش 5 ( 1382 ) ، ص 70 .\r\n","page_name":" 237 ","page_number":237},
  {"content":"\r\n\r\nپس به وسيلهء عمل جراحى و خوردن دارو ، اگر موى صورت مرد بريزد و پستان‌هايش بزرگ شود و براى او مهبل درست كنند ، در واقع زن نشده است و هم‌چنين بالعكس ، روئيدن مو در رخسار زن و كوچك شدن پستان‌ها و با درست شدن بيضه و آلت تناسلى در وجود آن دلالت نمىكند كه او واقعاً مرد شده است و اگر به اين عمل غيرمشروع اقدام كرد ، معصيت كرده و از نظر تكاليف شرعيه ، حكم قبل از تغيير اعضاى ظاهرى را دارد .\r\nبه عبارت ديگر ، با تغيير بعضى از اعضا ، موضوع مرد بودن يا زن بودن از بين نمىرود ، تا گفته شود كه حكم هم تغيير پيدا مىكند و اين موضوع « غير ممكن بودن تغيير جنسيت به معنى واقعى » را فى الجمله مىتوان از بعضى آيات قرآن كريم استفاده كرد ، مانند : آيه‌هاى 49 و 50 9 از سورة شورى كه مىفرمايد :\r\nيخلق ما يشاء يهب لمن يشاء اناثاً و يهب لمن يشاء الذكور و يجعل من يشاء عقيماً ؛\r\nيعنى : هر چه را بخواهد مىآفريند و به هر كس اراده كند دختر مىبخشد و به هر كس بخواهد پسر و هر كس را بخواهد عقيم مىگذارد .\r\nخلاصه ، اين مسألهء مهم مختص علم لايتناهى قادر متعال است و در سيطرهء\r\nقدرت او مىباشد و مخلوق چنين توانى را هرگز نخواهد داشت . « 1 » اين ديدگاه معتقد است كه تغيير جنسيت اساساً غير ممكن است و هيچ گاه نمىتوان مرد را به زن يا زن را به مرد تغيير جنسيت داد . به عبارت ديگر ، موضوع همواره ، چه قبل از تغيير جنسيت و چه بعد از آن ثابت است . نهايت آن‌كه يك سرى تغييرات صورى و ظاهرى از طريق عمل جراحى به وجود آمده است . پس چون موضوع تغييرناپذير است ، حكم آن نيز ثابت بوده و غير قابل تغيير است . از نظر اين ديدگاه ، خداوند انسان را مذكر و يا مؤنث آفريده است و اين صفت يا ويژگى همواره با انسان بوده و هيچ قدرتى نمىتواند مذكر را به مؤنث يا مؤنث را به مذكر تبديل كند .\r\n\r\n\r\n","description":"","footnote":"\r\n( 1 ) . سيد يوسف مدنى ، المسائل المستحدثه ، ج 2 ، ص 42 - 47 .\r\n","page_name":" 238 ","page_number":238},
  {"content":"\r\n\r\nبررسى و تحليل\r\nدر ارتباط با استدلال فوق نكاتى بيان مىشود :\r\nنكتهء اول . به نظر نگارنده يكى از مشكلات فقه و پزشكى ، تعريف « مذكر و مؤنث » است . اساساً مذكر و مؤنث كيست ؟ تا آن جايى كه تفحص شده است ، تعريف واضح و روشنى در اين باره وجود ندارد . در برخى تعابير آمده كه مذكر يعنى ضد مؤنث ، و مؤنث يعنى ضد مذكر . ولى از مجموع تعابير فقهى به دست مىآيد كه « تعريف فقهى » از مذكر و مؤنث ، همان « تعريف عرفى » و نظر عرف در اين باره است ؛ يعنى مذكر آن است كه عرفاً آن را مذكر بدانند و مؤنث آن است كه از نظر عرف مؤنث است ، و در بيش‌تر موارد ، مذكر از نظر فقه كسى است كه داراى آلت تناسلى مردانه است و مؤنث كسى است كه داراى آلت تناسلى زنانه است .\r\nدر يك جمع بندى مىتوان گفت : ملاك مذكر و مؤنث از نظر فقه و عرف به نوع آلت تناسلى وابسته است و خنثى كسى است كه يا هر دو آلت را دارد يا اساساً فاقد آلت تناسلى است ، كه نام ديگرش « ممسوح » است .\r\nحال كه ملاك مذكر و مؤنث بودن ، به داشتن آلت تناسلى ويژهء جنس است . پس تغيير جنسيت با تغيير آلت تناسلى صورت مىگيرد . از اين رو ، اگر مردى از طريق عمل جراحى ، آلت تناسلىاش برداشته شود و به جاى آن مهبل پيوند زده شود و به همراه آن يك سرى ويژگىها و علائم زنانه در وى به وجود آيد ( مانند رشد پستان ) ، وى به زن تبديل شده است و برعكس .\r\nچنين پديده‌اى در عمل‌هاى جراحى تغيير جنسيت ، در عصر كنونى صورت مىپذيرد . بنابراين ، تغيير جنسيت حاصل مىشود . به عبارت ديگر ، تغيير موضوع ، يعنى تبدّل موضوع مذكر به موضوع مؤنث و برعكس ، غير قابل خدشه است ، و از نظر عرف هم كسانى كه اين گونه تغييرات در آن‌ها به وجود مىآيد ، به عنوان افراد تغيير جنسيت يافته ، تلقى مىشود . بنابراين ، هيچ مشكلى از جهت « تغيير موضوع » به وجود نمىآيد و مفهوماً و مصداقاً ، تغيير و تبديل موضوع حاصل شده است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nنكتهء دوم . همانطور كه برخى فقيهان اسلامى بيان داشته‌اند و نگارنده نيز عميقاً بدان اعتقاد دارد ، تنها تغيير جنسيت واقعى مورد پذيرش و قبول است ، نه تغيير جنسيت صورى و ظاهرى . بنابراين ، هرگاه تغيير جنسيت ، ناقص صورت گيرد ، يا تنها يك سرى علائم جنس مخالف در وى پديد آيد ، تبديل موضوع مذكر به مؤنث و برعكس تحقق نيافته است .\r\nنكتهء سوم . مهم‌ترين وظيفهء فقيه بيان احكام شرعى است نه تبيين موضوع . بنابراين ، اين‌كه آيا تغيير جنسيت حاصل مىشود يا نه ، در صلاحيت فقيه نيست ؛ بلكه بحث فقهى در فرض « وجود موضوع » است . به عبارت ديگر ، فقيه به اين پرسش پاسخ مىدهد كه : « اگر تغيير جنسيت حاصل شود ، احكام و شرايط آن چيست » . در فقه ، كم نيست فروضى كه صرف فرض است ، با اين حال فقيهان گرانقدر با تلاش تحسين برانگيز خويش اين موضوعات فرضى را مورد بررسى و تحليل قرار داده‌اند و احكام شرعى ويژهء آن موضوعات را بيان داشته‌اند . « 1 » با توضيح فوق ، مىتوان اين نتيجه را گرفت كه فقيه مىبايست در بحث تغيير\r\nجنسيت ، حكم آن را از نظر جواز يا عدم جواز و نيز شرايط آن در صورت جواز و بالاخره آثار و پيامدهاى آن را بيان دارد . اين‌كه تغيير جنسيت واقع شده است يا نه ، قضاوت آن به عهدهء عرف است .\r\nحتى اگر در تحقق عرفى تغيير جنسيت ترديد وجود داشته باشد ، باز مىتوان از نظر فقهى دربارهء آن به صورت « اگرى » بحث و گفت و گو كرد ؛ يعنى اگر تغيير جنسيت امكان تحقق داشته باشد ، آيا جايز است يا نه ، و احكام و شرايط آن چيست ؟\r\nبنابراين ، با استناد به اين‌كه تغيير جنسيت ، امكان وقوعى ندارد و حقيقتاً مرد به زن يا برعكس تبديل نمىشود ، نمىتوان تغيير جنسيت را به طور مطلق ، غير مشروع دانست . مراجعه به متخصص جهت تشخيص جنسيت اصلى و از بين بردن علائم جنسيت غير اصلى در خنثاى بدنى و خنثاى روانى ( ترانس‌ها ) نه تنها امرى ممنوع نمىتواند باشد ، بلكه امرى شايسته و پسنديده است . « 2 »\r\n\r\n\r\n","description":"","footnote":"\r\n( 1 ) . براى توضيح بيش‌تر مراجعه كنيد به : محمد قائنى ، المبسوط فى المسائل الطبية ، ج 1 ، ص 97 به بعد .\r\n( 2 ) . ر . ك : علىرضا باريك‌لو ، وضعيت تغيير جنسيت ، مجله انديشه‌هاى حقوقى ، ش 5 ، ( 1382 ) ، ص 71 .\r\n","page_name":" 240 ","page_number":240},
  {"content":"\r\n\r\nدليل ششم : حرمت تغيير جنسيت به دليل مخالفت با فطرت الهى\r\nاز نظر عده‌اى ، تغيير جنسيت باعث مخالفت با فطرت الهى است . دكتر احمد محمد كنعانى در اين‌باره مىگويد :\r\nهمانا وجود مذكر و مؤنث در ميان موجودات زنده ، امرى لازم براى ازدواج و تكثير نسل و ادامهء نسل بشرى است و خداوند متعال مذكر و مؤنث را آفريده كه هر يك ديگرى را تكميل كنند و هر يك وظيفهء خاص خويش را انجام دهند . از اين رو ، قانون گذار الهى تغيير جنسيت را حرام كرده ، چون با فطرت الهى مخالفت دارد . از اين تحريم ، برخى حالات تغيير جنسيت استثنا شده است ، مانند « خنثى » كه داراى هر دو آلت مذكر و مؤنث به مقدار متفاوت است كه در نتيجه ، منجر به اضطراب‌هاى جسمى و روحى شده است . پس در اين صورت ، عمل جراحى تغيير جنسيت جايز است تا به جنسى تبديل شود كه پزشكان براى او تجويز كرده‌اند . « 1 » با توجه به كلام نويسندهء فوق ، وجود مرد و زن ، براى ازدواج و تكثير نسل و دوام خلقت انسان‌ها است و نيز مرد و زن براى تكميل يكديگر آفريده شده‌اند و هر يك بايد وظيفهء خاص خويش - كه خلقتشان بر اساس آن است - انجام دهند . امور فوق ، امور فطرى بوده كه خداوند انسان‌ها را بر اين فطرت آفريده است و تغيير جنسيت باعث تغيير امور فطرى فوق مىگردد .\r\nبررسى و تحليل\r\nدر ارتباط با استدلال فوق دو نكته بيان مىشود :\r\nنكتهء اول - اين مطلب كه ازدواج و تكثير نسل از امور لازم و ضرورى براى\r\n\r\n\r\n","description":"","footnote":"\r\n( 1 ) . احمد محمد كنعانى ، الموسوعة الطبية الفقهية ، ص 284 : « إنّ وجود الذكر و الانثى فى مختلف أنواع المخلوقات الحية هو أمر لازم للتزاوج والتكاثر و دوام النوع ، و قد خلق الله عزوجّل الذكر و الانثى ليكمل أحدهما الآخر و ليمارس كل منهما الوظيفة التى خلق من أجلها ، و لهذه الأسباب فقد حرم الشارع تغيير الجنس لما فيه من مخالفة للفطرة الالهية و استثنى من هذا التحريم بعض الحالات كالخنثى التى تختلط فيها أعضاء الذكورة و الانوثة بدرجات متفاوتة فتودى لإضطرابات عضوية و نفسية ، ففى مثل هذه الحالات يجوز إجراء الجراحة لتغيير الجنس إلى الجنس الذى يوافق الحالة جسما يراه أهل الطب » .\r\n","page_name":" 241 ","page_number":241},
  {"content":"\r\n\r\nانسان‌هاست مورد پذيرش است ، امّا اين گونه نيست اگر كسى ازدواج نكند ، يا ازدواج كرده ، ولى مايل به داشتن فرزند نيست ، مرتكب حرام شده باشد .\r\nنكتهء دوم - بر فرض كه بپذيريم كه يكى از امور فطرى انسان‌ها ، ازدواج و تكثير نسل است ، اما تغيير جنسيت موجب تغيير فطرت الهى نيست و انسان از انسانيت خويش خارج نمىشود . نهايت اين‌كه يكى از صفات انسان - كه عبارت از مرد بودن يا زن بودن است - تغيير كرده است و موجودى كه قبلًا به عنوان مرد بوده ، در وضعيت جديد به عنوان زن انجام وظيفه مىكند .\r\nدليل هفتم : حرمت تغيير جنسيت به دليل مخالف آن با مصالح عمومى\r\nبرخى حقوق دانان معتقدند كه عمل تغيير جنسيت ، عملى بر خلاف مصالح عمومى است كه اين مصالح عمومى مورد توافق همگان است و حفظ و حراست آن بر همگان ضرورى است . آقاى دكتر ناصر كاتوزيان در اين باره مىگويد :\r\nقواعدى كه وضع مدنى شخص را در جامعه تعيين مىكند ، تنها به خاطر حفظ منافع او وضع نشده است . هدف مهم اين گونه قواعد ، تأمين مصالح عمومى است . به همين خاطر اشخاص نمىتوانند بر خلاف آن‌ها با يكديگر توافق كنند ؛ چنان كه به وسيله قرار داد نمىتوان تابعيت و جنسيت كسى را تغيير داد . « 1 » بررسى و تحليل\r\nبه نظر مىرسد كه تغيير جنسيت هيچ‌گاه با مصالح عمومى جامعه در تضاد نيست و هرگاه شخص با توجه به تشخيص پزشكان و به دليل داشتن اضطرار ، به عمل جراحى تغيير جنسيت دست زند ، رفتارش مصالح عمومى را تهديد نمىكند .\r\nمضافاً به اين‌كه سخن نويسندهء فوق ، مبهم است ؛ زيرا ضابطه و محدودهء مصالح عمومى مشخص نشده است . « مصالح عمومى » از عناوين قابل انعطاف و داراى تأويل‌ها و تفسيرهاى متفاوتى است كه نمىتوان براى آن ديدگاه واحدى يافت .\r\n\r\n\r\n","description":"","footnote":"\r\n( 1 ) . ناصر كارتوزيان ، قواعد عمومى قراردادها ، ج 1 ، 175 .\r\n","page_name":" 242 ","page_number":242},
  {"content":"\r\n\r\nآرى اگر تغيير جنسيت بدون ضابطه و قانون باشد و عدهء زيادى از افراد جامعه بدان گرايش پيدا كنند و همانند يك بيمارى مسرى ، در جامعه رو به گسترش و شيوع باشد ، مصالح عمومى و نظم اجتماعى دچار آسيب شده و بايد از اين جهت نگران بود ، حال آن‌كه تغيير جنسيت در بيش‌تر كشورها همراه با شرايط و ضوابط خاص است و تنها عدهء بسيار كمى مجوز تغيير جنسيت را دريافت مىكنند . در اين حالت ، هيچ آسيبى به مصالح عمومى وارد نخواهد شد .\r\nدليل هشتم : حرمت تغيير جنسيت به دليل حرمت نگاه و لمس عورت نامحرم\r\nاز آن جايى كه يكى از محرمات شرعى ، نگاه به شرمگاه و لمس عورت نامحرم است ، ممكن است تصور شود كه تغيير جنسيت به دليل نگاه و لمس نامحرم ، حرام است . با اين استدلال كه بر فرض كه دلايل ديگر حرمت تغيير جنسيت ، قوت كافى\r\nنداشته باشد ، ولى به هر حال ، انجام عمل جراحى تغيير جنسيت ، ملازم و همراه با نظر به عورت نامحرم و گاه لمس عورت است . از اين رو ، لازم است براى پرهيز از ارتكاب اين حرام مسلّم ، از تغيير جنسيت پرهيز شود .\r\nقرآن كريم در حرمت نگاه به نامحرم مىفرمايد :\r\nقُل للمُؤمنينَ يغُضُّوا مِن ابصارِهِم وَ يحفَظُوا فُروجَهم ذلك ازكى لَهُم انَّ اللهَ خبيرٌ بِما يصنَعونَ وَ قُل لِلمؤمناتِ يغضُضنَ مِن ابصارِهِنَّ وَ يحفَظنَ فُرُوجَهُنَّ . . . . . « 1 »\r\nبه مؤمنان بگو : چشم‌هاى خود را ( از نگاه به نامحرمان ) فرو گيرند ، و عفاف خود را حفظ كنند ؛ اين براى آنان پاكيزه‌تر است ؛ و خداوند از آن‌چه انجام مىدهند آگاه است . و به زنان با ايمان بگو : چشم‌هاى خود را ( از نگاه هوس آلود ) فرو گيرند و دامان خويش را حفظ كنند . . . . .\r\nروايات متعددى نيز در حرمت نظر به عورت وارد شده است كه از باب نمونه به دو\r\nروايت اشاره مىشود :\r\n\r\n\r\n","description":"","footnote":"\r\n( 1 ) . سورهء نور ( 24 ) ، آيهء 30 و 31 .\r\n","page_name":" 243 ","page_number":243},
  {"content":"\r\n\r\n1 . اذا اغَتَسَلَ احَدُكُم فَليحاذِر على عَورَتِهِ ؛ « 1 »\r\nهرگاه يكى از شما خود را مىشويد عورت خويش را بپوشاند .\r\n2 . عن النبى ( ص ) : يا على ، اياك و دُخولُ الحمامِ بِغيرِ مِئزَرٍ ، معلونٌ الناظرُ و المنظورُ الَيه ؛ « 2 »\r\nاز پيامبر اكرم ( ص ) نقل شده كه فرمود : اى على ! هرگز بدون پوشش وارد حمام مشو . نگاه شونده و نگاه كنندهء به عورت ملعونند .\r\nبررسى و تحليل\r\nدر ارتباط با استدلال فوق دو نكته بيان مىشود :\r\nنكتهء اول - لمس حرام يا نظر به عورت از « ملازمات تغيير جنسيت » است و در بررسى\r\nجواز يا عدم جواز تغيير جنسيت لازم است خود مسألهء « تغيير جنسيت » مورد بررسى و تحليل قرار گيرد ، نه اين مسأله ، همراه با ملازمات و امور جانبى آن مورد توجه قرار گيرد . به عبارت ديگر ، لازم است به اين پرسش پاسخ داده شود كه آيا تغيير جنسيت فى حدنفسه ، و بدون ملاحظه ملازمات و امور جانبى آن ، جايز است يا نه .\r\nتمام فقيهانى كه به جواز تغيير جنسيت معتقد شده‌اند ، به ملازمات حرامِ اين عمل جراحى توجه داشته‌اند . از اين رو ، معتقدند كه تغيير جنسيت « فى حد نفسه » و بدون ملاحظهء ملازمات حرام ، منع شرعى ندارد . نتيجهء سخن فوق اين است كه چنان‌چه تغيير جنسيت همراه با ملازمات حرام باشد و هيچ ضرورت و اضطرارى براى اين عمل جراحى وجود نداشته باشد ، از انجام آن خوددارى شود . در ذيل به كلام تعدادى از فقهاى شيعه اشاره مىشود :\r\nآيت‌الله محمد فاضل لنكرانى مىگويد :\r\nچون [ تغيير جنسيت 
  ] مستلزم نگاه به عورت است بدون ضرورت جايز نيست . « 3 »\r\n\r\n\r\n","description":"","footnote":"\r\n( 1 ) . حر عاملى ، وسائل الشيعه ، ج 1 ، ص 299 ، باب اول از ابواب احكام الخلوهء ، حديث 2 .\r\n( 2 ) . همان ، ج 2 ، ص 33 ، باب 3 از ابواب آداب الحمام ، حديث 5 .\r\n( 3 ) . استفتاء اخذ شده از دفتر آيت الله فاضل لنكرانى .\r\n","page_name":" 244 ","page_number":244},
  {"content":"\r\n\r\nآيت‌الله سيد على سيستانى مىگويد :\r\nلا مانع فى حد ذاته على تقدير تحقق ؛ « 1 » تغيير جنسيت بر فرض تحقق ، فى حد ذاته مانعى ندارد .\r\nآيت‌الله لطف الله صافى مىگويد :\r\nعمل جراحى فى نفسه اشكال ندارد . « 2 » در پرسش و پاسخ از آيت‌الله سيد على خامنه‌اى چنين آمده است :\r\nسؤال : حكم شرعى عمل جراحى تغيير جنسيت براى الحاق خنثى به زن يا مرد چيست ؟\r\nپاسخ : مانعى ندارد ، ولى واجب است از مقدمات حرام اجتناب شود . « 3 » آيت‌الله محمد ابراهيم جناتى مىگويد :\r\nتغيير جنسيت به جنس مخالف در شخصى كه واقعاً مرد يا زن باشد ، هرگاه از راه عمل جراحى توسط پزشك خبره ممكن باشد مانعى ندارد ، ولى بايد از مقدمات حرام كه لمس و نظر باشد اجتناب شود . « 4 » آيت‌الله محمد مؤمن قمى مىگويد :\r\nتغيير جنسيت حقيقى در مورد كسى كه واقعاً مرد يا زن است و هيچ نقص خلقتى ندارد و با عمل جراحى به جنس مخالف تغيير جنسيت مىدهد ، هر گاه ممكن باشد ، به نفسه مانع شرعى ندارد . البته نظر يا لمس عورت او از ناحيهء نامحرم جايز نيست و بايد عمل جراحى طورى انجام شود كه مستلزم اين حرام يا حرام ديگرى نباشد . « 5 »\r\n\r\n\r\n","description":"","footnote":"\r\n( 1 ) . استفتاء اخذ شده از دفتر آيت الله سيستانى .\r\n( 2 ) . مركز تحقيقات فقهى قوهء قضائيه ، گنجينهء آراى فقهى و قضايى ، پاسخ شمارهء 5868 .\r\n( 3 ) . مركز فقهى تحقيقات قوهء قضائيه ، گنجينه آراى فقهى و قضايى ، پاسخ پرسش 5280 : « سؤال : ما هو حكم إجراء العملية الجراحية لإلحاق الخنثى بالمرأة أو بالرجل ؟\r\nجواب : لا مانع من ذلك ، و لكن يجب التحرز عن المقدمات المحرمة » .\r\n( 4 ) . محمد ابراهيم جناتى ، رسالهء توضيح المسائل ( استفتاءآت ) ، ج 2 ، ص 254 .\r\n( 5 ) . ر . ك : سيد حسين فتاحى معصوم ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 690 - 691 .\r\n","page_name":" 245 ","page_number":245},
  {"content":"\r\n\r\nآيت‌الله يوسف صانعى مىگويد :\r\nتغيير جنسيت ، فى حد نفسه باقطع نظر از مفاسد مترتبه را نمىتوان گفت حرام است . « 1 » آيت‌الله عبدالكريم موسوى اردبيلى مىگويد :\r\nانجام عمل جراحى براى تغيير جنسيتِ واقعى يا تبديل خنثى به مرد يا زن ، فى حد ذاته جايز است ، مگر ملازم با حرام باشد كه آن وقت مقيد به حد ضرورت است . « 2 » آيت‌الله حسين على منتظرى مىگويد :\r\nظاهر آن است كه فى حد ذاته دليلى بر حرمت تغيير جنسيت وجود ندارد ، ولى\r\nاگر مقدمات اين كار از نظر شرعى حرام است ، مانند نظر اجنبى به عورت يا لمس آن ، در اين صورت جايز نيست مگر در هنگام ضرورت . « 3 » نكتهء دوم - نگاه و لمس عورت نامحرم در شرايط عادى - كه هيچ گونه اضطرار و ضرورت براى آن وجود نداشته باشد - حرام است و اين حكم در موارد ضرورت رفع شده است . از جمله موارد ضرورت ، مسألهء درمان و توقف درمان به نگاه و لمس پزشك است . به عبارت ديگر ، هر گاه در موقع درمان ، پزشك ناچار به لمس يا نظر به عورت شود ، به گونه‌اى كه درمان و معالجه ، جز با لمس يا نظر حاصل نشود ، در اين صورت ، حكم حرمت برداشته شده است .\r\nعلاوه بر كلام صريح فقيهان ، بر اين مطلب رواياتى نيز از امامان معصوم عليهم السلام وارد شده است كه از باب نمونه به دو موردِ آن اشاره مىشود :\r\n1 . عن الباقر ( ع ) : أنّه سئل عن المرأة تصيبها العلل فى جسدها أيصلح أن\r\n\r\n\r\n","description":"","footnote":"\r\n( 1 ) . يوسف صانعى ، استفتاءآت پزشكى ، ص 92 .\r\n( 2 ) . مركز تحقيقاتى فقهى قوهء قضائيه ، پيشين ، پاسخ شمارهء 5868 .\r\n( 3 ) . حسين على منتظرى ، دراسات فى المكاسب المحرمة ، ج 2 ، ص 517 - 518 : « والظاهرانه لا دليل على حرمته ذاتاً و لكن اذا كانت مقدماته محرمة شرعاً كنظر الاجنبى الى عورته او لمسه لها فلايجوز الا مع صدق الضرورة » .\r\n","page_name":" 246 ","page_number":246},
  {"content":"\r\n\r\nيعالجها الرجل . قال : إذا اضطرت إلى ذلك فلا بأس ؛ « 1 »\r\nاز امام باقر ( ع ) دربارهء زنى سؤال شد كه گرفتار بيمارى شده است ، آيا جايز است [ پزشكِ 
  ] مرد او را مداوا كند . حضرت فرمودند : اگر ناچار به آن شد اشكالى ندارد .\r\n2 . سألته عن المرأة المسلمة تصيبها البلاء فى جسدها امّا كسر أو حرج فى مكان لايصلح النظر إليه فيكون الرجل ارفق بعلاجه من النساء ، ايصلح له النظر اليه ؟ قال : إذا اضطرت إليه فليعالجها ان شاءت ؛ « 2 »\r\nاز امام صادق ( ع ) در مورد زنى مسلمانى پرسيدم كه در بدنش بيمارى وجود داشت ، يا شكستگى يا زخمى در جايى كه مرد نمىتواند بدان بنگرد و مرد معالج از زنان حاذق‌تر است ، آيا مرد معالج مىتواند براى درمان به او بنگرد ؟\r\nامام فرمودند : وقتى زن ناچار از معالجهء مرد باشد ، اگر بخواهد مىتواند مرد او را معالجه كند .\r\nاز اين رو ، برخى فقيهان معتقدند : چنان‌چه تغيير جنسيت به حد ضرورت مراجعه به پزشك باشد ، جايز بوده و از جهت نظر و لمس منعى وجود ندارد . آيت‌الله ناصر مكارم شيرازى مىگويد :\r\nتغيير جنسيت ذاتاً خلاف شرع نيست ، ولى بايد از مقدمات مشروع استفاده شود ؛ يعنى نظر به عورت و لمس آن لازم نيايد ، مگر اين‌كه به حد ضرورت هم چون ضرورت معالجه به طبيب رسيده باشد ، كه در اين صورت جايز است . « 3 » دليل نهم : حرمت تغيير جنسيت به دليل حرمت ايجاد نابارورى\r\nيكى از مهم‌ترين دليل‌هايى كه مىتوان براى حرمت تغيير جنسيت بيان كرد اين است كه تغيير جنسيت مرد به زن يا برعكس موجب نابارورى و عقيم شدن مرد يا زن خواهد شد . از آن جايى كه عقيم ساختن مرد يا زن از امور مسلم ميان فقيهان اسلامى\r\n\r\n\r\n","description":"","footnote":"\r\n( 1 ) . محمد باقر مجلسى ، بحار الانوار ، ج 62 ، ص 74 .\r\n( 2 ) . شيخ حر عاملى ، وسائل الشيعه ، ج 14 ، ص 172 ، كلينى ، الكافى ، ج 5 ، ص 543 .\r\n( 3 ) . ناصر مكارم شيرازى ، مجموعه رسالهء استفتاءآت ، تهيه و تنظيم ابوالقاسم عليان نژادى ، ج 1 ، ص 470 .\r\n","page_name":" 247 ","page_number":247},
  {"content":"\r\n\r\nاست ، بايد از تغيير جنسيت اجتناب كرد .\r\nالبته در يك حالت ، امكان بارورى باقى خواهد ماند و آن عبارت است از تبديل شدن مرد به زن و پيوند رحم به وى . گاه در تغيير جنسيت مرد به زن ، آلت تناسلى مردانه حذف شده و به جاى آن رحم و تخمدانِ زنِ ديگر به وى پيوند زده مىشود . در وضعيت جديد ، شخص به عنوان يك زن مىتواند قدرت بارورى داشته باشد . بايد توجه داشت اين گونه تغيير جنسيت كه باعث بقاى بارورى نيز شده باشد ، در عمل كم واقع شده است و در اكثر موارد تغيير جنسيت‌ها ، شخص به فرد نابارور و عقيم تبديل مىگردد . در اين حالت ، تمام دليل‌هايى كه براى حرمت عقيم شدن بيان شده است ، قابل استناد است . فقط در يك صورت ، حرمت يا منع برداشته مىشود و آن هنگامى است كه ضرورت و اضطرار براى تغيير جنسيت وجود داشته باشد .\r\nدر ادامه ، به كلام برخى فقيهان در حرمت ايجاد ناباروى يا عقيم سازى اشاره مىشود :\r\n1 . امام خمينى مىگويد :\r\nخوردن هر چيزى كه به بدن ضرر مىرساند حرام است ، خواه آن چيز موجب مرگ انسان شود ، مانند : خوردن سم كشنده ، يا اين‌كه زن حامله چيزى بخورد كه موجب سقط جنين گردد ؛ خواه آن چيز موجب تغيير مزاج يا از بين رفتن برخى حواس ظاهرى يا باطنى گردد ، يا اين‌كه برخى قواى انسانى از بين برود ، مانند اين‌كه مردى چيزى بنوشد كه نيروى جنسى و شهوانىاش از بين برود ، يا اين‌كه زن چيزى بخورد كه عقيم شده و ديگر صاحب فرزند نشود . « 1 » 2 . آيت‌الله سيد ابوالقاسم خوئى مىگويد :\r\nبنابر احتياط واجب ، براى زن يا مرد جايز نيست كه خويشتن را نازا كند به\r\n\r\n\r\n","description":"","footnote":"\r\n( 1 ) . امام خمينى ، تحرير الوسيله ، ج 2 ، ص 144 : « يحرم تناول كل ما يضر بالبدن سواء كان موجباً للهلاك ، كشرب السموم القاتلة ، وشرب الحامل ما يوجب سقط الجنين ، أو سبباً لانحراف المزاج أو لتعطيل بعض الحواس الظاهرة أو الباطنة أو لفقد بعض القوى ، كالرجل يشرب ما يقطع به قوة الباه و التناسل ، أو المرأة تشرب ما به تصير عقيماً لاتلد » .\r\n","page_name":" 248 ","page_number":248},
  {"content":"\r\n\r\nگونه‌اى كه بعداً قدرت بارورى نداشته باشد . « 1 » 3 . آيت‌الله محمد فاضل لنكرانى مىگويد :\r\nلا يجوز للانسان تعقيم نفسه ، لانّ العقم نقص ؛ « 2 »\r\nبراى انسان جايز نيست كه خويش را عقيم سازد ؛ چون عقيم شدن نقص است .\r\n4 . آيت‌الله ناصر مكارم شيرازى مىگويد :\r\nاز جمله امور حرام ، استفاده از چيزهايى است كه باعث نابارورى در مردان يا\r\nزنان مىگردد ، خواه به خوردن برخى داروها ، يا به بستن لوله‌هاى تناسلى در مردان يا زنان ، يا امورى مشابه آن ، كه اين هم غير جايز است . « 3 » 5 . آيت‌الله جعفر سبحانى مىگويد :\r\nترديدى نيست ضرر به بدن حرام است زمانى كه منجر به قتل نفس گردد ، يا باعث قطع عضوى از اعضاى بدن ، يا از بين رفتن قوه‌اى از بدن مانند حالت مردانگى يا قدرت بارورى شود ، حرام است كه در اين حكم اختلافى نيست . به عنوان دليل بر مطلب فوق ، كلام خداوند متعال كه مىفرمايد : « با دستان خودتان ، خويشتن را به هلاكت نيندازيد » كفايت مىكند . « 4 » بررسى و تحليل\r\nدر اين‌كه در بيش‌تر موارد ، تغيير جنسيت به عقيم شدن شخص منجر مىشود ،\r\n\r\n\r\n","description":"","footnote":"\r\n( 1 ) . ابوالقاسم خوئى ، صراط النجاة ؛ ج 1 ، ص 360 : « لا يجوز للمرأة او الرجل تعقيم نفسيهما بحيث لا يتمكنان بعد ذلك من الانجاب ابداً على الاحوط » .\r\n( 2 ) . ر . ك : قدرت الله انصارى و ديگران ، موسوعة الاحكام الاطفال و ادلتها ، ج 1 ، ص 114 ؛ جامع المسائل ، ج 1 ، ص 488 ؛ ج 2 ، ص 448 .\r\n( 3 ) . ناصر مكارم شيرازى ، بحوث فقهية هامة ، ص 283 - 284 : « ومنها استعمال ما يوجب العقم فى الرجال أو النساء امّا بتناول بعض الأدوية ، أو بسدّ الأنابيب التناسلية فى الرجل أو المرأة ، أو ما يشابه ذلك ، وهذا أيضا غير جايز » .\r\n( 4 ) . ر . ك : سيد محسن خرازى ، كنترل جمعيت و عقيم سازى ، فقه اهل بيت ( ع ) ، ش 21 ، ص 61 - 63 : « لاشك أنّ الإضرار بالنفس إذا انتهى إلى قتل النفس أو قطع عضو من الأعضاء أو إخماد قوة من القوى كالرجولية و الإنجاب فهو محرم لاخلاف فيه ، ويكفى فى ذلك قوله سبحانه : ولا تلقوا بأيديكم إلى التهلكة » .\r\n","page_name":" 249 ","page_number":249},
  {"content":"\r\n\r\nترديدى وجود ندارد و از نظر فقيهان اسلامى اين كار حرام است ، ولى آيا اضرار به خويشتن به صورت مطلق و براى هميشه حرام است ؟\r\nبه نظر مىرسد هرگاه راه درمان يا جلوگيرى و پيش‌گيرى از ضرر بزرگ‌تر ، به تحمل ضرر كوچك‌تر وابسته باشد ، در اين حالت ، مجوزى براى ارتكاب ضرر كوچك‌تر وجود دارد . نتيجه آن كه ، تغيير جنسيت افراد سالم به علت منجر شدن به عقيم‌سازى چنان‌چه ضرورت مهم‌تر وجود نداشته باشد ، حرام است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nفصل چهارم جواز يا عدم جواز تغيير جنسيت در حيوانات\r\nتغيير جنسيت در حيوانات نيز امكان تحقق دارد . گاه اين تغيير به وسيلهء عوامل طبيعى صورت مىگيرد و گاه با دست بشر در حيوانات ، تغيير جنسيت حاصل مىشود . آن‌چه معمولًا دربارهء آن بحث و گفت‌وگو مىشود ، تغيير جنسيت در انسان‌ها است . بحث فقهى و حقوقى تغيير جنسيت در حيوانات چندان مورد توجه صاحب نظران نبوده است . شايد پاسخ اين مسأله براى همگان روشن بوده است و اين‌كه تغيير جنسيت در حيوانات مجاز بوده و انسان‌ها مىتوانند به طور معقول در حيوانات دخل و تصرف نمايند تا هر چه بيش‌تر بتوانند از منافع حيوانات بهره برند .\r\nدر هر حال ، اين پرسش به عنوان يك فرع فقهى مطرح است كه آيا انسان مىتواند در حيوانات تغيير جنسيت ايجاد كند و برخى از آن‌ها را از نر به ماده يا بر عكس تبديل كند ؟ آيا انسان مجاز است حيوانات را اخته كند ؟\r\nهمانطور كه گذشت تنها عده كمى از فقيهان اسلامى اعم از شيعه و سنى در اين باره اظهار نظر كرده‌اند . اين بحث را در دو قسمت ديدگاه فقيهان شيعه و فقيهان سنى پى مىگيريم :\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nمبحث اول : ديدگاه فقيهان شيعه در تغيير جنسيت حيوانات\r\nآيت‌الله سيد محمد صدر به جواز تغيير جنسيت حيوانات معتقد است . وى مىگويد :\r\nتبديل جنس حيوان ( به جنس مخالف ) مطلقا جايز است ، چون نظر به عورت حيوان مطلقا جايز است ، كما اين‌كه ضرر رساندن به حيوان به صورت غير متعارف ، از نظر شرعى حرام نيست . « 1 » برخى از اساتيد معتقدند كه اخته كردن حيوانات ، مادامى كه به تشريع و بدعت گذارى منجر نشود ، جايز است . حتى ايشان معتقد است كه چه بسا بتوان از اطلاق روايات شيعى استفاده كرد كه اخته كردن ( خواجه كردن ) انسان جايز است ، البته در صورتى كه براى آن غرض عقلايى وجود داشته باشد . دليل ايشان ، رواياتى است كه در ادامه خواهد آمد . « 2 » برخى از فقهاى معاصر معتقدند : با توجه به واژهء « خلق الله » در آيهء شريفهء « فليغيرن خلق الله » معلوم مىشود مناط و ملاك در حرمت ، معارضه و ضديت با « خلق الله » است و به وسيلهء ايجاد خلقت جديد ، چه بسا معارضه و ضديت با « خلق الله » ايجاد شود .\r\nالبته نظر ايشان دربارهء كل تغييرهايى است كه ممكن است در حيوان صورت بگيرد كه در واقع ، تغيير جنسيت بخشى از آن است . نيز ايشان مىگويند : منظور ما ، وضعيت و حالت عادى است كه هيچ گونه غرض عقلايى مانند : دفع ضرر يا حفظ صحت و سلامتى متوقف بر تغيير نباشد . بنابراين ، هرگاه به انگيزهء دفع ضرر يا حفظ صحت و سلامتى ، تغيير و تبديل در حيوان صورت پذيرد ، اين تغيير جايز خواهد بود . « 3 »\r\n\r\n\r\n","description":"","footnote":"\r\n( 1 ) . سيد محمد صدر ، منهج الصادقين ، ج 3 ، ص 642 : « تبديل جنس الحيوان جائز مطلقا ، لأنّ النظر إلى عورته جائز مطلقا ، كما أنّ إضراره به شكل غير معتد به غير محرم شرعاً » .\r\n( 2 ) . ر . ك : محمد قائنى ، المبسوط فى المسائل الطبية ، ج 1 ، ص 220 .\r\n( 3 ) . سيد عبدالاعلى سبزوارى ، مواهب الرحمن فى تفسير القرآن ، ج 9 ، ص 305 .\r\n","page_name":" 252 ","page_number":252},
  {"content":"\r\n\r\n\r\nمبحث دوم : ديدگاه فقيهان اهل سنت در تغيير جنسيت حيوانات\r\nصاحب نظران اهل سنت عمدتاً در ذيل آيهء شريفه : « فليغيرن خلق الله » « 1 » و تحت عنوان « خصاء الحيوان » ( اخته كردن حيوانات ) اظهار نظر كرده‌اند و ديدگاه واحدى هم در اين زمينه وجود ندارد . صاحب تفسير « محاسن التأويل » با استناد به آيهء فوق و نيز برخى روايات اهل سنت معتقد است كه اخته كردن حيوانات حرام است . « 2 » جارالله زمخشرى ، صاحب تفسير « الكشاف » معتقد است كه اخته كردن حيوانات در نزد علماى اهل سنت جايز است . « 3 » صاحب تفسير « غرائب القرآن » نيز ديدگاه زمخشرى را بيان مىكند . « 4 » نووى ، شارح صحيح مسلم در اين باره معتقد است كه تغيير در حيوانات به منظور بهبود گوشت آنان جايز است ، ولى در حيوانات ديگر جايز نيست . وى مىگويد :\r\nحيواناتى كه در سن كم يا زياد بوده و خورده نمىشوند ( گوشتى نيستند ) ، جايز نيست اخته گردند ، اما حيواناتى كه گوشتى هستند ، جايز است در سن كم اخته گردند ؛ چون در آن يك هدفى وجود دارد و آن عبارت است از بهبود گوشت حيوان و جايز نيست حيوانات گوشتى در سن زياد اخته گردند . « 5 » عكرمه و گروهى از مفسرين اهل سنت معتقدند كه تغيير در حيوانات ( اخته كردن ) جايز است ؛ چون ظاهراً در اين كار يك غرض عقلايى وجود دارد . « 6 »\r\n\r\n\r\n","description":"","footnote":"\r\n( 1 ) . سورهء نساء ( 4 ) ، آيهء 119 .\r\n( 2 ) . محمد جمال الدين القاسمى ، محاسن التأويل ( تفسير القاسمى ) ، ج 3 ، ص 1133 - 1134 .\r\n( 3 ) . جار الله زمخشرى ، الكشاف ، ج 2 ، ص 1564 - 1565 ، به نقل از : يوسف بن احمد بن عثمان ( فقيه يوسف ) ، تفسير الثمرات اليانعهء و الاحكام الواضحة القاطعة ، ج 2 ، ص 497 - 498 .\r\n( 4 ) . ر . ك : محمد بن الحسين القمى النيشابورى ، تفسير غرائب القرآن و رغائب الفرقان ، ج 2 ، ص 499 .\r\n( 5 ) . ر . ك : صحيح مسلم با شرح نووى ، ج 9 ، ص 177 ، به نقل از : سيد محمود آلوسى بغدادى ، روح المعانى ، ج 5 - 6 ، ص 195 : « لايجوز خصاء الحيوان لا يؤكل فى صغره و لا فى كبره و يجوز إخصاء المأكول فى صغره لأنّ فيه غرضاً و هو طيب لحمه و لا يجوز فى كبره » .\r\n( 6 ) . حسين بن مسعود فراء بغوى شافعى ، تفسير البغوى ، ج 1 ، ص 703 .\r\n","page_name":" 253 ","page_number":253},
  {"content":"\r\n\r\n\r\nمبحث سوم : بررسى و تحليل\r\n\r\nگفتار اول : روايات اسلامى در بحث اخته كردن حيوانات\r\nفقيهان شيعه در جواز اخته كردن حيوانات ، به برخى روايات اسلامى استناد كرده‌اند كه در ذيل ، تنها به دو روايت اشاره مىشود :\r\nروايت اول : موثقة يونس بن يعقوب : سألت أباعبدالله ( ع ) عن الإخصاء فلم يجبنى ، فسألت أبا الحسن ( ع ) قال : لابأس به . « 1 » يونس بن يعقوب مىگويد : از امام صادق ( ع ) درباره اخته كردن پرسيدم ، آن حضرت جوابم نداد . پس اين سؤال را از امام كاظم ( ع ) پرسيدم ، آن حضرت فرمود : اشكالى ندارد .\r\nروايت دوم : معتبرة يونس بن يعقوب عن أبىالحسن ( ع ) قال : سألته عن إخصاء الغنم ، قال : لابأس . « 2 »\r\nيونس بن يعقوب مىگويد : از امام كاظم ( ع ) دربارهء اخته كردن گوسفند پرسيدم ، حضرت فرمود : اشكالى ندارد .\r\nاهل سنت در حرمت اخته كردن حيوانات به رواياتى استناد كرده‌اند كه در ذيل به دو روايت اشاره مىشود :\r\nروايت اول : روى ابن عساكر عن إبن عمر قال : نهى رسول الله ( ص ) عن الاخصاء ؛ « 3 » ابن عساكر از ابن عمر چنين نقل مىكند : پيامبر اكرم ( ص ) از اخته كردن نهى فرموده است .\r\nروايت دوم : امام احمد عن إبن عمر : نهى رسول الله ( ص ) عن خصاء الخيل و البهائم ؛ « 4 »\r\n\r\n\r\n","description":"","footnote":"\r\n( 1 ) . شيخ حر عاملى ، وسائل الشيعه ، ج 8 ، ص 382 ، باب 36 از احكام الدواب ، حديث 2 .\r\n( 2 ) . همان ، حديث 6 .\r\n( 3 ) . محمد جمال الدين قاسمى ، محاسن التأويل ( تفسير القاسمى ) ، ج 3 ، ص 1133 - 1134 .\r\n( 4 ) . همان .\r\n","page_name":" 254 ","page_number":254},
  {"content":"\r\n\r\nامام احمد از ابن عمر نقل مىكند : پيامبر اكرم ( ص ) از اخته كردن اسب و حيوانات نهى فرموده است .\r\n\r\nگفتار دوم : جواز تغيير جنسيت حيوانات\r\nفقيهان شيعه به طور عمده به جواز تغيير جنسيت حيوانات معتقدند . يكى از دليل‌هاى اين ديدگاه ، جواز نظر به عورت حيوانات است ، در حالى كه نظر به عورت انسان جايز نيست . همانطور كه پيش‌تر بيان شد يكى از موانع تغيير جنسيت ، مسأله حرمت لمس و نظر به عورت نامحرم در غير حالت اضطرار است . علاوه بر اين ، انسان‌ها مجازند هر چه بيش‌تر از منافع حيوانات بهره برند . يكى از مهم‌ترين منافع اخته كردن حيواناتِ حلال گوشت ، بهبود و افزايش گوشت آن‌ها است . بنابراين ، هرگاه غرض عقلايى و يا ضرورتى براى تغيير و تبديل جنسيت حيوانات وجود داشته باشد مىتوان اين كار را انجام داد .\r\nعده‌اى از اهل سنت با اخته كردن حيوانات مخالفت كرده و اين كار را مصداق « تغيير خلق الله » مىدانند . علاوه بر اين ، به رواياتى كه درممنوعيت اخته كردن وجود دارد استناد مىكنند . با اين وجود ، عدهء بيش‌ترى از اهل سنت معتقدند : چنان‌چه اخته كردن حيوانات همراه با يك غرض عقلايى ، مانند بهبود يا افزايش گوشت حيوان حلال گوشت باشد ، اخته كردن حيوان جايز است .\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\nبخش سوم روابط زوجين پس از تغيير جنسيت\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n\r\nفصل اول مسألهء بقا يا عدم بقاى ازدواج پس از تغيير جنسيت\r\n\r\nطرح بحث\r\nدر مواردى مرد يا زن پس از ازدواج ، به دليل بيمارى يا هر دليل ديگر ، تغيير جنسيت مىدهد . تغيير جنسيت چه تأثيرى بر ازدواج دارد ؟ آيا ازدواج هم چنان به حال خود باقى بوده و آن دو مىتوانند به عنوان زوجين با يكديگر زندگى كنند ؟\r\nهمانطور كه پيش‌تر بيان شد ، تغيير جنسيت داراى حالات و انواع گوناگون است مانند : تبديل مرد يا زن به جنس مخالف ، تبديل خنثاى مشكل ( دو جنسى كامل ) به مرد يا زن ، تبديل خنثاى غير مشكل ( دو جنسى ناقص ) به مرد يا زن ، تبديل مرد به خنثاى مشكل يا خنثاى غير مشكل ، تبديل زن به خنثاى مشكل يا خنثاى غير مشكل .\r\nقبل از توضيح حالات فوق ، به عنوان يك قاعدهء كلى در ازدواج ، به مسأله « لزوم اختلاف جنس در ازدواج » اشاره كرده و آن گاه حالات فوق را مورد بررسى و تحليل قرار مىدهيم :\r\nزوجيت از نظر فلسفى ، همانند اخوّت و بنوّت مفهومى است « اضافى » ، كه اعتبار يا ملاحظهء اين مفهوم ، ممكن نيست مگر اين‌كه دو نفر به نحو مشخص ، وجود خارجى\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nداشته باشند ، تا ميان آنان رابطهء روجيت ، يا رابطهء برادرى و يا رابطهء پدر و فرزندى ايجاد گردد و بدون وجود طرفينِ اضافه ، چنين رابطه‌اى برقرار نخواهد شد . بنابراين ، همان گونه كه مفهوم عاشق و يا ضارب بدون آن‌كه معشوقى و يا مضروبى وجود داشته باشد تحقق نمىيابد ، همانطور هم زوجيت نيز كه مفهومى از همين قبيل است ، نمىتواند بدون وجود واقعى دو طرف اضافه اعتبار شود .\r\nبعد از آن‌كه معلوم شد مفهوم زوجيت ، رابطه‌اى است ميان دو نفر ، بايد دانست كه اين رابطه ، تنها ميان « مرد و زن » واقع مىشود . يكى از مسائل بديهى و مهم در فقه و حقوق ، « لزوم اختلاف جنس در ازدواج » است و ازدواج مرد با مرد يا ازدواج زن با زن مشروع نيست . « 1 » يكى از گناهان كبيره كه حد شرعى نيز به دنبال دارد لواط يا هم جنس بازى مرد با مرد و نيز مساحقه يا هم جنس بازى زن با زن است . حتى در مواردى كه ازدواج شرعى و رسمى صورت گرفته و بعداً كشف خلاف شود ، ازدواج سابق باطل بوده و مجوزى براى بقاى آن وجود ندارد و آن دو خود به خود از يكديگر جدا مىشوند . بنابراين ، هرگاه مردى ازدواج كرده و بعداً معلوم شود كه جنسيت واقعى وى مردانه نبوده ، ازدواج سابق باطل است و نيز هرگاه زنى به عنوان زوجه ازدواج كند و بعداً خلاف آن ثابت گردد ، ازدواج سابق بلا اثر و باطل است .\r\nنكاح در لغت به معناى تقابل است و در زبان هرگاه دو كوه در مقابل يك ديگر قرار گرفته باشند گفته مىشود : تناكَحَ الجَبلان ، يعنى دو كوه در مقابل هم واقع شده‌اند . « 2 » معانى ديگرى نيز براى اين واژه بيان شده است مانند : سُلطه و غلبه ، وصول و اختلاط ، ضم ، وطى ، عقد . « 3 »\r\n\r\n\r\n","description":"","footnote":"\r\n( 1 ) . ر . ك : محمد مؤمن ، كلمات سديدهء فى مسائل جديدهء ، ص 110 ؛ همو ، سخنى دربارهء تغيير جنسيت ، مجلهء فقه اهل بيت ( ع ) ، ش 7 ، ص 97 ؛ سيد محسن خرازى ، تغيير الجنس ، مجلهء فقه اهل‌البيت ( ع ) ، ش 23 ، ص 247 ؛ همو ، تغيير جنسيت ، مجله فقه اهل بيت ( ع ) ، ش 23 ، ص 112 ؛ سيد محمد صدر ، ماوراء الفقه ، ج 6 ، ص 138 .\r\n( 2 ) . لوئيس معلوف ، المنجد ، واژهء نكح .\r\n( 3 ) . محمد حسن نجفى ، جواهر الكلام ، ج 29 ، ص 5 - 6 .\r\n","page_name":" 260 ","page_number":260},
  {"content":"\r\n\r\nمشهور فقيهان اسلامى بر دو معناى اخير يعنى وطى و عقد تأكيد دارند . « 1 » با توجه به آن‌چه گذشت از نظر لغت و نيز اصطلاح فقه ، به صورت صريح يا غير صريح به مفهوم « تقابل » اشاره شده است ، ولى به « لزوم اختلاف دو جنس » اشاره نشده است و در واقع ، اين امر به بداهت آن واگذا شده است ، ولى برخى حقوق دانان در تعريف نكاح به « لزوم اختلاف دو جنس » اشاره كرده‌اند كه به بعضى از آن‌ها اشاره مىشود :\r\n- نكاح عقدى است كه به موجب آن زن و مردى به منظور تشكيل خانواده و شركت در زندگى با هم متحد مىشوند . « 2 » - نكاح رابطه‌اى است بين زن و مرد براى تشكيل خانواده . « 3 » - نكاح رابطه‌اى است حقوقى و عاطفى كه به وسيلهء عقد بين زن و مرد حاصل مىشود و به آن‌ها حق مىدهد كه با يكديگر زندگى كنند و مظهر بارز اين رابطه ، حق تمتع جنسى است . « 4 » قانون مدنى ايران ، به لزوم اختلاف جنس در ازدواج اشاره دارد كه براى نمونه مىتوان از مواد 1035 ، 1059 ، 1067 ، 1122 و 1124 ياد نمود . در مادهء 1067 قانون مدنى آماده است :\r\nتعيين زن و شوهر به نحوى كه براى هيچ يك از طرفين در شخص طرف ديگر شبهه بناشد ، شرط صحت نكاح است .\r\nدر عمل ، هنگامى كه سر دفتر بخواهد نكاحى را واقع و ثبت كند ، براى احراز اختلاف جنس به شناسنامهء طرفين رجوع مىكند و در صورتى كه شناسنامه ، حاكى از اين اختلاف باشد مىتواند عقد نكاح را جارى كند و آن را در دفتر رسمى ازدواج به ثبت برساند . البته ممكن است شناسنامه ، گوياى حقيقت نبوده و در واقع ، عقد نكاح بين دو هم جنس بسته شده باشد . اين نكاح بىشك باطل است . ولى براى ابطال سند نكاح و\r\n\r\n\r\n","description":"","footnote":"\r\n( 1 ) . همان ، و نيز محمد فاضل لنكرانى ( قدس سره ) تفصيل الشريعه ، كتاب النكاح ، ص 3 به بعد .\r\n( 2 ) . ناصر كاتوزيان ، حقوق خانواده ، ج 1 ، ص 20 .\r\n( 3 ) . سيد حسن امامى ، حقوق مدنى ، ج 4 ، ص 268 .\r\n( 4 ) . مصطفى محقق داماد ، حقوق خانواده ، ص 22 .\r\n","page_name":" 261 ","page_number":261},
  {"content":"\r\n\r\nشناسنامه ، بايد به دادگاه رجوع كرد و دادگاه با ارجاع امر به كارشناس ( پزشك ) ، اگر تشخيص دهد كه طرفين هم جنس هستند ، حكم به طلاق نكاح و ابطال سند آن و اصلاح شناسنامه مىنمايد . مىتوان فرض كرد كه يك نفر خنثى ( دو جنسى ) كه جنبهء مردى يا زنى او غالب است با شخص ديگرى از جنس مخالف ازدواج كند ، ولى به مرور زمان در اثر تحولاتى كه در وضع جسمى او روى داده آثار تغيير جنسيت ، بر فرض كه امكان داشته باشد ، در او آشكار شود و بالاخره با يك عمل جراحى ، تغيير جنسيت تحقق يابد و بدين سان اختلاف جنس كه هنگام عقد نكاح وجود داشته از ميان برود . در اين صورت ، آيا ازدواجى كه صحيحاً بسته شده باطل مىشود يا نه ؟\r\nچون اختلاف جنس را هم هنگام عقد و هم در دوران زناشويى بايد شرط نكاح دانست و به عبارت ديگر ، اختلاف جنس هم ابتدائاً و هم در ادامه شرط است . از اين رو ، آيا نكاح با تغيير جنسيت باطل خواهد شد يا خير ؟\r\nذيلًا اين موضوع را مورد بررسى قرار خواهيم داد و البته بر فرض بطلان نكاح . اين دادگاه است كه بايد تغيير جنسيت را براساس نظر كارشناس احراز و حكم به بطلان نكاح از تاريخ تحقق تغيير جنسيت كند . « 1 »\r\n\r\nمبحث اول : بقاء يا عدم بقاى ازدواج در تغيير جنسيت مرد يا زن به جنس مخالف\r\nيكى از انواع تغيير جنسيت ، تبديل مرد به زن يا برعكس است . تأثير اين نوع تغيير جنسيت بر ازدواج چيست ؟ بيش‌تر مباحث فقيهان اسلامى در بحث « اثر تغيير جنسيت بر ازدواج » ، در ذيل « تغيير جنسيت مرد به زن يا برعكس » مطرح شده است . به عبارت ديگر ، تأثير تغيير جنسيت بر ازدواج ، در انواع ديگر تغيير جنسيت‌ها ، مانند تغيير جنسيت در خنثىها ( دو جنسىها ) مورد توجه واقع نشده است .\r\nپس از ازدواج مرد و زن ، به هر دليلى ممكن است يكى از زوجين به تغيير جنسيت روى مىآورد . مهم‌ترين پرسش بعد از عمل جراحى ، بقا يا عدم بقاى ازدواج و نيز جواز\r\n\r\n\r\n","description":"","footnote":"\r\n( 1 ) . حسين صفايى و اسد الله امامى ، حقوق خانواده ، ص 45 - 46 .\r\n","page_name":" 262 ","page_number":262},
  {"content":"\r\n\r\nيا عدم جواز روابط زناشويى آن دو به عنوان « زوجين » است .\r\nبررسى اين نوع تغيير جنسيت نيز ، داراى انواع و حالات گوناگونى است . به عبارت ديگر ، گاه تنها مرد يا تنها زن تغيير جنسيت مىدهد و در مواردى ممكن است هر دو به تغيير جنسيت روى آورند .\r\nالبته اين‌كه زن و شوهر هر دو تن به تغيير جنسيت دهند بسيار نادر است و تا به حال چنين تغيير جنسيتى گزارش نشده است ، اما در هر حال ، اين مسأله به عنوان يك « فرع فقهى » مورد توجه فقيهان اسلامى واقع شده است .\r\nعلاوه بر اين ، در تغيير جنسيتِ زوجين ، اين مسأله نيز مورد توجه فقيهان شيعه واقع شده است ، كه گاه زوجين « همزمان » به تغيير جنسيت روى مىآورند و در مواردى ممكن است اين عمل در يك فاصلهء زمانى و « غير همزمان » صورت پذيرد . براى مثال ، ممكن است در سال اول ، مرد تغيير جنسيت دهد و در سال بعد زن تغيير جنسيت داده و به مرد تبديل مىشود . به طور خلاصه مىتوان « تغيير جنسيت زوجين » را به صورت زير ترسيم كرد :\r\n1 . تغيير جنسيت يكى از زوجين :\r\nالف ) تغيير جنسيت مرد به زن\r\nب ) تغيير جنسيت زن به مرد .\r\n2 . تغيير جنسيت هر دو زوجين :\r\nالف ) تغيير جنسيت زوجين به صورت غير همزمان\r\nب ) تغيير جنسيت زوجين به صورت همزمان\r\nدر ادامه ، هر يك از موارد فوق را مورد بررسى قرار مىدهيم :\r\n\r\nگفتار اول : وضعيت ازدواج در تغيير جنسيت مرد به زن\r\nهرگاه پس از ازدواجِ مرد و زن ، مرد تغيير جنسيت دهد و به زن تبديل شود ، چنان‌چه اين عمل جراحى كامل باشد ، در وضعيت جديد ، زندگى زوجين سابق ، به « زندگى دو زن » تبديل خواهد شد . طبيعى است كه ازدواج دو زن از نظر اسلام مردود\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاست و بنابراين ، ازدواج سابق به طور كلى باطل و بلا اثر مىشود . دليل اين امر ، واضح است ؛ چه اين‌كه از اركان مهمِ « ازدواج » وجود دو فرد به عنوان « زن و شوهر » مىباشد . چنان‌چه اين ركن مهم از بين برود ، « موضوع ازدواج » منتفى شده و بنابراين ، حكم مسأله ، يعنى « ازدواج » نيز از بين خواهد رفت . امام خمينى در اين باره مىگويد :\r\nو كذا لو تزّوجت إمرأة برجل فغير جنسه بطل التزويج من حين التغيير ؛ « 1 » هم‌چنين اگر زنى با مردى ازدواج كند و آن‌گاه مرد جنسيت خويش را تغيير دهد ، ازدواج از هنگام تغيير جنسيت باطل مىشود .\r\n\r\nگفتار دوم : وضعيت ازدواج در تغيير جنسيت زن به مرد\r\nاين مورد نيز مانند صورت قبل است . به عبارت ديگر ، هرگاه پس از ازدواجِ مرد و زن ، زن به مرد تبديل شود ، موضوع ازدواج ، يعنى عنوان « زن و شوهر » از بين رفته و ازدواجِ سابق باطل و بلا اثر خواهد بود . امام خمينى در اين باره مىگويد :\r\nلو تزّوج إمرأة فتغير جنسها فصارت رجلًا بطل التزويج من حين التغيير ؛ « 2 » هرگاه زنى ازدواج كند ، آن گاه زن جنسيت خويش را تغيير دهد و مرد گردد ، ازدواج از هنگام تغيير جنسيت باطل مىگردد .\r\nبا توجه به كلام فوق ، با عمل جراحى تغيير جنسيت ، موضوع ازدواج يعنى « مرد و زن » تغيير كرده و موضوع جديد ، يعنى « مرد و مرد » به وجود مىآيد . از اين رو ، بطلان ازدواج ، يك امر قهرى خواهد بود .\r\n\r\nگفتار سوم : تغيير جنسيت زوجين به صورت غير همزمان ( غير مقارن )\r\nگاه زوجين هر دو به تغيير جنسيت روى مىآورند ؛ البته با اين توضيح كه تغيير جنسيت زن و شوهر ، با يك فاصلهء زمانى نسبتاً زياد ، مثلًا يك سال يا دو سال صورت مىپذيرد . در اين فرض ، فرقى نمىكند كه در ابتدا مرد تغيير جنسيت دهد ، يا زن تغيير\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيله ، ج 2 ، ص 559 ، مسألهء 3 .\r\n( 2 ) . همان ، ج 2 ، ص 559 ، مسألهء 3 .\r\n","page_name":" 264 ","page_number":264},
  {"content":"\r\n\r\nجنسيت دهد .\r\nدر اين حالت ، همانند حالت سابق ، ازدواج باطل است ؛ چون مجوز شرعى براى ابقاى ازدواج سابق وجود ندارد . به محض اين‌كه يكى از زوجين جنس خود را تغيير دهد ، مثلًا جنس مرد به زن تبديل گردد ، در حالت جديد هر دو هم جنس خواهند شد و ازدواج سابق از بين خواهد رفت . حال اگر زن نيز بعد از مدتى تغيير جنسيت دهد ، عُلقهء زوجيت حاصل نمىشود ، بلكه نياز به اجراى خطبه عقد جديد است .\r\nامام خمينى در اين باره مىگويد :\r\nلو تغير الزوجان جنسهما إلى المخالف فصار الرجل إمرأة و بالعكس ، فإنْ كان التغيير غيرمتقارن فالحكم كما مرّ [ البطلان 
  ] . « 1 » اگر زن و شوهر ، جنسيت خود را به جنس مخالف تبديل كنند ، به گونه‌اى كه شوهر به زن تبديل شود و زن به مرد تبديل گردد ، چنان‌چه تغيير آن دو به صورت غير مقارن ( غير همزمان ) باشد ، حكم آن مانند مورد قبل [ بطلان 
  ] است .\r\n\r\nگفتار چهارم : تغيير جنسيت زوجين به صورت همزمان ( مقارن )\r\nمىتوان تصور كرد كه گاه زن و شوهر در زمان واحد تغيير جنسيت مىدهند . هرگاه زن و شوهر ، همزمان جنسيت خويش را تغيير دهند ، در اين‌كه آيا ازدواج سابق پا برجاست يا باطل شده است ، دو احتمال وجود دارد :\r\nاحتمال اول : اين‌كه ازدواج سابق همچنان داراى دوام و بقا مىباشد . توضيح اين كه ، حقيقت ازدواج ، زوجيتِ هر يك ، نسبت به ديگرى است و نه بيش‌تر . در اين صورت ، تنها حالت و چگونگى آن ، در قبل و پس از عمل جراحى تغيير كرده است . بنابراين ، زوج فعلى ، قبلًا زوجه بوده ، و زوجهء فعلى ، قبلًا زوج بوده كه در اين وضعيت جديد ، حقيقت ازدواج ، يعنى زوجيت هر يك نسبت به ديگرى ، هم چنان به حال خودش باقى است . نهايت آن كه ، وظيفهء هر يك با وضعيت سابق متفاوت است . مرد فعلى ( بعد از تغيير جنسيت ) ، قبلًا وظايف يك زن ( زوجه ) را به عهده داشت و زن فعلى\r\n\r\n\r\n","description":"","footnote":"\r\n( 1 ) . همان .\r\n","page_name":" 265 ","page_number":265},
  {"content":"\r\n\r\n( بعد از تغيير جنسيت ) قبلًا وظايف يك مرد ( زوج ) را عهده‌دار بود .\r\nبرخى فقيهان شيعه در توضيح مطلب فوق ، يعنى دوام ازدواج سابق - كه هر دو زوجين به صورت همزمان تغيير جنسيت داده‌اند - معتقدند : در اين حالت اين احتمال وجود دارد كه بتوان « اصل ازدواجِ سابق » را استصحاب كرد و اگر چه در وضعيت جديد ، برخى خصوصيات و صفات تغيير كرده است ، ولى از بين رفتن برخى خصوصيات و اوصاف سابق ، به بقاى موضوع و وحدت آن ضررى نمىرساند . پس اگر در بقا يا عدم بقاى ازدواج سابق شك داشته باشيم ، مىتوانيم استصحاب ازدواج را جارى سازيم . « 1 » منظور از « تغيير اوصاف و خصوصيات » ، تغيير صفت « مذكر بودن » و صفت « مؤنث بودن » است ؛ چه اين‌كه در تغيير جنسيتِ همزمانِ زوجين ، مرد جديد ، قبلًا با صفت مؤنث شناخته مىشد . نيز زن جديد ، قبلًا با صفت مذكر شناخته مىشده است . پس از تغيير جنسيت ، صفات مذكر و مؤنث زوجين تغيير كرده است ، ولى « اصل ازدواج » و رابطهء زوجيت ميان آن دو را مىتوان استصحاب كرد .\r\nآيت‌الله محمد مؤمن « 2 » در توضيح و توجيه احتمال باقى ماندن ازدواج - در صورت تغيير جنسيت همزمان زوجين - معتقد است :\r\nبر فرض اين‌كه بر بقاى عقد نكاح اين زن و شوهر [ در صورت همزمان بودن تغيير 
  ] قايل شويم ، مىتوان آن را بدين ترتيب بيان كرد : حقيقت اعتبار نكاح ، صرفاً عبارت از اين است كه هر كدام از آن دو ، همسر ديگرى است . پس اين دو ، زن و\r\n\r\n\r\n","description":"","footnote":"\r\n( 1 ) . احمد مطهرى ، مستند تحرير الوسيلهء ، ص 199 : « و ذلك من جهه استصحاب أصل الزواج و إنْ تبدلت خصوصياته ، و لكن زوال الخصوصيات و الاوصاف لا يضر ببقاء الموضوع و وحدته عرفاً ، فيستصحب الزواج عند الشك فيه من جههء تبدلّ بعض الخصوصيات » .\r\n( 2 ) . محمد مؤمن ، كلمات سديدة فى مسائل جديدة ، ص 110 : « و تقريب القول بالبقاء أن يقال : إنّ حقيقة إعتبار النكاح ليست إلّامجرد كون كلّ منهما زوجاً للاخر ، فهما زوجان ، و النكاح هو زوجية كلّ منهما للآخر ليس إلّا ، ثمّ إنّ كلًا من الزوجين لخصوصية التكوينية تترتّب عليه أحكام خاصّة به ، كما أنّ لكلّ منهما آثاره الطبيعة المرتّبة عليه ، و هو لاينافى كون حقيقة النكاح الاعتباريه مجرد الزواج و الزوجية ، و حينئذٍ فإذا تغيرت جنسية الزوجين فى زمان واحد أمكن بقاء زوجيتها ، فإذا لم يكن دليل على إرتفاعها كان مقتضى الاستصحاب بقاءها ، هذا » .\r\n","page_name":" 266 ","page_number":266},
  {"content":"\r\n\r\nشوهرند و نكاح به معناى همسرى هر يك از اين دو براى ديگرى است .\r\nو انگهى ، هر كدام از زن و شوهر ، خصوصيت تكوينى خود را دارد كه احكام خاصّى بر آن مترتب است ؛ همان گونه كه هر كدام از آنان آثار طبيعى خود را نيز دارد و اين امر ، هيچ ناسازگارى با اين موضوع ندارد كه حقيقت نكاح اعتبارى ، صرفا ، عبارت باشد از زوجيت و همسرى . بنابراين ، اگر جنسيت زن و شوهر ، در يك زمان تغيير كند ، باقى ماندن زوجيت اين دو امكان‌پذير خواهد بود و اگر دليلى بر رفع اين زوجيت وجود نداشته باشد ، استصحاب جارى مىشود و اقتضاى استصحاب ، باقى ماندن زوجيت است .\r\nاحتمال دوم : اين‌كه ازدواج سابق دوام نداشته باشد ، و در وضعيت جديد باطل گشته است ؛ با اين بيان كه در ازدواج علاوه بر نسبتِ زوجيت بين طرفين ، امر ديگرى نيز لازم است و آن اين كه ، اين مرد ، زوج باشد براى زنى كه همسر اوست كه در اصطلاح منطق به آن « نسبت و اضافه غير متشابه الاطراف » مىگويند ؛ بعنى بين دو چيز ، فقط از يك طرف يك نسبت خاص وجود دارد كه از طرف ديگر آن نسبت وجود ندارد . براى مثال ، رابطة « پدرى » كه بين على و جواد وجود دارد ، يك جانبه است و آن اين‌كه على « پدر » جواد است ؛ هم‌چنين است رابطهء « پسرى » كه منحصراً يك جانبه است . در حالى كه رابطهء « خواهرى » كه بين دو زن وجود دارد يا رابطهء « برادرى » كه بين دو مرد وجود دارد ، دو جانبه است كه در منطق به آن « نسبت يا رابطهء متشابه الاطراف » مىگويند .\r\nرابطه بين زن و شوهر ، از نوع « غير متشابه الاطراف » است كه اين نسبت و رابطه ، پس از تغيير جنسيتِ زوجين ، از بين رفته است . بنابراين ، عقد ازدواج سابق ، باطل گشته و طرفين براى ادامه زندگى با يكديگر ، نياز به عقد ازدواج جديد دارند .\r\nبرخى فقيهان شيعه در توضيح مطلب فوق ، يعنى بطلان ازدواج سابق - كه هر دو زوجين به صورت همزمان تغيير جنسيت داده‌اند - معتقدند كه ازدواج سابق را نمىتوان بدون ملاحظه شرائط و ضوابط شرعى آن استصحاب كرد ؛ چه اين‌كه ازدواج سابق به گونه‌اى واقع شده كه مرد به دادن نفقه و مهريه و مانند آن موظف شده است . نيز زوجه براساس ازدواج سابق موظف به انجام تكاليف خاص است . چنان‌چه آن دو تغيير\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nجنسيت دهند ، نمىتوان از نظر عقلى و شرعى ازدواج سابق را با اوصاف و ويژگىهاى خاص خودش ( مانند : نفقه ، مهريه ، تمكين و . . . . . ) استصحاب نمود . « 1 » توضيح بيش‌تر آن‌كه مرد جديد ، در وضعيت سابق زن بود ، و بنابراين الان نمىتوان او را به دادن نفقه ، مهريه و مانند آن ملزم ساخت . نيز زن جديد ، در وضعيت سابق ، مرد بود ، و بنابراين نمىتوان او را به وظايف خاص زوجه ، مانند تمكين ملزم ساخت .\r\nخلاصه آن كه ، در استصحابِ ازدواج سابق ، براساس ارتكاز عرفى ، بايستى مرد بر صفت « رجوليت » ( مرد بودن ) و زن بر صفت « انوثيت » ( زن بودن ) باقى باشد ؛ حال آن‌كه پس از تغيير جنسيت ، موضوع با اين خصوصيت ، از بين رفته است . بنابراين ، براى استصحاب ازدواج سابق ، موضوع وجود ندارد .\r\n\r\nگفتار پنجم : ديدگاه امام خمينى در مورد تغيير جنسيت همزمان\r\nامام خمينى در تحرير الوسيله ، ابتدا احتمال دوم ، ( عدم بقاى ازدواج زوجين ، پس از تغيير جنسيت همزمان زن و شوهر ) را به صورت احتياط واجب مىپذيرند ، ولى در نهايت ، احتمال اول ( بقاى ازدواج زوجين ) را ترجيح مىدهند . ايشان مىگويند :\r\nاگر زن و شوهر به صورت همزمان تغيير جنسيت دهند ، آيا نكاح باطل مىشود يا نكاح آن دو باقى است ، و اگر چه احكام و وظايف تغيير مىكند : [ يعنى 
  ] بر مرد فعلى ( كه قبلًا زن بوده ) دادن نفقه و بر زن فعلى ( كه قبلًا مرد بوده ) اطاعت از شوهر واجب مىشود ؟\r\nاحتياط واجب اين است كه مجدداً ازدواج كنند و زن با ديگرى ازدواج نكند ، مگر اين‌كه با اجازهء هر دو طلاق بگيرد ؛ هر چند بعيد نيست ازدواج آن‌ها هم چنان برقرار باشد . « 2 »\r\n\r\n\r\n","description":"","footnote":"\r\n( 1 ) . احمد مطهرى ، مستند تحرير الوسيلهء ، ص 199 : « و ذلك من جهه أنّ الزواج على ما وقع غير قابل للبقاء كما تقّدم ، و تعهد المرأة الفعلية بما على المرأه فى وظائف الزواج و تعهد الرجل الفعلى بما يكون على الرجال فى الزواج أمر لابدّ من الانشاء و التعهد و القرار و لم يصدر منهما تعهد و قرار على ذلك » .\r\n( 2 ) . روح الله خمينى ، تحرير الوسيله ، ج 2 ، ص 559 ، مسألة 4 : « وإنْ قارن التغاير فهل يبطل النكاح أو بقيا على نكاحهما وإنْ اختلفت الاحكام ، فيجب على الرجل الفعلى النفقة وعلى المرأة الاطاعة ؟\r\nالاحوط تجديد النكاح وعدم زواج المرأة الفعلية به غير الرجل الذى كان زوجته إلّا بالطلاق بإذنهما وإنْ لايبعد بقاء نكاحهما » .\r\n","page_name":" 268 ","page_number":268},
  {"content":"\r\n\r\nدليل احتياط فوق اين است كه ازدواج سابق براساس شرايط و ضوابطِ سابقش قابل بقا و دوام نيست و متعهد ساختن زن فعلى به « وظايف زوجه در ازدواج » و نيز متعهد ساختن مرد فعلى به « وظايف شوهر در ازدواج » يك امر جديدى است كه هنوز هيچ تعهد وانشاى جديدى براى آن صورت نپذيرفته است .\r\nاز طرف ديگر ، اين احتمال ولو به صورت ضعيف وجود دارد كه هنوز ازدواج سابق داراى بقا و استمرار است . بنابراين ، پس از تغيير جنسيتِ همزمان زوجين ، مرد جديد و زن جديد ، فقط با همسر سابق خويش ازدواج كند و يا اين‌كه با رضايت از يكديگر طلاق گيرند . در اين صورت قطع و يقين حاصل مىشود كه زوجيت سابق از بين رفته است ، آن گاه هر يك مىتواند بدون هيچ مشكلى با فرد ديگرى ازدواج نمايد . « 1 »\r\n\r\nگفتار ششم : ديدگاه مراجع تقليد و فقيهان اسلامى دربارهء تأثير تغيير جنسيت زن و شوهر بر ازدواج\r\nدر ادامه ديدگاه عده‌اى از فقيهان و مراجع تقليد دربارهء تأثير تغيير جنسيت يكى از زوجين يا هر دو زوجين بر ازدواج را بيان مىكنيم :\r\n1 . آيت‌الله محمد فاضل لنكرانى ( قدس سره ) ايشان در مورد تغيير جنسيت پس از ازدواج چنين مىگويند :\r\nتغيير جنسيت در دو همسر [ زوجين 
  ] به چند صورت ممكن است :\r\nالف - اگر تنها يكى از آن‌ها تغيير جنسيت دهد ، عقد زوجيت آن دو باطل مىگردد ؛\r\nب - اگر هر دو همسر تغيير جنسيت دهند ، ولى يكى جلوتر و ديگرى در زمان بعد ، در اين صورت نيز عقد نكاح باطل مىشود ؛\r\nج - اگر تغيير جنسيت در دو همسر همزمان صورت گيرد ، زوجيت آن دو بلافاصله فسخ مىگردد ، ولى مىتوانند مجدداً در شكل جديد - بعد از تغيير\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيلهء ، ص 199 .\r\n","page_name":" 269 ","page_number":269},
  {"content":"\r\n\r\nجنسيت - عقد ازدواج بخوانند و احتياط مستحب آن است كه صبر كنند تا زمان عِدّه بگذرد . « 1 » 2 . آيت‌الله ناصر مكارم شيرازى : در پرسش و پاسخ از ايشان چنين آمده است :\r\nپرسش : اگر زن و شوهر با هم در يك زمان تغيير جنسيت دهند ، حكم ازدواج قبلى آن‌ها چيست ؟\r\nپاسخ : اگر تغيير حقيقى باشد ، زوجيت بلافاصله فسخ مىشود و مىتوانند مجدداً عقد ازدواج را در شكل جديد بخوانند ، ولى احتياط آن است زمان عدّه بگذرد . « 2 » 3 . آيت‌الله سيد على خامنه‌اى : در پرسش و پاسخ از ايشان چنين آمده است :\r\nپرسش : اگر زن يا مرد پس از ازدواج ، تغيير جنسيت دهد ، حكم ازدواج قبلى چگونه است ؟\r\nپاسخ : ازدواج از حال تغيير [ جنسيت 
  ] باطل مىشود . « 3 » 4 . آيت‌الله لطف الله صافى : وى در اين باره مىگويد :\r\n. . . اگر با عمل جراحى ، زنى كه شوهر دارد مرد شود از همان لحظه ، نكاح آن‌ها باطل مىشود . « 4 » 5 . آيت‌الله حسين على منتظرى در اين‌باره مىگويد :\r\nاگر زن و شوهر تغيير جنسيت دهند ، عقد باطل مىشود . « 5 » 6 . آيت‌الله احمد مطهرى : ديدگاه ايشان را در ضمن سه بند مىآوريم :\r\nبند الف ) تغيير جنسيت زوجه و تبديل وى به مرد : آيت‌الله احمد مطهرى در مورد تغيير جنسيت زوجه و تبديل وى به مرد معتقد است كه ازدواج وى از زمان تغيير\r\n\r\n\r\n","description":"","footnote":"\r\n( 1 ) . غلام حسين خدادادى ، احكام پزشكان و بيماران ( فتاوى آيت‌الله فاضل لنكرانى ( قدس سره ) ) ، ص 141 ، مسالة 351 .\r\n( 2 ) . ناصر مكارم شيرازى ، رسالهء احكام براى بانوان ، تهيه و تنظيم از : ابوالقاسم عليان نژادى ، ص 236 ؛ همو ، مجموعهء استفتاءآت ، ج 1 ، ص 470 - 472 .\r\n( 3 ) . ر . ك : مركز تحقيقات فقهى قوهء قضاييه ، گنجينهء آراى فقهى - قضايى ، پاسخ سؤال 5280 .\r\n( 4 ) . ر . ك : مركز تحقيقات فقهى قوهء قضاييه ، گنجينه آراى فقهى - قضايى ، پاسخ سؤال 5868 .\r\n( 5 ) . حسين على منتظرى ، رسالهء استفتاءآت ، ج 2 ، ص 408 ؛ همو ، احكام پزشكى ، ص 115 .\r\n","page_name":" 270 ","page_number":270},
  {"content":"\r\n\r\nجنسيت باطل مىشود . دليل ايشان آن است كه بعد از تغيير جنسيتِ زوجه به مرد ، ازدواج قابليت بقا و استمرار را از دست مىدهد . بنابراين ، زوجيت و ازدواج آن دو با يكديگر ، به دليل از بين رفتن موضوع ازدواج يعنى « وجود مرد و زن » از بين مىرود . « 1 » بند ب ) تغيير جنسيت شوهر و تبديل وى به زن : ايشان در مورد تغيير جنسيت شوهر و تبديل وى به زن معتقد است كه اين ازدواج نيز از زمان تغيير جنسيت باطل خواهد بود ؛ چون اعتبار شرعى ازدواج به وجود مرد و زن است نه دو مرد . « 2 » بند ج ) تغيير جنسيت غير همزمان زوجين : نيز ايشان در مورد تغيير جنسيت غير همزمان ( غير متقارن ) زوجين معتقد است اين ازدواج باطل است و امكان بقا براى آن وجود ندارد ؛ چون اساساً اين نكاح از نظر عقلى ، شرعى و عرفى فاقد متعلق است . « 3 » توضيح بيش‌تر آن‌كه ازدواج يك رابطهء طرفينى ميان زوج و زوجه است . هرگاه يكى از طرفين به تغيير جنسيت روى آورد ، اين ازدواج فاقد طرف مقابل يا فاقد متعلق است . از اين رو ، ريسمان ازدواج ميان آن دو گسسته مىشود . اگر چه طبق فرض ، طرف مقابل نيز تغيير جنسيت مىدهد ، ولى از آن جايى كه تغيير جنسيتِ دوم در يك فاصلهء زمانى صورت پذيرفته است ، ازدواجى كه در گذشته باطل شده ، دگر بار برقرارى نمىشود و قابل استصحاب نيست ، مگر آن‌كه مجدداً ميان آن دو عقد نكاح جديدى منعقد شود .\r\n7 . آيت‌الله محمد مؤمن : ديدگاه ايشان را درضمن سه بند زير مىآوريم :\r\nبند الف ) تغيير جنسيت يكى از زوجين : از نظر ايشان ، اگر جنسيت يكى از زن و شوهر تغيير كند ، از هنگام پديد آمدن تغيير ، عقد نكاح آن دو باطل مىشود ؛ زيرا باقى ماندن آن ديگر امكان‌پذير نيست ؛ چرا كه ازدواج مرد با مرد و يا زن با زن مشروع نيست . « 4 »\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيله ، ص 192 : « لعدم قابلية بقاء التزويج بعد تغيير جنسية المراة بالرجل فتنتفى الزوجية بإنتفاء موضوعها » .\r\n( 2 ) . ر . ك : همان ، ص 198 : « و ذلك من جهه ارتفاع موضوع الازدواج كما تقدم ، حيث إنّ الزواج شرعاً لايعتبر إلّا بين الرجل و المرأة لا بين الرجلين » .\r\n( 3 ) . ر . ك : همان ، ص 199 : « اى يبطل النكاح و الزواج من جههء عدم امكان بقاء النكاح بدون المتعلق عقلًا و شرعاً و عرفاً » .\r\n( 4 ) . محمد مؤمن ، كلمات سديدهء فى مسائل جديدهء ، ص 109 - 110 : « لو تغيرت جنسيهء أحد الزوجين بطل نكاحهما من حين حدوث التغير ، لعدم إمكان بقائه ، فإنّه لا مشروعية لزواج رجل برجل او إمرأة بإمرأة اخرى » .\r\n","page_name":" 271 ","page_number":271},
  {"content":"\r\n\r\nبند ب ) تغيير جنسيت غير همزمان زوجين : از نظر ايشان ، اگر جنسيت زن و شوهر تغيير كند و اين تغيير ، همزمان نباشد ، باز هم عقد نكاح اين دو باطل مىشود . « 1 » بند ج ) تغيير جنسيت همزمان زوجين : اما هرگاه تغيير جنسيت همزمان باشد ، در باقى ماندن نكاح آنان اشكال است . نزديك به صواب اين نظريه است كه در صورت تغيير جنسيت زن و شوهر به طور همزمان ، نكاح باطل مىشود ، هر چند استاد ما ، امام خمينى ( ره ) ، ديدگاه باقى ماندن نكاح را در تحرير الوسيله برگزيده‌اند . « 2 » 8 . آيت‌الله سيد محسن خرازى : ديدگاه ايشان را در ضمن سه بند مىآوريم :\r\nبند الف - تغيير جنسيت يكى از زوجين : اگر زنى تغيير جنسيت بدهد و مرد شود ، ازدواج از زمان تغيير باطل مىشود [ و نيز اگر شوهر تغيير جنسيت بدهد ، ازدواج باطل مىشود 
  ] . « 3 » بند ب - تغيير جنسيت غير همزمان هر دو زوجين : نيز اگر مرد ، پس از تغيير جنسيت زن ، جنس خود را تغيير دهد ، در بطلان ازدواج بحثى وجود ندارد ؛ زيرا به مجرد اين‌كه زن تغيير جنسيت داد ، زوجيت بين آن‌ها باطل مىشود و اگر بعد از تبديل شدن مرد به زن ، بخواهد زوجيت برگرد محتاج دليل يا عقد جديد هستيم ، در حالى كه وجود ندارد . « 4 »\r\n\r\n\r\n","description":"","footnote":"\r\n( 1 ) . همان ، ص 110 ، « ولو تغيرت جنسية كليهما فكذلك إذا كانا غير مقارنين » .\r\n( 2 ) . همان ، ص 110 : « وأمّا إذا تقارنا ففى بقاء نكاحهما - وإن انعكس حكم كل منهما فيترتّب على الزوجة السابقة أحكام الزوج وعلى الزوج السابق أحكام الزوجة - إشكال . . . . . الأقرب عدم بقاء النكاح و إن استقرب سيدنا الاستاذ الامام الراحل قدّس سرّه فى تحرير الوسيلة بقائه والله العالم » .\r\n( 3 ) . سيد محسن خرازى ، تغيير الجنس ، فقه اهل البيت عليهم السلام ( عربى ) ، ش 23 ( پاييز 1379 ) ، ص 247 : « لو تزوّجت إمرأة فغيرت جنسها فصارت رجلًا بطل التزويج من حين التغيير ؛ لعدم إمكان بقاء الزواج بعد صيرورة المرأة رجلًا ؛ فإنّه لا مشروعية لزواج رجل مع رجل او إمرأة مع مماثلتها فبطل التزويج بعدم بقاء موضوعه » . نيز نگاه كنيد به : سيد شهاب الدين صدر ، خلاصه مقالات اولين كنگره پزشكى قانونى كشورهاى اسلامى ، ص 62 .\r\n( 4 ) . سيد محسن خرازى ، پيشين : « بل لا كلام فيما إذا غّير الرجل جنسه بعد تغيير المرأة جنسها ؛ فإنّ الزوجية بينهما صارت باطلة به مجرد تغيير المرأة جنسها ، وعودها بعد صيرورة الرجل مرأة محتاج الى دليل أو عقد جديد و هو مفقود » .\r\n","page_name":" 272 ","page_number":272},
  {"content":"\r\n\r\nج - تغيير جنسيت همزمان زوجين : اگر تغيير جنسيت در زن و مرد همزمان باشد ، استاد بزرگوار ما ، امام خمينى مىگويد : بعيد نمىدانم كه ازدواج آن دو باقى باشد ، ولى مطلب فوق با اشكال روبه رو است ؛ چه اين‌كه حقيقت زوجيت مذكور با تغيير جنسيت قطعاً از بين مىرود . « 1 » 9 . آيت‌الله سيد محمد صدر : ايشان تنها به تغيير زن يا شوهر به تنهايى اشاره كرده‌اند و در مورد تغيير جنسيت همزمان يا غير همزمانِ زن و شوهر سخنى بيان نكرده‌اند . كلام ايشان را در ضمن دو بند مىآوريم :\r\nالف - تغيير جنسيت شوهر : با تغيير جنسيت شوهر و تبديل وى به زن ، ارتباط او با زوجه‌اش قطع مىشود و عقد نكاح آن دو باطل مىشود ، بدون اين‌كه نيازمند به طلاق باشد و سزاوار نيست كه زوجه‌اش نسبت به وى تمكين داشته باشد ، بلكه عمل جنسى ميان آن دو ، چه كم يا زياد ، حرام است ؛ چون اين عمل جنسى ، عمل جنسى ميان دو زن است . « 2 » ب - تغيير جنسيت زن ( زوجه ) : نيز اگر زن ( زوجه ) تغيير جنسيت دهد و تبديل به مرد شود ، زوجيت و ارتباط وى با شوهرش قطع مىشود ، بدون اين‌كه نيازمند طلاق باشد و طبيعى است كه جايز نيست براى وى كه نسبت به شوهر سابقش تمكين جنسى داشته باشد . « 3 » 10 . آيت‌الله محمدابراهيم جناتى : ايشان در مورد تغيير جنسيت زن يا شوهر چنين مىگويد :\r\nاگر زنى پس از ازدواج تغيير جنسيت دهد و مرد شود ازدواج او از هنگامى كه\r\n\r\n\r\n","description":"","footnote":"\r\n( 1 ) . سيد محسن خرازى ، همان ، ص 247 - 248 : « و إنّما الكلام فيما إذا تقارن التغيير فيهما فهل يبطل النكاح أو يبقيان على نكاحهما و إن اختلفت الاحكام ، فيجب على الرجل الفعلى النفقة و على المرأة الاطاعة ؟ ذهب سيدنا الامام المجاهد قدس سره إلى أنّه لا يبعد بقاء نكاحهما ، و إن كان الأحوط تجديد النكاح . . . . [ و لكن 
  ] حقيقة الزوجية المذكورة مقطوعة الارتفاع بتغيير الجنسية » .\r\n( 2 ) . سيد محمد صدر ، ماوراء الفقه ، ج 6 ، ص 138 : « إمّا عن علاقته بزوجته ، فتنقطع العلاقة الزوجية و يبطل عقدها بدون حاجة إلى طلاق . و لا يستحق على زوجته التمكين الجنسى كما كان سابقاً ، بل يحرم تماماً ماقل منه أو كثر ، لانّه عمل جنسى بين إمرأتين » .\r\n( 3 ) . سيد محمد صدر ، همان ، ص 145 : « و أمّا زوجها فتبطل الزوجية معه بدون طلاق ، و لا يجوز له التمكين الجنسى لهذا الزوج بطبيعة الحال » .\r\n","page_name":" 273 ","page_number":273},
  {"content":"\r\n\r\nتغيير جنسيت براى او حاصل شد باطل مىشود . . . . هم‌چنين است حكم مردى كه پس از ازدواج با زنى تغيير جنسيت دهد ، ازدواجش از هنگامى كه تغيير پديد آمد ، باطل مىشود . « 1 » 11 . آيت‌الله يوسف صانعى : وى در اين باره مىگويد :\r\nتغيير جنسيت واقعى بعد از ازدواج كه باعث ضرر و اذيت ديگرى مىشود حرام است ، لكن با فرض تحقق و تغيير جنسيت ، ازدواج از هنگام تغيير باطل مىشود . « 2 » هم‌چنين ايشان در مورد « تغيير جنسيت همزمان » يا « تغيير جنسيت غير همزمان » زوجين چنين مىگويد :\r\nاگر زن و شوهر هر دو تغيير جنسيت دهند ؛ به اين ترتيب كه زن ، مرد و مرد ، زن شود ، اگر تغيير جنسيت آن دو با هم در يك زمان نباشد ، حكم آن مانند سابق است ؛ اما اگر هر دو با هم تغيير جنسيت دهند ، احوط آن است كه مجدداً ازدواج كنند و زن با ديگرى ازدواج نكند ، مگر اين‌كه با اجازهء طرفين طلاق بگيرد ، هر چند كه بعيد نيست ازدواج آن‌ها هم چنان برقرار باشد . « 3 »\r\n\r\nجمع بندى و بيان نظريه مختار\r\nاز اركان مسلم ازدواج ، وجود « زن و مرد » به عنوان « زوجين » است . هرگاه اين امر به هر دليلى از جمله تغيير جنسيت ، مخدوش گردد ، ازدواج ، باطل مىشود . پس وجود « زن و زن » يا « مرد و مرد » به عنوان « زوجين » غير شرعى است .\r\nپس از ازدواج ، گاه مرد تغيير جنسيت مىدهد و گاه زن ، جنسيت خويش را تغيير مىدهد . در هر حال ، ازدواج گذشته باطل يا منحل مىشود . اين مسأله مورد اتفاق فقيهان شيعه است و حتى يك مخالف هم وجود ندارد .\r\nدر مواردى ، زن و شوهر هر دو تغيير جنسيت مىدهند . اين نوع تغيير جنسيت ، گاه غير همزمان ( غير متقارن ) است ؛ يعنى تغيير جنسيت زن و شوهر با يك فاصلهء زمانى\r\n\r\n\r\n","description":"","footnote":"\r\n( 1 ) . محمد ابراهيم جناتى ، رساله توضيح المسائل ( استفتاءآت ) ، ج 2 ، ص 255 .\r\n( 2 ) . يوسف صانعى ، استفتاءآت پزشكى ، ص 105 - 106 .\r\n( 3 ) . يوسف صانعى ، استفتاءآت پزشكى ، ص 105 - 106 ؛ همو ، مجمع المسائل ( استفتاءآت ) ، ج 1 ، ص 465 .\r\n","page_name":" 274 ","page_number":274},
  {"content":"\r\n\r\nصورت مىپذيرد . براى مثال ، زوج در سال اول و زوجه در سال دوم تغيير جنسيت مىدهد . اين نوع تغييرجنسيت نيز موجب بطلان ازدواج سابق مىشود ؛ چه اين‌كه با تغيير جنسيت اول ( مثلًا زوج ) ، ازدواج سابق باطل مىشود و تغيير جنسيت دوم ( مثلًا زوجه ) تأثيرى در حكم مسأله ( بطلان نكاح سابق ) ندارد . به عبارت ديگر ، تغيير جنسيت دوم ، تأثيرى در ابقاى ازدواج سابق ندارد . نهايت آن‌كه زن و شوهر پس از تغيير جنسيت مىتوانند با يكديگر مجدداً ازدواج كنند . مطلب فوق ، يعنى بطلان نكاح زوجين در تغيير جنسيت غيرهمزمان مورد اتفاق همه فقيهان شيعه است و حتى يك مخالف هم وجود ندارد .\r\nهرگاه زن و شوهر به صورت همزمان تغيير جنسيت دهند ( متقارن ) ، امام خمينى در تحرير الوسيله ، بقاى ازدواج سابق را ترجيح مىدهد و مىگويد : بقاى نكاح آن دو بعيد نيست ، ولى احتياط آن است كه ازدواج ميان دو ، تجديد شود .\r\nاگر چه امام خمينى براى « بقاى ازدواج سابق » دليلى ارائه نداده‌اند ، ولى برخى فقيهان شيعه در توضيح كلام فوق گفته‌اند كه « اصل ازدواج سابق » قابل استصحاب است ، اگر چه برخى صفات و خصوصيات زوجين ، يعنى صفت « مذكر بودن » و صفت « مؤنث بودن » پس از تغيير جنسيت ، تغيير كرده است ، ولى اين مطلب به اصل ازدواج ميان زوجين خللى وارد نمىسازد .\r\nعده‌اى از فقيهان شيعه ، اساساً فرع فوق ، يعنى تأثير تغيير جنسيت همزمان زوجين بر ازدواج سابق را مورد توجه قرار نداده‌اند . گروهى از فقيهان كه فرع فوق را مورد توجه قرار داده‌اند ، خود دو گروهند :\r\nيكى از فقيهان مانند آيت‌الله يوسف صانعى ، همانند امام خمينى معتقد است كه : بعيد نيست ازدواج آن‌ها هم چنان برقرار باشد .\r\nاما بقيهء فقيهان شيعه مانند : آيت‌الله احمد مطهرى ، آيت‌الله محمد مؤمن ، آيت‌الله سيد محسن خرازى ، آيت‌الله محمد فاضل لنكرانى ( قدس سره ) و آيت‌الله ناصر مكارم شيرازى معتقدند كه اساساً « تغيير جنسيت همزمان زوجين » تأثيرى در حكم ( بطلان ازدواج سابق ) ندارد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nدر هر حال ، تغيير جنسيت همزمان زوجين ، مانند تغيير جنسيت غير همزمانِ زوجين ، موجب بطلان ازدواج سابق مىشود .\r\nيكى از دلايل مطلب فوق اين است كه ازدواج سابق را نمىتوان بدون ملاحظهء شرايط و ضوابط شرعى استصحاب كرد ؛ چون در ازدواج سابق ، مرد به عنوان « زوج » به دادن نفقه و مهريه موظف بود ، همانطور كه زن به عنوان « زوجه » موظف به تمكين بوده است . پس از تغيير جنسيتِ همزمان آن دو ، مرد جديد را نمىتوان به دادن نفقه و مهريه موظف نمود ، همان‌طور كه زن جديد را نمىتوان به تمكين موظف نمود ؛ چون اين امر ، يك تعهد و الزام جديد است كه اساساً براى آن ، عقد يا توافقى صورت نگرفته است و عقد و توافق سابق نيز براى ايجاد الزام جديد كافى نخواهد بود .\r\nبنابراين ، ازدواج سابق اساساً باطل و منحل شده و آن دو براى زندگى به عنوان « زن و شوهر » نيازمند عقد جديد هستند ( قول مختار ) .\r\n\r\nمبحث دوم : وضعيت ازدواج پس از تغيير جنسيت خنثاى مشكل\r\nفرض اين است كه خنثاى مشكل با فرد ديگرى ازدواج كرده است . آن گاه خنثاى مشكل ، تغيير جنسيت داده و به يكى از دوجنس مذكر يا مؤنث تبديل مىشود . اين مسأله داراى دو فرض است :\r\nفرض اول - ازدواج خنثاى مشكل با يك مرد\r\nفرض دوم - ازدواج خنثاى مشكل با يك زن\r\nاكنون بايد بررسى كنيم كه تغيير جنسيت خنثاى مشكل چه تأثيرى برازدواج وى دارد . همانطور كه پيش‌تر بيان شد ، در مورد « جواز يا عدم جواز ازدواج خنثاى مشكل » دو نظر وجود دارد :\r\nنظر مشهور در خنثاى مشكل : مشهور فقيهان اسلامى معتقدند از آن جايى كه جنسيت واقعى خنثاى مشكل معلوم نيست ، پس وى شرعاً مجاز به ازدواج نمىباشد ، چه اين‌كه اگر با مرد ازدواج كند ، شايد كه وى در واقع مرد باشد و در نتيجه ازدواج وى از قبيل « ازدواج مرد با مرد » باشد ، و اگر با زن ازدواج كند ، شايد كه خنثاى مشكل در واقع\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nزن باشد و در نتيجه ، ازدواج وى از قبيل « ازدواج زن با زن » باشد كه در حرمت آن شكى وجود ندارد .\r\nنظر غير مشهور در خنثاى غير مشكل : در مقابل نظر مشهور ، يك نظر نادر وجود دارد كه معتقد است كه خنثاى مشكل مىتواند يك جنسيت را براى خويش انتخاب كند و همين جنسيت تا آخر عمر براى وى حاكم خواهد بود . « 1 » اكنون با توجه به نظرات مشهور و غير مشهور ، تأثير تغيير جنسيت خنثاى مشكل بر ازدواج وى را مورد بررسى قرار مىدهيم :\r\nبراساس نظر مشهور ، ازدواج خنثاى مشكل چه در فرض اول و چه در فرض دوم باطل بوده است ؛ چون وى به دليل ابهام كامل جنسى حق ازدواج با مرد يا زن نداشته است . بنابراين ، تغيير جنسيت ، تأثيرى در مسأله ، يعنى بطلان ازدواج سابق ندارد . از اين رو ، در فرض اول ، حتى اگر خنثاى مشكل تغيير جنسيت داده و به زن تبديل شود ، ازدواج سابق تصحيح نخواهد شد ، بلكه آن دو در وضعيت جديد ، براى ادامه زندگى زناشويى ، بايد عقد نكاح جديدى را منعقد سازند .\r\nبراساس نظر غير مشهور ، اگر خنثاى مشكل ، جنسيت زنانه را انتخاب كرده ، پس ازدواج وى از اول صحيح بوده است ؛ حال چنان‌چه خنثاى مشكل تغيير جنسيت داده و به زن تبديل شود ، ازدواج سابق ابقا مىشود ، ولى اگر به مرد تبديل شود ، ازدواج سابق باطل مىشود .\r\nنيز در فرض دوم ، اگر خنثاى مشكل ، جنسيت مردانه را انتخاب كرده است ، پس ازدواج وى صحيح بوده است ؛ حال چنان‌چه تغيير جنسيت داده و به مرد تبديل شود ، ازدواج سابق ابقا مىشود ؛ ولى اگر به زن تبديل شود ، ازدواج سابق باطل مىشود .\r\n\r\nمبحث سوم : وضعيت ازدواج پس از تغيير جنسيت خنثاى غير مشكل\r\nهمان‌طور كه پيش‌تر بيان شد ، « خنثاى غير مشكل » خنثايى است كه با توجه به امارات و قرائن شرعى ، به يكى از دو جنس مذكر يا مؤنث ملحق مىشود . بنابراين ، لازم\r\n\r\n\r\n","description":"","footnote":"\r\n( 1 ) . ر . ك : سيد صادق شيرازى ، الفقه و المسائل الطبية ، ص 122 .\r\n","page_name":" 277 ","page_number":277},
  {"content":"\r\n\r\nاست جنسيت غالب خنثاى غير مشكل مشخص شود . بر اين اساس ، گاه خنثاى غير مشكل به مرد ملحق مىشود و گاه به زن ملحق مىشود .\r\nدر حالت اول ، وى حق دارد با زن ازدواج كند ، و در حالت دوم وى بايستى با مرد ازدواج كند . از اين رو ، اگر خنثاى غير مشكل كه داراى جنسيت غالب مردانه است با مرد ازدواج كند ، اين ازدواج باطل و بلا اثر است ، و چنان‌چه خنثاى غير مشكل كه داراى جنسيت غالب زنانه است ، با يك زن ازدواج كند ، اين ازدواج نيز باطل و بلا اثر است . تنها مىتوان دو فرض براى « ازدواج صحيح خنثاى غير مشكل » در نظر گرفت :\r\nفرض اول : ازدواج خنثاى غير مشكل ( با جنسيت غالب مردانه ) با يك زن\r\nفرض دوم : ازدواج خنثاى غير مشكل ( با جنسيت غالب زنانه ) با يك مرد\r\nاكنون لازم است بررسى كنيم كه تغيير جنسيت خنثاى غير مشكل چه تأثيرى در ازدواج وى دارد :\r\nدر فرض اول ، چنان‌چه خنثاى غير مشكل ، تغيير جنسيت داده و به مرد كامل تبديل گردد ، تأثيرى در ازدواج وى ندارد . به عبارت ديگر ، ازدواج وى هم چنان برقرار است . دليل آن واضح است ؛ چون وى قبل از تغيير جنسيت با توجه به علائم و امارات شرعى به عنوان مرد شناخته شده است و با عمل جراحى تغيير جنسيت نيز به مرد كامل تبديل شده است . پس ازدواج وى ، چه قبل از تغييرجنسيت و چه بعد از آن ، با موضوع « مرد و زن » بوده است .\r\nدر همين فرض دوم ، چنان‌چه خنثاى غير مشكل ، تغيير جنسيت داده و به مرد تبديل شود ، ازدواج سابق وى باطل مىشود ؛ چون در وضعيت جديد ، ازدواج « مرد با مرد » خواهد بود كه باطل و غير شرعى است .\r\n\r\nمبحث چهارم : وضعيت ازدواج پس از تغيير جنسيت مرد يا زن به خنثى\r\nمىتوان اين فرض را در نظر گرفت كه مرد يا زن پس از تغيير جنسيت به خنثى تبديل شود . اگرچه به لحاظ مصداق خارجى هيچ كس طالب تغيير جنسيت و تبديل به خنثى نيست ، ولى مىتوان به عنوان يك فرع فقهى از آن بحث و گفت و گو كرد . به\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nطور كلى مىتوان فرض‌هاى زير را در نظر گرفت :\r\nفرض اول : تغيير جنسيت مرد به خنثاى مشكل\r\nفرض دوم : تغيير جنسيت زن به خنثاى مشكل\r\nفرض سوم : تغيير جنسيت مرد به خنثاى غير مشكل :\r\n3 - 1 - با جنسيت غالب مردانه\r\n3 - 2 - با جنسيت غالب زنانه\r\nفرض چهارم : تغيير جنسيت زن به خنثاى غيرمشكل :\r\n4 - 1 - با جنسيت غالب زنانه\r\n4 - 2 - با جنسيت غالب مردانه .\r\nدر فرض اول و دوم كه مرد يا زن به خنثاى مشكل تبديل مىشود ، از نظر مشهور فقيهان اسلامى ازدواج سابق باطل خواهد بود ؛ چه اين‌كه خنثاى مشكل داراى ابهام كامل جنسى است و مرد بودن يا زن بودنِ وى معلوم نيست .\r\nالبته با فرض اين‌كه خنثاى مشكل در واقع ملحق به يكى از دو جنس است و طبيعت ثالثه نيست ، مىتوان استصحاب بقاى زوجيت نمود و در نتيجه ، پس از تغيير جنسيت مرد يا زن به خنثاى مشكل ، ازدواج سابق همچنان باقى است .\r\nدر فرض سوم كه مرد به خنثاى غير مشكل تبديل مىشود خود داراى دو حالت است :\r\nحالت 3 - 1 - مرد در تغيير جنسيت به خنثاى غير مشكل تبديل شده است كه از نظر امارات و قرائن شرعى داراى جنسيت غالب مردانه است . در نتيجه تغيير جنسيت ، و در وضعيت جديد ، ازدواج « زن با مرد » به وجود مىآيد . بنابراين ، پس از تغيير جنسيت ، ازدواج سابق هم چنان برقرار خواهد بود . البته با اين توضيح كه مرد قبل از تغيير ، داراى جنسيت كامل مردانه بود و پس از آن ، براساس امارات و قرائن شرعى داراى جنسيت غالب مردانه شده است .\r\nحالت 3 - 2 - مرد در تغيير جنسيت به خنثاى غير مشكل تبديل شده است كه از\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nنظر امارات شرعى داراى جنسيت غالب زنانه است . پس از تغيير و در وضعيت جديد ، شاهد ازدواج « زن با زن » خواهيم بود . بنابراين ، تغيير جنسيت موجب بطلان ازدواج سابق خواهد شد .\r\nدر فرض چهارم كه زن در تغيير جنسيت به خنثاى غير مشكل تبديل شده است ، داراى دو حالت زير است :\r\nحالت 4 - 1 - زن در تغيير جنسيت به خنثاى غير مشكل تبديل شده است كه از نظر امارات و قرائن شرعى ، وى به زن ملحق شده است . تغيير جنسيت تأثيرى در ازدواج سابق ندارد . به عبارت ديگر ، ازدواج آن دو هم چنان برقرار است . نهايت آن كه ، قبل از تغيير جنسيت ، زن داراى جنسيت كامل زنانه بود ، ولى پس از آن ، داراى جنسيت غالب زنانه است .\r\nحالت 4 - 2 - زن در تغيير جنسيت به خنثاى غير مشكل تبديل شده است كه از نظر امارات شرعى داراى جنسيت غالب مردانه است . پس از تغيير جنسيت و در وضعيت جديد ما شاهد ازدواج « مرد با مرد » خواهيم بود كه غير شرعى است . بنابراين ، تغيير جنسيت موجب بطلان ازدواج سابق خواهد شد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nفصل دوم مسألهء نفقهء زوجه پس از تغيير جنسيت\r\n\r\nطرح بحث :\r\nاز نظر اسلام تأمين هزينهء خانواده و از جمله مخارج شخصى زن ( زوجه ) به عهدهء شوهر است ، و زن از اين نظر هيچ گونه مسؤوليتى ندارد . البته تأمين هزينه‌هاى شخصى زن توسط شوهر ، اختصاص به موردى ندارد كه زن از تأمين آن عاجز باشد ، بلكه حتى اگر وى داراى ثروت كلانى هم باشد ، الزامى ندارد كه از اموال شخصى خود ، مخارج و ما يحتاج خويشتن را تأمين نمايد . وجوب پرداخت نفقه از مسلّمات فقه و حقوق اسلامى است ، و مبتنى بر آيات « 1 » و روايات « 2 » مىباشد .\r\nشرط وجوب نفقه دو چيز است :\r\n1 . دايم بودن نكاح\r\n2 . تمكين زوجه\r\nيكى از مباحث مهم پس از تغيير جنسيتِ يكى از زوجين ، مسألهء « نفقه زوجه » است .\r\n\r\n\r\n","description":"","footnote":"\r\n( 1 ) . بقره ( 2 ) ، آيهء 232 ؛ طلاق ( 65 ) ، آيهء 7 .\r\n( 2 ) . ر . ك : شيخ حر عاملى ، وسائل الشيعه ، باب 1 از ابواب نفقات .\r\n","page_name":" 281 ","page_number":281},
  {"content":"\r\n\r\nهرگاه زوج يا زوجه تغيير جنسيت دهد و اين تغيير جنسيت ، واقعى باشد ، طبيعى است كه ازدواج سابق باطل مىشود . احكام زوجيت ، مانند نفقه نيز به تبع انتفاى موضوع ( ازدواج سابق ) از بين مىرود . چه اين‌كه احكام ، دائر مدار موضوعات هستند و با انتفاى موضوع ، حكم آن نيز از بين مىرود . بنابراين ، به عنوان يك « قاعدهء كلى » مىتوان گفت : هرگاه « نكاح دائم » بوده و علاوه بر آن ، تمكين ( عدم نشوز ) نيز موجود باشد ، « وجوب نفقه » به عنوان يك حكم شرعى ثابت است ، و هرگاه يكى از آن دوشرط منتفى گردد ، وجوب اعطاى نفقه نيز مرتفع مىشود .\r\nطبيعى است كه پس از تغيير جنسيتِ يكى از زوجين ، يكى از آن دو شرط يعنى « ازدواج دائم » از بين مىرود . بنابراين ، نفقه نيز از بيان خواهد رفت . مسألهء « سقوط نفقه » به دليل « تغيير جنسيت » ، آن قدر بديهى و روشن است كه فقيهان اسلامى از آن ذكرى به ميان نياورده‌اند . اما براى توضيح بيش‌تر ، حالت‌هاى مختلف تغيير جنسيت را بيان كرده و مسألهء « وجوب نفقه » يا « سقوط نفقه » را در ذيل هر حالت توضيح مىدهيم :\r\n\r\nمبحث اول : تغيير جنسيت و مسألهء نفقهء زوجه در عقد دائم\r\nبه طور كلى مىتوان گفت : هرگاه پس از ازدواج دائم ، تغيير جنسيت روى دهد ، در بحث « وجوب نفقه » يا « سقوط نفقه » مىتوان فروض مختلف را در نظر گرفت ، كه در ضمن چند گفتار زير بيان مىشود :\r\n\r\nگفتار اول : تبديل مرد به زن : بطلان نكاح و سقوط نفقه\r\nهرگاه پس از ازدواج ، مرد تغيير جنسيت دهد و به زن تبديل گردد ، ازدواج سابق باطل ، و پرداخت نفقه نيز واجب نخواهد بود . « 1 » ممكن است اين پرسش مطرح شود كه پس از تغيير جنسيت و در وضعيت جديد ، دربارهء وجوب يا عدم وجوب نفقه شك و ترديد داريم ، از آن جايى كه قبل از تغيير ،\r\n\r\n\r\n","description":"","footnote":"\r\n( 1 ) . ر . ك : سيد محمد صدر ، منهج الصالحين ، ج 3 ، ص 644 ، مسألهء 3706 : « إذا تحول الرجل الى أمرأة وكان زوجاً . . . . . بطلت نكاحه . . . . . و لم يجب عليه العدة و لانفقة زوجته و لا اولاده » .\r\n","page_name":" 282 ","page_number":282},
  {"content":"\r\n\r\nپرداخت نفقه واجب بود ، پس از تغيير نيز ، استصحاب وجوب نفقه جارى مىكنيم . بنابراين ، مرد سابق هم چنان موظف به پرداخت نفقه به زوجه سابق خويش است .\r\nدر پاسخ مىگوييم : از شرايط اساسى استصحاب ، « بقاى موضوع » است . در اين جا يقين داريم كه موضوع « مرد و زن » عوض شده و در وضعيت جديد ، شاهد وجود « دو مرد » يا « دو زن » هستيم . بنابراين ، حكم نيز عوض شده است و مجالى براى استصحاب وجوب نفقه و ساير احكام زوجيت وجود ندارد . « 1 »\r\n\r\nگفتار دوم : تبديل زن به مرد : بطلان ازدواج و سقوط نفقه\r\nهرگاه پس از ازدواج ، زن تغيير جنسيت دهد و مرد گردد ، ازدواج سابق باطل و پرداخت نفقه به عنوان يك حكم شرعى ، به دليل انتفاى موضوع ( ازدواج سابق ) از بين خواهد رفت . « 2 » به تعبير ديگر ، موضوع وجوب نفقه عبارت بود « زوجه » است ، و پس از تغيير جنسيت زن ، وى ديگر متصف به عنوان « زوجه » را نيست ، و پس از تبديل قطعى موضوع ، مجالى براى استصحاب وجوب نفقه وجود ندارد . « 3 »\r\n\r\nگفتار سوم : تبديل مرد به خنثاى مشكل : بقاى ازدواج و استمرار وجوب نفقه\r\nهرگاه مرد تغيير جنسيت دهد و به خنثاى مشكل تبديل گردد ، ازدواج سابق باطل خواهد شد ؛ زيرا طبق نظر فقيهان اسلامى ، خنثاى مشكل داراى ابهام كامل جنسى بوده و مرد بودن يا زن بودن وى نامعلوم است . از اين رو ، ازدواج خنثاى مشكل باطل است . پس از تغيير جنسيت ، و تبديل مرد به خنثاى مشكل ، ازدواج فاقد موضوع « مرد و زن » است ؛ چون طبق فرض ، جنسيت مرد تغيير كرده و در حال حاضر ، مرد بودن يا زن بودنِ وى مشكوك است .\r\nاحتمال قوىتر آن است كه گفته شود : پس از تغيير جنسيت مرد ، و تبديل وى به\r\n\r\n\r\n","description":"","footnote":"\r\n( 1 ) . ر . ك : سيد محمد صدر ، ماوراء الفقه ، ج 6 ، ص 138 و 145 .\r\n( 2 ) . ر . ك : سيد محمد صدر ، منهج الصالحين ، ج 3 ، ص 644 ، مسألهء 3708 : « لو تحولت المرأة الى رجل وكانت زوجه انتفت عنها واجبات الزوجة وحقوقها . . . . وارتفع وجوب النفقة و حق الحضانة » .\r\n( 3 ) . ر . ك : سيد محمد صدر ، ماوراء الفقه ، ج 6 ، ص 145 .\r\n","page_name":" 283 ","page_number":283},
  {"content":"\r\n\r\nخنثاى مشكل ، در مورد مرد بودن يا زن بودن وى شك و ترديد داريم ؛ در اين حالت ، وضعيت سابق ( مرد بودن ) استصحاب مىشود . از اين رو ، وى هم چنان از نظر شرعى مرد محسوب مىشود . بنابراين ، موضوع ازدواج ، يعنى « مرد و زن » پس از تغيير ثابت باقى خواهد ماند . پس خنثاى مشكل هم چنان موظف است نفقه زوجه را پرداخت كند .\r\n\r\nگفتار چهارم : تبديل زن به خنثاى مشكل : بقاى ازدواج و استمرار وجوب نفقه\r\nيك احتمال آن است كه ازدواج در اثر تغيير جنسيت زن به خنثاى مشكل ، باطل شود . بنابراين ، پرداخت نفقه به وى واجب نخواهد بود . احتمال ديگر ، كه خالى از قوت نيست آن است كه چون در مرد بودن يا زن بودن خنثاى مشكل ترديد داريم ، حالت سابق ( زن بودن ) استصحاب مىگردد . بنابراين ، زوجيت سابق استمرار پيدا كرده و به دنبال آن ، پرداخت نفقه به زوجهء سابق ( خنثاى مشكل ) هم چنان واجب خواهد بود .\r\n\r\nگفتار پنجم : تبديل مرد به خنثاى غيرمشكل\r\nبند 1 . خنثاى مذكر : بقاى ازدواج و استمرار وجوب نفقه\r\nبند 2 . خنثاى مؤنث : بطلان ازدواج و سقوط نفقه\r\nهرگاه مرد به خنثاى غير مشكل تبديل شود ، بايد ملاحظه نمود براساس قرائن و امارات شرعى ، وى به كدام جنس ( مرد يا زن ) ملحق است . هرگاه به جنس مرد ملحق باشد ( خنثاى مذكر ) ، بنابراين ، تغييرى در ازدواج سابق پديد نمىآيد . نهايت آن‌كه وى قبل از تغيير ، مرد كامل بود و پس از تغيير براساس قرائن و شواهد ، به مرد ملحق شده است . بنابراين ، وى هم چنان موظف به پرداخت نفقه به زوجهء خويش است .\r\nاما چنان‌چه وى به خنثاى مؤنث تبديل گردد ، يعنى خنثايى كه براساس قرائن شرعى ، به گروه زنان ملحق است ، در اين حالت ، ازدواج سابق باطل و وجوب اعطاى نفقه نيز ساقط است . بنابراين ، وى ( خنثاى مؤنث ) موظف به پرداخت نفقه ، به زوجهء سابق خويش نيست .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nگفتار ششم : تبديل زن به خنثاى غير مشكل\r\nبند اول : خنثاى مؤنث : بقاى ازدواج و استمرار وجوب نفقه\r\nبند دوم : خنثاى مذكر : بطلان و سقوط نفقه\r\nهرگاه زن تغيير جنسيت داده و به خنثاى غيرمشكل ، آن هم از نوع خنثاى مؤنث تبديل شود ، ازدواج سابق وى برقرار خواهد بود و هم چنان مىتواند از زوج خويش مطالبهء نفقه نمايد ؛ نهايت اين كه ، وى قبل از تغيير ، زن كامل بود و اكنون پس از تغيير جنسيت ، از نظر شرعى به زن ملحق شده است .\r\nاما چنان‌چه وى به خنثاى مذكر تبديل گردد ، ازدواج سابق فاقد موضوع « مرد و زن » است ؛ چون در وضعيت جديد ، ما شاهد « دو مرد » هستيم . بنابراين ، ازدواج سابق باطل و پرداخت نفقه نيز واجب نخواهد بود .\r\n\r\nگفتار هفتم : تبديل خنثاى غير مشكل ( مذكر )\r\nبند اول - به مذكر : بقاى ازدواج و بقاى استمرار نفقه\r\nبند دوم - به مؤنث : بطلان ازدواج و سقوط نفقه\r\nدر تبديل خنثاى مذكر به مذكر ، ازدواج سابق برقرار بوده و وجوب نفقه نيز استمرار دارد ؛ نهايت اين‌كه شوهر ، قبل از تغيير جنسيت ، براساس علائم شرعى به گروه مردان ( خنثاى مذكر ) ملحق بود ، ولى پس از تغيير ، به مرد كامل تبديل شده است . بنابراين ، وى هم چنان موظف به پرداخت نفقه به زوجهء خويش است .\r\nاما چنان‌چه خنثاى مذكر ، به زن تبديل گردد ، ازدواج سابق باطل و وجوب نفقه نيز ساقط مىگردد . بنابراين ، وى موظف به پرداخت نفقه نيست .\r\n\r\nگفتار هشتم : تبديل خنثاى غيرمشكل ( مؤنث )\r\nبند اول - به زن : بقاى ازدواج و استمرار وجوب نفقه\r\nبند دوم - به مرد : بطلان ازدواج و سقوط نفقه\r\nچنان‌چه خنثاى غير مشكل ، از نوع خنثاى مؤنث به زن تبديل شود ، ازدواج سابق\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبرقرار و وجوب نفقه نيز استمرار خواهد داشت . نهايت اين كه ، وى قبل از تغيير ، براساس علائم شرعى به زن بودن محكوم شده بود و پس از تغيير ، به زن كامل تبديل شده است . از اين رو ، وى هم چنان مىتواند از زوج خويش ، مطالبه نفقه كند .\r\nاما چنان‌چه خنثاى مؤنث به مرد تبديل شود ، ازدواج سابق باطل و وجوب نفقه نيز ساقط مىگردد ؛ زيرا در وضعيت جديد ، موضوع ازدواج به « دو مرد » تبديل شده است .\r\nشايان ذكر است كه تبديل « خنثاى مشكل به مرد يا زن » منشأ آثار فقهى نيست ؛ زيرا اساساً ازدواج خنثاى مشكل حرام و باطل است و احكام زوجيت مانند : محرميت ، نفقه ، تمكين و مانند آن بر اين ازدواج ثابت نمىشود . بنابراين ، بحث از تبديل خنثاى مشكل به مرد يا زن پس از ازدواج ، بىمورد است . نتيجه آن كه ، اگر خنثاى مشكل ، تغيير جنسيت دهد و براى مثال ، به زن تبديل شود و طرف مقابل وى ، مرد باشد ، تأثيرى در مطلب نخواهد داشت و ازدواج باطل گذشته را تصحيح نخواهد كرد .\r\nپس از تغيير جنسيت ، بايد اين نكته مورد بررسى و ملاحظه قرار گيرد كه آيا « موضوع ازدواج » ، يعنى وجود « مرد و زن » تغيير كرده يا نه . پس اگر تغيير كند و براى مثال به « دو مرد » يا « دو زن » تبديل شود ، ازدواج سابق باطل شده و احكام ازدواج و از جمله نفقه نيز منتفى خواهد شد .\r\nدر تغيير جنسيت خنثاى غير مشكل نيز بايد مطلب فوق مورد توجه قرار گيرد . خنثاى غير مشكل نيز دو گونه است : 1 . خنثاى مذكر ، يعنى خنثى با جنسيتِ غالب مردانه ؛ 2 . خنثاى مؤنث ، يعنى خنثى با جنسيت غالب زنانه .\r\nچنان‌چه خنثاى مذكر ( كه قبلًا با يك زن ازدواج كرده بود ) تغيير جنسيت دهد و به مرد كامل تبديل شود ، تأثيرى در ازدواج سابقِ وى نخواهد داشت و بنابراين ، احكام زوجيت مانند نفقه نيز استمرار خواهد داشت ؛ چون پس از تغيير جنسيت ، به چيزى تبديل شده است كه قبلًا از نظر شرعى به آن جنسيت ملحق شده بود ، « 1 » ولى چنان‌چه وى به يك زن تبديل شود ، در وضعيت جديد ، به جاى وجود « مرد و زن »\r\n\r\n\r\n","description":"","footnote":"\r\n( 1 ) . ر . ك : سيد محمد صدر ، منهج الصالحين ، ج 3 ، ص 644 .\r\n","page_name":" 286 ","page_number":286},
  {"content":"\r\n\r\nما شاهد وجود « دو زن » خواهيم بود . در نتيجه ، ازدواج سابق باطل و احكام زوجيت از جمله نفقه نيز منتفى خواهد شد .\r\nنيز چنان‌چه خنثاى مؤنث ( كه قبلًا با يك مرد ازدواج كرده بود ) ، تغيير جنسيت دهد و به زن كامل تبديل شود ، تأثيرى در ازدواج سابق وى نخواهد داشت و بنابراين ، احكام زوجيت مانند نفقه نيز استمرار خواهد داشت ، ولى چنان‌چه وى به يك مرد تبديل شود ، در وضعيت جديد ما شاهد وجود « دو مرد » به جاى « مرد و زن » خواهيم بود . بنابراين ، ازدواج به دليل انتفاى موضوع آن ، باطل مىشود . آيت‌الله سيد محمد صدر در مورد « تغيير جنسيت خنثاى غير مشكل » چنين مىگويد :\r\nهرگاه خنثاى غير مشكل ، به غير خنثى تبديل شود ؛ خنثاى غير مشكل از نظر شرعى يا به مرد بودن يا به زن بودن محكوم شده است ، كه بحث آن در كتاب ارث گذشت ، در اين هنگام يا اين خنثاى غير مشكل ، به همان جنسى تبديل مىشود كه قبلًا به آن محكوم شده بود ، مثل اين‌كه خنثاى غير مشكل محكوم به رجوليت ( مرد بودن ) ، به مرد كامل تبديلِ شود ، يا خنثايى كه به زن بودن محكوم شده بود ، به زن كامل تبديل شود . در اين هنگام ، احكام شرعيه‌اى كه قبلًا براى وى ثابت بوده ، تغيير نخواهد كرد ، ولى اگر به جنس ديگرى تبديل شود كه قبلًا تابع آن نبوده ، در اين حالت مثل اين است كه مرد به زن ، يا زن به مرد تبديل شده است كه قبلًا در مورد آن صحبت شد . « 1 »\r\n\r\nمبحث دوم : تغيير جنسيت و مسألهء نفقه در عقد موقت\r\nهرگاه در عقد موقت ، يكى از زوجين تغيير جنسيت دهد ، اين مسأله چه تأثيرى در نفقهء زوجه خواهد داشت ؟ اين مطلب را در ضمن دو گفتار زير مورد بررسى قرار مىدهيم :\r\n\r\n\r\n","description":"","footnote":"\r\n( 1 ) . همان ، ج 3 ، ص 644 مسألهء 3710 : « إذا تحولت الخنثى غير المشكل إلى غير الخنثى ، فالخنثى غير المشكل هو المحكوم شرعاً بالرجولية او بالانوثة ، كما سبق فى كتاب الإرث . فإمّا أن تتحول إلى نفس ما ثبت لها حكمه ، كما لو تحول المحكوم بالرجولية إلى رجل كامل أو المحكوم بالانوثه إلى أنثى كامله ، لم يتغير عندئذٍ منها حكم من الأحكام الشرعية التى كانت ثابتة لها . و إمّا أن تتحول إلى جنس الاخر التى لم تكن تابعة له . فتكون كما لو تحول الرجل إلى إمرأة إو الإمرأة إلى رجل . و قد سبق الحديث عنها » .\r\n","page_name":" 287 ","page_number":287},
  {"content":"\r\n\r\n\r\nگفتار اول : عدم وجوب نفقه در عقد موقت\r\nدر عقد موقت ، دادن نفقه از سوى زوج به زوجه واجب نسيت . حال چنان چه ، يكى از زوجين تغيير جنسيت دهد ، طبيعى است كه در مسأله نفقه ، تغييرى به وجود نمىآيد ؛ چه اين كه ، نفقه از ابتدا بر زوج واجب و لازم نبوده و پس از تغيير جنسيت نيز همين گونه خواهد بود .\r\n\r\nگفتار دوم : اشتراط نفقه در عقد موقت\r\nهرگاه زوجه در عقد موقت ، به پرداخت نفقه را شرط كند و زوج آن را پذيرفته و براساس آن ، عقد موقت منعقد شود ، اعطاى نفقه همانند عقد دائم واجب خواهد بود . در اين حالت ، اگر يكى از زوجين تغيير جنسيت دهد ، چه تأثير بر نفقه خواهد گذاشت ؟\r\nطبيعى است كه عقد موقت به دليل تغيير جنسيت ، فاقد موضوع شده و بنابراين ، باطل خواهد بود . وجوب اعطاى نفقه نيز از بين خواهد رفت ؛ زيرا « نفقه » به عنوان « شرط » و « عقد موقت » به عنوان « مشروط » است . هرگاه مشروط منتفى گردد ، شرط آن نيز از بين خواهد رفت .\r\nبه عبارت ديگر ، اگر تغيير جنسيت از انواعى باشد كه سبب انحلال نكاح موقت نمىشود ، وجوب نفقه به موجب شرط ثابت است و در مواردى كه نكاح منحل مىشود پرداخت نفقه هم منتفى خواهد بود . .\r\n\r\nجمع بندى و بين نظريه مختار\r\nنفقه از آثار عقد دائم است كه در عقد موقت ، واجب نيست مگر آن‌كه شرط شده باشد . هرگاه تغيير جنسيت روى دهد ، طبيعى است كه ازدواج دائم ، منحل شده و بنابراين ، آثار ازدواج ، از جمله وجوب پرداخت نفقه نيز از بين خواهد رفت ، ولى هرگاه در تغيير جنسيت ، موضوع ازدواج ( مرد و زن ) از بين نرود ، ازدواج سابق هم چنان باقى بوده و بنابراين ، وجوب پرداخت نفقه نيز استمرار خواهد داشت .\r\nتغيير جنسيت يكى از زوجين در عقد موقت ، تأثيرى در نفقه نخواهد داشت ؛\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nچه اين‌كه پرداخت نفقه از ابتدا واجب نبوده است ؛ پس از تغيير جنسيت نيز اين گونه خواهد بود . هم‌چنين اگر از ابتدا عقد موقت مشروط به اعطاى نفقه بوده ، پس از تغيير جنسيت يكى از زوجين ، به دليل انتفاى مشروط ، شرط ( نفقه ) نيز منتفى خواهد شد .\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفصل سوم تغيير جنسيت و مسأله مهريه زن\r\n\r\nطرح بحث\r\nهرگاه يكى از زوجين تغيير جنسيت دهد و به جنس مخالف تبديل شود ، با انحلال ازدواج گذشته ، آيا زوجه حق مطالبه مهريه را از شوهر سابق دارد يا اين‌كه مهريه با تغيير جنسيت از بين رفته و مرد ملزم به پرداخت آن نمىباشد ؟ از طرف ديگر ، اين پرسش مطرح است هرگاه تغيير جنسيت قبل از مباشرت اتفاق افتد ، آيا زوجه مستحق تمام مهريه است يا نصف مهريه ؟\r\nبحث و بررسى درباره مهريه را بايد در دو مبحث مورد مطالعه و بررسى قرار داد :\r\n1 . تغيير جنسيت و تأثير آن بر مهريه زوجه در عقد دايم ؛\r\n2 . تغيير جنسيت و تأثير آن بر مهريه زوجه در عقد موقت .\r\n\r\nمبحث اول : تغيير جنسيت و مسأله مهريه زوجه در عقد دائم\r\nهرگاه عقد نكاح دائم منعقد شود و پس از آن ، تغيير جنسيت يكى از زوجين واقع شود ، طبيعى است كه ازدواج سابق منحل مىشود ، در مورد پرداخت مهريه چهار\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاحتمال ( نظريه ) وجود دارد ، كه عبارتند از :\r\nاحتمال اول : عدم وجوب پرداخت مهريه مطلقا ، چه آميزش صورت گرفته باشد يا نه ، چه زوج تغيير جنسيت داده باشد يا زوجه .\r\nاحتمال دوم : وجوب پرداخت مهريه مطلقا ، چه آميزش صورت گرفته باشد يا نه ، چه زوج تغيير جنسيت دهد يا زوجه .\r\nاحتمال سوم : وجوب پرداخت كل مهريه در صورت نزديكى و تنصيف آن در صورت عدم آميزش .\r\nاحتمال چهارم : سقوط مهريه در صورت عدم كسب اجازه زوجه از زوج .\r\nاينك هر يك از احتمال‌هاى فوق را در ضمن چهار گفتار مورد بررسى قرار مىدهيم :\r\n\r\nگفتار اول : عدم وجوب پرداخت مهريه مطلقا\r\nاحتمال اول آن است كه به طور مطلق چيزى بر عهده زوج نيست ، چه مباشرت صورت گرفته باشد و چه نه ، نيز فرقى نمىكند كه زوج تغيير جنسيت دهد يا زوجه . در هر حال ، علاوه بر بطلان ازدواج سابق ، زوج به پرداخت مهريه توافقى موظف نيست .\r\nدليل اين احتمال را مىتوان اين گونه توجيه كرد : حقيقت ازدواج عبارت است از معاوضه بُضع زن ( تمكين ) با مهريه ، و تغيير جنسيت سبب فسخ اين معاوضه مىشود و بناچار ، هر يك از دو عوض به جاى نخست خود باز مىگردد و در نتيجه ، تمام مهريه ، ملك شوهر مىگردد . بنابراين ، چيزى به عهده او نيست ، بلكه اگر وى ، پيش از اين ، مهريه را پرداخت كرده باشد ، مهريه يا عوض آن به او برگردانده مىشود . « 1 » در پاسخ بايد گفت :\r\nاولًا ، حقيقت نكاح معاوضه بُضع زن ( تمكين زن ) با مهريه نيست ، بلكه از ديدگاه خردمندان اين است كه مرد ، شوهر زن ، و زن ، همسر مرد شود و يا هر كدام همسر ديگرى\r\n\r\n\r\n","description":"","footnote":"\r\n( 1 ) . ر . ك : محمد مؤمن ، كلمات سديده فى مسائل جديده ، ص 111 ؛ سيد محسن خرازى ، تغيير الجنس ، فقه اهل البيت ( ع ) ، ش 23 ( 1379 ) ، ص 252 .\r\n","page_name":" 292 ","page_number":292},
  {"content":"\r\n\r\nباشد و اين امر اعتبارى به وسيله « ايجاب و قبول » ميان آن دو تحقق مىيابد . بدين معنا كه يكى از آنان همسرى را ايجاب مىكند و ديگرى آن را مىپذيرد . قوام نكاح ، تنها به « ايجاب و قبول » است و « مهريه » به منزله هديه‌اى است كه مرد آن را به همسرش اهدا مىكند و قانون گذار الهى آن را افزون بر اركان نكاح ، واجب كرده است . « 1 » بنابراين ، نكاح همانند يك داد و ستد نيست كه چيزى معاوضه شود و مهريه به عنوان يكى از عوضين محسوب نمىشود . همانطور كه پيش‌تر بيان شد ، اگر در عقد نكاح دايم ، مهريه ذكر نشود ، يا از امور باطل باشد ، مانند : خوك و شراب ، عقد نكاح صحيح است . « 2 » حتى اگر عقد نكاح ، مشروط به عدم پرداخت مهريه منعقد شده باشد ، عقد صحيح است هر چند شرط باطل است .\r\nشاهد بر اين امر ، آن است كه قرآن كريم از بسته شدن نكاح پيش از واجب شدن مهريه سخن گفته است :\r\nلا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أوْ تَفْرِضُوا لَهُنَّ فَريضَةً وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ مَتاعًا بِالْمَعْرُوفِ حَقًّا عَلَى الْمُحْسِنينَ ؛ « 3 »\r\nاگر زنانى را كه با آنان نزديكى نكرده‌ايد و مهرى برايشان مقرر نداشته‌ايد ، طلاق گوييد ، گناهى نكرده‌ايد . ولى آن‌ها را به چيزى در خور بهره‌مند سازيد : توانگر به قدر توان خود و درويش به قدر توان خود . اين كارى است شايستة نيكوكاران .\r\nشاهد مثال آن است كه در اين آيه شريفه ، طلاق ، پيش از مهريه مقرر شده است و اين امر نشان مىدهد كه نكاح پيش از مهريه بسته شده است و هرگاه مرد ، زن را پيش از تعيين مهريه و پيش از نزديكى با وى طلاق دهد ، در اصل مهر بر او واجب نيست ؛ هر\r\n\r\n\r\n","description":"","footnote":"\r\n( 1 ) . همان .\r\n( 2 ) . ر . ك : شرح لمعه ، ج 2 ، ص 97 ، فصل ششم ؛ جواهر الكلام ، ج 31 ، ص 30 .\r\n( 3 ) . بقره ( 2 ) ، آيه 236 .\r\n","page_name":" 293 ","page_number":293},
  {"content":"\r\n\r\nچند به شوهر واجب است كه زن را به اندازه توان مالى خود بهره‌مند سازد ، توانگر به قدر توان خود و نادار هم به قدر توان خود .\r\nثانياً ، حتى اگر بپذيريم كه حقيقت نكاح عبارت از معاوضه است ، ولى اين ادّعا را نمىپذيريم كه باطل شدن نكاح به سبب تغيير جنسيت ، به معناى فسخ آن است ؛ زيرا فسخ نكاح ، در صورتى قابل پذيرش است كه از قبيل فسخ به سبب خيار باشد ، ولى در اين جا چنين نيست ، بلكه انحلال نكاح ، بر اثر عدم امكان بقاى اعتبار زوجيت است ؛ زيرا در اين مثال [ تغيير جنسيت 
  ] آن دو به دو مرد و يا دو زن تبديل شده‌اند و دليلى وجود ندارد بر اين‌كه عقد و قرار داد پيشين ، از هنگام تغيير جنسيت فسخ شود ، بلكه در نهايت اين نتيجه به دست مىآيد كه باقى ماندن اعتبار نكاح امكان‌پذير نيست . « 1 » به عبارت ديگر ، ماهيت فسخ نكاح با انحلال آن به سبب فقدان موضوع متفاوت است و استرداد عوضين از آثار فسخ نكاح است نه مطلق انحلال ولو به علت فقدان موضوع .\r\n\r\nگفتار دوم : وجوب پرداخت مهريه مطلقا\r\nاحتمال دوم كه عده‌اى از فقيهان شيعه بدان معتقد شده‌اند آن است كه در صورت تغيير جنسيت و بطلان ازدواج سابق ، زوج به پرداخت تمام مهريه موظف است ، چه تغيير جنسيت قبل از مباشرت باشد و چه بعد از آن . امام خمينى در اين باره مىگويد :\r\nلو تزوج امرأه فتغير جنسها فصارت رجلًا ، بطل التزويج من حين التغيير و عليه المهر لودخل بها قبل التغيير ، فهل عليه نصفه مع عدم الدخول أو تمامه ؟ فيه إشكال ، و الأشبه التمام ، و كذا لو تزوجت إمرأة برجل فغير جنسه بطل التزويج من حين التغيير ، و عليه المهر مع الدخول ، و كذا مع عدمه على الأقوى ؛ « 2 » اگر زنى ازدواج كند و پس از ازدواج تغيير جنسيت دهد و تبديل به مرد شود ، ازدواج از هنگام تغيير باطل مىشود و شوهر در صورت آميزش قبل از تغيير\r\n\r\n\r\n","description":"","footnote":"\r\n( 1 ) . ر . ك : محمد مؤمن قمى ، همان ، ص 111 - 112 ؛ سيد محسن خرازى تغيير الجنس ، همان ، ش 23 ، ص 253 .\r\n( 2 ) . امام خمينى ، تحرير الوسيله ، ج 2 ، ص 559 ، مسأله 3 .\r\n","page_name":" 294 ","page_number":294},
  {"content":"\r\n\r\nجنسيت ، بايد تمام مهريه زن را بپردازد و در صورت عدم آميزش ، سقوط نصف مهر مشكل و قول به پرداخت تمام مهريه بهتر است .\r\nهم‌چنين اگر زنى با مردى ازدواج كند ، مرد تغيير جنسيت دهد ، ازدواجش از هنگام تغيير باطل مىشود و در صورت آميزش ، بايد مهريه زن را بدهد و در صورت عدم آميزش ، بنا اقوى بايد بپردازد .\r\nبا توجه به كلام امام خمينى ، بين تغيير جنسيت زوجه و زوج تفاوت وجود دارد ، و آن اين‌كه اگر زوجه قبل از آميزش ، تغيير جنسيت دهد ، « اظهر » ( بهتر ) آن است كه زوج تمام مهريه را پرداخت كند ، ولى اگر زوج قبل از آميزش تغيير جنسيت دهد ، بنابر « اقوى » ، زوج بايد تمام مهريه را بپردازد . به عبارت ديگر ، اگر زوج با تغيير جنسيت خويش موجب بطلان ازدواج را فراهم آورد به طريق اولى بايستى تمام مهريه را پرداخت كند .\r\nآيت‌الله محمد فاضل لنكرانى ( قدس سره ) در مورد مهريه پس از تغيير جنسيت چنين مىگويد :\r\nاگر تغيير جنسيت از طرف زن و با اذن شوهر انجام شود ، در صورت عدم آميزش قبل از تغيير ، مهريه زن بايد به طور كامل پرداخت شود و احتياط آن است كه مصالحه كنند .\r\nاگر زن بدون اجازه شوهر ، اقدام به تغيير جنسيت كرده باشد ، در صورتى كه بايد با اذن شوهر اقدام به اين كار مىكرد ، مرتكب گناه شده است ، ولى از مهريه محروم نمىشد و طبق حكم شرعى ، تمام مهريه به او مىرسد . « 1 »\r\nبا توجه به كلام فوق ، عدم كسب اذن از شوهر ، تنها حرمت تكليفى دارد ، يعنى زوجه با تغيير جنسيت مرتكب گناه شده است ، ولى اثر وضعى ندارد و موجب از بين رفتن مهريه يا تنصيف مهريه نمىشود ، يعنى در هر حال ، پرداخت كل مهريه واجب است .\r\nآيت‌الله حسين على منتظرى در اين باره مىگويد :\r\n. . . در صورت تحقق دخول ، مهر مستقر بر ذمه شوهر مىباشد و در صورت عدم دخول ، احوط تصالح است . « 2 »\r\n\r\n\r\n","description":"","footnote":"\r\n( 1 ) . غلام حسين خدادادى ، احكام پزشكان و بيماران ( فتاواى آيت‌الله فاضل لنكرانى ( قدس سره ) ) ، ص 352 - 353 .\r\n( 2 ) . حسين على منتظرى ، رسالة استفتاءآت ، ج 2 ، ص 408 ؛ همو ، احكام پزشكى ، ص 115 .\r\n","page_name":" 295 ","page_number":295},
  {"content":"\r\n\r\nآيت‌الله يوسف صانعى از جهت ديگر بين تغيير جنسيت زوج و زوجه تفاوت قائل شده‌اند . در ابتدا ديدگاه ايشان را مىآوريم و آن گاه توضيح مختصرى بيان مىشود :\r\nاگر زنى با مردى ازدواج كند و مرد تغيير جنسيت دهد ، ازدواجش از هنگام تغيير باطل مىشود . در صورت آميزش قبل از تغيير ، بايد مهريه زن را بدهد و در صورت عدم آميزش ، بنابر اقوى بايد بپردازد . « 1 » با توجه به كلام فوق ، بين تغيير جنسيت زوج و زوجه تفاوت است و آن اين كه : هرگاه مرد تغيير جنسيت دهد ، موظف است تمام مهريه را بپردازد ، چه تغيير جنسيت بعد از آميزش باشد و چه قبل از آن ؛ اما هرگاه زوجه تغيير جنسيت دهد ، به دليل آن‌كه وى باعث از بين رفتن ازدواج شده است ، مهريه زوجه از بين مىرود . « 2 » دليل احتمال دوم\r\nدليل اول - ثبوت تمام مهريه به سبب انعقاد عقد نكاح\r\nبه مجرد عقد نكاح ، مهريه بر ذمه زوج ثابت مىشود و هرگاه دخول صورت گيرد ، تمام مهريه مستقر مىگردد و ازدواج چه بقا داشته باشد و چه نداشته باشد ، در هر حال ، تمام مهريه به عهده زوج است . پس اگر طلاق واقع شود و يا اين‌كه « موضوع ازدواج » به دليل تغيير جنسيت منتفى گردد ، تأثير در اصل مطلب ، يعنى « ثبوت تمام مهريه براى زوجه » ندارد . « 3 » روايات متعددى دلالت بر استقرار مهريه به سبب دخول دارد كه به دو نمونه اشاره مىشود :\r\n1 . روايت داود بن سرحان : إذا أولجه فقد وجب الغسل و الجلد و الرجم و وجب المهر ؛ « 4 » هرگاه دخول صورت گيرد ، غسل ، تازيانه ، سنگسار و مهريه واجب مىشود .\r\n\r\n\r\n","description":"","footnote":"\r\n( 1 ) . يوسف صانعى ، استفتاءآت پزشكى ، چ دوم ، ص 92 - 94 .\r\n( 2 ) . توضيح بيش‌تر در ضمن احتمال چهارم خواهد آمد .\r\n( 3 ) . ر . ك : احمد مطهرى ، مستند تحرير الوسيله ، ( مسائل مستحدثه ) ، ص 192 - 193 .\r\n( 4 ) . شيخ حر عاملى ، وسائل الشيعه ، ج 15 ، ص 65 ، باب 54 از ابواب المهور ، حديث 5 .\r\n","page_name":" 296 ","page_number":296},
  {"content":"\r\n\r\n2 . روايت محمد بن مسلم : سألت أبا جعفر ( ع ) : متى يجب المهر ؟ قال إذا دخل بها ؛ « 1 » محمد بن مسلم مىگويد : از امام باقر ( ع ) پرسيديم : چه موقع مهريه واجب مىشود ؟ فرمود : هرگاه مرد با زن مباشرت كند .\r\nاما در بيان علت اين‌كه اگر تغيير جنسيت قبل از دخول باشد ، تمام مهريه ثابت است ، مىتوان گفت : مقتضاى عقد نكاح اين است كه تمام مهريه در قبال ازدواج است . اين گونه نيست كه بخشى از مهريه در قبال دخول باشد . پس مقتضاى عقد نكاح ، ثبوت تمام مهريه به مجرد عقد قبل از دخول است .\r\nپرسش : بر اساس آيهء شريفه : « وإن طلقتمو هن من قبل أن تمسوهّن و قد فرضتم لهن فريضته فنصف ما فرضتم إلّا أن يعفون أو يعفو الذى بيده عقدة النكاح » ؛ « 2 » هرگاه طلاق قبل از دخول صورت پذيرد ، پرداخت نصف مهريه به عهدهء زوج است . بنابراين ، اگر تغيير جنسيت قبل از دخول صورت پذيرد ، تنها پرداخت نصف مهريه بر عهدهء زوج است .\r\nپاسخ : در بحث مورد نظر ، طلاق واقع نشده است ، بلكه زوجيت به دليل تغيير جنسيت ، فاقد موضوع شده و ازدواج باطل گشته است . بنابراين ، قياس « تغيير جنسيت » به « طلاق » صحيح نيست ، و آيهء شريفه ، تنها در بيان « ثبوت نصف مهريه » به سبب « طلاق قبل از دخول » است . پس به مقتضاى عقد نكاح ، تمام مهريه به عهدهء زوج است ، ولو اين‌كه تغيير جنسيت قبل از دخول واقع شده باشد . « 3 » صاحب كتاب « جواهر الكلام » فرموده هرگاه طلاق قبل از دخول واقع شود ، تنها نصف مهرالمسمى به عهدهء زوج است و بر اين مطلب ادعاى « عدم خلاف » و بلكه ادعاى « اجماع » كرده است ؛ « 4 » اما بايد توجه نمود كه مورد اجماع صاحب جواهر ( معقد\r\n\r\n\r\n","description":"","footnote":"\r\n( 1 ) . همان ، حديث 7 .\r\n( 2 ) . بقره ( 2 ) ، آيه 237 .\r\n( 3 ) . ر . ك : احمد مطهرى ، مستند تحرير الوسيله ، ص 195 و 198 .\r\n( 4 ) . محمد حسن نجفى ، جواهر الكلام ، ج 31 ، ص 80 : « اذا طلق قبل الدخول كان عليه نصف المهر المسمى فى العقد او المفروض بعده ، بلاخلاف فيه بل الاجماع بقسميه عليه ، مضافاً الى الكتاب و السنهء . . . . . » .\r\n","page_name":" 297 ","page_number":297},
  {"content":"\r\n\r\nاجماع ) ، « طلاق قبل از دخول » است و نه چيز ديگر . بنابراين ، در بحث مورد نظر ، يعنى « تغيير جنسيت قبل از دخول » ، بايد گفت : به مقتضاى عقد نكاح ، پرداخت تمام مهريه به عهدهء زوج است . « 1 » خلاصه اين‌كه حقيقت مهريه ، همانطور كه در بررسى احتمال اول بيان شد ، يك حكم شرعى مترتب بر ازدواج است و زوجه مالك كل مهريه است و مىتواند هر گونه تصرفى در آن بنمايد و مقتضاى قاعدهء استصحاب اين است كه مهريه حتى بعد از بطلان عقد ، به سبب تغيير جنسيت به ملكيت زن باقى باشد . « 2 » پاسخ : براساس روايات مستفيض ، واجب بودن تمام مهريه به سبب دخول است و هرگاه دخول صورت نگيرد ، تمام مهريه ثابت نيست . پس اگر تغيير جنسيت قبل از دخول باشد تمام مهريه ثابت نيست .\r\n1 . در صحيحه عبدالله بن سنان ، از امام صادق ( ع ) روايت شده كه گفت :\r\nدر حالى كه من حضور داشتم ، پدرم از آن حضرت دربارهء مردى پرسيد كه با زنى ازدواج كرده و اين زن هم ، بر او وارد شده است ، لكن اين مرد با او نزديكى نكرده و به وى دست نيافته ، تا اين‌كه او را طلاق داده است . آيا اين زن بايد عدّه نگه دارد ؟\r\nامام ( ع ) فرمود : عِدّه از آثار آب [ مرد 
  ] است . به او گفته شد : اگر مرد در مهبل زن نزديكى كرده باشد و آب او انزال نشده باشد [ چه حكمى دارد 
  ] ؟\r\nامام ( ع ) فرمود : هرگاه با او نزديكى كند ، غسل و مهر و عدّه واجب مىشوند . « 3 »\r\nبا وجود آن‌كه مورد پرسش ، عِدّه و عامل آن است ، امام ( ع ) دامنهء پاسخ را گسترش\r\n\r\n\r\n","description":"","footnote":"\r\n( 1 ) . مستند تحرير الوسيلة ، ص 195 .\r\n( 2 ) . ر . ك : محمد مهدى كريمىنيا ، بررسى فقهى و حقوقى تغيير جنسيت ، مجلهء معرفت ، ش 36 ( 1379 ) ، ص 79 - 80 .\r\n( 3 ) . شيخ حر عاملى ، وسائل الشيعه ، ج 15 ، ص 65 - 66 ، باب 54 از ابواب المهور ، حديث 1 : « فى صحيحة عبدالله بن سنان عن أبىعبدالله ( ع ) قال : سأله أبى و أنا حاضر عن رجل تزوّج امرأة ، فادخلت عليه ، و لم يمسّها و لم يصل إليها حتى طلّقها هل عليها عدّة منه ؟ فقال : إنّما العدّة من الماء ، قيل له : فإن كان واقعها فى الفرج و لم ينزل ؟ فقال : إذا أدخله وجب الغسل و المهر و العدّة » .\r\n","page_name":" 298 ","page_number":298},
  {"content":"\r\n\r\nمىدهد و بيان مىكند كه موضوع وجوب هر كدام از مهر و غسل و عدّه يك چيز است و آن نزديكى و آميزش است .\r\n2 . صحيحة حفص بن البختر عن الصادق ( ع ) : إذا التقى الختانان وجب المهر والعدة والغسل ؛ « 1 » هرگاه به اندازه ختنه‌گاه داخل شود ، مهر و عدّه و غسل واجب مىشود .\r\n3 . صحيحة داود بن سرحان عن الصادق ( ع ) : إذا أولجه فقد وجب الغسل والجلدو الرجم ووجب المهر ؛ « 2 » هرگاه دخول صورت گيرد غسل ، تازيانه ، سنگسار كردن و نيز مهر واجب مىشوند .\r\nامام ( ع ) آشكارا بيان فرموده است : آن‌چه سبب واجب شدن تمام مهريه مىشود عبارت است از : نزديكى ، و هرگاه دخول صورت نگيرد ، تمام مهر واجب نخواهد بود . بر اين اساس ، وقتى بر اثر تغيير جنسيتِ يكى از زن و شوهر ، پيش از نزديكى ميان آن دو جدايى افتد ، تمام مهر بر شوهر واجب نمىشود . « 3 » بنابراين ، صرف « عقد نكاح » در « ثبوت تمام مهريه » كفايت نمىكند و زوجه چنان‌چه قبل از مباشرت از زوج جدا شود ، خواه طلاق يا به دليل تغيير جنسيت ، حق ندارد بيش از نصف مهريه را دريافت كند . « 4 » پس روايات ياد شده به « خصوصِ مورد طلاق » انصراف ندارد و روايات در مقام بيان موضوع حكم مهر هستند ، همان گونه كه موضوع حكم عدّه و غسل و سنگسار را بيان مىكنند . « 5 » از اين رو ، در بحث مهريه بهتر است قائل به تفصيل شويم ؛ بدين ترتيب كه اگر\r\n\r\n\r\n","description":"","footnote":"\r\n( 1 ) . همان ، حديث 2 .\r\n( 2 ) . همان ، حديث 5 .\r\n( 3 ) . ر . ك : محمد مؤمن ، كلمات سديدهء فى مسائل جديدهء ، ص 113 .\r\n( 4 ) . ر . ك : محمد حسن نجفى ، جواهر الكلام ، ج 31 ، ص 77 .\r\n( 5 ) . ر . ك : محمد مؤمن ، پيشين .\r\n","page_name":" 299 ","page_number":299},
  {"content":"\r\n\r\nتغيير جنسيت پس از نزديكى باشد ، تمام مهر واجب است و اگر پيش از نزديكى باشد ، نصف آن واجب است ؛ البته به مقتضاى احتياط بهتر است ميان دو طرف مصالحه صورت گيرد .\r\nدليل دوم : مهريه يعنى اعتبار امرى افزون بر زوجيت\r\nدليل دوم كه مىتوان براى احتمال دوم ؛ يعنى وجوب مهريه به صورت مطلق ، بيان كرد آن است كه مهريه اعتبار كردن چيزى است براى زوجه افزون بر زوجيت . بنابراين ، مهر از قبيل شرط ضمن عقد است و هرگاه عقد با اين شرط بسته شود و شارع مقدس و نيز عقلا آن را امضا كنند ، اقتضاى آن اين است كه زوجه ، مالك مهر مىشود و قاعدهء استصحاب ايجاب مىكند كه اين مالكيت ، حتى پس از باطل شدن عقد ، به سبب تغيير جنسيت و بدون وجود تفاوت ميان تمام مهريه و بعض مهريه آن باقى بماند . « 1 » پاسخ :\r\nپاسخ مطلب فوق از مطالب پيشين روشن مىشود و آن اين كه ، براساس روايات مستفيض و بلكه متواتر و نيز شهرت ميان فقيهان اسلامى ، پرداخت تمام مهريه ، در صورت دخول است . از اين رو ، اگر به دليل طلاق يا تغيير جنسيتِ يكى از زوجين ، ميان آن دو جدايى افتد ، تنها پرداخت نصف مهريه بر عهدهء زوج خواهد بود .\r\nدليل سوم : نماى حاصل بين عقد و طلاق براى زن\r\nدر برخى روايات اسلامى آمده است كه نماى حاصل بين عقد و طلاق براى زن است ، مانند موثقهء عبيد بن زراره كه مىگويد :\r\nبه امام صادق ( ع ) عرض كردم : مردى با زنى ازدواج كرد و مهر او را صد گوسفند قرار داد و سپس گوسفندان را به سوى او فرستاد و قبل از نزديكى او را طلاق داد ، در حالى كه گوسفندان زاد و ولد كرده بودند . اين بچه‌ها گوسفندها براى چه كسى است ؟ امام ( ع ) فرمود : اگر گوسفندان ، نزد مرد ، حامله بوده‌اند بايد نصف گوسفندان و نصف بچه‌هاى آن‌ها برگردانده شوند و اگر آن\r\n\r\n\r\n","description":"","footnote":"\r\n( 1 ) . ر . ك : محمد مؤمن ، كلمات سديدهء فى مسائل جديدهء ، ص 111 .\r\n","page_name":" 300 ","page_number":300},
  {"content":"\r\n\r\nزمان حامله نبوده‌اند ، نصف گوسفندان برگردانده مىشوند ؛ اما هيچ كدام از بچه‌ها برگردانده نمىشوند . « 1 »\r\nدر حديث فوق ، ظاهر لفظ « رجوع » مالكيت زن به مجرد عقد است و وقتى به مجرد عقد ، مالك مهر شد ، هرگاه بعد از تغيير جنسيت شك كنيم آيا ملكيت او بر مهر باقى مانده يا خير ، مقتضاى استصحاب بقاى مهر در ملكيت اوست بدون تفصيل بين آميزش قبل از تغيير جنسيت يا عدم آن . « 2 » توضيح آن‌كه اگر تغيير جنسيت بعد از آميزش باشد مطلب فوق بحثى ندارد ؛ زيرا با عقد ، مهريه ملك زن مىشود و با آميزش ، تمام آن در مِلك زن استقرار پيدا مىكند و هيچ سببى براى انتفاى آن وجود ندارد ، بلكه اگر آميزش هم نكرده باشد ، مطلب از اين قرار است ؛ زيرا گفتيم كه مهر به مقتضاى عقد است و بعد از تغيير جنسيت به مقتضاى استصحاب نيز هم چنان در مِلك زن باقى است و هيچ دليلى براى الحاق تغيير جنسيت به طلاق درتفصيل دادن بين آميزش و تمام مهر و عدم آن و نصف مهر ، وجود ندارد ؛ زيرا ادله ، مخصوص طلاق است و شامل فرض تغيير جنسيت نمىشود . « 3 » پاسخ :\r\nمقتضاى اين‌كه در روايات وجوب جميع مهر منوط به نزديكى شده اين است كه اگر تغيير جنسيت قبل از نزديكى باشد ، جميع مهر واجب نيست . « 4 »\r\n\r\nگفتار سوم : وجوب پرداخت كل مهر در صورت نزديكى و تنصيف در غير نزديكى\r\nاحتمال سوم در مورد مهريه آن است كه گفته شود : هرگاه تغيير جنسيتِ يكى از\r\n\r\n\r\n","description":"","footnote":"\r\n( 1 ) . كلينى ، الكافى ، ج 6 ، ص 106 ، حديث 4 . « قلت لأبى عبدالله ( ع ) : رجل تزوّج امرأة على مأة شاة ، ثم ساق إليها الغنم ، ثمّ طلّقها قبل أن يدخل بها و قد ولدت الغنم ، قال ( ع ) : إن كانت الغنم حملت عنده رجع بنصفها و نصف أولادها ، و إن لم يكن الحمل عنده رجع بنصفها و لم يرجع من الأولاد بشئ » .\r\n( 2 ) . سيد محسن خرازى ، تغيير الجنس ، فقه اهل البيت ( ع ) ، عربى ، ش 23 ( 1379 ) ، ص 249 .\r\n( 3 ) . همان ، ص 249 .\r\n( 4 ) . همان ، ص 249 .\r\n","page_name":" 301 ","page_number":301},
  {"content":"\r\n\r\nزوجين ، پس از مباشرت صورت گيرد ، پرداخت تمام مهريه به عهدهء زوج سابق است و هرگاه تغيير قبل مباشرت صورت گيرد ، تنها پرداخت نصف مهريه بر عهدهء زوج است و چنان‌چه زوجه ، بيش از نصف را دريافت كرده است ، لازم است مازاد را به زوج سابق بازگرداند .\r\nدر ادامه به كلام چند تن از فقيهان شيعه در اين باره اشاره مىشود :\r\nآيت‌الله محمد مؤمن مىگويد :\r\nاظهر آن است كه تفصيل داده شود بين آن جايى كه تغيير جنسيت بعد از دخول است ، پس پرداخت تمام مهر واجب است و آن جايى كه تغيير قبل از دخول است پس نصف مهريه واجب است و احتياط آن است كه مصالحه كنند . « 1 » آيت‌الله محمد ابراهيم جناتى مىگويد :\r\nاگر زنى پس از ازدواج تغيير جنسيت دهد و مرد شود ، ازدواج او از هنگامى كه تغيير جنسيت براى او حاصل شد ، باطل مىشود و مرد بايد نصف مهر را - در صورتى كه با او آميزش نكرده باشد - يا تمام مهر را - در صورتى كه با او آميزش كرده باشد - به وى بپردازد . هم‌چنين است حكم مردى كه پس از ازدواج با زنى تغيير جنسيت دهد ، ازدواجش از هنگامى كه تغيير پديد آمد ، باطل مىشود و در صورت آميزش تمام مهر و در غير اين صورت ، نصف مهر را بايد به او بدهد . « 2 » دليل احتمال سوم\r\nبا توجه به توضيح دليل احتمال دوم و نيز پاسخ آن ، احتمال سوم تقويت مىشود . خلاصهء مطلب آن است كه بر اساس روايات متواتر و نيز شهرت فتوايى ، پرداخت تمام مهريه به سبب دخول است . پس هرگاه زوجين قبل از دخول ، به دليل طلاق يا تغيير جنسيت از يكديگر جدا شوند ، تنها پرداخت نصف مهريه واجب\r\n\r\n\r\n","description":"","footnote":"\r\n( 1 ) . آيت‌الله محمد مؤمن ، كلمات سديدهء فى مسائل جديدهء ، ص 114 : « فالاظهر هو التفصيل بين أن يكون التغير بعد الدخول فيجب جميع المهر و أن يكون قبله فنصفه ، و طريق الاحتياط التصالح ، و الله العالم » .\r\n( 2 ) . آيت‌الله محمد ابراهيم جناتى ، رسالهء توضيح المسائل ( استفتاءآت ) ، ج 2 ، ص 255 .\r\n","page_name":" 302 ","page_number":302},
  {"content":"\r\n\r\nخواهد بود و هرگاه عمل جراحى تغيير جنسيت پس از دخول باشد ، پرداخت تمام مهريه واجب خواهد بود .\r\nقانون مدنى ايران به تبعيت از مشهور فقه ، پرداخت كل مهريه را منوط به دخول مىداند . در ماده 1092 قانون مدنى چنين آمده است :\r\nهرگاه شوهر قبل از نزديكى زن خود را طلاق دهد ، زن مستحق نصف مهر خواهد بود و اگر شوهر بيش از نصف مهر را قبلًا داده باشد حق دارد مازاد از نصف را عيناً يا مثلًا يا قيمتاً استرداد كند .\r\nمفهوم مخالف مادة فوق اين است كه هرگاه شوهر پس از نزديكى ، زن خود را طلاق دهد موظف است كل مهر او را پرداخت نمايد .\r\n\r\nگفتار چهارم : سقوط مهريه در صورت عدم كسب اجازهء زوجه از زوج\r\nبراساس اين احتمال ، اگر تغيير جنسيت از سوى زوجه و بدون رضايت زوج صورت پذيرد ، چيزى بر عهدهء زوج نيست ، ولى اگر زوج تغيير جنسيت دهد ، بايستى مهريه زوجه را پرداخت كند . البته اگر تغيير زوج ، پس از مباشرت باشد ، تنها نصف مهريه بر عهدهء وى خواهد بود .\r\nآيت‌الله يوسف صانعى كه از ديدگاه فوق پيروى مىكند ، در اين باره مىگويد :\r\nتغيير جنسيت واقعى بعد از ازدواج كه باعث ضرر و اذيت ديگرى مىشود ، حرام است ، لكن با فرض تحقق و تغيير جنسيت ، ازدواج از هنگام تغيير باطل مىشود و زوج بدهكار مهر ، هر چند بعد از دخول ، نمىباشد و اين خود زوجه است كه سبب استدامه مهر را كه همان استدامه عقد است ، از بين برده و مورد مانند جايى است كه زوجه‌اى سبب حرمت خود بر شوهرش به وسيله رضاع گردد ؛ و به هر حال ، بطلان هر عقدى مستلزم برگشت به حال سابق و قبل العقد مىباشد و اين گونه موارد غير از باب طلاق و جدا شدن زن و مرد از حين طلاق است . « 1 »\r\n\r\n\r\n","description":"","footnote":"\r\n( 1 ) . يوسف صانعى ، مجمع المسائل ، استفتاءآت ، ج 1 ، ص 465 ؛ همو ، استفتاءآت پزشكى ، ج چهارم ، ص 105 - 106 .\r\n","page_name":" 303 ","page_number":303},
  {"content":"\r\n\r\nدليل احتمال چهارم\r\nدليل اول : تغيير جنسيت زوجه موجب ضرر مالى بر زوج است :\r\nدليل كلام فوق را اين گونه مىتوان توضيح داد كه شوهر ، بدين منظور اقدام به ازدواج و دادن مهركرده كه همسرى داشته باشد كه با او زندگى كند . بنابراين ، كسى كه همسر او را از دستش خارج كرده و او را تنها گذاشته ، نوعى ضرر مالى بر وى وارد كرده است كه موجب ضمان مىشود ؛ از اين رو ، همسرى كه اقدام به تغيير جنسيت خود كرده ، ضامن مهر است و اگر مهر را پيش از اين دريافت كرده ، بايد آن را رد كند و اگر هنوز آن را نگرفته ، نبايد بگيرد . « 1 » پاسخ : هرگاه عقد ازدواج به طور صحيح و با تمام خصوصياتش انجام شود ، ايجاب مىكند كه زن به صرف اجراى عقد ازدواج ، تمام مهر را مالك شود و مهر ، پس از جارى شدن عقد ، بر عهدهء شوهر واجب مىگردد ، در حالى كه فرض اين است كه فرد اقدام‌كننده بر تغيير جنسيت ( / زن ) مالى را تلف نكرده است . بنابراين ، ضمانت زوجه ، بلا وجه است . « 2 »\r\nبه عبارت ديگر ، هر چند زوجه با تغيير جنسيت خويش ، موجب از بين رفتن « زوجيت » شده است ، ولى « زوجيت » مال نيست و بنابراين ، با از بين رفتن آن ، ضمان به عهدهء زوجه نمىآيد . در هر حال ، پرداخت مهريه واجب است ، چه تغيير جنسيت زوجه با رضايت زوج صورت گرفته باشد و يا بدون رضايت آن به وسيلهء تغيير جنسيت ، موضوع عقد دچار اختلال شده است و نه خود عقد و مقتضاى عقد ، مالكيت زن نسبت به همهء مهر است . « 3 » براساس ماده 1082 « 4 » قانون مدنى ايران ، مقتضاى عقد ازدواج اين است كه زن به مجرد عقد ، مالك جميع مهريه مىگردد و فرض هم اين است كه زن با اقدام به\r\n\r\n\r\n","description":"","footnote":"\r\n( 1 ) . ر . ك : محمد مؤمن ، كلمات سديدهء فى مسائل جديدهء ، ص 114 .\r\n( 2 ) . ر . ك : همان .\r\n( 3 ) . ر . ك : سيد محسن خرازى ، تغيير الجنس ، فقه اهل البيت ( ع ) ، عربى ، ش 23 ( 1379 ) ، ص 253 .\r\n( 4 ) . مادهء 1082 : « به مجرد عقد ، زن مالك مهر مىشود و مىتواند هر نوع تصرفى كه بخواهد در آن بنمايد » .\r\n","page_name":" 304 ","page_number":304},
  {"content":"\r\n\r\nتغيير جنسيت ، حقيقتاً مالى را از شوهر تلف ننموده است ؛ مثلًا ملكى را تصرف نكرده ، يا باغى را ويران نساخته ، بلكه صرفاً در بدن خود تغييرى به وجود آورده است ، كما اين‌كه اگر زن از دنيا مىرفت ، يا حتى اگر خودكشى مىكرد ، مهريه ساقط نمىشد .\r\n\r\nجمع بندى و بيان نظريه مختار\r\nدر بحث تغيير جنسيت و مسألهء مهريه ، در مجموع چهار احتمال يا نظريه بيان شد . با دقت در دلايل و اشكالات وارد بر هر نظريه ، به نظر مىرسد كه نظريهء اول ، يعنى « عدم وجوب پرداخت مهريه » واضح البطلان است و نظريهء چهارم نيز از قوت كافى برخوردار نيست . از ميان دو نظريهء دوم و سوم ، به نظر مىرسد كه نظريهء سوم ( پرداخت كل مهريه در صورت دخول و پرداخت نصف در صورت عدم دخول ) متقن‌تر و موافق نظر مشهور فقيهان اسلامى و روايات كثيره است . با اين وجود ، نظريهء دوم ( لزوم پرداخت كل مهريه مطلقا ) خالى از قوت نيست و البته همانطور كه برخى فقيهان شيعه بيان كرده‌اند ، احتياط آن است كه زوجين در مسألهء مهريه پس از تغيير جنسيتِ يكى از زوجين ، با يكديگر مصالح كنند .\r\n\r\nمبحث دوم : تغيير جنسيت و مسألهء مهريه در عقد موقت\r\nيكى از تمايزهاى اصلى نكاح موقت با نكاح دايم اين است كه مهر در نكاح دايم ، ركن اصلى نيست ، ولى در نكاح موقت ، ركن اصلى محسوب است و از اين رو ، چنان‌چه در عقد موقت ، مهر ذكر نشود نكاح باطل است . مبانى فقهى اين وجه تمايز ، آن است كه نكاح موقت ، به موجب روايات و نصوص واصله ، هر چند از مصاديق اجاره نيست و از جهاتى با اجاره متفاوت است ، ولى مشابهت زيادى با اجاره دارد و از اين رو ، مهريه در آن به منزلهء عوض در اجاره است و بنابراين ، شرط صحت است . از جمله آن‌كه امام ( ع ) مىفرمايد : إنَّهُنَّ مُستأجراتٌ « 1 » ، يعنى زنانى كه\r\n\r\n\r\n","description":"","footnote":"\r\n( 1 ) . شيخ حر عاملى ، وسائل الشيعه ، باب 4 از ابواب متعه ، حديث 2 .\r\n","page_name":" 305 ","page_number":305},
  {"content":"\r\n\r\nبه نكاح موقت در مىآيند ( گويى ) اجير شده‌اند و به اين مضمون روايات متعددى وارد شده است . « 1 » در هر حال ، هرگاه ازدواج موقت بين مرد و زنى منعقد شود و يكى از زوجين تغيير جنسيت دهد ، وضعيت مهريه چگونه خواهد بود . اين مسأله را در دو گفتار زير بررسى مىكنيم :\r\n\r\nگفتار اول : تغيير جنسيت زوج در عقد موقت و مسألهء مهريه\r\nبراى مثال ، ازدواج موقت ميان مرد و زنى براى مدت شش ماه و به مهريهء شش عدد سكه منعقد شده است . آن‌گاه مرد پس از اتمام ماه سوم ، تغيير جنسيت مىدهد . طبيعى است كه ازدواج موقت باطل مىشود ؛ چون موضوع ازدواج كه « مرد و زن » بوده ، به « دو زن » تبديل شده است . هم‌چنين مرد سابق موظف است تمام مهريه را به زوجهء سابق خويش پرداخت كند ؛ چه اين‌كه وى خودش موجب بطلان ازدواج گشته است و موضوع ازدواج با تغيير جنسيت او از بين رفته است و زوجه در از بين بردن موضوع ازدواج ، نقشى نداشته است . تغيير جنسيت زوج ، مانند انصراف زوج از ادامهء ازدواج موقت و يا بذل مدت مىباشد . هرگاه زوج در عقد موقت ، بقيهء مدت را بذل كند و به ازدواج موقت خاتمه دهد ، موظف است مهريهء بقيهء ايام را نيز به زوجه پرداخت كند . و هرگاه قبل از دخول ، مدت را ببخشد و از ازدواج موقت منصرف گردد ، بايد نصف مهريه را پرداخت كند . « 2 »\r\n\r\nگفتار دوم : تغيير جنسيت زوجه در عقد موقت و مسألهء مهريه\r\nهرگاه زوجه بدون كسب اجازه و توافق با زوج ، تغيير جنسيت دهد ، چه تأثيرى در مهريه دارد ؟ مىتوان گفت : ظاهراً ازدواج موقت به مقتضاى روايات اسلامى از « معاوضات » است . به چند روايت در اين باره اشاره مىشود :\r\n\r\n\r\n","description":"","footnote":"\r\n( 1 ) . آيت‌الله محمد حسن نجفى ، جواهر الكلام ، ج 30 ، ص 162 .\r\n( 2 ) . همان ، ج 30 ، ص 166 ؛ تحرير الوسيله ، ج 2 ، ص 289 ؛ الحدائق الناضرة ، ج 5 ، ص 155 به بعد .\r\n","page_name":" 306 ","page_number":306},
  {"content":"\r\n\r\nالف - روايت عبيد بن زراره از پدرش :\r\nبه امام صادق ( ع ) عرض كردم : آيا ازدواج موقت تا چهار زن جايز است ؟ فرمود :\r\nتزوج منهنّ الفاً فإنّهنَّ مستأجرات ؛ « 1 »\r\nبا هزار زن ازدواج كن ؛ زيرا چنين زنانى ، مستأجر شما هستند .\r\nب - روايت محمد بن مسلم از امام باقر ( ع ) ، در مورد ازدواج موقت :\r\nليست من الأربع ؛ لأنّها لا تطلق و لا ترث ( و لا تورث ) ، و إنّما هى مستأجرهء ؛ « 2 »\r\nازدواج موقت منحصر به چهار زن نيست ؛ زيرا آن‌ها طلاق داده نمىشوند و ارث نمىبرند ( و از آن‌ها نيز ارث نمىبرند . ) همانا چنين زنانى مستاجر هستند .\r\nدر هر حال ، عقد موقت - چه به صورت تنزيلى يا حقيقى - از مصاديق اجاره محسوب مىشود و مهريه از اركان مهم عقد موقت است ، به گونه‌اى كه اگر مهريه وجود نداشته باشد ، يا مهريه باطل باشد ( مثل شراب و خوك ) يا مهريه مِلك غير باشد ، عقد موقت باطل خواهد بود ، در حالى كه در عقد دايم ، اگر مهريه ذكر نشود يا عقد دايم مشروط به عدم مهريه منعقد شود ، عقد دايم صحيح است ، اگر چه شرط آن باطل است .\r\nشاهد ديگر در اهميت مهريه در عقد موقت آن است كه فقيهان شيعه معتقدند چنان‌چه در عقد موقت ، زوجه در بخشى از مدت ، تخلف ورزد و از تمكين خوددارى نمايد ، به همان نسبت از مقدار مهريه كاسته مىشود . « 3 » نيز بسيارى از فقيهان شيعه در ازدواج موقت ، مرگ زن در اثناء مدت عقد قبل از وقوع نزديكى را موجب تنصيف مهر دانسته‌اند و مرگ زوجه پس از نزديكى را موجب سقوط ميزانى از مهر به نسبت كل مدت عقد مىدانند . « 4 » از نظر حقوق‌دانان نيز هرگاه زوجه در عقد موقت بعد از نزديكى تمكين نكند ، زوج\r\n\r\n\r\n","description":"","footnote":"\r\n( 1 ) . جامع الاحاديث ، ج 21 ، ص 24 .\r\n( 2 ) . همان ، ص 23 .\r\n( 3 ) . محمد حسن نجفى ، جواهر الكلام ، ج 3 ، ص 168 ؛ تحرير الوسيله ، ج 2 ، ص 289 .\r\n( 4 ) . همان ، ج 30 ، ص 169 .\r\n","page_name":" 307 ","page_number":307},
  {"content":"\r\n\r\nمىتواند به نسبت مدت باقى مانده از مهر او كم كند . « 1 »\r\nبنابراين ، در ازدواج موقت به مدت تخلف از مهر برگردانده مىشود ؛ از اين رو ، اگر زن تغيير جنسيت دهد ، بر او واجب است كه به مقدار زمان تخلف ، مهر را برگرداند . البته اگر زوجه با اجازهء زوج در عقد موقت ، تغيير جنسيت داده باشد ، ضامن نيست ؛ زيرا در اين صورت ، خود شوهر بر آن اقدام كرده است و شايد اجازه دادن او به ابراء و بخشيدن مدت برگردد . « 2 »\r\n\r\nجمع‌بندى و بيان نظريهء مختار\r\nمهريه در عقد موقت بر خلاف عقد دايم ، از اركان مهم عقد مىباشد و عقد موقت از « معاوضات » و يا شبيه « اجاره » مىباشد كه براساس آن ، « مهريه » در مقابل « بُضع زن » يا تمكين زوجه است . هرگاه به اين ركن مهم ، يعنى مهريه خلل وارد شود ( مثلًا مهريه ذكر نشود ) ، عقد موقت باطل است و اگر زوجه در بخشى از مدت عقد موقت ، تمكين نكند ، به همان ميزان از مهريه كاسته مىشود ، ولى اگر زوج در عقد موقت ، بقيهء مدت را بذل كند ، بايد تمام مهريه را پرداخت كند . براين اساس ، اگر زوج در عقد موقت ، تغيير جنسيت دهد ، بايستى تمام مهريه را پرداخت كند ؛ گويا كه مدت را بذل كرده و از ادامهء زندگى منصرف شده است و اگر زوجه در عقد موقت ، تغيير جنسيت دهد ، به مقدار زمان تخلف ، از ميزان مهريه كاسته مىشود .\r\n\r\n\r\n","description":"","footnote":"\r\n( 1 ) . سيد مصطفى محقق داماد ، حقوق خانواده ، ص 320 .\r\n( 2 ) . ر . ك : سيد محسن خرازى ، همان ، فقه اهل البيت ( ع ) ، عربى ، ش 23 ، ص 255 .\r\n","page_name":" 308 ","page_number":308},
  {"content":"\r\n\r\n\r\nفصل چهارم تغيير جنسيت و مسالهء عدّه\r\n\r\nطرح بحث\r\nعِدّه در اصطلاح فقهى عبارت است از : مدتى كه زن آزاد پس از جدايى از شوهر يا كسى كه اشتباهاً با او نزديكى كرده در حالت انتظار است ؛ حال فرقى نمىكند علت جدايى طلاق باشد ، يا فسخ نكاح يا موت يا بذل مدت و يا انقضاى آن . و علت نگه داشتن عِدّه براى زنى كه رابطهء زوجيت او منحل شده ، جلوگيرى از اختلاط نسب است . « 1 » از تعريف عِدّه معلوم مىگردد كه نزديكى ناشى از زنا ، عِدّه ندارد ، هر چند حامله باشد ، ولى وطى به شبهه عدّه دارد ، خواه شوهر داشته باشد يا خير ، و خواه شبهه ، طرفينى باشد يا از طرف واطى . « 2 » قانون مدنى ايران در تعريف عدّه چنين مىگويد :\r\nعِدّه عبارت است از مدتى كه تا انقضاى آن ، زنى كه عقد نكاح او منحل شده\r\n\r\n\r\n","description":"","footnote":"\r\n( 1 ) . ر . ك : سيد مصطفى محقق داماد ، حقوق خانواده ، ص 447 .\r\n( 2 ) . ر . ك : محمد حسن نجفى ، جواهر الكلام ، ج 32 ، ص 264 ؛ امام خمينى ، تحرير الوسيله ، ج 2 ، ص 344 .\r\n","page_name":" 309 ","page_number":309},
  {"content":"\r\n\r\nاست ، نمىتواند شوهر ديگر اختيار كند . « 1 »\r\nيكى از پرسش‌هاى مطرح در بحث تغيير جنسيتِ يكى از زوجين ، مسألهء لزوم يا عدم لزوم عِدّه پس از تغييرجنسيتِ يكى از آن دو است . آيا پس از تغيير جنسيت و بطلان نكاح سابق ، عده ( مانند : عِدّهء طلاق يا عِدّهء فسخ ) لازم است يا خير ؟\r\nاين مسأله را در سه مبحث زير مورد بررسى قرار مىدهيم :\r\n\r\nمبحث اول : تغيير جنسيت زوجه و مسألهء عدّه\r\nهرگاه زوجه به هر دليلى تغيير جنسيت دهد و به مرد تبديل شود ، چنان‌چه اين فرد قصد ازدواج فورى داشته باشد ، مىتواند ازدواج كند ، يا اين‌كه بايد عده طلاق يا فسخ نكاح نگه دارد ؟\r\nالبته عدهء طلاق يا عدهء فسخ در صورتى است كه بين زوجين قبل از تغيير جنسيت آميزش صورت گرفته باشد ، ولى اگر قبل از تغيير ، مباشرتى نبوده ، لزوم عده منتفى مىگردد .\r\nتوضيح بيش‌تر آن كه ، اگر زوجين به دليل طلاق يا فسخ نكاح يا انفساخ از يكديگر جدا شوند ، از دو حالت خارج نيست : يا اين‌كه قبلًا ميان آن دو آميزش وجود داشته يا نه . در صورت اول ، زوجه لازم است پس از جدايى به مدت سه طهر يا سه ماه ، از ازدواج مجدد خوددارى كند و پس از اتمام مدت عده ، مجاز به ازدواج مجدد است ، اما چنان‌چه قبل از جدايى ميان آن دو مباشرتى نبوده و آن گاه به دليل طلاق يا فسخ از يكديگر جدا شوند ، زن مىتواند بلافاصله با مرد ديگرى ازدواج مجدد نمايد و سپرى كردن دوران عِدّه ، لزومى ندارد . البته « عدهء وفات » در هر حال لازم است ، چه ميان آن دو مباشرتى صورت گرفته باشد يا نه .\r\nبا اين توضيح ، اين پرسش مطرح است چنان‌چه ميان زوجين كه قبلًا آميزش صورت\r\nگرفته و زوجه تغيير جنسيت داده ، آيا نگه داشتن عده ( مانند : عدهء طلاق يا عدهء فسخ )\r\n\r\n\r\n","description":"","footnote":"\r\n( 1 ) . قانون مدنى ايران ، مادهء 1150 .\r\n","page_name":" 310 ","page_number":310},
  {"content":"\r\n\r\nلازم است يا وى پس از تغيير جنسيت مىتواند با جنس مخالف ازدواج كند ؟\r\nدر پاسخ مىگوييم : نگه داشتن عده لازم نيست و زن پس از تغيير جنسيت مىتواند بلافاصله با جنس مخالف ازدواج كند .\r\nبراى اثبات ادعاى فوق بايد گفت : عده و احكام ديگر مانند حيض و نفاس از احكام ويژهء زنان است و وجوب اين عناوين از نظر حدوث و بقا دائر مدار وجود « زن » است . پس وقتى « زن » به دليل تغيير جنسيت از « زن بودن » خارج گردد و تبديل به مرد شود ، لامحاله عِدّه نيز ساقط مىگردد . « 1 » به عبارت ديگر ، حكم عده ، بدون ترديد از احكامى است كه به زنان اختصاص دارد و احتمال ثبوت آن بر مردان وجود ندارد . بنابراين ، به صرف اين‌كه زن به مرد تغيير جنسيت پيدا كرد ، از تحت موضوع حكم خارجى مىشود و وجوب نگه‌داشتن عدّه از عهدهء وى ساقط مىگردد ، « 2 » و معنا ندارد با از بين رفتن موضوع ، حكم باقى باشد ؛ چنان‌چه ساير احكام نيز با منتفى شدن موضوعشان باقى نمىمانند ، مانند : حرمت نگاه كردن به او و وجوب پوشش بر او . « 3 » آيت‌الله سيد محمّد صدر مىگويد :\r\nترديدى نيست كه زوجه پس از تغيير جنسيت ، مشمول « احكام مردان » مىگردد و « احكام زنان » از وى برداشته مىشود . « 4 »\r\n\r\nمبحث دوّم : تغيير جنسيت زوج ( شوهر ) و مسألهء عِدّه\r\nاگر شوهر ، تغيير جنسيت دهد و به زن تبديل شود ، طبيعى است كه ازدواج سابق وى\r\nمنحل مىگردد ، ولى وى به عنوان « زن » ، آيا موظف به نگه داشتن عدّه است يا نه ؟\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيله ، ص 200 : « لانّ العدة و الحيض و النفاس و غيرها من احكام النساء ، فوجوبها حدوثاً و بقاءًا دائر مدار كونها امرأة ، فمع زوال المرأة عن كونها مرأة يسقط حكم العدة لا محالة » .\r\n( 2 ) . ر . ك : محمد مؤمن ، كلمات سديدهء فى مسائل جديدهء ، ص 115 .\r\n( 3 ) . ر . ك : سيد محسن خرازى ، تغيير الجنسية ، فقه اهل البيت عليهم السلام ، عربى ، ش 23 ، ص 254 .\r\n( 4 ) . سيد محمد صدر ، ماوراء الفقه ، ج 6 ، ص 144 : « لا شك أنّها بعد التحول تصبح مشمولة لاحكام الرجال و تنتفى عنها أحكام المرأة » .\r\n","page_name":" 311 ","page_number":311},
  {"content":"\r\n\r\nاين مسأله ، يعنى تبديل مرد به زن ، تنها مورد توجه يك تن از فقيهان شيعه قرار گرفته است .\r\nآيت‌الله سيد محمد صدر معتقد است نگه داشتن عده لازم نيست . وى مىگويد :\r\nهرگاه مرد ( شوهر ) به زن تبديل شود ، ازدواجش باطل مىشود و نگه داشتن عدّه بر وى واجب نيست . « 1 » دليل مطلب آن است كه هر گاه ميان زوجين مباشرت صورت گرفته باشد ، نگه داشتن عده واجب مىگردد ، و فرض اين است كه شوهر به زن تبديل گشته و وى ( زن ) پس از تغيير جنسيت ، هنوز مباشرتى نداشته تا عده بر وى واجب باشد . از اين رو ، وى مىتواند فوراً با جنس مخالف ازدواج كند . آيت‌الله سيد محمد صدر در اين‌باره چنين مىگويد :\r\nهنگامى كه پس از تغيير جنسيتِ شوهر ( تبديل وى به زن ) ازدواج منتفى گشت ، عده بر وى واجب نيست ؛ چون به طور قطع ، وى « زوجهء مدخول بها » نبوده است . پس وى اين حق را دارد فوراً ( و بدون نگه داشتن عده ) با هر مردى كه مىخواهد ازدواج كند . « 2 » پرسش ديگر آن است كه هرگاه انحلال نكاح در اثر تغيير جنسيت زوج باشد ، عدّه بر زن ( زوجه ) لازم است يا خير ؟ بىشك پاسخ مثبت است . چون فرض اين است كه زوجه قبلا با زوج مباشرت داشته است و اكنون به دليل تغيير جنسيت شوهرش ، از وى جدا شده است . طبيعى است وى براى ازدواج مجدد بايد عده نگاه دارد .\r\n\r\nمبحث سوم : تغيير جنسيت زوجه در زمان عده\r\nهرگاه زن در دوران عده باشد ، مانند : عدهء طلاق يا عدهء فسخ يا عدهء وفات ، و در اين\r\nهنگام تغيير جنسيت دهد ، آيا لازم است ازدواج مجدد وى ، پس اتمام عده باشد ، يا وى\r\n\r\n\r\n","description":"","footnote":"\r\n( 1 ) . سيد محمد صدر ، منهج الصالحين ، ج 3 ، ص 644 ، مسألهء 3706 : « إذا تحول الرجل إلى إمرأة و كان زوجا . . . . بطل نكاحه . . . . . . و لم تجب عليه العدة » .\r\n( 2 ) . سيد محمد صدر ، ماوراء الفقه ، ج 6 ، ص 138 : « و إذا انتفى النكاح مع زوجته بعد التحول فلا يجب عليها العدة لأنّها ليست زوجة مدخولًا بها جزماً ، بل لها أن تتزوج من تشاء من الرجال فوراً إن إرادت » .\r\n","page_name":" 312 ","page_number":312},
  {"content":"\r\n\r\nمىتواند فوراً ازدواج كند ؟ امام خمينى ( ره ) در اين باره چنين مىگويد :\r\nلو تغير جنس المرأة فى زمان عدّتها سقطت العدة حتى عدة الوفاة ؛ « 1 »\r\nاگر زنى در زمان عِدّه تغيير جنسيت دهد ، عِدّه‌اش ساقط مىشود حتى عِدّه وفات .\r\nاين‌كه عده در اين هنگام ساقط است ، به دليل تبدّل و تغيير موضوع است ؛ چه اين‌كه زن به دليل تغيير جنسيت ، از زن بودن خارج شده و بنابراين ، احكام خاص زنان از وى منتفى مىگردد و احكام مردان بر وى جارى است و معنا ندارد وى در اين حالت ، موظف به تكميل دوران عده باشد . ولى پرسش اين است كه چرا امام خمينى فرمود : « حتى عدة الوفاة » ؛ يعنى حتى عدهء وفات نيز مانند بقيهء عده‌ها ساقط است ؟ به عبارت ديگر ، تأكيد اين امر و آوردن واژهء « حتّى » به چه منظور بوده است ؟\r\nپاسخ : رمز نهفته در عدهء وفات اين است كه عدهء وفات داراى ويژگى خاص است . هدف از عدهء وفات ، براساس روايات اسلامى ، « حِداد » يا « ترك زينت به منظور احترام ميت » است . به همين دليل ، زمان آغاز عدهء وفات ، همان زمان رسيدن خبر مرگ شوهر به زن است ؛ چنان كه در صحيحهء محمد بن مسلم و بُريد بن معاويه و زُراره از امام باقر ( ع ) نقل شده كه حضرت در مورد زنى كه شوهر غايبش بميرد ، فرمود :\r\nالمتوفّى عنها تعتدّ من يوم يأتيها الخبر ؛ لأنّها تحدّ عليه ؛ « 2 » زنى كه شوهرش فوت كرده از روزى كه خبر مرگ شوهر به او مىرسد بايد عدّه نگه دارد ؛ زيرا زن بايد براى احترام شوهرش ترك زينب نمايد .\r\nهرگاه تغيير جنسيت زن ، در زمان عدهء وفات صورت پذيرد ، ممكن است اين احتمال داده شود كه وى فقط پس از اتمام دوران عده ، مىتواند با جنس مخالف ازدواج كند ، ولى امام خمينى در پاسخ اين احتمال مىفرمايد : حتى عدهء وفات نيز ساقط\r\nاست . بنابراين ، وى مىتواند پس از تغيير جنسيت بلافاصله ازدواج كند . دليل آن واضح\r\n\r\n\r\n","description":"","footnote":"\r\n( 1 ) . امام خمينى ، تحرير الوسيله ، ج 2 ، ص 559 .\r\n( 2 ) . شيخ حر عاملى ، وسائل الشيعه ، ج 15 ، ص 446 ، باب 28 از ابواب عِدَد ، حديث 3 .\r\n","page_name":" 313 ","page_number":313},
  {"content":"\r\n\r\nاست ؛ زيرا عده بر زنان واجب است و در صورتى كه زن تغيير جنسيت بدهد از موضوع حكم خارج مىشود و معنا ندارد با از بين رفتن موضوع ، حكم باقى باشد .\r\n\r\nمبحث چهارم : بررسى و تحليل چند فتواى فقهى در بحث « تغيير جنسيت و عِدّه »\r\nدر پرسش و پاسخ از آيت‌الله سيد على خامنه‌اى چنين آمده است :\r\nآيا . . . . مردانى كه قبلًا زن بوده‌اند و با تغيير جنسيت به مرد تبديل شده‌اند ، كه همگى آن‌ها حامله شدنشان محال است ، در نگه داشتن عده آيا به دختران قبل از بلوغ ( غير مدخوله ) و يائسه ملحق مىشوند ؟\r\nپاسخ : ملحق نيستند . « 1 » دليل حكم فوق شايد اين باشد كه اساساً موضوع عوض شده و اگر تغيير جنسيت واقعى باشد ، زن پس از تغيير جنسيت به گروه مردان ملحق است . بنابراين ، الحاق آنان به دختران قبل از بلوغ و زنان يائسه بىمعنا است . هم‌چنين آيت‌الله سيد على سيستانى « 2 » و آيت‌الله محمد فاضل لنكرانى « 3 » معتقدند كه مردانى كه قبلًا زن بوده‌اند و با تغيير جنسيت به مرد تبديل شده‌اند ، از نظر حكم عدّه ، به دختران قبل از بلوغ و زنان يائسه ملحق نيستند .\r\nنيز آيت‌الله محمد فاضل لنكرانى در جاى ديگر چنين تأكيد مىكنند :\r\nاگر زن هنگامى كه در عدّه است تغيير جنسيت دهد ، باقى ماندهء عده‌اش ساقط مىشود و ديگر لازم نيست بقيهء عدّه را نگه دارد حتّى اگر در عدهء وفات باشد . « 4 »\r\nدر پرسش و پاسخ از آيت‌الله محمد ابراهيم جناتى چنين آمده است :\r\nسؤال : زنى كه در زمان عدّه ، تغيير جنسيت داده وظيفه‌اش چيست ؟\r\nجواب : اگر كسى در زمان عده ، تغيير جنسيت دهد ، عده‌اش ساقط است حتى\r\nعدهء وفات . « 5 »\r\n\r\n\r\n","description":"","footnote":"\r\n( 1 ) . ر . ك : مركز تحقيقات فقهى قوه قضائيه ، گنجينهء آراى فقهى قضايى ، پاسخ سؤال 5280 .\r\n( 2 ) . ر . ك : مركز تحقيقات فقهى قوهء قضائيه ، مجموعهء آراى فقهى قضايى در امور حقوقى ، نكاح ، ج 1 ، ص 50 - 52 .\r\n( 3 ) . ر . ك : همان ، ص 50 - 53 ؛ گنجينهء آراى فقهى قضايى ، پاسخ سوال 5751 .\r\n( 4 ) . ر . ك : غلام حسين خداداى ، احكام پزشكان و بيماران ( فتاوى آيت‌الله فاضل لنكرانى ) ، ص 141 .\r\n( 5 ) . محمد ابراهيم جناتى ، رساله توضيح المسائل ( استفتاءآت ) ، ج 2 ، ص 256 .\r\n","page_name":" 314 ","page_number":314},
  {"content":"\r\n\r\nبا ملاحظه فتواى فوق ، معلوم مىشود كه پاسخ به نوعى عام و كلى است ؛ چه اين‌كه سؤال در مورد « زنى » است كه در زمان عده ، تغيير جنسيت داده است ، ولى پاسخ در مورد « كسى » است كه در اين حالت شامل مرد هم مىشود . بنابراين ، اگر زوج ( شوهر ) نيز تغيير جنسيت دهد و زن گردد ، موظف به نگه داشتن عِده نيست ( رجوع به گفتار دوم ) .\r\nآيت‌الله سيد محسن خرازى در مورد تغيير جنسيت زن در زمان عده ، چنين مىگويد :\r\nاگر جنس زن در زمان عدهء او تغيير كند ، عدهء او ساقط است حتى اگر عدهء وفات باشد . « 1 »\r\n\r\nجمع بندى و بيان نظريهء مختار\r\nبا توجه به مطالب پيش گفته ، اين نتيجه به عنوان يك « قاعدهء كلى » به دست مىآيد كه هرگاه پس از ازدواج ، يكى از زوجين تغيير جنسيت دهد ، عده مطلقا ساقط است ؛ چه مرد ( شوهر ) تغيير جنسيت دهد ، يا زن ( زوجه ) ، و يا اين‌كه تغيير جنسيت زوجه در زمان عده باشد . در سقوط عدّه هم فرقى نيست بين انواع عده‌ها : چه عدهء طلاق باشد ، يا عدهء فسخ و يا حتى عدهء وفات . مهم‌ترين دليل در اين باره ، تبدل و تغيير موضوع است و اين‌كه عده ، مخصوص زنان است . پس هرگاه موضوع عوض شود ، حكم نيز عوض مىشود . از اين رو ، عده ساقط است .\r\nتوجه به اين نكته ضرورى است كه اگر تغيير جنسيت زن به مرد به صورت واقعى نباشد و بلكه تنها تغيير جنسيت به صورت ظاهرى و غير واقعى باشد و بر اثر اين عمل ، رحم زن اخراج گردد ، عدّهء اين قبيل افراد ( زنان فاقد رحم ) ساقط نيست و بر حسب فتواى اكثر فقهاى معاصر ، عِدّه آنان سه ماه است و مطابق نظر برخى از فقها ( آيت‌الله\r\nمحمد مؤمن ) عدهء آنها ساقط است . آرى ، اگر تغيير جنسيت به طور واقعى باشد ، عدهء ساقط است .\r\n\r\n\r\n","description":"","footnote":"\r\n( 1 ) . ر . ك : شهاب الدين صدر ، خلاصهء اولين مقالات كنگره پزشكى قانونى كشورهاى اسلامى ، ص 62 .\r\n","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\n\r\nبخش چهارم روابط زوجين پس از تغيير جنسيت نسبت به اولاد\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\nفصل اول تغيير جنسيت و مسألهء عناوين نسبى\r\nمنظور از « عناوين نسبى » عناوينى مانند : برادر ، خواهر ، عمو ، عمه ، دايى ، خاله ، و نيز پدر و مادر است . منظور ما از « نَسَب » ، « نَسَب شرعى » است و نه « نَسَب لغوى » . و مراد از نَسَب شرعى ، نَسَبى است كه از نكاح صحيح يا مِلك يمين پديد آيد . اگر غير اين باشد ، مانند نَسَب حاصل از زنا ، نسب شرعى نيست ، بلكه نَسَب لغوى است . البته نَسَب ناشى از وطى به شبهه ، شرعى است .\r\nاطراف نسب عبارت است از : پدر و مادر ، برادر و خواهر ، عمو و عمه ، دايى و خاله .\r\nدر تعريف نَسَب گفته شده است : نَسَب عبارت است از ارتباط دو نفر از طريق ولادت يكى از ديگرى ( مثل رابطه والدين و فرزند ) ، يا دو نفر از يك منشأ واحد ( مانند رابطه برادر و خواهر ) . « 1 » هرگاه فردى تغيير جنسيت دهد ، چه تأثيرى بر اين عناوين دارد ؟ پاسخ به اين پرسش را در ضمن چند مبحث مورد بررسى قرار مىدهيم .\r\n\r\n\r\n","description":"","footnote":"\r\n( 1 ) . محمد حسن نجفى ، جواهر الكلام ، ج 29 ، ص 238 ؛ ج 39 ، ص 7 : « النسب : الاتصال بالولادهء بإنتها ، احدهما إلى الآخر ، او إنتهائهما إلى ثالث . . . » .\r\n","page_name":" 319 ","page_number":319},
  {"content":"\r\n\r\n\r\nمبحث اول : تغيير جنسيت برادر يا خواهر\r\nهرگاه برادر تغيير جنسيت دهد ، خواهر مىشود و هرگاه خواهر تغيير جنسيت دهد ، برادر مىشود . به طور كلى ، در تغيير جنسيت برادر يا خواهر بايد دو نكته زير را مد نظر قرار داد :\r\nنكته اول آن‌كه منظور از « انتساب » ، « قرابت نسبى » است . منظور از قرابت نسبى ، تولد يكى از ديگرى ، مانند رابطه يا نسبت ميان « پدر و فرزند » يا « مادر و فرزند » ؛ و يا تولد دو نفر از يك منشأ واحد ، مثل نسبت دو برادر يا دو خواهر يا يك برادر و يك خواهر نسبت به يكديگر .\r\nپس از تغيير جنسيت ، قرابت نسبى از بين نمىرود . چنان‌چه « فرزند » تغيير جنسيت دهد ، وى هم چنان فرزند همان پدر و مادر است . به عبارت ديگر ، رابطه يا نسبت « پدر و فرزند » و نيز نسبت « مادر و فرزند » در قبل و پس از تغيير جنسيت ، تغيير نمىكند .\r\nنكته دوم آن‌كه هر عنوان نَسَبى ، به قرينهء خودش تبديل مىشود ، يعنى عنوان برادر به خواهر و عنوان خواهر به برادر تبديل مىشود . براى تعويض نسبت مىتوان دو دليل يا مؤيد زير را بيان داشت :\r\nدليل اول : عنوان « برادر » براى فرد مذكر است و نيز عنوان « خواهر » براى فرد مؤنث است . « 1 » طبيعى است وقتى مرد به زن يا برعكس تبديل مىشود ، عناوين آن نيز تغيير مىكند . گويا عناوين « برادر و خواهر » همانند « حكم » هستند كه به تبع تغيير موضوعات ( مرد و زن ) ، تغيير مىكنند .\r\nدليل دوم : معيار در صدق عناوينى مانند : برادر و خواهر ، حالت كنونى آنان است . « 2 » معنا ندارد كه مردى به زن تبديل شود ، در عين حال ، حالت سابق آن نيز باقى باشد .\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيله ، ص 202 .\r\n( 2 ) . ر . ك : محمد مؤمن ، كلمات سديدهء فى مسائل جديدهء ، ص 116 - 117 .\r\n","page_name":" 320 ","page_number":320},
  {"content":"\r\n\r\n\r\nگفتار اول : تأثير تغيير جنسيت بر قرابت‌هاى سببى و رضاعى\r\nآن‌چه در مورد قرابت نسبى بيان شد ، در مورد قرابت سببى و قرابت رضاعى نيز جارى است . براى مثال ، قرابت يك شخص با برادر همسر يا خواهر همسر از نوع قرابت سببى است . پس هرگاه برادر همسر ، تغيير جنسيت دهد ، به « خواهر زن » تبديل مىشود و هرگاه خواهر همسر تغيير جنسيت دهد ، به « برادر زن » تبديل مىشود .\r\nنيز در مورد « قرابت رضاعى » همين حكم جارى است . براى مثال ، خواهر رضاعى پس از تغيير جنسيت به « برادر رضاعى » تبديل مىشود و برادر رضاعى پس از تغيير جنسيت به « خواهر رضاعى » تبديل مىشود .\r\n\r\nگفتار دوم : تغيير جنسيت دو برادر\r\nهرگاه دو برادر تغيير جنسيت دهند اولًا ، انتساب ( قرابت نسبى ) ميان آن دو از بين نمىرود ؛ ثانياً ، دو برادر به دو خواهر تبديل مىشوند ، خواه تغيير جنسيت آن دو به صورت همزمان ( مقارن ) باشد ، يا به صورت غير همزمان ( غير مقارن ) ، ولى در هر حال ، فرض اين است كه دو تغيير جنسيت به وسيلهء دو برادر صورت گرفته است ، در حالى كه در مورد قبل ، تنها يك تغيير جنسيت توسط برادر يا خواهر صورت گرفته بود .\r\n\r\nگفتار سوم : تغيير جنسيت دو خواهر\r\nهرگاه دو خواهر تغيير جنسيت دهند ، اولًا ، انتساب ( قرابت نسبى ) ميان آن دو از بين نمىرود ؛ ثانياً ، دو خواهر به دو برادر تبديل مىشوند . در اين فرض همانند مورد قبل ، دو تغيير جنسيت صورت گرفته است و فرقى نيست در اين‌كه تغيير جنسيت آن دو ، به صورت همزمان ( مقارن ) باشد ، يا به صورت غير همزمان ( غير مقارن ) .\r\n\r\nمبحث دوم : تغيير جنسيت عمو و عمه\r\nدر بحث تغيير جنسيت ، « عمو » و « عمه » كه قرينه يكديگر محسوب مىشوند . پس از تغيير جنسيت عمو ، اولا ، انتساب ( قرابت نسبى ) ميان آن دو از بين نمىرود . منظور از قرابت نسبى در اين جا ، ملاحظهء عمو و عمه نسبت به فرد ثالث است ، و گرنه ملاحظهء\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nآن دو نسبت به يكديگر ، همان رابطهء « برادر و خواهر » است كه قبلًا توضيح آن گذشت .\r\nثانياً ، عمو به عمه و عمه به عمو تبديل مىشود . در اين فرض ، فرقى نمىكند كه تنها يكى از آن دو تغيير جنسيت دهند ، يا اين‌كه هر دو به تغيير جنسيت آورند . در هر حال ، هر عنوان به قرينهء آن عنوان ، تبديل مىشود .\r\n\r\nمبحث سوم : تغيير جنسيت دايى و خاله\r\nاين مورد نيز مانند مورد قبل در مقايسه با فرد ثالث است ، و گرنه ملاحظهء آن دو ( دايى و خاله ) نسبت به يكديگر ، همان عنوان « برادر و خواهر » است . در هر حال ، هرگاه دايى يا خاله تغيير جنسيت دهد ، اولًا ، انتساب ( قرابت نسبى ) ميان آن دو از بين نمىرود . ثانياً ، دايى به خاله و خاله به دايى تبديل مىشود . در اين حكم فرقى نمىكند كه يكى از آن دو تغيير جنسيت دهد ، يا هر دو به تغيير جنسيت روى آورند .\r\n\r\nمبحث چهارم : تغيير جنسيت پدر يا مادر\r\nدر اين فرض ، آن دو ( پدر و مادر ) نسبت به فرد ثالث ( فرزند ) ملاحظه مىشود ؛ چه اين‌كه هرگاه آن دو را نسبت به يكديگر مقايسه كنيم ، تغيير جنسيت يكى از آن دو ، باعث بطلان ازدواج مىشود ؛ زيرا پس از تغيير جنسيت ، موضوع ازدواج عوض مىشود و در وضعيت جديد موضوع عبارت است از : « دو مرد » يا « دو زن » . طبيعى است ازدواج دو مرد يا دو زن باطل و حرام است .\r\nپرسش اساسى اين است كه اگر پدر تغيير جنسيت دهد ، آيا عنوان « مادر » را پيدا مىكند ؟ و چنان‌چه مادر تغيير جنسيت دهد آيا عنوان « پدر » را پيدا مىكند ؟\r\nآن چه در مورد تغيير نسبت يا واژگونى نسبت در مورد « برادر ، خواهر » ، « عمو و عمه » و « خاله و دايى » بيان شد ، در مورد « پدر و مادر » جارى نمىشود . به عبارت ديگر ، هرگاه پدر تغيير جنسيت دهد به « مادر » تبديل نمىشود و نيز هرگاه مادر تغيير جنسيت دهد به عنوان « پدر » شناخته نمىشود . بنابراين ، عناوين خانوادگى در بحث تغيير جنسيتِ پدر يا مادر ، استثنايى بر بقيهء موارد عناوين خانوادگى ( مانند : برادر ، خواهر ، عمو و . . . . . ) است . بر اين مطلب مىتوان چند دليل زير را بيان كرد :\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nدليل اول : عرفى بودن عناوين نسبى\r\n« عناوين نسبى » علاوه بر اين‌كه داراى آثار شرعى و حقوقى هستند ، از يك نظر ، عرفى نيز هستند . پس بايد ملاحظه نمود كه آيا اين عناوين عرفاً قابل صدق است يا نه ؟ اگر پدر تغيير جنسيت دهد و به زن تبديل شود ، آيا عرفاً « مادر » محسوب مىشود يا نه ؟ نيز هرگاه مادر تغيير جنسيت دهد ، آيا مرد فعلى ، عرفاً « پدر » محسوب مىشود يا نه ؟\r\nپاسخ منفى است ؛ زيرا هرگاه افراد جامعه با چنين فردى مواجه شوند خواهند گفت : اين « پدرى » است كه تغيير جنسيت داده و در حال حاضر زن است ( نه مادر ) ؛ يا خواهند گفت : اين « مادرى » است كه تغيير جنسيت داده و در حال حاضر مرد است ( نه پدر ) . برخى فقيهان شيعه به دليل « عرف » ، به عنوان دليلى براى اثبات عناوين خانوادگى اشاره كرده‌اند . آيت‌الله محمد مؤمن در اين باره مىگويد :\r\nبعيد نيست كه ادعا شود : پس از تغيير جنسيت مادر ، باز هم وى مادر فرزندانش گفته مىشود و دليل اين مدعا عرف است . « 1 » و اين در حالى است كه در تغيير جنسيت « خواهر و برادر » ، « عمو و عمه » ، « دايى و خاله » اين صدق عرفى مشاهده مىشود . يعنى اگر خواهر ، تغيير جنسيت دهد و به مرد تبديل گردد ، عنوان « برادر » بر وى قابل صدق و جريان است . نيز اگر عمو تغيير جنسيت دهد و زن گردد ، عرفاً عنوان « عمه » بر وى قابل صدق است و نيز اگر دايى تغيير جنسيت دهد ، عرفا عنوان خاله بر وى قابل جريان است . آيت‌الله سيد محسن خرازى نيز به مسألهء « صدق عرفى » به عنوان دليلى براى اثبات يا نفى عناوين خانوادگى تأكيد مىكند :\r\nبعد از تغيير جنسيت هم اين شخص [ پدر تغيير جنسيت داده 
  ] همان است . و لذا عنوان پدر در حال حاضر نيز حقيقتاً بر او صدق مىكند از باب مشتق بر كسى كه به مصدر اين مشتق الان متصف است ؛ زيرا اگر فرزند اين زن بگويد :\r\n\r\n\r\n","description":"","footnote":"\r\n( 1 ) . محمد مومن ، كلمات سديدهء فى مسائل جديدهء ، ص 115 .\r\n","page_name":" 323 ","page_number":323},
  {"content":"\r\n\r\n« پدر من همين زن است جز اين‌كه وى پيش از اين مرد بوده و اكنون زن شده » ، سخن او درست است و هيچ كس نمىتواند آن را انكار كند . « 1 »\r\n\r\nدليل دوم : صدق عنوان پدر و مادر براساس زمان انعقاد نطفه\r\nاز نظر شرعى ، پدر كسى است كه فرزند از نطفه ( اسپرم ) وى به وجود آمده باشد . پس از تغيير جنسيت پدر يا مادر ، بايد حالت سابق ، يعنى زمان انعقاد نطفه را ملاحظه كرد و نه حالت كنونى . از اين رو ، امام خمينى مىفرمايد :\r\nوالظاهر أنّ اختلافهما فى الإرث به لحاظ حال انعقاد النطفهء ؛ « 2 »\r\nظاهر آن است كه اختلاف آن دو در ارث ، به لحاظ حال انعقاد نطفه است .\r\nالبته كلام فوق در بحث ارث است ، ولى بحث « عناوين نسبى » با بحث « ارث » داراى ارتباط مىباشد . بنابراين ، مىتوان گفت : اگر پدر تغيير جنسيت دهد ، زن فعلى ، مادر محسوب نمىشود ؛ چه اين كه ، شخص فعلى ، وضع حمل نداشته است و نسبت « مادر و فرزند » وقتى صحيح است كه فرزند در رحم وى پرورش يافته باشد و آن زن ، بچه را به دنيا آورده باشد .\r\nالبته در غالب موارد ، « وضع حمل » و « تولد فرزند از مادر » وجود دارد و در برخى موارد شاهد تولدهاى آزمايشگاهى يا تولدهاى خارج رحم هستيم . پس تعبير دقيق‌تر در مورد نسبت « مادر و فرزند » آن است كه گفته شود : مادر كسى است كه فرزند از تخمك او به وجود آمده است .\r\nبا اين توضيح معلوم مىشود كه هرگاه پدر تغيير جنسيت دهد ، زن فعلى ، مادر محسوب نمىشود ؛ چون فرزند از تخمك او به وجود نيامده است . آيت‌الله محمد مؤمن مىگويد :\r\nپدر كسى است كه از نطفهء او ، فرزند به وجود آمده باشد و اين عنوان ، بر كسى كه فرزند را در شكم خود حمل كرده و سپس او را زاييده ، صدق نمىكند ،\r\n\r\n\r\n","description":"","footnote":"\r\n( 1 ) . سيد محسن خرازى ، تغيير الجنسيهء ، فقه اهل البيت عليهم السلام ، عربى ، ش 23 ، ص 258 .\r\n( 2 ) . امام خمينى ، تحرير الوسيلة ، ج 2 ، ص 559 .\r\n","page_name":" 324 ","page_number":324},
  {"content":"\r\n\r\nبلكه بعيد نيست كه ادعا شود : پس از تغيير جنسيت مادر ، باز هم وى مادر فرزندانش گفته مىشود و دليل اين مدعا عرف است .\r\nبه عبارت ديگر ، در صدق عنوان « پدر و مادر » ، نمىتوان حالت كنونى ( وضعيت پس از تغيير جنسيت » را مد نظر قرار داد ، در حالى كه در صدق عنوان « برادر ، خواهر ، عمو و . . . . » وضعيت كنونى ملاحظه مىشود . به عبارت ديگر ، در صدق عنوان « پدر و مادر » حالت سابقه ، يعنى زمان انعقاد نطفه ملاحظه مىشود . پس « پدر » كسى است كه در زمان انعقاد نطفه ، فرزند از اسپرم او به وجود آمده است و « مادر » كسى است كه فرزند از تخمك او به وجود آمده است و اين وضعيت با تغيير جنسيت ، عوض نمىشود .\r\n\r\nمبحث پنجم : تغيير جنسيت پدر بزرگ و مادر بزرگ و عناوين نسبى\r\nمطلبى كه در مورد « پدر و مادر » بيان شد ، در مورد « پدر بزرگ و مادر بزرگ » نيز جارى و صادق است . به عبارت ديگر ، اگر پدر بزرگ تغيير جنسيت دهد ، به « مادر بزرگ » تبديل نمىشود ، و نيز تغيير جنسيت مادر بزرگ ، وى را به « پدر بزرگ » تبديل نمىكند . دليل اين امر ، همان است كه در مورد « پدر و مادر » بيان شد . آيت‌الله محمد مؤمن مىگويد :\r\nمنحصر بودن عنوان پدرى و مادرى به پدر و مادر در حالت تشكيل نطفهء بچه ، تنها در خصوص پدر و مادر است و پدر بزرگ و مادر بزرگ نيز چه از لحاظ موضوعى و چه از لحاظ حكمى همانند اين دو هستند . « 1 »\r\n\r\nجمع بندى و بيان نظريه مختار\r\nمنظور از « عناوين نسبى » يا « عناوين خانوادگى » ، عناوينى مانند : برادر ، خواهر ، عمو ، عمه ، دايى ، خاله ، پدر و مادر است . در اين‌كه آيا تغيير جنسيت در تغيير هر يك از عناوين فوق تأثير دارد يا نه ، بايد گفت : عناوين فوق به طور كلى به دو قسم تقسيم مىشوند :\r\n\r\n\r\n","description":"","footnote":"\r\n( 1 ) . همان ، ص 116 .\r\n","page_name":" 325 ","page_number":325},
  {"content":"\r\n\r\n1 . عناوينى كه تغيير جنسيت ، باعث تبديل آن عنوان به قرينهء آن عنوان مىشود ، مانند : « برادر ، و خواهر » ، « دايى ، خاله » و « عمو و عمه » . پس « برادر » با تغيير جنسيت « خواهر » مىشود و « خواهر » با تغيير جنسيت « برادر » مىشود . همين مطلب در مورد عناوين « دايى ، خاله » و « عمو و عمه » نيز جارى است\r\n2 . عناوينى كه تغيير جنسيت باعث تبديل آن عنوان به قرينهء آن نمىشود و منظور از آن ، دو عنوان « پدر و مادر » است .\r\nآن‌چه در مورد تغيير جنسيت يا واژگونى نسبت در بقيهء عناوين گفته شد در مورد « پدر و مادر » جارى نيست . يعنى « پدر » با تغيير جنسيت « مادر » نمىشود و « مادر » پس از تغيير جنسيت عنوان « پدر » را پيدا نمىكند و در حقيقت ، اين مورد استثنايى بر بقيهء عناوين است .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nفصل دوم تغيير جنسيت و مسألهء نفقهء فرزندان و والدين\r\nدر بخش قبل دربارهء « نفقهء زوجه » سخن گفتيم . خلاصهء آن اين بود كه هرگاه يكى از زوجين تغيير جنسيت دهد ، ازدواج آن دو باطل و منحل مىگردد . از اين رو ، آثار ازدواج ، از جمله نفقه نيز از بين مىرود . اكنون تأثير تغيير جنسيت را بر « نفقة فرزندان » و « نفقهء والدين » مورد بررسى قرار مى دهيم :\r\n\r\nمبحث اول : تغيير جنسيت و مسألهء نفقهء فرزندان\r\nتأمين مخارج فرزندان به عهدهء پدر مىباشد و در صورت نبود پدر يا عدم توانايى وى ، به عهدهء پدر بزرگ خواهد بود . چنان‌چه وى ناتوان باشد ، به عهدهء مادر خواهد بود . اين امر مورد تأكيد فقه اسلامى و قانون مدنى ايران است . امام خمينى در اين باره مىگويد :\r\nنفقهء فرزند - مرد باشد يا زن - بر پدرش واجب است و اگر پدرش نباشد و يا فقير باشد بر جدّ پدرى واجب است و با نبود جدّ يا اين‌كه فقير باشد ، بر جدّ پدر واجب است و همين طور الاقرب فالاقرب بالا مىرود و با نبود آن‌ها يا اگر توانايى مالى ندارند بر مادر فرزند واجب است و با نبود يا فقر او ، بر پدر مادر و مادر پدر مادر ، و پدر مادر مادر ، و مادر مادر مادر و\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nهم‌چنين بر الاقرب فالاقرب واجب است . « 1 » قانون مدنى ايران هم در اين باره چنين مىگويد :\r\nنفقهء اولاد بر عهدهء پدر است . پس از فوت پدر يا عدم قدرت او به انفاق ، به عهدهء اجداد پدرى است با رعايت الاقرب فالاقرب . در صورت نبودن پدر و اجداد پدرى و يا عدم قدرت آن‌ها ، نفقه بر عهدهء مادر است . هرگاه مادر هم زنده و يا قادر به انفاق نباشد با رعايت الاقرب فالاقرب به عهدهء اجداد و جدات مادرى و جدات پدرى واجب النفقه است و اگر چند نفر از اجداد و جدات مزبور از حيث درجهء اقربيت مساوى باشند ، نفقه را بايد به حصهء مساوى تأديه كنند .\r\nاكنون اين پرسش مطرح است كه هرگاه پدر يا مادر تغيير جنسيت دهند ، اين امر چه تأثيرى در نفقهء فرزندان دارد . به عبارت ديگر ، آيا پدر يا مادر پس از تغيير جنسيت ، هم چنان موظف به پرداخت نفقهء فرزندان خويش هستند ، يا وجوب نفقه ساقط مىگردد ؟ پاسخ را در ضمن دو گفتار زير مورد بررسى قرار مىدهيم :\r\n\r\nگفتار اول : تغيير جنسيت پدر و مسألهء نفقهء فرزندان\r\nنفقه يا تأمين مخارج فرزندان در وهلهء اول به عهدهء پدر است . حال چنان‌چه وى ، جنسيت خويش را تغيير دهد و به زن تبديل شود ، آيا زن فعلى هم چنان موظف به پرداخت نفقه هست يا نه ؟ دو احتمال زير قابل بررسى است :\r\nاحتمال اول : تغيير جنسيت پدر به زن ، باعث سقوط تمام تكاليفى است كه براى جنسيت سابق وضع شده است . بر اين اساس ، الزام به نفقه با تغيير جنسيت پدر به طور كلى از بين مىرود .\r\nدليل : در توضيح احتمال فوق مىتوان گفت : وجوب نفقه از تكاليف « پدر » است و پدر كسى است كه داراى صفت « رُجوليت » ( مردى ) باشد و هرگاه پدر تغيير جنسيت دهد و به زن تبديل شود از صفت « رجوليت » خارج مىشود . بنابراين ، هرگاه صفت رجوليت وجود نداشت و يا به هر علتى ، از جمله با تغيير جنسيت از بين رفت ، الزام به\r\n\r\n\r\n","description":"","footnote":"\r\n( 1 ) . روح‌الله خمينى ، تحرير الوسيله ، كتاب النكاح ، القول فى نفقة الاقارب ، مسألهء 12 .\r\n","page_name":" 328 ","page_number":328},
  {"content":"\r\n\r\nانفاق نيز ساقط مىشود . به عبارت ديگر ، در مورد زن فعلى ، عنوان « پدر » صادق نيست تا به واسطهء صدق اين عنوان ، او را ملزم به پرداخت نفقهء فرزند كرد . آيت‌الله سيد محمدصدر مىگويد :\r\nپس از تغيير جنسيت پدر ، صفت پدرى زايل مىشود و به دنبال آن ولايت و وجوب نفقه ساقط مىگردد . . . . چون اين احكام براى پدر است و عرفاً اين شخص پدر محسوب نمىشود ، بلكه حقيقتاً پدر محسوب نمىشود و اگر چه قبلًا ( قبل از تغيير جنسيت ) اين گونه بود . « 1 »\r\nاحتمال دوم : تغيير جنسيت پدر و تبديل وى به زن ، تأثيرى در وجوب نفقهء فرزندان ندارد و او هم چنان موظف به پرداخت نفقهء فرزندان خويش است .\r\nدليل : دليل احتمال فوق آن است كه تغيير جنسيت پدر ، وى را از « پدر بودن » خارج نمىسازد . به عبارت ديگر ، يكى از دلايل اين امر « صدق عرفى » « 2 » است كه توضيح بيش‌تر آن در فصل گذشته ( عناوين نسبى ) گذشت . هرگاه افراد جامعه با پدرى كه تغيير جنسيت يافته مواجه شوند ، خواهند گفت : « او پدرى است كه تغيير جنسيت داده و درحال حاضر زن شده است » . در حالى كه اگر برادر ، تغيير جنسيت دهد ، عرفاً وى را « خواهر » مىدانند و نيز هرگاه خواهر تغيير جنسيت دهد ، وى از نظر عرف به عنوان « برادر » شناخته مىشود . بنابراين ، هر چند تغيير جنسيت پدر ، وى را از صفت رجوليت ( مرد بودن ) خارج ساخته است ، اما وى را از صفت « پدر بودن » خارج نساخته است و او در قبل و بعد از تغيير جنسيت ، به عنوان « ابّ » ( پدر ) شناخته مىشود و پرداخت نفقهء فرزندان به عهدهء پدر است .\r\nعلاوه بر اين ، به اعتقاد فقيهان شيعه ، « 3 » « پدر » كسى است كه از نطفهء وى ، فرزند به وجود\r\n\r\n\r\n","description":"","footnote":"\r\n( 1 ) . محمد صدر ، ماوراء الفقه ، ج 6 ، ص 138 : « تنتفى بعد التحول : صفهء الأبوة عن أولاده بما يتبعها من انتفاء الولاية و وجوب النفقة . . . . لأنّ تلك الأحكام واردة على الأب و هذه ليست أباً عرفاً بل ليست أباً حقيقة ايضاً ، و إن كانت كذلك فى وقت سابق » . و نيز نگاه كنيد ص 143 از همين كتاب .\r\n( 2 ) . ر . ك : سيد محسن خرازى ، تغيير الجنسية ، فقه اهل البيت ، ش 23 ، ص 258 ؛ محمد مؤمن ، كلمات سديدة فى مسائل جديدهء ، ص 115 .\r\n( 3 ) . ر . ك : روح‌الله خمينى ، تحرير الوسيله ، ج 2 ، ص 559 ؛ محمد مؤمن قمى ، كلمات سديدهء ، ص 115 .\r\n","page_name":" 329 ","page_number":329},
  {"content":"\r\n\r\nآمده باشد و اين امر ، با تغيير جنسيتِ پدر از بين نمىرود ؛ زيرا پس از تغيير جنسيت مىتوان گفت : اين فرزند از نطفهء ( اسپرم ) مردِ تغيير جنسيت يافته به وجود آمده است . از اين رو ، در صدق عنوان « پدر » حالت سابقه يا زمان انعقاد نطفه ملاحظه مىشود .\r\nاز راه ديگر مىتوان وجوب نفقهء فرزندان را اثبات كرد . البته اين استدلال براى كسانى مفيد است كه معقتدند : با تغيير جنسيت پدر ، وى به « مادر » تبديل مىشود .\r\nبر اساس فقه اسلامى « 1 » و قانون مدنى ايران « 2 » هرگاه پدر يا جدّ پدرى نباشد ، يا توان مالى نداشته باشند و مادر داراى توان مالى باشد ، نفقهء فرزندان به عهدهء مادر است . براساس اين فرض ، پدر پس از تغيير جنسيت به مادر تبديل شده است . از اين رو ، در وضعيت جديد ، وى به عنوان مادر ، موظف به تأمين مخارج فرزندان خواهد بود .\r\nالبته لازمهء فرض فوق ، دو مادرى بودن فرزند است : يكى مادر اصلى كه او را به دنيا آورده است ، و دوم پدر كه پس از تغيير جنسيت عنوان مادر را پيدا كرده است و اين امر مستلزم آن است كه نفقه ميان اين دو مادر تقسيم گردد .\r\nنظريهء مختار : با توجه به ادله و قرائن بيان شده در احتمال دوم ، به نظر مىرسد اين احتمال بسيار قوىتر از احتمال اول است . بنابراين ، پدر پس از تغيير جنسيت هم چنان موظف به پرداخت نفقه و مخارج فرزندان خويش است .\r\n\r\nگفتار دوم : تغيير جنسيت مادر و مسألهء نفقهء فرزندان\r\nاين مطلب را در دو حالت زير مورد بررسى قرار مىدهيم :\r\n\r\nحالت اول : تغيير جنسيت مادر با وجود پدر يا جد پدرى\r\nهمانطور كه گذشت تأمين مخارج فرزندان دروهلهء اول به عهدهء پدر است و چنان‌چه پدر وجود نداشته باشد و يا فاقد تمكن مالى باشد ، نفقه به عهدهء جد پدرى است .\r\nچنان‌چه پدر يا جد پدرى و يا هر دو وجود داشته باشند و حداقل يكى از آن‌ها\r\n\r\n\r\n","description":"","footnote":"\r\n( 1 ) . روح‌الله خمينى ، تحرير الوسيله ، كتاب النكاح ، القول فى نفقهء الاقارب ، مسألهء 12 ؛ محمد فاضل لنكرانى ، النكاح ، ص 616 به بعد .\r\n( 2 ) . قانون مدنى ايران ، مادهء 1199 .\r\n","page_name":" 330 ","page_number":330},
  {"content":"\r\n\r\nداراى تمكن مالى باشند و آن گاه مادر ، تغيير جنسيت دهد ، اين امر تأثيرى در نفقهء فرزندان نخواهد داشت ؛ چه اين كه ، اين وظيفه از ابتدا به عهدهء مادر نبوده ، تا آن‌گاه بحث شود كه آيا پس از تغيير جنسيت ، نفقهء فرزندان به عهدهء وى هست يا خير .\r\n\r\nحالت دوم : تغيير جنسيت مادر با نبود پدر و جد پدرى\r\nچنان‌چه پدر يا جدّ پدرى وجود نداشته باشند و يا وجود داشته ولى فاقد تمكن مالى باشند و مادر توان مالى داشته باشد ، پرداخت مخارج فرزندان به عهدهء مادر خواهد بود . در اين حالت كه مادر موظف به پرداخت مخارج فرزندان است ، اگر تغيير جنسيت دهد ، چه تأثيرى در نفقهء فرزندان خواهد داشت ؟ آيا مادر هم چنان موظف به پرداخت نفقه است يا وجوب نفقه پس از تغيير جنسيت وى ساقط مىشود ؟ در پاسخ مىتوان دو احتمال زير را بيان كرد :\r\nاحتمال اول : طبق فرض ، پرداخت نفقه به عهدهء مادر بوده و اكنون پس از تغيير جنسيت از صفت « انوثيت » ( زن بودن ) و « مادر بودن » خارج شده است . بنابراين ، وجوب پرداخت نفقه ساقط است .\r\nاحتمال دوم : هر چند مادر از صفت انوثيت ( زن بودن ) خارج شده است ، ولى از صفت « مادر بودن » خارج نشده است ؛ چه اين‌كه عرفاً اطلاق عنوان « مادر » بر وى صحيح است ، يعنى افراد جامعه در برخورد با اين شخص خواهند گفت : اين شخص ، مادرى است كه تغيير جنسيت داده واكنون مرد شده است .\r\nعلاوه بر اين ، از نظر شرعى مادر كسى است كه فرزند از تخمك وى به وجود آمده و در رحم وى پرورش يافته و مادر او را زاييده باشد . اين صفت هم چنان براى مادر تغيير جنسيت يافته ، قابل صدق واطلاق است . بر خلاف تغيير جنسيت برادر ، خواهر ، عمو ، عمه كه تغيير جنسيت برادر ، وى را به « خواهر » تبديل مىكند و تغيير جنسيت عمو ، وى را به « عمه » تبديل مىكند ؛ يعنى در اين گونه موارد ، تغيير جنسيت هر عنوان باعث به وجود آمدن قرينهء آن عنوان مىشود ، ولى تغيير جنسيت مادر ، وى را به قرينه آن يعنى عنوان « پدر » تبديل نمى كند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nبنابراين ، در قبل و بعد از تغيير جسيت ، تغييرى در عنوان « ام » ( مادر ) به وجود نمىآيد و وى هم چنان موظف به پرداخت نفقه فرزندان خويش است .\r\nاز طريق ديگر مىتوان وجوب اعطاى نفقه فرزندان مادر تغيير جنسيت يافته را اثبات كرد . البته اين استدلال براى كسانى مفيد است كه معتقدند : مادر پس از تغيير جنسيت به پدر تبديل مىشود . نحوهء استدلال اين‌گونه خواهد بود كه مادر پس از تغيير جنسيت به پدر تبديل شده است و وظيفهء اعطاى نفقه در وهلهء اول به عهدهء پدر است . بنابراين ، وى هم چنان موظف به پرداخت نفقهء فرزندان خويش است .\r\nنظريهء مختار : با توجه به ادله و قرائن ، احتمال دوم بسيار قوىتر از احتمال اول است .\r\n\r\nمبحث دوّم : تغيير جنسيت و مسألهء نفقهء والدين\r\nنفقهء اقارب [ مانند پدر و مادر 
  ] عبارت است از : مسكن و البسه و غذا و اثاث البيت به قدر رفع حاجت با در نظر گرفتن درجهء استطاعت منفق . « 1 » نفقهء ابوين با رعايت الاقرب فالاقرب به عهدهء اولاد و اولادِ اولاد است . « 2 » در روابط بين اقارب فقط اقارب نسبى در خط عمودى ، اعم از صعودى يا نزولى ملزم به انفاق يكديگرند . « 3 » كسى مستحق نفقه است كه ندار بوده و نتواند به وسيلهء اشتغال به شغلى وسائل معيشت خود را فراهم نمايد . « 4 » كسى ملزم به انفاق است كه متمكن از دادن نفقه باشد ، يعنى بتواند نفقه بدهد بدون اين‌كه از اين حيث در وضع معيشت خود دچار مضيقه گردد . براى تشخيص تمكن بايد كليهء تعهدات و وضع زندگانى شخص او در جامعه در نظر گرفته شود . « 5 » از نظر فقه اسلامى نيز هرگاه پدر يا مادر از نظر مالى ناتوان باشند ، بر فرزندان وى\r\n\r\n\r\n","description":"","footnote":"\r\n( 1 ) . قانون مدنى ايران ، مادهء 1204 .\r\n( 2 ) . همان ، مادهء 1200 .\r\n( 3 ) . همان ، مادهء 1196 .\r\n( 4 ) . همان ، مادهء 1197 .\r\n( 5 ) . همان ، مادهء 1198 .\r\n","page_name":" 332 ","page_number":332},
  {"content":"\r\n\r\nكه داراى توان مالى هستند ، واجب است مخارج پدر و مادر را تأمين كنند . امام خمينى در اين باره مىگويند :\r\nنفقهء پدر و مادر - در وقتى كه دستشان خالى است - بر فرزند است در صورتى كه داراى تمكن باشد ، مرد باشد يا زن ، و با نبود فرزند يا اين‌كه فرزند فقير باشد ، پس بر فرزند فرزند ( نوه ) است ؛ مقصود پسر پسر يا پسر دختر و دختر پسر يا دختر دختر و همين طور الاقرب فالاقرب . « 1 »\r\nاكنون اين پرسش مطرح است هرگاه فرزند ، اعم از پسر يا دختر تغيير جنسيت دهد ، چه تأثيرى بر نفقهء والدين آنان دارد ؟\r\nدر پاسخ بايد گفت : تغيير جنسيت فرزند ، هيچ تأثيرى در اين حكم شرعى ندارد ؛ چه اين‌كه اين حكم متوجه « فرزند » است و دختر يا پسر بودن نيز تأثيرى در اين حكم شرعى ندارد .\r\nدليل اين امر آن است كه تغيير جنسيت فرزند ، وى را از عنوان « فرزند بودن » خارج نمىسازد . در هر حال ، پسر يا دختر ، چنان‌چه توان مالى داشته باشند ، پس از تغيير جنسيت نيز لازم است نفقهء پدر و مادر فقير خويش را پرداخت كنند .\r\n\r\nجمع‌بندى و بيان نظريه مختار\r\nنفقه در يك تقسيم بندى شامل : نفقهء زوجه ، نفقهء فرزندان و نفقهء والدين است . تأثير تغيير جنسيت بر نفقهء زوجه را در بخش گذشته بيان كرديم .\r\nتغيير جنسيت پدر و تبديل وى به زن ، تأثيرى در وجوب نفقهء فرزندان ندارد و او هم‌چنان موظف به پرداخت نفقهء فرزندان خويش است ؛ چون تغيير جنسيت پدر ، وى را از عنوان « پدر بودن » خارج نمىسازد و عرفاً وى به عنوان پدر شناخته مىشود اگرچه در حال حاضر زن شده است ؛ در حالى كه اگر برادر تغيير جنسيت دهد ، عرفاً وى را « خواهر » مىدانند .\r\n\r\n\r\n","description":"","footnote":"\r\n( 1 ) . روح‌الله خمينى ، تحرير الوسيله ، كتاب النكاح ، القول فى نفقهء الاقارب ، مسألهء 12 .\r\n","page_name":" 333 ","page_number":333},
  {"content":"\r\n\r\nتغيير جنسيت مادر و تبديل وى به مرد ، تأثيرى در نفقهء فرزندان نخواهد داشت ؛ زيرا اين وظيفه از ابتدا به عهدهء مادر نبوده است ، بلكه اين وظيفه در ابتدا به عهدهء پدر است و در نبود پدر ، وظيفهء انفاق به عهدهء جد پدرى است .\r\nآرى ، با نبود پدر و جد پدرى ، و با فرض توان مالى مادر ، وظيفهء پرداخت نفقهء فرزندان به عهدهء مادر خواهد بود و با تغيير جنسيت وى ، اين وظيفه همچنان به عهدهء وى خواهد بود .\r\nضمناً هرگاه پدر و مادر از نظر مالى ناتوان باشند ، بر فرزندان وى كه داراى توان مالى هستند واجب است مخارج پدر و مادر را تأمين كنند و تغيير جنسيت فرزند تأثيرى در اين حكم شرعى ندارد ؛ زيرا اين حكم متوجه « فرزند » است و دختر يا پسر بودن تأثيرى در اين حكم شرعى ندارد .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nفصل سوم تغييرجنسيت و مسألهء ولايت و حضانت كودكان\r\nاز مباحث مهم مربوط به تغيير جنسيت ، تأثير تغيير جنسيت بر ولايت و حضانت كودكان است . اين مسأله را در ضمن دو مبحث پى مىگيريم :\r\n\r\nمبحث اول : تغيير جنسيت و مسألهء ولايت و سرپرستى كودكان\r\nولايت به معنى عام ، سلطه‌اى است كه شخص بر مال و جان ديگرى پيدا مىكند و شامل ولايت پدر و جد پدرى و پيامبر اسلام ( ص ) و حاكم نيز مىشود ، ولى در روابط خانوادگى ، عبارت از اقتدارى است كه قانون‌گذار به منظور ادارهء امور مالى و گاه تربيت كودك ( يا سفيه و مجنونى كه حجرشان متصل به زمان صغر است ) به پدر و جدّ پدرى اعطا كرده است . گاه وصى منصوب از طرف پدر يا جد پدرى را نيز در زمرهء اوليا مىآورند ، « 1 » چنان كه مادهء 1194 قانون مدنى مىگويد : « پدر و جد پدرى و وصى منصوب از طرف يكى از آنان ، ولىّ خاص ناميده مىشود » .\r\nولى بايد دانست كه در عرف حقوق دانان دو اصطلاح « ولايت » و « وصايت » از\r\n\r\n\r\n","description":"","footnote":"\r\n( 1 ) . ناصر كاتوزيان ، حقوق خانواده ، ج 2 ، ص 202 - 203 .\r\n","page_name":" 335 ","page_number":335},
  {"content":"\r\n\r\nيكديگر جدا است و كم‌تر اتفاق مىافتد كه به « وصى » نيز « ولى » گفته شود . به ويژه كه منبع اختيار « ولى » به طور مستقيم قانون است و اعطاى اين سمت به ارادهء اشخاص ارتباط ندارد ، در حالى كه وصى ، نمايندهء ارادى ولى است و حدود اختيار او را نيز پدر يا جد پدرى معين مىكند . به همين جهت نيز در قانون مدنى ، پدر و جدّ پدرى را اولياى قهرى ناميده‌اند . ولايت جد پدرى ، هر چند از نظر قانون و فقه مانند ولايت پدر است ، ولى در رسوم اجتماعى ما منوط بر اين است كه ولايت پدر به دليلى از بين رفته باشد . نيز مادر در هيچ فرضى ولايت قهرى بر كودك ندارد . « 1 » پرسش اساسى اين است كه هرگاه پدر يا مادر تغيير جنسيت دهند ، اين مسأله چه تأثيرى در ولايت و سرپرستى كودكان دارد . اين مطلب را در ضمن دو گفتار زير پى مىگيريم :\r\n\r\nگفتار اول : تغيير جنسيت مادر و مسألهء ولايت و سرپرستى كودكان\r\nهرگاه جنسيت مادر تغيير كند و به مرد تبديل شود ، در صورت نبود پدر يا جدّ پدرى ، آيا بر كودكان ولايت پيدا مىكند يا خير ؟\r\nدر پاسخ بايد گفت : هرگاه مادر تغيير جنسيت دهد ، هيچ‌گاه بر كودكانش ولايت پيدا نمىكند ، بلكه با نبود پدر ، ولايت براى جدّ پدرى و در صورت نبود جدّ پدرى ، ولايت كودكان به عهدهء حاكم شرع خواهد بود . امام خمينى - رحمه الله عليه - در اين باره چنين مىگويد :\r\nلو تغير جنس المرأة لا يثبت لها الولاية على الصغار ، فولايتهم للجدّللاب ، و مع فقده للحاكم ؛ « 2 » اگر جنسيت زن تغيير كند [ و به مرد تبديل شود 
  ] براى وى ، ولايت بر كودكانش ثابت نمىشود ، بلكه ولايت كودكان براى جدّ پدرى است و در صورت نبود جدّ پدرى ، ولايت براى حاكم خواهد بود .\r\n\r\n\r\n","description":"","footnote":"\r\n( 1 ) . همان ، ص 203 .\r\n( 2 ) . روح الله خمينى ، تحرير الوسيله ، ج 2 ، ص 559 ، مسألهء 6 .\r\n","page_name":" 336 ","page_number":336},
  {"content":"\r\n\r\n\r\nدليل اول : ثبوت ولايت بر صغار براى عنوان پدر\r\nمتفاهم عرفى از ادلهء ولايت ، ثبوت ولايت بر صغار به عنوان « ابّ » ( پدر ) است و مادرى كه تغيير جنسيت داده و به مرد تبديل شده ، عرفاً به عنوان پدر شناخته نمىشود و مقتضاى اصل ( استصحاب ) عدم ثبوت ولايت است . « 1 » توضيح بيش‌تر آن كه ، عنوان « پدر و مادر » از عناوين خاص هستند كه هرگاه يكى از آن دو تغيير كند ، به قرينهء آن عنوان تبديل نمىشود ؛ در حالى كه عناوينى مانند : « برادر و خواهر » ، « عمو و عمّه » و « دايى و خاله » از عناوين هستند كه تغيير جنسيت هر يك ، باعث به وجود آمدن قرينهء آن عنوان است ؛ يعنى برادر به خواهر ، و خواهر به برادر تبديل مىشود . نيز عمو به عمه ، و عمه به عمو و همچنين دايى به خاله و خاله به دايى تبديل مىشود . حال آن‌كه تغيير جنسيت باعث تبديل عنوان « پدر » به « مادر » و يا برعكس نمىشود .\r\nبنابراين ، در تغيير جنسيت مادر و تبديل وى به مرد ، عنوان « پدر » براى وى ثابت نيست ، بلكه عرفاً گفته مىشود : اين شخص همان مادرى است كه مرد شده است ( نه پدر ) . پس مىتوان گفت : ما علم داريم كه عنوان « ابّ » حادث نشده است و لااقل در اين امر شك داريم . در حالت شك مىتوان حالت سابقه را استصحاب كرد و حالت سابقه در فرض ما « نبود عنوان پدرى » است . پس در حال حاضر هم عنوان پدرى ثابت نيست و با انتفاى عنوان پدرى ، عنوان ولايت نيز منتفى است .\r\nبا اين توضيح معلوم مىشود كه با نبود پدر ( طبق فرض ) و عدم ثبوت ولايت براى مادر تغيير جنسيت يافته ، ولايت براى جدّ پدرى خواهد بود .\r\n\r\nدليل دوم : معناى پدر از نظر شرعى\r\nاز نظر شرعى ، « پدر » كسى است كه فرزند از منى او به وجود آمده باشد « 2 » و اين عنوان بر كسى كه فرزند را در شكم خود حمل كرده و سپس او را زائيده ، صدق نمىكند ، بلكه عرفا مادر پس از تغيير جنسيت ، هم چنان به عنوان مادر شناخته مىشود . « 3 »\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيله ، ص 201 ؛ محمد مؤمن قمى ، كلمات سديدهء ، ص 115 - 116 .\r\n( 2 ) . ر . ك : سيد محمد صدر ، ماوراء الفقه ، ج 6 ، ص 145 .\r\n( 3 ) . ر . ك : محمد مؤمن ، كلمات سديدهء فى مسائل جديدهء ، ص 115 .\r\n","page_name":" 337 ","page_number":337},
  {"content":"\r\n\r\nلازم به توضيح است كه در شرع اصطلاح خاصى در تعريف پدر وارد نشده است و به اصطلاح « اب » ( پدر ) داراى حقيقت شرعيه يا حقيقت متشرعه نيست ، بلكه شرع نيز همان معناى عرفى « اب » را مورد امضاء قرار داده است و معناى عرفى پدر ، كسى است كه طفل از نطفهء او به وجود آمده باشد .\r\n\r\nگفتار دوم : تغيير جنسيت پدر و مسألهء ولايت و سرپرستى كودكان\r\nهرگاه جنسيت پدر به وسيله عمل جراحى ، تغيير كند ، اين امر چه تأثيرى بر ولايت پدر بر فرزندان دارد ؟ در پاسخ به اين پرسش ، دو ديدگاه وجود دارد :\r\n\r\nديدگاه اول : تغيير جنسيت پدر موجب سقوط ولايت وى است\r\nامام خمينى در اين باره مىگويد :\r\nلو تغير جنس الرجل إلى المخالف فالظاهر سقوط ولايته على صغاره ؛ « 1 » هرگاه جنس مرد به زن تغيير كند ، ظاهر آن است كه ولايت وى بر كودكانش ساقط مىشود .\r\nآيت‌الله سيد محمد صدر نيز همين ديدگاه را مطرح مىكند :\r\nإذا تحول الرجل إلى امرأة و كان زوجاً ، بطلت ولايته ؛ « 2 » هرگاه مرد ( زوج ) به زن تغيير جنسيت دهد ، ولايتش باطل مىشود .\r\n\r\nدليل اول : ولايت براى عنوان پدرى است\r\nولايت اگرچه از امور واضح فقه است و تعداد زيادى از روايات بر آن دلالت دارد ، ولى « ولايت » دائر مدار صدق « ابوّت » ( پدر بودن ) است . « 3 » با تغيير جنسيت پدر و تبديل وى به زن ، عنوان ابوّت از وى زايل مىشود . بنابراين ، ولايت او بر كودكانش نيز ساقط مىگردد . « 4 »\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيلة ، ج 2 ، ص 559 .\r\n( 2 ) . سيد محمد صدر ، منهج الصالحين ، ج 3 ، ص 644 ، مسألهء 3706 .\r\n( 3 ) . ر . ك : محمد مؤمن ، كلمات سديدهء فى مسائل جديدهء ، ص 115 .\r\n( 4 ) . ر . ك : احمد مطهرى ، مستند تحرير الوسيلهء ، ص 200 - 201 .\r\n","page_name":" 338 ","page_number":338},
  {"content":"\r\n\r\n\r\nدليل دوم : ولايت براى عنوان رُجوليت ( مردى ) است\r\nبر فرض بپذيريم كه تغيير جنسيت پدر ، وى را از عنوان « ابّ » ( پدر ) خارج نمىسازد ، ولى بايد گفت : عنوان « ابّ » بايد همراه با صفت « رُجوليت » ( مردانگى ) باشد و فرض اين است كه پدر پس از تغيير جنسيت از عنوان مردى خارج شده و به زن تبديل شده است . بنابراين عنوان ولايت از وى ساقط مىگردد « 1 » .\r\nبررسى دليل اول و دوم\r\nدر جواب دليل اول مىتوان گفت : به صرف تشكيل شدن نطفه از آب شخص ( اسپرم ) ، عنوان پدرى بر او صدق مىكند . براى مثال ، اگر مرد با همسرش مجامعت كند و سپس مرد براى هميشه غايب گردد و فرزند به وجود آيد ، شكى نيست كه آن مرد ، پدر فرزند محسوب مىشود ، در حالى كه هيچ نقشى نداشته مگر ادخال منى در رحم مادر بچه و همين مقدار براى صدق عنوان « ابّ » كافى است ، اگر چه جنسيت او تغيير يابد . « 2 » همانطور كه بارها بيان شد عنوان « ابّ و امّ » از عناوين خاص است كه پس از تغيير جنسيت هر يك ، اين عنوان زايل نشده و صدق عرفى در اطلاق اب و ام باقى خواهد بود . حتى به اعتقاد برخى فقيهان اسلامى مىتوان ولايتى كه قبلًا براى اين شخص وجود داشته ، استصحاب كرد . آيت‌الله محمد مؤمن مىگويد :\r\nممكن است براى كسى اين توهم پيش آيد كه پس از تغيير جنسيت ، موضوع استصحاب باقى نمىماند . به چنين سخنى نبايد گوش فرا داد ، زيرا روشن است كه اين شخص ، همان كسى است كه در پيش ، ولايت او بر فرزندانش ثابت شده بود [ بنابراين موضوع باقى است 
  ] . « 3 » در مقابل ، عده‌اى با استصحاب ولايت به دليل تغيير موضوع ، مخالفند . « 4 »\r\n\r\n\r\n","description":"","footnote":"\r\n( 1 ) . ر . ك : كلمات سديدة ، ص 115 .\r\n( 2 ) . همان ، ص 115 .\r\n( 3 ) . همان ، ص 115 .\r\n( 4 ) . سيد محمد صدر ، ماوراء الفقه ، ج 6 ، ص 138 ؛ سيد محسن خرازى ، تغيير الجنسية ، فقه اهل البيت ( ع ) ، ش 23 .\r\n","page_name":" 339 ","page_number":339},
  {"content":"\r\n\r\nدر پاسخ دليل دوم بايد گفت : از ادلة شرعيه مانند روايات نمىتوان استظهار نمود كه ولايت به حالت « رُجوليت » اختصاص دارد ، بلكه اين معنا قابل استظهار است كه ولايت براى « پدر » است ؛ يعنى آن كسى كه در زندگى زناشويى ، فرزند از منى او ايجاد شده است . بعد از تغيير جنسيت ، بقاى ولايت به وسيلهء استصحاب قابل اثبات است و نمىتوان گفت موضوع تغيير كرده است ؛ چون بديهى است كه اين شخص همان كسى است كه ولايت بر كودكانش ، براى او ثابت بوده و الان استصحاب مىگردد .\r\n\r\nديدگاه دوم : تغيير جنسيت پدر ، تأثيرى در ولايت وى ندارد\r\nبراساس اين ديدگاه ، تغيير جنسيت پدر و تبديل وى به زن ، تأثيرى در ولايت وى بر كودكانش ندارد و همانند حالت قبل از تغيير ، داراى حق ولايت است . اين ديدگاه از قوت بيش‌ترى نسبت به ديدگاه اول برخوردار است . دليل اين ديدگاه همان نكاتى است كه در پاسخ ديدگاه اول بيان شد . از اين رو ، از تكرار آن خوددارى مىشود .\r\n\r\nمبحث دوم : تغيير جنسيت و مسألهء حضانت كودكان\r\nحضانت در لغت به معناى كودك را در آغوش گرفتن و كودك را در بغل گرفتن است . « 1 » و در اصطلاح فقه « 2 » و حقوق مدنى « 3 » پرورش اطفال است به وسيلهء ابوين و اقارب او ، كه هم حق است و هم تكليف . پرورش هم از لحاظ مادى است و هم معنوى و هم اخلاقى . قانون مدنى ايران دربارهء حضانت ( نگاه‌دارى كودك ) چنين مىگويد :\r\nبراى نگاه‌دارى طفل ، مادر تا دو سال از تاريخ ولادت او اولويت خواهد داشت . پس از انقضاء اين مدت ، حضانت با پدر است مگر نسبت به اطفال اناث كه تا سال هفتم حضانت آن‌ها با مادر خواهد بود . « 4 »\r\n\r\n\r\n","description":"","footnote":"\r\n( 1 ) . لوئيس معلوف ، المنجد ، واژهء حضن .\r\n( 2 ) . ر . ك : محمد حسن نجفى ، جواهر الكلام ، ج 4 ، ص 548 - 549 ؛ شيخ طوسى ، المبسوط ، ج 2 ، ص 1666 - 1667 .\r\n( 3 ) . ر . ك : محمدجعفر جعفرى لنگرودى ، مبسوط در ترمينولوژى حقوقى ، ج 2 ، واژهء حضانت ؛ ناصر كاتوزيان ، حقوق خانواده ، ج 2 .\r\n( 4 ) . قانون مدنى ايران ، مادهء 1168 .\r\n","page_name":" 340 ","page_number":340},
  {"content":"\r\n\r\nپرسشى كه در بحث تغيير جنسيت مطرح است اين است كه هرگاه مادر در مدتى كه حق حضانت كودك به او محول شده است ، تغيير جنسيت دهد و مرد شود ، آيا هنوز هم اهليت حضانت را دارا است يا نه ؟ نيز هرگاه پدر در مدتى كه حضانت طفل به او واگذار شده است به جنس مخالف تبديل گردد و زن شود ، آيا حق حضانت وى ساقط مىشود يا خير ؟ اين مطلب را در ضمن دو گفتار ذيل پى مىگيريم :\r\n\r\nگفتار اول : تغيير جنسيت مادر و مسألهء حضانت كودكان\r\nحضانت كودك اگر پسر باشد تا دو سال و اگر دختر باشد تا هفت سال به عهدهء مادر است . اگر در اين مدت ، مادر تغيير جنسيت دهد ، وضعيت حضانت چگونه خواهد شد ؟\r\nتوجه به اين نكته ضرورى است كه « حضانت » در سنين اوليهء زندگى كودك به « مادر » از آن جهت كه « مادر » است سپرده شده است ؛ چون كودك در اين سن نياز بيش‌ترى به مادر دارد . قانون مدنى ايران در مواد 1169 ، 1170 و 1176 صريحاً حق حضانت را در سال‌هاى اوليه كودك به مادر واگذار كرده است .\r\nحال اين پرسش مطرح است چنان‌چه « مادر » تغيير جنسيت دهد ، از عنوان « مادر بودن » خارج مىشود ؟ پاسخ منفى است ؛ چون مكرراً گذشت كه عنوان « پدر و مادر » از عناوين خاص بوده كه با تغيير جنسيت عوض نمىشود و عرفاً عنوان « مادرى » پس از تغيير جنسيت صادق است . علاوه بر اين ، مادر از نظر شرعى كسى است كه فرزند از تخمك او به وجود آمده و در شكم وى رشد كرده و مادر ، او را به دنيا آورده باشد . پس از تغيير جنسيت ، اين عنوان و ويژگى ، تغيير نمىكند . از اين رو ، با اطمينان بيش‌ترى مىتوان گفت كه تغيير جنسيتِ مادر ، تأثيرى در حق حضانت وى بر كودكان خردسالش ندارد . به عبارت ديگر ، تنها « انوثيت » ( زن بودنِ ) مادر به وسيلهء تغيير جنسيت عوض شده و اكنون داراى صفت رجوليت ( مردى ) است ، ولى با اين وجود ، عنوان « مادرى » از وى زايل نشده است و نمىتوان گفت با زوال صفت انوثيت ، صفت « مادرى » نيز زايل شده است . به عبارت ديگر ، تفكيك ميان دو عنوان « زن بودن » و « مادرى » قابل تصور است .\r\nبا اين وجود ، مىتوان اين احتمال را بيان داشت كه هرگاه به تشخيص دادگاه ، مادر\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nپس از تغيير جنسيت ، فاقد صلاحيت لازم براى حضانت و نگهدارى كودك باشد ، اين حق از او سلب مىشود و به پدر كودك كه واجد صلاحيت است واگذار شود . كما اين‌كه براساس مادهء 1170 قانون مدنى ، اگر مادر مجنون گردد ، يا به ديگرى شوهر كند ، حق حضانت وى ساقط مىگردد . مفهوم مستفاد از اين ماده آن است كه مادر بايد براى نگه‌دارى كودك واجد صلاحيت باشد . چنان‌چه مجنون گردد يا به ديگرى شوهر كند فاقد صلاحيت مىگردد . بر اين اساس ، مىتوان اين احتمال را داد كه تغيير جنسيت مادر ، موجب سلب صلاحيت وى در امر حضانت مىگردد ، اگر چه از نظر عرف يا شرع ، اطلاق عنوان « مادر » پس از تغيير جنسيت صحيح است . البته تأكيد مىكنيم كه تشخيص اين امر به عهدهء دادگاه صالح است .\r\n\r\nگفتار دوم : تغيير جنسيت پدر و مسألهء حضانت كودكان\r\nهرگاه پدر در مدتى كه داراى حق حضانت و نگه‌دارى كودك است ، تغيير جنسيت دهد و به زن تبديل گردد ، اين امر چه تأثيرى در امر حضانت وى دارد ؟\r\nدر پاسخ مىگوييم كه عنوان « پدر » پس از تغيير جنسيت عوض نمىشود و عرفاً شخص مىتواند بگويد : اين پدر من است كه تغيير جنسيت داده و زن شده است و فرض آن است كه حضانت كودك به پدر از آن جهت كه پدر است واگذار شده است . علاوه بر اين ، از نظر شرعى پدر كسى است كه فرزند از نطفهء ( اسپرم » وى به وجود آمده باشد و اين با تغيير جنسيت ، تغيير نمىكند\r\nاحتمال ديگر ، آن است كه پدر با تغيير جنسيت خويش و تبديل شدن به زن ، از صلاحيت و شايستگى لازم براى حضانت برخوردار نباشد ، مخصوصاً اگر پس از تغيير جنسيت و تبديل شدن به زن ، با مرد ديگرى ازدواج كند كه از مفهوم مادهء 1170 قانون مدنى عدم صلاحيت وى به دست مىآيد . علاوه بر اين ، مادهء 1173 قانون مدنى مىگويد :\r\nهرگاه در اثر عدم مواظبت يا انحطاط اخلاقى پدر يا مادرى كه طفل تحت حضانت اوست ، صحت جسمانى يا تربيت اخلاقى طفل در معرض خطر باشد ، محكمه مىتواند به تقاضاى اقرباى طفل يا به تقاضاى قيم او يا به تقاضاى رئيس حوزهء قضايى هر تصميمى را كه براى حضانت طفل متقضى بداند اقتضا كند . . . . .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nدر ادامه مادهء 1173 مصاديق عدم مواظبت و انحطاط اخلاقى هر يك از پدر و مادر بيان شده است .\r\nبا توجه به قرائن و شواهد فوق مىتوان گفت : هدف از حضانت ، حفظ و نگه‌دارى كودك در سنينى است كه شديداً به حمايت معنوى و روحى و فكرى نيازمند است . و با تغيير جنسيت پدر ، اين حمايت‌ها از بين مىرود و با تشخيص دادگاه ، مادر كودك يا شخص صالح ديگر ، حضانت و نگه‌دارى كودك را به عهدهء خواهد گرفت .\r\n\r\nجمع بندى و بيان نظريه مختار\r\nدر پاسخ اين پرسش كه تغيير جنسيت چه تأثيرى بر ولايت و سرپرستى كودكان دارد ، بايد گفت : اگر مادر تغيير جنسيت دهد و به مرد تبديل شود ، هيچ‌گاه بر فرزندانش ولايت پيدا نمىكند ؛ چه اين‌كه ولايت ابتداءاً براى پدر است و با نبود پدر ولايت براى جدّ پدرى است و در صورت نبود جدّ پدرى ، ولايت كودكان به عهدهء حاكم شرع خواهد بود .\r\nو هرگاه پدر تغيير جنسيت دهد و به زن تبديل شود ، اين امر تأثيرى بر ولايت وى بر كودكانش ندارد و همانند حالت قبل از تغيير ، داراى حق ولايت است .\r\nو هرگاه مادر در مدتى كه حق حضانت كودك به او محول شده است ، تغيير جنسيت دهد و مرد شود ، وى همچنان داراى اهليت حضانت است ؛ زيرا با تغيير جنسيت ، صفت « أنوثيت » ( زن بودن ) از وى زايل شده است ، نه صفت مادرى . به عبارت ديگر ، مادر پس از تغيير جنسيت ، همچنان داراى صفت مادرى است و از اين رو ، حق حضانت از وى زايل نمىشود .\r\nنيز اگر پدر در مدتى كه داراى حق حضانت و نگه‌دارى كودك است ، تغيير جنسيت دهد و به زن تبديل شود ، حق حضانت وى زايل نمىشود ؛ چون حضانت كودك و پدر از آن جهت كه پدر است واگذار شده است و عنوان « پدر » پس از تغيير جنسيت عوض نمىشود .\r\n\r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n\r\n\r\nفصل چهارم تغيير جنسيت و مسألهء ارث\r\nيكى از مباحث مهم مربوط به تغيير جنسيت ، تأثير تغيير جنسيت در ارث است . فردى كه تغيير جنسيت داده ، از والدين خود به چه سهمى ارث مىبرد ، آيا جنسيت فعلى او ملاك است يا جنسيت قبل از تغيير ؟ نيز پدر و مادرى كه تغيير جنسيت داده است ، از فرزند خود به چه اندازه‌اى ارث مىبرد ، آيا جنسيت فعلى او مورد نظر است ، يا جنسيت قبل از تغيير ؟\r\nاين مسأله را در دو حالت بررسى مىكنيم :\r\nاوّل - ارث بردن فرد تغيير جنس داده از والدين خودش ؛\r\nدوم - ارث بردن والدين تغيير جنس داده از فرزند خويش .\r\n\r\nمبحث اول : ارث بردن فرد تغيير جنس داده از والدين خودش\r\nدر مواردى شخص قبل از فوت يكى از والدين خويش ، تغيير جنسيت مىدهد ؛ يعنى پس از تغيير جنسيت ، فوت يكى از والدين وى اتفاق مىافتد ، و در مواردى بعد از مرگ يك از والدين ، و قبل از تقسيم تركه ، تغيير جنسيت صورت مىگيرد . ميزان ارث شخص را در دو حالت فوق را مورد بررسى قرار مىدهيم :\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nگفتار اول : تغيير جنسيت قبل از فوت يكى از والدين\r\nهرگاه فردى ، جنسيت خويش را تغيير دهد ، و آن‌گاه يكى از والدين وى فوت كند ، آيا بر اساس جنسيت فعلى ارث مىبرد يا براساس جنسيت سابق ؟ براى مثال ، اگر پسرى به دختر تبديل شود ، آيا سهم الارث وى به اندازهء پسر است يا به اندازهء دختر ؟\r\nدر پاسخ به اين پرسش بايد گفت : همه فقيهان شيعه كه به اين مسأله توجه كرده‌اند ، ملاك ارث در اين موارد را جنسيت فعلى فرزندان مىدانند . « 1 » همان‌طور كه پيش‌تر بيان شد ، هرگاه برادر و خواهر به جنس مخالف تبديل شوند ، نسبت يا قرابت نسبى ميان آن دو از بين نمىرود ، بلكه نسبت آن‌ها بر عكس مىشود ؛ يعنى برادر ، خواهر و خواهر ، برادر مىشود . با وجود اشتراك آن‌ها در نسبت ، و تولد آن‌ها از يك پدر و مادر ، تبديل شدن دو عنوان ، آن‌ها را از « نسبت خواهر برادرى » خارج نمىكند . « 2 » به عبارت ديگر ، عنوان « اخ » ( برادر ) براى جنس مذكر و عنوان « اخت » ( خواهر ) براى جنس مؤنث است . پس از تبديل جنس مذكر و مؤنث ، لامحاله عنوان « برادر و خواهر » نيز تغيير مىكند . « 3 » احكامى هم چون ارث و مانند آن بر عناوين مختص به مرد يا زن مانند : دختر ، پسر ، خواهر ، برادر و مانند آن مترتب مىشود و احكام با تغيير جنسيت به جهت اين‌كه موضوعشان هم اكنون صدق نمىكند ، باقى نمىمانند . بنابراين ، اگر شخصى پسر باشد و قبل از مرگ پدرش تغيير جنسيت دهد ، مانند پسران ارث نمىبرد ، بلكه مانند دختر ارث مىبرد ؛ زيرا ملاك آن است كه اين عناوين در حال مرگ موّرِث فعليت داشته و صدق كند . لذا اگر مورِّث بميرد و از او پسر جديد ( بعد از تغيير جنسيت ) و دختر جديد باقى بماند ، مرد فعلى دو برابر زن ارث مىبرد . ساير طبقات نيز چنين است ؛ « 4 » زيرا ادلهء ارث اطلاق دارند و همانطور كه شامل زن و مرد قبلى ( قبل از تغيير جنسيت ) مىشوند ،\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيله ، ج 2 ، ص 559 ؛ سيد محمد صدر ، ماوراء الفقه ، ج 6 ، ص 139 ؛ محمد مؤمن ، كلمات سديدهء ، ص 117 ؛ سيد محسن خرازى ، تغيير الجنس ، فقه اهل‌البيت ( ع ) ، ش 23 .\r\n( 2 ) . ر . ك : سيد محسن خرازى ، تغيير الجنس ، فقه اهل البيت ( ع ) ، ش 23 ، ص 259 .\r\n( 3 ) . ر . ك : احمد مطهرى ، مستند تحرير الوسيله ، ص 202 .\r\n( 4 ) . ر . ك : سيد محسن خرازى ، پيشين ، ص 260 .\r\n","page_name":" 346 ","page_number":346},
  {"content":"\r\n\r\nشامل زن و مرد جديد هم مىشوند ؛ مانند اين آيه :\r\nلِلرّجالِ نَصيبٌ مِمّا تَرَكَ الوالدانِ و الاقربونَ و لِلنسّاء نَصيبٌ مِمّا تَرَكَ الوالدان و الاقربون مِمّا قَلَّ مِنه او كَثُرَ نصيباً مفروضاً ؛ « 1 »\r\nبراى مردان ، از آن‌چه پدر و مادر خويشاوندان از خود بر جاى مىگذارند ، سهمى است و براى زنان نيز از آن‌چه پدر و مادر و خويشاوندان مىگذارند ، سهمى ؛ خواه آن مال كم باشد يا زياد . اين سهمى تعيين شده و پرداختى است .\r\nو مانند اين قول خداوند بزرگ :\r\nيوصيكم اللهُ فى اولادِكُم لِلذَّكَرِ مِثلُ حَظِّ الانثَيينِ ؛ « 2 »\r\nخداوند دربارهء فرزندانتان به شما سفارش مىكند كه سهم ( ميراث ) پسر ، به اندازهء سهمِ دو دختر باشد .\r\nقانون مدنى ايران در مادهء 907 مىگويد : « . . . اگر اولاد متعدد باشند و بعضى از آن‌ها پسر و بعضى دختر ، پسر دو برابر دختر مىبرند » .\r\nاين مادهء قانونى نيز اطلاق دارد . بنابراين ، پسر فعلى ( دختر پس از تغيير جنسيت ) دو برابر دختر فعلى ( پسر پس از تغيير جنسيت ) ارث مىبرد .\r\n\r\nگفتار دوم : تغيير جنسيت بعد از فوت يكى از والدين\r\nاگر بعد از مرگ پدر و قبل از تقسيم تركه تغيير جنسيت صورت گيرد ، آيا در پرداخت سهم الارث ، جنسيت فعلى ملاك است يا جنسيت زمان موت موّرث ؟\r\nبه نظر مىرسد در اين حالت ، بايد جنسيت زمان موت موّرث ملاك و مبنا باشد . دليل اين امر واضح است ؛ چه اين‌كه فرد پس از فوت پدر يا مادرش تغيير جنسيت داده است . پس حقى براى وى ثابت شده است و تغيير جنسيت بعدى تأثيرى در اين مسأله ندارد . براى مثال ، اگر پس از فوت پدرش تغيير جنسيت دهد و به دختر تبديل شود سهم\r\n\r\n\r\n","description":"","footnote":"\r\n( 1 ) . سورهء نساء ( 4 ) ، آيهء 7 .\r\n( 2 ) . سورهء نساء ( 4 ) ، آيهء 11 .\r\n","page_name":" 347 ","page_number":347},
  {"content":"\r\n\r\nالارث وى همانند برادرش مىباشد . نيز اگر دختر پس از فوت پدرش تغيير جنسيت دهد و به پسر تبديل شود ، سهم الارث وى همانند خواهرش است .\r\n\r\nمبحث دوم : ارث بردن والدين تغيير جنس داده از فرزند خويش\r\nهرگاه پدر تغيير جنسيت دهد و به زن تبديل شود ، زن فعلى چه ميزان سهم الارث مىبرد ، آيا بر اساس جنسيت فعلى يا براساس جنسيت سابق خويش ؟ نيز هرگاه مادر تغيير جنسيت دهد و به مرد تبديل گردد ، مرد فعلى چه مقدار سهم الارث از فرزند ( ميت ) دريافت مىكند ؟\r\nدر مجموع سه احتمال وجود دارد : « 1 » احتمال اول ، اين‌كه رابطهء توارث به طور كامل قطع مىشود و والدين تغيير جنس داده از فرزند خود ارث نمىبرند . احتمال دوم ، اين‌كه رابطهء توارث قطع نمىشود و پدر به اندازهء دو ثلث ( ) ارث مىبرد ولو اين‌كه تغيير جنسيت داده و به زن تبديل شده است . نيز مادر يك ثلث ( ) ارث مىبرد ولو اين‌كه تغيير جنسيت داده و به مرد تبديل شده باشد . احتمال سوم ، اين‌كه رابطهء توارث قطع نمىشود و مادر پس از تغيير جنسيت دو ثلث ( ) و پدر پس از تغيير جنسيت يك ثلث ( ) مىبرد .\r\nاينك هر يك از سه احتمال فوق را در ضمن سه گفتار را مورد بررسى قرار مىدهيم :\r\n\r\nگفتار اول : والدين تغيير جنسيت داده از فرزند ارث نمىبرند\r\nاحتمال اول آن بود كه والدين تغيير جنس داده ، اصلًا از فرزند خود ارث نمىبرند و رابطهء توارث ، به طور كامل قطع گردد .\r\nدر توجيه اين احتمال مىتوان گفت : پس از مرگ فرزند ، براى اين‌كه پدر و مادر از فرزند خويش ارث ببرند ، لازم است عنوان « ابّ » و « امّ » در حين وفات فرزند باقى باشد ، حال آن‌كه اين عنوان‌ها تغيير كرده است . به عبارت ديگر ، پس از تغيير جنسيت پدر ،\r\n\r\n\r\n","description":"","footnote":"\r\n( 1 ) . ر . ك : روح الله خمينى ، تحرير الوسيله ، ج 2 ، ص 559 .\r\n","page_name":" 348 ","page_number":348},
  {"content":"\r\n\r\nزن فعلى ، نه پدر محسوب مىشود و نه مادر . نيز پس از تغيير جنسيت مادر ، مرد فعلى ، نه پدر محسوب مىشود و نه مادر . بنابراين ، در حين فوت فرزند ، عنوان « ابّ يا امّ » وجود ندارد ، تا براساس صدق اين عنوان بتواند از فرزند خويش ارث ببرد . « 1 » احتمال فوق بعيد و غير قابل قبول است و هيچ كس به آن معتقد نشده است ، بلكه تنها به عنوان يك « احتمال » مورد بررسى قرار گرفته است . حتى اگر پس از تغيير جنسيت ، در صدق عنوان « پدر و مادر » ترديد داشته باشيم ، نمىتوان گفت : رابطه توارث به دليل تغيير جنسيت بين « پدر و فرزند » و « مادر و فرزند » قطع مىشود . به عبارت ديگر ، « تغيير جنسيت » از موانع ارث محسوب نمىشود . قانون مدنى ايران كه متخذ به فقه اماميه است ، به مواردى از « موانع ارث » اشاره كرده است . در مادهء 880 مىگويد : « قتل از موانع ارث است . . . . . » ؛ در مادهء 881 مىگويد : « كافر از مسُلمِ ارث نمىبرد . . . . » ؛ و مادهء 882 و 883 به مانع بودن « لعان » و « انكار سببيت » اشاره دارد ؛ و در مادهء 884 به « ولد الزنا » اشاره دارد . « 2 » بنابراين ، نه در فقه اماميه و نه در قانون مدنى ايران به مانع بودنِ تغيير جنسيت اشاره ندارد و والدين تغيير جنس داده مىتوانند از فرزند خود ارث ببرند .\r\n\r\nگفتار دوّم : پدر تغيير جنس داده و مادر تغيير جنس داده ارث مىبرد .\r\nاحتمال دوم كه قوىتر نيز هست اين است كه پدر يا مادرى كه تغيير جنسيت داده‌اند ، از فرزند ( فوت شده ) ارث مىبرند . امام خمينى و بقيه فقيهان اسلامى اصل وجود ارث را پذيرفته‌اند . براى اثبات وجود ارث ، دليل‌هاى زير را مىتوان بيان كرد :\r\n\r\nدليل اول : ثبوت ارث به دليل قرابت و خويشاوندى\r\nللّرجال نصيبٌ ممّا ترك الوالدان و الاقربونَ و للنساء نَصيبٌ ممّا تَرَكَ الوالدان و الاقربون مِمّا قَلَّ مِنه او كَثُرَ نصيباً مفروضاً ؛ « 3 »\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيله ، ص 203 .\r\n( 2 ) . ر . ك : محمدمهدى كريمىنيا ، تغيير جنسيت از منظر فقه و حقوق ، مجله معرفت ، ش 36 ، ص 80 .\r\n( 3 ) . نساء ( 4 ) ، آيهء 7 ؛ ترجمهء آن پيش‌تر گذشت .\r\n","page_name":" 349 ","page_number":349},
  {"content":"\r\n\r\nاز آيهء فوق مىتوان ثبوت ارث براى جميع اقربا از مردان و زنان را استفاده كرد ، و ترديدى نيست كه اين مرد يا زن فعلى ، كه قبلًا مادر يا پدر بوده‌اند ، از نظر قرابت و خويشاوندى ، نزديك‌ترين فرد به ميت ( فرزند فوت شده ) هستند ، پس آن دو ، از آن‌چه ميت به جاى مىگذارد ، نصيب مىبرند . « 1 » با دليل فوق ، اصل ارث ميان والدين و فرزند ( ميت اثبات مىشود . با ضميمه ادله ديگر از روايات اهل بيت عليهم السلام اثبات مىشود كه پدر و مادر از فرزند ( ميت ) به ترتيب ( ) و ( ) ارث مىبرند . « 2 »\r\n\r\nدليل دوم : ثبوت ارث به دليل اولى الارحام\r\nوَ اولوا الارحام بعضهم اولى بِبَعضٍ فى كتاب الله انّ الله بكل شئ عليم ؛ « 3 »\r\nو خويشاوندان نسبت به يكديگر [ از ديگران 
  ] در كتاب خدا سزاوارترند . همانا خداوند به هر چيز داناست .\r\nترديدى نيست كه مرد فعلى و زن فعلى ( مادر يا پدر تغيير جنسيت يافته ) از جملهء افراد « اولى الارحام » نسبت به ميت ( فرزند فوت شده ) مىباشند . پس از اموال و حقوق مربوط به ميت سهم الارث خواهند داشت . « 4 » علاوه بر آيات فوق ، روايات متعددى نيز وجود دارد كه براساس آن‌ها ، آن‌چه معيار قرار مىگيرد تا شخص ، وارث ميت محسوب شود ، اقربيت در خويشاوندى نسبت به ميت است و اقربيت پدر و مادر كه تغيير جنسيت داده‌اند هنوز ثابت است ، پس طبق ضوابط ، ايشان اولى به ارث بردن مىباشند و حاجب طبقات بعد مىشوند .\r\n\r\n\r\n","description":"","footnote":"\r\n( 1 ) . ر . ك : احمد مطهرى ، مستند تحرير الوسيله ، ص 203 .\r\n( 2 ) . در منابع روايى روايات متعددى به اين مضمون وجود دارد : فى رجل مات و ترك أبويه ، قال : للأب سهمان ، ولِلُامّ سهم .\r\nيعنى : مردى مرده و وارث وى پدر و مادر هستند . حضرت صادق ( ع ) فرمود : براى پدر دو سهم ( ) و براى مادر يك سهم ( ) است ( ر . ك : وسائل الشيعه ، ج 26 ، باب 9 از ابواب ميراث الابوين والاولاد ؛ كافى ، ج 7 ، ص 91 ؛ تهذيب ، ج 9 ، ص 270 )\r\n( 3 ) . سورهء انفال ( 8 ) ، آيه 75 .\r\n( 4 ) . ر . ك : احمد مطهرى ، پيشين ، ص 204 .\r\n","page_name":" 350 ","page_number":350},
  {"content":"\r\n\r\nدليل فوق نيز مانند دليل اول ، اصل توارث ميان والدين و فرزند ( ميت ) را اثبات مىكند و با ضميمهء ادلهء ديگر از روايات اسلامى سهم الارث ( ) براى پدر و سهم الارث ( ) براى مادر ثابت مىشود .\r\n\r\nدليل سوم : استمرار قرابت نسبى پس از تغيير جنسيت پدر يا مادر\r\nپس از تغيير جنسيت پدر يا مادر ، نسبت ميان « والدين » و « فرزندان » قطع نمىشود ، بلكه فرزند عرفاً و شرعاً ، فرزند پدر و مادر خويش حساب مىشود . به مقتضاى ثبوت نسب ، ارث نيز ثابت است ؛ يعنى گويا « نَسَب » به منزلهء « علت » و « ارث » به منزلهء « معلول » است ، مگر در مواردى كه مانع در كار باشد ، مانند : قتل ، لعان ، انكار نسب ، كفر ؛ و تغيير جنسيت از موانع ارث محسوب نمىشود .\r\nصاحب كتاب « جواهر الكلام » در تعريف « نَسَب » مىگويد :\r\nنسب عبارت است از اتصال از طريق ولادت يكى از ديگر ، مانند : « پدر و پسر » ، يا اين‌كه ولادت دو نفر به فرد ثالث منتهى شود ، همراه با صدق عرفى نسب به نحو شرعى يا در حكم شرعى . پس متولد از زنا ارث نمىبرد ، به خلاف متولد از شبهه و نكاحِ اهل ملل فاسده . « 1 »\r\nظاهر كلام فوق آن است كه مسألهء نَسَب مورد قبول همهء فقيهان اسلامى بوده و هيچ اختلافى در اين باره وجود ندارد . « 2 » بنابراين ، تعريف فوق دربارهء « نَسَب » يا « قرابت نسبى » در بحث ما صادق است ؛ يعنى پس از تغيير جنسيتِ پدر و تبديل وى به زن ، از نظر عرفى و شرعى مىتوان گفت : اين فرزند از اين پدر متولد شده است ، مگر اين‌كه تغيير جنسيت داده و به زن تبديل شده است . نيز پس از تغيير جنسيت مادر ، از نظر عرفى و شرعى مىتوان گفت : اين فرزند از اين مادر متولد شده است ، مگر اين‌كه تغيير جنسيت داده و به مرد تبديل شده است .\r\nپرسشى كه ممكن است در اين جا مطرح شود اين است كه در وضعيت جديد ،\r\n\r\n\r\n","description":"","footnote":"\r\n( 1 ) . محمد حسن نجفى ، جواهر الكلام ، ج 39 ، ص 7 .\r\n( 2 ) . ر . ك : احمد مطهرى ، پيشين ، ص 204 .\r\n","page_name":" 351 ","page_number":351},
  {"content":"\r\n\r\nيعنى پس از تغيير جنسيت دربارهء صدق عنوان « پدر و مادر » شك داريم . بنابراين ، مىتوان با استصحاب عنوان پدر و مادر ، به بقاى عنوان « پدر و مادر » حكم كرد و در اين حالت ، ارث آنان نيز ثابت مىگردد ؛ يا اين‌كه گفته شود : پس از تغيير جنسيت پدر يا مادر ، به دليل شك در ثبوت ارث ، حالت سابقه ، يعنى ثبوت ارث قبل از تغيير جنسيت را استصحاب مىكنيم .\r\nدر پاسخ مىگوييم : پس از تغيير جنسيت ، عنوان « پدر و مادر » هم چنان صادق است و با وجود صدق عنوان « پدر و مادر » نيازى به استصحاب ارث آن دو نيست ؛ زيرا اصل عملى وقتى ارزش دارد كه دليل اجتهادى وجود نداشته باشد « 1 » و با وجود صدق دو عنوان ياد شده ، اطلاق ادلهء ارث شامل آن‌ها مىشود و استصحاب موضوعيت ندارد ؛ چون مجراى اصول ، موارد شك است و در اين فرض شك نداريم تا سراغ استصحاب رويم . « 2 » پرسش ديگر آن است كه چگونه در بحث « تغيير جنسيت و ولايت » ، استصحاب ولايت ، پس از تغيير جنسيت پدر ، جارى مىشود ، ولى در بحث « تغيير جنسيت و ارث » ، امكان استصحاب ارث وجود ندارد ؟\r\nدر پاسخ مىگوييم : در « استصحاب ارث » ، حالت سابقه وجود ندارد . از اين رو ، يكى از اركان استصحاب ناتمام است . زيرا حكم جزئى - يعنى وارث بودن شخص مرد يا زن - بسته به مرگ موّرث قبل از تغيير جنسيت است و طبق فرض ، چنين چيزى واقع نشده است ؛ لذا مقام مورد نظر قابل قياس با استصحاب ولايت شخص پدر ، قبل از تغيير جنسيت ، نيست ؛ زيرا در باب ولايت ، حكم كلى شرعى ( ولايت پدر ) قبل از تغيير جنسيت نيز بر پدر منطبق است ؛ زيرا موضوع آن فعليت دارد ، ليكن يك حكم جزئى ( ولايت پدرى كه تغيير جنسيت داده ) پديد آمده است . در اين جا شك مىكنيم در بقاى آن حكم كلى و براى اثبات بقاى آن بعد از تغيير جنسيت ، استصحاب جارى مىشود . اما در باب ارث ، حكم كلى - يعنى ارث پدر و مادر - هم چنان باقى است و\r\n\r\n\r\n","description":"","footnote":"\r\n( 1 ) . الاصل دليلٌ حيث لا دليل له .\r\n( 2 ) . ر . ك : سيد محسن خرازى ، تغيير الجنس ، فقه اهل البيت ( ع ) ، ش 23 ، ص 262 .\r\n","page_name":" 352 ","page_number":352},
  {"content":"\r\n\r\nترديدى در آن وجود ندارد . اما فعليت پيدا كردن حكم جزئى - يعنى مقدار ارث پدر و مادر در صورت تغيير جنسيت - به مرگ مورّث بستگى دارد ؛ در حالى كه فرض اين است كه هنگام تغيير جنسيت ، وى هنوز زنده است و زمانى هم كه بميرد ، در آن جا حالت سابقه‌اى وجود ندارد تا استصحاب جارى شود ؛ بنابراين ، قياس باب ارث به باب ولايت ، قياس مع الفارق است . « 1 » بنابراين ، در اصل ارثِ پدر و مادر ، حتى پس از تغيير جنسيت ، ترديدى نيست ؛ چنان كه اين دو حاجب كسانى مىشوند كه از لحاظ خويشاوندى با ميت در رتبهء بعدى قرار دارند . « 2 » و ملاك ارث ، همان « اولويت » ( نزديك‌تر بودن به ميت ) پدر و مادر پس از تغيير جنسيت است .\r\nبه نظر مىرسد ميزان ارث پدر يا مادرى كه تغيير جنسيت داده است ، براساس « زمان انعقاد نطفه » است ؛ يعنى براى پدر در حال انعقاد نطفه ، ( ) است ، هر چند بعداً تغيير جنسيت داده و به زن تبديل شود و نيز براى مادر ( ) است ، هر چند تغيير جنسيت داده و به مرد تبديل شود . دليل اين امر آن است كه به مقتضاى كتاب ، سنت و اجماع ، ارث ثابت شده است و هيچ ملاكى براى تقسيم ارث باقى نمىماند مگر « ملاك تقسيم به لحاظ زمان انعقاد نطفه » .\r\nاما ملاك تقسيم ارث ، بر اساس « زمان فوت فرزند » به اين كه ، مرد فعلى ( مادر پس از تغيير جنسيت ) و زن فعلى ( پدر پس از تغيير جنسيت ) ، قابل قبول نيست ؛ چون اين مبنا « و » براى عنوان « پدر و مادر » است ، و مرد فعلى ، پدر حساب نمىشود ، چون فرزند از نطفه ( اسپرم ) او به وجود نيامده است . نيز زن فعلى ، مادر حساب نمىشود ، چون فرزند از تخمك او به وجود نيامده و در رحم او رشد نكرده است . پس هيچ مبنايى باقى نمىماند جز بر اساس « زمان انعقاد نطفه » ؛ يعنى براى پدر زمان انعقاد نطفه و براى مادر زمان انعقاد نطفه .\r\n\r\n\r\n","description":"","footnote":"\r\n( 1 ) . سيد محسن خرازى ، تغيير جنسيت ، فقه اهل بيت ( ع ) ، فارسى ، ش 23 ، ص 135 .\r\n( 2 ) . ر . ك : محمد مؤمن ، كلمات سديدهء ، ص 117 - 118 .\r\n","page_name":" 353 ","page_number":353},
  {"content":"\r\n\r\nممكن است اين پرسش مطرح شود كه مطلب فوق ، يعنى سهم الارث براى پدر و براى مادر ، فرع بر صدق عنوان « پدر و مادر » است ، حال آن‌كه پس از تغيير جنسيت پدر و مادر ، صدق عنوان « پدر و مادر » مشكوك است . پس سهم الارث فوق ، ثابت نيست .\r\nدر جواب مىگوييم : سهم الارثِ فوق ، براساس « قرابت نسبى » است كه در تعريف آن گفته شده است : تولد يكى از ديگرى ، يا تولد دو نفر از يك منشأ واحد ، و پس از تغيير جنسيت پدر يا مادر ، قرابت نسبى هم چنان وجود دارد و مىتوان گفت : اين فرد از آن پدر به دنيا آمده است ، الّا اين‌كه به زن تبديل شده است . نيز مىتوان گفت : اين فرد از آن مادر به دنيا آمده است ، الّا اين‌كه به مرد تبديل شده است .\r\n\r\nگفتار سوم : پدر تغيير جنس داده و مادر تغيير جنس داده ارث مىبرند\r\nبر اساس اين ملاك ، زن فعلى ( پدر تغيير جنس داده ) و مرد فعلى ( مادر تغيير جنس داده ) ارث مىبرد . گويا مرد فعلى ، پدر است و زن فعلى ، مادر .\r\nاين احتمال ضعيف بوده و هيچ دليلى در تأييد آن وجود ندارد ؛ چون نمىتوان گفت : مادر پس از تغيير جنسيت ، به عنوان « پدر » شناخته مىشود . نيز پدر پس از تغيير جنسيت ، به عنوان « مادر » شناخته نمىشود . به عبارت ديگر ، تفاوت پدر و مادر در مقدار ارث ، به لحاظ بسته شدن زمان انعقاد نطفه است . پس براى پدر - كه فرزند از اسپرم او به وجود آمده - و براى مادر - كه فرزند از تخمك او به وجود آمده - ارث وجود دارد ؛ اگر چه امام خمينى ( ره ) معتقد است : احتياط ( مستحب ) آن است كه آن دو با يكديگر مصالحه كنند . « 1 » به نظر مىرسد ، مجالى براى « مصالحه بين پدر و مادر » وجود ندارد ؛ چون اگر عنوان « پدر و مادر » پس از تغيير جنسيت صادق است ، مصالحه لازم نيست ، و اگر صادق نيست ، مصالحه بين آن دو و ساير وارث‌ها لازم است . آيت‌الله سيد محسن خرازى در\r\n\r\n\r\n","description":"","footnote":"\r\n( 1 ) . ر . ك : روح الله خمينى ، تحرير الوسيله ، ج 2 ، ص 560 ، مسألهء 7 .\r\n","page_name":" 354 ","page_number":354},
  {"content":"\r\n\r\nاين باره مىگويد :\r\nحال بنابر مراعات احتياط ( چنان كه در تحرير الوسيله آمده است ) آيا مصالحه فقط بين پدر و مادر است يا بين آن دو و ساير وارث‌ها نيز مصالحه لازم است ؟\r\nاگر اصل ارث آن دو را به ملاك نزديك‌تر بودن ( اولويت ) بپذيريم ، مجالى براى مصالحه بين آن‌ها و ساير ورثه نيست ؛ زيرا آن‌ها در ارث بردن بر بقيه مقدّمند . اما اگر در اين جهت شك كنيم و به لزوم صدق عنوان پدر و مادر قائل شويم در حالى كه اين دو عنوان صادق نمىباشند - بنا بر عدم صدق آن دو با تغيير جنسيت - در اين صورت مصالحه ، بين آن دو و بين ساير ورثه كه در طبقه آن‌ها يا در طبقه پايين‌تر قرار دارند ، مىباشد .\r\nاز نظر ما مصالحه بين آن دو لازم نيست ؛ زيرا بعد از تغيير جنسيت نيز عنوان « پدر » و « مادر » صدق مىكند ؛ زيرا در صدق آن دو ، حدوث مبدء كفايت مىكند ، اگرچه صدق عنوان پدر و مادر را نپذيريم و مقتضاى صدق اين عنوان آن است كه هر كدام به مقدارى كه تعيين شده است ، ارث ببرند ، يعنى در صورت نبود فرزند ، دو سوم در پدر و يك سوم در مادر . « 1 » پرسش ديگر آن است كه اگر اقارب طبقهء دوم و سوم تغيير جنسيت دهند ، به چه ميزان از ميت ارث مىبرند ؟ آيا جنسيت فعلى آنان ملاك است يا جنسيت قبل از تغيير جنسيت ؟\r\nقبل از پاسخ سؤال فوق ، توجه به اين نكته ضرورى است كه : « اشخاصى كه به موجب نَسَب ارث مىبرند سه طبقه‌اند :\r\n1 . پدر و مادر و اولاد و اولادِ اولاد .\r\n2 . اجداد و برادر و خواهر و اولادِ آنها .\r\n3 . اعمام و عمات و اخوال و خالات ، و اولادِ آنها » . « 2 » و بر اساس مادهء 863 قانون مدنى : « وارثين طبقهء بعد وقتى ارث مىبرند كه از وارثين طبقهء قبل كسى نباشد » .\r\n\r\n\r\n","description":"","footnote":"\r\n( 1 ) . ر . ك : آيت‌الله سيد محسن خرازى ، تغيير الجنس ، فقه اهل البيت ( ع ) ، ش 23 ، ص 263 .\r\n( 2 ) . قانون مدنى ايران ، مادهء 862 .\r\n","page_name":" 355 ","page_number":355},
  {"content":"\r\n\r\nدر واقع ، پرسش فوق به اين پرسش برمىگردد كه هرگاه وراثِ ميت ، از طبقهء اول نبودند ، بلكه افرادى از طبقهء دوم يا طبقهء سوم از ميت ارث مىبرند ، و يكى از اين افراد ( مانند پدر بزرگ يا برادر يا عمو يا عمه يا خاله يا دايى ) تغيير جنسيت داده ، باشند ، سهم الارث وى بر اساس جنسيت فعلى وى است يا جنسيت سابق ؟\r\nدر پاسخ مىگوييم : اگر افرادى مانند : برادر ، خواهر ، عمو ، عمه ، دايى و خاله و ديگر اقارب و خويشاوندان كه در طبقهء دوم و سوم ارث ، قبل از فوت موّرث تغيير جنسيت دهند ، جنسيت فعلى آنان ملاك تعلق سهم الارث آنان مىباشد . توضيح اين بحث در « عناوين نسبى » گذشت و آن اين‌كه اگر برادر تغيير جنسيت دهد به خواهر تبديل مىشود و بر عكس ، نيز همين « تبدّل عنوان » در عناوين « عمو ، عمه » و « دايى ، خاله » وجود دارد ؛ يعنى هر عنوان ، به قرينهء آن تبديل مىگردد . در تمام اين عناوين ، ملاك جنسيت فعلى است و در هر دو صورت ، وارث بودن و مورث بودن صادق است .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nخاتمه و نتيجه‌گيرى\r\nدر پايان نگارش رسالهء « بررسى فقهى و حقوقى تغيير جنسيت » ، اين مباحث مورد توجه قرار مىگيرد :\r\n1 . نتيجه‌گيرى\r\n2 . پاسخ به پرسش‌هاى اصلى تحقيق\r\n3 . مشكلات تحقيق\r\n4 . پيشنهادات\r\n\r\n1 . نتيجه‌گيرى\r\n\r\nالف ) توجه فقيهان شيعه به بحث تغيير جنسيت\r\nاولين شخصيت علمى در جهان كه به مباحث فقهى و حقوقى تغيير جنسيت توجه كرده است ، مرحوم امام خمينى است كه در سال 1343 ش . ( 1964 م . ) در تحرير الوسيله ، در ضمن ده مسأله ، عمده‌ترين مباحث مربوط به اين موضوع را بيان داشته است . پس از وى ، بيش از بيست تن از مراجع تقليد و فقيهان شيعه اين موضوع را مورد كنكاش قرار داده‌اند . تقريباً در تمام كتاب‌هاى موسوم به « رسالهء استفتاءآت » ، كم و بيش اين بحث مطرح شده و ابعاد مختلف آن مورد توجه قرار گرفته است ، مانند : جواز يا عدم جواز تغيير جنسيت ، تأثير\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nتغيير جنسيت زن و شوهر بر ازدواج آنان ، مسألهء ولايت و سرپرستى كودكان پس از تغيير جنسيت پدر يا مادر ، تأثير تغيير جنسيت بر مهريه و نفقه و مانند آن .\r\nالبته اين سخن بدان معنا نيست كه همهء فقيهان شيعه به جواز تغيير جنسيت معتقد باشند ، ولى به هر حال ، عدهء قابل توجهى از آنان به جواز اين عمل معتقد شده‌اند ، مانند : امام خمينى ، آيت‌الله سيد على خامنه‌اى ، آيت‌الله محمد فاضل لنكرانى ، آيت‌الله سيد على سيستانى ، آيت‌الله محمد ابراهيم جنّاتى ، آيت‌الله يوسف صانعى ، آيت‌الله عبدالكريم موسوى اردبيلى ، آيت‌الله مكارم شيرازى ، آيت‌الله محمد مؤمن ، آيت‌الله سيد محسن خرازى و آيت‌الله حسين على منتظرى .\r\nحتى برخى فقيهان شيعه كه به حرمت تغيير جنسيت نظر داده‌اند ، معتقدند در هنگام ضرورت و اضطرار ، انجام عمل جراحى تغيير جنسيت جايز است ( آيت‌الله سيد صادق شيرازى ) .\r\n\r\nب ) اهميت بحث مشروعيت و يا عدم مشروعيت تغيير جنسيت\r\nمهم‌ترين پرسش در بحث تغيير جنسيت ، مسألهء « جواز و يا عدم جواز » ، يا همان « مشروعيت و عدم مشروعيت » است . اين پرسش نه تنها مورد توجه فقيهان شيعه بوده است ، بلكه فقيهان اهل سنت و كليساى مسيحى نيز آن را مورد توجه قرار داده‌اند . از اين رو ، امام خمينى در اولين مسألهءاى كه در اين رابطه مطرح كرده‌اند ، مىفرمايند : ظاهر آن است كه تغيير جنسيت مرد به زن يا زن به مرد ، و نيز تغيير جنسيت خنثى به مرد يا زن حرام نيست .\r\n\r\nج ) اهميت بحث تغيير در خلقت خدا\r\nعده‌اى از صاحب نظران به حرمت تغيير جنسيت معقتد شده‌اند . يكى از مهم‌ترين دليل‌هاى مطرح شده براى عدم مشروعيت تغيير جنسيت ، پديد آمدن « تغيير در خلقت خدا » است . جالب آن كه ، اين دليل مورد استناد يكى از فقيهان شيعه ( آيت‌الله ميرزا جواد تبريزى ) و برخى فقيهان اهل سنت ( شيخ يوسف قرضاوى ) و نيز كليساى مسيحى قرار گرفته است . عده‌اى به آيهء 119 سورهء نساء استناد كرده‌اند ، كه به نظر ما اين آيهء\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nشريفه ناظر به اين نكته است كه هر نوع تغيير و تبديل به منظور تشريع و بدعت گذارى در دين و شريعت صورت گيرد ، حرام و مصداق كار شيطانى و به عنوان تغيير در خلقت الهى محسوب مىشود . از اين رو ، آيهء فوق ، به بحث مورد نظر ، يعنى تبديل مرد به زن و يا تبديل زن به مرد مربوط نمىشود و استناد به اين آيه ، براى اثبات حرمت تغيير جنسيت ناصواب است و بيش از ده تن از فقيهان شيعه كه به جواز تغيير جنسيت فتوا داده‌اند ، از اين آيهء شريفه ، حرمت تغيير جنسيت استفاده نكرده‌اند .\r\n\r\nد ) جايگاه ويژه تغيير جنسيت در حقوق ايران\r\nامام خمينى به عنوان بنيان گذار جمهورى اسلامى ايران و به عنوان مبتكر مباحث فقهى تغيير جنسيت ، به جواز تغيير جنسيت معتقد شده‌اند ، كه ديدگاه ايشان در كتاب تحريرالوسيله بيان شده است . علاوه بر اين ، ايشان با صدور فتوايى ويژه ، در مورد يك بيمار ترانس سكشوال ( خنثاى روانى ) به مريم مُلك آرا ( فريدون سابق ) ، تحول مهمى در روند فقهى و حقوقى اين مسأله به وجود آوردند .\r\nآيت‌الله سيد على خامنه‌اى و حدود ده تن از فقيهان شيعه نيز به جواز و مشروعيت تغيير جنسيت نظر داده‌اند . براين اساس ، يك پشتوانهء شرعى و فقهى بسيار مهمى براى روند حقوقى اين مسأله ، در ايران به وجود آمد . به عبارت ديگر ، از نظر قانونى ، انجام اين عمل در ايران مجاز اعلام شد و در طى پانزده سال گذشته ، حدود پانصد عمل جراحى تغيير جنسيت انجام شد كه حتى در كشورهاى اروپايى سابقه نداشت و از آن جايى كه تغيير جنسيت در كشورهاى عربى ، غير قانونى است ، بندرت اين عمل در كشورهايى مانند : كويت ، مصر و امارات گزارش شده است .\r\n\r\nه ( ارتباط تغيير جنسيت با بيماران جسمى و روحى\r\nتغيير جنسيت ، ارتباط تنگاتنگى با بيماران جسمى و بيماران روحى دارد . منظور از بيماران جسمى ، افرادى مانند خنثىها يا دو جنسىها هستند و منظور از بيماران روحى ، ترانس سكشوال ( خنثاى روانى ) است . در مورد مشروعيت يا جواز تغيير جنسيتِ خنثىها ، تقريباً ديدگاه مخالفى وجود ندارد و فقيهان شيعه و سنى در مشروعيت عمل\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nجراحى اين عده متفق القولند .\r\nاما در مورد تغيير جنسيت افرادى كه در ظاهر ، سالم هستند ، ولى از نظر روحى ، دچار اختلال هويت جنسى هستند ، اختلاف نظر شديدى وجود دارد . اكثريت فقيهان شيعه با عمل جراحى اين عده موافق و همه صاحب نظران اهل سنت با آن مخالفند . به نظر مىرسد با توجه به « اضطرار » و « عُسر و حرج » كه اين بيماران با آن مواجهند ، و از آن جايى كه راه درمان ديگرى در حال حاضر براى آنان ، جز تغيير جنسيت وجود ندارد ، عمل جراحى تغيير جنسيت مجاز است .\r\nدر هر حال ، عمل جراحى تغيير جنسيت ، با بقيه عمل‌هاى جراحى تفاوت ماهوى و اساسى دارد . دليل اين امر ، آن است كه در مورد عمل‌هاى جراحى ديگر ، مانند : عمل قلب ، كليه ، چشم و مانند آن ، هيچ اختلاف نظرى وجود ندارد . به عبارت ديگر ، همه صاحب نظران و حقوق دانان ، اعم از شيعه و سنّى و اعم از مسلمان و غيرمسلمان ، معتقدند چنان‌چه عمل جراحى ، ضرورت داشته باشد و بيمار راهى ديگر جز آن نداشته باشد ، هيچ گونه ممنوعيتى در انجام عمل جراحى وجود ندارد ؛ در حالى كه در عمل جراحى تغيير جنسيت ، مخالفان و موافقان زيادى وجود دارد ؛ چه اين‌كه شخص با تغيير جنسيت ، از جنسيت مردانه خارج و وارد جنسيت زنانه ، و يا برعكس مىشود . به دنبال اين تبدّل و تغيير ، آثار اجتماعى ، حقوقى و فقهى ، متناسب با جنسيت جديد شخص نيز تغيير مىكند . از اين رو ، لازم است اين عمل جراحى ، با دقت و كنترل ويژه همراه باشد تا عوارض منفى به دنبال نداشته باشد .\r\n\r\n2 . پاسخ به پرسش‌هاى اصلى تحقيق\r\nدر ابتداى اين رساله ، چندين پرسش به عنوان « سوالات اصلى تحقيق » مطرح شد . اينك بار ديگر ، آن پرسش همراه با پاسخ مختصر آن بيان مىشود :\r\nسؤال اول : آيا تغيير جنسيت ، تغيير در خلقت خداوند محسوب نمىشود ؟\r\nپاسخ : همانطور كه پيش‌تر بيان شد ، يكى از اشكالات اصلى كه در بحث تغيير جنسيت مطرح شده است ، اين است كه تبديل پسر به دختر و يا برعكس ، تغيير در\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nخلقت خداوند متعال است . به عبارت ديگر ، اين خداى بزرگ است كه برخى را پسر و برخى را دختر مىآفريند ، آيا تغيير جنسيت ، به معناى دست كارى در كار خداوند متعال محسوب نمىشود ؟ برخى فقيهان شيعه و سنى به آيهء 119 سورهء نساء استناد كرده‌اند ( فليغيرنَّ خلق الله ) .\r\nبه نظر ما ، اين آيهء شريفه نمىتواند ناظر به بحث تغيير جنسيت باشد ، بلكه با توجه به شأن نزول آيه ، تفسير اين آيه از سوى ائمه عليهم السلام و كلام جمعى از مفسرين شيعه و سنى ، خداوند متعال از كارگروهى از افراد مذمت و نهى مىكند كه برخى نعمت‌هاى حلال خداوند را برخود حرام مىكردند . براى مثال ، هرگاه شتر ماده چند بچه مىزائيد ، پس از به دنيا آمدن بچهء پنجم ، گوش شتر مادر را مىبريدند يا چشم آن را در مىآوردند و آن را در راه خداوند قرار مىدادند ! و آن‌گاه از سوار شدن بر آن و يا استفاده از گوشت شتر ، خوددارى مىكردند . به عبارت ديگر ، با اين كار خويش ، حلال خداوند را برخود حرام مىكردند . خداند متعال از تشريع و بدعت گذارى آنان نهى شديد كرده و اين كار آنان را يك عمل شيطانى و تغيير در خلق الله معرفى مىكند .\r\nمضافاً به اين‌كه اگر تبديل و ايجاد دگرگونى در خلق خداوند متعال حرام باشد ، لازم مىآيد كه تمام تغييراتى كه ابناى بشر در اشياى دنيا به وجود مىآورند حرام و مصداق كار شيطانى باشد ، در حالى كه بطلان اين سخن واضح بوده و هيچ كس بدان اعتقاد ندارد .\r\nجمع كثيرى از فقيهان شيعه معتقدند كه تغيير جنسيت فى حد نفسه حرام نيست . تنها اگر حرمتى در ميان باشد ، به دليل ملازمات حرام ، مانند لمس حرام و نظر حرام است . در نتيجه ، اگر بيمار ، كه خواهان تغيير جنسيت است به اين عمل ، اضطرار داشته باشد ، به گونه‌اى كه راه ديگرى براى درمان وى ، جز عمل جراحى تغيير جنسيت وجود نداشته باشد ، تغيير جنسيت براى وى مجاز بوده و از جهت ملازمات حرام ، براى وى منعى وجود ندارد .\r\nسؤال دوم : وضعيت ازدواج پس از تغيير جنسيت يكى از زوجين چگونه خواهد شد ؟\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nپاسخ : از اركان ازدواج آن است كه دو نفر از جنس مخالف با يكديگر پيمان نكاح ببندند . بنابراين ، ازدواج « دو مرد » يا « دو زن » غير شرعى و حرام است . به عنوان يك « قاعدهء كلى » مىتوان گفت : هرگاه پس از تغيير جنسيت ، و در وضعيت جديد ، موضوع ازدواج « مرد و زن » تغيير كند و به موضوع جديد « دو مرد » يا « دو زن » تبديل شود ، ازدواج سابق باطل و منحل خواهد شد و روابط زناشويى آن دو ، مصداق هم جنس بازى ( لواط يا مساحقه ) خواهد بود .\r\nپس اگر مرد به تنهايى ، يا زن به تنهايى تغيير جنسيت دهد ، ازدواج سابق باطل خواهد بود . نيز اگر هر دو تغيير جنسيت دهند ، ازدواج سابق باطل خواهد بود و فرقى نمىكند كه تغيير جنسيت آن دو ، به صورت همزمان باشد يا غير همزمان ؛ اگر چه برخى فقيهان شيعه احتمال داده‌اند كه چنان‌چه زوجين به صورت همزمان تغيير جنسيت دهند ، ازدواج سابق هم چنان برقرار خواهد بود .\r\nاما در برخى موارد ، تغيير جنسيت يكى از زوجين ، تأثيرى در ازدواج ندارد . به عبارت ديگر ، ازدواج سابق هم چنان داراى بقا و استمرار است . براى مثال ، اگر شوهر كه خنثاى غير مشكل ( با جنسيت غالب مردانه ) است تغيير جنسيت دهد و علائم و آثار جنس زن را حذف نمايد ، به مرد كامل تبديل مىشود . نيز اگر زوجه كه خنثاى غير مشكل ( با جنسيت غالب زنانه ) است ، تغيير جنسيت دهد و آثار و علائم جنس مرد را حذف نمايد ، به زن كامل تبديل مىشود . در اين دو حالت اخير ، ازدواج سابق هم چنان برقرار است .\r\nسؤال سوم : وضعيت مهريه ، پس از تغيير جنسيت چگونه خواهد بود ؟ آيا زوجه مىتواند مهريه خويش را مطالبه كند ؟\r\nپاسخ : گاه تغيير جنسيت در عقد دائم اتفاق مىافتد و در مواردى ممكن است در عقد موقت ، تغيير جنسيت روى دهد . در مورد تأثير تغيير جنسيت در عقد دائم چهار احتمال بيان شد . يك احتمال كه به نظر قوىتر مىآيد اين است كه چنان‌چه تغيير جنسيتِ يكى از زوجين ، پس از دخول صورت گرفته باشد ، تمام مهريه به نفع زوجه\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nثابت است و چنان‌چه قبل از دخول ، تغيير واقع شود ، تنها پرداخت نصف مهريه لازم خواهد بود . اين ديدگاه ، متقن‌تر و موافق نظر مشهور فقيهان اسلامى و روايات كثيره است . البته ديدگاه ديگر كه خالى از قوت و اتفاق نيست آن است كه پرداخت كل مهريه مطلقا واجب است ، چه تغيير جنسيت قبل از دخول باشد و چه پس از آن .\r\nمهريه در عقد موقت ، بر خلاف عقد دائم از اركان مهم عقد است كه براساس آن ، مهريه در عوض « تمكين زوجه » است . اگر زوجه در بخشى از مدت عقد موقت ، تمكين نكند ، به همان ميزان از مهريه كاسته مىشود ، ولى اگر زوج در عقد موقت ، بقيهء مدت را بذل كند ، بايد تمام مهريه را پرداخت كند . بر اين اساس ، اگر زوج در عقد موقت ، تغيير جنسيت دهد ، بايستى تمام مهريه را پرداخت كند ؛ گويا كه مدت را بذل كرده و از ادامهء زندگى منصرف شده است و اگر زوجه در عقد موقت ، تغيير جنسيت دهد ، به مقدار زمان تخلف از ميزان مهريه كاسته مىشود .\r\nسؤال چهارم : وضعيت نفقهء زوجه پس از تغيير جنسيت يكى از زوجين چگونه خواهد شد ؟\r\nپاسخ : هرگاه زوج يا زوجه تغيير جنسيت دهد و اين تغيير جنسيت ، واقعى باشد ، طبيعى است كه ازدواج سابق باطل مىشود . احكام زوجيت ، مانند نفقه به تبع موضوع ( ازدواج سابق ) از بين مىرود ؛ چه اين‌كه احكام ، دائر مدار موضوعات هستند و با انتفاى موضوع ، حكم آن نيز از بين مىرود . بنابراين ، به عنوان يك « قاعدهء كلى » مىتوان گفت : هرگاه « نكاح دائم » وجود داشت و علاوه بر آن ، تمكين ( عدم نشوز ) نيز موجود باشد ، « وجوب نفقه » به عنوان يك حكم شرعى ثابت است و هرگاه يكى از آن دو شرط از بين رود ، وجوب اعطاى نفقه نيز نفى مىشود .\r\nطبيعى است كه پس از تغيير جنسيتِ يكى از زوجين ، يكى از آن دو شرط ، يعنى « ازدواج دائم » از بين مىرود . بنابراين ، نفقه نيز از بين خواهد رفت . مسألهء « سقوط نفقه » به دليل « تغيير جنسيت » ، آن قدر بديهى و روشن است كه فقيهان شيعه از آن ذكرى به ميان نياورده‌اند .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاما در برخى موارد ، تغيير جنسيت ، تغييرى در مسألهء نفقه به وجود نمىآورد ، و آن در وقتى است كه تغيير جنسيت ، در استمرار و بقاى ازدواج ، تأثيرى نداشته باشد . به عبارت ديگر ، هرگاه پس از تغيير جنسيتِ يكى از زوجين ، ازدواج سابق هم چنان استمرار داشته باشد . نفقه كه يكى از آثار ازدواج دائم است نيز استمرار خواهد داشت . براى مثال ، هرگاه زن پس از تغيير جنسيت به خنثاى غير مشكل با جنسيت غالب زنانه تبديل گردد ، ازدواج سابق و در نتيجه ، نفقه نيز استمرار خواهد داشت .\r\nسؤال پنجم : چنان‌چه مرد تغيير جنسيت دهد ، آيا حق ولايت و سرپرستى كودكان را از دست خواهد داد ؟ چنان‌چه زن تغيير جنسيت دهد و به مرد تبديل شود آيا مىتواند ولايت كودكان را به دست آورد ؟\r\nهرگاه مادر تغيير جنسيت دهد ، هيچ گاه بر كودكانش ولايت پيدا نمىكند ، بلكه با نبود پدر ، ولايت براى جدّ پدرى و در صورت نبود جدّ پدرى ، ولايت كودكان بر عهدهء حاكم شرع خواهد بود .\r\nاما هرگاه پدر تغيير جنسيت دهد ، عده‌اى معتقدند : ولايت وى بر كودكانش ساقط خواهد شد ، ولى به نظر مىرسد تغيير جنسيت پدر ، تأثيرى در ولايت وى ندارد .\r\nهم‌چنين تغيير جنسيت مادر ، تأثيرى در حق حضانت وى بر كودكان خردسالش ندارد . چون عنوان مادرى از وى زايل نشده است اگرچه انوثيت ( زن بودن ) وى از بين رفته است و به مرد تبديل شده است .\r\nنيز عنوان پدر ، پس از تغيير جنسيت عوض نمىشود و عرفاً شخص مىتواند بگويد : اين شخص پدر من است كه تغيير جنسيت داده و به زن تبديل شده است و فرض آن است كه حضانت كودك به پدر از آن جهت كه پدر است واگذار شده است . علاوه بر اين ، پدر از نظر شرعى ، كسى است كه فرزند از اسپرم وى به وجود آمده باشد و اين امر با تغيير جنسيت ، تغيير نمىكند ؛ اگر چه از مفهوم مادهء 1170 و 1173 قانون مدنى ايران مىتوان استفاده كرد كه پدر پس از تغيير جنسيت فاقد صلاحيت خواهد شد ، مخصوصاً از آن جهت كه پس از تغيير جنسيت و تبديل شدن به زن ، با مرد ديگرى ازدواج كند .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nسؤال ششم : عناوين نسبى پس از تغيير جنسيت چگونه خواهد شد ؟\r\nپاسخ : منظور از « عناوين نسبى » ، عناوينى مانند : برادر ، خواهر ، عمو ، عمه ، دايى ، خاله و نيز پدر و مادر است . هرگاه برادر يا خواهر ، عمو يا عمه ، دايى يا خاله تغيير جنسيت دهد ، انتساب يا « قرابت نسبى » از بين نمىرود ، بلكه نسبت ميان آن دو عوض مىشود و هر عنوان خانوادگى ، به قرينهء خودش تبديل مىشود ؛ يعنى عنوان برادر به عنوان خواهر تبديل مىشود و بر عكس . نيز عمو به عمه يا بر عكس تبديل مىشود . نيز دايى به خاله يا برعكس تبديل مىشود .\r\nاما تغيير جنسيت ، تغييرى در عنوان « فرزند » به وجود نمىآورد . چنان‌چه فرزند ، تغيير جنسيت دهد ، وى هم چنان فرزند همان پدر و مادر است . به عبارت ديگر ، رابطه يا نسبت « پدر و فرزند » و نيز نسبت و رابطهء « مادر و فرزند » در پيش و پس از تغيير جنسيت ، تغيير نمىكند .\r\nتغيير جنسيت پدر ، وى را به عنوان « مادر » تبديل نمىكند . نيز پس از تغيير جنسيت مادر ، وى به عنوان « پدر » شناخته نمىشود ، بلكه مىتوان گفت : پدر پس از تغيير جنسيت ، عرفاً و شرعاً هم چنان پدر است ، اگر چه به زن تبديل شده است . نيز مادر پس از تغيير جنسيت ، هم چنان مادر است ، اگر چه به زن تبديل شده است .\r\nسؤال هفتم : وضعيت ارث پس از تغيير جنسيت چگونه خواهد بود ؟\r\nپاسخ : هرگاه فردى ، جنسيت خويش را تغيير دهد ، آيا براساس جنسيت فعلى ارث مىبرد يا براساس جنسيت سابق ؟ براى مثال ، اگر پسرى به دختر تبديل شود ، آيا سهم الارث وى به اندازهء پسر است يا به اندازهء دختر ؟\r\nهمه فقيهان شيعه متفق القولند كه ملاك ارث در اين گونه موارد ، جنسيت فعلى فرزندان است . بنابراين ، دختر فعلى ، نصف پسر فعلى ارث مىبرد .\r\nهرگاه پدر تغيير جنسيت دهد و به زن تبديل شود ، زن فعلى چه ميزان سهم الارث مىبرد ، آيا براساس جنسيت فعلى يا براساس جنسيت سابق خويش . نيز هرگاه مادر تغيير جنسيت دهد و به مرد تبديل گردد ، مرد فعلى چه مقدار سهم الارث از فرزند ( ميت ) دريافت مىكند ؟\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nدر مجموع سه احتمال داده شد . احتمال قوى آن است كه اولًا : پدر يا مادرى كه تغيير جنسيت داده ، از فرزند ( فوت شده ) ارث مىبرد و رابطهء توارث ميان والدين و فرزندان قطع نمىشود . ثانياً : ميزان ارث پدر يا مادرى كه تغيير جنسيت داده است ، براساس « زمان انعقاد نطفه » است ؛ يعنى براى پدر در حال انعقاد نطفه ، دو سوم ( ) است ، هر چند بعداً به زن تبديل شود و نيز براى مادر در حال انعقاد نطفه ، يك سوم ( ) است ، هر چند بعداً به مرد تبديل شود .\r\n\r\n3 . مشكلات تحقيق\r\nهر تحقيق و پژوهش ، مخصوصاً در سطح چهار ( دكترى ) مشكلات خاص خودش را دارد . در ذيل به مهم‌ترين مشكلات اين رساله اشاره مىشود :\r\n\r\nالف ) كمبود منابع\r\nاگرچه فقيهان شيعه ، بسيار بيش‌تر از فقيهان اهل سنت ، دربارهء تغيير جنسيت اظهار نظر كرده‌اند ، ولى مطالبى كه از فقيهان شيعه در دست است ، بيش‌تر به صورت استفتا يا « پرسش و پاسخ » است و تنها شش تن از فقيهان شيعه به صورت مبسوطتر دربارهء آن ، مطالبى را به رشته تحرير در آورده‌اند ، مانند : آيت‌الله سيد محمد صدر ، آيت‌الله محمد مؤمن ، آيت‌الله سيد محسن خرازى ، آيت‌الله على مشكينى و آيت‌الله محمد آصف محسنى و حجه الاسلام محمد قائنى .\r\nطبيعى است موضوعى با اين اهميت ، كه از جملهء مسائل مستحدثه ( موضوعات نوپيدا ) محسوب مىشود ، منابع بيش‌ترى را مىطلبد . اميد است با توجه به زحمات و تلاش‌هاى گران سنگِ فقيهان اسلام ، توانسته باشم از عهدهء تحرير و تحقيق اين رساله برآمده باشم .\r\n\r\nب ) تغيير جنسيت به عنوان موضوع نوپيدا\r\nاگرچه تغيير جنسيت ، مباحث بسيارى از نظر فقهى و يا حقوقى در خود نهفته دارد ، ولى از جهت ديگر ، يك موضوع پزشكى محسوب مىشود و پيشرفت‌هاى علم\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nجراحى ، تأثيرات شگرفى در اين زمينه به وجود آورده است . بنابراين ، براى « بررسى فقهى و حقوقى تغيير جنسيت » ، موضوع شناسى يا تحرير موضوع ، از اهميت زيادى برخوردار است . به اين منظور ، با پزشكان ، روان پزشكان ، بيماران و خانواده‌هاى آن‌ها گفت و گو داشته ، و در اين باره گزارش‌ها و عكس‌هايى را تهيه كرده‌ام . براى پرهيز از اطاله كلام ، تنها بخشى ازگزارش‌ها و عكس‌ها در رساله آورده شد ( به بخش ضمائم مراجعه فرماييد ) .\r\n\r\n4 . پيشنهادات\r\n\r\nالف ) ضرورت شناخت ابعاد مختلف تغيير جنسيت\r\nتغيير جنسيت ، تنها در قالب مباحث فقهى و حقوقى ، خلاصه نمىشود ، اگرچه اين رساله ، بيش‌تر به اين امر توجه داشت . به عبارت ديگر ، اين مسأله داراى ابعاد گوناگونِ ديگرى مانند : جامعه شناسى ، روان شناسى و پزشكى نيز هست . بنابراين ، براى تبيين هر چه بيش‌تر اين مسأله ، لازم است به ابعاد مختلف آن توجه داشت ، در غير اين صورت ، نمىتوان درك درستى از اين پديده داشته باشيم . از اين رو ، پيشنهاد مىشود يك سازمان دولتى ويژه ، به اين امر اختصاص داده شود و عده‌اى از صاحب نظران در رشته‌هاى گوناگون ، عضو آن باشند . وظيفهء اين نهاد قانونى ، تدوين قوانين ، آيين نامه و دستورالعمل‌هاى مربوط به تغيير جنسيت است . علاوه بر اين ، اين نهاد رسمى مسؤوليت نظارت و كنترل را نيز به عهده خواهد داشت .\r\nاگرچه گفته مىشود در پانزده سال گذشته حدود 500 تغيير جنسيت در ايران صورت گرفته است ، ولى هيچ آمار رسمى و دقيق در اين باره وجود ندارد . نيز هيچ آمارى درباره تعداد بيماران دو جنسى و ترانس‌ها وجود ندارد . علاوه بر اين ، بيماران پس از تغيير جنسيت ، به حال خود رها شده‌اند ، و هيچ كنترل ، نظارت و حمايتى در مورد آنان وجود ندارد . همه اين نابسامانىها با تعيين يك سازمان دولتى و قانونى ، كاهش خواهد يافت .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nب ) ضرورت تدوين قانون يا آيين نامه مربوط به تغيير جنسيت\r\nفقيهان شيعه در رأس آنان مرحوم امام خمينى ، مباحث فقهى مسألهء تغيير جنسيت را از قبيل : جواز يا عدم جواز ، تأثير آن بر ازدواج ، مهريه ، نفقه ، ولايت و سرپرستى كودكان و عناوين خانوادگى بيان داشته‌اند . همين امر ، پشتوانهء شرعى و فقهى مهمى براى انجام عمل‌هاى جراحى تغيير جنسيت به وجود آورده است . با اين وجود ، مباحث فقهى فقيهان شيعه ، در قالب مواد قانونى يا آيين نامهء ويژه تنظيم نشده است .\r\nتنها يك رويهء قضايى در قانونى بودن اين گونه عمل‌هاى جراحى ، به وجود آمده است كه بر اساس آن ، افرادى كه خواهان تغيير جنسيت هستند ، پس از مراجعه به دادگسترى تهران و سپس ارجاع آنان به پزشكى قانونى ، چنان‌چه ضرورت اين عمل براى آنان احراز شد ، به پزشك جراح براى انجام عمل جراحى تغيير جنسيت ارجاع داده مىشوند . پس از تغيير جنسيت ، مدارك رسمى آنان مانند : شناسنامه ، گواهى نامه راهنمايى و رانندگى و مدارك تحصيلى تعويض شده ، و مدارك جديد با نام جديدِ شخص صادر مىشود .\r\nبه نظر مىرسد تنها رويهء فوق ، براى حل مشكلات حقوقى و اجتماعى افراد تغيير جنسيت يافته كافى نيست ، بلكه با تدوين قانونى جامع ، بايد وضعيت حقوقى آنان را نظام‌مند ساخت .\r\n\r\nج ) ضرورت پيشنهاد عناوين و موضوعات مرتبط\r\nتغيير جنسيت از مسائل نو پيدا و جديد است كه در قرن بيستم به وجود آمده هر روز بر ابعاد آن افزوده مىشود . عنوان « تغيير جنسيت » يك عنوان عام و كلى است كه ريز موضوع‌هاى گوناگون و متعددى را در بر مىگيرد كه در اين رساله به مهم‌ترين آن توجه شده است . به نظر مىرسد مجامع علمى حوزوى و دانشگاه‌ها ، مخصوصاً واحد تدوين رساله ، بايد به عناوين جزئىتر اين قضيه توجه كرده و از طريق واگذارى موضوعات و عناوين ، در شكوفايى هر چه بيش‌تر اين بحث كمك نمايند . البته منظور نگارنده ، تنها بررسى فقهى يا حقوقى اين مسأله نيست ، بلكه لازم\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاست استادان و دانشجويان رشته هاى پزشكى ، روان پزشكى و جامعه شناسى ، به آن توجه خاص مبذول دارند .\r\n\r\nد ) تشكيل نشست‌هاى علمى ويژه\r\nتاكنون چندين سمينار در بحث دو جنسىها ، ترانس‌ها و تغيير جنسيت در شهرهاى تهران ، مشهد ، گرگان برگزار شده است ، ولى به دليل ابعاد متنوع و گوناگونِ اين موضوع ، لازم است اين گونه نشست‌ها و سمينارهاى علمى ، با حضور اساتيد و صاحب نظران ، از رشته‌هاى گوناگون و با حمايت‌هاى ويژه تشكيل شده و نتايج آن در قالب كتاب ، مجموعه مقالات و گزارش در اختيار عموم قرار گيرد . تا كنون هيچ كتاب مستقل در بحث تغيير جنسيت نوشته نشده است . از اين رو ، اطلاعات عموم مردم و حتى افراد تحصيل كرده در اين باره كم و ناچيز است .\r\n\r\nه ( ضرورت كار ميدانى\r\nپژوهش‌هاى مربوط به تغيير جنسيت ، به دليل ويژگى خاص آن ، نيازمند كار ميدانى است ، در غير اين صورت ، ابعاد گوناگون آن ناشناخته باقى خواهد ماند . براى اين منظور ، طلاب حوزه‌هاى علميه و دانشجويان كه در اين زمينه تحقيق و پژوهش مىكنند ، لازم است از نزديك با بيماران دو جنسى ، ترانس‌ها و نيز پزشكان و روان پزشكان تعامل و گفت و گو داشته باشند .\r\n\r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\n\r\nضمائم\r\n\r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\n\r\nضميمه 1 گفت‌وگو با برخى بيماران اختلال هويت جنسى\r\n\r\nگزارش ميدانى اول : گزارشى از يك مطب تغيير جنسيت\r\nبراى به دست آوردن اطلاعات كافى و لازم از افرادى كه در ايران تغيير جنسيت مىدهند ، تصميم گرفتم با تنى چند از اين بيماران گفت و گو داشته باشم . براى اين منظور از قبل با يكى از پزشكان جراحِ تغيير جنسيت هماهنگى كرده و از قم به تهران رفتم . يكى از بستگان نيز مرا در اين سفر همراهى كرده و با يك دستگاه ضبط صوت كوچك و دوربين عكاسى وارد مطب شدم . قبل از من ، مادرِ يكى از بيماران نيز وارد مطب شده بود . بتدريج بيماران اختلال هويت جنسى وارد سالن انتظار شده و تقريباً سالن از بيماران و همراهان پر شد .\r\nافرادى كه در سالن بودند ، با قيافه‌و ظواهر گوناگون و گاه عجيب بودند . بعضى از آنان به درستى قابل تشخيص نبودند كه آيا زن هستند يا مرد يا . . . . . . ؟ ! نگاه‌هاى شك و ترديد افراد حاضر نسبت به من ، مرا زجر مىداد تا اين‌كه دكتر جراحِ تغيير جنسيت وارد مطب شد و چون از قبل با من در يك همايش علمى آشنا شده بود ، با من احوال پرسى گرمى داشت و ورود من را خوش آمد گفت . در واقع من اولين كسى بودم كه وارد\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمطب شدم و از فرصتى كه به من داده بود تشكر كردم . او گفت : شما مىتوانيد با تمامى بيماران من مصاحبه و گفت و گو داشته باشى . از مطب خارج شده و وارد سالن انتظار شدم . در اين حالت ، تقريباً نگاه‌هاى شك و ترديد بيماران بر طرف شده بود . با بيش‌تر افرادى كه در سالنِ انتظار بودند ، گفت و گو كردم كه شرح آن را در ذيل مىآورم .\r\nمورد اول : براى شروع كار ، كنار مرد جوانى نشستم كه دفترى بزرگ در دست داشت و با قلمى كه در دست داشت ، مشغول نقاشى تصاوير زنان در حالت‌هاى مختلف بود . اين مرد جوان ، ريش و سبيل خود را از ته تراشيده ، و موهاى سر خود را همانند زنان بلند نموده ، و نيز ابروهاى خود را همانند زنان نازك كرده بود . به او سلام كردم و او با حجب و حيا جواب سلام مرا داد .\r\nپرسيدم : چند سال دارى ؟\r\nگفت : 27 سال .\r\n- اهل كجا هستى و وضعيت خانواده شما چگونه است ؟\r\n- اهل رشت هستم و ما مجموعاً 12 خواهر و برادر هستيم ؛ 5 واهر و 7 برادر ، و من برادر سوم خانواده هستم .\r\n- علت مراجعه شما به مطب جراح تغيير جنسيت چيست ؟\r\n- من اختلال جنسى دارم و براى تنوع هم كه شده ، مىخواهم تغيير جنسيت بدهم .\r\n- ممكن است بيش‌تر توضيح بدهى ، آيا شما دو جنسى هستى ؟ !\r\n- خير ؛ من دو جنسى ( هرمافروديت ) نيستم . بلكه كاملًا پسر هستم ، ولى هيچ علاقه‌اى به جنس مخالف ( زن ) ندارم ، بلكه مرد را دوست دارم !\r\n- آيا اعضاى خانواده شما ، مثل والدين و برادر و خواهر با تغيير جنسيتِ شما موافق هستند ؟\r\n- خير ، والدينم بشدت با من مخالفت مىكنند . برادران و خواهرانم نيز مخالف تغيير جنسيتِ من بوده ، و پيوسته مرا مسخره مىكنند . آنان تهديد كرده‌اند اگر تغيير جنسيت\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nبدهم مرا خواهند زد ! نيز هرگاه بخواهم از شهرستان رشت به تهران ، جهت معالجه بيايم ، دندان درد و پر كردن دندان را بهانه مىكنم . به هر حال ، مصمم به تغيير جنسيت هستم .\r\n- چرا به روان شناس جهت معالجه مراجعه نمىكنى ؟\r\n- به مدت 5 / 2 سال به روان پزشك مراجعه كرده‌ام ، ولى هنوز نتيجه‌اى نگرفته‌ام .\r\n- بعد از تغيير جنسيت و تبديل شدن به زن ، مشكلات روحى و روانى شما بيش از اكنون خواهد شد . آيا فكر مىكنى كه كار ما درست نباشد ؟\r\n- به هر حال ، مشكلات روحى من بعد از تغيير جنسيت ، كم‌تر از مشكلات روحى زمان فعلى خواهد بود .\r\nاين مرد در ادامهء سخنانش گفت : هميشه مانتوى زنانه مىپوشم و آرايش مىكنم ! !\r\nمورد دوم : پسر جوانى بود كه حدود 25 سال سن داشت ، موهاى سر خود را همانند زنان بلند گذاشته و گردنبند طلايى نيز به گردن آويخته بود . او ريش و سبيل خود را تراشيده و نيز مقدارى آرايش كرده بود و كاملًا واضح بود كه هنوز تغيير جنسيت نداده است . خواستم با او باب گفت و گو را باز كنم ، بسيار عصبانى و ناراحت شد و با صداى بلند سخن مىگفت ، به گونه‌اى كه توجه همهء افرادى كه در سالن انتظار نشسته بودند ، به خود جلب كرد .\r\nبه او گفتم : من يك پژوهشگر هستم و دربارهء تغيير جنسيت تحقيق مىكنم . شما اطمينان داشته باشيد من مسؤول دولتى يا مأمور نيستم . بنابراين ، مىتوانيد با خيال راحت با من گفت و گو داشته باشى .\r\nگفت : اين گفت و گوها فايده‌اى به حال من ندارد . كسى مرا درك نمىكند و همه مرا مسخره مىكنند . از درب منزل تا اين جا ، پيوسته مورد شماتت و مسخرهء مردم كوچه و بازار قرار گرفته‌ام .\r\nدر اين حال ، خانمى كه خود از بيماران اختلال هويت جنسى بود به دفاع از من پرداخت و گفت : اين آقا مىخواهد به نفع شما كار كند ، بنابراين ، دليلى ندارد كه\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nعصبانى باشى ! امّا چيزى از عصبانيت اين مرد كم نشد و در ادامه گفت :\r\nهمه پدرها و مادرها دوست دارند كه فرزندشان مهندس و دكتر شوند ، ولى من در ترم پنجم دانشگاه ترك تحصيل كرده‌ام . يك خانه اجاره‌اى تهيه كرده‌ام و اكنون تنها زندگى مىكنم و بدون اطلاع پدر و مادرم مىخواهم تغيير جنسيت بدهم .\r\nبه هر حال ، گفت و گو با او به دليل عصبانيت اين شخص ادامه پيدا نكرد . در اين هنگام خانمى كه قبلًا از من دفاع كرده بود ، خودش را به من رساند و گفت و گو با او را شروع كردم كه در ادامه ملاحظه مىكنيد .\r\nمورد سوم : اين خانم كه ل - ب نام دارد با روى گشاده به پرسش‌هاى ما پاسخ داد كه خلاصهء آن از اين قرار است :\r\nپرسيدم : مشكل شما چيست ؟\r\nگفت : من دو جنسى هستم .\r\n- دقيقاً توضيح دهيد .\r\n- من داراى هر دو آلت تناسلى مردانه و زنانه بودم . البته آلت تناسلى مردانه كوچك بود كه بيست سال پيش در لندن عمل كردم و بدين وسيله ، آلت مردانه حذف شد و الان به عنوان يك زن هستم .\r\n- سن شما چه قدر است ؟\r\n- 45 سال دارم و دوبار ازدواج كردم . بار اول ، شوهرم به دليل عدم بارورى بنده ، مرا طلاق داد ، در حالى كه شديداً به يكديگر علاقه داشتيم . البته شوهر سابق من ، از دو جنسى بودن من بىاطلاع بود . بعد از طلاق از شوهر سابقم ، با مرد ديگرى ازدواج كردم .\r\n- آيا الان داراى فرزند هستى ؟\r\n- خير ، هنوز فرزند ندارم . اساساً دو جنسىها يا كسانى كه تغيير جنسيت مىدهند ، صاحب فرزند نمىشوند . جاى نگرانى نيست . ما هم مثل خيلى از خانم‌هايى هستيم كه بارور نمىشوند .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n- آيا روند حقوقى يا قانونى براى تغيير جنسيت در ايران مورد تأييد شماست ؟\r\n- از نظر حقوقى هيچ مشكلى وجود ندارد . افرادى كه داراى اختلال جنسى هستند ، پس از كسب مجوز از پزشكى قانونى ، مىتوانند تغيير جنسيت دهند .\r\nوى در ادامه گفت و گو گفت : تنها تعداد كمى از كسانى كه تغيير جنسيت مىدهند ، مىتوانند از نظر ازدواج ، شغل ، پذيرش اجتماعى و . . . . . شانس داشته باشند . برخى از مردها ، پس از تغيير جنسيت نمىتوانند به عنوان يك زن ازدواج كنند ، يا به عنوان يك زن پذيرش اجتماعى داشته باشند . يكى از دلايل اين امر ، آن است كه هنوز حالت‌هاى مردانه در آن‌ها باقى مانده است .\r\nمورد چهارم : خانمى با حجاب در گوشه‌اى از سالن نشسته بود . بعداً فهميدم او يكى از مأموران زن زندان اوين است . پس از سلام و احوال پرسى از او پرسيدم :\r\nممكن است بفرماييد براى چه امرى به مطب تغيير جنسيت آمده‌ايد ؟ !\r\nگفت : براى فردى به مطب مراجعه كرده‌ام كه الان به جرم ولگردى دستگير شده و مدت 2 ماه است كه در زندان اوين است .\r\n- اين شخص كه دستگير شده چه وضعيتى داشته است ؟\r\nاين فرد قبلًا دوجنسى بوده ، ولى ظاهرى مردانه داشته و نامش حميد است . بعداً تغيير جنسيت داده و تبديل به زن شده و اكنون نام شيوا را براى خود انتخاب كرده است .\r\n- در چه سنى عمل تغيير جنسيت را انجام داده و دقيقا بفرماييد از نظر جسمى چگونه بوده است ؟\r\n- در سن بلوغ ، يعنى حدود 15 سالگى ، اختلال جنسى او بيش‌تر آشكار مىشود از نظرجنسى ، هم آلت مردانه و هم رحم داشته است ، اما آلت مردانهء او ضعيف و كوچك بوده و با عمل جراحى برداشته شده والان جنسيت زنانگى او تقويت شده است و همانطور كه عرض كردم نام جديد شيوا را براى خود انتخاب كرده است .\r\n- علت دستگيرى او چيست ؟\r\n- چون هنوز ظاهر مردانه دارد ، با تعدادى از دخترها در خيابان حركات نامناسبى از\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nخود نشان مىداده است . از اين جهت ، نيروى انتظامى به جرم ولگردى و رفتار خلاف عفت عمومى او را دستگير كرده است . در واقع ، ما الان براى گرفتن گواهى پزشك مراجعه كرده‌ايم تا براى قاضى ثابت كنيم كه او مرد نيست ، بلكه زن است ، تا در نهايت بتوانيم او را از زندان آزاد كنيم .\r\nمورد پنجم : در گوشه‌اى از سالن انتظار ، مادرى پير نشسته بود كه آثار غم و اندوه از چهره‌اش نمايان بود . در كنار او فرد جوانى با موهاى بلند ، ريش و سبيل تراشيده كه حدوداً 25 سال داشت ، نشسته بود . وى حدود سه هفته قبل ، عمل جراحى تغيير جنسيت را انجام داده بود . در وضعيت جديد و از نظر ظاهر نمىتوان تشخيص داد كه زن است يا مرد ! ولى شباهت زيادى به زن داشت . نام فعلى او آيدين است و از نام قبلى او كه پسر بوده ، چيزى به دست نياوردم . وى فعلًا دانشجو است و از اين‌كه تغيير جنسيت داده خوشحال بود . او مىگفت : براى اين كار ، يعنى تغيير جنسيت ، پدر و مادرم رضايت داده‌اند و از نظر اجتماعى مشكل نخواهم داشت .\r\nمورد ششم : پسرى را ديدم كه حدود 22 سال سن داشت . ريش و سبيل خود را تراشيده و موهاى سرش را بلند كرده بود . يكى از ويژگىهاى او اين بود كه همانند زنان داراى سينه بود . دليل اين امر ، استفاده از هورمون‌هاى زنانه قبل از عمل جراحى است . از او خواستم كه كنارم بيايد تا باب گفت و گو را باز كنيم . با خوش‌رويى پذيرفت كه خلاصهء آن را در زير مىآوريم :\r\nپرسيدم : شغل شما چيست ؟\r\nگفت : من دانشجوى دانشگاه آزاد تهران هستم .\r\n- براى چه به مطب تغيير جنسيت مراجعه كرده‌ايد ؟\r\n- براى تغيير جنسيت ، و تبديل شدن به زن مراجعه كرده‌ام .\r\n- در حال حاضر ، روند كار شما چگونه است ؟\r\n- پس از چند سال تلاش و پىگيرى موفق شدم موافقت پزشكى قانونى را به دست آورم .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nحدوداً ده روز ديگر عمل خواهم كرد .\r\n- آيا والدين شما با تغيير جنسيت شما موافق هستند ؟\r\n- والدينم موافق هستند . آن‌ها به خوبى مشكل اختلال هويت جنسى مرا درك كرده‌اند . بنابراين ، مشكلات من نسبت به ديگران ، كه والدين آنان مخالف تغيير جنسيت هستند ، كم‌تر است . حتى از نظر ادامهء تحصيل مشكل نخواهم داشت . نهايت اين است كه پس از تغيير جنسيت ، از دانشگاه آزاد واحد برادران ، به دانشگاه آزاد واحد خواهران منتقل خواهم شد . فكر مىكنم چون بدنم همانند زنان ظريف است ، بعد از تغيير جنسيت مىتوانم به عنوان يك زن در جامعه زندگى كنم !\r\nمورد هفتم : مردى 60 ساله را ديدم ، در كنار او نشستم و باب گفت و گو را باز كردم .\r\nپرسيدم : ممكن است بفرماييد براى چه به مطب تغيير جنسيت مراجعه كرده‌ايد ؟\r\nگفت : دخترى از بستگان من ، مىخواهد تغيير جنسيت بدهد . براى مشاوره و تأييد نهايى ، پيش پزشك جراح آمده‌ام .\r\n- اين دختر چند ساله است و از چه مدت متوجه شده‌ايد كه او تراجنسيتى ( ترانس سكشوال ) بوده و نيازمند تغيير جنسيت است ؟ آيا اين بيمار ، دو جنسى ( هرمافروديت ) است ؟\r\n- خير . از نظر جسمى و ظاهرى كاملًا زن است ، ولى از نظر روحى و فكرى دچار اختلال هويت جنسى است . به عبارت ديگر ، زن بودن خودش را قبول ندارد و مايل است هر چه زودتر ، با عمل جراحى به مرد تبديل شود .\r\nآيا والدين او ، با تغيير جنسيت وى موافق هستند ؟\r\nپدرش مرحوم شده ، ولى مادرش با اين عمل موافق است .\r\nمراحل قانونى كه شما طى كرده‌ايد چگونه بوده است ؟\r\n- به پزشكى قانونى مراجعه كرده‌ايم و در اين باره 10 جلسهء كميسيون پزشكى منعقد شده است و در نهايت با تغيير جنسيت او موافقت شده است .\r\n- آيا فكر مىكنيد از نظر اجتماعى ، بيمار مىتواند بعد از تغيير جنسيت جايگاه\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمناسبى در اجتماع داشته باشد ؟\r\n- مطمئناً از نظر اجتماعى ، فشارهاى زيادى وجود دارد . به هر حال ، به مدت 20 سال به عنوان زن در جامعه شناخته شده است و الان به يك باره مىخواهد به عنوان مرد وارد اجتماع شود . افراد جامعه گاه با تمسخر و انگشت نما كردن ، با او برخورد مىكنند ، ولى اين نكته را نبايد از نظر دور داشت كه برخى افراد كه دچار اختلال هويت جنسى هستند ، به اجبار به ازدواج تن مىدهند ، ولى اين ازدواج ناكام است و به طلاق منجر مىشود . بنابراين ، لازم است با تبليغات صحيح و با آزمايشات لازم قبل از ازدواج ، جنسيت واقعى افراد را روشن ساخت .\r\nمورد هشتم : خانمى 50 ساله اخرين فردى است كه در اين جا از او ياد مىكنيم . اين خانم حدود يك ساعت و نيم با من گفت و گو و درد دل كرد . وى گاه گاهى به شدت گريه مىكرد سخنان او از درد جانكاه حكايت مىكرد . او از آزادى بىحد و حصر براى گرفتن مجوز تغيير جنسيت شكايت داشت . گوشه‌اى از سخنانش را در زير مىخوانيد :\r\n- من داراى دو فرزند پسر هستم . پسر بزرگم على رضا ، 27 ساله و از نظر جسمى هيچ مشكلى نداشت . او كاملًا مرد و داراى ريش و سبيل بود . البته وقتى در سنين كودكى بود ، بيش‌تر دوست داشت عروسك بازى كند . هم بازىهاى ، بيش‌تر دخترها بودند . امّا بتدريج اين حالت از بين رفت و مشكل چندانى نداشتيم . امّا در اين چند سالهء اخير وضعيت او تغيير كرد . هميشه حالت‌هاى او را در نظر داشتم . در يك روز ، حالت عجيبى از او ديدم . جريان از اين قرار بود كه در يك روز خواستم براى او حولهء حمام ببرم ، نگاهم به بدنش افتاد ، ديدم همانند زنان ، پستانش بزرگ شده است ! پس از چندى ، اتومبيل سوارى خويش را فروخت و با پول آن ، عمل جراحى كرد و تغيير جنسيت داد . او اكنون نام سپيده را برگزيده و حتى از طريق اداره ثبت احوال ، شناسنامه خويش را عوض كرده است .\r\n\r\nگزارش ميدانى دوم : چند گفت و گوى ديگر\r\nدر ادامه ، چند گزارش كوتاه از تعدادى از بيماران اختلال هويت جنسى يا تراجنسيتى مىآورم كه در زمان‌هاى مختلف و در طى سال‌هاى گذشته با آنان گفت و گو داشته‌ام .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nمورد اول : جوانى حدود 25 ساله تماس تلفنى گرفت و اصرار داشت كه بنده را ملاقات كند تا بتواند پاسخى براى پرسش‌هاى خود بيابد . در قرار معين از تهران به قم به ديدنم آمد . وى كه پسرى بسيار مؤدب ، خوش‌رو و منطقى بود ، خود را دانشجوى زبان انگليسى معرفى كرد .\r\nگفت : من دانشجوى زبان هستم كه تا چند ماه آينده مدرك كارشناسى ارشد خود را خواهم گرفت ، اما يك بيمارى جانكاه و سخت مرا رنج مىدهد . اين بيمارى عبارت است از عدم تطابق جنسى . من ميان زمين و آسمان قرار گرفته‌ام و آرزو مىكنم سرطان مغز گرفته تا از اين بيمارى نجات پيدا كنم ! اگر خودكشى از نظر اسلام جايز بود ، مدت‌ها پيش خودكشى كرده بودم ، اما مىدانم خودكشى از گناهان كبيره است و من از عذاب آخرت بيمناكم . قرآن شريف مىفرمايد : ما براى شما جفت آفريديم ، به نظر شما جفت من كيست تا بتوانم با او ازدواج كنم ؟ !\r\nگفتم : آيا شما دو جنسى هستى ؟ !\r\n- خير . من پسر هستم و از نظر ظاهر و جسمى هيچ فرقى با مردان ديگر ندارم ، الا اين‌كه من زنى هستم در پيكر مرد ! روح من در پيكر مردانهء من اسير شده است .\r\n- آيا شما محتلم مىشوى ؟ !\r\n- آرى .\r\n- پس شما مرد هستى .\r\n- خير . من در نقش يك زن محتلم مىشوم . گويا كه با يك مرد ازدواج كرده‌ام . . . . .\r\n- چرا از طريق روان پزشكى ، به معالجهء خويش نمىپردازى ؟ !\r\n- يش از دو سال به مهم‌ترين روان‌شناسان مراجعه كرده‌ام ، ولى وضعيت من بهتر نشده ، بلكه بدتر شده و اعضاى بدن من مثل كليه آسيب ديده است . حتى براى معالجهء خويش به هيپنوتيزم متوسل شده‌ام ، ولى هنوز كوچك‌ترين درمان حاصل نشده است . آيا در چنين حالت ، از نظر اسلام مجاز به تغيير جنسيت هستم ؟\r\n- براى شما چنين مجوزى از نظر امام خمينى و بسيارى از مراجع فعلى وجود دارد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nشرعاً تغيير جنسيت براى شما جايز است ، اما بايد توجه داشته باشى كه بعد از تغيير جنسيت ، يك سرى مشكلات جديد براى شما ظاهر خواهد شد . مثل : مشكل ادامهء تحصيل ، شغل ، ازدواج ، عدم پذيرش اجتماعى و بالاخره اين‌كه بعد از تغيير جنسيت ، عقيم خواهى شد و نمىتوانى صاحب فرزند شوى .\r\n- در هر حال ، تمام مشكلاتى كه شما بر شمرديد ، از مشكل فعلى من يعنى عدم تطابق جنسى كم‌تر است . حتى حاضرم پس از تغيير جنسيت به خارج كشور سفر كرده ، تا از بسيارى از مشكلات و ناراحتىهاى پس از تغيير جنسيت نجات پيدا كنم .\r\nاين ملاقات به پايان رسيد ، ولى ارتباط دوستانهء ما از طريق تلفن و نامه ادامه پيدا كرد و هر بار از بيمارى جانكاه خويش يعنى عدم تطابق جنسى شكايت داشت . در ذيل بخشى از نامهء اين بيمار تراجنسيتى را مىخوانيم :\r\nاز اين حرف‌ها كه بگذريم وضعيت خودم چندان تغيير نكرده . باز هم همان كلاف سردرگم‌ام كه به هر جا مىرود باز هم به سر خوان اول بر مىگردد . هر چه مىگذرد برايم بيش‌تر جا مىافتد كه من نبايد تغيير جنسيت بدهم ؛ آن هم به خاطر خانواده‌ام . چون باور كنيد نه توان ايستادن در برابر آن‌ها را دارم و نمىتوانم قلبشان را بشكنم ، يا با آبرويشان بازى كنم ، و گرنه تغيير جنسيت براى يك تراجنسيتى هميشه به نظرم منطقىترين راه مىآمده است .\r\nاما مشكل من منطق نيست . چيزى را كه به دنبال دانستنش هستم منطق و عقل نيست ؛ چون عقل و منطق آدم محدود به تجربه و مكان و زمان است . جواب را از فقه هم نمىتوانم بگيرم ؛ چون فقه هم مبتنى بر عقل و منطق است . بگذاريد مثالى بزنم . مثلًا اگر كسى از كسى طلبى داشته باشد ، مىتواند سر موعد مقرر ، طلبش را از طرف بدهكار بگيرد ، حتى اگر مرد بدهكار ناچار شود براى پرداخت اين بدهى از شام شبش هم بگذرد . از نظر فقه اين كار مرد طلب كار ، اشكالى ندارد و كار او مصداق فعل حرام نيست ، اما از ديد معرفت چطور ؟ آيا در حقيقت كار آن فرد ، كار درستى بوده ؟ !\r\nدر مورد عمل تغيير جنسيت ، افراد تراجنسيتى هم همين طور ممكن است فقه بگويد\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nعمل تغيير جنسيت براى اين افراد مجاز است ، اما آيا در حقيقت اين كار ، كار درستى است ؟ و آيا دخالت در آفرينش و حكمت خداوندى به شمال نمىآيد ؟ چه تضمينى وجود دارد كه نشان دهد خداوند از عمل تغيير جنسيت قهرش نمىگيرد ؟ فقه حكم به عقل و ظاهر مىدهد ، اما معرفت الهى چطور ؟ اگر خدا مىخواست من زن باشم پس چرا مرا مرد خلق كرد ؟ ! اگر مرا مرد خلق كرد ، چرا تمام احساسات و افكار مرا زنانه قرار داد ؟ ! مگر نه اين‌كه هيچ چيز از مشيت و ارادهء او خارج نيست ؟ از يك سو مىگويد : براى هر چيز جفتى خلق كرديم و از سويى براى خود هيچ جفت مشروعى نمىبينم . از يك سو تلاش مىكنم كه مرد باشم و از يك سو ، آن كسى كه در خانهء دل و روحم ساكن است ، زنى است اسير شده در قالب جسم . از سوى ديگر ، به من اين همه نيروى جنسى داده و از يك سو مجبورم آن را تا آخر عمر سركوب كنم و ناديده بگيرم . گاهى وقت‌ها اين تناقض آن قدر زياد مىشود و گاهى وقت‌ها آن قدر احساس اسارت و سركوفتگى و سركوب شدگى مىكنم كه فكر مىكنم به هر قيمتى شده بايد خانواده‌ام را متقاعد كنم كه به مشكل من تن بدهند و راضى شوند كه من عمل تغيير جنسيت را انجام بدهم . اما دقيقاً در همان لحظه به خودم نهيب مىزنم كه مبادا انجام تغيير جنسيت موجب قهر الهى شود . از خودم مىپرسم چرا خدا نخواسته كه من زن خلق شوم . به خودم مىگويم حكم فقه ، ممكن است براى شرايط اضطرار ظاهراً صحيح باشد ، اما آيا به حقيقت و ماوراى اين جريان نيز توجه كرده است . به همين خاطر فكر مىكنم چقدر نياز دارم از آن بالا مستقيماً به من وحى شود كه چه كارى در حقيقت درست است و كدام راه به صراط مستقيم ختم مىشود . . . بعضى وقت‌ها دوست دارم از زور خستگى به خواب ابدى فرو بروم . . . . . . امضاء\r\nم - ش\r\nمورد دوم : خانمى به بنده مراجعه كرد كه مىخواست برخى پرسش‌هاى شرعى خويش را با من در ميان گذارد . وى كه قبلًا تغيير جنسيت داده بود به من گفت : من قبلًا شما را در مطب تغيير جنسيت ديده‌ام و با شما گفت و گويى نيز داشته‌ام !\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nهر چه فكر كردم ، چيزى به خاطرم نيامد . بعداً متوجه شدم اين شخص ، همان دانشجوى پسر دانشگاه آزاد است كه پيش‌تر در گزارش ميدانى اول ، درباره‌اش توضيحاتى دادم . به راستى بعد از تغيير جنسيت چهره‌اش تغيير كرده و همانند يك زن شده بود ، پس از طرح سؤالات خويش ، و پاسخ آن‌ها از اينجانب ، از او پرسيدم :\r\nچرا تغيير جنسيت دادى ؟\r\nگفت : من دچار اختلال هويت جنسى بودم . براى مثال ، وقتى به حرم امام رضا ( ع ) مشرف مىشدم نمىدانستم به قسمت مردانه بروم يا قسمت زنانه ؟ ! و يا وقتى به امام‌زاده يحيى ( ع ) مىرفتم ، كلاف سردرگم بودم ، نمىدانستم به كدام قسمت بروم ، قسمت مردانه يا زنانه ؟ ! واقعاً كسى نمىتواند اين بيمارى ، يعنى عدم تطابق جنسى را درك كند .\r\n- در حال حاضر ، و پس از تغيير جنسيت چه وضعيتى دارى ؟\r\n- واقعاً از آن بحران سابق نجات پيدا كردم . روح من زنانه است و جسم من پس تغيير جنسيت زنانه شده است و من از دردى جانكاه نجات پيدا كردم . اگر توانستم ازدواج مىكنم ، اگر نتوانم ، لااقل زندگى راحت و آرامى خواهم داشت .\r\nمورد سوم : مردى به اتفاق عده‌اى از همراهان خويش به ملاقاتم آمد . وى كه داراى ريش وسبيل بود ، توسط يكى از همراهان به عنوان بيمار\r\n Ts \r\nيا تراجنسيتى معرفى شد .\r\nگفتم : پس ايشان خواهان تغيير جنسيت و تبديل شدن به زن است ؟ !\r\nگفت : خير . ايشان زن بوده و پس از تغيير جنسيت ، به مرد تبديل شده است ! !\r\nواقعاً از اين جريان تعجب كردم . از نظر ظاهرى به هيچ وجه قابل تشخيص نبود . وى معتقد بود كه از ابتدا داراى روحى مردانه در جسمى زنانه بوده است ، و اكنون پس از تغيير جنسيت ، از آن رنج جانكاه نجات پيدا كرده است . وى گفت : پس از تغيير جنسيت ، با خانمى ازدواج كرده‌ام و حتى همسرم و خانوادهء ايشان از وضعيت من خبر داشته و با اراده كامل با ازدواج با من موافقت كرده‌اند !\r\nمورد چهارم : خانمى كه خود را بيمار تراجنسيتى معرفى كرد در مورد نحوهء نماز و حجاب خويش پرسش‌هايى مطرح كرد . وى كه حدود 22 سال سن داشت ، گفت :\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nاز كودكى خودم را پسر مىدانستم و دچار عدم تطابق جنسى بودم . از ابتدا فكر نمىكردم كه اين امر ، نوعى بيمارى است ، ولى بتدريج و با مطالعاتى كه انجام دادم ، متوجه بيمارى روحى خويش شده ، ولى هنوز معالجه نشده‌ام . با توجه به اين‌كه من از نظر روحى ، مرد هستم و از آن جايى كه اسلام به روح بيش‌از جسم اهميت مىدهد ، آيا مىتوانم بدون حجاب و به عنوان مرد در انظار عمومى ظاهر شوم ؟ !\r\nگفتم : احكام و مسايل شرعى براساس ظاهر جسمى افراد است . از آن جايى كه شما از نظر جسمى ، همانند زنان هستى ، بنابراين ، حكم زن را دارا بوده و بايد مانند بقيهء زنان پوشش اسلامى را رعايت كنى .\r\n- پوشش اسلامى واقعاً برايم سخت است ، البته نه از اين نظر كه با اين حكم اسلامى مخالف باشم ، بلكه از نظر روحى و به دليل ابتلا به بيمارى تراجنسيتى نمىتوانم آن را بپذيرم . در هنگام خواندن نماز ، چه روشى را اتخاذ كنم ؟\r\n- استفاده از چادر براى نماز ضرورت ندارد . در صورتى كه بتوانيد پوشش كامل را رعايت كنى ، نماز خواندن شما بدون اشكال است .\r\n- در هنگام خواندن دعا يا قرائت قرآن كريم چه طور ؟ آيا حجاب ضرورت دارد ؟\r\n- در صورتى كه نامحرم شما را نمىبيند و مثلًا در خانه هستى ، در هنگام دعا خواندن و قرائت قرآن كريم ، رعايت حجاب ضرورت ندارد .\r\nمورد پنجم : خانمى به بنده زنگ زد و خواست كه از نزديك برخى مشكلات خويش را با من در ميان گذارد . وى 50 سال داشت كه پيش‌تر مرد ، رانندهء تريلى و صاحب همسر و دو فرزند دختر و يك فرزند پسر بوده است ، و به دليل بيمارى تراجنسيتى تغيير جنسيت داده بود .\r\nوى گفت : پس از تغيير جنسيت از همسرم جدا شدم ، ولى مهريه او را پرداخت كردم . بعد از مدتى با مردى ازدواج كردم و زندگى آرامى داشتم و از اين‌كه به عنوان زن ، زندگى جديدى را شروع كرده بودم خوشحال بودم . اما اين ازدواج پس از يازده ماه به جدايى انجاميد . جريان از اين قرار بود كه شوهرم كه تا اين مدت از مسألهء تغيير\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nجنسيت بنده بىخبر بود ، از طريق يكى از همسايه‌ها از ماجرا آگاه شد . همين امر به جدايى ما انجاميد .\r\nاو از تغيير جنسيت خويش و از راهى كه انتخاب كرده بود ناراحت نبود . حتى دو بار ازدواج ناكام ، او را افسرده نساخته بود . ناراحتى او از آن جهت بود كه شغل خويش ( رانندگى تريلى ) را از دست داده بود . او مىخواست همانند سابق ، به عنوان رانندهء تريلى ( ترانزيت ) كار كند ، اما هيچ شركتى حاضر نبود او را به اين كار گمارد . او مىخواست در آمدى كسب نمايد تا بتواند همانند گذشته ، از فرزندان خويش حمايت مالى نمايد . . . . .\r\nمورد ششم : خانمى انگليسى از لندن و از طريق ايميل تماس گرفت . او از اين‌كه مىديد فقهاى اسلام و در رأس آنان مرحوم امام خمينى با تغيير جنسيت مخالفتى ندارند ، تعجب مىكرد و از تئورى اين جانب - حق تغيير جنسيت براى بيماران اختلال هويت جنسى به عنوان حقى از حقوق بشر - شديداً جانبدارى مىكرد و خواهان ملاقات و مصاحبه با نگارنده بود . اگر چه هنوز به ايران نيامده است ، ولى اطلاعات نسبتاً مفيدى از تغيير جنسيت و بيماران اختلال هويت جنسى از كشور انگلستان برايم ارسال داشت . از جمله اين‌كه از نظر كليساى مسيحى ، تغيير جنسيت حرام است ؛ چون اين كار از نظر كليسا ، تغيير در خلقت خدا محسوب مىشود !\r\nبعدها و از طريق برخى دوستان متوجه شدم اين خانم كه عكس خويش را نيز برايم فرستاده است و مدافع سرسخت تغيير جنسيت است ، خود قبلا مرد بوده و به زن تغيير جنسيت داده است ! !\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nضميمه 2 گزارش تفصيلى از اولين تغيير جنسيت در ايران و خارج ايران\r\n\r\n1 . اولين تغيير جنسيت در ايران\r\nاولين تغيير جنسيت در ايران حدود سال 1309 شمسى اتفاق افتاد كه براساس آن مردى به زن تبديل شد . اين مطلب را عيناً از يكى از روزنامه‌ها نقل مىكنيم :\r\nورق زدن جرايد مربوط به حوادث خارق العاده تهران قديم ، در اغلب موارد جالب و حيرت‌آور است . 75 سال پيش را به خاطر آوريد و پسرك روزنامه فروشى را كه مىدود و خاك و خل بلند مىكند و فرياد مىكشد : روزنامه ، روزنامه . . . . . آخرين خبر . . . . . او با همهء توان و انرژى خبرهاى دسته اول آن روز را فرياد مىكشد و به دنبال مشترى است .\r\nهمين تك تصوير به اضافهء شور و هيجان آن پسرك در زمينه سياه و سفيد خيابان اصلى شهر مىتواند انگيزهء مناسبى براى مرور اخبار گذشته يك پايتخت باشد ، اما اگر هنوز متقاعد نشده‌ايد كه زحمت خواندن اين ستون را به خود بدهيد به اين تك تصوير ، يك جمله ديگر هم اضافه كنيد . مثلًا اين بار بشنويد كه پسرك مىدود و فرياد مىكشد : « آخرين خبر . . . مردى كه با عمل جراحى زن\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nشد . . . . . » حالا اگر تمايل داريد ، مىتوانيد برويد و آن روزنامه را بخوانيد .\r\nدر هفتهء اخير يك عمل جراحى مهم در مريض خانهء دولتى شده است كه نه فقط در ايران بىنظير است ، شايد در نقاط ديگر دنيا هم به اين ترتيب بىسابقه است . اين عمل جراحى فصل جديدى در تاريخ طبى و صحى مملكت باز و شايان دقت و توجه علما است . شايسته است كه در كنفرانس‌ها و شوراهاى صحى از نقطه نظر علمى مورد بحث قرار گيرد . عمل جراحى مزبور به وسيله آقاى دكتر خلعتبرى ، جراح مريض خانهء دولتى كه تاكنون امتحانات خوبى در اين كار داده‌اند به معرض عمل قرار گرفته و با موفقيت انجام يافته است .\r\nجوانى 18 ساله براى يك عمل جراحى عجيب يعنى تغيير جنسيت از رجُليت به اناثيت [ از مردى به زنى 
  ] به مريضخانه دولتى مراجعه كرده است . نه فقط فكر اين جوان عجيب بوده ، بلكه از حيث خلقت نيز عجيب و ناقص بوده است . او از حيث هيكل ، قيافه و استخوان بندى يك مرد كامل العيارى است ، اما احساسات و نشانه‌هاى اناثيت [ زن بودن 
  ] بيش‌تر بر او غلبه داشته است و به اين جهت علاقه‌مند بوده است زن شود .\r\nآقاى دكتر خلعتبرى چند روزى او را معطل نگاه مىدارد تا اين‌كه مراسله ذيل را به مريضخانه نوشته و شخصاً حاضر مىشود كه جواب نفى و اثبات آن را گرفته و خيال خود را به اجرا بگذارد .\r\nاين جانب به طيب خاطر بدون اين‌كه داراى اختلال حواس باشم حاضرم كه مرا عمل كرده و از حالت مردى مرا تبديل به زن كنيد و اگر هم مرا عمل نكنيد ، خودم را خواهم كُشت . « 1 » محل امضا : كبرى\r\n\r\n2 . اولين تغيير جنسيت در انگلستان\r\nاولين عمل تغيير جنسيت در فاصلهء سال‌هاى 1942 تا 1948 ميلادى در انگلستان انجام شد . « لورا ديلون » « 2 » دختر يك اشراف زادهء ايرلندى بود كه از كودكى رفتارهاى پسر مابانهء\r\n\r\n\r\n","description":"","footnote":"\r\n( 1 ) . مردى كه زن شد ، روزنامه همشهرى ، دوشنبه 22 فروردين 1384 .\r\n( 2 )  . Laura Dillon . \r\n","page_name":" 388 ","page_number":388},
  {"content":"\r\n\r\nشديدى از خود بروز مىداد . با آغاز جنگ جهانى دوم در سال 1939 م . از زنان براى شركت در پشت جبهه دعوت به عمل آمد و « لورا » نيز براى كار به يك شركت تعمير خودرو رفت . در آن جا با او همانند يك مرد رفتار مىشد و او نيز بدون هيچ مشكلى از پس نقش مردانهء خود بر مىآمد . در سال 1942 م . « لورا » مطلبى در مورد « آركى بالد مكلندو » « 1 » كه يك جراح پلاستيك بود مطالعه كرد . « مكلندو » در زمينهء درمان خلبانان و خدمهء هواپيماهايى كه در حين نبرد دچار سوختگىهاى بسيار شديدى شده بودند ، روش‌هاى تحول آميزى را ارايه كرده بود . « لورا » به او نامه نوشت و از او خواست در صورت امكان به او در تغيير جنسيتش كمك كند . « مكلندو » نيز پذيرفت ، اما در عين حال به « لورا » گفت كه چنين تغييرى ممكن است مستلزم سال‌ها عمل جراحىهاى دردناك باشد . پيش از ساختن آلت مردانه براى « لورا » او اول تحت عمل پستان بردارى و رحم بردارى قرار گرفت . پس از اتمام اين عمل‌ها « لورا » تقاضاى تغيير شناسنامه كرد و نامش را به « مايكل ديلون » تغيير داد . مايكل پس از آن به كالج ترينيتى « 2 » دوبليز رفت و در رشتهء پزشكى ادامه تحصيل داد و سپس در يك كشتى به عنوان جراح مشغول به كار شد .\r\nدر انگليس دو ناشر اقدام به چاپ كتابى با عنوان « كى چه كسى است ؟ » به زندگى لُردها و دوك‌هاى انگليس پرداختند . در اين ميان ، يك روزنامه‌نگار تيزبين متوجه شد كه در سال 1940 م . در خاندان « ديلون » دخترى به نام « لورا » وجود داشته كه در سال 1950 م . كشتى مايكل به بندر نيويورك رفت در آن‌جا عكاسان و روزنامه نگاران فراوانى منتظر او بودند . بدين ترتيب ، راز او برملاشده بود . اما ناخداى كشتى قول داد تا از او در برابر مطبوعات محافظت كند و به همين دليل ، او را به هند رساند . « مايكل » در هند به كوه‌هاى هيماليا رفت و در آن‌جا به يك روحانى بودايى تبديل شد و در سال 1969 م . در همان جا در گذشت .\r\nدر فاصلهء سال‌هاى 1950 تا 1960 م . افراد بيش‌تر براى تغيير جنسيت خود ، به\r\n\r\n\r\n","description":"","footnote":"\r\n( 1 )  . Archibald Mclndoe . \r\n( 2 )  . Trinity . \r\n","page_name":" 389 ","page_number":389},
  {"content":"\r\n\r\nپزشكان و جراحان مراجعه مىكردند . در سال 1963 م . « اپريل اشلى » « 1 » كه يك تراجنسيتى\r\n xy ( \r\nخنثاى روانى ) بود با « آرتور كوربت » « 2 » ازدواج كرد . پس از اين‌كه خانوادهء آرتور متوجه شدند اپريل قبلًا مرد بوده خواستار فسخ ازدواج آن‌ها شدند . پروندهء اين دعوا توسط قاضى « اورمورد » « 3 » مورد قضاوت قرار گرفت و اين قاضى با استناد به اين‌كه « اپريل » از لحاظ كروموزومى مرد است ، حكم به فسخ پيوند زناشويى آن‌ها داد . اين قاضى عنوان داشت كه غدد جنسى « اپريل » توسط عمل جراحى زنانه شده‌اند و او از لحاظ روانى تراجنسيتى به شمار مىآيد . از زمان صدور اين حكم به بعد تراجنسيتىهاى انگليسى حقوق قانونى خود را از دست دادند . اگر در شناسنامهء كسى قيد شده بود كه او مرد است آن فرد صرف نظر از ظاهرش ، از لحاظ قانونى مرد به حساب مىآمد و در اين ميان ، خصوصيات روانى او نيز مورد توجه قرار نمىگرفت . همين حكم هم براى زنان صدق مىكرد .\r\nچنين وضعيتى گاهى به پيچيدگىهاى باور نكردنى وگاه تكان دهنده‌اى منجر مىشد . وقتى يك فرد تراجنسيتى تقاضاى كار مىكرد ، ناچار بود شناسنامه‌اى را نشان دهد كه از جنسيتى مخالف آن‌چه كه از او ديده مىشد ، گواهى مىداد .\r\nهمين امر به طور اجتناب ناپذيرى به تبعيض‌هاى شغلى منجر مىشد . تراجنسيتىهايى كه به زندان فرستاده مىشدند ، بايد به زندان‌هايى مىرفتند كه مطابق با جنسيت شناسنامه‌اى آن‌ها بود . از اين دست داستان‌هاى تكان دهنده‌اى در مورد فرستادن تراجنسيتىهاى  xy  به زندان‌هاى مردانه ، وجود دارد . تراجنسيتىها بر خلاف ساير هم وطنان‌شان از حقوق زندگى خصوصى قيد شده در كنوانسيون حقوق بشر اروپا محروم شدند . اين بدان معنا بود كه هر رسانه‌اى مىتوانست بدون نياز به جبران خسارت ، اسرار زندگى خصوصى تراجنسيتىها را برملا كند . هر گاه عكس يك فرد تراجنسيتى در صفحهء اول روزنامه‌اى به\r\n\r\n\r\n","description":"","footnote":"\r\n( 1 )  . April Ashley . \r\n( 2 )  . Arthur Corbett . \r\n( 3 )  . Ormord . \r\n","page_name":" 390 ","page_number":390},
  {"content":"\r\n\r\nچاپ مىرسيد ، همسايه‌ها شروع به آزار و اذيت آن فرد مىكردند .\r\nدر اواخر دهه هشتاد دولت انگليس پى برده بود كه بايد در قبال مشكلات تراجنسيتىها اقدام صورت گيرد ، اما باز هم ترجيح داد اين موضوع دست نخورده بماند . تا آن زمان تراجنسيتىها به عنوان هم جنس‌گرا و يا افراد داراى انحراف جنسى تلقى مىشدند ، اما پس از آن كم‌كم معلوم شد كه در پشت اين اختلال هويت جنسى ، دلايل علمى و بيولوژيكى نهفته است . پزشكان هلندى مغز يك تراجنسيتى متوفى\r\n xy \r\nرا مورد بررسى قرار دادند و پى بردند كه غدة هيپوتالاموس مغز او شبيه غدهء هيپوتالاموس مغز يك زن است و از اين لحاظ به مردان شباهتى ندارند . در همين حال ، تلقى عموم مردم از افراد تراجنسيتى در حال تغيير بود و درك عمومى از اين بيمارى رو به ارتقا بود . يك سلسله پرونده‌ها در دادگاه حقوق بشر اروپا ، بحث را به روزنامه‌هاى انگليس گشاند . اگر چه در اين دعوا ، دولت انگليس برنده شد ، اما قضات بر اين عقيده بودند كه انگلستان بايد به كليت موضوع تراجنسيتى و قانون توجه كند . سپس در سال 2002 م . دولت انگليس اعلام كرد كه مشاوره‌هايى را به منظور به تصويب رساندن « قانون بازشناسى جنسيت » در دست انجام دارد .\r\nدر اين ميان ، مخالفت‌هاى شديدى از سوى جناح اقليت محافظه كاران افراطى مسيحى صورت مىگرفت و آن‌ها عنوان مىكردند تنها خداست كه در مورد جنسيت افراد تصميم مىگيرد و هيچ كس حق تغيير آن را ندارد . اما در مقابل ، اكثريت مردم و نمايندگان مجلس معتقدند كه قانون بايد تغيير كند و بدين‌ترتيب ، « قانون بازشناسى جنسيت » در ماه جولاى سال 2004 م . به تصويب رسيد . انتظار مىرود در اوايل سال 2005 م . تراجنسيتىهاى انگليس بتوانند تقاضاى شناسنامه‌هاى جديد كنند .\r\nهم اكنون برآورد مىشود حدود 5000 تراجنسيتى در انگليس زندگى مىكنند كه بيش‌تر آن‌ها  xy (  مردان تبديل شده به زن ) هستند . تقريباً همه آن‌ها از زندگىشان راضىاند و بدين ترتيب مىتوانند براى اولين بار با هر كس كه مىخواهند به صورت قانونى ازدواج كنند .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nاز طرفى ، چه مجوز قانونى باشد يا نباشد ، كل جريان تغيير جنسيت براى فرد و خانوادهء او روندى پر تنش است . خانواده‌ها اغلب ، تراجنسيتىها را طرد مىكنند . موارد زيادى وجود دارد كه در آن‌ها مردى كه قبلًا ازدواج كرده و پدر چند فرزند است و سال‌ها احساس متولد شدن در جنسيت اشتباهى را در خود سركوب كرده ، پس از عمل تغيير جنسيت از ديدن فرزندان‌شان كه همواره آن‌ها را دوست داشته‌اند ، محروم شده‌اند . هم‌چنين بسيارى از افراد تراجنسيتى نيز وجود دارند كه ترجيح مىدهند به جاى عمل كردن [ تغيير جنسيت 
  ] و شرمنده شدن خانواده‌هايشان در نزد مردم ، به زندگى سخت خود ادامه دهند .\r\nاما با توجه به ديدگاه‌هاى پزشكى و حقوقى جديدى كه از اين دسته افراد كه با اختلال هويت جنسى درگيرند ، حمايت به عمل مىآورند ، ساير ديدگاه‌ها نيز بتدريج در حال تغييرند و مردم وضعيت تراجنسيتىها را بيش‌تر مىپذيرند .\r\nدر فرآيند مورد نظر « قانون بازشناسى جنسيت » كسى كه قصد عمل دارد ، به مدت دو سال به صورت امتحانى « در شرايط واقعى زندگى » آزمايش مىشود . در اين مدت ، اين افراد تحت حمايت قانون ، هورمون درمانى مىشوند و در طول اين مدت بايد به خود و روان پزشكان ثابت كنند كه در صورتى كه در نقش جنس مخالف قرار گيرند مىتوانند زندگى خوبى داشته باشند . تنها در صورتى كه اين آزمايش‌ها موفقيت آن‌ها را در قالب جنس مخالف تأييد كنند ، آن‌ها براى عمل تغيير جنسيت معرفى شده و مىتوانند تقاضاى شناسنامهء جديد بدهند . در طول مدت دو سالهء هورمون درمانى ، مواردى پيش مىآيد كه بيمار پى مىبرد تغيير جنسيت راه درستى براى او نيست . در اين صورت ، هورمون درمانى متوقف مىشود و فرد پس از مدتى به حالت اوليهء خود بر مىگردد . پيش از اين ، مواردى وجود داشته كه افرادى پس از عمل تغيير جنسيت ، از انجام اين عمل پشيمان شده‌اند . من فكر مىكنم دو مورد از اين دست در انگليس اتفاق افتاده باشد ، اما انتظار مىرود با پيش‌بينى خط و مشىهاى دقيق در قانون بازشناسى جنسيت ، از بروز چنين اشتباهاتى جلوگيرى شود .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nدر حال حاضر ، مطالعات بيش‌ترى بر روى بچه‌هايى كه فكر مىكنند با جنسيت اشتباه متولد شده‌اند در حال انجام است . اين امر مباحث پيچيده‌ترى رابه ميان كشيده است . مهم‌ترين اين بحث‌ها اين است كه : « چطور يك بچه مىتواند بفهمد به صورت تراجنسيتى به دنيا آمده است » . امروزه والدين نگران ، به دنبال توصيه‌هاى مناسب هستند . در حالى كه هيچ عمل تغيير جنسيت بر روى بچه‌ها انجام نشده است ، حرفه پزشكى مىتواند با تجويز جنسيت بر روى بچه‌ها فرآيند بلوغ را در آن‌ها به تأخير بيندازد تا اين بچه‌ها مورد بررسىهاى پيش‌ترى قرار گيرند . در اين صورت ، اگر تشخيص داده شد عمل تغيير جنسيت به صلاح است ، دورهء مداوا پيش از بروز علايم بلوغ آغاز مىشود ؛ يعنى در پسرها قبل از اين‌كه صدايشان تغيير كرده و اندام‌هاى جنسىشان رشد كند و در دخترها نيز پيش از آن‌كه سينه‌هايشان بزرگ شده و عادت ماهانه‌شان آغاز شود .\r\nاز زمانى كه « مايكل ديلون » در سال 1942 م . تغيير جنسيت داد ، پيشرفت‌هاى بسيارى صورت گرفته و هم اكنون 5000 تراجنسيتى انگليسى مىتوانند از كليهء حقوق قانونى بهره‌مند باشند ؛ اما هنوز در جهان پزشكى جا براى پيشرفت‌هاى بسيارى وجود دارد . ممكن است روزى كسى در جايى پيدا شود كه بتواند افراد تراجنسيتى عمل كرده را قادر به بارورى كند ، البته من فكر مىكنم تا آن زمان راه بسيارى باقى است . « 1 »\r\n\r\n3 . اولين تغيير جنسيت در آمريكا\r\nسابقهء اين امر در آمريكا ، به عنوان يك موضوع پزشكى ، به سال 1952 م . بر مىگردد . در آن زمان شخصى اقدام به تغيير جنسيت خود نمود و روزنامه نيويورك تايمز با درج اين تيتر جذاب ، تغيير جنسيت او را به عنوان يك موضوع اجتماعى مطرح و توجه افكار عمومى را به آن جلب نمود . در اين تاريخ ، اولين عمل جراحى تغيير جنسيت صورت گرفته است . كم‌كم با شيوع و گسترش اين عمل در جامعه ، و رواج تشخيص‌هاى متفاوت از طرف پزشكان ، متخصصان براى تبادل تجربه و جلوگيرى از\r\n\r\n\r\n","description":"","footnote":"\r\n( 1 ) . پامِلاهانت ، تاريخچهء كوتاه تغيير جنسيت در انگلستان ، اين مقالهء كوتاه توسط خانم پاملا هانت از طريق ايميل از لندن براى نگارنده ارسال شده و توسط آقاى محمد جواد شمس على ترجمه شد .\r\n","page_name":" 393 ","page_number":393},
  {"content":"\r\n\r\nتفرق نظر و تشخيص و نيز ايجاد وحدت رويهء پزشكى در هر سال اقدام به تشكيل سمپازيوم بين المللى مىنمايند كه اولين آن در سال 1996 م . در شهر لندن برگزار شد و هر سال مقررات نمونه و توصيه‌هايى را به پزشكان جهت رعايت مراقبت‌هاى ويژه قبل و بعد از عمل ارايه مىنمايند . « 1 »\r\n\r\n4 . اولين تغيير جنسيت در مصر\r\nپرونده‌اى كه در عصر حاضر در حقوق اسلام بسيار پرسرو صدا بود ، پرونده سيد عبدالله در حقوق مصر است . در سال 1982 م . سيد عبدالله كه يك جوان 19 ساله دانشجوى پزشكى دانشگاه الازهر مصر بود ، با « سلوا جرجيس لبيب » روان پزشك ، تماس گرفت و اظهار نمود : او از افسردگى شديد و نااميدى در رنج است . روان پزشك او را معاينه نمود و متوجه شد كه او از بحران جنسيتى در رنج و عذاب است و يا به تعبير ديگر ، او خنثاى روانى ( الخنثى النفسيه ) « 2 » است . مدت سه سال او را هورمون درمانى جنسيت مردانه كرد تا شايد بتواند با تقويت گرايش جنس مردانگى او ، روان او را با جسمش از بُعد جنسى هماهنگ نمايد ، ولى موفق نشد . زيرا پزشكان معتقدند اين مريضى تا قبل از سن بلوغ با هورمون درمانى ، درمان آن ممكن است ، ولى بعد از رسيدن به بلوغ ممكن نيست . در نتيجه ، جرجيس از هورمون درمانى او منصرف شد و او را جهت عمل جراحى تغيير جنسيت به جبرئيل ، پزشك جراح ، معرفى نمود . پزشك جراح براى حصول اطمينان بيش‌تر ، مريض را به روان پزشك ديگرى به نام هانى نجيب ، معرفى كرد و نجيب نيز به همان نتيجه‌اى رسيد كه روان پزشك قبلى رسيده بود و عمل جراحى تغيير جنسيت از مذكر به مؤنث را تنها راه درمان مريض پيشنهاد نمود . جراح مدت يك سال مريض را هورمون درمانى جنسيت زنانه نمود و لباس زنانه بر او\r\n\r\n\r\n","description":"","footnote":"\r\n( 1 ) . ر . ك : علىرضا باريك لو ، « وضعيت تغيير جنسيت » ، انديشه‌هاى حقوقى ، ش 5 ( 1382 ) ، ص 64 - 65 ؛ دكتر حميدرضا عطار و دكتر مريم رسوليان ، « تشخيص اوليه هويت جنسى » ، انديشه و رفتار ، ش 3 ( 1382 ) ، ص 7 .\r\n( 2 )  . Psychological Hermaproditism . \r\n","page_name":" 394 ","page_number":394},
  {"content":"\r\n\r\nپوشاند تا رفتار روانى و اجتماعى او را آزمايش نمايد . مريض اين دوره را با موفقيت گذراند و مشكل خاصى به وجود نيامد .\r\nدر اول ژانويه 1988 م . سيد عبدالله فرم درخواست تغيير جنسيت را امضا نمود و از جراح ، انجام عمل جراحى تغيير جنسيت از مذكر به مؤنث را درخواست نمود . جراح با عمل جراحى ، مميز و علايم جنسيت مذكر را از او برداشت و براى او مجراى مصنوعى خروج ادرار و مميز مصنوعى زنانه درست كرد كه اين عمل مطابق استانداردهاى پزشكى روز بود . عمل جراحى با موفقيت انجام شد و مريض در جنسيت جديد احساس نشاط و اميد نمود و به حالت معمولى يا طبيعى روانى برگشت . در اين مرحله پروندهء پزشكى مريض بسته شد و او براى قدردانى از زحمات روان پزشك اول ، نام « سالى » را براى خود انتخاب نمود .\r\nسالى به دانشگاه مراجعه كرد ، ولى رئيس دانشكده از پذيرش او و اجازه دادن به وى ، جهت شركت در امتحانات خوددارى نمود . از طرف ديگر ، سازمان ثبت احوال مصر نيز از شناسايى او به عنوان يك جنس مؤنث و تغيير شناسنامه او خوددارى كرد . در چهارم آوريل 1988 م . سالى طى مصاحبه‌اى با روزنامه الاهرام ، ضمن انتقاد از مسؤولان دانشگاه الازهر و سازمان ثبت احوال ، موضوع خود را در معرض قضاوت افكار عمومى مصر گذاشت . در جواب اين مصاحبه ، الازهر با صدور بيانيه‌اى اعلام كرد : دو ماه قبل از انجام عمل جراحى ، كميته مخصوصى را جهت بررسى اظهارات وى تشكيل داده و اين كميته به اين نتيجه رسيد كه اين شخص صد در صد ، ظاهراً و باطناً ، مرد است و اين كميته آماده است كه اظهارات او را مجدداً بررسى نمايد .\r\n« سالى » در پاسخ به اين اظهارات اعلام نمود : دليلى براى بررسى مجدد كميته وجود ندارد و او يك دختراست كه تصميم به ازدواج با يك مرد گرفته است . رفتار تحريك آميز « سالى » و مصاحبه‌هاى او با مطبوعات و عكس العمل الازهر به آن ، حساسيت خاصى در مطبوعات و افكار عمومى مصر نسبت به اين قضيه ايجاد نمود . با متهم شدن پزشك جراح به ارتكاب جرم در اين پرونده توسط دانشگاه الازهر ، نماينده سنديكاى پزشكى نيز وارد پرونده شد و با سه پزشك ديگر منتخب سنديكا ، پرونده را بررسى\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nنمود و به اين نتيجه رسيد كه پزشك جراح مرتكب خطاى فاحش پزشكى شده است . در 14 مى 1988 م . سنديكا با ارسال نامه‌اى به محضر مفتى مصر خواهان فتوا در مورد خنثاى روانى شد و سؤال نمود كه آيا از ديدگاه شرع مقدس اسلام خنثاى روانى قابل قبول است . مفتى مصر ، ضمن طفره رفتن از دادن پاسخ صريح و مستقيم سؤال ، فتوا داد : اگر پزشك متخصص قابل اعتماد ، تنها راه درمان مريض را عمل جراحى بداند ، چنين عملى مجاز و مشروع است . اين فتوا ، علاوه بر اين‌كه پاسخ سؤال سنديكا را نداد ، مشكل ديگرى ايجاد نمود ، زيرا هر كدام از طرفين پرونده ، فتوا را به نفع خود تفسير نموده و حق را به جانب خود مىدادند . در 12 ژوئن 1988 م . الازهر پرونده را به دادگاه فرستاد و به استناد مادهء 240 قانون مجازات مصر ، خواهان مجازات جراح به اتهام وارد كردن ناتوانى دايم در مريض و ارتكاب خطاى فاحش پزشكى شد . دادستان مصر با مشورت پزشكان متخصص شروع به تحقيق نمود و به اين نتيجه رسيد كه : از ديدگاه متخصصين ، « سالى » از لحاظ بدنى يك مرد و از لحاظ روانى يك زن بوده است و پزشك جراح هيچ نوعى خطايى را مرتكب نشده است و تمام اقدامات او مطابق با استانداردهاى روز علم پزشكى است و پزشك را از اتهام مذكور تبرئه نمود . سنديكاى پزشكى ضمن رد اين نتيجه ، اقدام به لغو عضويت پزشك جراح از آن سنديكا و جريمه پزشك بيهوشىكننده نمود . در اكتبر 1989 م . « سالى » موفق به اصلاح شناسنامه و شناسايى جنسيت خود به دولت مصر شد . اخبار و گزارشات روزنامه ، نشان مىدهد كه پرونده‌هاى ديگرى در مصر در اين زمينه وجود داشته ، ولى اين پرونده ، چون با موضع‌گيرى الازهر مواجه شد ، مشهور و تاريخى شد . « 1 »\r\n\r\n\r\n","description":"","footnote":"\r\n( 1 ) . علىرضا باريك‌لو ، « وضعيت تغيير جنسيت » ، انديشه‌هاى حقوقى ، سال اول ، ش 5 ، زمستان 82 ؛ ص 66 - 68 .\r\n","page_name":" 396 ","page_number":396},
  {"content":"\r\n\r\n\r\nضميمه 3 گفت‌وگو با اولين كسى كه فتواى جواز تغيير جنسيت را از حضرت امام خمينى ( ره ) دريافت كرد « 1 »\r\nمريم خاتون ملك‌آرا اولين نفرى است كه بعد از انقلاب مجوز تغيير جنسيت گرفته است .\r\nخانم ملك آرا ! در اين گونه مصاحبه‌ها ، معمولًا رسم بر اين است كه مخاطب ابتدا از خودش مىگويد . فكر مىكنم همين سؤال بهانه خوبى باشد براى شروع گفت و گويمان . از خانواده‌تان بگوييد و از اين‌كه اولين بار كى و چگونه به بيمارى خود پى برديد ؟\r\nمن در خانواده‌اى با سواد و اشرافى به دنيا آمدم ، در سال 1329 ، پدرم چندين همسر داشت كه من تنها فرزند يكى از آن‌ها بود . اما در مورد قسمت دوم سؤالتان نمىتوانم تاريخ مشخص و دقيقى را ذكر كنم . مادرم بارها تعريف مىكرد كه : تو از سن 2 و 3 سالگى ، تمايل عجيبى به پوشيدن لباس‌هاى دخترانه ، بازى با اسباب بازىهاى جنس\r\n\r\n\r\n","description":"","footnote":"\r\n( 1 ) . حميدرضا خالدى ، « گفتگو با خانم ملك آرا » . اعتماد . ( آذر 1384 ) .\r\n","page_name":" 397 ","page_number":397},
  {"content":"\r\n\r\nمخالف ( مثل عروسك ) و . . . . داشتى ، اما در آن سنين كسى زياد به اين رفتار عجيب من شك نمىكرد . از همين سنين بود كه تمايل من به جنس مخالف ( دختران ) و حضور در جمع آن‌ها و علاقه و كشش براى ريختن طرح دوستى با آن‌ها بود . اين تمايل و احساس ، همراه با برزگ شدن من ، بيش‌تر و بيش‌تر مىشد ، تا اينكه به سن بلوغ رسيدم . ديگر تمام رفتار ، لباس پوشيدن و حتى تفكرات و ذهنيت من دخترانه شده بود . حتى يادم هست زمانى كه كودكستان مىرفتم . يك مداد و رژلب از كيف مادرم برداشته بودم .\r\nخانواده چطور ؟ اولين بار كى والدين و ساير اعضاى خانواده متوجه بيمارى شدند ؟\r\nهميشه خانوده‌ام اين احساس را داشتند كه من با ساير پسرها متفاوت هستم ، اما نمىدانستند چرا . وقتى مىديدند من آرايش مىكنم و لباس‌هاى زنانه مىپوشيدم . بيش‌تر اين را به حساب نوگرا بودن يا به علاقه من به پيروى از مدهاى عجيب و غريب روز تعبير مىكردند . اما اولين بارى كه خانواده متوجه موضوع شدند ، من در سن 14 سالگى بودم . آن هم از طريق خودم .\r\nچطور ؟ مىشود بيش‌تر توضيح دهيد ؟\r\nبراى يك كار حقوقى ، به عنوان وكيل خانواده به شمال رفته بودم . در آن‌جا عاشق شدم . ديگر حاضر نبودم به تهران برگردم .\r\nاو با چه ديدى به شما نگاه مىكرد ؟\r\nاو كه من عاشقش شده بودم ، وقتى حالت‌هاى احساسى و عاشقانه مرا نسبت به خود مىديد متعجب مىشد و حس مىكردم به نوعى سعى دارد فاصله‌ها را حفظ كند . تا اين‌كه يك روز در دفترچه خاطراتش چنين عبارتى را خواندم : من در اين‌جا با يك فرد ساديسمى مواجه شده‌ام كه معلوم نيست چه كاره است ؟ ! مى دانم كه منحرف است ، اما با من كارى ندارد ! راستش بدجورى به من بر خورد . كفش و كلاه كردم و برگشتم خانه . قبلًا هم ماجرا را از طريق برخى اقوام به گوش پدرم رسيده بود . به همين دليل پدرم قضيه را پرسيد ، من هم صادقانه جواب دادم . در آن جا بود كه براى اولين و آخرين مرتبه در طول عمرم از پدرم سيلى خوردم .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمادرتان وقتى از ماجرا مطلع شدند چه واكنشى داشتند ؟\r\nمادرم زياد در جريان نبود . البته رفتارهاى من تا حدود زيادى برايش سؤال برانگيز بود ، اما زياد جدى نمىگرفت . تا اين‌كه تقريباً در سن 16 سالگى شبى خودم ماجرا را برايش تعريف كردم و گفتم : مادر ، من حالت‌ها و احساسات زنانه خاصى دارم ! يادم هست در حالى كه شكلكى مىآورد با لحنى تمسخر آميز گفت : من حالت زنانه دارم ! يعنى چه ! ؟ اين چرت و پرت‌ها چيه كه مىگويى ؟ خجالت هم نمىكشى ! برو بگير بتمرگ . بخواب ! تا آن لحظه اعتقادى به نماز خواندن نداشتم . اما يادم هست آن شب و در آن لحظات چنان حال نزارى داشتم كه بلند شدم وضو گرفتم ، رو به ماه ايستادم و شروع كردم به نماز خواندن . اشك مىريختم و از خدا مىخواستم كه يا امشب من را بكُشد يا فردا در هيبت يك مرد بيدار شوم .\r\nيعنى بيش‌تر احساس مرد بودن مىكرديد ، يا احساس زن بودن ؟\r\nمن هميشه احساس مىكردم زن هستم\r\nدر اين مدت با افرادى مانند خود نيز در تماس بوديد ؟\r\nيك شب در سن 18 سالگى وقتى اواخر شب ، از يك ميهمانى كه در آن باهيبت زنانه حاضر شده بودم برمىگشتم ، ژيانى جلوى پايم ترمز كرد ، كه داخل آن سه مرد نشسته بودند كه درست مانند من ترانس سكشوال بودند .\r\nاز كجا متوجه اين مسأله شديد !\r\nببينيد ، اصولًا ما خيلى راحت ، همديگر را پيدا مىكنيم . يك جور احساس ! يك جور تله‌پاتى . نمىدانم اسمش را چه مىتوان گذاشت . شايد به خاطر حالت‌هاى حرف زدن ، رفتار و حركات يا ساير علايم . بخصوص شيوه صحبت كردن . . . . .\r\nو همان كلمه معروف اوا خواهر و . . . . !\r\nبله . دقيقاً\r\nاصلًا اين كلمه از كجا آمده است ؟\r\nاز يك فيلم ايتاليايى كه چند دهه قبل در سينماها به نمايش در آمد . اين فيلم شرح\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nحال دو مرد سربازى بود كه دچار چنين عارضه‌اى بودند و در صحبت‌هايشان براى صدا كردن يكديگر ، همديگر را با اين كلمه صدا مىكردند : اوا خواهر . . . .\r\nاز سؤال قبل دور افتاديم . گفتيد ژيانى جلوى پاى شما ترمز كرد و . . . !\r\nبله . آمدند پايين و شروع به صحبت كردند . صحبت‌هايشان به دلم نشست و سوار ماشين شدم . اين لحظه در حقيقت لحظه ورود من به جمع و گروه افرادى بود كه مانند خود من بودند . چيزى كه براى خيلىها رويايى است ! ورود به چنين جمع‌هايى شايد اسرارآميز باشد و درك رفتار و علايق و برخوردهاى آن‌ها با يكديگر . ما هر كجا در مجامع عمومى كه ظاهر مىشديم . افراد حاضر براى ارتباط با ما بيش‌تر از ارتباط با تمام حاضران ديگر تلاش مىكردند . آن روزها هنوز تفاوت بين‌گى ، دو جنسى يا ترانسكشوال وجود نداشت . همه مىدانستند كه چنين افرادى وجود دارند اما دقيقاً نمىدانستند مشكل از كجاست . همان‌هايى كه مردم به نام اوا خواهرها آن‌ها را مىشناختند .\r\nاسم اين سه نفر را به خاطر داريد ؟\r\nاسم يكى از آنها كيوان بود كه او را كَتى صدا مىكردند . دومى « اميد » بود كه بچه‌ها « شراره » صدايش مىكردند و سومين نفر سيامك بود كه به نام فيروزه مشهور بود .\r\nشما هم اسم دومى داشتيد ؟\r\nبله ، از همان اول كه سوار ماشين شدم اسمى برايم تعيين كردند . اسم من فريدون بود كه قرار شد بچه‌ها فرانك صدايم كنند .\r\nميهمانىها و جمع‌هايى كه خودتان با هم تشكيل مىداديد ، چه حال و هوايى داشت ؟\r\nدر آن‌جا همه زن بودند . يعنى با وجودى كه عرف و جامعه ، به عنوان مرد شناخته مىشدند ، اما زن بودند . فضا هم درست فضاى جمع‌هاى زنانه بود ، دربارهء مد ، مسائل زنانه و . . . . .\r\nمىدانيد اولين كسى كه به عنوان يك ترانسكشوال در ايران شناخته شده چه كسى بوده است ؟\r\nتا آن‌جايى كه من مىدانم شخصى بوده به نام عباس ساكن قم . اين فرد با شخص\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nديگرى به نام اصغر كه درشكه‌چى بود جزو افرادى بودند كه مىتوان به عنوان اولين ترانسكشوال‌هاى شناخته شده در ايران از آن‌ها ياد كرد . مثلًا نقل است كه اين دو ، لباس‌هاى زنانه مىپوشيدند و در عروسىها و مجالس شادى حاضر مىشدند .\r\nبراى سربازى چه كرديد ؟\r\nكلى تلاش كردم تا به مسؤولان نظام وظيفه بقبولانم كه آقا من زن هستم و نمىتوانم بروم در يك پادگان نظامى خدمت كنم . هر چند به هر حال ، بعد از تلاش و دوندگىهاى بسيار موفق شدم معافيتم را بگيرم . اتفاقاً همان سال در امتحان ورودى صدا و سيما نيز قبول شدم و توانستم به صدا و سيما راه پيدا كنم .\r\nدر صدا و سيما چطور لباس مىپوشيديد و رفتار مىكرديد ؟\r\nدرست مثل يك زن ، اين براى ما طبيعى است . اگر من ادوكلن نمىزدم و آرايش نمىكردم ، دايم فكر مىكردم چيزى كم دارم . ببينيد ، يك ترانس محكوم به دنيا مىآيد ! يك موجود محكوم و وحشتناك .\r\nدر صدا و سيما اعتنايى به مشكل شما نشد ؟\r\nچرا ، سال 53 گفتند برو خارج عمل كن ، ما هم تمام هزينه‌هايت را مىپردازيم . اما به هر حال نشد .\r\nچرا خارج ؟ مگر در ايران نمىشد اين جراحى را انجام داد ؟\r\nاين عمل در دنيا پنهانى انجام مىشود . يعنى شيوه‌هاى خاصى دارد . وقتى تحقيق كردم ، ديدم اولين بار اين عمل را دكترى به نام « پروفسور كرين » در كازابلانكا انجام داده است . به دليل مشكلات و پيچيدگىهاى آن ، هيچ كدام از پزشكان ايرانى قادر به انجام آن نبودند . بلكه هر بيمار بايد 20 هزار تومان مىپرداخت به اين شهر و كلينك مخصوص آن مىرفت تا جراحى شود و باز گردد .\r\nاطلاع داريد كه اين عمل در خارج چگونه انجام مىگيرد ؟\r\nبه زبان ساده ، متخصصان اين عمل ، با يك جراحى پيچيده ، عمل موفقيت‌آميزى انجام مىدهند . من براى پيدا كردن پاسخ‌هايى براى سؤال‌هاى خودم به اروپا رفتم و\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nتحقيقات گسترده‌اى در اين زمينه كردم . ايتاليا ، فرانسه و . . . . !\r\nآن زمان پزشكان براى انجام اين عمل ، مشكلى نداشتند ؟\r\nچرا ، به هر حال سنّت ما به گونه‌اى بود كه متعصبانه با اين بيمارى برخورد مىكردند . حتى تابلوى « دكتر تقوى » ، اولين پزشكى كه اقدام به انجام اين عمل كرد را ريختند و پايين كشيدند . بعدها نيز « دكتر ياشار » اقدام به انجام اين عمل كرد ، كه او هم چندان در كار خود موفق نبود . در لندن بود ، كه متوجه شدم يك مرد علاوه بر هورمون مردانگى ، داراى يك هورمون مكمل است به نام چهء پء . شروع كردم به استفاده از اين هورمون‌ها . پس از برگشتن در حركتى شروع كردم به رفتن پيش مسؤولان مختلف . حتى پيش همسر شاه وقت مملكت رفتم . اما او هم مىگفت : فعلًا به دليل ديدگاه و جو جامعه نمىشود كارى كرد . ديدم از لحاظ شرعى سرگردانم ، رفتم پيش آيت‌الله بهبهانى ؛ ايشان ابتدا استخاره‌اى كردند . زندگى حضرت مريم آمد .\r\nگفتند : يك نامه بنويس براى امام خمينى . آن زمان امام در تركيه بودند .\r\nامام ( ره ) در فتواى خود اين مسأله را چگونه عنوان كرده بودند ؟\r\nجزئيات را به خاطر ندارم . اما پس از خواندن زندگينامه ما در مجموع فرموده بودند : تغيير جنسيت بلامانع است و بعد از عمل ، تكليف يك زن بر شما واجب است .\r\nدر صدا و سيما به شما ايراد نمىگرفتند ؟\r\nاصلًا ، خيلىهاى ديگر هم بودند كه چنين مشكلى داشتند ، اما هيچ كس كارى با آن‌ها نداشت . حتى كليدىترين پست‌ها را نيز داشتند !\r\nپس چرا براى عمل اقدام نكرديد ؟\r\nداشتم خودم را آمده مىكردم كه براى عمل به تايلند بروم كه خوردم به انقلاب و اين قضيه خود به خود منتفى شد .\r\nخانواده شما موافق بودند ؟\r\nنه . ولى مخالف هم نبودند . مىگفتند : به هر حال مشكلى است كه بايد حل شود .\r\nبعد از انقلاب كار در صدا و سيما را ادامه داديد ؟\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nخير . بعد از انقلاب از من دعوت شد تا به صدا و سيما بروم . رفتم . غافل از اين‌كه تازه اول دردسر و مشكل‌ها است ! و سؤال‌هايى كه : تو كى هستى ؟ چرا اين جورى هستى و . . . . ؟ هر چه مىگفتم : بابا من مريض هستم . فوراً براى من جلسه گذاشتند . گفتند : فردا بايد برويد دى كلينك . رفتم . اما برخورد دكتر كاملًا زننده و غير قابل تصور بود . همانطور كه گفتم : اين آغاز مشكلات بود . بگير و ببندها ، احضارهاى مكرر و سؤال و جواب‌ها و . . . . ! حتى يك ستون در محوطه صدا و سيما بود . دكتر بحرالعلوم و سركش مسؤول بهدارى صدا و سيما مىگفتند : ما تو را اين جا آتش مىزنيم ! به هر حال كار به آن جايى كشيد كه به من هورمون مردانه زدند . مجبورم كردند لباس مردانه بپوشم و . . . . ! هيچ وقت يام نمىرود كه من در آن روزها هميشه يك سرى اسناد و مدارك زير بغلم بود تا اگر زنگ زدند و خواستند براى جايى احضارم كنند . مداركم همراهم باشد !\r\nاين رويه تا سال 60 - 61 ادامه داشت . در همين سال‌ها مىشنيدم كه عده‌اى از گىها و دو جنسىها را گرفته‌اند و در اوين زندانى كرده‌اند . در اين گير و دار در سال 61 ، 62 خبردار شدم كه يكى از دوستانى را كه زن بود ، اما از لحاظ ظاهرى مدل مردانه داشت را در سيستان و بلوچستان با مردى دستگير كرده‌اند : زنگ زدم به دفتر آقاى هاشمى رفسنجانى و وقت ملاقات برايم تعيين كردند . رفتم به ملاقات ايشان و رودررو مشكلات خود و دوستانم را مطرح كردم . آقاى هاشمى قول مساعد دادند . در آن روزها هنوز هويت مردانه داشتم .\r\nنظر خودشان چه بود ؟\r\nموافق تغيير جنسيت در چنين شرايطى بودند .\r\nبعداً هم شما را حمايت كردند ؟\r\nنه . فقط من را به دفتر آقاى اردبيلى معرفى كردند .\r\nپيش مرجع ديگرى نرفتيد ؟\r\nچرا ، رفتم پيش آيت‌الله جنتى . ايشان هم نامه‌اى براى امام ( ره ) نوشتند و كسب تكليف كردند . رهبر انقلاب هم جواب دادند كه در صورت بروز اختلال فيزيولوژى\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nتغيير جنسيت مشكلى ندارد . اما اين جواب فقط براى افرادى بود كه از لحاظ ظاهرى معلوم بود كه مشكل دارند ، نه تراجنسيتىها كه از لحاظ روحى مشكل دارند . ديدم اين طورى نمىشود . يك روز با همان لباس مردانه بلند شدم و رفتم جماران ، بيت رهبرى . بگذريم كه آن جا چه بر من گذشت تا توانستم امام ( ره ) را ملاقات كنم . مرحوم حاج احمد آقا نيز حضور داشتند . به اتفاق آيت‌الله هاشمى رفسنجانى و اردبيلى ، البته صحبتم با امام ( ره ) كوتاه بود ، اما نتيجه آن واقعاً رضايتبخش بود . چرا كه امام همان جا فتوايى صادر كردند كه براساس آن تغيير جنسيت با تأييد پزشك بلامانع است . آن زمان دادستان ، آقاى ميرعماد بودند . مرا سوار ماشين ايشان كردند و همراه دو محافظ به پزشكى قانونى آوردند . آن جا به من گفتند : خودت تنها برو تو . رفتم پيش رئيس مركز . اما چنان واكنش تندى ديدم كه همراهان و محافظان من مجبور به مداخله شدند . كم مانده بود با چوب و چماق بيفتند به جان من ! به هر حال محافظان جلو آمدند ، دستور امام را نشان دادند و . . . . همان جا اولين مجوز تغيير جنسيت از سوى پزشكى قانونى در دولت جمهورى اسلامى از سوى رئيس پزشكى قانونى براى من صادر شد .\r\nو بعد ؟\r\nمرا دوباره سوار ماشين كردند وبردند در يكى از كاخ‌هاى مرمر . اگر درست يادم باشد كاخ ضلع شمال غربى بود . يك صندلى داخل سالن گذاشتند و گفتند : همين جا بنشينيد . رفتم پيش آقاى ميرعماد . ايشان گفتند : هر چه مىخواهى بگو . همان جا بود كه دستور صدور شناسنامه برايم صادر شد ، دو تا نامه براى بيمارستان سجاد به من دادند و . . . . ! اما دو خواسته را فراموش كردم كه عنوان كنم : يكى اين‌كه اين عمل در ايران موفق نيست و من بايد به خارج بروم و براى اين كار احتياج به صرف هزينه گزافى است و يكى ديگر اين‌كه به من مجوز بدهند كه تحت لواى آن بتوانم براى كمك به همتايان خودم فعاليت كنم .\r\nيعنى در سال 62 شما دوباره محجبه شديد ؟\r\nبله .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nرفتيد به بيمارستان سجاد ؟\r\nبله . اما هيچ كدام كارى از دستشان ساخته نبود .\r\nبه صدا و سيما برگشتيد ؟\r\nبارها در دوران رياست هاشمى در صدا و سيما پشت در اتاقشان رفتم . اما به دليل كارشكنى مسؤول ادارى سازمان نتوانستم داخل شوم و با ايشان صحبت كنم . خلاصه مرا بازنشسته كردند .\r\nپيش مسؤولان بهداشت وقت نرفتيد ؟\r\nچرا ، يك بار با نامه يكى ديگر از مسؤولان پيش دكتر منافى وزير بهداشت و مرندى رفتم . منافى گفت : اين حرف‌ها چيه ؟ ما تا الان از اين چيزها نداشته‌ايم . . . . ! بعد از كلى صحبت كردن و كمى آرام شدن بالاخره گفتند : برويد . فردا ساعت 5 صبح اين جا باشيد .\r\nخيلى خوشحال شدم فكر كردم حتماً مىخواهند كمكى چيزى بكنند . فردا صبح رأس ساعت 5 در وزارت بهداشت بودم . دكتر منافى آمد و مرا پايين آورد . كلنگى دست من داد و گفت : مىروى جبهه ، خط مقدم ، شايد آن جا كشته شوى و گناهانت بخشيده شود و در آن دنيا عاقبت به خير شوى !\r\nمانده بودم كه چه كار بايد كنم . وانتى آمد و مرا سوار كرد تا ببرد خط مقدم جبهه ! اما ديدم دارد من را به جاى ديگر مىبرد ! وسط راه شروع كردم به صحبت كردن و التماس كردن به راننده تا اين‌كه راضى شد مرا در ميدان انقلاب پياده كند .\r\nپيش مسؤولان ديگرى نرفتيد ؟\r\nپيش خيلىها رفتم . در طول اين سال‌ها ، به هر كجا و هر كس كه فكر مىكردم مىتواند براى ما كارى كند سر زدم ، البته تا جايى كه مىتوانستم . حتى با پيگيرىهايى كه در زمان مهندس موسوى كردم . او دو نفر را براى صحبت با من به منزل فرستاد . بازديد آن ها مصادف بود با حضور يكى از ترانس‌ها در همين اتفاق . آقايان تا او را ديدند با لحن بسيار بدى از او كارت خواستند و وقتى فهميدند كارت ندارد ، به شيوه‌اى\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبسيار نامناسب با او برخورد كردند . مىگفتند تو آدم منحرفى هستى و . . . . ! من هم نمىدانستم چطور حقانيتم را ثابت كنم .\r\nگذرتان به نيروى انتظامى هم افتاده است ؟\r\nبله ، بارها و بارها . هر بار هم به دليلى . بارها در خواست كردم با رئيس نيروى انتظامى ، در جلسه‌اى گفت و گو كنم . امامتأسفانه هيچ ترتيب اثرى داده نشد .\r\nپيش خاتمى نرفتيد ؟\r\nچرا با آقاى ابطحى تماس گرفتم . ايشان هم واقعاً سنگ تمام گذاشتند . مرا پيش خانم شجاعى فرستادند . ايشان هم مرا پيش خانم دكتر كيهانى فر ، معاونت وزير و به اعتقاد من مادر ترانس‌هاى ايران ، كسى كه به خاطر حمايت از ترانس‌ها ، حتى از سمت و پست دولتى خود نيز گذشت ، بردند .\r\nنظر وزير بهداشت جديد ، دكتر پزشكيان در اين زمينه چيست ؟\r\nالبته آن زمان آقاى پزشكيان معاون وزير بودند . شايد باورتان نشود . اما ايشان نظر خوبى نسبت به ما ندارند و متأسفانه تاكنون از انجام هر گونه مساعدتى نيز طفره رفتند . به خانم دكتر كيهانىفر گفته بودند : اين ها در اولويت نيستند و فعلًا نمىشود برايشان كارى كرد ! حتى يك بار هم تحصن كرديم . رياست مجلس و دكتر پزشكيان هم كه در آن زمان معاون وزير بهداشت بودند نيز حضور داشتند . دكتر پزشكيان شروع كردند به تكرار حرف‌هاى خود ، البته با عصبانيت ، اصلًا ترانس‌ها و اين بيمارى را قبول نداشت . من هم رفتم جلو ، كارتم رانشانشان دادم و گفتم : آقاى دكتر ، اگر فكر مىكنيد ما كلاهبرداريم ، مىخواهيد همين جا من را معاينه كنيد ؟ ! متأسفانه مشكل اصلى ما اين بود كه بسيارى از پزشكان ما حتى نمىدانستند مشكل ما چيست ؟ حتى يادم هست 13 سال بعد ازاين كه از صدا وسيما بيرون آمدم . يك روز خانم دكترى كه مرا معاينه كرده و به رئيس بهدارى گزارش داده بود مرا ديد و گفت : خانم ملك‌آرا ، مرا حلال كن ، چون من آن روزها اصلًا نمىدانستم مريضى شما چيست ! رئيس اين مركز هم كه روزگارى مرا متهم به انحراف و سوء استفاده كرده بود گفت : ببخشيد ، به من گزارش غلط داده بودند !\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nنمىدانستم چه بگويم . فقط گفتم : دكتر يعنى شما 13 سال از عمر مرا فقط به خاطر اين‌كه خودتان مريضىام را تشخيص نمىداديد ، تلف كرديد ! ؟\r\nيك بار ديگر هم ، زمان انتخابات مجلس ، رفتم پيش يك نماينده مجلس ، ايشان جلوى مردم كلى از ما استقبال كردند و قول دادند در صورت انتخاب شدن حتماً براى طرح مشكلات ما در مجلس كمك كنند . اما وقتى بعد از راه يافتنشان به مجلس به ايشان تلفن كردم خيلى راحت گفتند : من شما را نمىشناسم .\r\nبالاخره چطور شد كه عمل كرديد ؟\r\nديگر نمىتوانستم منتظر تحقق وعده‌هاى مسؤولان باشم . هر طورى بود پول عمل جراحى و مسافرت به خارج را تهيه كردم و براى معالجه به تايلند رفتم . يكى از مجهزترين بيمارستان‌هاى اين حوزه ، در اين كشور وجوددارد . حتى اروپائيان هم براى انجام اين عمل به آن جا مىروند . سال 81 بود كه بالاخره عازم تايلند شدم ، در فرودگاه لباس مردانه پوشيده بودم . من از سال 62 تا 81 محجبه بودم . در فرودگاه مسؤولان حراست با ديدن شناسنامه من گفتند : نه ، تو پسر هستى كه خودت را به شكل دختر در آورده‌اى ، گفتم : باشه حالا كه اين طورى است من چادر و چارقدم را بر مىدارم ، اما گناهشان به پاى شما !\r\nهمين كار را هم كردم . لباس عوض كردم و در هيأت يك مرد به تايلند رفتم . حتى در سفارت ايران در تايلند هم مرا نپذيرفتند . مىگفتند تو تروريستى ! اين بود كه رفتم هتل و از آن جا به سفير ايران در تايلند زنگ زدم . ايشان خودشان با من قرار ملاقاتى گذاشتند و پس از شنيدن حرف‌هاى من قول دادند از هر كارى كه بتوانند مضايقه نكنند . به وعده‌شان هم عمل كردند و واقعاً تا برگشتن به ايران ، سنگ تمام گذاشتند . يادم هست شبى كه به تايلند پرواز مىكردم . شب حمله آمريكا به افغانستان بود . اتفاقاً بازيكن‌هاى تيم تايلند هم پس از بازى با ايران با همان پرواز به كشورشان باز مىگشتند .\r\nاز عملتان راضى بوديد و هستيد ؟\r\nبله ، دكتر پيريجا از بهترين پزشكان دنيا در اين زمينه است . واقعيت اين است كه\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nايشان كارشان را بدون عيب و نقص خوب انجام دادند . اما به دليل مشكلى ، من مجبور شدم در دوران نقاهت به ايران باز گردم كه همين مسأله باعث ايجاد يكى دو عارضه در من شد .\r\nچرا مجبور شديد برگرديد ؟\r\nبايد دو سه هفته در بيمارستان مىماندم ، اما وقتى به مادرم زنگ زدم ، مادرم گفت : فريدون مرده است . تو فريدون من نيستى ! به قدرى دلشكسته شدم كه پس از يك هفته ، از بيمارستان فرار كردم و به ايران برگشتم .\r\nمادرتان وقتى شما را ديد چه حالى داشت ؟\r\nمىگفت تو فريدون نيستى . تو دختر عمه كوچك فريدون هستى كه من براى درمان او تو را به تهران آورده بودم و نگذاشتم باز گردد ! مىگفت فريدون من براى كار به دوبى رفته است !\r\nنمىدانستم چه بايد بكنم . كار به جايى رسيد كه مجبور شدم از يك نفر خواهش كنم نقش فريدون را بازى كند ، تا مادرم ساكت شود . تا اين‌كه بعد از دو سال ديدم اين طور نمىشود . چند ماه پيش بالاخره به مادرم گفتم : فريدون مرده است ! او مرا قاتل فريدون مىداند و حتى مىخواهد از من شكايت كند ! او هر روز مرا نفرين مىكند و . . . . . !\r\nمادرتان الان در كجا زندگى مىكند ؟\r\nدر طبقه پايين !\r\nمن متوجه نشدم . مگر پيش از عمل ، مادرتان شما را نديده بود . بعد از عمل كه مسلماً شما از نظر ظاهرى تغيير نكرده بوديد . پس چطور مادرتان شما را نمىشناخت ؟\r\nواقعاً نمىدانم ! هيچ وقت نتوانستم علتش را بفهمم .\r\nدر چند سالگى تغيير جنسيت داديد ؟\r\n51 سالگى .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nازدواج هم كرده‌ايد ؟\r\nبله . دو بار .\r\nچطور ؟ شما كه مرد بوديد و . . . .\r\nببينيد حكم شرعى ما در اين مورد ، دقيقاً مشابه حكم زنى است كه براى ازدواج با مشكل مواجه است ، اما به نامزد يا همسرش تا شب عروسى چيزى نمىگويد . تا اين‌كه شوهرش شب عروسى متوجه ماجرا مىشود . مىتوان او را طلاق دهد يا با پذيرش آن شرايط ، به زندگى خود ادامه دهد . ما هم‌چنين شرايطى داشتيم . همسر اولم ، از يك سال پيش از عمل من از ماجرا با خبر بود ما با هم عقدى خوانديم .\r\nپس چرا جدا شديد ؟\r\nباز هم بايد بگويم نمىدانم علتش را ، چگونه عنوان كنم . شايد به اين دليل كه اين عشق اين قدر واقعى بود كه نمىتوانستم آن را باور كنم . خودم هم اصرار به جدا شدن داشتم ، گرچه بعد از جدايى تا 48 ساعت تمام زندگىام گريه بود و آه و اشك .\r\nوهمسر دومتان ؟\r\nايشان بيش‌تر از اين‌كه همسرم باشند ، همدمم ، فرزندم و خلاصه همه چيزم هستند . پسر دايىام هستند . از بيست سال پيش از فوت والدينشان پيش ما زندگى مىكردند . تا اين‌كه به هر حال از يك سال پيش ازعمل جراحىام با هم عقد كرديم . او 13 سال از من كوچك‌تر است . در واقع من يك زن 54 ساله ، با اين وضعيت كه هنوز هم زخمى در بدن دارم ، نمىتوانم مانند زنان ديگر همسرى كنم . اما ايشان مرا با همين شرايط پذيرفته‌اند .\r\nپيش از مصاحبه در مورد كميته‌اى صحبت مىكرديد كه در سال 80 براى ساماندهى امور ترانس‌ها تشكيل شده بود . در اين مورد بيش‌تر توضيح مىدهيد .\r\nبله ، اين كميته در سال 80 با حضور جمع زيادى از كارشناسان و نمايندگان نهادهاى مختلف به منظور رسيدگى به امور گوناگونى كه ترانس‌ها با آن درگير هستند تشكيل شده بود . هزينه‌هاى آن نيز از طريق كمك‌هاى مردم تأمين مىشد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nبه چه نامى ؟\r\nكميته كشورى ساماندهى اختلالات جنسيتى\r\nاعضاى اين كميته را چه كسانى تشكيل مىدادند ؟\r\nوزير بهداشت ( رئيس ) ، مشاور وزير و سرپرست امور زنان ( دبير شورا ) و نمايندگان وزارت اطلاعات ، دادگسترى ، ديوان عالى كشور ، سازمان پزشكى قانونى و نيروى انتظامى ، سازمان بهزيستى و . . . . به عنوان اعضاى اين شوار فعال بودند .\r\nمگر الان فعال نيستند ؟\r\nخير ، به دستور وزير بهداشت اين كميته منحل شد . خيلىها دوست دارند آقاى وزير بهداشت علت اين انحلال را توضيح دهند .\r\nو به دليل همين مخالفت‌ها مجبور شديد براى تشكيل يك ان جى ا (\r\n N . G . O ) \r\nدر خواست بدهيد ؟\r\nبله . از چند ماه پيش اين مسأله در وزارت كشور مطرح است و تحت بررسى است . البته اين مسأله عامل ديگرى هم داشت . اين‌كه تأمين بودجه اين كميته از طريق غير دولتى بود .\r\nالان برخورد نيروى انتظامى با ترانس‌ها چطور است ؟\r\nخيلى عالى ، خصوصاً اين‌كه خبر دارم به مأموران دستور داده شده ، كارى به كار اين افراد نداشته باشند . مگر اين‌كه جرم مشهودى انجام دهند .\r\nپس از عمل جراحى ، پزشكان ايرانى نتوانستند جراحتى را كه داشتيد درمان كنند ؟\r\nمتأسفانه خير . وقتى از تايلند بازگشتم به صورت داوطلبانه خودم را به عنوان يك نمونه در اختيار پزشكان قرار دادم اما . . . . !\r\nو باز متأسفانه به همين دليل ، چون هنوز دوران نقاهت بعد از عملم تمام نشده بود ، دچار عارضه‌اى شده‌ام كه هنوز پزشكان ايرانى نتوانسته‌اند آن را درمان كنند . البته اين عارضه به هيچ وجه چيز مهمى نيست .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nيعنى شما الان به ترانس‌ها توصيه مىكنيد براى تغيير جنسيت به تايلند بروند ؟\r\nبله .\r\nچقدر هزينه دارد ؟\r\nبين 8 تا 10 ميليون تومان كه پرداخت آن بر عهدهء خودشان است .\r\nحس مادرىتان را چگونه ارضا مىكنيد ؟\r\nمن از جوانى مادر بودم . هميشه براى همه احساس مادرى مىكردم .\r\nدر طول اين چند سال اخير ، احساس مىكنيد نگاه و ديدگاه پزشكان ، مسؤولان و كارشناسان تا چه حد تغيير كرده است ؟\r\nخيلى خيلى زياد . دليلش هم واضح است . ميوه وقتى رسيد ، بايد آن را چيد و گرنه خراب مىشود و به هرز مىرود . بايد فكر خوب را پرورش داد . بايد از پتانسيل‌هاى موجود استفاده كرد ، ما از ايدز ، سارس و اعتياد و . . . . . . فرار مىكنيم . اما اين‌ها وجود دارند ، چه بخواهيم و چه نخواهيم . دست ما نيست . نتيجهء اين سهل انگارىها را در مورد ايدز و اعتياد ديده‌ايم . پس چرا بايد دوباره آن تجارب تلخ را تكرار كنيم ؟ اما جلوى فاجعه را هر وقت بگيريد منفعت است . خوشبختانه در طول چند سال اخير ، ديدگاه‌ها و نظرات كارشناسان و مسؤولان بسيار تغيير پيدا كرده و مثبت شده است .\r\nگويا كميته‌اى هم در اين زمينه تشكيل شده است ؟\r\nبله . در سال 1380 كميته‌اى با حضور جمعى از مسؤولان مطرح كشور و سازمان‌ها و نهادهاى مختلف براى ساماندهى به وضعيت اين قشر از اقشار جامعه تشكيل شد كه هنوز هم به فعاليت خود ادامه مىدهند .\r\nبيمارستانى هم براى درمان ترانس‌ها وجود دارد ؟\r\nكسانى كه مايل به درمان هستند ، ابتدا به معاونت سرپرستى مددكارى قوهء قضاييه مىروند . آن جا آن‌ها را با يك نامه به پزشكى قانونى معرفى مىكنند . پزشكى قانونى آن‌ها را به انستيتو روان پزشكى تهران ، تحت مديريت « دكتر بوالهرى » مىفرستد .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nدر يكى از مصاحبه‌هاى شما با يكى از خبرگزارىها خوانده بودم كه گويا شما در جبهه بوده‌ايد ؟\r\nفكر نمىكنم چندان مهم باشد . چون در خط مقدم نبودم . بلكه به عنوان پرستار پشت جبهه ، در بيمارستان رازى تهران از مجروحين جنگ پرستارى مىكردم .\r\nچى شد كه به فكر جبهه و پرستارى از مجروحين افتاديد ؟\r\nحس مىكردم به اين طريق ارضا مىشوم . يك جور ارضاى روحى . يك احساس مفيد بودن . از طرفى ديگر ، اين فعاليت باعث مىشد تا مدتى از اطرافيان و حرف و حديث‌هاى آن‌ها دور باشم .\r\nكميته‌اى كه در حال حاضر در وزارت كشور در حال شكل‌گيرى است زير نظر كجاست ؟\r\nزير نظر رييس جمهور و وزير كشور .\r\nالان وقتى به گذشته و آينده خود نگاه مىكنيد ، از آن احساس رضايت مىكنيد ؟\r\nاحساس مىكنم يك جورهايى حق مرا خورده‌اند .\r\nلحظه‌اى كه بعد از عمل به هوش آمديد چه احساسى داشتيد ؟\r\nيادم مىآيد هميشه به هواپيماهايى كه از بالاى منزلمان عبور مىكردند نگاه مىكردم و مىگفتم . خدايا ، يعنى مىشود يك روز من هم با يكى از اين‌ها به تايلند بروم ، جراحى كنم و سالم برگردم ؟ لحظه‌اى كه چشم باز كردم به اين آرزو فكر مىكردم .\r\nبعد از شما هم افرادى بودند كه به تايلند مسافرت كنند ؟\r\nبله . خيلى زياد .\r\nالان با ترانس‌ها جلسات مرتبى هم داريد ؟\r\nنه . ولى جوان‌ترها بعضى وقت‌ها دور هم جمع مىشوند .\r\nاز سر كردن چادر و مقنعه چه احساسى داريد ؟ چون خبرگزارىهاى خارجى\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nاز قول شما عنوان كرده‌اند كه به زور چادر سرشما كرده‌اند ؟\r\nنه ، من خودم و با ميل خودم چادر سر مىكنم . چون اولًا جامعه ما در حال حاضر به گونه‌اى است كه چادر و مقنعه پوشش اصلى زنان را تشكيل مىدهد . ثانياً احساس مىكنم در اين پوشش امنيت بيشترى دارم .\r\nبزرگ‌ترين آرزويتان چيست ؟\r\nساختن بيمارستانى با پزشكان دوره ديده براى انجام جراحىها و درمان ترانس‌ها .\r\nو به عنوان حسن ختام اين گفت و گو . . . . !\r\nزندگى شخصى و آن‌چه بر من رفته چندان مهم نيست . مهم آن است كه از آقاى وزير بهداشت پرسيده شود . آقاى وزير اگر اين بيماران منحرف هستند چرا آن‌ها را از بين نمىبريد ؟ اگر هم قابل درمان هستند ، چرا كارى براى معالجه‌شان نمىكنيد ؟ چرا آن‌ها را به امان خدا رها كرده‌ايد ؟ ! من يك بار با يكى از آقايان وزرا گفت و گويى داشتم . ايشان مىفرمودند : شنيده‌ام كه چنين بيمارى و مشكلى وجود دارد ، اما خودم هنوز باور ندارم . فكر مىكنم شما مردى هستيد در لباس زن . البته از انجام هر كمكى بتوانم مضايقه ندارم . مىخواهيم بپرسم چرا از بيان چيزى كه قانونى است ابا داريم ؟ باور كنيد ما هم انسان هستيم .\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\n\r\nضميمهء 4 فتاوى و ديدگاه‌هاى مراجع و فقيهان شيعه\r\n\r\nفتاوى امام خمينى ( ره ) دربارهء تغيير جنسيت « 1 »\r\nالف ) تحرير الوسيله\r\nمسأله 1 - الظاهر عدم حرمة تغيير جنس الرجل بالمرأة بالعمل و بالعكس ، و كذا لا يحرم العمل فى الخنثى ليصير ملحقاً بأحد الجنسين ، و هل يجب ذلك لو رأت المرأة فى نفسها تمائلات من سنخ تمائلات الرجل أو بعض آثار الرجولية أو رأى المرأة فى نفسه تمائلات الجنس المخالف أو بعض آثاره ؟ الظاهر عدم وجوبه إذا كان الشخص حقيقة من جنس و لكن أمكن تغيير جنسيته بما يخالفه .\r\nمسألة 2 - لو فرض العلم بأنه داخل قبل العمل فى جنس مخالف و العملية لا تبدل جنسه بأخر بل تكشف عما هو مستور ، فلا شبهة فى وجوب ترتيب آثار الجنس الواقعى و حرمة آثار الجنس الظاهر ، فلو علم بأنه رجل يجب عليه ما يجب على الرجال و يحرم عليه ما يحرم عليهم و بالعكس ، و أما وجوب تغيير صورته و كشف ما هو باطن فلا\r\n\r\n\r\n","description":"","footnote":"\r\n( 1 ) . روح الله خمينى ، تحرير الوسيله ، ج 2 ، ص 558 - 560 .\r\n","page_name":" 415 ","page_number":415},
  {"content":"\r\n\r\nيجب إلا إذا توقف العمل بالتكاليف الشرعية أو بعضها عليه و عدم إمكان الاحتراز عن المحرمات الإلهية إلا به فيجب .\r\nمسألة 3 : لو تزوج إمرأة فتغير جنسها فصارت رجلًا بطل التزويج من حين التغيير و عليه المهر تماماً لو دخل بها قبل التغيير ، فهل عليه نصفه مع عدم الدخول أو تمامه ؟ فيه إشكال ، و الأشبه التمام ، و كذا لو تزوجت إمرأة برجل فغير جنسه بطل التزويج من حين التغيير ، و عليه المهر مع الدخول ، و كذا مع عدمه على الأقوى .\r\nمسألة 4 : لو تغير الزوجان جنسهما إلى المخالف فصار الرجل امرأة و بالعكس ، فإن كان التغيير غير مقارن فالحكم كما مر ، و إن قارن التغاير فهل يبطل النكاح أو بقيا على نكاحهما و إن اختلفت الأحكام ، فيجب على الرجل الفعلى النفقة و على المرأة الإطاعة ؟ الأحوط تجديد النكاح و عدم زواج المرأة الفعلية به غير الرجل الذى كان زوجته إلا بالطلاق بإذنهما و إن لايبعد بقاء نكاحهما .\r\nمسألهء 5 : لو تغير جنس المرأة فى زمان عدتها سقطت العدة حتى عدة الوفاة .\r\nمسألهء 6 : لو تغير جنس الرجل إلى المخالف فالظاهر سقوط ولايته على صغاره ، و لو تغير جنس المرأة لا يثبت لها الولاية على الصغاره ، فولايتهم للجد للأب ، و مع فقده للحاكم .\r\nمسألة 7 : لو تغير جنس كل من الأخ و الأخت بالمخالف لم ينقطع انتسابهما ، بل يصير الأخ اختاً و بالعكس ، و كذا فى تغيير الأخين أو الأختين ، و لو تغير العم صار عمة و بالعكس ، و الخال خالة و بالعكس و هكذا ، فلو مات عن ابن جديد و بنت جديدة للذكر الفعلى ضعف الأنثى الفعلية ، و هكذا فى سائر طبقات الارث ، لكن يبقى الإشكال فى إرث الأب و الأم و الجد و الجدة ، فلو تغير جنس الأب إلى المخالف لايكون فعلًا أباً و لا أماً ، و كذا فى تغيير جنس الأم . فانّ الرجل الفعلى لا يكون اماً و لا أباً ، فهل يرثان به لحاظ حال التوليد أو لأجل الأقربية و الأولوية أو لايرثان ؟ فيه تردد ، و الأشبه الارث ، و الظاهر أنّ اختلافهما فى الإرث به لحاظ حال انعقاد النطفة ، فللأب حال الإنعقاد ثلثان ، و للأم ثلث ، و الأحوط التصالح .\r\nمسألة 8 : لو تغير جنس الأم فهل تكون بعد الرجولية محرماً لحلية ابنها كالأب أم لا ؟\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nلا يبعد على إشكال ، و لو تغير جنس الأب فهل يكون فى حال أنوثيته محرماً لابنه و إن لم يكن أماً له ؟ الظاهر ذلك ، ولو تغيرت زوجة الإبن و صارت رجلًا فهل هى محرم على أم زوجها السابق ؟ لا يبعد ذلك على إشكال .\r\nمسألة 9 : ما ذكرناه فى الأقرباء نسباً يأتى فى الأقرباء رضاعاً كالأم و الأب الرضا عيين و الأخت و الأخ و هكذا .\r\nمسألة 10 : يثبت ما ذكرناه فيما إذا غير جنس بجنس واقعاً ، و أما لو كان العمل كاشفاً عن واقع مستور و أنّ من صار رجلًا بعد العمل كان رجلًا من أول الأمر يستكشف منه أن ما رتب على الرجل الصورى و المرأة الصورية رتب على غير موضوعه فتحدث مسائل أخر .\r\nب ) تغيير جنسيت « 1 » ( ترجمة تحريرالوسيله امام خمينى ( ره ) )\r\n1 . آيا تغيير جنسيت جايز است ؟\r\nتغيير جنسيت مرد به زن و زن به مرد و ملحق كردن خنثى به جنس زن يا مرد با عمل جراحى حرام نيست .\r\n2 . تبديل جنس واقعى\r\nآيا اگر زنى در خود تمايلاتى همچون تمايلات مردان يا برخى از آثار مردى ببيند ، يا شخصى در خود تمايلات جنس مخالف يا بعضى از آثار جنس مخالف را مشاهده كند ، واجب است تغيير جنسيت دهد يا خير ؟\r\nچنان‌چه شخص حقيقتاً از جنس مرد يا زن است ، ولى مىتواند جنس خود را تغيير دهد و تبديل به جنس مخالف جنس واقعى خود بشود ، واجب نيست .\r\n3 . تبديل جنس ظاهرى\r\nچنان‌چه شخصى قبل از عمل جراحى در جنس مخالف قرار دارد و عمل جراحى جنسيت وى را تغيير نمىدهد بلكه آن‌چه را پنهان است آشكار مىسازد ، در اين\r\n\r\n\r\n","description":"","footnote":"\r\n( 1 ) . ترجمه تحرير الوسيله امام خمينى ( ره ) ، از كتاب رسالهء نوين ، ج 3 ، ص 63 - 65 .\r\n","page_name":" 417 ","page_number":417},
  {"content":"\r\n\r\nصورت ، بدون شبهه واجب است آثار جنس واقعى را رعايت نمايد ، و ترتيب آثار جنس ظاهرى حرام است . بنابراين ، اگر بداند كه در واقع مرد است ، آن‌چه بر مردان واجب است ، بر وى واجب است و آن‌چه بر مردان حرام است بر وى حرام مىباشد . و امّا تغيير شكل و كشف آن‌چه پنهان است ، واجب نيست مگر در صورتى كه عمل به تكاليف شرعى با پاره‌اى از آن نياز به عمل جراحى داشته و احتراز از محرمات الهى جز به آن امكان نداشته باشد ، در اين صورت شكل با عمل جراحى واجب مىشود .\r\n4 . تغيير جنسيت پس از ازدواج\r\nاگر زنى ازدواج كند و پس از ازدواج تغيير جنسيت دهد و تبديل به مرد شود ، ازدواج از هنگام تغيير باطل مىشود و شوهر در صورت آميزش قبل از تغيير بايد تمام مهريهء زن را بپردازد و در صورت عدم آميزش ، سقوط نصف مهر مشكل و قول به پرداخت تمام مهريه بهتر است .\r\nهم‌چنين اگر زنى با مردى ازدواج كند و مرد تغيير جنسيت دهد ، ازدواجش از هنگام تغيير باطل مىشود و در صورت آميزش ، بايد مهريهءزن را بدهد و در صورت عدم آميزش ، بنابر اقوى بايد بپردازد .\r\n5 . تغيير جنسيت زن و شوهر با هم\r\nاگر زن و شوهر هر دو تغيير جنسيت دهند به اين ترتيب كه زن ، مرد و مرد ، زن شود اگر تغيير جنسيت آن دو با هم در يك زمان نباشد ، حكم آن مانند سابق است . امّا اگر هر دو با هم تغيير جنسيت دهند ، احوط اين است كه مجدداً ازدواج كنند ، و زن با ديگرى ازدواج نكند مگر اين‌كه با اجازهء هر دو طلاق بگيرد ، هر چند كه بعيد نيست ازدواج آنها هم‌چنان برقرار باشد .\r\n6 . سقوط عدّه\r\nاگر زنى در زمان عدّه تغيير جنسيت دهد ، عدّه‌اش ساقط مىشود حتّى عِدّهءوفات .\r\n7 . تغيير عناوين\r\nاگر هر يك از برادر و خواهر تغيير جنسيت دهد و به جنس مخالف درآيد ، نسبت\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nآن دو به يكديگر قطع نمىشود ؛ بلكه برادر ، خواهر مىشود و خواهر ، برادر ، و نيز اگر دو برادر يا دو خواهر تغيير جنسيت دهند ؛ و اگر عمويى تغيير جنسيت دهد ، تبديل به عمّه و اگر عمّه‌اى تغيير جنسيت دهد ، تبديل به عمو مىشوند . هم‌چنين با تغيير جنسيت ، دايى به خاله و خاله به دايى تبديل مىشود .\r\n8 . اگر يكى از كسان پسر و دخترى كه تغيير جنسيت يافته است بميرد ، پسر فعلى دو برابر دختر فعلى ارث مىبرد همچنين در ساير طبقات ارث . لكن اشكال باقى مىماند در ارث پدر و مادر و جدّ و جدّه كه اگر پدر تغيير جنسيت دهد ، نه پدر فعلى محسوب مىشود و نه مادر فعلى . و نيز اگر مادر تغيير جنسيت دهد ، مرد فعلى نه مادر است و نه پدر . در اين صورت ، آيا از نظر توليد ، ارث مىبرند يا به خاطر خويشاوندى و اولويت ، يا اين‌كه ارث نمىبرند ؟ در اين مسأله ترديد وجود دارد و بهتر اين است كه بگوييم ارث مىبرند و ارث آنها به لحاظ حال انعقاد نطفه است . بنابراين ، براى پدر در حال انعقاد نطفه و براى مادر مىباشد و احوط اين است كه با هم مصالحه كنند .\r\n9 . محرميت\r\nاگر مادر تغيير جنسيت دهد ، آيا بعد از مرد شدن ، مانند پدر ، كسانى كه بر پسرش حلالند ، بر وى محرمند يا نه ؟ بعيد نيست كه محرم باشند ، البته با اشكال .\r\nاگر جنسيت پدر تغيير يابد ، آيا اكنون كه زن شده به پسرش محرم است هر چند كه مادر وى محسوب نمىشود ؟ ظاهر اين است كه نسبت به وى محرم است .\r\nاگر عروس ( همسر پسر ) تغيير جنسيت دهد و مرد شود ، آيا به مادر شوهر سابقش محرم است ؟ بعيد نيست كه محرم باشد ، البته با اشكال .\r\n10 . نسبت به نزديكان رضاعى\r\nآن‌چه در نزديكان نسبى گفته شد ، در نزديكان رضاعى مانند پدر ، مادر ، برادر ، خواهر و . . . رضاعى نيز نيز جريان دارد .\r\n11 . كشف جنس وافعى\r\nآن‌چه ذكر شد در مواردى است كه تغيير جنسيت واقعى شخص باشد ؛ امّا اگر عمل\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nجراحى كاشف از واقعيت پنهانى بوده و كسى كه بعد از عمل ، مرد شده از اول مرد بوده است ، با اين عمل كشف مىشود كه آنچه بر مرد يا زن صورى مترتّب شده ، بر خلاف واقع بوده و در اين صورت مسائل ديگرى پيش خواهد آمد .\r\nج ) استفتايى از امام خمينى ( ره ) درباره تغيير جنسيت\r\nشخصى به نام فريدون كه دچار اختلال هويت جنسى يا تراجنسيتى بود . وى - بنا به گفتهء خودش - در فرانسه خدمت امام خمينى رسيد و خواستار فتوايى براى جواز تغيير جنسيت شد . بار ديگر ، بعد از انقلاب در جماران خدمت امام خمينى رسيد و از نزديك مشكل خويش را براى امام خمينى مطرح ساخت . امام خمينى با تغيير جنسيت او موافقت كرد و وى تغيير جنسيت داده و به زن تبديل شده است . هم اكنون ايشان به نام « مريم خاتو مُلك آرا » شناخته مىشود كه استفتا زير را در اختيار اين جانب قرار داد :\r\nبسمه تعالى\r\nتغيير جنسيت با تجويز طبيب مورد اعتماد اشكال شرعى ندارد . انشاء الله تعالى در امان بوده باشيد و كسانى كه شما ذكر كرده‌ايد اميد است مراعات حال شما را بكنند . دفتر امام خمينى\r\nبخش استفتا\r\n\r\nديدگاه آيت‌الله شيخ محمد على اراكى دربارهء تغيير جنسيت\r\nسؤال 1 : آيا تغيير جنسيت مرد به زن و بالعكس به وسيلهء عمل جراحى جايز است ؟ و از نظر وظايف شرعى و احكام مختص به رجال و نسا ، وظيفه چيست ؟\r\nجواب : اگر عمل جراحى ، واقع مقدَّر را كشف مىكند ، مانعى ندارد و ترتيب آثار و احكام شرعى مختص به زن و مرد ، تابع جنس واقعى است . پس اگر علم دارد كه در واقع مرد است ، احكام مرد را دارد و بالعكس هر چند عمل جراحى نشده باشد .\r\nسؤال 2 : آيا تغيير جنسيت با عمل جراحى جايز است ؟ به اين صورت كه مرد واقعى با عمل جراحى زن گردد و بالعكس ؟\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nجواب : در غير صورت كشف واقع ، با عمل جراحى تغيير جنسيت ، واقعاً محل اشكال است . « 1 »\r\n\r\nديدگاه آيت‌الله سيد محمد رضا گلپايگانى دربار تغيير جنسيت\r\nسؤال 1 . هل يجوز تحويل الجنس من إمرا إلى رجل أو بالعكس عن طريق عملى جراحى كما هو الحاصل فى بعض الدول ؟\r\nجواب : بسمه تعالى - لايجوز ذلك والله العالم . « 2 » سؤال 2 . حكم تغيير جنسيت خنثى به مرد يا زن چيست ؟\r\nجواب : ظاهراً جايز مىباشد و بعد از تغيير جنسيت بايد به وظايف جنسى كه تغيير پيدا كرده عمل نمايد . « 3 »\r\n\r\nديدگاه آيت‌الله سيد ابوالقاسم خوئى دربارهء تغيير جنسيت\r\nسؤال 1 : كسانى به وسيلهء جراحى اطبا اين عصر تبديل مىكند مرد ذَكَر خود را به فَرج انثى ، و هم‌چنين زن تبديل مى نمايد فَرج خود را به ذَكر مردى ، اگر فرضاً اين امر براى شهوت باشد حكم او چيست و اگر غرض او يك امر ايجابى باشد ، مثلًا به وسيلهء اين عملهء عُقم او شفا مىيابد و براى حب بقاى نسل اقدام به چنين امرى مىكند ؟\r\nجواب : اين عمل جراحى در نهايت اشكال است . » « 4 » سؤال 2 : بالنسبة إلى الخنثى الكاذبة - أى أنّ الشخص فى خلايا جسمه من الناحية الوراثية ذكر مثلًا و لكن الآلة الخارجية تغاير ذلك أو العكس . فهل يجوز تغيير الشكل الخارجى بما يوافق واقع الأمر ؟\r\n\r\n\r\n","description":"","footnote":"\r\n( 1 ) . سايت گروه فقه و احكام مدرسه علمية نرجس ( س ) ؛ و نيز محمدعلى اراكى ، استفتاءآت ، ص 284 ، سؤال 2 و 5 .\r\n( 2 ) . سيد حسين حسينى ، احكام المغتربين وفقاً لفتاوى عشرة من مراجع التقليد ، ص 439 .\r\n( 3 ) . سايت گروه فقه و احكام مدرسه علمية نرجس ( س ) .\r\n( 4 ) . ابوالقاسم موسوى خوئى ؛ استفتاءآت : پرسش و پاسخ ، ص 386 ؛ سيد حسين حسينى ؛ احكام المغتر بين ، وفقاً لفتاوى عشرة من مراجع التقليد ، ص 439 - 440 .\r\n","page_name":" 421 ","page_number":421},
  {"content":"\r\n\r\nجواب : لا مانع من ذلك . « 1 » سؤال 3 : و إذا علم بالفحص أنّه فى الواقع ذكر مثلًا و إن كان الشكل شكلًا أنثوياً ، فهل يجوز فى هذه الحالة إزالة عوارض الذكورة مثلًا و صيرورته انثى خالصة باعتبار أنّه رُبّى و هو صغير على أنّه انثى فإذا غير إلى ذكر قد يصيبه بعض الأزمات النفسية فتلافياً لذلك تزال عنه عوارض الذكورة - مع أنّه ذكر فى الواقع - حتى يكون انثى خالصة أم لا يجوز ذلك ؟\r\nجواب - لا مانع من ذلك . « 2 »\r\n\r\nديدگاه آيت‌الله محمد فاضل لنكرانى دربار تغيير جنسيت\r\nپرسش 1 : پسرى هستم 24 ساله كه تحصيلات دانشگاهى خود را به پايان رسانيده و در حال حاضر آماده اعزام به خدمت مقدس سربازى هستم . حدود چند سالى است كه متوجه وجود تفاوت شديدى بين خود و همسن و سالانم شده ام . مشكل من اين است كه از لحاظ جنسى با هم جنسان خود تفاوت بسيار شديدى دارم ، به اين معنا كه از لحاظ جنسى به جاى اين‌كه متمايل به غير هم جنس باشم ، تمايل شديدى به هم جنسان خود دارم و از داشتن ارتباط با غير هم جنس به شدت بىزارم . در واقع به جاى داشتن احساسات مردانه ، تمايل خصلت ها و خصوصيات و احساسات زنانه را در وجود خودم حس مىكنم . به عبارت ديگر ، از جنسيت خودم ناراضى هستم . و اين مسأله براى من مشكل ساز شده است . در نتيجه نمىتوانم به عنوان يك مرد نقش اجتماعى و جنسى خود را ايفا كنم و قادر به مسؤوليت هايى كه شرع و قانون بر عهدة مرد گذاشته است نمىباشم . لازم به ذكر است كه اين مسأله به عنوان يك بيمارى شناخته شده و در علم روان‌شناسى به آن « اختلال هويت جنسى » (\r\n GenderIdentity ) \r\nمىگويند .\r\nتا به حال چندين بار به روان پزشكان و روان شناسان مختلف مراجعه كرده‌ام ولى نتيجه‌اى عايدم نشده است . از لحاظ علم پزشكى اين بيمارى خوب شدنى نيست و تنها\r\n\r\n\r\n","description":"","footnote":"\r\n( 1 ) . ابوالقاسم خوئى ، منية السائل ؛ استفتاءآت هامة ، جمع و تدوين از : موسى مفيد الدين عاصى عاملى ، چاپ سوم ، ص 120 .\r\n( 2 ) . همان ، ص 120 .\r\n","page_name":" 422 ","page_number":422},
  {"content":"\r\n\r\nراه حل آن تغيير جنسيت مىباشد .\r\nحال سؤال من اين است كه شرع مقدس براى افرادى همانند من با توجه به خصوصياتى كه در فوق ذكر كردم ، يعنى داشتن عواطف و احساسات زنانه به جاى احساسات مردانه ، چه تكليفى را معين كرده است ؟ چون من نمىتوانم ازدواج كنم و در صورت ازدواج مطمئناً زندگى ناموفقى خواهم داشت . آيا اجازه تغيير جنسيت مىدهد ؟ ما براى ادامه زندگى چه بايد بكنيم ؟ لطفا مرا راهنمايى كنيد و تكليف شرعى من را معين نماييد . قبلا از همكارى شما متشكرم .\r\nپاسخ - عمل جراحى براى تغيير جنسيت اگر ضرر نداشته باشد به خودى خود اشكال ندارد ، لكن اگر به عنوان يك زن با ساختمان بدنى زن تغيير جنس داديد ، بايد به وظايف زنانه از حجاب و پوشش از نامحرم و احكام ديگر عمل كنيد . « 1 » پرسش 2 : افرادى كه از نظر ظاهرى كاملًا سالم هستند ، ولى به دليل ناراحتى شديد روحى به جنس مخالف تمايل دارند ، آيا مىتوانند تغيير جنسيت بدهند ؟ به طور كلى ديدگاه آيت‌الله العظمى فاضل لنكرانى دربار تغيير جنسيت چيست ؟\r\nپاسخ - تغيير جنسيت اگر امكان هم داشته باشد فى حد نفسه حرام نيست ، لكن مستلزم ارتكاب حرام ، مثل : كشف عورت و لمس آن است كه حرام است و موردى كه نوشته‌ايد ، مجوز ارتكاب حرام نمىشود . به هر حال اگر كسى تغيير جنسيت داد بايد به وظايف جنسى كه تغيير يافته عمل كند ، اگر زن شده وظايف زن ، و اگر مرد شده وظايف مرد را انجام دهد . « 2 » پرسش 3 : آيا تغيير جنسيت به عمل جراحى بدون هيچ آثار قبلى جايز است ؟\r\nپاسخ - مجرد تغيير جنسيت اشكال ندارد ، لكن اگر بر فرض در صورت عمل مثلًا مردى تبديل به زن شد ، بايد به تمام احكام مربوط به زنان از پوشش و غير آن عمل\r\n\r\n\r\n","description":"","footnote":"\r\n( 1 ) . استفتاء از محمد فاضل لنكرانى ، اخذ شده از مركز رايانه دفتر ايشان ، مستقر در مركز فقهى ائمه اطهار ( عليهم السلام ) ، قم .\r\n( 2 ) . استفتاء نگارنده از آيت‌الله العظمى فاضل لنكرانى ، و پاسخ دفتر ايشان در تاريخ 24 / 1 / 1384 .\r\n","page_name":" 423 ","page_number":423},
  {"content":"\r\n\r\nكند ، و همين طور در عكس آن . « 1 » پرسش 4 : آيا افراد خنثى مىتوانند تغيير جنسيت بدهند ؟ يعنى به زن يا مرد تبديل شوند ؟\r\nپاسخ : بلى ، اين افراد مىتوانند با عمل جراحى خود را تبديل به زن يا مرد كنند . و بعد از اين‌كه با عمل جراحى جنس معين شد ، تمام احكام آن جنس را خواهند داشت و مىتوانند با ديگرى ازدواج كنند . « 2 » پرسش 5 : الف ) آيا زنان بدون رحم فاقد تخمدان يا با تخمدان معيوب يا دو جنسىها و مردانى كه قبلا زن بوده‌اند و با تغيير جنسيت به مرد تبديل شده‌اند كه همگى آن‌ها حامله شدنشان محال است . در نگه داشتن عدّه آيا به دختران قبل از بلوغ ( غير مدخوله ) و يائسه ملحق مىشوند ؟\r\nب ) آيا چنين زنانى مىتوانند به عقد نكاح كسى درآيند ؟\r\nج ) آيا نفق سپرى شدن عدّه به آنها تعلق مىگيرد ؟ و آيا طلاق چنين زن هايى به اين است يا رجعى ؟ و اصولًا بفرماييد آيا اصل در طلاق به اين است يا رجعى ؟ يا اين‌كه اصلًا جاى تأسيس اصل نيست ؟\r\nپاسخ الف ) خير ، بلكه بايد عدّه كامل نگه دارند .\r\nب ) بعد از طلاق از شوهر اول و گذشت عدّه مانعى ندارد .\r\nج ) بلى در طلاق رجعى استحقاق نفقه ايام عدّه را دارند . اصل در طلاق رجعى است . 10 / 5 / 80 . « 3 » پرسش 6 : ما رأيكم فى تغيير الجنسى عند ما يحس الشخص احاسيس جنس المخالف مع أنه فى الحقيق تنقيص فى الجنسى ؟\r\n\r\n\r\n","description":"","footnote":"\r\n( 1 ) . اخذ شده از مركز رايانه دفتر ايشان .\r\n( 2 ) . محمد فاضل لنكرانى ، جامع المسائل ، استفتاءآت ، ج 2 ، ص 376 .\r\n( 3 ) . مركز تحقيقات فقهى قو قضائيه ، مجموعه آراى فقهى قضايى در امور حقوقى ، ج 3 ( نكاح 1 ) ، ص 50 - 53 ؛ همو ، گنجينه آراى فقهى قضايى ، پاسخ سؤال 5751 .\r\n","page_name":" 424 ","page_number":424},
  {"content":"\r\n\r\nپاسخ : لا مانع من التغيير فى الصور المذكور بل ليس هو فى الحقيق تغيير بل كشف عن الجنسى الواقعى المجهول . « 1 » حكم تغيير و مشخص كردن جنسيت\r\nتغيير جنسيت دو صورت دارد :\r\nالف ) گاهى صرفا ظاهرى و صورى است ؛ يعنى مثلا طبيعت بدن مؤنث است و در واقع اثرى از آلت انوثيت نيست ، بلكه فقط يك جراحى صورى انجام مىگيرد و چيزى شبيه آلت مذكر ظاهر مىگردد ، اين كار حرام است و بايد به شدت از آن پرهيز نمود و اگر ازدواجى براساس آن صورت بگيرد ، حرام و باطل است .\r\nب ) و گاهى تغيير جنسيت واقعى است ؛ يعنى با جراحى كردن عضو تناسلى واقعى كه بر اثر مانعى پوشيده شده ، ظاهر مىگردد . اين كار ذاتاً جايز است ، مخصوصا در مواردى كه آثار جنس مخالف در شخص باشد . اما چون اين جراحى نياز به لمس و نظر دارد ، تنها در ضرورت جايز است . « 2 » وجوب تغيير و مشخص كردن جنسيت\r\nدر موارد زير تغيير جنسيت و مشخص كردن جنسى واقعى ، واجب مىشود :\r\nالف ) اگر افراد دو جنسى در انجام اعمال و وظايف شرعى خود مانند : محرميت ، ازدواج ، ارث ، نماز و غيره دچار مشكل شوند و تنها راه خروج از اين مشكل ، تغيير جنسيت و مشخص كردن جنسيت واقعى باشد ؛\r\nب ) اگر دو جنسى بودن موجب ابتلا به بيمارىهاى شديد جسمى يا روانى و يا اختلال در زندگى خانوادگى شود و پزشك متخصص تنها راه علاج را در تغيير جنسيت و مشخص كردن جنسيت واقعى بداند ؛\r\nج ) اگر در شخص آثار و تمايلات جنس مخالف باشد و عدم تغيير جنسيت باعث\r\n\r\n\r\n","description":"","footnote":"\r\n( 1 ) . همان ، پاسخ سؤال 5425 .\r\n( 2 ) . غلام حسين خدادادى ، احكام پزشكان و بيماران ( فتاواى آيت‌الله فاضل لنكرانى ) ، ص 138 .\r\n","page_name":" 425 ","page_number":425},
  {"content":"\r\n\r\nارتكاب حرام شرعى يا قبح عرفى گردد .\r\nالبته در همه موارد سه گانه بايد حتى المقدور از ارتكاب اعمال حرام خوددارى شود و در صورت لزوم به مقدار ضرورت اكتفا گردد . « 1 » اقدام به تغيير جنسيت توسط پزشك\r\nچون انجام عمل جراحى براى تغيير دادن جنسيت مستلزم نگاه و لمس است ، در صورتى پزشك مىتواند به اين كار اقدام نمايد كه تغيير جنسيت براى شخص ضرروت داشته باشد يا بدون ارتكاب نگاه و لمس حرام مثل تجويز دارو بتواند به اين كار اقدام نمايد . در اين صورت ، براساس آن‌چه كه در بحث نگاه و لمس نامحرم گذشت ، اقدام پزشك شرعاً اشكال ندارد . « 2 » تغيير جنسيت دو جنسى حقيقى\r\nدو جنسى حقيقى كه آن را خنثى مشكل مىنامند ، اگر امكان داشته باشد با عمل جراحى از دو جنسى بودن خارج شود ، اقدام به عمل جراحى اشكال ندارد . و ضرورت معالجه دربار او در برخى از صورت‌ها محقق و ثابت است . « 3 » اذن شوهر در تغيير جنسيت\r\nاگر زن جزء كسانى باشد كه تغيير جنسيت براى آنان واجب است ، در اين صورت ، تغيير جنسيت زن نياز به اذن شوهر ندارد . « 4 » مواردى كه موجب ضرورت اقدام به تغيير جنسيت نيست\r\nمسائلى از قبيل وجود تمايلات و روحيات جنس مخالف و هم‌چنين تهديد به خودكشى و يا ترس از خودكشى در صورت عدم تغيير جنسيت ، هيچ يك دليل بر\r\n\r\n\r\n","description":"","footnote":"\r\n( 1 ) . همان ، ص 138 .\r\n( 2 ) . همان ، ص 139 ، مسألهء 345 .\r\n( 3 ) . همان ، ص 139 ، مسألهء 346 .\r\n( 4 ) . همان ، ص 140 ، مسألهء 347 .\r\n","page_name":" 426 ","page_number":426},
  {"content":"\r\n\r\nضرورت تغيير جنسيت نمىباشد . « 1 » احكام دو جنسىها\r\nدو جنسى كاذب كه طبيعتش بر خلاف ظاهر اوست ، مكلف است براساس جنسيت ظاهرى خويش عمل نمايد ، يعنى اگر ظاهرش زنانه است ، خود را از نامحرم بپوشاند و مىتواند شوهر نمايد و اگر ظاهرش مردانه است به نامحرم نگاه نكند و مىتواند با زن ازدواج نمايد . « 2 » احكام شرعى بعد از تغيير جنسيت\r\nشخصى كه تغيير جنسيت داد ، همه احكام او تغيير مىكند و بايد احكام جنسيت پس از تغيير از قبيل محرميت ، ازدواج و . . . را مراعات نمايد . « 3 » تكليف همسران بعد از تغيير جنسيت\r\nتغيير جنسيت در دو همسر ( زوجين ) به چند صورت ممكن است :\r\nالف ) اگر تنها يكى از آنها تغيير جنسيت دهد ، عقد زوجيت آن دو باطل مىگردد ؛\r\nب ) اگر هر دو همسر تغيير جنسيت دهند ، ولى يكى جلوتر و ديگرى در زمان بعد ، در اين صورت نيز عقد نكاح باطل مىشود ؛\r\nج ) اگر تغيير جنسيت در دو همسر همزمان صورت گيرد ، زوجيت آن دو بلافاصله فسخ مىگردد ، ولى مىتوانند مجددا در شكل جديد بعد از تغيير جنسيت عقد ازدواج بخوانند و احتياط مستحب آن است كه صبر كنند تا زمان عدّه بگذرد . « 4 » حكم مهريه بعد از تغيير جنسيت\r\nاگر تغيير جنسيت از طرف زن و با اذن شوهر انجام شود ، در صورت عدم\r\n\r\n\r\n","description":"","footnote":"\r\n( 1 ) . همان ، ص 140 ، مسألهء 348\r\n( 2 ) . همان ، ص 140 ، مسألهء 349\r\n( 3 ) . همان ، مسألهء 350 .\r\n( 4 ) . همان ، ص 141 ، مسألهء 351 .\r\n","page_name":" 427 ","page_number":427},
  {"content":"\r\n\r\nآميزش قبل از تغيير ، مهريه زن بايد به طور كامل پرداخت شود و احتياط آن است كه مصالحه كنند .\r\nاگر زن بدون اجازه شوهر اقدام به تغيير جنسيت كرده باشد ، در صورتى كه بايد با اذن شوهر اقدام به اين كار مىكرد ، مرتكب گناه شده است ، ولى از مهريه محروم نمىشود و طبق حكم شرعى ، مهريه به او مىرسد . « 1 » تغيير جنسيت زن در زمان عدّه\r\nاگر زن هنگامى كه در عدّه است تغيير جنسيت دهد ، باقى مانده عدّه‌اش ساقط مىشود و ديگر لازم نيست بقيه عدّه را نگه دارد ، حتى اگر در عدّه وفات باشد . « 2 » حكم ولايت فرزندان ، بعد از تغيير جنسيت\r\nاگر مرد تغيير جنسيت داد و زن شد ، ديگر بر كودكانش ولايت ندارد ، همچنين اگر زن تغيير جنسيت داد مرد شد ، بر كودكانش ولايت پيدا نمىكند ، بلكه ولايت آنان با پدر ، و در صورت نبودن او با جد پدرى است و اگر او هم نباشد ، ولايت اولاد به ولى امر مىرسد . « 3 » احكام ارث ، بعد از تغيير جنسيت\r\nفردى كه تغيير جنسيت دهد ، نسبتش با نزديكان قطع نمىشود ، بلكه عنوان نسبت عوض مىشود ، مثلا برادر ، خواهر مىشود و . . . . . و ارث بردن آنان نيز تابع جنسيت بعد از تغيير است .\r\nپدر و مادر و جدّ و جدّه اگر تغيير جنسيت دهند ، در ارث بردن ايشان حالت قبل از تغيير جنسيت لحاظ مىشود هر چند احتياط اين است كه در مقدار ارث با يكديگر مصالحه نمايند . « 4 »\r\n\r\n\r\n","description":"","footnote":"\r\n( 1 ) . همان ، ص 352 - 353 .\r\n( 2 ) . همان ، ص 141 ، مسألهء 354 .\r\n( 3 ) . همان ، ص 142 ، مسألهء 355 .\r\n( 4 ) . همان ، مسألهء 356 و 357 .\r\n","page_name":" 428 ","page_number":428},
  {"content":"\r\n\r\nمحرميت بعد از تغيير جنسيت\r\nهمانطور كه گذشت ، تغيير جنسيت موجب از بين رفتن نسبت شخص با نزديكان نمىشود و فقط عنوان نسبت عوض مىشود ، لذا حكم محرميت با محارم نيز باقى است و تغيير نمىكند .\r\nكسى كه تغيير جنسيت بدهد ، نسبت به هم جنسان پيشين خود نامحرم مىشود ، چه پسر باشد و چه دختر ، چه از بستگان سببى يا نسبى باشد و تنها نسبت به محارم پيشين خود محرم است مگر زن و شوهر كه با تغيير جنسيت يكى از آنان ازدواج آنها باطل مىشود . « 1 »\r\n\r\nديدگاه آيت‌الله محمدتقى بهجت دربارهء تغيير جنسيت\r\nمتن سؤال : به طور كلى دو جنسىها ( هرمافروديت‌ها ) به چهار دسته تقسيم مىگردند :\r\n1 . دو جنسىهاى حقيقى كه هم بيضه و هم تخمدان دارند و بسته به آن‌كه مشخصات مردانه در آن‌ها قوىتر باشد يا زنانه ، با عمل جراحى به صورت مرد يا زن در خواهند آمد .\r\n2 . شبه دو جنسىها ، با ظاهر زنانه كه در حقيقت مرد هستند و به آسانى درمان مىشوند و جنس حقيقى خود را پيدا خواهند كرد .\r\n3 . شبه دو جنسىها ، با ظاهر مردانه كه واقعاً زن هستند و با درمان به جنس واقعى خود دست خواهند يافت .\r\n4 . عدم رشد غدد جنسى .\r\nبفرماييد :\r\nپرسش 1 ) آيا انجام عمل جراحى براى مشخص كردن جنسيت واقعى شرعاً جايز است ؟\r\nپرسش 2 ) اگر كسى براى امر ازدواج با پزشك مشورت كند و پزشك مشكل دو\r\n\r\n\r\n","description":"","footnote":"\r\n( 1 ) . همان ، مسألهء 358 و 359 .\r\n","page_name":" 429 ","page_number":429},
  {"content":"\r\n\r\nجنسى بودن را بفهمد ، وظيفه‌اش چيست ؟ آيا بايد واقعيت را بر زبان آورد ، يا اين‌كه چون ممكن است گفتن واقعيت منجر به بر هم زدن ازدواج شود ، كتمان سِرّ ، بر پزشك لازم است ؟\r\nپرسش 3 ) اگر ازدواج صورت گرفته باشد و زن يا مرد دو جنسى باشند و پزشك از حقيقت امر آگاه شود وظيفه‌اش چيست ؟ كتمان سر يا افشاى آن ؟ ( با توجه به اين‌كه هر شق مسأله ، پيامد خاص خود را دارد ) .\r\nپرسش 4 ) در صورتى كه غدد مردانه يا زنانه رشد نكرده باشند و با تجويز پزشك ، جنسيت بيمار مشخص شود ، اين كار شرعاً چه حكمى دارد ؟\r\nپرسش 5 ) بر فرض جايز بودن عمل جراحى براى تغيير جنسيت يا مشخص كردن آن ، صرف اعلام رضايت بيمار كافى است يا بايد از مراجع قانونى و اولياى وى يا . . . . نيز كسب اجازه كرد ؟\r\nپرسش 6 ) بر فرض انجام عمل تغيير جنسيت يا مشخص كردن نوع جنسيت ، آثار آن از قبيل طلاق نفقه ، مهر ، حضانت اولاد و . . . . چيست ؟\r\nپاسخ : اگر هر يك از علايم مرد يا زن غلبه داشته باشد كه همان حكم مرد يا زن را دارد ، شرعاً بدون نياز به عمل جراحى و اين غير از خنثاى مشكل است كه اگر پزشك تشخيص داد موظف است كه حتماً آن را اخبار كند در جهت امر ازدواج كه ازدواج خنثى اگر مشكله باشد صحيح نيست . » « 1 »\r\n\r\nديدگاه آيت‌الله ميرزا جواد تبريزى دربارهء تغيير جنسيت\r\nسؤال 1 . الف ) آيا زنان بدون رحم ، فاقد تخمدان يا با تخمدان معيوب يا دو جنسىها و مردانى كه قبلًا زن بوده‌اند و با تغيير جنسيت به مرد تبديل شده‌اند كه همگى آن‌ها حامله شد نشان محال است ، در نگه داشتن عدّه ، آيا به دختران قبل از بلوغ ( غير مدخوله ) و يائسه ملحق مىشوند ؟\r\nب ) آيا چنين زنانى مىتوانند به عقد نكاح كسى در آيند ؟\r\n\r\n\r\n","description":"","footnote":"\r\n( 1 ) . مركز تحقيقات فقهى قوهء قضاييه ، گنجينهء سؤالات فقهى قضايى ، سؤال شمارهء 5868 .\r\n","page_name":" 430 ","page_number":430},
  {"content":"\r\n\r\nج ) آيا نفقه سپرى شدن عدّه به آن‌ها تعلق مىگيرد ؟ و آيا طلاق چنين زن‌هايى بائن است يا رجعى ؟ و اصولًا بفرماييد آيا اصل در طلاق بائن است يا رجعى ؟ يا اين‌كه اصلًا جاى تأسيس اصل نيست ؟\r\nپاسخ الف ) تغيير جنسيت جايز نيست و عدّه زنان بدون رحم و فاقد تخمدان ، مثل عدهء زنان مسترابه است ، و الله العالم .\r\nب ) تزويج زنان بدون رحم و فاقد تخمدان اشكال ندارد ، و الله العالم .\r\nج ) حكم زنان مذكور در طلاق و عدّه و نفقه ، حكم زنان مسترابه را دارند ، و الله العالم . » « 1 » سؤال 2 : ما حكم استبدال الرجل ذكره بفرج أنثى ، أو استبدال الأنثى فرجها بذكر رجل ، بالعمليات التى يجريها أطباء العصر ؟ إذا كان هذا لغرض شهوانى فقط ، أو كان لغرض الإنجاب كأن يكون المستبدل مصاباً بعقم لا يشفى ، و لحُبّه النسل استبدال فرجه ؟\r\nجواب : هذا غير جائز ، لانه من تغيير خلق الله سبحانه و تعالى . » « 2 »\r\n\r\nديدگاه آيت‌الله سيد على سيستانى دربارهء تغيير جنسيت\r\nپرسش 1 : آيا تغيير جنسيت اشكال دارد ؟\r\nپاسخ : چون مستلزم نگاه به عورت است بدون ضرورت جايز نيست . « 3 »\r\nپرسش 2 : منقلب كردن زن به مرد و بالعكس چه حكمى دارد ، و در صورت انقلاب مرد ، حكم زن را مىگيرد يا نه ؟\r\nپاسخ : بر فرض امكان اشكال ندارد [ البته 
  ] اگر مستلزم كار حرامى نباشد ، و بر فرض تحقق ، احكام جنسى جديد را دارد . « 4 »\r\n\r\n\r\n","description":"","footnote":"\r\n( 1 ) . مركز تحقيقات فقهى قوهء قضاييه ؛ مجموعهء آراى فقهى قضايى در امور حقوقى ، ج 3 ( نكاح 1 ) ، ص 50 - 51 ، از : مركز تحقيقات فقهى قوهء قضاييه ؛ گنجينهء آراى فقهى - قضايى ، پاسخ سؤال 5751 .\r\n( 2 ) . سيد حسين حسينى ؛ احكام المغتربين وفقاً لفتاوى عشرة من مراجع التقليد ، ص 439 - 440 .\r\n( 3 ) . استفتاء اخذ شده از دفتر سايت اينترنتى آيت‌الله سيستانى در قم ، هم‌چنين مى توانيد به سايت ايشان به آدرس :  www . sistani . org  مراجعه كنيد .\r\n( 4 ) . همان .\r\n","page_name":" 431 ","page_number":431},
  {"content":"\r\n\r\nپرسش 3 : هل يجوز لأ حد الجنسين تغيير جنسه بأن يحّول الرجل نفسه بالمرأهء و بالعكس ؟\r\nپاسخ : لا مانع منه فى حد ذاته على تقدير تحقق الفرض . « 1 » پرسش 4 : افتنا فى مسألة هامة جداً تتعلق بمصير و حياة شخص فاقد للهوية من حيث كونه ذكراً أو انثى ، ما رأيكم بشأن إجرا عملية التحويل الجراحى لتغيير الجنس مِن انثى إلى ذكر علماً أنّ الشخصية تعانى من اضطرابات نفسية بسبب هذه الحالة و مصابة الآن باكتناب نفسى حاد و قد تعرضت مسبقاً إلى انهيار عصبى حاد إضافة إلى أنّ صلتها الآن بالاخرين شبه منقطقه هذه الحالة المرضية النفسية علما أنها من حيث التكوين الفسيلوجى لا توجد مشكلة و لكن المشكلة نفسية بالدرجة الاولى و لم تنفع أى معالجات نفسية للمشكلة و الوضع فى تأزم مستمر بإنتظار رأيكم السريع مع التقدير . نحيطكم علما أنّ هناك فتوى للامام الخمينى حول امكانية إجراء جراحة لتغيير الجنس فما هو رأى سماحة السيد بذلك ؟\r\nپاسخ : إذا كان فى واقعه يحمل جهاز معين و ان كان مضموراً فيجوزله إجراء عملية لإبرازه ، و أما إذا كان يحمل الجهارين معارض و لم يتشخص هويته بالعلامات فإجراء العملية لتغيير الهوية لامانع منها إن فرض تحقق ذلك بأن يتحول ذكراً حقيقة . « 2 » پرسش : الف ) آيا زنان بدون رحم ، فاقد تخمدان يا با تخمدان معيوب يا دو جنسىها و مردانى كه قبلًا زن بوده‌اند و با تغيير جنسيت به مرد تبديل شده‌اند كه همگى آن‌ها حامله شدنشان محال است ، در نگه داشتن عدّه ، آيا به دختران قبل از بلوغ ( غير مدخوله ) و يائسه ملحق مىشوند ؟\r\nب ) آيا چنين زنانى مىتوانند به عقد نكاح كسى درآيند ؟\r\nج ) آيا نفق سپرى شدن عدّه به آن‌ها تعلق مىگيرد ؟ و آيا طلاق چنين زن‌هايى به اين\r\n\r\n\r\n","description":"","footnote":"\r\n( 1 ) . استفتاء اخذ شده از دفتر آيت‌الله سيستانى در قم .\r\n( 2 ) . استفتاء اخذ شده از دفتر سايت اينترنتى آيت‌الله سيستانى در قم ؛ و نيز به اين آدرس مراجعه كنيد :\r\n WWW . SISTANI . ORG \r\n","page_name":" 432 ","page_number":432},
  {"content":"\r\n\r\nاست يا رجعى ؟ و اصولًا بفرماييد آيا اصل در طلاق به اين است يا رجعى ؟ يا اين‌كه اصلًا جاى تأسيس اصل نيست ؟\r\nپاسخ - الف ) به آن‌ها ملحق نمىشوند و اگر ازدواج صحيح باشد و طلاق رجعى باشد ، بايد عدّه نگه بدارند .\r\nب ) نمىتوانند ، مگر واقعاً تغيير جنسيت داده شده باشد كه در زمان ما فعلا محقق نشده است ؛ بلى اگر واقعاً زن بوده و داراى رحم بوده و لكن گوشت زائدى هم داشته در اين صورت مىتواند ازدواج نمايد .\r\nج ) در صورتى كه نكاح صحيح باشد و طلاق رجعى باشد ، حق نفقه دارند و طلاق در 6 مورد به اين است : دخترى كه كم‌تر از 9 سال دارد ؛ يائسه قبل از دخول ؛ طلاق سوم با شرايط ؛ طلاق خلع و ( طلاق ) مبارات و ( و ) طلاق حاكم در مورد امتناع زوج از نفقه و طلاق ( در ) غير اين موارد رجعى است . 14 جمادى الثانى 1422 ه - . ق « 1 »\r\n\r\nديدگاه آيت‌الله سيد على خامنه‌اى دربارة تغيير جنسيت\r\n« پرسش 1 - تغيير جنسيت مرد به زن ، و زن به مرد و ملحق كردن خنثى به زن يا مرد با عمل جراحى چه حكم دارد ؟\r\nپاسخ : در مورد خنثى ، نيز در موردى كه فائدة معتنى به عُقلايى در تغيير جنسيت باشد اشكال ندارد . » « 2 » « پرسش 2 - در مورد تغيير جنسيت با توجه به اين‌كه از نظر طبى اين عمل ( در غير از خنثى ) به تعبير اطبا تنقيص جنسيت محسوب مىشود ، بعضاً با مواردى اطبا مواجه‌اند كه شخص از نظر ظواهر بدن بدون هيچ شبهه‌اى يا مرد است يا زن ، ولى داراى تمايلات احساسات و عواطف جنس مخالف است . بسيارى از اين افراد مىگويند : اگر اين تغيير صورت نگيرد انتحار ( خودكشى ) خواهيم كرد ( و تا به حال اين مسأله پيش آمده ) و با\r\n\r\n\r\n","description":"","footnote":"\r\n( 1 ) . مركز تحقيقات فقهى قو قضائيه ، مجموعه آراى فقهى قضايى در امور حقوقى ؛ نكاح ، ج 1 ، ص 50 - 52 .\r\n( 2 ) . ر . ك : مركز تحقيقات فقهى قوة قضاييه ، گنجينهء آراى فقهى و قضايى ، پاسخ سؤال 5256 .\r\n","page_name":" 433 ","page_number":433},
  {"content":"\r\n\r\nتوجه به اين‌كه آمارهاى عملى نشان مىدهد اين گونه افراد 6 الى 16 ماه بعد از وضعيت جديد پشيمان خواهند شد ، آيا اطبا در اين گونه موارد كه با تهديد انتحار مواجه‌اند ، مىتوانند از باب اين‌كه حفظ نفس مقدم‌تر از حفظ عضو است اين عمل را انجام دهند ؟ و آيا اصولًا اين عمل براى خود چنين شخصى حرام است يا جايز ؟\r\nپاسخ - تغيير جنسيت براى شخص و به درخواست شخص اشكال ندارد حتى اگر چه جلوگيرى از اقدام بر انتحار متوقف بر آن نباشد و يا اصلًا خطر انتحارى در بين نباشد . » « 1 » پرسش 3 : ما هو حكم اجراء العملية الجراحية لإلحاق الخنثى بالمرأة أو بالرجل ؟\r\nپاسخ : لا مانع من ذلك فى نفسه ، و لكن يجب التحرز عن المقدمات المحرمة .\r\nپرسش 4 : اگر زن يا مرد پس از ازدواج ، تغيير جنسيت دهد ، حكم ازدواج قبلى چگونه است ؟ در صورت بطلان ، آيا مرد بايد مهريهء زن را تماماً بپردازد ؟\r\nپاسخ : ازدواج از حال تغيير [ جنسيت 
  ] باطل مىشود ، و اگر بعد از دخول بوده تمام مهر ثابت مىشود ، و چنان‌چه قبل از آن بوده حكم به تنصيف مهر معلوم نيست .\r\n« پرسش 5 : الف ) آيا زنان بدون رحم ، فاقد تخمدان يا با تخمدان معيوب يا دو جنسىها و مردانى كه قبلًا زن بوده‌اند و با تغيير جنسيت به مرد تبديل شده‌اند ، كه همگى آن‌ها حامله شدنشان محال است ، در نگه داشتن عدّه ، آيا به دختران قبل از بلوغ ( غير مدخوله ) و يائسه ملحق مىشوند ؟\r\nب ) آيا چنين زنانى مىتوانند به عقد نكاح كسى در آيند ؟\r\nج ) آيا نفقهء سپرى شدن عدّه به آن‌ها تعلق مىگيرد ؟ و آيا طلاق چنين زن‌هايى بائن است يا رجعى ؟ و اصولًا بفرماييد آيا اصل در طلاق ، به اين است يا رجعى ؟ يا اين‌كه اصلًا جاى تأسيس اصل نيست ؟\r\nپاسخ - الف ) ملحق نيستند .\r\nب ) اگر زن هستند با وجود ساير شرايط مانعى ندارد .\r\n\r\n\r\n","description":"","footnote":"\r\n( 1 ) . همان ، شمارهء 5280 .\r\n","page_name":" 434 ","page_number":434},
  {"content":"\r\n\r\nج ) اگر طلاق آن‌ها رجعى است ، نفقه به آن‌ها تعلق مىگيرد و در رجعى يا به اين بودن طلاق ، اصل خاصى قابل تأسيس نيست و موارد مختلف است . انشاءالله موفق باشيد . » « 1 » پرسش - برخى از افراد در ظاهر مذكر هستند ، ولى از جهات روحى و روانى ويژگىهاى جنس مؤنث را دارند و تمايلات جنسى زنانه در آنان به طور كامل وجود دارد و اگر مبادرت به تغيير جنسيت نكنند به فساد مىافتند . آيا معالجهء آنان از طريق انجام عمل جراحى جايز است ؟\r\nپاسخ - عمل جراحى مذكور براى كشف و آشكار كردن واقعيت جنسى آنان اشكال ندارد ، به شرطى كه اين كار مستلزم فعل حرام و تربت مفسده‌اى نباشد . « 2 » پرسش 6 : انجام عمل جراحى براى الحاق فرد خنثى به زن يا مرد چه حكمى دارد ؟\r\nپاسخ : اين كار فى نفسه اشكال ندارد ، ولى واجب است از مقدمات حرام پرهيز شود . « 3 »\r\n\r\nديدگاه آيت‌الله لطف الله صافى گلپايگانى دربار تغيير جنسيت\r\nپرسش 1 . آيا انجام عمل جراحى براى مشخص كردن جنسيت واقعى ( در مورد دو جنسى ها ) شرعاً جايز است ؟\r\nپاسخ - عمل جراحى مذكور فى نفسه اشكال ندارد و الله العالم .\r\nپرسش 2 . اگر كسى براى امر ازدواج با پزشك مشورت كند و پزشك مشكل دو جنسى بودن را بفهمد ، وظيفه‌اش چيست ؟ آيا بايد واقعيت را بر زبان آورد يا اين‌كه چون ممكن است گفتن واقعيت منجر به بر هم زدن ازدواج شود ، كتمان سِرّ بر پزشك لازم است ؟\r\nپاسخ - در فرض سؤال كه پزشك مورد مشورت است ، اگر واقعاً دو جنسى بودن را بفهمد لازم است واقعيت را بگويد والله العالم .\r\n\r\n\r\n","description":"","footnote":"\r\n( 1 ) . همان ، ش 5751 .\r\n( 2 ) . ر . ك : سيد على خامنه‌اى ، رسالهء اجوبة الاستفتاءآت ، ( تهران : الهدى ، 1380 ) ، ص 70 .\r\n( 3 ) . همان .\r\n","page_name":" 435 ","page_number":435},
  {"content":"\r\n\r\nپرسش 3 . اگر ازدواج صورت گرفته باشد و زن يا مرد دو جنسى باشند و پزشك از حقيقت امر آگاه شود وظيفه‌اش چيست ؟ كتمان سِرّ يا افشاى آن ؟ ( با توجه به اين‌كه هر شق مسأله پيامد خاص خود را دارد ) .\r\nپاسخ - حكم سؤال قبل را دارد .\r\nپرسش 4 . در صورتى كه غدد جنسى مردانه يا زنانه رشد نكرده باشند و با تجويز پزشك جنسيت بيمار مشخص شود ، اين كار شرعاً چه حكمى دارد ؟\r\nپاسخ - اگر منظور از تجويز پزشك تجويز عمل جراحى است و با عمل ، جنسيت به طور قطع معلوم مىشود اشكال ندارد . والله العالم .\r\nپرسش 5 . بر فرض جايز بودن عمل جراحى تغيير جنسيت يا مشخص كردن آن صرف اعلام رضايت كافى است ، يا بايد از مراجع قانونى و اولياى وى يا . . . . نيز كسب اجازه كرد ؟\r\nپاسخ - در مواردى كه عمل جراحى لازم يا بى اشكال باشد و بيمار بالغ باشد ، رضايت او كافى است . والله العالم .\r\nپرسش 6 . بر فرض انجام عمل تغيير جنسيت يا مشخص كردن نوع جنسيت آثار آن از قبيل طلاق ، نفقه ، مهر ، حضانت اولاد و . . . . . چيست ؟\r\nپاسخ - در صورتى كه جنس واقعاً تغيير كند ، يعنى مرد زن و زن مرد شود ، احكام آن بر حسب موارد متفاوت است . مثلًا اگر با عمل جراحى ، زنى كه شوهر دارد مرد شود ، از همان لحظه نكاح آن‌ها باطل مىگردد و اگر قبل از تغيير دخول واقع شده باشد تمام مهريه را طلب كار است و به هر حال احكام بسيارى مترتب مىشود . والله العالم . 8 / 5 / 1381 . « 1 » « متن سؤال : دو جنسىهاى كاذب بر دو دسته از لحاظ پزشكى تقسيم مىشوند :\r\nدست اول : دو جنسىهاى كاذب مؤنث‌اند كه از لحاظ كروموزومى مؤنث هستند ، ولى ظاهرى كاملا مردانه دارند ؛\r\n\r\n\r\n","description":"","footnote":"\r\n( 1 ) . مركز تحقيقات فقهى قو قضائيه ، گنجينه سؤالات فقهى قضايى ، سؤال شمارهء 5868 .\r\n","page_name":" 436 ","page_number":436},
  {"content":"\r\n\r\nدست دوم : دو جنسى كاذب مذكر هستند كه وضعيت كروموزومى آنان مذكر است ، ولى داراى ظاهرى كاملًا زنانه هستند . ضمناً دو جنسىهاى حقيقى ( كه در فقه به آن‌ها خنثاى مشكل مىگويند ) افرادىاند كه داراى دو گناد ( بيضه و تخمدان ) هستند و ممكن است هر دو فعال باشند ، چه اين‌كه تخمدان‌ها در يك طرف و بيضه‌ها در طرف ديگر باشند و يا مخلوطى از بافت بيضه و تخمدان در يك طرف يا هر دو طرف ، باشد خلاصه داراى اندام تناسلى به اشكال گوناگونى هستند . بفرماييد :\r\nپرسش 7 : در دو جنسى كاذب مؤنث آيا پزشك از ديدگاه شرع مجاز است در صورت تمايل فرد ، على رغم ماهيت زنانه ، اقدامى كند كه ظاهر مردانه وى حفظ شود ؟\r\nپاسخ : در فرض سؤال كه عمل پزشك متضمن تثبيت و حفظ ظاهر مردانه است جواز آن محل اشكال و تأمل است . والله العالم\r\nپرسش 8 : اگر دو جنسى كاذب مؤنث - كه ماهيتش زنانه است - با زن سالم ازدواج كرده باشد ، تكليف شرعى پزشك در اقدام به عمل جراحى براى حفظ ظاهر مردانه وى چيست ؟\r\nپاسخ : ازدواج مذكور صحيح نيست و پزشك هم مجاز به عمل مذكور نيست ، والله العالم .\r\nپرسش 9 : اگر دو جنسى كاذب مؤنث هنوز ازدواج نكرده باشد ، با توجه به اين‌كه اگر ازدواج كند - هر چند ظاهرش بر اثر عمل جراحى باقى مىماند - دو زن با هم ازدواج كرده‌اند ، تكليف پزشك در انجام عمل جراحى براى حفظ ظاهر مردانه چيست ؟\r\nپاسخ : در فرض سؤال ازدواج او ، عمل پزشك هيچ يك جايز نيست . والله العالم .\r\nپرسش 10 : در مواردى كه دو جنسى كاذب مؤنث با زن ازدواج كرده باشد و پزشك متوجهء دو جنسى بودن وى بشود ، وظيفه‌اش در كتمان يا افشاى اسرار چيست ؟ ( كتمان سِرّ موجب ازدواج يا ادامه دو زن مىشود و افشاى سِرّ نيز منكر است چون صاحب آن راضى به افشا نيست ) .\r\nپاسخ : در فرض سؤال اگر پزشك در تشخيص خود جازم باشد ، بايد حكم شرعى را كه حرمت ازدواج با زن است براى خود آن‌ها بگويد . والله العالم .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nپرسش 11 : دو جنسى كاذب مذكر كه على رغم ظاهر زنانه از لحاظ ماهيت مرد است ، آيا پزشك مجاز است با تمايل وى ، براى حفظ ظاهر زنانه عمل جراحى انجام دهد ؟\r\nپاسخ - حكم سؤال اول ( سؤال 7 در اين جا ) را دارد . والله العالم .\r\nپرسش 12 : در مواردى كه دو جنسى كاذب با مردى ازدواج كرده است و پزشك متوجه دو جنسى بودن وى و مذكر بودن مىشود ، تكليف نسبت به افشاى سِرّ كتمان و سكوت چيست ؟\r\nپاسخ : حكم سؤال چهارم ( سؤال 10 در اين‌جا ) را دارد . والله العالم .\r\nپرسش 13 : در صورتى كه دو جنسى كاذب مذكر بخواهد ازدواج كند ، پزشك متوجه بشود ، با توجه به اين‌كه سكوت وى منجر به ازدواج دو مرد با هم مىشود ، تكليف چيست ؟\r\nپاسخ : بر پزشك لازم است كه بطلان ازدواج آن‌ها با يكديگر به خود آن‌ها بگويد . والله العالم .\r\nپرسش 14 : در دو جنسى حقيقى ( خنثاى مشكل ) آيا مشخص كردن جنسيت شخص جايز است ؟\r\nپاسخ : اگر بتواند با معالجه ولو به صورت عمل ( جراحى ) جنس را به طور قطع مشخص نمايد و او را مرد يا زن نمايد ، جواز بعيد نيست . والله العالم .\r\nپرسش 15 : آيا پزشك يا جامعه پزشكى به عنوان متصدى در امور پزشكى مسؤول و مكلف است ماهيت شخص را مشخص كند ؟ آيا درخواست بيمار در چنين موردى مجوز تبديل وضعيت ( مشخص كردن وضعيت ) به حساب مىآيد ، يا بايد علاوه بر آن ، مراجع ذى صلاح نيز اجازه دهند ؟\r\nپاسخ : در اين مورد ، پزشك وظيفه‌اى ندارد و اجازه مراجع ذى صلاح - اگر منظور مقامات ادارى و قضائى باشد - اثرى در حكم مسأله ندارد و درخواست بيمار چنان‌چه با معالجه و لو عمل پزشك جنس او را كاملًا مشخص و معلوم گردد كه زن است يا مرد ، اشكال ندارد .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nپرسش 16 : اگر پزشك فقط به درخواست بيمار ، وضعيت وى را از لحاظ جنسيت مشخص كند ، آيا از لحاظ شرعى فعل وى تحت چه عنوانى قرار مىگيرد ؟\r\nپاسخ - اگر عمل او منتهى به مرد شدن يا زن شدن شود و از حالت ابهام بيرون بيايد ، عمل پزشك عنوان « معالجه بيمار » دارد و بى اشكال است .\r\nپرسش 17 : اگر خنثى ( دو جنسى ) ازدواج كرده باشد ، اعم از اين‌كه وضعيت واقعى او چه بوده است و سپس وضعيتش مشخص و يا تبديل شود ، تكليف عقد ازدواج چه مىشود ؟\r\nپاسخ : اگر مشخص شود كه مرد بوده و ازدواج او هم با زن بوده و هم‌چنين اگر مشخص شود كه زن بوده و ازدواجش با مرد بوده ، عقد نكاح صحيح واقع شده است ، ولى اگر در صورت اول معلوم شود كه زن بوده و در صورت دوم معلوم شود كه مرد بوده ، عقد نكاح باطل بوده است و در صورت تبديل عقد باطل مىشود . والله العالم .\r\nپرسش 18 : در دو جنسى كاذب مؤنث كه از لحاظ ماهيت زن است ، پس از مشخص شدن وضعيت ، تكليف ارث و نفقه و . . . چه مىشود ؟\r\nپاسخ : اگر به طور قطع معلوم شود كه زن است احكام زن را دارد كه برحسب فروع متعدده احكام مخصوصه خود را دارد از جهت ارث و نفقه و طلاق و غيرها كه مجال تفصيل نيست . والله العالم لطف الله صافى ، 27 / 4 / 1381 . « 1 »\r\n\r\nديدگاه آيت‌الله حسين على منتظرى دربار تغيير جنسيت\r\nسؤال 1 : آيا تغيير جنسيت در محرميت افراد بر يكديگر تأثير مىگذارد يا نه ؟\r\nجواب : بعد از تغيير جنسيت هر نسبتى با خويشاوندان خود پيدا كند ، آن نسبت ملاك است .\r\nسؤال 2 : آيا كسى كه جنسيتش محرز است ، به هر دليلى مىتواند جنسيت خود را تغيير دهد ؟ و چنان‌چه جايز باشد و اين كار را انجام شود ، روابط او با خويشان و\r\n\r\n\r\n","description":"","footnote":"\r\n( 1 ) . مركز تحقيقات فقهى قو قضائيه ، گنجينه سؤالات فقهى قضايى ، پاسخ سؤال 5869 .\r\n","page_name":" 439 ","page_number":439},
  {"content":"\r\n\r\nمحارمش چگونه است ؟\r\nجواب : اگر مستلزم حرام شرعى نباشد دليلى بر حرمت نداريم ؛ و پس از تغيير جنسيت به نحو كامل ، چون موضوع عوض مىشود ، احكام تابع موضوع جديد است . « 1 » سؤال 3 : اگر در عمل جراحى ، كشف از واقعيت پنهانى شده باشد ، مثلا كسى كه در اثر عمل جراحى مرد شده ، معلوم شود از اول مرد بوده آيا احكام تغيير جنسيت بر آن جارى مىشود ؟\r\nجواب : ظاهراً در فرض سؤال تغيير جنسيت صادق نيست و بايد آثار كشف خلاف مترتب شود . « 2 » سؤال 4 : اگر مادر تغيير جنسيت دهد ، آيا بعد از مرد شدن او ، كسانى كه بر پسرش حلالند بر او هم محرمند ؟ و اگر عروس كسى تغيير جنسيت دهد و مرد شود ، آيا بر مادر شوهر سابقش محرم خواهد بود ؟ و يا اگر پدر تغيير جنسيت دهد و زن شود به پسر خود محرم خواهد بود ، در حالى كه فعلا نه پدر اوست و نه مادر ؟\r\nجواب : اگر پدر و مادر تغيير جنسيت دهند ، بر اولاد بلاواسطه و با واسطه و هم‌چنين بر آباء و اجداد و جده‌هاى خودشان محرم باشند ، و در مسأله عروس احتياط شود .\r\nسؤال 5 : بعضى از زنان و مردان در خود احساس جنس مخالف مىكنند و بعضا اگر تغيير جنسيت ندهند ، احتمال اقدام به خودكشى در آنان هست ، آيا اصولا تغيير جنسيت جايز است ؟\r\nجواب : به طور كلى دليلى بر حرمت تغيير جنسيت نداريم و اگر حال آن‌ها به نحوى باشد كه تغيير جنسيت براى آن‌ها ضرورت داشته باشد ، بعيد نيست كه واجب باشد .\r\nسؤال 6 : اگر كسى كه در خود تمايلات يا برخى آثار جنس مخالف را مشاهده مىكند ، آيا واجب است تغيير جنسيت دهد يا نه ؟\r\nجواب : واجب نيست . « 3 »\r\n\r\n\r\n","description":"","footnote":"\r\n( 1 ) . حسين على منتظرى ، رسالهء استفتائات ، ج 2 ، ص 408 .\r\n( 2 ) . همان ، ص 408 ، حسين على منتظرى ، احكام پزشكى ، ص 116 .\r\n( 3 ) . حسين على منتظرى ، رسالهء استفتائات ، ج 2 ، ص 408 .\r\n","page_name":" 440 ","page_number":440},
  {"content":"\r\n\r\nسؤال 7 : اگر زن يا شوهر تغيير جنسيت دهند عقد و مهريه و ساير احكام چه صورتى پيدا مىكند ؟\r\nجواب : عقد باطل مىشود ، و در صورت تحقق دخول ، مهر مستقر بر ذمه شوهر مىباشد و در صورت عدم دخول احوط تصالح است . « 1 » سؤال 8 : اگر هر يك از برادر و خواهر تغيير جنسيت دهند ، آيا نسبت آن‌ها به يكديگر قطع مىشود يا نه ؟ و همين طور در مورد دو برادر و خواهر و عمه و عمو و خاله ؟\r\nجواب : نسبت قطع نمىشود ، ولى عنوان عوض مىشود ؛ مثلا برادر خواهر مىشود و هر كدام حكم خود را خواهد داشت . « 2 » سؤال 9 : اگر يكى از بستگان كسى كه تغيير جنسيت داده بميرد ، حكم ارث تابع بعد از تغيير جنسيت است يا قبل از آن ؟ و اگر فردى كه تغيير جنسيت داده ، پدر يا مادر باشد ، چه حكمى خواهد داشت ؟ زيرا پس از تغيير فرد فعلى نه پدر خواهد بود و نه مادر .\r\nجواب : در غير پدر و مادر حكم عنوان حال فوت ملاحظه مىشود ، و در خصوص پدر و مادر احتياط شود ؛ يعنى پدر را پدر حساب كنند گر چه تغيير جنسيت داده و زن شده باشد و همچنين است مادر . « 3 » سؤال 10 : هل يجوز تغيير الجنسية مطلقا أو لا يجوز مطلقا أو يجوز مع صدق المعالجة عليه و لزومها عرفاً أو شرعاً ؟\r\nجواب : والظاهر أنّه لا دليل على حرمته ذاتاً و لكن إذا كانت مقدماته محرمّ شرعاً كنظر الأجنبى إلى عورته أو لمسه لها فلايجوز إلّا مع صدق الضرور كما إذا فرض\r\n\r\n\r\n","description":"","footnote":"\r\n( 1 ) . حسين على منتظرى ، رسالة استفتائات ، ج 2 ، ص 408 ؛ حسين على منتظرى ، احكام پزشكى ، ص 115 .\r\n( 2 ) . همان .\r\n( 3 ) . همان .\r\n","page_name":" 441 ","page_number":441},
  {"content":"\r\n\r\nوجود تمايلات الجنس المخالف فيه شديداً و غلبت فيه مقتضيات طبعه بحيث يكون بحسب الطبع من مصاديقه أو قريباً منه و لم يكن إبرازه و علاجه إلّا بالعملى ، ففى هذه الصور لامانع منه ، لصدق العلاج و الضرور عليه ، بل ربما يجب إذا توقف العمل بالوظائف الشرعى على ذلك .\r\nو كيف كان فأصل العمل لا دليل على حرمته ذاتاً و إن حرم بعض مقدماته إذا لم تكن ضرور .\r\nو أمّا فرض أنّ العملى لا توجب تغيير الجنسى من رأس بل توجب العملى أو تزريق بعض المواد تغيير الصور و القياف فقط بحيث يصير الرجل بصور المرأ أو بالعكس مع بقاء الجهاز الجنسى بحاله ، فأخبار التشبه المنهى عنه تشمل مثل ذلك و هذا نوع من تأنث الرجل و تذكر الأنثى ، و مقتضى تلك الأخبار كون ذلك مرغوباً عنه شرعاً فتدبّر . « 1 » 11 . تغيير جنسيت گاهى ضرورت پيدا مىكند ، مثلا گاهى افراد دو جنسى دچار بيمارىها و اختلالات روانى و خانوادگى شديد مىشوند ، به طورى كه پزشك متخصص تنها راه معالجه را در تغيير جنسيت مىداند ؛ و علاوه بر اين ، براى دو جنسىهاى حقيقى ضرورت ديگرى نيز وجود دارد و آن اين‌كه دو جنسىهاى حقيقى نسبت به احكام و انجام وظايف شرعيه مشكلات بسيارى دارند . مثل احكام محرميت ، ازدواج ، ارث ، نماز ، ديات ، و . . . تنها راه خروج از اين تنگناها تغيير دادن جنسيت آن‌هاست ، تا اين‌كه به مردان ملحق شوند يا به زنان . « 2 » 12 . تغيير جنسيت به خودى خود منع شرعى ندارد . بنابراين ، كسانى كه زن هستند و تمايلات شديد مردانه دارند يا برعكس ، مىتوانند تغيير جنسيت دهند ؛ ولى اگر عمل جراحى براى تغيير جنسيت با هر گونه اعمال ديگر مستلزم حرام ، از قبيل لمس ، نگاه به عورت ، و . . . . . باشد تغيير جايز نيست ، مگر در موارد ضرورت . « 3 »\r\n\r\n\r\n","description":"","footnote":"\r\n( 1 ) . حسين‌على منتظرى ، دراسات فى المكاسب المحرمة ، ج 2 ، ص 517 - 518 ، با تلخيص .\r\n( 2 ) . حسين على منتظرى ، احكام پزشكى ، ص 113 .\r\n( 3 ) . همان .\r\n","page_name":" 442 ","page_number":442},
  {"content":"\r\n\r\nمتن پرسش : دو جنسىها به طور كلى به دو دسته تقسيم مىشوند :\r\nدوجنسىها كاذب ( خنثاى غير مشكل )\r\nدوجنسىهاى حقيقى ( خنثاى مشكل )\r\nدوجنسىهاى كاذب خود دو دسته هستند :\r\n1 . دو جنسىهاى كاذب مؤنث : كسانى هستند كه وضعيت كروموزومى آن‌ها مؤنث است ( طبيعت زنانه دارند ) ، ولى ظاهرى كاملا مردانه دارند .\r\n2 . دو جنسىهاى كاذب مذكر : كسانى هستند كه وضعيت كروموزومى آن‌ها مذكر است ( طبيعت مردانه دارند ) ، ولى ظاهرى كاملا زنانه دارند .\r\nپرسش 13 : ازدواج دو جنسىهاى كاذب ( چه مذكر و چه مؤنث ) و مسايل محرميت و غيره نسبت به آن‌ها چگونه است ؟\r\nپاسخ : ازدواج آن‌ها و مقام احكام ديگرى كه مربوط به آن‌ها مىشود ، بر طبق ظاهر آن هاست . بنابراين ، اگر ظاهرى مردانه دارند ، مىتوانند با زن ازدواج كنند و بقيه احكام نيز همين طور است ، يا اگر ظاهرى زنانه دارند مىتوانند با يك مرد ازدواج كنند و بايد خود را از مردان نامحرم بپوشانند ( گر چه طبيعت و ماهيت او مردانه باشد ) و هم‌چنين است نسبت به بقيهء احكام .\r\nپرسش 14 : دو جنسىهاى كاذب مؤنث كه داراى وضعيت كروموزومى مؤنث مىباشند ، ولى ظاهرى كاملا مردانه دارند ؛ اقدام پزشكى و جراحى براى تغيير ظاهر مردانه در صورت تمايل فرد چه حكمى دارد ؟ مسايل محرميت و ازدواج او چگونه است ؟ هم‌چنين دو جنسىهاى كاذب مذكر كه داراى وضعيت كروموزومى مردانه هستند ، ولى ظاهرى كاملا زنانه دارند ؛ آيا عمل جراحى براى تغيير ظاهر زنانه آن‌ها جايز است ؟ مسايل محرميت و ازدواج آن‌ها و . . . چگونه است ؟\r\nپاسخ : در صورت ضرورت معالجه ، اقدام به عمل جراحى مانع ندارد ، و در صورت تغيير جنسيت ، تمام احكام بعد از تغيير از حيث محرميت و ازدواج و غير اين‌ها جارى مىشود .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nپرسش 15 : دو جنسىهاى حقيقى ( خنثاى مشكل ) از نظر كروموزومى هر دو گوناد را دارا مىباشند ( تخمدان و بيضه ) تبديل وضعيت فرد چه حكمى دارد ؟ آيا شرعا پزشك يا جامعه مسؤول مشخص نمودن ماهيت جنس بيمار مىباشند ؟ آيا خواست بيماران صرفاً مىتواند ملاك تبديل وضعيت توسط پزشك معالج باشد ؟\r\nپاسخ : دو جنسى حقيقى كه آن را « خنثاى مشكل » مىنامند ، اگر امكان داشته باشد ، با عمل جراحى از دو جنسى بودن خارج شود ، اقدام به عمل جراحى اشكال ندارد ؛ زيرا ضرورت معالجه دربار او محقق و ثابت است . « 1 » پرسش 16 : اگر كسى در خود تمايلات يا برخى از آثار جنس مخالف را مشاهده كند ، آيا تغيير جنسيت براى او واجب مىشود ؟\r\nپاسخ : واجب نيست ، مگر اين‌كه عدم تغيير جنسيت او باعث ارتكاب حرام شرعى يا قبيح عرفى گردد . « 2 » پرسش 17 : دخترى از كودكى لباس مردانه مىپوشيده و حالا كه بزرگ شده خود را مرد مىداند و با استفاده از داروهاى شيميايى حالت مردانه در او ايجاد شده و با مراجعه پزشك ، درخواست تغيير جنسيت خود را نموده است ؛ آيا پزشك مجاز به تغيير جنسيت مىباشد ؟ هم‌چنين مردى كه در اثر پوشيدن لباس مردانه از بچگى و مسايل ديگر تمايلات زنانه پيدا كرده ، آيا مىتواند تغيير جنسيت دهد ؟\r\nپاسخ : اگر زن تمايلات مردانه دارد ، مىتواند تغيير جنسيت دهد ؛ هم‌چنين است مرد اگر تمايلات زنانه داشته باشد . « 3 » پرسش 18 : با توجه به اينكه تغيير جنسيت در غير خنثى از نظر طبى ( به تعبير اطبا ) تنقيص جنسيت محسوب مىشود ، بعضى از پزشكان با مواردى كه مواجهند كه شخص از نظر ظاهرى بدون هيچ شبهه‌اى يا مرد است يا زن ، ولى داراى تمايلات ، احساسات ، و\r\n\r\n\r\n","description":"","footnote":"\r\n( 1 ) . حسين‌على منتظرى ، احكام پزشكى ، ص 113 - 114 .\r\n( 2 ) . همان ، ص 114 - 115 .\r\n( 3 ) . همان ، ص 115 .\r\n","page_name":" 444 ","page_number":444},
  {"content":"\r\n\r\nعواطف جنس مخالف است . بسيارى از اين افراد مىگويند : اگر اين تغيير و لو به طورصورى و ظاهرى صورت نگيرد ، انتحار خواهيم كرد . ( تا به حال دو بار اين مسأله پيش آمده ) و با توجه به اين‌كه آمارهاى علمى نشان مىدهد كه اين‌گونه افراد شش الى شانزده ماه بعد از وضعيت جديد پشيمان خواهند شد ، آيا اطبا در اين گونه موارد كه با تهديد انتحار مواجهند ، مىتوانند از باب اين‌كه حفظ نفس مقدم بر حفظ عضو است ، اين عمل را انجام دهند ؟\r\nپاسخ : در فرض سؤال اشكال ندارد . « 1 » پرسش 19 : كسانى را كه از راه عوض كردن هورمون خون ، تغيير جنسيت مىدهند ، مثلا به زن هورمون مردانه تزريق مىكنند ، آيا حكم آن‌ها نيز عوض مىشود يا خير ؟ و حكم آن‌ها در مورد ارث و غيره چگونه است ؟\r\nپاسخ : حكم داير مدار ظاهر است . بنابراين ، اگر به هر علت جنس زن يا مرد عوض شده و واقعا زن مرد يا مرد زن شود ، حكم نيز عوض مىشود . « 2 » پرسش 20 : آشكار كردن جنس واقعى - اگر انجام تكليف و وظايف شرعى بدون آشكار كردن جنس واقعى ممكن نيست - واجب است جنس واقعى را آشكار كنند ؛ ولى اگر انجام تكليف بدون آن ممكن باشد ، واجب نيست ، بلكه جايز است . « 3 »\r\n\r\nديدگاه آيت‌الله سيد عبدالكريم موسوى اردبيلى دربار تغيير جنسيت\r\nپرسش 1 : آيا انجام عمل جراحى براى مشخص كردن جنسيت واقعى ( در مورد دوجنسىها يا افراد فاقد جنسيت ) شرعاً جايز است ؟\r\nپاسخ : انجام عمل جراحى براى تعيين جنسيت واقعى يا تبديل خنثى به مرد يا زن فى حد ذاته جايز است ، مگر ملازم با حرام باشد كه آن وقت مقيد به حد ضرورت است .\r\nپرسش 2 : اگر كسى كه براى امر ازدواج با پزشك مشورت مىكند و پزشك\r\n\r\n\r\n","description":"","footnote":"\r\n( 1 ) . حسين‌على منتظرى ، احكام پزشكى ، ص 115 .\r\n( 2 ) . همان ، ص 116 .\r\n( 3 ) . همان ، ص 116 .\r\n","page_name":" 445 ","page_number":445},
  {"content":"\r\n\r\nمشكل دو جنسى بودن را بفهمد ، وظيفه‌اش چيست ؟ آيا بايد واقعيت را بر زبان آورد يا اين‌كه چون ممكن است گفتن واقعيت منجر به بر هم زدن ازدواج شود ، كتمان سِرّ بر پزشك لازم است ؟\r\nپرسش 3 : اگر ازدواج صورت گرفته باشد و زن يا مرد دوجنسى باشند و پزشك از حقيقت امر آگاه شود وظيفه‌اش چيست ؟ كتمان سِرّ يا افشاى آن ؟ ( با توجه به اين‌كه هر شق مسأله پيامد خاص خود را دارد ) .\r\nپاسخ 2 و 3 : اگر در مقام مشورت به پزشك رجوع شدهّ بايد واقع را بيان كند ، چه موجب عدم وقوع ازدواج شود يا نشود ، حتى در صورت وقوع ازدواج هم بنابر آن قولى كه ازدواج او جايز است كه به نظر ما درست نيست ، باز پزشك بايد واقع را بگويد ، مگر در عيوبى كه بدون اشكال زياد رفع مىشود و اگر از پزشك سؤال نشده ، ولى از عيب اطلاع پيدا كرده و جايز است به طرف مقابل يا بزرگ‌تر او اطلاع دهد ، هر چند واجب نيست .\r\nپرسش 4 : در صورتى كه غدد جنسى مردانه يا زنانه رشد نكرده باشند و با تجويز پزشك جنسيت بيمار مشخص شود ، اين كار شرعاً چه حكمى دارد ؟\r\nپرسش 5 : بر فرض جايز بودن عمل جراحى براى تغيير جنسيت يا مشخص كردن آن ، جنسيت بيمار مشخص مىشود ، اين كار شرعاً چه حكمى دارد ؟\r\nپاسخ 4 و 5 : تغيير جنسيت واقعاً در آن مواردى كه مقتضى دارد ، شرعاً جايز است و اگر مكلف نباشد . نياز به اذن ولى شرعى دارد و اگر خودش عاقل و بالغ باشد . احتياج به اذن ديگران ندارد .\r\nپرسش 6 : بر فرض انجام عمل تغيير جنسيت با مشخص كردن نوع جنسيت آثار آن از قبيل طلاق ، نفقه ، مهر ، حضانت اولاد و . . . . . چيست ؟\r\nپاسخ : ازدواج خنثاى مشكل به نظر ما شرعاً جايز نيست ، فلذا احكام و آثار نكاح بر او مترتب نيست و پس از تغيير جنسيت عقد بايد تجديد گردد ، آن وقت آثار و احكام شرعى پس از علاج مترتب مىگردد . 26 / 8 / 1383 . « 1 »\r\n\r\n\r\n","description":"","footnote":"\r\n( 1 ) . مركز تحقيقات فقهى قو قضائيه ، گنجينهء سؤالات فقهى قضايى ، سؤال شمارهء 5868 .\r\n","page_name":" 446 ","page_number":446},
  {"content":"\r\n\r\n« متن سؤال : بفرماييد :\r\nپرسش 7 : در دو جنسى كاذب مؤنث آيا پزشك از ديدگاه شرع مجاز است در صورت تمايل فرد ، على رغم ماهيت زنانه ، اقدامى كند كه ظاهر مردانه وى حفظ شود ؟\r\nپرسش 8 : اگر دو جنسى كاذب مؤنث - كه ماهيتش زنانه است - با زن سالم ازدواج كرده باشد ، تكليف شرعى پزشك در اقدام به عمل جراحى براى حفظ ظاهر مردانه وى چيست ؟\r\nپرسش 9 : اگر دو جنسى كاذب مؤنث هنوز ازدواج نكرده باشد ، با توجه به اين‌كه اگر ازدواج كند - هر چند ظاهرش بر اثر عمل جراحى باقى مىماند - دو زن با هم ازدواج كرده‌اند ، تكليف پزشك در انجام عمل جراحى براى حفظ ظاهر مردانه چيست ؟\r\nپرسش 10 : در مواردى كه دو جنسى كاذب مؤنث با زن ازدواج كرده باشد و پزشك متوجه دو جنسى بودن وى بشود ، وظيفه‌اش در كتمان يا افشاى اسرار چيست ؟ ( كتمان سِرّ موجب ازدواج يا ادامه دو زن مىشود و افشاى سِرّ نيز منكر است ؛ چون صاحب آن راضى به افشا نيست ) .\r\nپرسش 11 : دو جنسى كاذب مذكر كه على رغم ظاهر زنانه از لحاظ ماهيت مرد است ، آيا پزشك مجاز است با تمايل وى ، براى حفظ ظاهر زنانه عمل جراحى انجام دهد ؟\r\nپرسش 12 : در مواردى كه دو جنسى كاذب با مردى ازدواج كرده است و پزشك متوجه دوجنسى بودن وى و مذكر بودن مىشود ، تكليف نسبت به افشاى سِرّ كتمان و سكوت چيست ؟\r\nپرسش 13 : در صورتى كه دو جنسى كاذب مذكر بخواهد ازدواج كند ، پزشك متوجه بشود با توجه به اين‌كه سكوت وى منجر به ازدواج دو مرد با هم مىشود ، تكليف چيست ؟\r\nپرسش 14 : در دو جنسى حقيقى ( خنثاى مشكل ) آيا مشخص كردن جنسيت\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nشخص جايز است ؟\r\nپرسش 15 : آيا پزشك يا جامعه پزشكى به عنوان متصدى در امور پزشكى مسؤول و مكلف است ماهيت شخص را مشخص كند ؟ آيا درخواست بيمار در چنين موردى مجوز تبديل وضعيت ( مشخص كردن وضعيت ) به حساب مىآيد يا بايد علاوه بر آن ، مراجع ذى صلاح نيز اجازه دهند ؟\r\nپرسش 16 : اگر پزشك فقط به درخواست بيمار ، وضعيت وى را از لحاظ جنسيت مشخص كند ، آيا از لحاظ شرعى فعل وى تحت چه عنوانى قرار مىگيرد ؟\r\nپرسش 17 : اگر خنثى ( دو جنسى ) ازدواج كرده باشد ، اعم از اين‌كه وضعيت واقعى او چه بوده است و سپس وضعيتش مشخص و يا تبديل شود ، تكليف عقد ازدواج چه مىشود ؟\r\nپرسش 18 : در دوجنسى كاذب مؤنث كه از لحاظ ماهيت زن است ، پس از مشخص شدن وضعيت تكليف ارث و نفقه و . . . چه مىشود ؟\r\nپاسخ‌هاى پرسش‌هاى 7 تا 18 : با كمال معذرت سؤال‌ها درست تنظيم نشده است . اگر مقصود سؤال از تغيير جنسيت است ، به نظر اين جانب جايز است اگر درست انجام شود و واقعاً تغيير جنسيت محقق شده باشد ؛ يعنى زن ، مرد شود يا مرد ، زن شود ، خواه كسى كه تغيير جنسيت داده مرد باشد يا زن يا دو جنسى ؛ يعنى خنثى و خواه خنثى مشكل باشد يا غير مشكل . دكتر معالج هم اطلاعات خود را در صورتى كه به او مراجعه شود ، بايد بگويد و مخفى نكند .\r\nو اگر منظور اين است خنثى مىتواند زن بگيرد يا شوهر كند يا نه ، اگر خنثى مشكل نباشد و بر حسب امارات شرعى معلوم باشد كه زن است يا مرد ، اولى به وظيفه زن و دومى به وظيفه مرد عمل مىكند ، مگر اين‌كه تغيير جنسيت داده باشد و اگر خنثى مشكل باشد و تغيير جنسيت هم واقعى نباشد ، نمىتواند نه به وظايف مرد عمل كند و نه به وظايف زن و دكتر معالج هم اطلاعات خود را افشا مىكند در حدى كه ديگران فريب نخورند و اشكال شرعى هم ندارد . عبدالكريم موسوى اردبيلى ، 13 / 4 / 1381 . « 1 »\r\n\r\n\r\n","description":"","footnote":"\r\n( 1 ) . همان ، سؤال شمارهء 5869 .\r\n","page_name":" 448 ","page_number":448},
  {"content":"\r\n\r\n\r\nديدگاه كلى آيت‌الله سيد عبدالكريم موسوى اردبيلى\r\nآن‌چه در شرع وارد شده است ، احكام زن و مرد است و اما شناخت زن ، مرد به عرف واگذار شده است و چيزى در اين باره گفته نشده است ، در عرف هم زن به كسانى گفته مىشود كه اندام‌هاى زنانه داشته باشد ، مانند صورت و سينه و باسن و رحم و تخمدان و لوله ؛ و مرد به كسانى گفته مىشود كه اندام و اعضاء مردانه داشته باشند ، مانند ريش و سبيل و سينه و بيضه و آلت تناسلى .\r\nولى علم براى زن و مرد خصوصيت ديگرى بيان مىدارد ، كروموزومى\r\n xx 46 \r\nرا براى زن و كروموزومى  xy 46  را براى مرد مشخص مىكند ، خواه‌اندام زنانه داشته باشد يا به سبب بيمارى فاقد بعضى از اعضا و اندام زنانه باشد و هم‌چنين مرد .\r\nبحث در اين است كه آيا در شناخت زن و مرد بايد تابع عرف شد - آن‌كه ظاهر و اندام زنانه دارد زن و آن‌كه ظاهر و اندام مردانه دارد مرد گفته شود - با تابع نظر علم ، آن‌كه كروموزوم مرد دارد مرد و آن‌كه كروموزوم زن را دارد زن محسوب مىشود . هر كدام باشد نظر شرع روشن است . حقيقت اين است كه بايد نظريهء علمى را پذيرفت و عرف را در تعيين مصداق تخطئه كرد . بنابراين ، مبنا حكم ازدواج و حاملگى و حرمت نظر روشن مىشود . براى مرد شوهر كردن حرام است و براى زن جايز . قرار دادن نطفه در رحم موجود در بدن اين مرد مانند قرار دادن نطفه است در محفظه خارج ، همان حكم را دارد و آن با ملاحظهء شرايط جايز است ، اين هم طبعاً جايز است و اين مرد نه پدر اين بچه به حساب مىآيد و نه مادر او .\r\nاگر تشخيص داده شد كه زن است ، ولى ظاهرى مردانه دارد . حكم مرد را پيدا نمىكند و نمىتواند زن بگيرد . در محرميت هم حكم زن را دارد . ولى كلام در تشخيص است ؛ زيرا علم كه نمىگويد : اين زن است يا مرد . علم ( همين ) قدر مىگويد : اين شخص اين كروموزوم را دارد و اين غالبا در زن‌ها موجود است ، ولى اين‌كه اين شخص با وجود ظاهر كاملا مردانه و داشتن زن و بچه ، زن است يا مرد ، از چهارچوب علم بيرون است ؛ چون احتمال داده مىشود آن كروموزوم كه از مختصات مؤنث است ندرتاً در مرد هم وجود داشته باشد . به جاى اين‌كه بگوييم : اين ماهيتاً زن است و در\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nنتيجه اختلالات مادرزادى ظاهر مرد پيدا كرده ، بگوييم : اين مرد است و به جهت اختلالات كروموزوم مؤنث پيدا كرده . اگر اين احتمال در نظريه علم به وجود آيد و امكان داشته باشد بايد گفت مرد است و احكام مرد را دارد . هم‌چنين است سؤال دوم .\r\nتوضيح بيش‌تر آن‌كه اين گونه اشخاص دچار يك نحوه تضاد در وجودشان هستند . ژن و كروموزوم اين‌ها با اندام ظاهرى شان توافق ندارد . اگر دليل علمى داشته باشيم كه ژن و كروموزوم خطا نمىرود ، قطعاً اختلال ظاهرى اين‌ها در نتيجه اختلال تكاملى است . جواب همان است كه گفته شد و اگر اين احتمال از نظر علمى وجود داشته باشد ، به ظاهر حكم مىشود .\r\nسؤالى در اين جا هست و آن اين‌كه عمل جراحى براى حفظ ظاهر اين‌ها براى چيست ؟ اگر براى اين است كه ظاهر اين‌ها در حال تغيير و موافقت با ژن و كروموزوم است ، اين خود دليل مىشود كه ظاهر اين‌ها در نتيجه اختلال بوده است . در هر حال ، پاسخ قطعى مسأله احتياج به توضيح بيش‌تر دارد كه بايد از نظر علمى داده شود .\r\nدر مورد دوجنسى حقيقى ( خنثى مشكل ) اگر از نظر علمى چاره‌اى باشد ، اين شخص ماهيتاً و حقيقتاً زن و يا مرد بشود اشكال ندارد و اگر براى فريب است كه يك نحوى به نظر بيايد كه اين زن است يا مرد است و مشكل زندگى او حل شود ، ولى واقعاً مشكل بماند و مشكل بيش‌ترى ايجاد شود جايز نيست ، پزشك و جامعه هم در تشخيص وضع او مسؤوليتى ندارد .\r\nدر دو جنسى حقيقى ، خواست بيمار مىتواند ملاك تبديل وضعيت توسط پزشك معالج باشد و احتياج به كسب اجازه از مراجع قانونى نيست مگر براى مراسم قانونى از نظر شرع همان است كه گفته شد .\r\n\r\nديدگاه آيت‌الله ناصر مكارم شيرازى دربار تغيير جنسيت\r\nبه طور كلى دو جنسىها ( هرمافروديت ها ) به چهار دسته تقسيم مىگردند :\r\n1 . دو جنسىهاى حقيقى كه هم بيضه و هم تخمدان دارند و بسته به آن‌كه\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nمشخصات مردانه در آن‌ها قوىتر باشد يا زنانه با عمل جراحى به صورت مرد با زن در خواهند آمد .\r\n2 . شبه دو جنسىها با ظاهر زنانه كه در حقيقت مرد هستند و به آسانى درمان مىشوند و جنس حقيقى خود را پيدا خواهند كرد .\r\n3 . شبه دو جنسىها با ظاهر مردانه كه واقعا زن هستند و با درمان به جنس واقعى خود دست خواهند يافت .\r\n4 . عدم رشد غدد جنسى\r\nبفرماييد :\r\nسؤال 1 : آيا انجام عمل جراحى براى مشخص كردن جنسيت واقعى شرعا جايز است ؟\r\nپاسخ : انجام عمل جراحى در اين فرض واجب است .\r\nسؤال 2 : اگر كسى براى امر ازدواج با پزشك مشورت كند و پزشك مشكل دو جنسى بودن را بفهمد ، وظيفه‌اش چيست ؟ آيا بايد واقعيت را بر زبان آورد ، يا اين‌كه چون ممكن است گفتن واقعيت منجر به بر هم زدن ازدواج شود ، كتمان سِرّ بر پزشك لازم است ؟\r\nپرسش 3 : اگر ازدواج صورت گرفته باشد و زن يا مرد دو جنسى باشند و پزشك از حقيقت امر آگاه شود وظيفه‌اش چيست ؟ كتمان سِرّ يا افشاى آن ؟ ( با توجه به اين‌كه هر شق مسأله پيامد خاص خود را دارد ) .\r\nپاسخ 2 و 3 : بر پزشك لازم است كه حقيقت را بيان كند تا ايشان مرتكب فعل حرام نشوند .\r\nپرسش 4 : در صورتى كه غدد جنسى مردانه يا زنانه رشد نكرده باشند و با تجويز پزشك جنسيت بيمار مشخص شود ، اين كار شرعاً چه حكمى دارد ؟\r\nپاسخ : تا جنسيت روشن نشود ، ازدواج جايز نيست . البته پزشك اگر بتواند به معالجه ، يكى از دو جنسيت را تقويت كند اشكالى ندارد .\r\nپرسش 5 : بر فرض جايز بودن عمل جراحى تغيير جنسيت يا مشخص كردن ، آن\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nصرف اعلام رضايت كافى است يا بايد از مراجع قانونى و اولياى وى يا . . . . نيز كسب اجازه كرد ؟\r\nپاسخ : چنان‌چه در امثال اين جراحىها لزومى براى كسب اجازه نباشد اشكال ندارد .\r\nپرسش 6 : بر فرض انجام عمل تغيير جنسيت با مشخص كردن نوع جنسيت ، آثار آن از قبيل طلاق ، نفقه ، مهر ، حضانت اولاد و . . . . . چيست ؟\r\nپاسخ : همه اين آثار برآن شخص مترتب مىشود و در صورت تغيير جنسيت طرفين ، صيغه ازدواج مجدد لازم است . هميشه موفق باشيد 31 / 4 / 1381 . « 1 » پرسش 7 : در مورد تغيير جنسيت با توجه به اين‌كه از نظر طبى اين عمل ( در غير از خنثى ) به تعبير اطبا تنقيص جنسيت محسوب مىشود ، بعضاً با مواردى اطبا مواجه‌اند كه شخص از نظر ظواهر بدون هيچ شبهه‌اى يا مرد يا زن ، ولى داراى تمايلات ، احساسات ، و عواطف جنس مخالف است . بسيارى از اين افراد مىگويند : اگر اين تغيير صورت نگيرد انتحار ( خودكشى ) خواهيم كرد ( و تا به حال 2 بار اين مسأله پيش آمده ) و با توجه به اين‌كه آمارهاى علمى نشان مىدهد اين گونه افراد 6 الى 16 ماه بعد ، از وضعيت جديد پشيمان خواهند شد . آيا اطبا در اين‌گونه موارد كه با تهديد انتحار مواجه‌اند ، مىتوانند از باب اين‌كه حفظ نفس مقدم بر حفظ عضو است ، اين عمل را انجام دهند ؟ و آيا اصولا اين عمل براى خود چنين شخص حرام است يا جايز ؟\r\nپاسخ : تغيير جنسيت دو صورت دارد : گاهى ظاهرى و صورى است ؛ يعنى اثرى از آلت جنس مخالف در او نيست ، فقط يك جراحى صورى در او انجام مىگيرد و چيزى شبيه آلت جنس مخالف ظاهر مىگردد اين كار جايز نمىباشد ، و گاه واقعى است ، يعنى با جراحى كردن عضو تناسلى مخالف ظاهر مىشود . اين كار ذاتاً جايز است و محذور شرعى ندارد . مخصوصا در موردى كه آثار جنس مخالف در او باشد ، اما چون اين جراحى نياز به نظر و لمس دارد ، تنها در موارد ضرورت ، مانند آن‌چه ذكر كرده‌ايد مجاز است . « 2 »\r\n\r\n\r\n","description":"","footnote":"\r\n( 1 ) . مركز تحقيقات فقهى قو قضائيه ، گنجينهء سؤالات فقهى قضايى ، سؤال شماره 5868 .\r\n( 2 ) . همان ، سؤال شماره 5280 .\r\n","page_name":" 452 ","page_number":452},
  {"content":"\r\n\r\nپرسش 8 : اگر مردى در اثر عدم تربيت صحيح و عدم مراعات مسايل شرعى در خانواده ، در كودكى لباس زنانه پوشيده و حالا كه بزرگ شده خود را زن مىداند و با استفاده از داروهاى شيميايى حالات زنانه در او تقويت شده و درخواست تغيير جنسيت مىكند ، آيا جايز است تغيير جنسيت بدهد ؟\r\nپاسخ : همانطور كه در بالا گفته شد تغيير جنسيت صورى جايز نيست ، ولى اگر جنسيت واقعى او خلاف آن است كه در او ظاهر مىباشد ، تغيير آن جايز ، بلكه گاه واجب است . « 1 » پرسش 9 : تغيير جنسيت از نظر شرع چگونه است ؟\r\nپاسخ : تغيير جنسيت ذاتاً خلاف شرع نيست ، ولى بايد از مقدمات مشروع استفاده شود ؛ يعنى نظر به عورت و لمس آن لازم نيايد ، مگر اين‌كه به حد ضرورت هم چون ضرورت مراجعه به طبيب رسيده باشد كه در اين صورت جايز است .\r\nپرسش 10 : دخترى از كودكى لباس مردانه مىپوشيده و حالا كه بزرگ شده خود را مرد مىداند و با استفاده از داروهاى شيميايى حالات مردانه در او ايجاد شده و با مراجعه به پزشك درخواست تغيير جنسيت خود را نموده است . آيا پزشك مجاز به تغيير جنسيت مىباشد ؟\r\nپاسخ : تغيير جنسيت اگر صورى باشد جايز نيست ، ولى اگر واقعى باشد ( اين امر در افراد دو جنسى واقع مىشود ) به عنوان درمان و ظاهر شدن جنسيت واقعى جايز و گاه واجب است . « 2 » پرسش 11 : مردى به علت اين‌كه در گذشته علاقه زيادى به بازى با دختران داشته و\r\n\r\n\r\n","description":"","footnote":"\r\n( 1 ) . همان ، سؤال شمارهء 6293 .\r\n( 2 ) . ناصر مكارم شيرازى ، مجموعه استفتاءآت ، تهيه و تنظيم ابوالقاسم عليان نژادى ، ج 1 ، ص 470 - 472 ؛ همو ، رسال احكام براى بانوان ، تهيه و تنظيم عليان نژادى ، ص 235 - 236 ؛ سيد حسين الحسينى ، احكام المغتربين ، ص 449 ؛ و دكتر سيد حسين فتاحى معصوم ، مجموع مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 786 .\r\n","page_name":" 453 ","page_number":453},
  {"content":"\r\n\r\nبه جهت اين‌كه صاحب فرزندى در زندگى مشترك خود نگرديده و به خاطر لجبازى در برخى مسايل با دوستانش تصميم به تغيير جنسيت مىگيرد . وى بدون اطلاع خانواده‌اش قريب به شش ماه داروهاى هورمونى زنانه مصرف نموده و جهت محكم نمودن تصميم خويش با روان شناسى مشاوره نموده است . ابتدا با طرح مسايلى دروغ در خانواده از قبيل اين‌كه به گفته پزشكان قلب من زنانه است و مانند آن ، قصد آماده‌سازى زمينه كار را داشته است . پس از مدتى با اغفال خانواده‌اش موفق مىشود خانمش را طلاق بدهد و در گام بعدى براى اولين بار لباس زنانه مىپوشد و با آراستن شكل ظاهرى خويش به شكل زنان به منزلشان مىآيد كه با عكس العمل تند والدين روبه رو مىشود ، ولى نه تنها عقب نشينى نمىكند ، بلكه تهديد مىنمايد كه اگر به آرزويش نرسد انتحار خواهد كرد ، بالاخره تغيير جنسيت داده و با تغيير نام خود با مردى ازدواج مىكند . حكم اين مسأله چيست ؟\r\nپاسخ : چنان‌چه قبلًا هم گفته ايم ، تغيير جنسيت دو صورت دارد :\r\nگاهى صرفا ظاهرى و صورى است ، يعنى اثرى از آلت جنس مخالف نيست ، بلكه فقط يك جراحى صورى انجام مىگيرد و چيزى شبيه آلت جنس مخالف ظاهر مىگردد ، اين كار حرام است و بايد بشدت از آن پرهيز نمود و اگر ازدواجى براساس آن صورت بگيرد ، حرام و باطل است و حد شرعى دارد .\r\nولى گاه واقعى است ؛ يعنى با جراحى كردن ، عضو تناسلى مخالف ظاهر مىگردد . اين كار ذاتا جايز است و محذور شرعى ندارد ، مخصوصا در مواردى كه آثار جنس مخالف در او باشد . اما چون اين جراحى نياز به لمس و نظر دارد ، تنها در ضرورت جايز است . « 1 » پرسش 12 : اگر زن و شوهر با هم در يك زمان تغيير جنسيت دهند ، حكم ازدواج قبلى آنها چيست ؟\r\n\r\n\r\n","description":"","footnote":"\r\n( 1 ) . ناصر مكارم شيرازى ، استفتاءآت جديد ، تهيه و تنظيم عليان نژادى ، ج 2 ، ص 618 . .\r\n","page_name":" 454 ","page_number":454},
  {"content":"\r\n\r\nپاسخ : اگر تغيير حقيقى باشد زوجيت بلافاصله فسخ مىشود و مىتوانند مجددا عقد ازدواج در شكل جديد بخوانند ، ولى احتياط آن است زمان عدّه بگذرد . « 1 » كلامى ديگر از آيت‌الله مكارم شيرازى\r\nآيت‌الله مكارم شيرازى ، يكى از مفاسد دنياى امروز را تغيير جنسيت‌هاى كاذب دانست و يادآور شد . عده‌اى به خاطر خوشگذرانى و از روى تفنن ، تمايل به تغيير جنسيت خود يافته‌اند كه اين بلاى دنياى امروز است .\r\nبه گزارش خبرگزارى فارس به نقل از رسا ، آيت‌الله ناصر مكارم شيرازى در ادامهء سلسله بحث‌هاى خود در مدرسهء حضرت على بن ابيطالب ( ع ) با انتقاد از گرايش برخى به تغيير جنسيت گفت : امروزه در غرب با استفاده از هورمون‌هاى جنس مخالف ، امكان تغيير جنسيت براحتى فراهم آمده است . متأسفانه در ميان جوانان‌ها نيز ديده مىشود كه عده‌اى معدود از نظر ظاهرى تمايل به جنس مخالف پيدا مىكنند ، مثلا برخى پسران با آرايش زنانه در جامعه حاضر مىشوند و رفتار زنانه دارند .\r\nوى با بيان اين‌كه در مورد اين معضل پدران و مادران نيز مقصرند ، افزود : زيرا از خردسالى ، لباس دخترانه بر تن پسران مىكنند . بىتوجهى به نوع پوشش و لباس كودك در تربيت وى اثر گذار است و به مرور ، اين كودك تمايل به جنس مخالف خود پيدا مىكند . پدران و مادران گاه پسر را نوازش‌هاى دخترانه مىكنند . اين پسر بر اثر پوشيدن لباس و اين تربيت نادرست ، به مرور زمان تمايلات دخترانه پيدا مىكند و اين مسأله بسيار خطرناك است .\r\nاين مرجع تقليد فتواى خود را در مورد تغيير جنسيت چنين اظهار داشت : تغيير جنسيت‌هاى حقيقى مربوط به افرادى است كه دو جنسى هستند كه پزشكان و كارشناسان يك جنس را حذف مىكنند ، جنس اصلى مىماند و جنس فرعى حذف مىشود . اما دربار ساير افراد جامعه كه دو جنسى نيستند ، تبديل مرد به زن و زن به مرد جايز نيست .\r\n\r\n\r\n","description":"","footnote":"\r\n( 1 ) . همان ، ص 619 ، همو ، رساله احكام براى بانوان ، تهيه و تنظيم ابوالقاسم عليان نژادى ، ص 236 .\r\n","page_name":" 455 ","page_number":455},
  {"content":"\r\n\r\nوى ادامه داد : تغيير جنسيت‌هاى صورى امروز يك نوع بيمارى خطرناك است و كار بسيار غلطى است . با اين كار تغيير واقعى ايجاد نمىشود ، بلكه فرد به يك آدم بىخاصيت و بىاثر تبديل مىشود . وى در باب پيشينه تاريخى اين بحث به قضاوت‌هاى حضرت اميرالمؤمنين ( ع ) اشاره كرد . « 1 »\r\n\r\nديدگاه آيت‌الله شيخ يوسف صانعى دربار تغيير جنسيت\r\nعمل جراحى در اعضاى تناسلى به دو هدف انجام مىشود :\r\nالف ) تغيير جنسيت فرد ؛ مانند تبديل مرد به زن و بالعكس ؛\r\nب ) آشكار نمودن جنس واقعى ؛ يعنى كسى كه در ظاهر ويژگىهاى جنسى مخالف را دارد ، ولى متعلق به آن دسته و گروه جنسى نيست كه در اين صورت مىتوان ، بلكه لازم است با جراحى ، جنس واقعى او را آشكار كرد . انجام عمل جراحى براى آشكار نمودن جنس واقعى شخص جايز است ، ولى بايد عمل جراحى طورى انجام شود كه مستلزم حرامى نباشد ، و الا عمل حرام به حرمتش باقى است .\r\nپرسش 1 : براى زنان و مردان و اشخاص خنثى كه تغيير جنسيت در عمل براى آنان ممكن است تا آن‌ها را به « احدى الجنسين » ( يكى از دو جنس مرد و زن ) ملحق كنند و هم‌چنين زنان و مردانى كه آثار مرد يا زن بودن به روشنى در آن‌ها ديده مىشود « لكن تمايل به تغيير جنسيت به عبارت روشن‌تر تشخيص جنسيت دارند ، براى اين‌كه در خود بعضى از آثار جنس مخالف و از جمله حركات و رفتار و سكنات جنس مخالف را مشاهده مىكنند و با توجه به مطالب فوق آيا تغيير جنسيت جايز است يا نه ؟ آيا تنقيص جنسيت جايز است يا نه ؟ لطفاً جواب را مشروحاً بيان فرماييد .\r\nپاسخ : تغيير جنسيت ، فى حد نفسه ، با قطع نظر از مفاسد مترتبه را نمىتوان گفت حرام است ، و يك تكامل علمى ، مانند بقيه تكامل‌هاى علمى مىباشد و بعد از تغيير ،\r\n\r\n\r\n","description":"","footnote":"\r\n( 1 ) . روزنامه رسالت ، 2 / 8 / 1384 ، گزيدهء جرايد ( جامعهء مدرسين حوزهء علميه قم ) ش 374 ، تاريخ 4 / 8 / 1384 ، ص 2 .\r\n","page_name":" 456 ","page_number":456},
  {"content":"\r\n\r\nهمه احكام و آثار و تكاليف و حقوق ، تابع حالت بعدى مىباشد ، يعنى اگر قبل از تغيير مرد بوده و بعداً واقعا زن شده ، آثار زن بودن بر او باز مىشود ، لكن قبل از عمل و اجراى آن به ساير جهات مسأله بايد توجه داشت و از مسايل اخلاقى و شخصيت انسانى و حقوقى ، چه حقوق خود شخص و چه حقوق ديگران و امور ديگر و معمولًا اگر نگوييم دايما تغيير جنسيت به خاطر مسايل حقوقى و مفاسد خارجى حرام و موجب مشكلات و نابسامانى هايى از جهات مختلف مىباشد . به هر حال ، حكم قضيه از حيث خود مسأله و از حيث جهات ديگر آن بايد مورد توجه قرار بگيرد كه به حسب جهات و دلايل اوليه هر چند جايز و تصرف در مخلوق است نه در خلقت ، لكن به دليل تبعات و مفاسد عظيم آن نمىتوان گفت جايز است .\r\nو اما تغيير اثباتى - به اين معنى كه : شخصى ويژگىهاى مرد را دارد ، ولى طبق تشخيص پزشكان واقعا زن است و يا بالعكس - مانعى ندارد و جايز است ؛ بلكه براى حفظ حقوق و احكام و آثار ، تغيير ، لازم و واجب است كه اين كار را در حقيقت نمىتوان دگرگونى ناميد كه اثبات يك واقعيت و يك امر حقيقى است . ناگفته نماند كه اين گونه تغيير جنسيت‌ها كه به مشخص شدن جنس واقعى براى خنثى منجر مىشود ، چون ظاهراً مفسدهء خارجيه ندارد ، نمىتوان گفت حرام است . « 1 » پرسش 2 : اگر زنى ازدواج كرده پس از ازدواج ، تغيير جنسيت دهد ، تبديل به مرد شود ، حكم ازدواج آنها و پرداخت مهريه چگونه است ؟\r\nپاسخ : تغيير جنسيت واقعى بعد از ازدواج كه باعث ضرر و اذيت ديگرى مىشود حرام است ، لكن با فرض تحقق و تغيير جنسيت - ازدواج از هنگام تغيير باطل مىشود و زوج بدهكار مهر ، هر چند بعد از دخول نمىباشد و اين خود زوجه است كه سبب استدامه مهر را كه همان استدامه عقد است ، از بين برده و مورد مانند جايى است كه\r\n\r\n\r\n","description":"","footnote":"\r\n( 1 ) . يوسف صانعى ، استفتاءآت پزشكى ، ص 92 - 94 ؛ همو ، مجمع المسائل ، استفتائات ، ج 1 ، ص 465 ؛ دكتر سيد حسين فتاحى معصوم ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ص 789 - 788 .\r\n","page_name":" 457 ","page_number":457},
  {"content":"\r\n\r\nزوجه‌اى سبب حرمت خود بر شوهرش به وسيله رضاع گردد ، و به هر حال بطلان هر عقدى مستلزم برگشت به حال سابق و قبل العقد مىباشد و اين گونه موارد غير از باب طلاق و جدا شدن زن و مرد از حين طلاق است . « 1 » پرسش 3 : زن و مردى با هم ازدواج كرده‌اند ، اگر مرد تغيير جنسيت دهد حكم ازدواج آن‌ها چگونه است ؟\r\nپاسخ : اگر زنى با مردى ازدواج كند و مرد تغيير جنسيت دهد ، ازدواجش از هنگام تغيير باطل مىشود . در صورت آميزش قبل از تغيير ، بايد مهريه زن را بدهد و در صورت عدم آميزش بنابر اقوى بايد بپردازد . « 2 » پرسش 4 : اگر هر دو تغيير جنسيت دهند چگونه است ؟\r\nپاسخ : اگر زن و شوهر هر دو تغيير جنسيت دهند ، به اين ترتيب كه زن ، مرد و مرد ، زن شود ، اگر تغيير جنسيت آن دو با هم در يك زمان نباشد ، حكم آن مانند سابق است ؛ اما اگر هر دو با هم تغيير جنسيت دهند ، احوط آن است كه مجدداً ازدواج كنند و زن با ديگرى ازدواج نكند مگر اين‌كه با اجازهء طرفين طلاق بگيرد ، هر چند كه بعيد نيست ازدواج آن‌ها هم چنان برقرار باشد . « 3 » پرسش 4 . عمل جراحى در اعضاى تناسلى با دو هدف انجام مىگيرد :\r\nالف ) تغيير جنسيت فرد مانند تبديل كردن مرد به زن و بالعكس ؛\r\nب ) آشكار نمودن جنس واقعى\r\nبا اين توضيح بفرماييد كه كدام يك از آن‌ها جاير است ؟\r\nپاسخ : الف - جايز نيست .\r\nب - جايز است . « 4 »\r\n\r\n\r\n","description":"","footnote":"\r\n( 1 ) . همان ، و نيز يوسف صانعى ، استفتاءآت پزشكى ، چ چهارم ، ص 105 - 106 .\r\n( 2 ) . استفتاءآت پزشكى ، چ دوم ، ص 92 - 94 .\r\n( 3 ) . همان .\r\n( 4 ) . آيت‌الله يوسف صانعى ؛ استفتاءآت پزشكى ، چ چهارم ، ص 105 .\r\n","page_name":" 458 ","page_number":458},
  {"content":"\r\n\r\n\r\nديدگاه آيت‌الله سيد صادق شيرازى دربار تغيير جنسيت\r\nسؤال 1 : بالنسب إلى الخنثى الكاذبة - أى انّ الشخص فى خلايا جسمه من الناحى الوارثى ذكر مثلًا و لكن الآل الخارجى غير ذلك اوالعكس ؟ فإذا علم بالفحص أنّه فى الواقع ذكر مثلًا و إن كان الشكل شكلًا انثويا فهل يجوز فى هذه الحال إزال عوارض الذكور مثلًا و صيرورته انثى خالص أم لايجوز ذلك ، و كذا العكس ؟\r\nجواب : تغيير الجنس لايجوز على الأقرب ، والله العالم . « 1 » سؤال 2 : هل يجوز تحويل الرجل إلى امرا و بالعكس ؟\r\nجواب : لايجوز تحويل الرجل إلى امرا ، ولا تحويل المرا الى رجل ، و يجوز ذلك فى الحيوانات . « 2 » سؤال 3 : ما حكم الخنثى و كيف يتعامل معها من حيث ما ينطبق على الانثى او الذكر ؟\r\nجواب : الأظهر أنّ للخنثى المشكل - التى لايتعينّ ذكوريتها من انوثيتها - أن تختار الذكورى ، فتعامل نفسها و يتعامل الآخرون معها معامل الذكورى ، أو نختار الانوثى ، فتعامل نفسها و يتعامل الآخرون معها تعامل الانوثى . « 3 » سؤال 4 : هل يجوز لصاحب العورتين إيلاج الذكر فى فرجه ؟\r\nجواب : لايجوز « 4 » سؤال 5 : لو أولج صاحب العورتين فى نفسه و حمل ، فما حكم المولود بالنسب اليه ؟\r\nجواب : المولود هو ابن لصاحب العورتين و هو أب و ام للولد فى وقت واحد . « 5 »\r\n\r\nديدگاه آيت‌الله حسين نورى همدانى\r\nپرسش 1 : آيا كسى كه جنسيتش محرز است به هر دليل مىتواند جنسيّت خود را\r\n\r\n\r\n","description":"","footnote":"\r\n( 1 ) . سيد صادق شيرازى ، المسائل الطبى ، ص 119 - .\r\n( 2 ) . همان ، ص 124 .\r\n( 3 ) . همان ، ص 119 .\r\n( 4 ) . همان ، ص 120 .\r\n( 5 ) . همان .\r\n","page_name":" 459 ","page_number":459},
  {"content":"\r\n\r\nتغيير دهد ؟ و چنان‌چه جايز باشد و اين كار انجام شود روابط او با خويشان و محارمش چگونه است ؟\r\nپاسخ : با نبودن زمينهء خلقتى جايز نيست .\r\nپرسش 2 : اگر زنى ازدواج كند و پس از ازدواج تغيير جنسيّت دهد ، حكم ازدواج و مهريهء او چگونه است ؟\r\nپاسخ : ازدواج به هم مىخورد و تمام مهر را لازم است بپردازد .\r\nپرسش 3 : اگر زنى با مردى ازدواج كند و مرد تغيير جنسيت بدهد ، حكم ازدواج و مهريهء همسر او چگونه است ؟\r\nپاسخ : ازدواج به هم مىخورد و تمام مهريه به عهدهء اوست .\r\nپرسش 4 : اگر زن و شوهر هر دو تغيير جنسيت دهند ؛ اگر تغيير آن دو با هم و در يك زمان باشد ، حكم ازدواجشان چگونه است ؟\r\nپاسخ : در فرض سؤال بعيد نيست كه ازدواج آن دو باقى باشد و در حال فعلى زوج ، زوجه و زوجه ، زوج مىشود . « 1 »\r\n\r\nديدگاه آيت‌الله سيد يوسف مدنى تبريزى در احكام مربوط به تغيير جنسيت\r\nسؤال 1 : حكم تغيير جنسيت از نظر اسلام در موارد زير چيست ؟\r\nالف ) دو جنس حقيقى ، افرادى كه از نظر ژنيتيكى نه مرد است و نه زن ؟\r\nب ) فردى كه اصالتاً مرد ، ولى تا به حال در جامعه به عنوان زن زندگى و يا حتى چندين سال است كه ازدواج كرده است ، آيا مىتوان با عمل جراحى بيضه و آلت تناسلى او را برداشت و براى او مهبل درست كرد ؟ او از لحاظ روحى خود را زن حس مىكند و حتى برخى با خوردن دارو پستان‌هايشان هم بزرگ شده و ظاهر زنانه پيدا مىكنند ، آيا باز هم جواز آن وجود دارد ؟\r\nج ) در فردى كه اصالتاً زن است ، ولى آلت تناسلى كوچك مردانه دارد و به لحاظ\r\n\r\n\r\n","description":"","footnote":"\r\n( 1 ) . حسين نورى همدانى ، هزار و يك مسأله فقهى ( مجموعهء استفتاءآت ) ، ج 2 ، ص 286 - 287 .\r\n","page_name":" 460 ","page_number":460},
  {"content":"\r\n\r\nفرهنگ اجتماعى كه پسر را مىخواهند نه دختر را ، او را از كودكى به عنوان مرد بزرگ كرده‌اند ، ولى بتدريج مشخص شده كه او زن است ، آيا مىتوان با عمل جراحى او را تبديل به زن كامل نمود و اگر از لحاظ روحى خود را مرد حس مىكند ، تكليف چيست ؟ چون از لحاظ پزشكى امكان مرد كامل ساختن وى نيست .\r\nپاسخ الف - ب - ج ) تغيير جنسيت از طريق عمل جراحى در فردى كه اصالتاً مرد يا زن است جايز نيست ، و شرعاً درست نيست با عمل جراحى بيضه و آلت تناسلى مرد را بردارند و براى او مهبل درست كنند و لو اين‌كه او از لحاظ روحى خود را زن حس مىكند و به وسيله خوردن دارو پستان‌هايشان هم بزرگ شده و ظاهر زنانه پيدا مىكند .\r\nوهكذا در فردى كه اصالتاً زن است ، جايز نيست با عمل جراحى براى او بيضه و آلت تناسلى درست كنند و لو اين‌كه او از لحاظ روحى خود را مرد حس مىكند .\r\nو اما خنثى ، چون احتمال ذكوريت ( مرد بودن ) و انوثيت ( زن بودن ) در آن وجود دارد ، لذا مىتواند بلكه لازم است به پزشك متخصص رجوع كند تا با عمل جراحى مرد بودن يا زن بونش مشخص شود .\r\nملاك عدم جواز تغيير جنسيت به طريق اجمال\r\nاولًا - لازم تغيير جنسيت اين است كه اعضايى را چه از مرد ، چه از زن از بين ببرند و عضاى ديگر را جايگزين آن كنند و اين عمل شرعاً جايز نيست . و به عبارت ديگر ، از بين بردن اعضاى اصلى و يا ايجاد نقص در آن مشروع نمىباشد .\r\nثانياً - كسى كه اصالتاً مرد يا زن خلق شده تغيير و تبديل آن به جنس مخالف مثلا تغيير و تبديل مرد به زن به تمام معنى و بالعكس غير ممكن و از توان علم بشر خارج است ، زيرا اين دو جنس مذكر و مؤنث در عالم انسان دگرگونىهايى از لحاظ انعقاد نطفه تا هنگام تولد رخ مىدهد و ويژگىهاى كه هر يك از دو جنس به تناسب فعاليتشان دارند و اسرار فراوانى كه در مفهوم جنسيت نهفته است كه همه از نشانه‌ها و آيات آفريدگار حكيم حكايت مىكند ، هيچ قدرتى نمىتواند آن را تغيير بدهد .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nخلاصه ، پس به وسيلهء عمل جراحى و خوردن دارو اگر موى صورت مرد بريزد و پستان‌هايش بزرگ شود و براى او مهبل درست كنند ، در واقع زن شده نشده است و هم‌چنين بالعكس ، روئيدن مو در رخسار زن و كوچك شدن پستان‌ها و با درست شدن بيضه و آلت تناسل در وجود آن دلالت نمىكند كه او واقعاً مرد شده است و اگر به اين عمل غير مشروع اقدام كرد ، معصيت كرده و از نظر تكاليف شرعى حكم قبل از تغيير اعضاى ظاهرى را دارد .\r\nو به عبارت ديگر ، با تغيير بعضى از اعضا ، موضوع مرد بودن يا زن بودن از بين نمىرود ، تا گفته شود كه حكم هم تغيير پيدا مىكند و اين موضوع غير ممكن بودن تغيير جنسيت به معنى واقعى را فى الجمله مىتوان از بعضى از آيات قرآن هم استفاده كرد ، مانند : آيه‌هاى 49 و 50 از سورهء شورى كه مىفرمايد :\r\nيخلُقُ ما يشاءَ يهَبُ لِمَن يشاءُ اناثاً وَ يهَبُ لِمَن يشاءُ الذّكور وَ يجعَلُ مَن يشاءُ عَقيماً ؛\r\nيعنى : هر چه را بخواهد مىآفريند و به هر كس اراده كند دختر مىبخشد و به هر كس بخواهد پسر و هر كس را بخواهد عقيم مىگذارد .\r\nو همه مىدانند و مىبينند كه على رغم تمام تلاش‌ها و كوشش‌ها ، هنوز كسى نتوانسته است عقيمان واقعى را ذات ولد نمايد ، يا مردى كه به ظاهر تغيير جنسيت داده ، همانند يك زن واقعى ، فرزند زايد و فرزند دار نشدن اين‌ها دلالت مىكند كه تغيير حقيقى صورت نگرفته است .\r\nخلاصه با آن بيانى كه اشاره گرديد ، اين مسأله مهم ، مختص علم لايتناهى قادر متعال است و در سيطرهء قدرت او مىباشد و مخلوق چنين توانى را هرگز نخواهد داشت . « 1 »\r\n\r\n\r\n","description":"","footnote":"\r\n( 1 ) . سيد يوسف مدنى تبريزى ، المسائل المستحدثه ، ص 42 - 47 .\r\n","page_name":" 462 ","page_number":462},
  {"content":"\r\n\r\n\r\nديدگاه آيت‌الله محمد ابراهيم جناتى دربارهء تغيير جنسيت « 1 »\r\nبخش اول - تغيير جنسيت پيش از ازدواج\r\nپرسش 1 : آيا تغيير جنسيت پيش از ازدواج جايز است يا خير ؟\r\nپاسخ : تغيير در جنسيت به جنس مخالف در شخصى كه واقعاً مرد يا زن باشد ، هر گاه از راه عمل جراحى توسط پزشك خبره ممكن باشد مانعى ندارد ، ولى بايد از مقدمات حرام كه لمس و نظر باشد اجتناب شود و اگر از آن‌ها اجتناب نشد ، از تغيير در جنسيت مانع نمىشود .\r\nپرسش 2 : كسى كه براساس موازين زن يا مرد است ، ولى عضو جنس مخالف را هم دارد ، آيا جايز است آن را از بين ببرد ؟\r\nپاسخ : شخصى كه بر طبق موازين شرع زن يا مرد است ، ولى عضو اضافى و ناقص جنس مخالف را دارد ( خنثاى غير مشكل ) ، مىتواند عضو اضافى و ناقص خود را از بين ببرد و نيز مىتواند با تقويت عضو اضافى و ناقص ، تغيير جنسيت دهد ، البته اگر با عمل جراحى امكان‌پذير باشد .\r\nپرسش 3 : آيا خنثاى مشكل مىتواند از راه عمل جراحى جنسيت خود را مشخص كند ؟\r\nپاسخ : شخصى كه نه زن است و نه مرد ( خنثاى مشكل ) ، جايز است از راه عمل جراحى توسط پزشك خبره ، زن بودن و يا مرد بودن خود را مشخص كند ، ولى بايد اين كار مستلزم حرام نباشد و هرگاه مستلزم آن شود ، مانع تشخيص كه براى او از راه جراحى پديد آمده ، نمىشود .\r\nپرسش 4 : زنى كه تمايلات مردى در خود احساس مىكند ، آيا مىتواند در تغيير جنسيت خود اقدام نمايد ؟\r\nپاسخ : زنى كه در خود تمايلاتى هم چون تمايلات مردان احساس مىكند يا برخى\r\n\r\n\r\n","description":"","footnote":"\r\n( 1 ) . محمد ابراهيم جناتى ، رسالهء توضيح المسائل ( استفتاءآت ) ، ج 2 ، ص 254 - 256 .\r\n","page_name":" 463 ","page_number":463},
  {"content":"\r\n\r\nاز آثار مردى را در خود مىبيند ، واجب نيست خود را تبديل به جنس مخالف نمايد ، اگر چه بر آن تمكن و توانايى داشته باشد .\r\nپرسش 5 : مردى كه تمايلات زنى در خود ببيند ، آيا مىتواند جنس خود را تغيير دهد ؟\r\nپاسخ : مردى كه خود تمايلات هم چون تمايلات زنان احساس مىكند يا برخى از آثار زنى را در خود مشاهده مىكند و مىتواند جنس خود را تغيير و تبديل به زن نمايد ، واجب نيست اين كار را انجام دهد .\r\nپرسش 6 : كسى كه واقعاً مرد است ، ولى ظاهراً در جنس زن قرار دارد ، آيا جايز است اقدام به عمل جراحى نمايد و واقع امر را آشكار سازد ؟\r\nپاسخ : اگر كسى ظاهراً در جنس مخالف قرار دارد ، ولى واقعاً از آن جنس محسوب نيست و عمل جراحى جنسيت وى را واقعاً تغيير نمىدهد ، بلكه آن‌چه را كه پنهان است آشكار مىنمايد ، در اين فرض واجب است كه آثار جنس واقعى را رعايت كند . بر اين اساس ، اگر بداند واقعاً مرد است ، بايد آن‌چه راكه بر مردان واجب و حرام است رعايت كند ؛ اما تغيير ظاهر و كشف آن‌چه كه پنهان است با عمل جراحى واجب نيست ، مگر در صورتى كه عمل به تكاليف شرعى جز به آن امكان نداشته باشد ، در اين صورت بايد آن را عملى كند .\r\nبخش دوم - تغيير جنسيت پس از ازدواج\r\nپرسش 7 : ازدواج زنى كه تغيير جنسيت از راه عمل جراحى داده و مرد شده و احكام شرعى آن را بيان فرماييد ؟\r\nپاسخ : اگر زنى پس از ازدواج تغيير جنسيت دهد و مرد شود ، ازدواج او از هنگامى كه تغيير جنسيت براى او حاصل شد ، باطل مىشود و مرد بايد نصف مهر را - در صورتى كه با او آميزش نكرده باشد - يا تمام مهررا - در صورتى كه با او آميزش كرده باشد - به وى بپردازد . هم‌چنين است حكم مردى كه پس از ازدواج با زنى تغيير جنسيت دهد ، ازدواجش از هنگامى كه تغيير پديد آمد ، باطل مىشود و در صورت آميزش تمام\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nمهر و در غير اين صورت ، نصف مهر را بايد به او بدهد .\r\nپرسش 8 : زنى كه در زمان عِدّه تغيير جنسيت داده وظيفه‌اش چيست ؟\r\nپاسخ : اگر كسى در زمان عدّه تغيير جنسيت دهد ، عدّه‌اش ساقط مىشود حتى عِدّهء وفات .\r\nپرسش 9 : حكم برادر و خواهرى كه از راه عمل جراحى تغيير جنسيت داده‌اند از نظر احكام شرعى چه مىباشد ؟\r\nپاسخ : هرگاه برادر و خواهرى تغيير جنسيت دهند ، باعث قطع نسبت بين آن‌ها نمىشود ، برادر خواهر و خواهر برادر مىشود و اگر عمويى تغيير جنسيت دهد به عمه و عمه اگر تغيير جنسيت دهد به عمو و اگر دايى تغيير جنسيت دهد به خاله و اگر خاله تغيير جنسيت دهد به دايى تبديل مىشود .\r\n\r\nديدگاه آيت‌الله سيد محسن خرازى دربارهء تغيير جنسيت « 1 »\r\n1 . مسألهء تغيير جنسيت از ديدگاه فقه بر لزوم مورد پزشكى آن وابسته است و احكام فقهى اين مسأله با توجه به نوع و ضرورت آن تعيين مىشود .\r\n2 . تغيير جنسيت در زمانى كه معالجه باشد ، يا در آن مصلحت لزوم آور مهم‌ترى باشد جايز است ، و در غير اين صورت اشكال دارد .\r\n3 . اگر تغيير جنسيت را جايز بدانيم با انجام آن براى زن ، بدون اجازهء شوهرش اگر مزاحم حق شوهر از قبيل لذت از او و مانند آن باشد حرام است . [ اين مورد ، مصداق 
  ] خروج از اطاعت شوهر و دخول در عنوان « نشوز » است .\r\n4 . در صورت جايز بودن تغيير جنسيت ، براى بردگان و كنيزان بدون اجازهء مولاى خويش جايز نيست ، و نيز در مواردى كه در مدتى اجير ديگرى شده‌اند در مدت اجاره تغيير جنسيت بر آنان جايز نيست .\r\n5 . اگر زنى تغيير جنسيت دهد و مرد شود ازدواج از زمان تغيير باطل مىشود .\r\n6 . اگر جنس زن در زمان عدهء او تغيير كند عدهء او ساقط مىشود حتى اگر عدهء [ وفات 
  ] باشد .\r\n\r\n\r\n","description":"","footnote":"\r\n( 1 ) . ر . ك : اولين كنگره پزشكى قانونى كشورهاى اسلامى ( خلاصهء مقالات ) ، ص 62 .\r\n","page_name":" 465 ","page_number":465},
  {"content":"\r\n\r\n7 . هرگاه مردى كه ولى است با تغيير جنسيت به زن تبديل شود ، ظاهراً ولايت او بر فرزندان نابالغش ساقط مىشود ، و اگر زن با تغيير جنسيت به مرد تبديل شود بر فرزندان نابالغ ولايت نمىكند ، بلكه ولايت آن‌ها براى جدّ پدرى و در صورت نبود آن براى حاكم ثابت است .\r\n8 . با تغيير جنسيت ، عنوان « پدر » يا « جد » تغيير مىكند ، اما اين تغيير عنوان در ديگر خويشاوندان نسبى جارى نيست .\r\n9 . حكم محرميت در غير پدر و مادر با تغيير جنسيت ، تغيير نمىكند .\r\n10 . اگر جنس مادر تغيير كرده و به مرد تبديل شود ، ازدواج او با دخترانش جايز نيست . هم‌چنين اگر جنس پدر تغيير كرده و به زن تبديل شود ازدواج او با پسرانش حرام است .\r\n11 . هرگاه جنسيت شوهر تغيير كند و به زن تبديل شود علقه زوجيت بين او و همسرش از بين مىرود .\r\n\r\nديدگاه آيت‌الله محمد مؤمن دربار تغيير جنسيت\r\n1 . تغيير جنسيت حقيقى در مورد كسى كه واقعا مرد و يا واقعاً زن است و هيچ‌گونه نقص خلقتى ندارد و با عمل جراحى به جنس مخالف تغيير جنسيت مىدهد - هرگاه ممكن باشد - به نفسه مانع شرعى ندارد ، البته نظر و يا لمس عورت او از ناحيه نامحرم جايز نيست و بايد عمل جراحى طورى انجام شود كه مستلزم اين حرام يا حرام ديگرى نباشد .\r\n2 . فردى كه به حسب موازين شرع ، زن يا مرد است ، ولى عضو اضافى و ناقص جنس مخالف را دارد ( خنثاى غير مشكل ) نيز مىتواند اقدام به از بين بردن اين عضو ناقص نمايد و يا عضو اصلى خود را از بين برده و با تقويت عضو ناقص تغيير جنسيت دهد و در هر حال ، اين عمل جراحى بايد طورى انجام گيرد كه مستلزم هيچ گونه حرام نباشد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n3 . فردى كه نه زن است و نه مرد ( خنثاى مشكل ) ، اصل اقدام به اصلاح و مشخص نمودن وضعيت خودش با عمل جراحى شرعاً جايز است ، اما مشكل نظر و لمس نامحرم نسبت به عورت وى به قوت خود باقى است و بايد عمل جراحى روى او مستلزم اين حرام يا حرام ديگرى نباشد . « 1 »\r\n\r\n\r\n","description":"","footnote":"\r\n( 1 ) . ر . ك : دكتر حسين فتاحى معصوم ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 690 - 691 .\r\n","page_name":" 467 ","page_number":467},
  {"content":"\r\n . \r\n","description":"","footnote":"","page_name":" 468 ","page_number":468},
  {"content":"\r\n\r\n\r\nضميمه 5 آيات مورد استناد\r\nنمايش تصوير\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nنمايش تصوير\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nضميمه 6 روايات مورد استناد\r\nنمايش تصوير\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nنمايش تصوير\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nنمايش تصوير\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nنمايش تصوير\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n\r\nضميمه 7\r\n\r\nفهرست منابع و مآخذ\r\nالف ) كتاب‌ها ( فارسى و عربى )\r\n- قرآن كريم ، با ترجمه آيت‌الله مكارم شيرازى و دكتر محمد مهدى فولادوند .\r\n- آريان پور كاشانى ، عباس و منوچهر آريان پوركاشانى ، فرهنگ دانشگاهى انگليسى به فارسى ، تهران ، امير كبير ، 1369 ، چ نهم ، دو جلدى .\r\n- آلوسى بغدادى ، شهاب الدين محمود ، روح المعانى ، بيروت ، دار الاحياء التراث العربى و مؤسسه التاريخ العربى ، 1999 م .\r\n- ابوحبيب ، القاموس الفقهى ، لغ و اصطلاحاً ، دمشق ، دارالفكر ، 1419 ق 1998 م .\r\n- ابن قدامه ، عبدالله ، المغنى ، بيروت : دار الكتب العربيه ، 1430 ق .\r\n- احمد احمد و عادل القاضى ، فقه الحيا ، حوار مع آيت‌الله السيد محمد حسين فضل الله ، بيروت ، مؤسسه المعارف للمطبوعات ، 1419 ق ، چ سوم .\r\n- اراكى ، محمد على ، استفتائات ، قم ، الهادى ، 1373 .\r\n- اردبيلى ، احمد ، زبد البيان فى احكام القرآن ، تهران ، المكتب المرتضوى ، بى تا .\r\n- امامى ، سيد حسن ، حقوق مدنى ، تهران ، اسلاميه ، 1377 ، چ شانزدهم .\r\n- انصارى ، شيخ مرتضى ، فرائد الاصول ، ( رسائل ) قم ، اسلامى ، 1417 ق .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n- الانصارى ، قدرت الله و جمع من المحققين ، موسوع الاطفال و ادلتها ، قم ، مركز فقه الائم الاطهار ، 1425 ق .\r\n- انورى ، حسن ، فرهنگ بزرگ سخن ، تهران ، سخن ، 1381 .\r\n- بى آزار شيرازى ، عبدالكريم ، رسال نوين ، تهران ، دفتر نشر فرهنگ اسلامى ، 1365 ، چ دوم .\r\n- البغوى ، امام ابى محمد الحسين بن مسعود الفراء ، تفسير البغوى ، تحقيق عبدالرزاق المهدى ، بيروت ، دار الاحياء التراث العربى ، 2002 م ، چ دوم .\r\n- بهجت ، محمد تقى ، احكام و استفتاءآت بهداشتى و پزشكى ، به كوشش على رضا گرم آبدشتى ، قم ، مشهور ، 1380 .\r\n- تهانوى حنفى ، محمد اعلى بن على ، كشاف اصطلاحات الفنون ، بيروت ، دارالكتب العلمى ، بى تا .\r\n- توكلى بزار ، مجموعه مقالات اولين كنگره سراسرى انطباق امور پزشكى با موازين شرع مقدس در آبان 74 ، تهران ، دبيرخانه شوراى عالى انطباق امور پزشكى با موازين شرع مقدس ، معاونت امور دانشجويى ، 1377 .\r\n- الثعلبى ، امام احمد ، الكشف و البيان ، بيروت ، دار احياء التراث العربى ، 2002 م .\r\n- جرجس ، جرجس ، معجم المصطلحات الفقهى و القانونى ، بيروت ، الشرك العالمى للكتاب ، 1996 م .\r\n- الجرجانى ، سيد شريف على بن محمد ، كتاب التعريفات ، تهران ، ناصر خسرو ، بى تا .\r\n- جصاص ، احمد بن على ، احكام القرآن ، بيروت دار احياء التراث العربى ، 1405 ق .\r\n- جعفرى لنگرودى ، محمد جعفر ، مبسوط در ترمينولوژى حقوق ، تهران ، گنج دانش ، 1378 .\r\n- جعفرى ، مجتبى ، جايگاه جنسيت در حقوق ايران .\r\n- جناتى ، محمد ابراهيم ، رسالهء توضيح المسائل ، ( استفتاءآت ) ، قم ، انصاريان ، 1382 ، دو جلدى .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n- جهان فر ، شايسته و ميترا مولايى نژاد ، درس نامه اختلالات جنسى ، تهران ، سالمى ، 1380 ش .\r\n- جمشيدى ، اسدالله و ديگران ، جستارى در هستى شناسى زن ، قم ، مؤسسهء امام خمينى ، 1382 .\r\n- حجت ، هادى و محمد هادى طلعت ، احكام پزشكان و مشاغل مربوط به پزشكى ، قم ، بوستان ، 1376 ، چ دوم .\r\n- الحر العاملى ، محمد بن الحسن ، وسائل الشيعه الى تحصيل مسائل الشريع ، بيروت ، دار احياء التراث العربى ، 1412 ق / 1991 م .\r\n- الحسينى ، السيد حسين ، احكام المغتربين ، تهران ، مركز الطباع و النشر للمجمع العالمى لاهل البيت عليهم السلام ، 1420 ق .\r\n- الحسينى ، السيد صادق ، المسائل الطبى ، قم ، ياس الزهراء ، 1427 ق .\r\n- حسينى ، سيد محمد ، فرهنگ لغات و اصطلاحات فقهى ، تهران ، سروش ، 1382 .\r\n- الحكيم ، السيد محسن ، مستمسك العرو ، قم ، آيت‌الله مرعشى نجفى و بى تا .\r\n- الحكيم ، محمد سعيد ، فق الاستنساخ البشرى و فتاوى طبى ، بيروت : مؤلف ، 1420 ق .\r\n- خالد منصور ، محمد ، الاحكام الطبى المتعلق بالنساء فى الفقه الاسلامى ، عمان ( اردن ) : دارالنفائس ، 1420 ق .\r\n- خامنه اى ، السيد على ، رسال اجوب الاستفتاءآت ، تهران ، الهدى ، 1380 ش .\r\n- خدادادى ، غلامحسين ، احكام پزشكان و بيماران ، فتاوى آيت‌الله محمد فاضل لنكرانى ، قم مركز فقهى ائمه اطهار ( ع ) ، 1385 ش .\r\n- خوئى ، سيد ابوالقاسم ، استفتاءآت ، پرسش و پاسخ ، قم ، مؤسسهء احياء آثار امام خوئى ، 1381 .\r\n- الخوئى ، السيد ابوالقاسم ، منى السائل ، استفتاءآت هام ، جمعه و رتبه موسى مفيد الدين عاصى العاملى ، قم مؤلف ، 1370 ش . الطبع الثالث .\r\n- الخوئى ، السيد ابوالقاسم ، صراط النجا ، قم : مكتبه آيت‌الله تبريزى ، 1418 ق .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n- الخوئى ، السيد ابوالقاسم ، مصباح الاصول ، قم : مكتبه داورى ، 1420 ق .\r\n- الخمينى ، امام روح الله ، تحرير الوسيل ، تهران ، مكتب اعتماد الكاظمى ، 1366 ، چ ششم .\r\n- خمينى ، امام روح الله ، ترجمه تحرير الوسيل ، مترجم : محمد باقر موسوى همدانى .\r\n- دفتر تبليغات اسلامى ( شعبه خراسان ) مسائل مستحدثه پزشكى ، قم ، بوستان كتاب ، 1384 .\r\n- دهخدا ، على اكبر ، لغت نامه دهخدا ، زير نظر محمد معين ، تهران ، دانشگاه تهران ، 1337 ش .\r\n- الرازى ، امام فخر ، تفسير الكبير ، بيروت ، دار احياء التراث العربى ، 2001 م الطبع الرابع .\r\n- الرميخان ، على بن سليمان ، الاحكام و الفتاوى الشرعى لكثير من المسائل الطبى ، رياض ، دار الوطن للنشر ، 1419 ق .\r\n- الزمخشرى ، محمود بن عمر ، الكشاف عن حقائق غوامض التنزيل و عيون الاقاويل فى وجوه التأويل ، بيروت ، دارالكتاب العربى ، 1987 م .\r\n- زمانى ، درمزارى ، محمد رضا ، مهريه ، تهران ، بهنامى ، 1384 ش .\r\n- السبزوارى ، السيد عبد الاعلى ، مواهب الرحمن فى تفسير القرآن ، قم ، دفتر آيت‌الله سبزوارى ، 1419 ق .\r\n- السرخسى ، شمسى الدين ، المبسوط ، حيدرآباد ، 1335 ق .\r\n- سليمان ، عمر و ديگران ، قضايا طبى معاصر ، اردن ، دارالنفائس ، 2001 م .\r\n- سميح عيسى ، نضال ، الطب الوقايى ، سوريه ، دارالمكتبى ، 1999 م .\r\n- شحاد ، حسام الدين ، ا لاستنساخ ، سوريه ، مركز العلم و السلام للدراسات والنشر ، 1998 م .\r\n- شريعت اصفهانى ، فتح الله ، قاعد لاضرر و لاضرار ، بيروت ، دار الاضواء ، 1407 ق .\r\n- شريعتمدارى ، على ، روان شناسى تربيتى ، تهران ، امير كبير ، 1374 ش ، چ هشتم .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n- صانعى ، يوسف ، مجمع المسائل ، استفتاءآت ، قم ، ميثم تمار ، 1377 ش ، چ سوم .\r\n- صانعى ، يوسف ، استفتاءآت پزشكى ، قم ، ميثم تمار ، 1377 ش ، چ دوم .\r\n- الصدر ، السيد محمد ، ماوراء الفقه ، بيروت ، دارالاضواء ، 1996 م .\r\n- الصدر ، السيد محمد ، منهج الصالحين ، بيروت ، دارالاضواء ، 1442 م .\r\n- الصدوق ، محمد بن على بن الحسين بابويه ، الخصال ، تصحيح على اكبر غفارى ، قم ، اسلامى ، 1363 ش .\r\n- الصدوق ، محمد بن على بن الحسين بابويه ، من لا يحضره الفقيه ، تهران ، مكتب الصدوق ، بى تا .\r\n- صفايى ، حسين و اسدالله امامى ، حقوق خانواده ، تهران ، دانشگاه تهران ، 1374 ش .\r\n- صليبا ، جميل ، فرهنگ فلسفى ، ترجمه منوچهر صانعى دره بيدى ، تهران ، حكمت ، 1366 ش .\r\n- طباطبائى يزدى ، سيد محمد كاظم ، العرو الوثقى ، تهران ، دارالكتب الاسلاميه ، 1307 ق ، چ سوم .\r\n- طباطبائى ، سيد محمد حسين ، الميزان فى تفسير القرآن ، قم ، مؤسسهء اسماعيليان ، 1393 ق .\r\n- الطبرسى ، ابوعلى فضل بن الحسن ، مجمع البيان ، بيروت ، دارالمعرف ، 1988 م .\r\n- الطبرسى ، ابوعلى فضل بن الحسن ، تفسير جوامع الجامع ، تصحيح ابوالقاسم گرجى ، قم و تهران ، مركز مديريت حوزه علميه قم و دانشگاه تهران ، 1368 ش ، چ سوم .\r\n- الطبرى ، محمد بن جرير ، تفسير جامع البيان عن تفسير آى القرآن ( تفسير طبرى ) ، بيروت ، دار ابن حزم و دار الاعلام ، 2000 م .\r\n- طريحى ، فخر الدين ، مجمع البحرين ، تهران ، دفتر نشر فرهنگ اسلامى ، 1368 ، چ دوم .\r\n- الطوسى ، ابوجعفر محمد بن الحسن ، المبسوط فى الفقه الامامى ، تهران ، المكتب المرتضوى لاحياء آثار الجعفرى ، 1378 ق .\r\n- الطوسى ، ابوجعفر محمد بن الحسن ، التبيان فى تفسير القرآن ، بيروت ، داراحياء التراث العربى ، بى تا .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n- عبده ، محمد ، تفسير المنار ، بيروت ، دار احياء التراث العربى ، 2002 م .\r\n- عزيزى ، فريدون و حسين نجفى لاريجانى ، فقه و طب ، مصاديق پزشكى فتاوى امام خمينى ( ره ) ، تهران ، دفتر نشر فرهنگ اسلامى ، 1374 ش ، چ سوم .\r\n- عميد ، حسن ، فرهنگ فارسى عميد ، تهران ، امير كبير ، 1360 ش ، چ سوم .\r\n- عود ، عبدالقادر ، التشريع الجنائى الاسلامى فى المذاهب الخمس مقارناً بالقانون الوضعى ، تهران ، مؤسسه البعث ، 1402 ق .\r\n- الفاروقى ، حارث سليمان ، المعجم القانون ، .\r\n- فاضل لنكرانى ، محمد ، جامع المسائل ، استفتاءآت ، قم ، امير ، 1377 ش .\r\n- فاضل لنكرانى ، محمد ، النكاح ، قم ، مركز فقه الائمهء ، 1421 ش .\r\n- فتاحى ، سيد حسين ، مجموعه مقالات و گفتارهاى دومين سمينار ديدگاه‌هاى اسلامى در پزشكى ، مشهد : دانشگاه علوم پزشكى ، 1380 ش .\r\n- فتاحى ، سيد حسين ، مجموعه مقالات و گفتارهاى سومين سمينار ديدگاه‌هاى اسلامى در پزشكى .\r\n- فرشتيان ، حسن ، نفقه زوجه ، قم ، بوستان كتاب ، 1381 ش .\r\n- فقيه يوسف ، يوسف بن احمد ، تفسير الثمرات اليانع و الاحكام الواضح القاطع ، يمن ، مكتب التراث الاسلامى ، 2002 م .\r\n- فيض ، عليرضا و على مهذب ، ترجمه كتاب لمعه ، تهران ، دانشگاه تهران ، 1366 ش .\r\n- فيض كاشانى ، مولى حسن ، الصافى ، بيروت ، مؤسسه الاعلمى ، 1399 ق .\r\n- القائنى ، محمد ، المبسوط فى المسائل الطبى ، قم ، مركز فقه الائمة الاطهار عليهم السلام ، 1422 ق .\r\n- القاسمى ، محمد جمال الدين ، تفسير القاسمى المسمى محاسن التأويل ، بيروت ، دارالفكر ، 1426 ق .\r\n- القرضاوى ، يوسف ، الحلال و الحرام فى الاسلام ، با تعليقة حسن محمد تقى الجواهرى ، تهران ، سازمان تبليغات اسلامى ، 1409 ق .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n- القرطبى ، محمد بن احمد ، الجامع الاحكام القرآن ، قاهره ، دار الكاتب العربى ، 1976 م .\r\n- قضايى ، صمد ، پزشكى قانونى ، تهران ، دانشگاه تهران ، 1373 .\r\n- القمى ، عباس ، سفين البحار و مدين الحكم و الآثار ، تهران ، فراهانى ، بى تا .\r\n- كاتوزيان ، ناصر ، قواعد عمومى قراردادها ، تهران ، مدرس ، 1372 ش ، چ دوم .\r\n- كاهانى ، عليرضا ، اختلال هويت جنسى ، دگر جنسيت جوها ، تهران ، تيمور زاده و طيب ، 1381 .\r\n- الكلينى ، محمد بن يعقوب ، الفروع من الكافى ، تهران ، دار الكتب الاسلامى ، 1367 ش .\r\n- كنگره پزشكى قانونى ، خلاصه مقالات اولين كنگره پزشكى قانونى كشورهاى اسلامى ، تهران ، پزشكى قانونى ، 1383 ش .\r\n- گواهى ، زهرا ، مبانى فقهى آراء خاص امام خمينى ، تهران ، عروج ، 1382 .\r\n- گودرزى ، فرامرز ، پزشكى قانونى ، تهران ، انيشتين ، 1377 ش ، دو جلدى .\r\n- گودرزى ، فرامرز ، پزشكى قانونى ، تهران ، انيشتين ، 1370 ش .\r\n- لاريجانى ، باقر ، پيوند اعضاء ، تهران ، براى فردا ، 1382 .\r\n- المؤمن ، محمد ، كلمات سديد فى مسائل جديد ، قم ، مؤسسه النشر الاسلامى ، 1415 ق .\r\n- المجلسى ، محمدباقر ، بحار الانوار ، بيروت ، دار احياء التراث الاسلامى ، 1403 ق / 1983 م .\r\n- مجموعه من الفقهاء و الباحثين ، قراءآت فقيه معاصر فى معطيات الطب الحديث ، بيروت ، الغدير ، 1423 ق .\r\n- المحسنى ، محمد آصف ، الفقه و المسائل الطبى ، قم ، بوستان كتاب ، 1382 ش .\r\n- محقق داماد ، سيد مصطفى ، حقوق خانواده ، تهران ، مركز نشر علوم اسلامى ، 1381 .\r\n- محقق داماد ، سيد مصطفى ، قواعد فقه ، تهران ، مركز نشر علوم اسلامى ، 1381 .\r\n- محمد كنعان ، احمد ، الموسوع الطيب الفقى ، بيروت ، دار النفاس ، 1402 ق / 2000 م .\r\n- مختارى ، محمد حسين و على اصغر مرادى ، فرهنگ اصطلاحات فقهى ، تهران ، انجمن قلم ايران و مؤسسهء پژوهشى ابن سينا ، 1377 .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n- مدنى تبريزى ، سيد يوسف ، المسائل المستحدثه ، قم ، دفتر آيت‌الله مدنى ، 1418 ق .\r\n- مركز جهانى علوم اسلامى ، القواعد الفقهى ، قم ، مركز جهانى ، 1425 ق ، چ دوم .\r\n- مركز تحقيقات فقهى قوه قضائيه ، مجموعه آراى فقهى قضائى در امور حقوقى ، ( نكاح ) ، قم ، مركز تحقيقات فقهى قوه قضائيه ، 1381 ش .\r\n- مروج ، حسن ، اصطلاحات فقهى ، قم ، بخشايش ، 1379 .\r\n- مشكينى ، على ، مصطلحات الفقه ، قم ، الهادى ، 1377 ش .\r\n- مكارم شيرازى ، ناصر ، استفتاءآت جديد ، تهيه و تنظيم ابوالقاسم عليان نژادى ، قم ، مدرس الامام اميرالمؤمنين ( ع ) ، 1379 ش .\r\n- مكارم شيرازى ، ناصر ، رسال احكام براى بانوان ، تهيه ابوالقاسم عليان نژادى ، قم ، مدرس الامام اميرالمؤمنين ( ع ) ، 1380 ش .\r\n- مكارم شيرازى ، ناصر ، الفتاوى الجديد ، تنظيم ابوالقاسم عليان نژادى و كاظم الخاقانى ، قم ، مدرس الامام اميرالمؤمنين ( ع ) ، 1377 ش .\r\n- مكارم شيرازى ، ناصر ، تفسير نمونه ، تهران ، دار الكتب الاسلامى ، 1364 ش .\r\n- مكارم شيرازى ، ناصر ، بحوث فقهى هام ، قم : مدرسهء الامام على بن ابى طالب ( ع ) ، 1380 ش .\r\n- منتظرى ، حسين على ، رساله استفتاءآت ، قم ، سايه ، 1383 .\r\n- منتظرى ، حسين على ، احكام پزشكى ، قم ، سايه ، 1381 ش .\r\n- منتظرى ، حسين على ، دراسات فى المكاسب الحرام ، قم ، مكتب منتظرى ، 1417 ق .\r\n- معلوف ، لوئيس ، المنجد ، قم ، اسماعيليان ، 1367 ش ، چ سوم .\r\n- مغنيه ، محمد جواد ، تفسير الكاشف ، قم ، دار الكتاب الاسلامى ، 2004 م / 1425 ق .\r\n- المقداد ، جمال الدين ، كنز العرفان فى فق القرآن ، تهران ، مرتضوى ، 1369 ش .\r\n- المطهرى ، احمد ، مستند تحرير الوسيل ( المسائل المستحدثه ) ، قم ، خيام ، 1403 ق .\r\n- موحديان ، غلامرضا ، حقوق و روابط مالى زوجين ، تهران : نگاه بينه ، 1384 ش )\r\n- الموسوى البجنوردى ، السيد ميرزا حسن ، القواعد الفقهى ، قم مؤسسه اسماعيليان ، 1371 ش 1413 ق\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n- الموسوى ، ابى القاسم على بن الحسين ( سيد مرتضى عالم الهدى ) ، الانتصار فى انفرادات الامامى ، نجف ، حيدريه ، 1391 ق\r\n- موسوى سيد عبدالكريم ، استفتاءآت ، تهران ، نجات ، 1377\r\n- النجفى ، محمد حسن ، جواهر الكلام ، بيروت ، دارالحياء التراث العربى ، بى تا .\r\n- نجم الدين ابى حفص عمر بن محمد الحنفى ، طلب الطلب فى اصطلاحات الفقهى ، بيروت ، دارالكتب العلمى ، 1418 ق .\r\n- النورى ، ميرزا حسين ، مستدرك الوسائل و مستنبط المسائل ، بيروت ، مؤسسهء آل البيت لاحياء التراث ، 1987 م\r\n- نورى همدانى ، حسين ؛ هزار و يك مسأله فقهى ( مجموعه استفتاءآت ) ، ( قم : مهدى موعود ، 1383 ، چ دوم ) .\r\n- نهاد نمايندگى ولى فقيه در دانشگاه فردوسى مشهد ، اسلام و فمينيسم ( مجموعهء مقالات ) ، تهران دفتر نشر معارف ، 1381 ش\r\n- نيكخو ، محمد رضا ، زندگى جنسى مردان ، تهران ، سخن ، 1380 ، چ دوم .\r\n- نيكخو ، محمد رضا ، زندگى جنسى زنان ، تهران ، سخن ، 1380 .\r\nب ) مقالات ، گزارش‌ها و مصاحبه‌ها ( فارسى و عربى )\r\n- آرمان ، شقايق ، آنها\r\n Ts \r\nهستند ، يعنى دو جنسه ، تپش ، آبان 1383 .\r\n- آرمان ، شقايق ، ماريا را بيشتر دوست دارم ، تپش ، سه شنبه 20 ارديبهشت 1384 .\r\n- آذر ، ماهيار و ديگران ، اختلال عملكرد جنسى و وضعيت روانى در زنان ، انديشه و رفتار ، سال 9 ، ش 2 ، پاييز 1382 .\r\n- ابراهيم ، محسن ، ملاحظات جنسى در معاينات پزشكى ، مجموعه مقالات اولين كنگره سراسرى انطباق امور پزشكى با موازين شرعى مقدس ، ج 2 ، ص 88 - 90 .\r\n- آزادى عمل جراحى تغيير جنسيت در ايران ، 5 آگوست 2005 .\r\n(  www . Niksalehi . com ) \r\n\r\n","description":"","footnote":"","page_name":" 483 ","page_number":483},
  {"content":"\r\n\r\n- اصفهانى ، محمد مهدى ، بررسى محدودهء اضطرار ، مجموعه مقالات اولين كنگره سراسرى انطباق امور پزشكى ، ج 2 ، ص 10 - 19 .\r\n- اعتماد مقدم ، مجتبى ، من يك زنم ، هميشه يك زن بودم ، تپش ، ش 51 ، سه شنبه 20 ارديبهشت 84 .\r\n- امينى ، ابراهيم ، مشكلات فقهى در معاينات پزشكى و راه حل ها ، مجموعه مقالات اولين كنگره انطباق امور پزشكى ، ج 1 ، ص 148 - 158 .\r\n- باريك لو ، عليرضا ، وضعيت تغيير جنسيت ، انديشه‌هاى حقوقى ، سال 1 ، ش 5 ( 1382 ) .\r\n- باريك لو ، عليرضا ، آثار حقوقى تغيير جنسيت ، فصلنامه علمى - پژوهشى مدرس ، سال 1383 .\r\n- بازداشت دخترى كه مىخواهد پسر باشد ، سپاس ( هفته نامه ) ، ش 156 ، 25 / 2 / 1384 .\r\n- بلورى ، محمد ، اجازه قانونى در دادگاه‌ها براى تغيير جنسيت ، آواى آبى ، ( هفته نامه ) ، شنبه 28 خرداد 84 .\r\n- بىآزار شيرازى ، عبدالكريم ، بحث فقهى دو جنسى ها ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 79 - 80 .\r\n- پرسش هايى در فقه و دانش پزشكى ، فقه اهل بيت عليهم السلام ، فارسى ، ش 8 .\r\n- تغيير جنسيت يافتگان در تهران ، مترجم : ساغر اسدزاده ، مصاحبه خبرنگار مجله پارى ماچ فرانسه با دكتر بهرام مير جلالى ، نوامبر 2003 .\r\n- تقوى ، رحيم ، چگونگى مسايل شرعى در دو جنسىها پس از اقدامات در مانى مناسب ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 75 - 77 ؛ ص 90 - 92 .\r\n- تقى زاده ، فرشيد و حسين زمانى ، ترانس سكشواليم (  Transsexualime )  ، يادداشت كوتاه ارسالى براى نويسنده .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n- تلاش انجمن دوجنسيتىهاى آمريكا ، 13 / 2 / 1384\r\n(  www . Shargh NewsPaPer . ir ) . \r\n- تهران پايتخت تغيير جنسيت ، سه شنبه 24 آبان 1384\r\n(  www . HAMEDAN TEBYAN . IR ) . \r\n- جلالى فراهانى ، احمد ، مهرداد مىخواهد شيدا شود ، شرق ، 18 / 1 / 1383 .\r\n- جنسيت و المپيك ، شرق ، ش 246 ، شنبه ، 3 مرداد 1383 .\r\n- جنسيت پنهان ، اعتماد ، 12 تير 1384 .\r\n- چه بلايى سر خودم آوردم ( تغيير جنسيت ) ، راه زندگى ، ش 161 ، ص 13 .\r\n- حجتى كرمانى ، محمد جواد ، بحث فقهى درباره دو جنسى ها ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 88 - 89 .\r\n- حسن‌زاده نظر آبادى ، محمد ، هرمافروديسم حقيقى ( دو جنسى ) ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 1 ، ص 471 - 472 .\r\n- حسن زاده نظر آيادى ، محمد ، علل به وجود آمدن دو جنسى ها ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 73 - 75 .\r\n- خالدى ، حميد رضا ، گفت و گو با اولين كسى كه بعد از انقلاب مجوز تغيير جنسيت گرفت ، اعتماد ، ارديبهشت 1384 .\r\n- خرازى ، سيد محسن ، بحث فقهى دو جنسى ها ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 83 - 84 ؛ ص 88 - 89 .\r\n- خرازى ، سيد محسن ، تغيير جنسيت ، فقه اهل بيت عليهم السلام ، فارسى ، سال 6 ، ش 23 ( 1379 ) .\r\n- خرازى ، سيد محسن ، تغيير الجنسى ، فقه اهل بيت عليهم السلام ، عربى ، سال 4 ، ش 13 ( 1420 ق ) .\r\n- خرازى ، سيد محسن ، تغيير الجنسى ، قراءآت فقهى معاصر فى معطيات الطب الحديث ( مجموعه مقالات ) ، بيروت ، الغدير ، 1423 ق .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n- خرازى ، سيد محسن ، كنترل جمعيت و عقيم سازى ، فقه اهل بيت عليهم السلام ، فارسى ، ش 21 .\r\n- خاكسار ، الهام ، غريبه‌هاى عالم خلقت ، زنان ، ش 124 .\r\n- خورسنديان ، محمد على ، اختلالات جنسى و بررسى آثار آن در حقوق خانواده ، پزشكى قانون ، سال 10 ، ش 35 ( 1382 ) .\r\n- دختر 17 ساله‌اى پسر شد ، اعتماد ، ش 7957 ، 8 / 4 / 1383 .\r\n- درخواست تغيير جنسيت 200 مرد در ايران ، سپاس ( هفته نامه ) ش 157 ، يكشنبه 1 / 3 / 1384 .\r\n- دلشاد ، صلاح الدين ، درمان جراحى ابهام جنسى در سى مورد ارجاع شده به بيمارستان حضرت على اصغر ( ع ) ، پزشكى قانونى ، سال 6 ، ش 20 ( 1379 ) .\r\n- دو جنسى ها ، هميشه منتظرم ، راه زندگى ، ش 174 .\r\n- ديانى ، عبدالرسول ، حقوق اخلاق پزشكى و اصلاح جنسيت ، دادرسى ، ش 29 ( 1380 ) .\r\n- ديدگاه آيت‌الله مكارم شيرازى درباره تغيير جنسيت ، رسالت ، 2 / 8 / 1384 .\r\n- ديدگاه آيت‌الله مكارم شيرازى درباره تغيير جنسيت ، گزيده جرايد ( جامعه مدرسين ) ش 374 ، 4 / 8 / 1384 .\r\n- رزاقى ، دربارهء خنثاى مشكل ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 91 .\r\n- رشيديان ، محمد رضا ، اثرات سوء اخلاقى و روانى معاينه بيمار توسط افراد غير همگن ، مجموعه مقالات اولين كنگره سراسرى انطباق امور پزشكى با موازين شرعى مقدس ، ج 1 ، ص 96 - 97 .\r\n- رمضان‌پور ، الهه ؛ ابهام در جنسيت ، گلشن مهر ( هفته‌نامه ) ، ش 428 ، شنبه 4 آذرماه 1385 .\r\n- رمضان زاده ، فاطمه ، راهى بى بازگشت ، اعتماد ، 30 خرداد 1384 .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n- سبحانى ، جعفر ، تطبيق امور پزشكى با شريعت مقدسة اسلام ، جايگاهى بزرگ و مسؤوليتى بزرگ‌تر ، مجموعه مقالات اولين كنگره انطباق امور پزشكى با موازين شرعى ، ج 1 ، ص 142 - 145 .\r\n- سيدى علوى ، قدسيه ، دو جنسىها و بيمارىهاى كروموزومى ، مجموعه مقالات و گفتارهاى دومين سمينار ديدگاه‌هاى اسلام در پزشكى ، ج 2 ، ص 78 - 79 .\r\n- سفر به اروپا براى تغيير جنسيت ، دوستان ، ش 283 ، شنبه 17 ارديبهشت 84 .\r\n- شهريارى ، معصومه ، تغيير جنسيت تير آخر ، شرق ، بهمن 1382 .\r\n- شوهر من يك زن است ، اعتماد ، ش 823 ، يكشنبه 18 ارديبهشت 1384 .\r\n- صابرى ، مهدى ، برخوردها معقولانه‌تر شده ، اعتماد ، ش 823 ، يكشنبه 18 ارديبهشت 1384 .\r\n- صانعى ، يوسف ، نظرات فقهى آيت‌الله صانعى در مورد مسائل دوجنسى ها ، مجموعه مقالات دومين همايش ديدگاه‌هاى اسلام در پزشكى ، ج 2 ، ص 788 - 789 .\r\n- طرزى ، عبدالرضا ، تغيير جنسيت و سخنى با مسئولين بهزيستى ، ( گرازش كوتاه ) .\r\n- طيرانى ، اعظم ؛ وقتى روح با جسم همخوانى ندارد ، قدس ، دوشنبه 20 آذر 1385 .\r\n- ظهير الدين ، على رضا و ديگران ، روان درمانى موفقيت آميز چهار مورد اختلال هويت جنسى ، پزشكى قانونى ، ش 37 ( بهار 84 ) .\r\n- عباس پور تميجانى ، زهرا ، ابهام دستگاه تناسلى در نوزادان ، شرق ، ش 232 ، دوشنبه 15 تير ماه 1383 .\r\n- عطار ، حميد رضا و مريم رسوليان ، تشخيص اوليه هويت جنسى ، انديشه و رفتار ، ش 3 ( 1382 ) .\r\n- غروى ، نازنين ، تلاش انجمن دو جنسيتىهاى آمريكا ، شرق ، اسفند 1383 .\r\n- فراهانى ، الهه ، اسم آن زن ابراهيم بود ، اعتماد ، ش 823 ، يكشنبه 18 ارديبهشت 1384 .\r\n- فرح بخش ، حامد و فاطمه على پور ، دو جنسى ها ، مىخواهم مثل بقيه زندگى كنم ، تپش ، ش 1211 ، چهارشنبه 14 مرداد 1383 .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n- فدايى ، فريد ، ناهنجارى جنسيتى ، تپش ، ش 1211 ، چهارشنبه 14 مرداد 1383 .\r\n- فرزاد نيستم ، مىخواهم عسل باشم ( دوجنسى ) ، راه زندگى ، ش 171 .\r\n- فريد حسينى ، سيدرضا ، حكم اسلام درباره هم جنس گرايى و رابطهء آن با بيمارى ايدز ، ، مجموعه مقالات و گفتارهاى سمينار ديدگاه‌هاى اسلام در پزشكى ، ج 1 ، ص 467 - 468 .\r\n- قارى سيد فاطمى ، سيد محمد ، بيوتكنولوژى در آيينه فلسفه اخلاق ، فصلنامه بارورى و ناباورى ، پاييز 1381 .\r\n- قارى سيد فاطمى ، سيد محمد ، رضايت مكنون ، فصلنامه بارورى و ناباورى ، پاييز 1379 .\r\n- كاهانى ، عليرضا ، جراحى ، درمان قطعى نيست ، اعتماد ، ش 823 ، يكشنبه 18 ارديبهشت 1384 .\r\n- كريمىنيا ، محمد مهدى ، بررسى فقهى و حقوقى تغيير جنسيت ، معرفت ، ش 36 ( 1379 ) .\r\n- كريمىنيا ، محمد مهدى ، تغيير جنسيت ، اعتماد ، ش 823 ، يكشنبه 18 ارديبهشت 1384 .\r\n- گزارش ناتمام جنسيت غير رسمى ، اعتماد ، 24 خرداد 1382 .\r\n- لطف علىزاده ، چند پرسش درباره دو جنسىها ، مجموعه مقالات و گفتارهاى سمينار ديدگاه‌هاى اسلام در پزشكى ، ج 2 ، ص 84 - 85 .\r\n- مؤمن ، محمد ، سخنى درباره تغيير جنسيت ، فقه اهل بيت عليهم السلام ، فارسى ، سال 2 ، ش 7 ( 1375 ) .\r\n- ماجراى تغيير جنسيت مريم ملك آرا ( فريدون سابق ) ، اعتماد ، يكشنبه 18 / 2 / 1384 .\r\n- مردانى كه مرد نيستند ، آفتاب ، 14 فروردين 1385 .\r\n- مردى كه زن شد ، همشهرى ، دوشنبه 22 فروردين 1384 .\r\n- مرعشى ، سيد حسن ، بحث فقهى دو جنسىها و خنثى ، مجموعه مقالات و گفتارهاى سمينار ديدگاه‌هاى اسلام در پزشكى ، ج 2 ، ص 82 - 83 ؛ ص 90 - 92 .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n- مريم ناز پسرى كه از من اخاذى مىكرد ، راه زندگى ، ش 168 .\r\n- مكارم شيرازى ، ناصر ، نظرات فقهى آيت‌الله مكارم شيرازى پيرامون مسائل مربوط به تغيير جنسيت ، مجموعه مقالات و ديدگاه‌هاى اسلام در پزشكى ، ج 2 ، ص 786 - 787 .\r\n- معتمدى ، مشكلات تغيير جنسيت گراها ، ايران ، 18 خرداد ، 1384 .\r\n- ملائكه ، على ، در پوست خود نمىگنجد ، درباره بيماران روان دگر جنسى ، شرق ، ش 246 ، شنبه 3 مرداد 83 .\r\n- من فرشته قبلا فرشاد بودم ، راه زندگى ، ش 166 .\r\n- موافقت كويت با تغيير جنسيت يك مرد ، شرق ، ش 7055 ، 9 / 2 / 83 .\r\n- موسوى اردبيلى ، سيد عبدالكريم ، پاسخ به پرسش‌هاى تغيير جنسيت ، مجموعه مقالات اسلام در پزشكى ، ج 2 ، ص 782 - 785 .\r\n- مير اسكندرى ، لاله ، روال قانونى براى حل يك مشكل ، همشهرى ، ش 3409 ، چهارشنبه 27 خرداد 1383 .\r\n- ميرجلالى ، بهرام ، بيمارى ترانسكواليته ( روان دگرجنسى ) را بهتر بشناسيم ، يادداشت كوتاه .\r\n- مير جلالى ، بهرام ، ما از اروپا و آمريكا جلوتريم ، اعتماد ، ش 823 ، يكشنبه 18 ارديبهشت 1384 .\r\n- نامزدى اينترنتى ( تغيير جنسيت ) ، راه زندگى ، ش 170 .\r\n- نصيرى ، الهام ، غريبه‌هاى عالم خلقت ، زنان ، ش 124 ، شهريور 1384 .\r\n- نيلى ، هادى ، نورى در انتهاى جاده ( فتواى علماى مذهبى درباره تغيير جنسيت ) ، خردنامه ( ضميمه همشهرى ) ، ش 61 ، 19 مرداد 1384 .\r\n- وقتى شوهرم فهميد تغيير جنسيت داده ام ، راه زندگى ، ش 165 .\r\n- هريسون ، فرانسيس ، گزارش  BBC  از عمل تغيير جنسيت در ايران ، تپش ، ش 51 ، سه شنبه 20 ارديبهشت 84 .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n- هادوى تهرانى ، مهدى ، بحث فقهى دو جنسى ها ، مجموعه مقالات و گفتارهاى سمينار ديدگاه‌هاى اسلام در پزشكى ، ج 2 ، ص 80 - 82 ، 85 - 86 ، 93 - 94 .\r\n- هانت ، پاملا ، تاريخچه كوتاه تغيير جنسيت در انگلستان ، ترجمه محمد جواد شمس على ، ( يادداشت كوتاه ) .\r\n- هارولد ، كاپلان و سادوك بنيامين ، خلاصه روان پزشكى ، ترجمه نصرت الله پور افكارى ، تهران ، شهر آب ، 1379 ش .\r\n- هاشمى شاهرودى ، سيد محمود ، فرهنگ فقه مطابق با مذهب اهل بيت عليهم السلام ، قم ، مؤسسه دائر المعارف فقه اسلامى ، 1382 .\r\n- هاشمى نيك ، سارا ، روزى كه زن شدم ، همشهرى جوان ( هفته نامه ) ، ش 59 ، 6 اسفند 84 .\r\nج ) پايان‌نامه‌ها\r\n- بهشتى ، سيد مهدى ، بررسى احكام و آثار تغيير جنسيت در فقه و حقوق موضوعه ، پايان‌نامه كارشناسى ارشد فقه و مبانى حقوق اسلامى دانشكده الهيات دانشگاه قم ، 1385 .\r\n- سر چشمه پور ، زهرا ، بررسى احكام فقهى و حقوقى تغيير جنسيت ، پايان‌نامه كارشناسى ارشد دانشكده الهيات و معارف اسلامى دانشگاه فردوسى مشهد ، 1384 .\r\n- شايان ، ليلا ، بررسى فقدان والدين بر نشانگان اختلال هويت جنسى ، پايان نامه كارشناسى ، گلپايگان ، دانشگاه پيام نور ، 1384 .\r\n- كوچكچيان زلبوا ، زينب ، بررسى وضعيت و مشكلات ناراضيان جنسى ، پايان نامه كارشناسى دانشگاه تربيت مدرس ، 1383 .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n\r\nضميمه 8 تصاوير\r\n\r\n","description":"","footnote":"","page_name":" 491 ","page_number":491},
  {"content":"\r\n . \r\n","description":"","footnote":"","page_name":" 492 ","page_number":492},
  {"content":"\r\n\r\nنمايش تصوير\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nنمايش تصوير\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nنمايش تصوير\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nنمايش تصوير\r\n\r\n\r\n","description":"","footnote":"","page_name":" 496 ","page_number":496}
  ]