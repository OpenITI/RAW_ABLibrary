[
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nجلد هشتم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح وتنظيم : از آقاى موسوى دامغانى\r\nناشر : مؤسسه انتشارات فراهانى\r\nچاپ : از مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : 1 / 5 / 1350\r\nصحافى : از مهر آئين\r\nنقاشى پشت جلد : از آتليه آريان\r\nهمهء حقوق طبع براى ناشر محفوظ است\r\nتهران - بازار كتابفروشان تلفن 530465\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد هشتم\r\nبِسْمِ اللَّهِ الرَّحْمنِ الرَّحِيمِ\r\n\r\nسورهء انعام\r\nابن عباس مىگويد : اين سوره مكّى است ، بجز شش آيهء : آن از آيهء  « وَ ما قَدَرُوا اللَّهَ حَقَّ قَدْرِهِ . . . »  تا پايان سه آيه و از آيهء :  « قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ . . . »  تا پايان سه آيه ، اين شش آيه ، در مدينه نازل شده‌اند .\r\nدر روايت ديگر از وى نقل شده است كه فقط سه آيهء دوم در مدينه نازل شده است .\r\nاز ابىّ بن كعب و عكرمه و قتاده ، نقل شده است كه تمام سوره ، شبى در مكه بر پيامبر گرامى اسلام نازل شد در حالى كه هفتاد هزار ملك با صداى حمد و تسبيح ، سوره را همراهى ميكردند . پيامبر گفت : « سبحان اللَّه العظيم » و به سجده افتاد . سپس كاتبان وحى را فرا خواند و همان شب سوره را نوشتند .\r\nدر اين سوره ، بيشتر روى سخن با مردم مشرك و تكذيب كنندگان قيامت است .\r\n\r\nتعداد آيات\r\nاين سوره ، از نظر كوفيان 165 و از نظر بصريان 166 و از نظر حجازيان 167 آيه است . ( بموارد اختلاف ، در جاى خود اشاره خواهيم كرد )\r\n\r\nفضيلت سوره\r\nابىّ بن كعب ، از پيشواى عاليقدر اسلام ، روايت كرده است كه فرمود :\r\n« سورهء انعام يك جا بر من نازل شد ، در حالى كه 70 هزار فرشته با صداى حمد و تسبيح ، سوره را همراهى ميكردند . هر كس اين سوره را بخواند ، همين هفتاد هزار فرشته\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبعدد هر آيه‌اى يك شبانه روز بر او صلوات مىفرستند » نيز جابر بن عبد اللَّه انصارى روايت كرده است كه حضرت رسول ص فرمود :\r\n« هر كس سه آيهء اول سورهء انعام را ، تا  « وَ يَعْلَمُ ما تَكْسِبُونَ »  بخواند ، خداوند چهل هزار فرشته ، موكل او مىسازد كه مثل عبادت ايشان را تا روز قيامت ، برايش بنويسند و فرشته‌اى از آسمان هفتم با عصائى آهنين نازل مىشود و هر گاه شيطان بخواهد در دلش وسوسه‌اى كند ، با آن عصا بر سرش مىكوبد . . . » عياشى به اسناد خود از ابى بصير روايت كرده است كه امام صادق ع فرمود :\r\n« سورهء انعام ، يك جا نازل شد و هفتاد هزار ملك ، سوره را با تعظيم همراهى كردند ، زيرا در هفتاد جاى آن نام خداوند آمده است . اگر مردم ميدانستند در قرائت آن چقدر فضيلت است ، آن را ترك نميكردند » سپس فرمود :\r\n« هر كه را به خداوند حاجتى است كه ميخواهد بر آورده شود ، چهار ركعت نماز با فاتحة الكتاب و سورهء انعام بخواند و بعد از آنكه از قرائت فارغ شد ، بگويد :\r\nيا كريم يا كريم يا كريم ، يا عظيم يا عظيم يا عظيم ، يا اعظم من كل عظيم يا سميع الدعاء ، يا من لا تغيره الليالى و الايام . صل على محمد و آل محمد .\r\nو ارحم ضعفى و فقرى و فاقتى و مسكنتى يا من رحم الشيخ يعقوب حين رد عليه يوسف قرة عينه . يا من رحم ايوب بعد طول بلائه . يا من رحم محمداً و من اليتم آواه و نصره على جبابرة قريش و طواغيتها و امكنه منهم . يا مغيث يا مغيث يا مغيث . . . .\r\nبه خدا قسم اگر اين دعا را بخوانى و همهء حوائج خود را از خدا بخواهى ، به تو عطا مىكند » على بن ابراهيم نقل كرده است كه حضرت رضا ع فرمود :\r\n« سورهء انعام ، يك جا نازل شد و هفتاد هزار فرشته با صداى تسبيح و تهليل و تكبير سوره را همراهى كردند . هر كس اين سوره را بخواند ، فرشتگان تا روز قيامت ، برايش تسبيح مىكنند »\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nابو صالح نقل كرده است كه ابن عباس مىگفت :\r\n« هر كس سوره انعام را هر شب بخواند ، روز قيامت از مردمى است كه ايمن هستند و آتش را هرگز به چشم خود نمىبيند »\r\n\r\nتفسير سوره\r\nخداوند سورهء مائده را به آيهء  « عَلى كُلِّ شَيْءٍ قَدِيرٌ »  خاتمه داد . سورهء انعام را هم با بيان خلقت آسمانها و زمين و . . . آغاز كرد كه دليل قدرت كامل اوست . مىفرمايد :\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\n[ سوره الأنعام ( 6 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ ( 1 ) هُوَ الَّذِي خَلَقَكُمْ مِنْ طِينٍ ثُمَّ قَضى أَجَلاً وَ أَجَلٌ مُسَمًّى عِنْدَهُ ثُمَّ أَنْتُمْ تَمْتَرُونَ ( 2 ) وَ هُوَ اللَّهُ فِي السَّماواتِ وَ فِي الْأَرْضِ يَعْلَمُ سِرَّكُمْ وَ جَهْرَكُمْ وَ يَعْلَمُ ما تَكْسِبُونَ ( 3 )\r\n« 1 »\r\n\r\nترجمه\r\nبنام خداوند رحمان و رحيم . ستايش خداى راست كه آسمانها و زمين را آفريد و ظلمات و نور را پديد آورد . آن گاه كسانى كه كافر شده‌اند ، ديگرى را با پروردگار خويش برابر ميكنند . او كسى است كه شما را از خاك آفريد ، سپس مدتى مقرر كرد و مدتى معين نزد اوست . باز هم شما شك مىكنيد .\r\nاو كسى است كه در آسمانها و زمين ، معبود همگان است و به نهان و آشكار و كردار شما آگاه است .\r\n\r\n\r\n","description":"","footnote":"\r\n( 1 ) - سورهء انعام آيهء 1 و 2 و 3 جزء 7 سورهء 6\r\n","page_name":" 6 ","page_number":6},
  {"content":"\r\n\r\n\r\nبيان آيهء 1 - 2\r\n\r\nتعداد آيات\r\nبنا بر تعداد عراقيان و شاميان دو آيه و بنا بر تعداد حجازيان سه آيه است . دستهء اخير   « وَ جَعَلَ الظُّلُماتِ وَ النُّورَ »   را پايان آيهء دو دانسته‌اند .\r\n\r\nلغت\r\nعدل : خلاف جور .\r\nاجل : پايان مدت . اجل انسان ، يعنى پايان عمرش امتراء : شك . بيان شبهه ، بدون اينكه جوابى به آن داده شود .\r\n\r\nمقصود\r\nخداوند ، اين سوره را با ستايش خويش آغاز مىكند ، تا بمردم بفهماند كه او سزاوار همه ستايش‌هاست ، زيرا تمام نعمتهاى اصلى و فرعى از اوست و صفات عالى به او اختصاص دارد . مىفرمايد :\r\n  الْحَمْدُ لِلَّهِ الَّذِي خَلَقَ السَّماواتِ وَ الْأَرْضَ   : ستايش مخصوص خدايى است كه آسمانها و زمين را با همهء صنايع عجيب و حكمتهاى بديع آنها ، اختراع كرده است .\r\nبرخى گويند : يعنى خدا را - كه آفريدگار آسمانها و زمين است - ستايش كنيد ، بنا بر اين منظور ، امر است . علت اينكه امر را به صورت خبر آورده ، اين است كه براى بيان مقصود ، رساتر است ، زيرا جامع دو مطلب است : يكى اينكه حمد مخصوص خداست . ديگر اينكه مردم وظيفه دارند خدا را حمد كنند .\r\nما در بارهء معناى حمد و تفسير آن ، به قدر كافى ، در سورهء حمد گفتگو كرده‌ايم .\r\n  وَ جَعَلَ الظُّلُماتِ وَ النُّورَ   : سدّى و جماعتى از مفسران گويند : منظور از آفرينش ظلمتها و نور ، شب و روز است . قتاده گويد : منظور بهشت و جهنم است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nعلت اينكه « ظلمت » را پيش از « نور » آورده ، اين است كه : نخست ظلمت ، سپس نور را آفريده است . هم چنان كه آفرينش آسمانها پيش از آفرينش زمين است .\r\nاكنون تعجب مىكند از كسانى كه با اينهمه دلايل روشن بر يكتايى خدا ، گرفتار شرك و بت پرستى شده‌اند :   ثُمَّ الَّذِينَ كَفَرُوا بِرَبِّهِمْ يَعْدِلُونَ   : مردمى كه كافر شده و منكر حقند ، خدا را مساوى ديگران قرار داده ، براى او شريك قرار مىدهند .\r\nآمدن كلمهء « ثم » در آغاز جمله ، به يك معناى لطيف اشاره دارد و آن اين است كه : از يك طرف روش مشركين را مورد انكار قرار دهد و از طرف ديگر مؤمنين را از روش ايشان به تعجب در آورد . نظير آن جملهء  « ثُمَّ أَنْتُمْ تَمْتَرُونَ »  در آيهء بعد است . دليل اين تعجب اين است كه مشركين از يك سو اعتراف داشتند كه تمام نعمتهاى اصلى و فرعى از خدا است و او را خالق و رازق مىشناختند و از سوى ديگر بر خلاف اعتقاد و اعتراف خود به پرستش سنگ و چوبهاى بيجان و بىسود و زيان مىپرداختند .\r\n هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا  : مقصود آدم است . يعنى :\r\nخداوند پدر شما را از خاك آفريده است . شما هم فرزندان او هستيد و همانطورى كه پدر شما از خاك است ، شما نيز از خاك هستيد . پس از آفرينش شما ، براى شما اجلى مقرر ساخت كه تا فرا رسيدن آن ، در اين جهان زندگى كنيد .\r\nقضاء ، به معناى حكم ، امر ، خلق ، اتمام و اكمال است .\r\n وَ أَجَلٌ مُسَمًّى عِنْدَهُ  : در اين باره اقوالى است :\r\n1 - گروهى از مفسرين معتقدند كه : مقصود از اجل اول ، مدت زندگى انسان تا وقت مرگ است و مقصود از اجل دوم ، از وقت مرگ تا روز قيامت است . عطاء از ابن عباس روايت كرده است كه : يعنى خداوند از وقت تولد تا مرگ انسان ، اجلى تعيين كرده و اجل معينى از وقت مرگ تا قيامت ، پيش خداوند است كه احدى به آن علم ندارد . هر گاه ، انسان ، صالح باشد ، خداوند بر دوران زندگى او در\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاين جهان مىافزايد و از مدت دوران پس از مرگ تا قيامت او كم مىكند و اگر ناصالح باشد ، از عمر او كم مىكند و بر دوران بعدى مىافزايد . چنان كه مىفرمايد :\r\n « وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ عُمُرِهِ إِلَّا فِي كِتابٍ »  ( فاطر 11 عمر هيچكس زياد يا كم نشود ، جز اينكه در كتابى است ) 2 - جبائى و سعيد بن جبير و مجاهد گويند : منظور از اجل اول ، عمر انسان در دنيا و منظور از اجل دوم ، آخرت است ، زيرا مدت زندگى آخرت ، بى پايان است و جز خدا كسى نمىداند . اينكه مىگويد : اين مدت ، پيش خداوند معين است ، بخاطر اين است كه در « لوح محفوظ » در آسمان ، نوشته شده است .\r\nلوح محفوظ ، جايى است كه تنها خداوند ، در آنجا در بارهء خلق حكم مىكند .\r\n3 - ابو مسلم گويد : مقصود از اجل اول ، اجل گذشتگان و مقصود از اجل دوم ، اجل آيندگان است .\r\n4 - از ابن عباس روايت شده است كه : مقصود از اجل اول ، خواب است كه روح انسان در وقت خواب گرفته مىشود و در بيدارى باز ميگردد و مقصود از اجل دوم ، مرگ انسان است .\r\nمؤيد آن جملهء  « وَ يُرْسِلُ الْأُخْرى إِلى أَجَلٍ مُسَمًّى »  است ( زمر 42 : آن را كه مرگش رسيده ، نگه ميدارد و ديگرى را تا وقت معين باز مىفرستد ) كلمهء « اجل » در اصل به معناى وقت است . « اجل حيات » وقتى است كه انسان در آن وقت زندگى مىكند و « اجل موت يا قتل » وقت مرگ يا قتل انسان است . اگر چه در مورد قتل ، اجل حقيقى انسان فرا نرسيده است و بعيد نيست كه اين تعبير مجازى باشد . در بعضى از اخبار آمده است كه : « صلهء رحم عمر را افزايش ميدهد و صدقه ، اجل انسان را به تاخير مىاندازد و خداوند اجل قوم يونس را به تاخير انداخت و . . . . » پس مانعى نيست كه به غير اجل حقيقى انسان هم اجل ، گفته شود .\r\n ثُمَّ أَنْتُمْ تَمْتَرُونَ  : اين خطاب ، متوجه كفار است كه در بارهء قيامت ، شك\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nميكردند . به آنها ميگويد : خداوند شما را آفريده و از حالى به حالى نقل داده و مرگ را بر شما مقرر داشته است اينها را مىبينيد و اقرار داريد . مع الوصف شك و تكذيب مىكنيد . با اينكه : كسى كه بر آغاز چيزى قادر است ، بر اعادهء آن نيز قدرت دارد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nبيان آيهء 3\r\n\r\nاعراب\r\nهو : بهتر اين است كه اين ضمير براى شان و قصه باشد . يعنى : « الامر اللَّه يعلم . . . » پس « اللَّه » مبتدا و « يعلم » خبر  « فِي السَّماواتِ وَ فِي الْأَرْضِ »  در محل نصب به « يعلم » و « سركم » مفعول « يعلم » .\r\n\r\nمقصود\r\n وَ هُوَ اللَّهُ فِي السَّماواتِ وَ فِي الْأَرْضِ يَعْلَمُ سِرَّكُمْ وَ جَهْرَكُمْ  : اين خطاب متوجه همه مخلوقات است . خواه فرشتگان كه در آسمانند يا جن و بشر كه در زمينند .\r\nخداوند به اسرار و حالات و كارهاى ايشان آگاه است و بر او مخفى نيست چنان كه ميفرمايد  وَ يَعْلَمُ ما تَكْسِبُونَ  : يعنى بر همهء كارهاى نيك و بد شما آگاه است و شما را بر حسب كردارتان پاداش مىدهد .\r\nممكن است خطاب ، تنها متوجه انسانها باشد . يعنى : كسى كه در آسمانها و زمين ، معبود همهء مخلوقات است به نهان و آشكار شما انسانها آگاه است و هيچيك از امور مربوطه به شما بر او پوشيده نيست . « 1 »\r\n\r\n\r\n","description":"","footnote":"\r\n( 1 ) - كلمهء « اللَّه » ممكن است به معناى معبود و متعلق جار و مجرور باشد و ممكن است جار و مجرور متعلق به محذوف و حال يا خبر براى « اللَّه » باشد . مؤلف در هر دو وجه اشكال مىكند . لكن از ابو بكر سراج نقل كرده است كه « اللَّه » اگر چه اسم علم است ، لكن معناى ثنا و تعظيم دارد و معناى آن قريب به معناى فعل است ، بنا بر اين ممكن است كه متعلق جار و مجرور واقع شود . يعنى :\r\nخداوند كه در آسمانها و زمين مورد تعظيم است به نهان و آشكار شما آگاه است . با اين بيان ، شبههء مكان داشتن خداوند از بين مىرود و عبارت ، از عيب و اشكال پيراسته مىشود . نظير آن جملهء :\r\n « وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ »  ( زخرف 84 : او كسى است كه در آسمان و زمين ، معبود و مورد تعظيم است . )\r\n","page_name":" 11 ","page_number":11},
  {"content":"\r\n\r\n « وَ يَعْلَمُ ما تَكْسِبُونَ »  : خداوند به نيتهاى شما و حالات و كردار شما آگاه است .\r\nاز اين آيه ، بر مىآيد كه خداوند ، بذات خويش عالم است و علمش را از ديگرى كسب نكرده است . زيرا كسى كه علم ذاتى ندارد ، علمش محدود است .\r\n\r\n\r\n","description":"","footnote":"\r\n( طبق اين بيان ، جار و مجرور متعلق است به معناى مستفاد از « اللَّه » و « هو » مبتدا و « اللَّه » خبر و  « فِي السَّماواتِ وَ فِي الْأَرْضِ »  متعلق به « اللَّه » يا خبر دوم است . يعنى : اوست كه در آسمانها و زمين به خداوندى يگانه است . در همه جا هست و به هيچ مكانى نزديكتر از مكان ديگر نيست . اين معنى را با تاكيدى بيشتر ، چنين بيان كرد : او كسى است كه راز پوشيده شما و كار آشكار شما را مىداند .\r\nترتيبى كه در اينجا در خصوص معانى آيه با توجه بوجوه مختلف اعراب ، ذكر شده است ، از كارهايى است كه مؤلف بزرگوار ، معتقد است پيش از او كسى انجام نداده است .\r\nبا اين بيان از لحاظ اصول دين هم شبهه‌اى متوجه آيه نيست . كسانى كه معتقدند خداوند داراى مكان است ، از اين آيه ، نميتوانند استفاده‌اى كنند . بلكه آيه در رد آنهاست .\r\n","page_name":" 12 ","page_number":12},
  {"content":"\r\n\r\n\r\n[ سوره الأنعام ( 6 ) : آيات 4 تا 6 
  ]\r\nوَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلاَّ كانُوا عَنْها مُعْرِضِينَ ( 4 ) فَقَدْ كَذَّبُوا بِالْحَقِّ لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ ( 5 ) أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ وَ أَرْسَلْنَا السَّماءَ عَلَيْهِمْ مِدْراراً وَ جَعَلْنَا الْأَنْهارَ تَجْرِي مِنْ تَحْتِهِمْ فَأَهْلَكْناهُمْ بِذُنُوبِهِمْ وَ أَنْشَأْنا مِنْ بَعْدِهِمْ قَرْناً آخَرِينَ ( 6 )\r\n« 1 »\r\n\r\nترجمه\r\nهيچ آيه‌اى از آيه‌هاى خداوند ، بر آنها نازل نشد ، جز اينكه از آن روى گردان شدند .\r\nو چون حق بسوى ايشان آمد ، دروغ شمردند . به زودى اخبار آنچه مسخره ميكرده‌اند ، به آنها مىرسد .\r\nآيا ندانسته‌اند كه پيش از آنها چه نسلهايى را هلاك كرده‌ايم كه ايشان را در زمين تمكنى داده بوديم كه به شما نداده‌ايم ؟ باران فراوان براى آنها فرستاديم و نهرها را در زير پايشان جارى كرديم . آن گاه بكيفر گناهانشان هلاكشان كرديم و از پى آنها نسلى ديگر بوجود آورديم .\r\n\r\n\r\n","description":"","footnote":"\r\n( 1 ) - آيهء 4 و 5 و 6 سورهء انعام جزء 7 سوره 6\r\n","page_name":" 13 ","page_number":13},
  {"content":"\r\n\r\n\r\nبيان آيه 4 - 5\r\n\r\nاعراب\r\n مِنْ آيَةٍ  : « من » زايده است و فايدهء آن فرا گرفتن همهء موارد و به اصطلاح استغراق جنس است . در محل رفع .  مِنْ آياتِ  : « من » براى تبعيض است .\r\n\r\nمقصود\r\nاكنون خداوند در بارهء كفارى كه در آغاز سوره ، از آنها ياد شد ، مىفرمايد :\r\n وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلَّا كانُوا عَنْها مُعْرِضِينَ  : هيچ دليل و معجزه‌اى نظير شق القمر و آيات قرآنى و . . . از جانب پروردگار ، براى آنها فرستاده نميشود ، جز اينكه از آنها اعراض كرده ، نمىپذيرند و آنها را دليل يكتايى خداوند و راستگويى پيامبر قرار نميدهند .\r\n فَقَدْ كَذَّبُوا بِالْحَقِّ لَمَّا جاءَهُمْ  : اينها قرآن و ساير امور دينى را كه از جانب پروردگار و حق است ، مورد تكذيب قرار دادند .\r\n فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ  : به زودى خبر كيفر آنچه را كه مورد استهزا قرار مىدهند ، به آنها مىرسد . يعنى متوجه عذاب آخرت خواهند شد .\r\nاستهزاء ، به معناى تحقير و كوچك شمردن چيزى است با بيانى كه موهم تعظيم باشد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبيان آيه 6\r\n\r\nلغت\r\nقرن : مردم يك عصر كه مقارن و معاصر يكديگرند . قرن را هشتاد سال و هفتاد سال دانسته‌اند . به نظر ما قرن ، مردمى هستند كه با پيامبرى يا عالمى معاصر باشند ، خواه مدت آن كم باشد يا زياد . پيامبر اسلام فرمود ،\r\n« خيركم قرنى ثم الذين يلونهم ثم الذين يلونهم ثم الذين يلونهم »\r\nيعنى : بهترين شما ، آنهايى هستند كه معاصر منند ، سپس مردمى كه بعد از آنها مىآيند ، سپس مردمى كه بعد از آنها مىآيند .\r\nتمكين : تمكن دادن به كسى براى انجام كارى خواه بوسيلهء دادن ابزار آن كار باشد ، خواه بوسيله‌اى ديگر .\r\nاقدار به معناى قدرت بخشيدن است .\r\nمدرار : صيغهء مبالغه است . يعنى بارانى كه به شدت و هميشه ببارد .\r\n\r\nاعراب\r\nكم : مفعول « اهلكنا » نه « يروا » زيرا استفهام صدارت طلب است . در حقيقت استفهام عمل « يروا » را باطل كرده است . البته بر حسب لفظ نه بر حسب معنى . در اينجا بوسيله « لكم » از خبر به خطاب ، منتقل شده و كلام را توسعه بخشيده است .\r\nيك جا  « مَكَّنَّاهُمْ »  و يك جا  « نُمَكِّنْ لَكُمْ »  فرموده و هر دو از نظر استعمالات عرب ، صحيح است .\r\n\r\nمقصود\r\nاكنون خداوند متعال آنها را به ياد سرگذشت عبرت آموز گذشتگان انداخته :\r\nمىفرمايد :\r\n أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ  :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nآيا اين كافران نميدانند كه ما بسيارى از امتها را در قرنهاى گذشته ، هلاك و نابود كرده‌ايم ، با اينكه به آنها قدرت و ثروتى بخشيده بوديم كه به شما نه بخشيديم ؟\r\nمقصود اين است كه آنها را از لحاظ غلامان و كنيزان و اموال و قدرت و و سلطنت و نفوذ و در ازاى عمر ، در گشايش و رفاه قرار داديم . شما اخبار آنها را شنيده و خانه‌ها و آثار آنها را ديده‌ايد .\r\n وَ أَرْسَلْنَا السَّماءَ عَلَيْهِمْ مِدْراراً  : ابن عباس گويد : مقصود اين است كه باران و بركات روزى را براى آنها مىفرستاديم . « سماء » در اينجا به معناى باران است .\r\n وَ جَعَلْنَا الْأَنْهارَ تَجْرِي مِنْ تَحْتِهِمْ فَأَهْلَكْناهُمْ بِذُنُوبِهِمْ  : و آبها را در رودها براى آنها جارى ساختيم : اما هيچيك از اين نعمتها و قدرتها آن را سودى نبخشيد . همين كه سركشى و قانون شكنى كردند ، آنها را هلاك كرديم .\r\n وَ أَنْشَأْنا مِنْ بَعْدِهِمْ قَرْناً آخَرِينَ  : پس از هلاك آنها مردم ديگرى را بوجود آورديم .\r\n\r\nدلالت آيه\r\nاز اين آيه ، بر مىآيد كه تفكر و تدبر و بحث كردن با منكرين قيامت لازم است . بايد به آنها فهمانيد كه : خدايى كه گذشتگان را هلاك كرده و اقوام و ملل ديگرى بعد از آنها آفريده ، قادر است كه اين جهان را فانى كند و جهان ديگرى را خلق كند و مردم را پس از مرگ ، از قبرها بيرون آورد و به حساب اعمالشان رسيدگى كند .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n[ سوره الأنعام ( 6 ) : آيات 7 تا 10 
  ]\r\nوَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلاَّ سِحْرٌ مُبِينٌ ( 7 ) وَ قالُوا لَوْ لا أُنْزِلَ عَلَيْهِ مَلَكٌ وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ ( 8 ) وَ لَوْ جَعَلْناهُ مَلَكاً لَجَعَلْناهُ رَجُلاً وَ لَلَبَسْنا عَلَيْهِمْ ما يَلْبِسُونَ ( 9 ) وَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ ( 10 )\r\n« 1 »\r\n\r\nترجمه\r\nاگر نوشته‌اى را در جزوه‌اى براى ايشان بفرستيم و آن را با دستهاى خويش لمس كنند ، كسانى كه كافر شده‌اند ، گويند : اين بجز سحرى آشكار ، نيست .\r\nگفتند : چرا فرشته‌اى بر او نازل نشد ؟ اگر فرشته‌اى نازل مىكرديم ، كار تمام مىشد و به آنها مهلت داده نميشد . اگر فرستادهء خويش را فرشته‌اى قرار ميداديم ، او را به صورت آدمى در مىآورديم و آنچه را اكنون مشتبه ميسازند ، بر آنها مشتبه ميكرديم . پيش از تو پيامبرانى مورد استهزاء قرار گرفته‌اند . آنها كه پيامبران را مسخره ميكردند به كيفر آنچه مورد استهزاء قرار ميداند ، گرفتار شدند .\r\n\r\n\r\n","description":"","footnote":"\r\n( 1 ) - آيهء 7 و 8 و 9 و 10 سورهء انعام جزء 7 سوره 6\r\n","page_name":" 17 ","page_number":17},
  {"content":"\r\n\r\n\r\nبيان آيه 7\r\n\r\nشان نزول\r\nكلبى گويد : اين آيه ، در بارهء نضر بن حرث و عبد اللَّه بن ابى اميه و نوفل بن خويلد ، نازل شده است . اينها به پيامبر اسلام ، گفتند :\r\n- ما به تو ايمان نمىآوريم . مگر اينكه كتابى از جانب خداوند همراه چهار فرشته ، بر تو نازل شود و فرشتگان شهادت دهند كه كتاب از جانب خداست و تو رسول خدايى .\r\n\r\nمقصود\r\nاكنون خداوند پرده از روى عناد و ستيزه جويى آنها برداشته ، مىفرمايد :\r\n وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلَّا سِحْرٌ مُبِينٌ  : مقصود از « قرطاس » صحيفه يا كتاب است . ابن عباس گويد : منظور كتابى است كه از آسمان به زمين آويخته شده باشد .\r\nبقدرى آنها در انكار حق ، سرسختى نشان ميدادند كه خداوند به پيامبرش فرمود : اگر وحى خود را به صورت مطالبى كه بر صفحات كتابى نقش شده است ، بر تو نازل كنيم و آنان ، اين كتاب را علاوه بر اينكه به چشم خود مىبينند ، بدست خود لمس كنند ، باز هم مىگويند : چيزى جز سحر نيست ! زيرا عناد و سرسختى و سنگدلى را به حد اعلا رسانيده‌اند .\r\n\r\nدلالت آيه\r\nعدلى مذهبان به لطف خداوند متعال ، اعتقاد دارند . اين آيه ، مويد اعتقاد آنهاست ، زيرا بيان مىكند كه خداوند چنين كتابى را بخاطر اينكه مىدانست آنها ايمان نمىآورند ، نفرستاد و اين كمال لطف خداوند است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبيان آيه 8 - 9 - 10\r\n\r\nلغت\r\nقضاء : اين كلمه ، داراى معانى مختلفى است كه جامع همهء آنها پايان دادن است در بارهء معانى آن در سورهء بقره ، آيهء  « وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ  ( 117 ) گفتگو كرده‌ايم .\r\nلبس : مشتبه ساختن و مشكل كردن چيزى ، بطورى كه فهم انسان از درك آن عاجز شود .\r\nحيق : فرا گرفتن و دامنگير شدن انسان ، نتيجهء كار زشتى كه انجام داده است .\r\n\r\nمقصود\r\nاكنون به نقل قول كافران پرداخته ، مىفرمايد :\r\n وَ قالُوا لَوْ لا أُنْزِلَ عَلَيْهِ مَلَكٌ  : گفتند : چرا بر محمد صلّى اللَّه عليه و آله ملكى نازل نشد كه او را به چشم خود مشاهده كنيم و رسالت وى را تصديق كنيم ؟\r\nسپس براى نشان دادن اينكه ستيزه‌گرى آنها باوج خود رسيده است ، مىفرمايد :\r\n وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ  : اگر طبق ميل آنها فرشته‌اى فرستاده بوديم ، ايمان نمىآوردند و حكمت و مصلحت ، ايجاب ميكرد كه ديگر به آنها مهلت ندهيم و بيدرنگ آنها را گرفتار عذاب كرده ، نابودشان كنيم . اين معنى از حسن و قتاده و سدّى است .\r\nمجاهد گويد : مقصود اين است كه فرشته‌اى به صورت اصلى مىفرستاديم ، قيامت بر پا مىشد يا اينكه آنها دچار عذاب مىشدند . سپس مىفرمايد :\r\n وَ لَوْ جَعَلْناهُ مَلَكاً لَجَعَلْناهُ رَجُلًا  : اگر ملكى را بعنوان رسالت يا بعنوان اينكه برسالت پيامبر - بنا به خواهش آنها - گواهى دهد ، مىفرستاديم ، باز هم او را به صورت آدمى در مىآورديم ، زيرا آدميان قادر نيستند كه فرشته را به صورت اصلى مشاهده كنند .\r\nمگر اينكه تجسم پيدا كند . به همين جهت است كه فرشتگان به صورت انسان بر پيامبران\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنازل مىشدند . جبرئيل به صورت دحيهء كلبى به خدمت پيامبر مىرسيد . فرشتگانى كه براى آزمايش ، بر داود نازل شدند ، به شكل دو انسان بودند و اينطور وانمود كردند كه با يكديگر اختلاف دارند و آمده‌اند كه داود در ميان آنها قضاوت كند ( ص 20 به بعد ) چند فرشته‌اى كه بر ابراهيم و لوط نازل شدند ، بعنوان مهمان بر آنها وارد شدند .\r\n وَ لَلَبَسْنا عَلَيْهِمْ ما يَلْبِسُونَ  : زجاج مىگويد : كفار مردم ساده لوح را در بارهء پيامبر دچار شك و ترديد ميكردند و ميگفتند : اين هم بشرى است مثل شما . در اينجا خداوند مىفرمايد : اگر فرشته‌اى هم به صورت آدمى فرستاده بوديم ، همانطورى كه مردم ساده لوح دچار اشتباه شده‌اند . آنها هم دچار اشتباه مىشدند . بدينترتيب آمدن فرشته ، دردى دوا نميكند و شبهه‌اى را از ميان بر نميدارد و هم چنان بر همان حال سابق خود باقى مىمانند .\r\nبرخى گفته‌اند : منظور اين است كه اگر فرشته‌اى نازل شود ، جز از راه تفكر او را نمىشناسند . از آنجا كه اينها اهل تفكر نيستند ، هم چنان بر اشتباه خود باقى مىمانند .\r\nاينكه مىگويد : ما امر را بر آنها مشتبه مىساختيم ، بخاطر اين است كه عامل اصلى خداوند است ، زيرا با نازل شدن فرشته ، از جانب خداوند ، اين اشتباه حاصل مىشود .\r\nبدنبال اين مطالب ، براى تسليت خاطر پيامبر مىفرمايد :\r\n وَ لَقَدِ اسْتُهْزِئَ بِرُسُلٍ مِنْ قَبْلِكَ  : امتهاى گذشته ، پيامبران پيشين را مورد استهزاء قرار ميدادند . تو نخستين پيامبرى نيستى كه از طرف مردم ، مورد استهزاء قرار ميگيرى . امت تو هم اولين امتى نيست كه پيامبر خود را استهزا مىكند .\r\n فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ  : آنچه پيامبران به منظور بيدار كردن مردم در بارهء نتايج گناه و آثار شوم انحراف ، گفته بودند و مورد مسخرهء ايشان قرار گرفته بود ، دامنگيرشان شد .\r\nضحاك و زجاج گويند : يعنى به كيفر استهزا ، عذاب خدا آنها را احاطه كرد . « 1 »\r\n\r\n\r\n","description":"","footnote":"\r\n( 1 ) - اگر « ما » كنايه از قرآن و شريعت باشد ، مضاف حذف شده است . يعنى :\r\n« جزاء ما كانوا به . . . » و اگر « ما » كنايه از عذاب باشد ، احتياج به تقدير مضاف نيست .\r\nيعنى : « فحاق بهم العذاب الذى كانوا . . . » .\r\n","page_name":" 20 ","page_number":20},
  {"content":"\r\n\r\n\r\n[ سوره الأنعام ( 6 ) : آيات 11 تا 13 
  ]\r\nقُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ ( 11 ) قُلْ لِمَنْ ما فِي السَّماواتِ وَ الْأَرْضِ قُلْ لِلَّهِ كَتَبَ عَلى نَفْسِهِ الرَّحْمَةَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 12 ) وَ لَهُ ما سَكَنَ فِي اللَّيْلِ وَ النَّهارِ وَ هُوَ السَّمِيعُ الْعَلِيمُ ( 13 )\r\n« 1 »\r\n\r\nترجمه\r\nبگو : در زمين گردش كنيد و به چشم ظاهر و باطن ، بنگريد كه سرنوشت تكذيب كنندگان چگونه بوده است ؟ بگو : آنچه در آسمانها و زمين است ، از كيست ؟ بگو : از خدا . او رحمت را بر خويشتن لازم كرده است . سوگند كه شما را تا روز قيامت ، مهلت ميدهد و در آن روز كه ترديدى در آن نيست ، شما را جمع مىكند . آنها كه خويشتن را بزيان افكنده‌اند ، ايمان نمىآورند . براى خداست آنچه در ظلمت شب و نور روز ، آرامش گزيند . او شنوا و داناست .\r\n\r\n\r\n","description":"","footnote":"\r\n( 1 ) - آيه 11 و 12 و 13 سوره انعام جزء 7 سوره 6\r\n","page_name":" 21 ","page_number":21},
  {"content":"\r\n\r\n\r\nبيان آيه 11 - 12 - 13\r\n\r\nاعراب\r\n الَّذِينَ خَسِرُوا أَنْفُسَهُمْ  : مبتدا و خبر آن  « فَهُمْ لا يُؤْمِنُونَ »   لَيَجْمَعَنَّكُمْ  : لام قسم . ممكن است اين جمله ، آغاز كلام و ممكن است بدل و مفسر از « الرحمه » باشد\r\n\r\nمقصود\r\nاكنون خطاب به پيامبر خود كرده ، ميفرمايد :\r\n قُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ  : نظر كردن در چيزى ، عبارت از كوشش براى فهم آن است از راه چشم و فكر و استدلال .\r\nبه پيامبر خود دستور ميدهد كه به آنها بگويد : در روى زمين گردش و سفر كنيد و با چشم ظاهر و چشم باطن ، بنگريد كه آنهايى كه حق را مسخره و تكذيب ميكردند ، به چه سرنوشتى گرفتار شدند ؟\r\nبديهى است كه اگر خود تكذيب كنندگان نابود شده بودند ، امّا ديار و آثار آنها باقى بود و نشان ميداد كه آنها چگونه گرفتار عذاب خدا شده و راه زوال پيموده‌اند .\r\nآرى آنها اگر طبق دستور قرآن كريم به جهانگردى مىپرداختند ، كمى بيدار مىشدند و دست از كفر و طغيان بر مىداشتند . سپس مىفرمايد :\r\n قُلْ لِمَنْ ما فِي السَّماواتِ وَ الْأَرْضِ  : از اين كافران سؤال كن كه آنچه در آسمانها و زمين است ، از كيست ؟ آيا خدا آنها را آفريده است يا بتها ؟ بديهى است كه مىگويند :\r\nخدا آفريده است . اگر آنها نگفتند ، تو بگو .\r\n قُلْ لِلَّهِ كَتَبَ عَلى نَفْسِهِ الرَّحْمَةَ  : بگو : مالك و خالق و صاحب اختيار همهء موجودات خداوند است كه هر گونه بخواهد ، در آنها تصرف مىكند . او بر خود واجب\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nكرده است كه بخلق خود نعمت ببخشد . و بقولى يعنى بمردم پاداش بدهد .\r\nبرخى گويند : منظور اين است كه او بر خود لازم كرده است كه مردم را مهلت دهد تا در صدد تدارك گذشته بر آمده ، از گناهان خود توبه كنند .\r\nكلبى گويد : منظور اين است كه خداوند بر خويشتن لازم كرده است كه امت محمّد را مثل امتهاى ديگر در برابر گناهان دچار عذاب نكند و آنها را بكيفر تكذيب گرفتار نسازد ، بلكه تا روز قيامت مهلت دهد .\r\n لَيَجْمَعَنَّكُمْ إِلى يَوْمِ الْقِيامَةِ  : آرى رحمت او نسبت به شما مردم اين است كه تا روز قيامت به شما مهلت مىدهد ، آن گاه شما را جمع و به اعمال شما رسيدگى مىكند . اين جمله ، همانطورى كه گفته‌ايم ، « الرحمه » را تفسير مىكند . مقصود اين است كه گنهكار از اين مهلت ، استفاده كند و نادم و تائب شود .\r\nبرخى گويند : اين جمله ، خطاب بمنكرين قيامت است . يعنى : ميان شما و روز قيامت كه منكر آن هستيد ، جمع خواهيم كرد و در آن روز تمام نسلها بيك جا مىآوريم .\r\n لا رَيْبَ فِيهِ  : روز قيامت ، همان روزى است كه : در بارهء آن ترديدى نيست .\r\nممكن است گفته شود : چگونه مشركين را از روز قيامت مىترساند ، حال آنكه آنها منكر قيامت هستند و كسى كه منكر چيزى هست ، از آن نمىترسد ؟\r\nپاسخ اين است كه : در حقيقت خداوند ميخواهد آنها را الزام كند كه قيامت حتمى است . وانگهى اين مطلب بدنبال دليل قيامت ذكر شده و صحيح است .\r\nديگر اينكه : در اينجا بطور مطلق ، از قيامت نفى شك و ترديد شده است ، در حالى كه مردم كافر در بارهء آن شك و ترديد دارند . لكن بايد توجه داشت كه حق ، حق است ، خواه كسى در باره آن ترديدى داشته باشد يا نه . از طرف ديگر ، دلايل طورى بيان شده‌اند كه جايى براى شك و ترديد باقى نميگذارند ، زيرا نعمتهاى دنيا هم براى نيكوكاران است هم براى بدكاران ، بنا بر اين بايد جاى ديگرى باشد كه ميان بدكاران و نيكوكاران فرق گذاشته شود . دليل ديگر اين است كه : تكليفات الهى پاداش لازم دارند . از آنجا كه دادن پاداش در اين جهان ممكن نيست ، زيرا پاداش بايد خالى از\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nشايبهء رنج و زحمت باشد و چنين پاداشى در اين جهان وجود ندارد و نيز پاداش نبايد توام با تكليف كه خود مشقت و زحمت لازم دارد ، باشد ، پس جهان ديگرى بايد باشد كه فقط در آنجا پاداش بىرنج و مزد بىزحمت به نيكوكاران داده شود . از همهء اين دلايل كه بگذريم ، ملاحظه مىكنيم كه در اين جهان ، ستمكاران بهر گونه ستمى دست مىيازند و هيچگونه انتقامى به نفع مظلوم از آنها گرفته نميشود . گروهى دچار بيمارى و درد و مصيبت ميشوند بدون اينكه استحقاقى داشته باشند . يا عوضى به آنها داده شود . اينها ايجاب مىكنند كه جهان ديگرى باشد كه بمردم عوض داده شود و حق مظلوم از ظالم گرفته شود .\r\n الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ  : با آنها كه كفر و عناد ، خود را بورطهء هلاك افكنده‌اند ، ايمان نمىآورند و در برابر حق تسليم نميشوند . قبلا به اين نكته اشاره كرد كه ملك آسمان‌ها و زمين ، از خداست . اكنون در بارهء موجوداتى كه در آسمانها و زمين هستند ، مىفرمايد :\r\n وَ لَهُ ما سَكَنَ فِي اللَّيْلِ وَ النَّهارِ  : آفرينش و مالكيت و سلطنت هر چه در زير پرده ظلمت شب يا در زير پردهء سفيد روز ساكن است ، به خدا تعلق دارد . در آيهء پيش فرمود :\r\nموجوداتى كه در آسمانها و زمين هستند ، به خدا تعلق دارند و در اين آيه ، ميفرمايد ، موجوداتى كه در ظلمت شب و نور روز ، ساكنند ، از خدا هستند و بدينترتيب در قلمرو بىنهايت مكان و زمان ، حكومت و قدرت خود را توسعه بخشيد . گويا مقصود اين است كه تمام اجسام و عوارض آنها به خدا تعلق دارند . مقصود از سكون ، در حقيقت ، حلول و وجود است .\r\nبرخى گفته‌اند : منظور اين است كه تمام موجوداتى كه در شب ، آرميده‌اند و تمام موجوداتى كه در روز ، بكوشش و تلاش مشغولند ، مخلوق خدا هستند . علت اينكه فقط سكون را آورده و به تحرك ، اشاره‌اى نكرده ، اين است كه بيشتر ، موجودات در حال سكون و آرامش و كمتر در تحركند . وانگهى بدنبال هر تحركى ، سكون و آرامش است . پس آيه ، به اين معنى است : براى خداست موجوداتى كه شب و روز در حال آرامش\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو تحرك هستند . لكن عرب ، با ذكر يك طرف قضيه ، از ذكر طرف ديگر خوددارى مىكند .\r\nعلاوه بر اين قسمتى كه ذكر شده ، بر قسمت محذوف دلالت مىكند . مثل :  « سَرابِيلَ - تَقِيكُمُ الْحَرَّ »  ( نحل 81 ) يعنى : جامه‌هايى كه شما را از سرما و گرما هر دو حفظ مىكند ، نه فقط از گرما .\r\nپرسش چرا از ميان تمام جنبه‌هاى عالم خلقت ، تنها به حركت و سكون اشاره كرده است ؟\r\nپاسخ علت اين است كه : حركت و سكون موجودات ، دلالت دارند بر اينكه آنها از نيستى به هستى آمده‌اند و هر چه از نيستى به هستى آمده باشد ، نيازمند خالق و صانع است .\r\nبعلاوه ، هيچ جسمى خالى از حركت و سكون نيست ؛ بنا بر اين براى حركت خود ، محتاج محرك و براى سكون خود نيازمند كسى است كه او را از حركت باز دارد و سكون بخشد ؛ زيرا نسبت جسم ، به حركت و سكون ، مساوى است و هيچكدام بدون يك علت ، عارض آن نميشود . از آنجا كه در آغاز آيه ، مطلبى را آورده بود كه نتيجهء آن اثبات صانع و آفريدگار جهان است ، در پايان آيه ، اشاره‌اى به بعضى از صفات او كرده ، ميفرمايد :\r\n وَ هُوَ السَّمِيعُ الْعَلِيمُ  : سميع يعنى شنوا . خدا همواره سميع است ، زيرا معناى آن يكى است كه اگر موجود زنده‌اى در جهان خلقت پديد آيد ، خداوند شنواى صوت اوست . عليم ، يعنى كسى كه به تدبير عالم خلقت و هر موجودى عالم باشد .\r\nدر اين آيه ، شب و روز بمنزلهء مسكن موجودات به شمار آمد ، زيرا سكون موجودات از شب و روز نيست . خداوند با همين جملهء كوتاه ، بموجودات بىشمار عالم هستى اشاره كرد و اين از فصاحت و بلاغت قرآن كريم است .\r\nشاعر عرب ، نابغه ، در شعر زير ، توانسته است بيك همچو شاهكار ادبى دست بزند :\r\n فانك كالليل الذى هو مدركى * و ان خلت ان المنتأى عنك واسع \r\nيعنى : قلمرو قدرت تو وسيع است . تو همچون ظلمت شب ، مرا فرا مىگيرى .\r\nبهر كجا فرار كنم ، از قلمرو قدرت تو خارج نميشوم .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n[ سوره الأنعام ( 6 ) : آيات 14 تا 15 
  ]\r\nقُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَ لا تَكُونَنَّ مِنَ الْمُشْرِكِينَ ( 14 ) قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 )\r\n« 1 »\r\n\r\nترجمه\r\nبگو : آيا جز خدا را ولى و صاحب اختيار خود قرار دهم ؟ خدا آفريدگار آسمانها و زمين است . اطعام مىكند و اطعام نميشود . بگو : به من دستور داده شده است كه اولين مسلم باشم و از مشركين نباشم .\r\nبگو : اگر خدا را معصيت كنم ، از عذاب روزى بزرگ مىترسم .\r\n\r\n\r\n","description":"","footnote":"\r\n( 1 ) - آيه 14 و 15 سوره انعام جزء 7 سوره 6\r\n","page_name":" 26 ","page_number":26},
  {"content":"\r\n\r\n\r\nبيان آيهء 14 - 15\r\n\r\nلغت\r\nفطرة : آفرينش موجودات و آوردن آنها از نيستى به هستى . ابن عباس گويد : من معناى « فاطر » را نفهميده بودم . تا اينكه دو نفر عربى كه بر سر چاهى اختلاف داشتند ، نزد من آمدند و يكى از آنها گفت : « انا فطرتها » يعنى : من از اول چاه را حفر كرده‌ام .\r\n\r\nاعراب\r\n غَيْرَ اللَّهِ  : مفعول دوم « اتخذ »  إِنْ عَصَيْتُ رَبِّي  : ممكن است جملهء معترضه باشد و محلى از اعراب نداشته باشد و ممكن است جملهء حاليه باشد در هر صورت ، جواب شرط محذوف است .\r\n\r\nشان نزول\r\nگفته‌اند : اهل مكه ، به پيامبر گفتند :\r\n- دين قومت را رها كردى . ميدانيم كه اين كار را از روى فقر انجام داده‌اى . ما مقدارى از اموال خود را به تو مىدهيم كه از همهء ما ثروتمندتر شوى .\r\nبه همين مناسبت ، آيه نازل شد .\r\n\r\nمقصود\r\n قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ  : به اين مشركين بگو :\r\nچگونه ممكن است از خدايى كه آسمانها و زمين را از نيستى بهستى آورده است ، دور شوم و جز او را ولى و سرور و صاحب اختيار خود قرار دهم ؟\r\nولىّ ، كسى است كه صاحب اختيار كسى باشد . مقصود اين است كه من كسى را جز خدا ولى خودم قرار نميدهم ، لكن جمله را به صورت پرسش آورده ، تا در بيان مقصود ، رساتر باشد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n وَ هُوَ يُطْعِمُ وَ لا يُطْعَمُ  : او خداى است كه موجودات را روزى ميدهد و نيازى به روزى ديگران ندارد . اما علت اينكه بجاى روزى دادن ، اطعام كردن را به كار مىبرد ، اين است كه مردم بيشتر نيازمند طعام هستند . بعلاوه ، از اين بيان ، استنباط مىشود كه خداوند شباهتى به موجودات جسمانى كه نيازمند غذا هستند ، ندارد . تنها موجودات جسمانى به غذا محتاجند .\r\nاين آيه ، استدلال محكمى است در برابر كافران . كسى كه خالق آسمانها و زمين و پديد آورندهء موجودات و مدبر و رازق و اطعام كنندهء ايشان است و همهء موجودات ، دست نياز بسوى درگاه او بر آورده‌اند ، برتر از آن است كه مانند و نظيرى داشته باشد .\r\nاو قادر ، قاهر ، غنى و حىّ است و جز او كسى سزاوار پرستش نيست .\r\n قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ  : بگو : خدا به من فرمان داده است كه نخستين كسى باشم كه در برابر فرمانش تسليم و در برابر حكمش راضى باشم . پيش از همه ، خدا را عبادت كنم و پيش از همه بعد از دوران فترت رسل به او ايمان آورم ، بنا بر اين او اولين مؤمن و مسلمان است ، زيرا بر او وحى نازل شده است .\r\nبرخى گويند : يعنى مامورم كه اولين خاضع و مؤمن و حق شناس و رها كنندهء شرك و بت پرستى باشم . چنان كه موسى گفت :  « سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ »  ( اعراف 143 : خدايا منزهى تو . بدرگاهت توبه مىكنم و من نخستين مؤمن هستم ) مقصود موسى اين بود كه من از كسانى نيستم كه ميخواستند ترا به چشم بنگرند . و چنان كه ساحران دربار فرعون گفتند :  « إِنَّا نَطْمَعُ أَنْ يَغْفِرَ لَنا رَبُّنا خَطايانا أَنْ كُنَّا أَوَّلَ الْمُؤْمِنِينَ »  ( شعراء - 51 . ) يعنى : طمع ما اين است كه خدا از خطاهاى ما در گذرد ، زيرا ما نخستين كسانى هستيم كه به سحر نبودن عصا و حق بودن آن از ميان ساحران ايمان مىآوريم .\r\n وَ لا تَكُونَنَّ مِنَ الْمُشْرِكِينَ  : نه تنها به من امر كرده است كه اولين مؤمن و مسلم باشم ، بلكه امر كرده است كه خود را از صف مشركين خارج سازم .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  : بگو من يقين دارم و مىترسم كه اگر امر خدا را ترك و او را معصيت كنم يا غير او را ولى خود قرار داده ، پرستش كنم ، در آن روز بزرگ و هولناك كه دلها را به طپش مىافكند ، يعنى روز قيامت ، گرفتار عذاب خدا شوم\r\n.\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\n[ سوره الأنعام ( 6 ) : آيات 16 تا 18 
  ]\r\nمَنْ يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ ( 16 ) وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلاَّ هُوَ وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ ( 17 ) وَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ ( 18 )\r\n« 1 »\r\n\r\nترجمه\r\nهر كس عذاب خدا در آن روز ، از او برداشته شود ، خدا او را رحم كرده و اين ، رستگارى بزرگ است .\r\nاگر از جانب خدا زيانى به تو برسد ، جز او كسى آن زيان را دور نميسازد و اگر خيرى به تو رسد . او بر هر چيزى تواناست . او مقتدر و بر سر بندگان خويش غالب است .\r\nاو حكيم و آگاه است .\r\n\r\n\r\n","description":"","footnote":"\r\n( 1 ) - آيه 16 17 و 18 سوره انعام جزء 7 سوره 6\r\n","page_name":" 30 ","page_number":30},
  {"content":"\r\n\r\n\r\nبيان آيهء 16\r\n\r\nقرائت\r\nيصرف : حمزه و كسايى و خلف و يعقوب و ابو بكر ، بفتح ياء و كسر راء و ديگران بضم ياء و فتح راء خوانده‌اند . بنا بر اول فاعل « يصرف » ضمير عايد به « ربى » است ممكن است ضمير مفعول كه عايد به عذاب است نيز حذف شده باشد . بديهى است كه « من » شرطيه است و موصوله نيست تا عايد آن حذف شده باشد . بنا بر قرائت دوم ، نايب فاعل ضمير مستتر است كه به عذاب برميگردد . در هر صورت ضمير « عنه » به « من » برميگردد .\r\n\r\nمقصود\r\n مَنْ يُصْرَفْ عَنْهُ يَوْمَئِذٍ فَقَدْ رَحِمَهُ  : آنان كه از عذاب خدا در روز قيامت ، آسوده هستند و خدا آنها را آمرزيده است ، حتماً از رحم و پاداش خدا برخوردار مىشوند . مقصود اين است كه تنها عذاب از آنها برداشته نميشود ، بلكه مورد رحمت خدا نيز قرار مىگيرند .\r\n وَ ذلِكَ الْفَوْزُ الْمُبِينُ  : رستگارى آشكار ، همين است .\r\nممكن است مقصود اين باشد ، كه تنها عذاب از كسانى برداشته مىشود كه رحمت خدا شامل حالشان شود . از پيامبر گرامى روايت شده است كه فرمود :\r\n- به خدا هيچكس با عمل خود داخل بهشت نميشود .\r\nگفتند :\r\n- يا رسول اللَّه ، حتى شما ؟ ! دست را بر سر گذاشت و با صداى بلند فرمود .\r\n- حتى مرا هم در درياى رحمت و فضل خود فرو خواهد برد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nبيان آيهء 17 - 18\r\n\r\nمقصود\r\nاكنون اين مطلب را بيان مىكند كه تنها خداوند مالك سود و زيان است .\r\nمىفرمايد :\r\n وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ  : اگر خداوند ترا دچار فقر يا بيمارى يا گرفتارى ديگرى كند ، هيچكس جز خودش قادر نيست كه ترا نجات دهد و آسوده كند .\r\n وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ  : و اگر از جانب خداوند روزى فراوان و تندرستى و ديگر امور پسنديدهء دنيا ، نصيب تو شود ، او بر همه چيز قادر است و سود و زيان مردم بدست اوست . هيچكس قادر نيست كه جلو سود و زيانهايى كه خدا بمردم مىرساند ، بگيرد .\r\nپرسش مس كردن ، خاصيت اجسام است ، اما خدا جسم نيست كه كسى را مس كند . چرا مىگويد :  « إِنْ يَمْسَسْكَ اللَّهُ . . . »  ؟\r\nپاسخ مقصود اين نيست كه خدا كسى را مس مىكند ، بلكه مقصود اين است كه سود و زيان از جانب خداوند بر مردم نازل ميشوند و آنها را مس ميكنند . در حقيقت ، سود و زيان مردم را مس ميكنند نه خدا .\r\nكلمه‌هاى « ضرّ » و « خير » دو اسم جامع هستند كه شامل هر سود و زيانى ميشوند .\r\n وَ هُوَ الْقاهِرُ فَوْقَ عِبادِهِ  : او بر بندگان خويش غالب است . همهء بندگان در زير نفوذ قدرت او قرار دارند و هيچكس از قلمرو قدرت او خارج نيست . نظير آن\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n « يَدُ اللَّهِ فَوْقَ أَيْدِيهِمْ »  است ( فتح 10 ) مقصود اين است كه خدا از همه قويتر است .\r\n وَ هُوَ الْحَكِيمُ الْخَبِيرُ  : خداوند در عين اينكه قادر و قاهر است ، حكيم و آگاه است و هيچ كارى را بدون مصلحت ، انجام نميدهد .\r\n« قاهر » يا صفت فعل است يا صفت ذات . بنا بر تفسيرى كه ما كرديم و قاهر را به معناى قادر بودن ذات حق دانستيم ، صفت ذات است ، اما برخى هم صفت فعل دانسته‌اند .\r\nگويند : خداوند هنگامى قاهر است كه ديگرى را مقهور و مغلوب خود قرار دهد . بنا بر اين معنى ، قاهر صفت هميشگى حق نيست .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\n[ سوره الأنعام ( 6 ) : آيات 19 تا 20 
  ]\r\nقُلْ أَيُّ شَيْءٍ أَكْبَرُ شَهادَةً قُلِ اللَّهُ شَهِيدٌ بَيْنِي وَ بَيْنَكُمْ وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى قُلْ لا أَشْهَدُ قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ ( 19 ) الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 20 )\r\n« 1 »\r\n\r\nترجمه\r\nبگو : چه چيزى براى شهادت بزرگتر است ؟ بگو : خدا ميان من و شما گواه است . اين قرآن به من وحى شده است تا شما و هر كس كه قرآن به او برسد ، بترسانم .\r\nآيا شما شهادت مىدهيد كه با خدا خدايان ديگرى است ؟ بگو : من گواهى نميدهم .\r\nبگو : فقط او خداى يكتاست و من از آنچه شريك قرار ميدهيد ، بيزارم .\r\nآنان كه كتاب بر آنها نازل كرده‌ايم ، پيامبر را چنان مىشناسند كه پسران خود .\r\nآنان كه خويشتن را بزيان افكنده‌اند ، ايمان نمىآورند .\r\n\r\n\r\n","description":"","footnote":"\r\n( 1 ) - سورهء انعام آيهء 19 و 20 جزء 7 سورهء 6\r\n","page_name":" 34 ","page_number":34},
  {"content":"\r\n\r\n\r\nبيان آيه 19 - 20\r\n\r\nاعراب\r\nشهادة : تميز  وَ مَنْ بَلَغَ  : در محل نصب به انذار . عائد موصول حذف شده است .\r\n الَّذِينَ آتَيْناهُمُ الْكِتابَ  : مبتدا . خبر آن « يعرفونه »  الَّذِينَ خَسِرُوا  : صفت  « الَّذِينَ آتَيْناهُمُ »  يا مبتدا\r\n\r\nشان نزول\r\nكلبى گويد : اهل مكه ، خدمت پيامبر آمده ، عرض كردند :\r\n- آيا خدا پيامبرى جز تو سراغ نداشت كه بفرستد ؟ هيچكس ترا تصديق نميكند .\r\nاز يهوديان پرسيده‌ايم ، آنها هم در كتابهاى خود بنام تو بر نخورده‌اند . اكنون شاهدى بياور كه برسالت تو شهادت دهد .\r\nاز اينرو آيه نازل شد .\r\n\r\nمقصود\r\n قُلْ أَيُّ شَيْءٍ أَكْبَرُ شَهادَةً  : به اين كفار بگو : چه چيز در نظر شما براى شهادت به رسالت من مهمتر است تا همان را بياورم و گواه صدق گفتار خويش قرار دهم ؟ ممكن است بگويند : خدا از همه چيز و همه كس مهمتر است . اگر اينطور گفتند ، چه بهتر ؟ ! و اگر نگفتند ، تو بگو .\r\n قُلِ اللَّهُ شَهِيدٌ بَيْنِي وَ بَيْنَكُمْ  : بگو : خداوند ميان من و شما گواه است و به رسالت و نبوت من گواهى ميدهد . و بقولى : يعنى خدا شاهد است كه من تبليغ رسالت مىكنم و شما تكذيبم مىكنيد .\r\n وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  : خدا اين قرآن را بعنوان\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدليل يا گواه راستگويى من ، بر من نازل كرده است تا شما و هر كس كه تا روز قيامت قرآن به او برسد ، از عذاب خداوند بترسانم .\r\nحسن در تفسير خود از پيامبر روايت كرده است كه : هر كس كه صداى دعوت من به يگانه پرستى به او برسد ، مصداق اين آيه است و بر او اتمام حجت شده است .\r\nمحمد بن كعب گويد : هر كس كه قرآن به او برسد ، گويى پيامبر اسلام را ديده و سخن او را شنيده است .\r\nمجاهد گويد : قرآن بهر جا بيايد ، دعوت كننده و ترساننده است . وى همين آيه را مىخواند .\r\nدر تفسير عياشى است كه امام باقر عليه السلام و امام صادق عليه السلام ميفرمودند :\r\nمعناى  « مَنْ بَلَغَ »  اين است كه هر كس ، امامى از آل محمد ( ص ) ببيند كه مردم را بوسيلهء قرآن مىترساند ، مثل اين است كه خود پيغمبر را ديده است . بنا بر اين بيان  « مَنْ بَلَغَ »  در محل رفع و عطف بر ضمير مستتر در « انذر » است .\r\n\r\nدلالت آيه\r\nاز اين آيه ، برمىآيد كه خدا را مىتوان « شيء » ناميد ، زيرا در جواب  « قُلْ أَيُّ شَيْءٍ أَكْبَرُ شَهادَةً »  مىفرمايد  « قُلِ اللَّهُ »  شيء چيزى است كه بتوان به آن علم پيدا كرد و از آن خبر داد ، بنا بر اين خداوند « شيء » است اما نه مثل اشياء ديگر . او با موجودات جهان - اعم از موجودات جوهرى و عرضى - تفاوت دارد و اشتراك اسمى موجب مشابهت و برابرى او با موجودات ديگر نميشود .\r\nاز جملهء  « مَنْ بَلَغَ »  استفاده مىشود كه پيامبر ، خاتم انبيا و مبعوث بهمهء جهانيان در همهء اعصار است .\r\nدر آيهء بعد ، براى توبيخ آنها مىفرمايد  أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى  : اين جمله ، به صورت استفهام و پرسش است : اما معناى آن انكار و ردّ است . يعنى : شما چگونه شهادت مىدهيد كه با خداوند ، خدايان ديگرى است ، با اينكه بطلان اين مطلب ، مسلم است و دلايل روشنى در\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nدست است كه خدا يكى است ؟ « 1 » اكنون به پيامبر خود ميفرمايد :\r\n قُلْ لا أَشْهَدُ  : بگو : من چنين شهادتى نمىدهم . اگر چه شما بدون هيچگونه دليلى شهادت مىدهيد و بزعم خود براى خدا اثبات شريك مىكنيد .\r\nشاهد به كسى مىگويند كه براى اثبات دعواى مدعى گواهى مىدهد .\r\n قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ  : به كسانى كه شهادت مىدهند كه خدايان ديگرى با خدا هستند ، بگو : خداوند ، معبود يكتا و يگانه است .\r\nمن از بتهاى شما و از بت پرستيهاى شما بيزارم .\r\nعلما مىگويند : مستحبّ است كسى كه مسلمان مىشود ، شهادتين را بر زبان آورد و از هر دينى بجز اسلام تبرى جويد .\r\nاكنون اين نكته را بيان مىكند كه كفار بر دو دسته‌اند : جاهل و معاند .\r\nمىفرمايد :\r\n الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ  : اين جمله را در سورهء بقره ، تفسير كرده‌ايم .\r\n الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ  : آنان كه خود را بزيان افكنده‌اند ، ايمان نمىآورند . اگر « الذين » صفت براى « الذين » اول باشد ، منظور اهل كتاب است كه با اينكه وى را همچون فرزندان خود مىشناسند ، دچار زيانكارى شده ، به او ايمان نمىآورند . اما اگر ارتباطى به سابق نداشته باشد ، شامل همهء كفار مىشود .\r\nابو حمزهء ثمالى گويد : وقتى كه پيامبر گرامى اسلام وارد مدينه شد ، عمر به عبد اللَّه بن سلام گفت : خداوند در قرآن كريم فرموده است كه : اهل كتاب ، پيامبر را همچون فرزندان خود مىشناسند . آيا اين مطلب صحيح است ؟\r\nعبد اللَّه بن سلام گفت : ما پيامبر را با همان اوصافى كه خداوند بيان كرده\r\n\r\n\r\n","description":"","footnote":"\r\n( 1 ) - از آنجا كه « آلهه » جمع است و حكم مؤنث را دارد ، صفت آن را « اخرى » مؤنث آورده است . مثل  « وَ لِلَّهِ الْأَسْماءُ الْحُسْنى »  و  « فَما بالُ الْقُرُونِ الْأُولى »  .\r\n","page_name":" 37 ","page_number":37},
  {"content":"\r\n\r\nاست ، در ميان شما مىشناسيم . همانطورى كه فرزندان خود را مىشناسيم . به خدا قسم ، من محمد ( ص ) را از پسرم بهتر مىشناسم .\r\nعمر گفت : چطور ؟\r\nپاسخ داد : محمد را با اوصافى كه خداوند برايش شمرده است ، مىشناسم و اطمينان پيدا مىكنم . اما در بارهء پسرم اطمينان ندارم . شايد مادرش خطايى كرده باشد .\r\nعمر گفت : توفيق يافتى و راست گفتى و بصواب رفتى .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n[ سوره الأنعام ( 6 ) : آيات 21 تا 24 
  ]\r\nوَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الظَّالِمُونَ ( 21 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ ( 22 ) ثُمَّ لَمْ تَكُنْ فِتْنَتُهُمْ إِلاَّ أَنْ قالُوا وَ اللَّهِ رَبِّنا ما كُنَّا مُشْرِكِينَ ( 23 ) انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ ( 24 )\r\n« 1 »\r\n\r\nترجمه\r\nظالم‌تر از كسى نسبت دروغ به خدا مىدهد و آيات خدا را تكذيب مىكند ، كيست ؟ ستمكاران رستگار نميشوند .\r\nروزى كه همهء آنها را محشور مىكنيم . سپس به آنهايى كه براى خدا شريك قرار داده‌اند ، گوييم كجايند شريكان شما كه مىپنداشتند شريك خدا هستند ؟\r\nآن گاه پاسخ آنها جز اين نباشد كه گويند : قسم به خدا ، پروردگارمان ، كه ما مشرك نبوده‌ايم .\r\nبنگر كه چگونه به خود دروغ بستند و دروغى كه ساخته بودند ، گم مىشود و براى آنها سودى ندارد .\r\n\r\n\r\n","description":"","footnote":"\r\n( 1 ) - آيهء 21 و 22 و 23 و 24 سورهء انعام جزء 7 سوره 6\r\n","page_name":" 39 ","page_number":39},
  {"content":"\r\n\r\n\r\nبيان آيه 21 - 22\r\n\r\nقرائت\r\nنحشرهم : يعقوب اين كلمه را به ياء و ديگران به نون خوانده‌اند . قرائت ياء بنا بر اين است كه ضمير آن به « اللَّه » برگردد و قرائت نون بنا بر اين است كه كلامى مستقل باشد .\r\n\r\nاعراب\r\n وَ يَوْمَ نَحْشُرُهُمْ  : يعنى « اذكر يوم . . . »  الَّذِينَ كُنْتُمْ تَزْعُمُونَ  : عائد موصول حذف شده است . همچنين دو مفعول « تزعمون » يعنى « تزعمونهم شركاء »\r\n\r\nمقصود\r\nاكنون خداوند متعال ، در مقام توبيخ آنها بر آمده ، ميفرمايد :\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ  : اين استفهام به معناى انكار است . ابن عباس گويد : يعنى هيچكس ستمكارتر از كسى كه به خدا نسبت دروغ داده :\r\nخدايان ديگرى را شريكش قرار ميدهد يا قرآن و پيامبر و معجزاتش را تكذيب مىكند ، نيست .\r\n إِنَّهُ لا يُفْلِحُ الظَّالِمُونَ  : مردم ستمكار ، يعنى كسانى كه به نبوت حضرت محمد ( ص ) كافرند و آيات خدا را تكذيب و انكار مىكنند ، برحمت و ثواب و رضوان خدا و نجات از آتش رستگار نمىشوند .\r\n وَ يَوْمَ نَحْشُرُهُمْ جَمِيعاً  : روزى بيايد كه همهء آنها را از قبرها محشور و وارد محل حساب كنيم .\r\n ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ  : آن گاه به آنها\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكه براى ما شريكانى قرار داده‌اند ، خواهيم گفت : كجايند آنان كه گمان مىكردند شريك ما هستند ؟\r\nدر وجه اين سؤال ، اختلاف شده است .\r\nبرخى گويند : روز قيامت ، مشركين مىبينند خداوند از گناه اهل توحيد در مى - گذرد . به يكديگر مىگويند : هر گاه از شما سؤال كردند ، بگوييد : ما يكتا پرست بوده‌ايم .\r\nهنگامى كه خداوند آنها را جمع مىكند ، به آنها مىگويد : شركاء كجا هستند ؟ تا بدانند كه خداوند علم دارد كه آنها مشرك بوده‌اند و كتمان كردن براى آنها سودى ندارد .\r\nبيشتر مفسران گويند : مشركين گمان مىكنند كه بتها پيش خدا آنها را شفاعت خواهند كرد . روز قيامت به آنها گفته مىشود : كجايند آنان كه شريك خدا مىپنداشتيد و گمان ميكرديد كه شفيع شما خواهند شد ؟ بدينترتيب آنها را توبيخ كرده ، سركوفت مىدهند .\r\nاينكه مىگويد : شركاى ايشان ، بخاطر اين است كه آنان بتها را براى خاطر خودشان شريك خدا مىپنداشتند . زعم به معناى دروغ است . ابن عباس گويد : هر زعمى در كتاب خدا به معناى دروغ است . اين آيه ، دليل است بر ردّ جبريان و اثبات معاد و زنده شدن تمام مردم .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nبيان آيه 23 - 24\r\n\r\nقرائت\r\nلم تكن فتنتهم : اهل مدينه و ابو عمرو و ابو بكر از عاصم و خلف « لم تكن » را به تاء « فتنتهم » را به نصب و ابن كثير و ابن عامر و حفص از عاصم به رفع خوانده‌اند .\r\nحمزه و كسايى و يعقوب « لم يكن » را به ياء « فتنتهم » را به نصب خوانده‌اند . بنا بر اينكه « فتنتهم » به نصب خوانده شود ، فاعل « لم تكن » قول است كه چون مقصود از آن فتنه است ، مؤنث آورده شده ، چنان كه اگر فعل به ياء هم خوانده شود ، فاعل آن قول است . قرائت متن به اين اعتبار است كه « فتنتهم » فاعل است .\r\nربنا : حمزه و كسايى و خلف به نصب و ديگران به جر خوانده‌اند . وجه نصب اين است كه بتقدير « يا ربّنا » و وجه جر اين است كه صفت باشد .\r\n\r\nلغت\r\nفتنه : آزمايش . « فتن الرجل بالمرأة » يعنى آن مرد شيفتهء آن زن شد . شاعر گويد :\r\n لئن فتنتنى لهى بالامس افتنت * عقيلا فامسى قد قلى كل مسلم \r\nيعنى : اگر دنيا مرا آزمود و شيفتهء خود كرد ، ديروز هم عقيل را چنان شيفتهء خود كرد كه هر مسلمانى را بخشم در آورد .\r\n\r\nاعراب\r\nكيف : مفعول « كذبوا »\r\n\r\nمقصود\r\nاكنون خداوند بنقل پاسخ آنها پرداخته ، مىفرمايد :\r\n ثُمَّ لَمْ تَكُنْ فِتْنَتُهُمْ إِلَّا أَنْ قالُوا وَ اللَّهِ رَبِّنا ما كُنَّا مُشْرِكِينَ  : در بارهء معناى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nفتنه ، اختلاف است :\r\n1 - يعنى : پاسخ آنها اين است كه مىگويند : به خدا ما مشرك نبوديم ، زيرا وقتى كه از آنها سؤال ميكنند كه : شركا كجا هستند ؟ در حقيقت آنها را امتحان ميكنند .\r\nپاسخ اين امتحان چيزى جز اين نيست كه بگويند : به خدا ما مشرك نبوديم .\r\n2 - يعنى : عذر آنها اين است كه بگويند ما مشرك نبوديم . اين معنى از ابن عباس و قتاده و مروى از امام صادق ( ع ) است .\r\n3 - زجاج گويد : اين آيه داراى معناى لطيفى است كه كسانى مىفهمند كه به رموز كلام آشنا باشند . خداوند متعال ، در اين آيات ، گفتگوهايى كه ميان پيامبر و مشركين ردّ و بدل شده بود و شيفتگى و دلبستگى ايشان را نسبت بشرك بيان كرد . بديهى است كه اين شيفتگى و دلبستگى سرانجام خوشى ندارد و عاقبت كار ، آنها به خود مىآيند و به بيهودگى رفتار خود و بىارزشى بتها پى مىبرند و از آنها تبرى ميجويند . خيلى عادى است كه هر گاه انسانى شخص گمراهى را دوست بدارد ، همين كه آن شخص دچار هلاكت و بدبختى شد ، از او نفرت پيدا مىكند . آن گاه به او مىگويند كه دوستى تو نسبت به آن شخص ، بخاطر اين بود كه شيفته و دلبستهء او شده بودى . پس فتنه در اينجا به معناى شرك و شيفتگى به بتهاست . مؤيد اين مطلب روايت عطا از ابن عباس است كه :\r\nمقصود از فتنهء آنها ، شرك آنها در دنياست . بازگشت اين معنى به حذف مضاف است .\r\nيعنى : عاقبت فتنهء آنها ( عاقبة فتنتهم ) جز اين نيست كه بگويند . . . .\r\nپرسش چگونه ممكن است در آنجا دروغ بگويند و قسم دروغ بخورند ، با اينكه آنجا دار تكليف نيست ؟ مردم بخاطر مشاهدهء حقايق و بر طرف شدن شك و ترديد و معرفت آنها نسبت به خدا ، ناگزيرند دست از كارهاى زشت بردارند .\r\nپاسخ معناى گفتار آنها اين است كه : ما بر حسب اعتقاد خودمان در دنيا مشرك نبوده‌ايم .\r\nچه مشركين در دنيا معتقدند كه راه صواب مىپيمايند . از همين جهت است كه در آخرت\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبر اين اعتقاد خود سوگند ياد ميكنند و خود را راستگو ميدانند .\r\nبرخى گويد : علت اينكه سوگند ميخورند ، اين است كه بر اثر ترس از قيامت ، عقل خود را از كف داده‌اند ، اما همين كه عقلشان بجا آمد ، زبان به اقرار و اعتراف مىگشايند .\r\nممكن است با مشاهدهء اهوال قيامت ، چنان مدهوش شده باشند كه شرك خود را در دنيا فراموش كرده باشند .\r\n انْظُرْ كَيْفَ كَذَبُوا عَلى أَنْفُسِهِمْ  : ببين اينها چگونه بر خويشتن دروغ مىبندند و سوگند دروغ ياد مىكنند .\r\nاين استفهام ، براى اظهار تعجب و شگفتى است . منظور اين نيست كه پيامبر به صحنه قيامت نگاه كند ، زيرا آخرت هنوز فرا نرسيده و قابل ديدن نيست . منظور اين است كه پيامبر در بارهء اين گفتار دقت كند .\r\nدر اينجا خداوند آنها را دروغگو معرفى مىكند ، در حالى كه آنها بعقيدهء خودشان راستگو هستند . علت اين است كه دروغ عبارت از خلاف واقع گفتن است . خواه گوينده ، علم داشته باشد كه خلاف واقع مىگويد يا نه . آنها مىگويند : ما مشرك نبوده‌ايم . در حالى كه مشرك بوده‌اند . پس دروغگو هستند .\r\nجبائى گويد : يعنى ببين آنها چگونه در دنيا به خود دروغ مىبندند و با اينكه حقيقتاً مشرك هستند ، معتقدند كه بر حقند .\r\n وَ ضَلَّ عَنْهُمْ ما كانُوا يَفْتَرُونَ  : آنها بدروغ مىگفتند : بتها پيش خدا شفاعت ما مىكنند . روز قيامت بتها را نمىبينند و از آنها نفعى نمىبرند . برخى گويند : اين جمله اختصاصى به بتها ندارد . اصولا هر چه را كه انسان به غير از خداوند پرستش كند ، در روز قيامت گمش مىكند و نفعى از او نمىبرد .\r\n\r\nيك بحث كلامى\r\nعدلى مذهبان اختلاف كرده‌اند كه آيا مردم در آخرت ، ممكن است دروغ بگويند .\r\nبنا بر آنچه ما گفتيم ، صحيح اين است كه ممكن نيست . برخى گويند ممكن است بر اثر\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nترس و وحشت ، دروغ بگويند ، اما همين كه بهشتيان وارد بهشت و دوزخيان وارد دوزخ شدند ، ديگر ممكن نيست كسى دروغ بگويد يا كار زشتى كند . بلكه ناچارند زشتىها را ترك كنند . اين قول از ابى بكر بن اخشيد است . برخى از متكلمين مىگويند :\r\nدر همه حال ممكن است دروغ بگويند يا كار زشت كنند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n[ سوره الأنعام ( 6 ) : آيات 25 تا 26 
  ]\r\nوَ مِنْهُمْ مَنْ يَسْتَمِعُ إِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِنْ يَرَوْا كُلَّ آيَةٍ لا يُؤْمِنُوا بِها حَتَّى إِذا جاؤُكَ يُجادِلُونَكَ يَقُولُ الَّذِينَ كَفَرُوا إِنْ هذا إِلاَّ أَساطِيرُ الْأَوَّلِينَ ( 25 ) وَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلاَّ أَنْفُسَهُمْ وَ ما يَشْعُرُونَ ( 26 )\r\n« 1 »\r\n\r\nترجمه\r\nبرخى از آنها به تو گوش مىدهند . ما بر دلهاى ايشان پوشش و در گوشهاى ايشان سنگينى افكنده‌ايم كه نفهمند . آنها هر آيه‌اى ببينند ، ايمان نمىآورند . حتى هنگامى كه نزد تو مىآيند ، با تو بجدال پرداخته ، كافران گويند : اين نيست مگر احاديث عجيب و غريب گذشتگان .\r\nآنها مردم را از وى نهى مىكند . و از وى دور ميشوند و جز خويشتن را هلاك نميكنند و نميدانند .\r\n\r\n\r\n","description":"","footnote":"\r\n( 1 ) - آيه 25 و 26 سوره انعام جزء 7 سوره 6\r\n","page_name":" 46 ","page_number":46},
  {"content":"\r\n\r\n\r\nبيان آيهء 25\r\n\r\nلغت\r\nاكنّه : پوشش‌ها . جمع « كنان » وقر : سنگينى گوش . شاعر گويد :\r\n و كلام سيئ قد وقرت * اذنى منه و ما بى من صمم \r\nيعنى : سخن زشتى كه گوش من از آن سنگين شد ، در حالى كه من دچار كرى نيستم .\r\nاساطير : جمع « اسطوره » و « اسطاره » اين كلمه از « سطر كتاب » يعنى نوشتن كتاب گرفته شده است . مقصود از « اساطير الاولين » نوشته‌هاى عجيب و غريب پيشينيان است . جمع « سطر » به « اسطار » بسته مىشود و « اسطار » به « اساطير » بنا بر اين ممكن است « اساطير » جمع جمع باشد . شاعر گويد :\r\n انى و اسطار سطرن سطرا * لقائل يا نصر نصرا نصرا \r\nيعنى : قسم به سطرهايى كه نوشته شده‌اند ، من مىگويم : اى نصر ، يارى كن .\r\nجدال : خصومت\r\n\r\nاعراب\r\n أَنْ يَفْقَهُوهُ  : مفعول له . يعنى « كراهة ان . . . »  يُجادِلُونَكَ  : حال\r\n\r\nشان نزول\r\nگفته‌اند : گروهى از مشركين مكه ، كه نضر بن حارث و ابو سفيان و وليد بن مغيره و عتبة بن ربيعه و برادرش شيبه و . . . از آنها بودند ، در مجلس پيامبر كه مشغول قرائت قرآن بود ، نشستند و به نضر گفتند : محمد چه ميخواند ؟ گفت : داستانهاى عجيب و غريب\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nگذشتگان . نظير آنچه كه من در بارهء گذشتگان براى شما نقل ميكردم .\r\nاين آيه به همين مناسبت نازل شد .\r\n\r\nمقصود\r\nاكنون خداوند در بارهء حال آنها در موقع استماع قرآن مىفرمايد :\r\n وَ مِنْهُمْ مَنْ يَسْتَمِعُ إِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً  : گروهى از كفار كه سابقاً در بارهء آنها سخن گفتيم و بقول مجاهد ، يعنى قريش به كلام تو گوش ميكنند . اما بر دلهاى آنها پرده‌اى افكنده‌ايم و در گوش‌هاى آنها سنگينى قرار داده‌ايم ، تا سخن ترا نفهمند .\r\nابو عاصم عامرى گويد : بهترين اقوال در اينباره اين است كه روايت شده ، كه پيامبر اسلام ، شبها نماز را بلند ميخواند و در ضمن نماز قرائت قرآن ميكرد ، باميد اينكه كسى گوش كند و دربارهء معناى آن بينديشد و ايمان آورد . مشركين وقتى كه صداى او را مىشنيدند ، بآزارش پرداخته ، او را از بلند خواندن قرآن منع ميكردند .\r\nخداوند متعال آنها را خواب ميكرد و بر دلهاى ايشان پوششى مىافكند كه از هدف خويش باز ايستند و نتوانند پيامبر را اذيت و منع كنند . اين كار را خداوند هنگامى ميكرد كه آنها دلايل پيامبر را شنيده بودند و بر آنها اتمام حجت شده بود و ديگر مسلم شده بود كه ايمان نخواهند آورد . پس القاى خواب بر آنها ، تشبيه شده است به افكندن پرده بر دلها و سنگينى در گوشها . زيرا هر دو از نظر خاصيت عدم تدبر و دقت ، يكى هستند . به همين معنى است آيهء :  « وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً »  ( اسراء 45 : هنگامى كه قرآن ميخوانى ميان تو و آنها كه به آخرت ايمان ندارند ، پرده‌اى قرار ميدهيم ) يك احتمال هم اين است كه خداوند جلو فهم آنها را ميگيرد و آنها را از فهم باز ميدارد ، بخاطر كفرشان . يعنى كيفر كفر آنها را اينطور ميدهد كه موانعى در راه فهم و شنوايى آنها ايجاد كند .\r\nاحتمال سوم اين است كه : كفرى كه در دلهاى ايشان است ، بطور تشبيه و مجاز ،\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nپوشش دل و اعراض و روى گردانى آنها از فهم قرآن را بطور مجاز ، سنگينى گوش ناميده است ، زيرا با وجود كفر و اعراض ممكن نيست ، ايمان حاصل شود ، چنان كه با وجود پرده بر دل و سنگينى در گوش ، ممكن نيست انسان چيزى بفهمد و ايمان بياورد . اما علت اينكه : عامل سنگينى گوش و پرده افكنى بر دلها را خودش معرفى كرده ، اين است كه : اين تشبيه را خود خداوند به كار برده است . يعنى : ما كفر و اعراض ايشان را با پردهء دل و سنگينى گوش ، همانند دانستيم . چنان كه هر گاه انسان كسى را ستايش كند و فضايل و مناقبى به او نسبت دهد ، مىگويد : من او را فاضل و بزرگوار قرار دادم و هر گاه براى او معايب و گناهانى بشمارد ، مىگويد : من او را فاسق كردم . در حالى كه گوينده فقط اوصاف آنها را بيان كرده ، نه اينكه تاثيرى در فضل و فسق آنها داشته است .\r\nنمونهء ديگر اينكه مىگويند : قاضى فلان كس را عادل ساخت . يعنى حكم به عدالت او كرد و حال او را آشكار ساخت . شاعر گويد :\r\n جعلتنى باخلا كلا و رب منى * انى لأسمح كفا منك فى اللزب \r\nيعنى : تو مرا بخيل شمردى . سوگند به خداى منى ، چنين نيست ، من در روزگار قحطى از تو دست بازترم .\r\n وَ إِنْ يَرَوْا كُلَّ آيَةٍ لا يُؤْمِنُوا بِها  : ابن عباس گويد : يعنى اگر هر چيز عبرت - آموزى بنگرند ، ايمان نمىآورند . برخى گويند : يعنى اگر معجزه‌اى هم ببينند كه دليل نبوت تو باشد ، ايمان نخواهند آورد . بخاطر اينكه عناد دارند .\r\nاگر آيه را بر معناى ظاهرش حمل كنيم ، صحيح نيست ، زيرا كسى كه نميتواند بفهمد و بشنود ، در بارهء او نميگويند : عناد دارد و حتى اگر معجزه يا چيز عبرت آموزى هم بنگرد ، ايمان نمىآورد . چنين كسى را نميتوان غافل معرفى كرد و تكذيب آيات را بر او عيب دانست ، زيرا او ممنوع از فهم است .\r\nاما حل اشكال اين است كه : خداوند در وصف بعضى از كفار ميفرمايد :\r\n « وَ إِذا تُتْلى عَلَيْهِ آياتُنا وَلَّى مُسْتَكْبِراً كَأَنْ لَمْ يَسْمَعْها »  ( لقمان 7 : هر گاه آيات ما برايش خوانده شود ، طورى روى گردان مىشود كه گويى نشنيده است ) و اگر در گوش\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nآنها طورى سنگينى بود كه نمىشنيدند ، چه معنى داشت كه بدنبال آن بگويد :  « كَأَنَّ فِي أُذُنَيْهِ وَقْراً »  ( گويا در گوشهايش سنگينى است ) و چه معنى داشت كه او را مورد نكوهش قرار دهد ، زيرا او قوهء شنوايى ندارد و كسى كه اين قوه را ندارد ، بر ترك شنوايى نكوهش نميشود ؟ ( پس منظور اين است كه با اينكه ميشنوند ، همانند كرها هستند و مطلب را درك نميكنند ) .\r\n حَتَّى إِذا جاءُوكَ يُجادِلُونَكَ يَقُولُ الَّذِينَ كَفَرُوا إِنْ هذا إِلَّا أَساطِيرُ الْأَوَّلِينَ  اينان هنگامى كه روزها نزد تو مىآيند ، براى كسب فضيلت و ارشاد نمىآيند ، بلكه ميخواهند با تو مجادله كنند و سخن ترا مردود و باطل شمارند و دلايل توحيد و نبوت ، براى آنها سودى ندارد . كافران مىگويند : اين قرآن سخن خدا نيست . داستانهايى از گذشتگان است كه نوشته‌اند و بيادگار گذاشته‌اند .\r\nبرخى گويند : منظور از  « أَساطِيرُ الْأَوَّلِينَ »  مطالب پوچ و مهملى از قبيل داستان « رستم و اسفنديار » است كه در شاهنامه‌ها و « خدا نيامك » ها بوسيلهء يك مشت مهمل گو و دروغ پرداز ، براى نسلهاى تيره بخت بيادگار مانده و هيچ نفعى براى آنها ندارد .\r\nبرخى گويند : جدال آنها همين بود كه قرآن را از سنخ مطالب اساطيرى معرفى مىكردند . نظير جدال ديگر آنها كه : چرا آنچه خودتان مىكشيد ، ميخوريد ، اما آنچه خدا كشته است ، نميخوريد ؟ !\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nبيان آيه 26\r\n\r\nلغت\r\nنأى : دورى . « ينئون عنه » يعنى از آن دور ميشوند .\r\n\r\nمقصود\r\n وَ هُمْ يَنْهَوْنَ عَنْهُ وَ يَنْأَوْنَ عَنْهُ  : ابن عباس و محمد بن حنفيه و حسن و سدّى گويند : يعنى كافران مردم را از پيروى پيامبر نهى ميكنند و خود از او دور ميشوند و فرار ميكنند . قتاده و مجاهد گويند : يعنى مردم را از شنيدن قرآن منع مىكنند تا در دلشان اثر نكند و خود از استماع قرآن دور ميشوند .\r\nبرخى گويند : اين آيه در بارهء ابو طالب ، پدر گرامى على عليه السلام است . يعنى مردم را از آزار پيامبر منع و خود از او پيروى نميكنند . لكن اين مطلب صحيح نيست ، زيرا اين آيه ، دنبالهء آياتى است كه همه در نكوهش كفار هستند . به اجماع اهل بيت عليهم السلام ابو طالب داراى ايمان بوده است و اجماع و اتفاق ايشان براى ما حجت است ، زيرا آنها يكى از دو « ثقل » هستند كه پيامبر خدا امر به تمسك به آنها كرده و گفته است : « اگر به آنها تمسك جوييد ، هرگز گمراه نميشويد » طبرى مىنويسد : رؤساى قريش ، وقتى احساس كردند كه ابو طالب ، سرسختانه از پيامبر دفاع مىكند ، نزد او رفتند و گفتند ، اينك عمارة بن وليد كه از جوانان قريش و صاحب جمال وجود و شهامت است به تو واگذار مىكنيم تا تو هم برادر زاده‌ات را كه باعث تفرقهء ما شده و ما را بيخرد ميخواند ، بما واگذار كنى و او را بكشيم .\r\nابو طالب گفت :\r\n- زهى بىانصافى ! شما فرزندتان را به من واگذار ميكنيد كه از او پذيرايى كنم و من فرزندم را به شما واگذار كنم كه او را بكشيد ؟ قاعده اين است كه منهم\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nفرزند شما را بكشم .\r\nآن گاه چنين گفت ، - از پيامبر خدا با شمشيرهايى كه از سفيدى ميدرخشند و همچون جهش برق زود گذر نيستند ، دفاع ميكنم .\r\n- از رسول خدا دفاع و حمايت مىكنم ، همچون حمايت كننده‌اى دلسوز و مهربان « 1 » گفتار و اشعار بسيارى از وى در دست است كه همه شاهد اسلام وى هستند و از حد شمار ، بيرون هستند . مىگويد :\r\n- مگر نميدانيد كه ما محمد را همچون موسى پيامبرى يافتيم كه نامش در كتب آسمانى پيشين ثبت است ؟\r\n- آيا پدر ما هاشم ، براى جنگ كمر خود را نبست و فرزندان خود را به جنگ و نبرد سفارش نكرده است ؟ « 2 » در يك قصيده مىفرمايد :\r\n- به احمد گفتند : ترا عقلى كامل نيست و از سببى قوى حمايت نميشوى .\r\n- بدانيد كه او به حق آمده است و زبانش را بدروغ نمىآلايد . « 3 » در قصيده‌اى كه برادر خود حمزه را به پيروى از پيامبر تشويق كرد ، مىفرمايد :\r\n- اى ابا يعلى ، بر دين احمد صبر و استقامت داشته باش . دين را با صبر و شكيبايى آشكار كن كه توفيق پيدا مىكنى .\r\n\r\n\r\n","description":"","footnote":"\r\n( 1 ) -\r\n منعنا الرسول رسول المليك * ببيض تلالا كلمع البروق \r\n اذود و احمى رسول المليك * حماية حام عليه شفيق \r\n( 2 ) -\r\n الم تعلموا انا وجدنا محمداً * نبيا كموسى خط فى اول الكتب \r\n أ ليس ابونا هاشم شد أزره * و اوصى بنيه بالطعان و بالحرب \r\n( 3 ) -\r\n و قالوا لاحمد انت امرؤ * خلوف اللسان ضعيف السبب \r\n الا ان احمد قد جاءهم * به حق و لم ياتهم بالكذب \r\n","page_name":" 52 ","page_number":52},
  {"content":"\r\n\r\n- خوشحال شدم كه اظهار ايمان كردى . در راه خدا يار پيامبر خدا باش « 1 » در قصيده‌اى ديگر ميفرمايد :\r\n- در راه يارى پيامبر خدا ، محمد ( ص ) ، پايدارى ميكنم و براى پيروزى او با نيزه و سپاه ، مىجنگم « 2 » در ترغيب نجاشى ، شاه حبشه ، به يارى پيامبر ميفرمايد .\r\n- اى پادشاه حبشه ، بدان كه محمد ، وزير موسى و مسيح بن مريم است .\r\n- برنامه‌اى كه او آورده مثل برنامهء موسى و عيسى براى هدايت است . همگى به امر خدا هدايت مىكنند و مردم را حفظ مىكنند .\r\n- شما نام او را در كتابهاى خود ميخوانيد . آنچه كه در كتابهاى شما آمده ، حديث راست است ، نه حديث دروغ .\r\n- براى خدا شريك قرار ندهيد . اسلام بياوريد كه راه حق تاريك نيست . « 3 » در وقت مرگ ، چنين فرمود :\r\n- پسرم على و بزرگ قوم ، عباس را وصيت ميكنم كه پيامبر نيكو محضر را يارى كنند .\r\n- حمزه كه شيرى است حامى حقيقت و جعفر را سفارش ميكنم كه در برابر مردم از او دفاع كنند .\r\n- مادرم و هر كه زاده است ، فداى شما . در برابر دشمنان براى احمد ، سپر\r\n\r\n\r\n","description":"","footnote":"\r\n( 1 ) -\r\n صبرا ابا يعلى على دين احمد * و كن مظهرا للدين وفقت صابرا \r\n فقد سرنى اذ قلت انك مؤمن * فكن لرسول اللَّه فى اللَّه ناصرا \r\n( 2 ) -\r\n اقيم على نصر النبى محمد * اقاتل عنه بالقنا و القنابل \r\n( 3 ) -\r\n تعلم مليك الحبش ان محمداً * وزير لموسى و المسيح بن مريم \r\n اتى بهدى مثل الذى أتيا به * و كل بامر اللَّه يهدى و يعصم \r\n و انكم تتلونه فى كتابكم * بصدق حديث لا حديث المرجم \r\n فلا تجعلوا اللَّه ندا و اسلموا * و ان طريق الحق ليس بمظلم \r\n","page_name":" 53 ","page_number":53},
  {"content":"\r\n\r\nباشيد . « 1 » از اين اشعار ، كه در قصائد مشهور او موجود است و وصايا و خطبه‌هاى او كه نقل همه موجب قطور شدن كتاب مىشود ، به خوبى برمىآيد كه او هرگز از پيامبر دور نميشد ، بلكه همواره با او معاشر بود و از او حمايت ميكرد . بنا بر اين ، چگونه ممكن است ، منظور از اين آيه ، ابى طالب باشد .\r\n وَ إِنْ يُهْلِكُونَ إِلَّا أَنْفُسَهُمْ وَ ما يَشْعُرُونَ  : نهى آنها از پيروى پيامبر و دورى آنها از وى ، باعث تباهى خود آنها مىشود و نميدانند .\r\n\r\n\r\n","description":"","footnote":"\r\n( 1 ) -\r\n اوصى بنصر النبى الخير مشهده * عليا ابنى و شيخ القوم عباسا \r\n و حمزة الاسد الحامى حقيقته * و جعفرا ان يذودا دونه الناسا \r\n كونوا فدى لكم امى و ما ولدت * فى نصر احمد دون الناس اتراسا \r\n","page_name":" 54 ","page_number":54},
  {"content":"\r\n\r\n\r\n[ سوره الأنعام ( 6 ) : آيات 27 تا 30 
  ]\r\nوَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ ( 27 ) بَلْ بَدا لَهُمْ ما كانُوا يُخْفُونَ مِنْ قَبْلُ وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ ( 28 ) وَ قالُوا إِنْ هِيَ إِلاَّ حَياتُنَا الدُّنْيا وَ ما نَحْنُ بِمَبْعُوثِينَ ( 29 ) وَ لَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ ( 30 )\r\n« 1 »\r\n\r\nترجمه\r\nاگر ميديدى آنها را كه بر آتش قرار دارند و ميگويند : كاش باز مىگشتيم . تا آيات خدا را تكذيب نكنيم و ايمان آوريم ! لكن آنچه از پيش پنهان ميداشتند ، براى آنها آشكار مىشود و اگر باز گردند ، به همان چيزى كه از آن نهى شده‌اند ، باز ميگردند و آنها دروغگو هستند .\r\nگفتند : زندگى فقط همين زندگى دنياست و ما زنده نميشويم اگر آنها را ميديدى كه بر پروردگار خود وقوف يافته‌اند . به آنها گويد آيا اين حق نيست ؟ گويند :\r\nبه پروردگارمان سوگند ، حق است . گويد . عذاب را بچشيد كه كافر بوده‌ايد .\r\n\r\n\r\n","description":"","footnote":"\r\n( 1 ) - آيه 27 و 28 و 29 و 30 سوره انعام جزء 7 سوره 6\r\n","page_name":" 55 ","page_number":55},
  {"content":"\r\n\r\n\r\nبيان آيه 27 - 28\r\n\r\nقرائت\r\nحفص از عاصم و حمزه و يعقوب « لا نكذب » و « نكون » را به نصب خوانده‌اند .\r\nابن عامر دومى را به نصب خوانده است . ديگران هر دو را برفع خوانده‌اند .\r\nقرائت رفع بنا بر اين است كه عطف بر « نرد » يا به تقدير « نحن » باشد . قرائت نصب بنا بر اين است كه اين دو فعل داخل در تمنى هستند و تمنى حكم استفهام و امر و نهى دارد . فعلى كه بعد از اينها واقع مىشود ، خواه داراى فاء يا داراى واو باشد ، منصوب مىشود .\r\n\r\nلغت\r\nوقف : نگهداشتن « وقفت الدابة » يعنى : اسب را نگهداشتم .\r\nبدا : ظاهر شد . بداء نسبت به خداوند جايز نيست ، زيرا به همه چيز عالم است .\r\n\r\nاعراب\r\n وَ لَوْ تَرى  : جواب « لو » محذوف است . در مواردى كه در قرآن كريم ، جواب « لو » حذف شده است ، به منظور تعظيم و مهم شمردن موضوع است . امرء القيس نيز گويد :\r\n و جئتك لو شيء اتانا رسوله * سواك و لكن لم نجد لك مدفعا \r\nيعنى : پيش تو آمدم و اگر قاصدى از غير تو آمده بود ، نمىآمدم ولى در برابر تو چاره‌اى نداشتم .\r\nعلت اينكه « وقفوا » را به صورت ماضى آورده ، اين است كه چنان اين خبر ، قطعى و حتمى است كه گويى واقع شده است .\r\n\r\nمقصود\r\nروز قيامت ، مردم كافر دچار حسرت شده ، آرزوى بازگشت مىكنند . قرآن در\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاينباره مىفرمايد :\r\n وَ لَوْ تَرى إِذْ وُقِفُوا عَلَى النَّارِ  : اين جمله ، سه احتمال دارد : يكى اينكه منظور اين است كه آنها آتش را مىنگرند . ديگر اينكه : يعنى آنها بر روى آتش قرار مىگيرند احتمال سوم قول زجاج است كه : يعنى آنها داخل آتش ميشوند و به مقدار عذاب آن پى مىبرند . مثلا هر گاه گفته شود : بر سخن فلان كس وقوف يافتم ، يعنى فهميدم و به مقصود او پى بردم .\r\nبه پيامبر خود مىگويد : روزى كه آنها داخل آتش ميشوند ، اگر آنها را بنگرى ، ملاحظه مىكنى كه بسى هول انگيز و وحشتناك است « 1 »  فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ  : هنگامى كه آتش جهنم را مىنگرند ، از كردار خود نادم شده ، گويند : كاش به دنيا برمىگشتيم تا كتابهاى آسمانى و پيامبران خدا را تكذيب نكرده ، در صف مؤمنين قرار مىگرفتيم .\r\n بَلْ بَدا لَهُمْ ما كانُوا يُخْفُونَ مِنْ قَبْلُ  : در اينباره اقوالى است :\r\n1 - آنچه علما از مطالب كتب آسمانى مخفى كرده بودند ، براى ايشان آشكار مىشود و متوجه ميشوند كه عالمان ، عناد داشته‌اند .\r\n2 - كارهايى كه در نهان انجام ميدادند و پوشيده ميداشتند ، در آنجا آشكار مىشود زيرا اعضاى بدن به آنها گواهى ميدهند .\r\n3 - اينها از يك مشت مردمى پيروى كرده‌اند كه مسالهء قيامت و . . . را از آنها كتمان ميكردند . روز قيامت ، آنچه توسط ايشان كتمان مىشد ، آشكار مىشود . بدليل اينكه در آيهء بعد مىگويد : « آنها گفتند : زندگى منحصر به همين دنياست و قيامت\r\n\r\n\r\n","description":"","footnote":"\r\n( 1 ) - از لحاظ ادبى استعمال ماضى بجاى مستقبل ، در صورتى كه امر مستقبل حتمى الوقوع باشد ، بلا مانع است . حتى استعمال هر يك به جاى ديگر هم صحيح است . مثل :\r\n ستندم اذ ياتى عليك رعيلنا * بار عن جرار كثير صواهله \r\nكلمهء « اذ » ظرف زمان ماضى است كه بر سر فعل مضارع در آمده . يعنى : هنگامى كه سپاه پر شكوه ما كه اسبهاى بسيار دارد ، بر سر تو فرود آمد ، پشيمان ميشوى .\r\n","page_name":" 57 ","page_number":57},
  {"content":"\r\n\r\nو حيات بعد از مرگ ، صحيح نيست » . اين قول از زجاج و حسن است .\r\n4 - يعنى : كيفر كفر و بىايمانى را كه در دنيا مخفى مىكردند ، براى آنها آشكار مىشود .\r\nدر هر صورت ، مقصود اين است كه در روز قيامت ، آنها مفتضح مىشوند و اسرارشان فاش و بر ملا مىشود .\r\n وَ لَوْ رُدُّوا لَعادُوا لِما نُهُوا عَنْهُ  : بازگشت آنها به دنيا سودى ندارد . آنها اگر به دنيا هم بازگردند ، رفتارشان بهتر نميشود . بلكه باز هم دنبال همان رفتار و خوى ناپسند خود را خواهند گرفت و كفر و تكذيب را از نو آغاز مىكنند .\r\n وَ إِنَّهُمْ لَكاذِبُونَ  : اين آرزو ، دروغ است .\r\nپرسش مگر ممكن است آرزو هم دروغ باشد ؟ خبر ممكن است دروغ يا راست باشد .\r\nاما آرزو چطور ؟ ! پاسخ برخى تمام خواسته‌هاى آنها را حمل بر تمنى كرده و گفته‌اند : دروغگويى آنها در امور ديگر است ، نه در آنچه آرزو كرده‌اند . مقصود اين است كه آنها مدعيند كه در دنيا كار نيكو كرده و در اعتقاد خود خطا نكرده‌اند . لكن دروغ مىگويند .\r\nيا اينكه : خداوند ميخواهد بفرمايد : آنها دروغ مىگويند . اگر به دنيا برگردند ، اصلاح نميشوند ، بلكه همان خواهند بود كه بوده‌اند .\r\nممكن است مقصود دروغ حقيقى نباشد . يعنى آنها آرزوى كاذب مىكنند .\r\nآرزويى كه هرگز ممكن نيست عملى شود . گاهى در محاورات عرب ، چنين تعبيراتى مشاهده مىشود . مثلا به كسى كه آرزوى چيز غير ممكنى كرده است . مىگويند : « كذب املك » يعنى : آرزويت دروغ است . شاعر نيز گويد :\r\n كذبتم و بيت اللَّه لا تنكحونها * بنى شاب قرناها تصر و تحلب \r\nيعنى : قسم بخانهء خدا ، شما آرزوى دروغ مىكنيد . با او زناشويى نخواهيد\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nكرد . اى پسران زنى كه موهايش سفيد شده و هنوز شير مىدوشد .\r\nپرسش آنها مىدانند كه به دنيا برنميگردند . پس چرا آرزوى بازگشت به دنيا مىكنند ؟\r\nپاسخ از اين ايراد ، چند جواب ممكن است داده شود :\r\n1 - از كجا مىدانيم كه اهل آخرت ، همه چيز را ميدانند ؟ تنها چيزى كه مىدانيم ، اين است كه آنها خدا را بر اثر ديدن نشانيهاى قطعى و مسلم شناخته‌اند ، بنا بر اين ممكن است ، آرزو كنند ، بنالند و براى خلاص خود دعا كنند .\r\n2 - ممكن است انسان چيزى را آرزو كند كه ميداند عملى نميشود . از اينرو انسان آرزو مىكند كه چيزى كه شده است ، كاش نشده بود و چيزى كه نشده است ، كاش شده بود .\r\n3 - مانعى ندارد كه آنها آرزوى بازگشت و ايمان كنند . برخى همهء كلام را براى تمنى ندانسته‌اند . قسمتى را تمنى و قسمتى را خبر دانسته‌اند . در حقيقت آنها آرزوى بازگشت كردند و گفتند اگر باز گرديم تكذيب نميكنم و مؤمن ميشويم خداوند ميفرمايد آنها دروغ مىگويند . اگر باز گردند ، باز هم تكذيب مىكنند و مؤمن نخواهند شد اين معنى در صورتى صحيح است كه « نكذب » و « نكون » را برفع قرائت كنيم .\r\nمىگويند : ابو عمرو بن علا استدلال ميكرد كه قرائت رفع صحيح است ، زيرا در آرزو صدق و كذب نيست . بنا بر اين دروغ آنها در بارهء تكذيب نكردن و ايمان آوردن است كه صرف آرزو نبوده ، بلكه خبر بوده است از اينكه : اگر بازگردند ، ايمان مى - آورند ، خداوند هم آنها را تكذيب كرد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nبيان آيه 29 - 30\r\n\r\nمقصود\r\nباز هم در پيرامون اينكه كافران منكر قيامت و حشر و حساب ، بودند ، مىفرمايد :\r\n وَ قالُوا إِنْ هِيَ إِلَّا حَياتُنَا الدُّنْيا وَ ما نَحْنُ بِمَبْعُوثِينَ  : مىگفتند :\r\nزندگى ، همين زندگى دنياست . بعد از مرگ ، زندگى ديگرى نخواهيم داشت .\r\nآخرت و قيامتى نيست .\r\n وَ لَوْ تَرى إِذْ وُقِفُوا عَلى رَبِّهِمْ  : آنچه در سه آيهء پيش در بارهء « وقفوا » گفتيم ، در اينجا صحيح نيست . اينجا فقط يك معنى صحيح است و آن اينكه :\r\nهنگامى فرا مىرسد كه ايشان خدا را بالبداهة خواهند شناخت . چنان كه وقوف بر كلام كسى يعنى فهميدن و شناختن آن . پس وقوف بر خدا يعنى معرفت او . برخى گفته‌اند : يعنى هنگامى كه آنها بر وعده‌هاى پروردگار وقوف پيدا مىكنند و مى - بينند كه خداوند چگونه عذاب خود را بر كافران نازل مىكند و پاداش خود را به مردم مؤمن مىدهد در نتيجه متوجه ميشوند كه هر چه خدا گفته بود ، حق و صحيح بود . ممكن است مقصود اين باشد كه آنها را در برابر خداوند نگه مىدارند تا در انتظار صدور فرمان خداوند باشند . قاعده اين است كه بنده در حضور مولاى خود در انتظار صدور فرمان به پا ايستد . قرآن با بيان اين مطلب ، فصاحت و بلاغت خود را آشكار ساخته است .\r\n قالَ أَ لَيْسَ هذا بِالْحَقِّ قالُوا بَلى وَ رَبِّنا  : خداوند يا فرشتگان به آنها مىگويند : آيا همانطورى كه پيامبران گفته بودند قيامت و كيفر و پاداش خدا ، حق نيست ؟ كفار ، اعتراف و اذعان كرده ، گويند : به پروردگارمان سوگند ياد مى - كنيم كه حق است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n قالَ فَذُوقُوا الْعَذابَ بِما كُنْتُمْ تَكْفُرُونَ  : باز هم خداوند يا فرشته‌اى به آنها مىگويد : عذاب خدا را بر اثر اينكه كافر بوده‌ايد ، بچشيد . تعبير چشيدن عذاب ، جالب است . يعنى آنها چنان سختى عذاب را احساس مىكنند كه گويى آن را در كام خود مىچشند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\n[ سوره الأنعام ( 6 ) : آيات 31 تا 32 
  ]\r\nقَدْ خَسِرَ الَّذِينَ كَذَّبُوا بِلِقاءِ اللَّهِ حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها وَ هُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ ( 31 ) وَ مَا الْحَياةُ الدُّنْيا إِلاَّ لَعِبٌ وَ لَهْوٌ وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ ( 32 )\r\n« 1 »\r\n\r\nترجمه\r\nكسانى كه لقاى خدا را تكذيب كردند ، زيانكار شدند ، تا وقتى كه قيامت بناگهان ايشان را فرا رسد ، گويند : دريغا ، از آن كوتاهيها كه در دنيا كرده‌ايم ! آنها بار - هاى خود را بر دوش دارند . هان ، چه بد بارى بر دوش دارند ! زندگى اين جهان بجز بازيچه و سرگرمى نيست و خانهء آخرت براى كسانى كه تقوى پيشه كنند : بهتر است . چرا تعقل نمىكنيد ؟ !\r\n\r\n\r\n","description":"","footnote":"\r\n( 1 ) - آيه 31 و 32 سوره انعام جزء 7 سوره 6\r\n","page_name":" 62 ","page_number":62},
  {"content":"\r\n\r\n\r\nبيان آيهء 31 - 32\r\n\r\nقرائت\r\nللدار الآخرة : ابن عامر بيك لام و جر آخرت و ديگران به دو لام و رفع آخرت خوانده‌اند . طبق قرائت دوم ، « الآخره » صفت « الدار » است . طبق قرائت اول صفت « الدار » نيست بلكه مضاف اليه و صفت « الساعة » محذوف است .\r\nتعقلون : برخى از قراء بتاء و برخى بياء خوانده‌اند . هر دو قرائت صحيح است .\r\n\r\nلغت\r\nبغته ، : وقوع امر ناگهانى حسرة : شدت پشيمانى تفريط : تقصير وزر : بار سنگين . « يزرون » يعنى : بار سنگينى كه بدوش ميگيرند .\r\nدر بارهء زنانى كه جنازهء كشتهء خود را دنبال ميكنند ، در حديث است كه :\r\n« ارجعن موزورات غير مأجورات »\r\nيعنى : باز گرديد كه گنهكار ميشويد و اجرى نمىبريد .\r\nعقل : خوددارى از كار زشت .\r\n\r\nاعراب\r\n حَتَّى إِذا . . .  : اين كلمه ، براى غايت و پايان است . در اينجا اولا غايت چه معنى دارد و ثانياً عامل « حتى » چيست ؟\r\nاولا معناى غايت و پايان اين است كه : پايان تكذيب آنان حسرت روز قيامت است و ثانياً عامل آن « كذبوا » است .\r\n يا حَسْرَتَنا  : در اينجا « حسرتنا » منادى است . يعنى « اى حسرت ما » اين\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nندا يعنى چه ؟\r\nرسم عرب اين است كه هر گاه ميخواهد در خبر دادن از يك حادثهء بزرگ ، مبالغه و تاكيد نشان دهد ، آن را منادى قرار مىدهد . مقصودش اين است كه ديگران را متوجه عظمت آن سازد . مثل :  « يا حَسْرَتى عَلى ما فَرَّطْتُ فِي جَنْبِ اللَّهِ »  ( زمر 56 : زهى حسرت و تأسف بر اينكه در پيشگاه خدا تقصير كردم ) برخى گفته‌اند اين تعبير ، براى استفائه است .\r\n ساءَ ما يَزِرُونَ  : به تقدير : « بئس الشيء شيء يزرونه »\r\n\r\nمقصود\r\n قَدْ خَسِرَ الَّذِينَ كَذَّبُوا بِلِقاءِ اللَّهِ  : آنان كه ملاقات و عقاب خداوند را منكر شدند ، زيانكارند . در اينجا ملاقات ثواب و عقاب خدا را ملاقات خدا ناميده است و اين استعمال مجازى است . چنان كه ابن عباس و حسن گفته‌اند . برخى گفته‌اند :\r\nمقصود از ملاقات خدا ملاقات جزاى خداست . چنان كه ميفرمايد :  « إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ »  ( توبه 77 : تا روزى كه جزاى خدا را بر اثر خلف وعدهء خويش ملاقات كنند )  حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها  :\r\nهمين كه روز قيامت ، بطور ناگهانى ، فرا رسيد ، با ديدن آن روز هول انگيز و تفاوت اهل ثواب و اهل عقاب ، مىگويند : زهى حسرت ! ما در دنيا عمر خود را تضييع كرديم و كارى براى آخرت انجام نداديم . « 1 »  وَ هُمْ يَحْمِلُونَ أَوْزارَهُمْ عَلى ظُهُورِهِمْ  : در حالى كه بار گناهان بر دوش\r\n\r\n\r\n","description":"","footnote":"\r\n( 1 ) - در مورد مرجع ضمير « فيها » اختلاف است . ابن عباس ضمير را به دنيا ، حسن ضمير را به قيامت و سدى به بهشت برگردانده است . يعنى در دنيا يا در عمل مربوط بقيامت يا در طلب بهشت كوتاهى كرده‌ايم . مؤيد قول سوم روايتى است كه اعمش از ابو صالح از ابو سعيد از پيامبر روايت كرده است كه در باره اين آيه فرموده : اهل آتش جاى خود را در بهشت مىبينند و ميگويند :  يا حَسْرَتَنا . . . \r\n","page_name":" 64 ","page_number":64},
  {"content":"\r\n\r\nقتاده و سدّى گويند : همين كه مؤمن از قبر خارج مىشود ، صورتى زيبا و خوشبو در برابرش ظاهر مىشود و مىگويد : منم عمل صالح تو . در دنيا همواره بر دوش تو بودم . اكنون وقت آن است كه بر دوش من قرار گيرى . خداوند مىفرمايد :  « يَوْمَ نَحْشُرُ الْمُتَّقِينَ إِلَى الرَّحْمنِ وَفْداً »  ( مريم 85 ) يعنى : روزى كه مردم متقى را سواره ، بسوى خداوند رحمان ، محشور مىكنيم . اما كافر ، همين كه از قبرش خارج مىشود ، صورتى بسيار زشت و بد بو در برابر او ظاهر شده ، گويد : منم عمل زشت تو . در دنيا سوار من بودى . اكنون بايد بر دوش تو سوار شوم .\r\nخداوند مىفرمايد :  « وَ هُمْ يَحْمِلُونَ أَوْزارَهُمْ عَلى ظُهُورِهِمْ »  زجاج گويد : ممكن است منظور از اين سنگينى ، سنگينى عذاب باشد .\r\nهمانطورى كه سنگينى در مورد و زن استعمال مىشود ، در مورد حالات نيز به كار مى - رود . چنان كه مىگويند : سخن فلان كس بر من سنگين آمد . يعنى نپسنديدم .\r\nبنا بر اين يعنى : عذاب گناه ، طورى بر آنها سنگينى مىكند كه از عهدهء تحمل آن برنمىآيند . على عليه السلام فرمود : خود را سبك سازيد تا به نيكان ملحق شويد ، زيرا آخر و سرانجام شما در انتظار اول شماست .\r\n أَلا ساءَ ما يَزِرُونَ  : بد بارى بر دوش دارند و بقولى يعنى : بد كيفرى در برابر گناهان خويش متحمل ميشوند . اكنون به پاسخ اينكه گفتند : زندگى منحصر به همين دنياست و قيامتى نيست ، پرداخته ، ميفرمايد : دنيا با همهء خوشيها و تمتعاتش ، فانى و تباه شدنى است .\r\n وَ مَا الْحَياةُ الدُّنْيا إِلَّا لَعِبٌ وَ لَهْوٌ  : زندگى دنيا در صورتى كه راهى براى درك سعادت آخرت نباشد ، جز باطل و غرور نيست . منظور از حيات دنيا ، اعمال دنياست ، زيرا خود دنيا بازيچه نيست . كارهايى هم كه موجب خشنودى خدا هستند ، بازيچه نيستند ، « لعب » كارى است كه نفعى ندارد و « لهو » كارى است كه جنبهء جدى به خود نگيرد .\r\nچنين كارهايى غير از معصيت ، چيز ديگرى نيستند . برخى لهو و لعب را به معناى زودگذر و فانى بودن لذتها و خوشيهاى دنيا دانسته‌اند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nآنها سنگينى مىكند . ابن عباس گويد : منظور گناهان و خطاهاى ايشان است .\r\n وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ  : خانهء آخرت با همهء نعمتهايش براى اهل تقوى بهتر است . زيرا باقى و جاويدانى است و همواره از آن برخوردارند و شادى ميكنند . چرا عقل خود را به كار نمىاندازيد تا به اين حقيقت ، پى بريد و دنيا در نظرتان خوار گردد و به نعمتهاى آخرت ، رغبت پيدا كنيد و كارهايى انجام دهيد كه به پاداش الهى برسيد ؟ ! اين آيه خاطر مستمندان را كه از لذايذ دنيا محرومند ، تسلى مىدهد و ثروتمندان را كه به حطام دنيا دل و دين فروخته‌اند ، سركوفت مىدهد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\n[ سوره الأنعام ( 6 ) : آيات 33 تا 34 
  ]\r\nقَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ ( 33 ) وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا وَ لا مُبَدِّلَ لِكَلِماتِ اللَّهِ وَ لَقَدْ جاءَكَ مِنْ نَبَإِ الْمُرْسَلِينَ ( 34 )\r\n« 1 »\r\n\r\nترجمه\r\nميدانيم كه گفتار آنها تو را غمگين مىكند . آنها ترا تكذيب نميكنند ، بلكه ستمكاران آيات خدا را منكر مىشوند . پيش از تو پيامبرانى تكذيب شدند و بر تكذيب و اذيت صبر كردند ، تا يارى ما آنها را فرا رسيد . براى كلمات خدا تغيير دهنده‌اى نيست و اخبار پيامبران بسوى تو آمده است :\r\n\r\n\r\n","description":"","footnote":"\r\n( 1 ) - آيهء 33 و 34 سورهء انعام جزء 7 سوره 6\r\n","page_name":" 67 ","page_number":67},
  {"content":"\r\n\r\n\r\nبيان آيه 33 - 34\r\n\r\nقرائت\r\nليحزنك : نافع بضم ياء و كسر زاء و ديگران بفتح ياء و ضم زاء خوانده‌اند .\r\nلكن قرائت دوم صحيحتر است ، زيرا وزن ثلاثى اين فعل در جاهاى ديگر بطور متعدى استعمال شده است ( سورهء يوسف آيه 13 ) يكذبونك : نافع و كسايى و اعشى از ابو بكر بضم ياء و سكون كاف خوانده‌اند .\r\nقرائت على ع نيز همين است . از امام صادق ع نيز روايت شده است . ديگران بفتح كاف و تشديد ذال خوانده‌اند .\r\nقرائت دوم به اين مناسبت است كه باب تفعيل براى نسبت دادن كارى به كسى مىآيد . مثل « زنيته » يعنى : نسبت زنا به او دادم . باب افعال هم به همين معنى آمده است . مثل « اسقيته » يعنى : به او گفتم خدا ترا آب دهد . شاعر گويد :\r\n و اسقيه حتى كاد مما ابثه * تكلمنى احجاره و ملاعبه \r\nيعنى : به او گفتم خداوند آبت دهد . تا آنجا كه نزديك بود سنگهاى آن با من سخن گويند .\r\nبنا بر اين هر دو قرائت ، داراى يك معنى هستند . مؤيد ديگر قرائت اول ، گفتهء كميت است :\r\n و طائفة قد ا كفرتنى بحبكم * و طائفة قالت مسيء و مذنب \r\nيعنى : گروهى بدوستى شما مرا كافر خوانده‌اند و گروهى مرا گنهكار و بدكار ، گفته‌اند : عرب مىگويد : « اكذبت الرجل » يعنى نسبت دروغ به او دادم .\r\n\r\nمقصود\r\nهم اكنون خداوند ، پيامبر خود را از ناراحتىهايى كه بر اثر تكذيب مخالفان ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمتحمل مىشد ، تسلى بخشيده ، ميفرمايد :\r\n قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ  : ما ميدانيم كه تو از اينكه آنها شاعر و ديوانه‌ات ميخوانند ، اندوهگين ميشوى .\r\n فَإِنَّهُمْ لا يُكَذِّبُونَكَ  : علت اينكه بر سر اين جمله « فاء » آمده ، اين است كه جملهء قبل اقتضاى آن را دارد . گويا چنين مىگويد : هر گاه از سخن ايشان محزون شوى ، بدان كه آنها ترا تكذيب نمىكنند . در بارهء مقصود اين جمله اقوالى است :\r\n1 - يعنى : آنها قلباً ترا تكذيب نمىكنند . بلكه در قلب معتقدند كه تو راستگو هستى . اين معنى را بيشتر مفسران قرآن قبول كرده‌اند . گويند : مقصود خداوند اين است كه آنها ميدانند كه تو پيامبر هستى ، لكن با داشتن علم ، ترا انكار ميكنند . شايد اين معنى روايتى است كه سلام بن مسكين از ابو يزيد مدنى نقل كرده است كه ابو جهل پيامبر را ملاقات و با او مصافحه كرد . از ابو جهل علت را پرسيدند . گفت :\r\n- به خدا ميدانم كه او راستگوست . لكن كى ما تابع عبد مناف بوده‌ايم ؟\r\nاين آيه ، به همين مناسبت نازل شد .\r\nسدّى گويد : اخنس بن شريق با ابو جهل به يكديگر رسيدند . اخنس گفت :\r\n- اى ابا الحكم ، به من بگو « آيا محمد راستگوست يا دروغگو ؟ اينجا بجز من و تو كسى نيست كه صداى ما را بشنود .\r\nابو جهل گفت :\r\n- واى بر تو ! به خدا محمد راستگوست . او هرگز دروغ نگفته است . لكن اگر اولاد قصىّ پرچمدار مردم شوند و پرده‌دارى كعبه و سقايى حجاج و رتق و فتق امور و نبوت بدست آنها باشد ، ساير قريش چه كنند ؟ ! 2 - مقصود اين است كه آنها براى تكذيب تو دليلى ندارند ، دليل آن روايتى است كه مىگويد : على ع قرائت ميكرد : « لا يكذبونك » و مىفرمود : مقصود اين است كه آنها نميتوانند حقى ارائه دهند كه حقانيت آن بيشتر و محكمتر از قرآن كريم باشد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n3 - مقصود اين است كه آنها ترا دروغگو نمىيابند . در استعمالات عرب ، در نثر و شعر ، گاهى چنين معنايى اراده شده است . مثل :\r\n « قاتلناكم فما اجبناكم » \r\nيعنى :\r\nبا شما نبرد كرديم و شما را ترسيده نيافتيم . اعشى گويد :\r\n اثوى و قصر ليلة ليزودا * فمضى و اخلف من قتيلة موعدا \r\nيعنى : شبى اقامت كرد تا از معشوقهء خود توشه‌اى برگيرد ولى از معشوقهء خود خلف وعده‌اى ديد .\r\nديگرى گويد :\r\n تريك بياض لبتها و وجها * كقرن الشمس افتق ثم زالا \r\nيعنى : سفيدى سينه و صورتش را همچون قرص خورشيد كه در نايابى ابر ، خودنمايى مىكند ، به تو نشان داد .\r\nاين معنى با هر دو قرائت ، سازگار است . منتهى با قرائت اول سازگارتر است .\r\n4 - مقصود اين است كه آنها ترا امين و راستگو ميدانند و قصدشان تكذيب تو نيست . ميخواهند آنچه را از جانب خداوند بر تو وحى شده است ، تكذيب كنند . چنان كه ميفرمايد :  « وَ لكِنَّ الظَّالِمِينَ بِآياتِ اللَّهِ يَجْحَدُونَ »  يعنى : ستمكاران منكر آيات خدا ميشوند ، و ميفرمايد :  « وَ كَذَّبَ بِهِ قَوْمُكَ وَ هُوَ الْحَقُّ »  ( انعام 66 ) يعنى قوم تو قرآن را كه حق است تكذيب كردند نه اينكه ترا تكذيب كردند . در روايت است كه ابو جهل به پيامبر عرض كرد : ما ترا متهم نمىكنيم . ما آنچه را آورده‌اى تكذيب مىكنيم .\r\n5 - مقصود اين است كه آنها ترا تكذيب نميكنند ، بلكه مرا تكذيب ميكنند ، زيرا تكذيب تو در حقيقت تكذيب من است . تو فرستادهء منى . هر كس ترا رد كند ، مرا رد كرده و هر كس ترا تكذيب كند ، مرا تكذيب كرده است . بدينترتيب خاطر پيامبر را آرامش مىبخشد .\r\n وَ لكِنَّ الظَّالِمِينَ بِآياتِ اللَّهِ يَجْحَدُونَ  : لكن مردم ستمكار ، بدون دليل و مدرك\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاز روى جهل و عناد ، منكر قرآن و معجزات مىشوند . « 1 » باز هم به منظور تسليت بيشتر پيامبر خويش ، مىفرمايد :\r\n وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا  پيامبران گذشته نيز ، از طرف مردم مورد تكذيب واقع شدند ، لكن در مقابل تكذيب مردم و آزار و اذيتهاى ايشان صبر كردند ، تا اينكه از جانب ما يارى شدند و مخالفان آنها از پاى در آمدند .\r\nخداوند در اينجا پيامبر خود را امر مىكند كه در برابر كافران قوم ، مثل انبياى ديگر صبر كند ، تا وقتى كه خداوند او را يارى كند و بر آنها پيروز گردد .\r\n وَ لا مُبَدِّلَ لِكَلِماتِ اللَّهِ  : در حقيقت هيچكس قادر نيست ، گفتار خدا را تكذيب يا وعدهء او را خلاف كند . هر چه خدا وعده كرده است كه در بارهء كفار انجام ميدهد ، انجام خواهد داد و وعده‌اى كه نسبت به يارى تو داده است ، عمل خواهد كرد . زيرا بر خداوند روا نيست كه دروغ بگويد يا خلف وعده كند .\r\nكلبى و عكرمه گويند : مقصود از  « لِكَلِماتِ اللَّهِ »  همان آياتى است كه در آنها وعدهء يارى انبياء داده شده است . مثل :  « كَتَبَ اللَّهُ لَأَغْلِبَنَّ أَنَا وَ رُسُلِي »  ( مجادله 21 : خداوند چنين مقرر كرده است كه من و پيامبرانم غالب ميشويم ) و مثل :  « إِنَّهُمْ لَهُمُ الْمَنْصُورُونَ »  ( صافات 172 : آنها هستند كه از جانب خدا يارى مىشوند ) .\r\n وَ لَقَدْ جاءَكَ مِنْ نَبَإِ الْمُرْسَلِينَ  : در قرآن ، از سرگذشت پيامبران اطلاع يافته‌اى و ميدانى كه چگونه ما آنها را يارى كرده و نجات داده‌ايم « 2 » .\r\n\r\n\r\n","description":"","footnote":"\r\n( 1 ) - « يجحدون » فعل متعددى است . علت اينكه در اينجا به حرف باء متعددى شده ، اين است كه به معناى « يكذبون » است . ابو على  « بِآياتِ اللَّهِ »  را متعلق به « الظالمين » دانسته است : يعنى آنها راستگويى ترا با رد آيات خدا انكار مىكنند . مثل  « وَ آتَيْنا ثَمُودَ النَّاقَةَ مُبْصِرَةً فَظَلَمُوا بِها »  ( اسراء 59 ) يعنى : ظلموا بردها .\r\n( 2 ) - در بارهء « من » اختلاف است . اخفش گويد زائده است . ديگران گويند : در جملهء مثبت صحيح نيست كه « من » زايده واقع شود . پس بايد براى تبعيض باشد . بنا بر اين مقصود اين است كه بعضى از اخبار پيامبران را طبق مصالح خويش براى تو گفته‌ايم . چنانچه مىفرمايد :  « وَ مِنْهُمْ مَنْ لَمْ نَقْصُصْ عَلَيْكَ »  غافر 78 : داستان برخى از آنها را براى تو نگفته‌ايم : طبق اين قول فاعل فعل در تقدير است .\r\n","page_name":" 71 ","page_number":71},
  {"content":"\r\n\r\n\r\n[ سوره الأنعام ( 6 ) : آيات 35 تا 37 
  ]\r\nوَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ ( 35 ) إِنَّما يَسْتَجِيبُ الَّذِينَ يَسْمَعُونَ وَ الْمَوْتى يَبْعَثُهُمُ اللَّهُ ثُمَّ إِلَيْهِ يُرْجَعُونَ ( 36 ) وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً وَ لكِنَّ أَكْثَرَهُمْ لا يَعْلَمُونَ ( 37 )\r\n« 1 »\r\n\r\nترجمه\r\nاگر روى گردانى آنها بر تو دشوار است ، مگر مىتوانى نقبى در زمين يا نردبانى در آسمان بجويى و آيه‌اى براى آنها بياورى ! اگر خداوند ميخواست ، آنها را به راه هدايت مىآورد . پس از جاهلان نباش . تنها كسانى ترا اجابت مىكنند ، كه گوش شنوا دارند . مردگان را خداوند مبعوث مىكند ، آن گاه بسوى او بازگردانيده ميشوند .\r\nگفتند : چرا از جانب پروردگارش آيه‌اى بر او نازل نشد ؟ بگو : خداوند قادر است كه آيه‌اى نازل كند . ولى بيشتر آنها نميدانند .\r\n\r\n\r\n","description":"","footnote":"\r\n( 1 ) - سورهء انعام آيهء 35 و 36 و 37 جزء 7 سورهء 6\r\n","page_name":" 72 ","page_number":72},
  {"content":"\r\n\r\n\r\nبيان آيه 35 - 36 - 37\r\n\r\nلغت\r\nنفق : نقب و پناهگاه در زير زمين . اصل اين كلمه به معناى خارج شدن است .\r\nمنافق يعنى كسى كه خارج از ايمان است . نفقه يعنى چيزى كه از دست انسان خارج مىشود .\r\nسلّم : نردبان وسيلهء سالمى براى بالا رفتن .\r\nاستجابت : فرق آن با اجابت اين است كه در استجابت ، معناى قبول است ولى اجابت ، اعم از رد و قبول است . برخى هر دو را بيك معنى دانسته‌اند .\r\n\r\nاعراب\r\n فَإِنِ اسْتَطَعْتَ  : جواب شرط محذوف است . يعنى « فافعل » حذف جواب شرط در هر جا كه معلوم باشد ، صحيح است .\r\n\r\nمقصود\r\n وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ  : خداوند متعال ، به پيامبر خود مىگويد : اينها از كفر خود دست بردار نيستند و ايمان نمىآورند ، اگر بىايمانى و گمراهى آنها بر تو دشوار است ، در صورتى كه مىتوانى ، راهى بدرون زمين يا نردبانى بسوى آسمان ، پيدا كن و براى آنها نشانى بياور كه آنها را به ايمان مجبور كند و كفر را ترك كنند . ابن عباس مىگويد :\r\nمقصود اين است كه آيه‌اى بهتر و آشكارتر از قرآن وجود ندارد كه براى آنها بياورى .\r\nكسى كه در برابر قرآن سر تسليم فرو نياورد ، در برابر هيچ چيز تسليم نميشود .\r\n وَ لَوْ شاءَ اللَّهُ لَجَمَعَهُمْ عَلَى الْهُدى  : اگر خدا ميخواست ، اين قدرت را داشت كه آنها را مجبور كند كه دست از كفر برداشته ، مسلمان شوند ، لكن چنين كارى نميكند ،\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nزيرا شرط تكليف ، داشتن اختيار است و اجبار با تكليف ، سازگار نيست . و اگر كسى را بر كارى اجبار كنند ، كيفر و پاداش وى در برابر آن كار ، ساقط مىشود . مقصود اين نيست كه خداوند نميخواهد كه آنها ايمان بياورند . بلكه مقصود اين است كه ايمان اجبارى آنها را نميخواهد و آنها در كفر خويش خدا را مغلوب نكرده‌اند . او قادر است كه ميان ايشان و كفر فاصله اندازد و آنها را از كفر منع كند . لكن ارادهء خداوند ، اين است كه آنها با اراده و اختيار خود ايمان بياورند تا سزاوار پاداش شوند و با تكليف آنها هم منافاتى نداشته باشد .\r\n فَلا تَكُونَنَّ مِنَ الْجاهِلِينَ  : گفته‌اند : يعنى جايى كه بايد صبر كنى بىتابى نكن اين كار ، در خور مردم جاهل است و اگر بىتابى كنى به راه آنها رفته‌اى ! برخى گفته‌اند :\r\nمقصود اين است كه از مقام رسالت نفى جهل كند . يعنى : حالا ديگر آنها را شناخته‌اى و دانسته‌اى كه نور ايمان تاريكخانهء قلوب آنها را روشن نخواهد كرد . پس نبايد از حال آنها جاهل باشى و نسبت بكفر و بىايمانى آنها اظهار ناراحتى كنى . اين خطاب را با شدت و درشتى بيان مىكند ، تا پيامبر خود را از اين حالت ، كاملا دور گرداند .\r\nعلت ايمان نياوردن آنها چيست ؟ در آيهء بعد ، به بيان همين علت پرداخته ، مىفرمايد :\r\n إِنَّما يَسْتَجِيبُ الَّذِينَ يَسْمَعُونَ  : كسانى دعوت ترا اجابت كرده ، ايمان مىآورند ، كه گوش شنوا داشته ، سخن ترا بشنوند و آيات قرآنى در گوش جان آنها نفوذ كند و دربارهء آنها بينديشند . اما اينها گويى گوش شنوا و قوهء انديشه را از دست داده‌اند و ايمان نمىآورند . شاعر مىگويد :\r\n لقد اسمعت لو ناديت حيّا * و لكن لا حياة لمن تنادى \r\nيعنى : اگر زنده‌اى را صدا مىزدى ، صدايت را مىشنيد و جوابت مىداد ، لكن كسى كه او را صدا مىزنى ، حيات ندارد .\r\n وَ الْمَوْتى يَبْعَثُهُمُ اللَّهُ  : آرى اينها بمنزلهء مردگانند . هم چنان كه مردگان را قوهء شنوايى و تدبر و تفكر نيست ، اينها هم قوهء شنوايى و تفكر را از دست داده‌اند . همانطورى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nكه تو از مردگان توقعى ندارى ، از اينها هم توقعى نداشته باش . بگذار در جهل و بيخبرى و خيره سرى باقى بمانند . خداوند قدرت دارد كه مردگان را زنده كند و قوهء شنوايى و تفكر را به آنها بازگرداند . اينها نيز در روز قيامت زنده ميشوند و در آن روز خوب مىشنوند و خوب مىفهمند . خلاصه اينكه : كسى گوش حق نيوش دارد و ترا اجابت مىكند كه مؤمن باشد . آدم كافر همچون مردهء بىرمق است ، حركتى دارد ، اما خاصيتى ندارد . از اجابت او مأيوس باش ، تا قيامت فرا رسد و از راه ناچارى ايمان بياورد .\r\nبرخى گويند : يعنى كسى ترا اجابت مىكند كه زنده دل باشد . اينها مرده دلند و ايمان نمىآورند .\r\n ثُمَّ إِلَيْهِ يُرْجَعُونَ  : اكنون در وصف مردگان مىفرمايد : پس از آنكه آنها را زنده كرد ، بسوى حكم خداوند باز مىگردند . برخى گويند : يعنى خداوند آنها را از قبرها برمىانگيزد آن گاه بجايگاه حساب ، رجوع ميكنند .\r\n\r\nباز هم سخنى از زبان كفار\r\n وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ  : اين سخن از زبان رؤساى گردنكش قريش است وقتى كه خود را از مبارزهء با قرآن عاجز و زبون ديدند ، گفتند : چرا معجزه‌اى همچون عصاى موسى و شتر قوم ثمود ، ندارد ؟ يك جا خداوند جواب اين ايراد را اينطور داد :  « أَ وَ لَمْ يَكْفِهِمْ أَنَّا أَنْزَلْنا عَلَيْكَ الْكِتابَ »  ( عنكبوت 51 : آيا براى آنها كافى نيست كه ما بر تو كتاب نازل كرده‌ايم ؟ ) در اينجا جواب ديگرى داده ، مىفرمايد :\r\n قُلْ إِنَّ اللَّهَ قادِرٌ عَلى أَنْ يُنَزِّلَ آيَةً  : بگو : خداوند قادر است كه آيه‌اى نازل كند كه برابر خواست آنها باشد .\r\n وَ لكِنَّ أَكْثَرَهُمْ لا يَعْلَمُونَ  : ولى بيشتر آنها نميدانند كه اگر خداوند چنين آيه‌اى را نازل كند ، در صورتى كه ايمان نياورند ، گرفتار عذاب و هلاك ميشوند و اين بر خلاف مصلحت آنهاست . برخى گفته‌اند : يعنى آنها نمىدانند كه همين\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nآياتى كه نازل كرديم براى اهل انديشه و تدبر ، قانع كننده و كافى است .\r\nبرخى از ملحدين اعتراض كرده‌اند كه طبق اين آيه ، خداوند آيه‌اى بر پيامبر خود نازل نكرده است ، زيرا اگر نازل كرده بود ، در اينجا بيان ميكرد .\r\nلكن اينها توجه نكرده‌اند كه مشركين آيهء مخصوصى را ميخواستند كه خداوند چنين آيه‌اى را بنا بمصلحت ، نازل نفرموده است . مع الوصف آيات قرآنى و معجزات آشكارى بر پيامبر خود نازل فرمود كه آنها مشاهده ميكردند و اگر در همهء آنها يا در بعضى از آنها مىانديشيدند ، پيامبر را تصديق و به نبوتش اعتراف ميكردند . در جاى ديگر فرمود : اگر آنچه آنها ميخواهند ، براى آنها نازل كنيم ، باز هم ايمان نخواهند آورد ( آيهء 111 همين سوره ) و نيز فرمود :  « وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ »  ( يونس 20 : گفتند : چرا آيه‌اى از پروردگارش بر او نازل نشد ؟ بگو : همهء آيات پيش خداست ) يعنى آيات در قدرت خدا هستند و هر كدام را بخواهد ، نازل مىكند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\n[ سوره الأنعام ( 6 ) : آيات 38 تا 39 
  ]\r\nوَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلاَّ أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ ( 38 ) وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ ( 39 )\r\n« 1 »\r\n\r\nترجمه\r\nهيچ جنبنده‌اى در زمين و هيچ پرنده‌اى كه ببالهاى خود پرواز كند ، نيست ، جز اينكه امتهايى هستند مثل شما . ما هيچ چيز را در كتاب فرو گذار نكرده‌ايم .\r\nآن گاه بسوى پروردگارشان محشور مىشوند .\r\nآنان كه آيات ما را تكذيب كرده‌اند ، كر و لالند در تاريكيها . هر كه را خدا بخواهد گمراه مىكند و هر كه را بخواهد بر راه راست ، قرار مىدهد .\r\n\r\n\r\n","description":"","footnote":"\r\n( 1 ) - آيه 38 و 39 سوره انعام جزء 7 سوره 6\r\n","page_name":" 77 ","page_number":77},
  {"content":"\r\n\r\n\r\nبيان آيه 38 - 39\r\n\r\nلغت\r\nدابه : جنبندگان و حيوانات روى زمين . در حديث است كه :\r\n« لا يدخل الجنة ديبوب »\r\nيعنى : آدم نمّام كه ميان مردم در جنب و جوش و حركت است ، به بهشت نمىرود . در حديث ديگر است كه :\r\nايتكن صاحبة الجمل الادبب تنبحها كلاب الحوأب »\r\nحوأب جايى است ميان بصره و كوفه كه وقتى عايشه در آنجا پيش از جنگ جمل فرود آمد ، سگان حوأب به او حمله كردند . پيامبر بزنان خود فرموده بود : كداميك از شما صاحب آن شتر پشمالو هستيد كه سگان حوأب به او حمله مىكنند ؟\r\nجناح : بال\r\n\r\nاعراب\r\n ما مِنْ دَابَّةٍ  : « من » زايده است . « و لا طائر » عطف بر « من دابة » و در غير قرآن برفع هم جايز است .\r\n مِنْ شَيْءٍ  : « من » زايده است .\r\n صُمٌّ وَ بُكْمٌ  - هر دو خبر الذين .\r\n\r\nمقصود\r\nدر آيهء پيش ، اشاره كرد كه او قدرت دارد هر گونه آيه‌اى را نازل كند . در اينجا در بارهء كمال قدرت و حسن تدبير و حكمت خود مىفرمايد :\r\n وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ  :\r\nحيوانات از دو دسته خارج نيستند : دسته‌اى از آنها بر روى زمين در حركتند و دسته‌اى هم در آسمان پرواز ميكنند . ممكن است گفته شود ، چرا خداوند مىگويد :\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nپرنده‌اى كه با دو بال خود پرواز مىكند . كافى بود بگويد : پرنده‌اى كه با بال خود پرواز مىكند ؟\r\nپاسخ اين است كه : اين مطلب را براى تاكيد و رفع اشتباه گفته است . گاهى شخصى به ديگرى مىگويد : در حاجت من پرواز كن . معلوم است كه او پرواز نميكند . پس مقصود اين است كه : در حاجت من شتاب كن .\r\nشاعر نيز ميگويد :\r\n قوم اذا الشر ابدى ناجذيه لهم * طاروا اليه زرافات و وحدانا \r\nيعنى : آنها مردمى هستند كه هر گاه شر ، دندانهاى تيز خود را به آنها نشان دهد ، دسته دسته و تك تك ، بسوى آن پرواز ميكنند . در اين شعر ، نيز مقصود از پرواز كردن ، شتاب كردن است . بنا بر اين ممكن است در مورد آيهء شريفه ، كسى تصور كند كه منظور از پريدن ، شتاب كردن است . براى رفع اين اشتباه ، توضيح داد كه : پرنده‌اى كه با دو بال خود پرواز مىكند .\r\nبرخى گفته‌اند : علت اينكه مىگويد : پرنده‌اى كه با دو بال خود پرواز مى - كند اين است كه : ماهى هم در آب پرواز مىكند ، لكن ماهى بال ندارد . پس ماهى پرنده نيست . در هر صورت منظور تمام موجودات است ، خواه آنها كه پرنده باشند و خواه آنها كه بال ندارند و بر روى زمين راه مىروند . اين موجودات بسيار ، انواعى هستند و هر نوعى داراى افراد بىشمارى است و با شما انسانها شبيهند . برخى گفته‌اند : شباهت آنها با انسان در اين است كه مخلوق خدا هستند و دلالت دارند بر اينكه آنها را خالقى است . برخى گفته‌اند : منظور اين است كه آنها نيز مثل انسان در غذا و پوشش و خواب و بيدارى و احتياج براهنمايى ، نيازمند مدبرى هستند كه خطوط زندگى آنها را بر طبق مصلحت ترسيم كند . آنها نيز سرانجام مىميرند و پس از مرگ محشور ميشوند .\r\nاز اين آيه برمىآيد : كه انسان نبايد بحيوانات ظلم كند ، زيرا خداوند خالق آنهاست و انتقام آنها را از ظالم ميگيرد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n ما فَرَّطْنا فِي الْكِتابِ مِنْ شَيْءٍ  : در اين كتاب . هيچ چيز فروگذار نكرده‌ايم .\r\nبقولى يعنى از بيان هيچ چيز ، كوتاهى نكرده‌ايم . در بارهء معناى كتاب ، اقوالى است :\r\n1 - مقصود قرآن است ، زيرا تمام نيازمنديهاى دينى و دنيوى مردم ، به اجمال يا تفصيل ، در قرآن كريم آمده است . تفصيل مطالب اجمالى قرآن ، بوسيلهء پيامبر داده شده و ما مأموريم كه از او پيروى كنيم . چنان كه مىفرمايد :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  ( حشر 7 : آنچه پيامبر براى شما بياورد بگيريد و آنچه شما را از آن نهى كند ، ترك كنيد ) در آيهء ديگر ميفرمايد :  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  ( نحل 89 : اين كتاب را كه بيان هر چيزى است ، بر تو نازل كرديم ) از عبد اللَّه بن مسعود روايت است كه مىگفت : چرا كسانى را كه خداوند در قرآن خود آنها را لعن كرده ، يعنى زنانى كه با خالكوبى و آرايشگرى و گيسوان مصنوعى زنان زشت را زيبا و زنان پير را جوان نشان ميدهند ، لعن نكنم ؟ ! زنى كه اين سخن را شنيده بود ، تمام قرآن را خواند و چنين مطلبى را در قرآن نيافت . سپس نزد او رفته ، گفت :\r\n- ديشب همهء قرآن را خواندم ، اما مطلبى را كه ديروز گفتى در قرآن نيافتم ! عبد اللَّه بن مسعود گفت :\r\n- اگر قرآن را خوانده بودى مىيافتى . خداوند متعال مىفرمايد :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  طبق اين آيه ، هر چه پيامبر بگويد ، حكم سخن خدا دارد . پيامبر فرمود :\r\nلعن اللَّه الواشمة و المستوشمة . . .\r\nاين قول را بيشتر مفسرين پذيرفته‌اند .\r\n2 - مقصود لوح محفوظ است كه پيش خداست و همه چيز ، خواه مربوط بگذشته و خواه مربوط به حال و آينده ، در آن ثبت است در لوح محفوظ است اجل حيوانات و روزى آنها و كارهاى آنها . بنى آدم بايد بدانند كه هيچگاه كارهاى حيوانات گم نميشود ، كارهاى ايشان بطور حتم ، ثبت مىشود و از بين نمىرود . اين وجه از حسن است .\r\n3 - مقصود از كتاب ، اجل است ، يعنى هيچ چيز را ترك نكرده‌ايم جز اينكه\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبراى آن اجلى و مدتى قرار داده‌ايم و پس از سپرى شدن آن مدت ، همگى محشور خواهند شد . اين وجه از ابو مسلم و بعيد است .\r\n ثُمَّ إِلى رَبِّهِمْ يُحْشَرُونَ  : بعد از آنكه آنها مردند ، در روز قيامت محشور مىشوند . همانطورى كه انسانها هم محشور ميشوند آنهايى كه سزاوار پاداشى هستند ، پاداش خود را مىگيرند و آنهايى كه ستمى به ديگرى كرده‌اند ، انتقام مىبينند .\r\nاز ابو هريره نقل شده است كه : روز قيامت خداوند همه مخلوقات را محشور مىكند . در آن روز خداوند انتقام حيوانات بىشاخ را از حيوانات شاخزن بعدل خود ميگيرد . سپس آنها را خاك مىكند . از اينجهت است كه : « كافر مىگويد : كاش خاك بودم » ( نبا 40 ) از ابو ذر روايت است كه : ما در حضور پيامبر بوديم . دو گوسفند با شاخ خود بجان يكديگر افتادند . فرمود : مىدانيد چرا اينها به يكديگر شاخ مىزنند ؟ گفتيم :\r\nنميدانيم . فرمود : خدا ميداند و به زودى ميان آنها حكم مىكند ! طبق اين روايات ، شباهت حيوانات با ما در اين است كه آنها هم در روز قيامت محشور ميشوند و قصاص مىبينند . مؤيد آن آيهء  « وَ إِذَا الْوُحُوشُ حُشِرَتْ »  است ( تكوير 5 : زمانى كه حيوانات وحشى محشور شوند ) اينكه مىفرمايد :  « إِلى رَبِّهِمْ يُحْشَرُونَ »  يعنى به جايى ميروند كه در آنجا جز خدا كسى مالك سود و زيان كسى نيست و كسى قدرت ندارد كه به خود يا ديگرى سود يا زيان برساند .\r\n\r\nسخنى از معتقدين به تناسخ\r\nبرخى از معتقدين به تناسخ به اين آيه استدلال كرده‌اند كه حيوانات هم ، داراى تكليف هستند . زيرا خداوند ميفرمايد : آنها امتهايى هستند مثل شما .\r\nاين استدلال باطل است . ما گفتيم كه حيوانات از لحاظ محشور شدن و رسيدن بقصاص و پاره‌اى از امور ديگر ، مثل ما هستند ، نه از لحاظ تكليف . اگر بنا باشد ، از اين جمله استفاده كنيم كه حيوانات از همه جهت مثل ما هستند ، بايد از لحاظ صورت\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو هيات و خلقت و اخلاق ، هم مثل ما باشند . وانگهى چگونه ممكن است حيوانات داراى تكليف باشند ، در حالى كه آنها عقل ندارند و تكليف در صورتى صحيح است كه عقل كامل باشد ؟ !\r\n وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ  : آنها كه قرآن و ديگر دلايل ما را تكذيب مىكنند ، كر و لالند و در ظلمات كفر و جهل فرو رفته . راه به منافع دين نمىبرند . در بارهء معناى  « صُمٌّ وَ بُكْمٌ »  در سورهء بقره ، گفتگو كرده‌ايم . برخى گويند : يعنى در آخرت ، بكيفر كفرشان ، كر و لال و در ظلمات هستند ، زيرا اين جمله پس از بيان حشر و قيامت آمده است .\r\n مَنْ يَشَأِ اللَّهُ يُضْلِلْهُ  : هر كه را خدا بخواهد گمراه مىكند . اين جمله ، مجمل است .\r\nآيات ديگرى در قرآن هست كه اين اجمال را رفع كرده ، مىگويد : خداوند فاسقان و ظالمان را گمراه مىكند و بر هدايت اهل ايمان مىافزايد و راههاى سلامت و ايمنى و وصول بخشنودى خدا را به آنها نشان ميدهد . ( بقره 26 ، ابراهيم 27 ، مائده 16 ) پس مقصود اين است كه : خداوند هر كه را بخواهد ، به حال خود مىگذارد و او را از الطاف خود منع مىكند . اين كار را هنگامى مىكند كه دلايل روشن براى آنها بيان كند و آنها از قبول آن روى گردان شوند . ممكن است مقصود اين باشد كه خداوند هر كه را بخواهد از راه بهشت و رسيدن به پاداش گمراه مىكند .\r\n وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ  : و هر كه را بخواهد رحم مىكند و او را به راه بهشت هدايت مىكند . يعنى او را براهى هدايت مىكند كه مردم مؤمن از آن راه به بهشت مىروند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\n[ سوره الأنعام ( 6 ) : آيات 40 تا 41 
  ]\r\nقُلْ أَ رَأَيْتَكُمْ إِنْ أَتاكُمْ عَذابُ اللَّهِ أَوْ أَتَتْكُمُ السَّاعَةُ أَ غَيْرَ اللَّهِ تَدْعُونَ إِنْ كُنْتُمْ صادِقِينَ ( 40 ) بَلْ إِيَّاهُ تَدْعُونَ فَيَكْشِفُ ما تَدْعُونَ إِلَيْهِ إِنْ شاءَ وَ تَنْسَوْنَ ما تُشْرِكُونَ ( 41 )\r\n« 1 »\r\n\r\nترجمه\r\nبگو : اگر راست مىگوييد ، به من خبر دهيد . اگر عذاب خدا بر سر شما فرود آيد يا رستاخيز ، شما را دريابد ، آيا جز خدا را مىخوانيد ؟ نه . بلكه او را ميخوانيد و اگر بخواهد آنچه وى را بدان ميخوانيد رفع مىكند و آنچه را شريك خدا قرار مىدهيد ، فراموش مىكنند .\r\n\r\n\r\n","description":"","footnote":"\r\n( 1 ) - آيه 40 و 41 سوره انعام جزء 7 سوره 6\r\n","page_name":" 83 ","page_number":83},
  {"content":"\r\n\r\n\r\nبيان آيه 40 - 41\r\n\r\nقرائت\r\nا رايتكم : اهل مدينه اين كلمه و مشابه آن را در قرآن بتخفيف همزهء دوم خوانده‌اند .\r\nكسايى بدون همزه خوانده است . ديگران با همزه خوانده‌اند .\r\nوجه قرائت سوم روشن است . وجه قرائت اول اين است كه همزه بين بين قرار داده‌اند حذف همزه هم در زبان عرب ، نمونه‌هايى دارد . مثل « يا بالمغيرة رب امر معضل » يعنى : اى ابا مغيره بسا امرى مشكل . . . .\r\n\r\nاعراب\r\n أَ رَأَيْتَكُمْ  : « كم در اينجا صرفاً براى خطاب است و معناى اسم ندارد . زيرا اگر اسم باشد ، بايد آنچه بعد از آن مىآيد خود آن باشد . در حالى كه چنين نيست مثل :  « أَ رَأَيْتَكَ هذَا الَّذِي كَرَّمْتَ عَلَيَّ »  ( اسراء 62 ) بدليل اينكه اين فعل به دو مفعول متعدى مىشود و قاعده اين است كه مفعول دوم عين مفعول اول باشد و ما ملاحظه مىكنيم كه جملهء  « هذَا الَّذِي . . . »  غير از كاف است . اگر كاف براى خطاب باشد ، تاء براى خطاب نيست ، زيرا يك فعل دو علامت خطاب نميخواهد . بلكه صرفاً فاعل است . از همين جهت است كه تاء در همه حال بلفظ مفرد مىآيد .\r\n إِنْ أَتاكُمْ عَذابُ اللَّهِ  : جواب شرط « تدعون » است . اين جمله در محل نصب و مفعول  « أَ رَأَيْتَكُمْ »  است .\r\n إِنْ كُنْتُمْ صادِقِينَ  : جواب شرط محذوف و قرينهء آن جملهء  « أَ رَأَيْتَكُمْ »  است .\r\n\r\nمقصود\r\nاكنون به پيامبر خود دستور مىدهد كه با كفار ، به استدلال پردازد . مىفرمايد :\r\n قُلْ أَ رَأَيْتَكُمْ إِنْ أَتاكُمْ عَذابُ اللَّهِ أَوْ أَتَتْكُمُ السَّاعَةُ أَ غَيْرَ اللَّهِ تَدْعُونَ إِنْ \r\n\r\n","description":"","footnote":"","page_name":" 84 ","page_number":84},
  {"content":"\r\n\r\n كُنْتُمْ صادِقِينَ  : گفته‌اند : ساعت ، نام زمانى است كه انسان دچار صاعقه مىشود و نام زمانى است كه انسان زنده مىشود . يعنى به اين كافران بگو : اگر همانطورى كه عاد و ثمود در دنيا گرفتار عذاب شدند ، شما هم دچار عذاب شويد ، يا اينكه ساعتى كه به شما وعده شده است كه ميميريد و زنده ميشويد ، فرا برسد ، آيا باز هم دست بدامن بتها مىشويد و آنها را ميخوانيد كه بفرياد شما برسند و شما را نجات دهند ؟ البته اگر راست مىگوييد كه آنها خدا هستند ، چاره‌اى نداريد جز اينكه آنها را بكمك بخوانيد . اين دليل ، براى آنها قابل رد نيست ، زيرا ترديدى نيست كه آنها در چنين موقعى ناچارند خدا را بخوانند نه بتها را .\r\n بَلْ إِيَّاهُ تَدْعُونَ  : نه . شما در چنين حالتى بتها را نميخوانيد ، بلكه خدا را ميخوانيد . بدينترتيب ، خداوند به آنها اعلام مىكند كه هر گاه در صحرا و دريا و كوهسار گرفتار سختى شوند ، بدرگاه خدا استغاثه مىكنند و به او روى آور ميشوند .\r\n فَيَكْشِفُ ما تَدْعُونَ إِلَيْهِ إِنْ شاءَ وَ تَنْسَوْنَ ما تُشْرِكُونَ  : اگر خدا بخواهد آن سختى را از شما دور و شما را راحت مىكنند و شما بتها را فراموش مىكنيد و از دعاى آنها خوددارى مىكنيد ، زيرا آنها نفع و ضررى ندارند . اين معنى از ابن عباس و عايد موصول محذوف است .\r\nزجاج گويد : يعنى شما طورى از خواندن بتها خوددارى ميكنيد كه گويى آنها را فراموش كرده‌ايد . زيرا از كمك آنها مايوس شده‌ايد .\r\nممكن است « ما » مصدريه باشد . يعنى شرك خود را فراموش مىكنيد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n[ سوره الأنعام ( 6 ) : آيات 42 تا 45 
  ]\r\nوَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ ( 42 ) فَلَوْ لا إِذْ جاءَهُمْ بَأْسُنا تَضَرَّعُوا وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ ( 43 ) فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ ( 44 ) فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ ( 45 )\r\n« 1 »\r\n\r\nترجمه\r\nپيش از تو پيامبرانى بسوى امتهاى گذشته فرستاديم و آنها را به سختى و زيان گرفتار كرديم ، تا تضرع كنند .\r\nچرا هنگامى كه صلابت ما به آنها رسيد ، تضرع نكردند ؟ لكن آنها سنگدل شده و شيطان كردارشان را در نظرشان آراسته بود ! همين كه پندها و تذكراتى كه به آنها داده شده بود ، فراموش كردند ، درهاى هر چيزى را بر آنها گشوديم . تا اينكه : هنگامى كه به آنچه به آنها داده شده بود ، دلشاد شدند ، آنها را ناگهان گرفتار ساختيم و خوار و مأيوس شدند .\r\nو نسل ستمكاران منقرض شد و ستايش خداى راست كه پروردگار جهانيان است .\r\n\r\n\r\n","description":"","footnote":"\r\n( 1 ) - سورهء انعام آيهء 42 و 43 و 44 و 45 جزء 7 سورهء 6\r\n","page_name":" 86 ","page_number":86},
  {"content":"\r\n\r\n\r\nبيان آيه 42 - 43 - 44 - 45\r\n\r\nقرائت\r\nفتحنا : ابو جعفر و ابن عامر به تشديد و ديگران به تخفيف خوانده‌اند . وجه قرائت اول ، تكثير و مبالغه است .\r\n\r\nلغت\r\nباساء : اين كلمه از « باس » يعنى خوف و ترس .\r\nضراء : اين كلمه از « ضرّ » يعنى زيان .\r\nتضرع : اظهار خوارى مبلس : كسى كه دچار حسرت شديد است . فراء گويد : يعنى كسى كه دليلى ندارد و بيچاره شده است .\r\nدابر : پشت سر و دنباله . بازماندگان . شاعر گويد :\r\n آل المهلب جز اللَّه دابرهم * اصخوا رمادا فلا اصل و لا طرف \r\nيعنى : خداوند نسل آل مهلب را قطع كرد . آنها همه خاكستر شدند . نه اصلى ماند و نه فرعى .\r\nاصمعى گويد : دابر يعنى اصل . شاعر گويد :\r\n فدى لكما رجلى و رحلى و ناقتى * غداة الكلاب اذ تجز الدوابر \r\nيعنى : فداى شما سواره‌ها و پياده‌ها و شتران كه قوم كشته شدند و اصل آنها از بين رفت و اثرى از آنها باقى نماند .\r\nبرخى گفته‌اند : دابر يعنى آخر .\r\n\r\nاعراب\r\nلولا : براى ترغيب است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n وَ لكِنْ قَسَتْ قُلُوبُهُمْ  : عطف است بر جملهء  « فَلَوْ لا إِذْ جاءَهُمْ بَأْسُنا تَضَرَّعُوا »  زيرا از اين جمله بر مىآيد كه آنها تضرع نكرده‌اند .\r\nبغتة : حال . يعنى : « اخذناهم مباغتين »\r\n\r\nمقصود\r\nاكنون خداوند ، حال امتهاى گذشته و رفتار آنها را نسبت به پيامبران ، بيان مىكند و نشان مىدهد كه رفتار كفار مكه هم مثل رفتار آنهاست . مىفرمايد :\r\n وَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ  پيش از تو پيامبرانى بسوى امتها فرستاديم . آنها مخالفت كردند و ما آنها را دچار فقر و سختى و بيمارى كرديم . شايد به تضرع و استغاثه در آيند .\r\nزجاج گويد : « لعل » براى اميدوارى است . اما اميدوارى در مورد خداوند مفهومى ندارد . منظور اين است كه ما براى آنها فقر و بيمارى فرستاديم . تا اميدى كه بندگان ما به تضرع و استغاثهء آنها داشتند ، تحقق پيدا كند . در داستان فرعون به موسى و هارون مىگويد :  « لَعَلَّهُ يَتَذَكَّرُ أَوْ يَخْشى »  ( طه 44 ) يعنى شما اميدواريد كه فرعون ايمان بياورد . برويد و او را نصيحت كنيد . خداوند به حال او عالم است .\r\nبهر حال خداوند متعال سرگذشت امتهاى گذشته را كه دچار سنگدلى و انحراف شده بودند يا براى پيامبر خود شرح ميدهد . مىگويد : كار آنها بجايى رسيده بود كه آنها را دچار كيفر و سختى كرديم تا به خود بيايند و در برابر امر خدا تسليم شوند . لكن باز هم تسليم نشدند . اين مطالب بمنزلهء تسليتى است براى پيامبر عاليقدر اسلام .\r\n وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ  : ولى آنها بر اثر سنگدلى در راه كفر پايدارى كردند و عبرت نگرفتند . شيطان هم از موقعيت استفاده كرد و معصيت را در نظر آنها بياراست و تمايل آنها را به دنيا و لذائذ زودگذر آن برانگيخت .\r\n\r\nدلالت آيه\r\nبرخى گفته‌اند : خداوند از مردم كافر ايمان نخواسته است . لكن از اين آيه بر مىآيد كه خداوند حتى از كافران هم ايمان خواسته است . زيرا بيان مىكند كه نزول\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبلاها و فقر و پريشانى و بيمارى به منظور بيدار كردن و تنبيه آنها بوده است . لكن شيطان هم بيكار ننشسته و كفر را در نظر ايشان آراسته است . اين مطالب ، بر خلاف گفتار جبريان است كه مىگويند : خداوند كفر را در نظر آنها آراسته است .\r\n فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ  . همين كه موعظه‌هاى ما را كه به صورت فقر و بيمارى و اسباب تنبّه ، بر آنها نازل كرده بوديم ، فراموش كردند و عمل خود را بموجب آن اصلاح نكردند و دعوت پيامبران را ناديده گرفتند ، ما هم درهاى نعمت‌ها و بركات آسمانى و زمينى را به روى آنها گشوديم و خيرات دنيا را در دسترس آنها قرار داديم .\r\nمقصود اين است كه : خداوند در مرحلهء اول آنها را دچار سختىها كرد تا تنبّه پيدا كرده ، توبه كنند . در مرحلهء بعد كه آنها متنبه نشدند و توبه نكردند ، نعمتهاى دنيا در اختيار آنها قرار داد و در رزق و روزى آنها توسعه داد ، تا توجهى به نعمتهاى آخرت پيدا كنند و كوشش خود را در راه سعادت جاودانى به كار اندازند . بديهى است كه مرحلهء بعد ، مرحلهء عقوبت و كيفر بود نه گشايش درهاى نعمت و سعادت به روى آنها لكن اين كار را كرد كه آنها را از اين رهگذر ، متوجه طاعت خود گرداند . لازم نيست دعوت بطاعت ، هميشه از راه سختگيرى باشد ، گاهى هم از راه لطف است . در حقيقت ، براى بيدار كردن و دعوت آنها از هر دو وسيله استفاده شده است . ممكن است گشايشى كه در مرحلهء بعد ، نصيب آنها كرده است ، بخاطر دشوار كردن عذاب آنها در آخرت باشد .\r\n حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ  : تا وقتى كه به نعمتها و خوشيها دلشاد و سرگرم شدند و از شكر نعمتها خوددارى كردند . در اين هنگام ما آنها را غافلگير و كيفر خود را بر آنها نازل كرديم . در نتيجه ، دچار يأس و نوميدى و خوارى و سرگردانى شدند .\r\nمنظور از  « كُلِّ شَيْءٍ »  تعميم نيست . نميخواهد بگويد : همهء نعمتها را به آنها داديم . بلكه منظور اكثر نعمتهاست .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nدر روايت است كه پيامبر فرمود : هر گاه ديديد كه اهل معصيت ، از نعمتهاى خدا برخوردارند ، بدانيد كه به آنها مهلت داده شده و سرانجام گرفتار ميشوند . سپس همين آيه را تلاوت فرمود . از على ع نيز روايت شده است كه : اى فرزند آدم ، هر گاه ديدى كه خداوند نعمتهاى خود را پياپى به تو ميدهد ، بترس !  فَقُطِعَ دابِرُ الْقَوْمِ الَّذِينَ ظَلَمُوا  : آرى مردم ستمكار دچار عذاب شدند و نسل آنها منقرض شد .\r\n وَ الْحَمْدُ لِلَّهِ رَبِّ الْعالَمِينَ  : ستايش خدايى راست كه پروردگار جهانيان است و دشمنان را هلاك و كلمهء پيامبران را بلند مىكند . در اينجا خداوند متعال خود را ستايش مىكند ، بخاطر اينكه اصل آنها را از بين برده و آثار آنها را محو كرده است ، زيرا تمام وسائلى كه براى هدايت آنها لازم بود - يعنى فرستادن پيامبران و مبتلا كردن آنها به سختىها و آسايشها ، محنت‌ها و خوشيها و غمها و شاديها و مبالغهء در ترسانيدن و تنبيه آنها و حد اكثر مهلت - براى آنها فراهم كرده است و آنها ايمان نياورده‌اند . اينها همه حاكى از لطف پروردگار هستند و سزاوار است كه در برابر اين كارها ستايش شود .\r\nعلاوه بر اين ، مردم مؤمن را تعليم مىدهد كه خدا را حمد كنند ، زيرا شر ستمكاران را از سر آنها كوتاه و آنها را هلاك كرده است ، اين خود بزرگترين نعمتى است كه خدا را مستوجب حمد مىسازد .\r\nدر روايت است كه : فضيل بن عياض از امام صادق ع پرسيد : پرهيزكار كيست ؟\r\nفرمود :\r\n- پرهيزكار كسى است كه از حرامهاى خدا دورى و اجتناب كند . كسى كه از امور مشتبه ، نپرهيزد ، گرفتار حرام مىشود بدون اينكه حرام را بشناسد و كسى كه كار زشتى را بنگرد و با داشتن قدرت ، در صدد منع آن برنيايد ، دوستدار معصيت خداست .\r\nو چنين كسى دشمنى خود را با خدا آشكار كرده است . كسى كه باقى ماندن ظالم را دوست بدارد ، دوستدار معصيت خداست . خداوند براى هلاك كردن ستمكاران ، خود را حمد كرده و فرموده است :  فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ \r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\n[ سوره الأنعام ( 6 ) : آيات 46 تا 49 
  ]\r\nقُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ ( 46 ) قُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً أَوْ جَهْرَةً هَلْ يُهْلَكُ إِلاَّ الْقَوْمُ الظَّالِمُونَ ( 47 ) وَ ما نُرْسِلُ الْمُرْسَلِينَ إِلاَّ مُبَشِّرِينَ وَ مُنْذِرِينَ فَمَنْ آمَنَ وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ( 48 ) وَ الَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ ( 49 )\r\n« 1 »\r\n\r\nترجمه\r\nبگو : آيا ميدانيد كه اگر خداوند گوش و چشم شما را بگيرد و بر دلهاى شما مهر بزند ، جز او خدايى نيست كه آنها را به شما بازگرداند ؟ بنگر كه چگونه آيات را بيان مىكنيم و آنها روى گردان ميشوند ! بگو : آيا ميدانيد كه اگر عذاب خداوند ، پنهان يا آشكار به شما روى آورد ، جز مردم ستمكار هلاك نخواهند شد ؟ ما پيامبران را جز براى بشارت و انذار نفرستاده‌ايم .\r\nكسانى كه ايمان آورند و عمل صالح كنند بر آنها بيمى نيست و محزون نميشوند .\r\nكسانى كه آيات ما را تكذيب كنند ، بكيفر نافرمانيهايشان ، عذاب ما به ايشان مىرسد .\r\n\r\n\r\n","description":"","footnote":"\r\n( 1 ) - آيه 46 و 47 و 48 و 49 سوره انعام جزء 7 سوره 6\r\n","page_name":" 91 ","page_number":91},
  {"content":"\r\n\r\n\r\nبيان آيه 46 - 47 - 48 - 49\r\n\r\nلغت\r\nصدوف : منحرف شدن . صدف و صدفه يعنى جانب . همچنين صدف يعنى بناى مرتفع . در حديث است كه\r\n« كان ( ص ) اذا مر بصدف مايل اسرع المشى »\r\nهر گاه از ديوار يا بنايى كه مايل شده بود مىگذشت ، به سرعت مىرفت .\r\n\r\nاعراب\r\n مَنْ إِلهٌ غَيْرُ اللَّهِ  : « من » مبتدا « إله » خبر  « غَيْرُ اللَّهِ »  صفت آن . جمله در محل نصب در محل دو مفعول  « أَ رَأَيْتُمْ »  كه بوسيلهء استفهام تعليق شده است .\r\n إِنْ أَخَذَ اللَّهُ . . .  : جواب شرط محذوف است . اين جمله در محل نصب و حال است .\r\n يَأْتِيكُمْ بِهِ  : در محل رفع و صفت « إله »\r\n\r\nمقصود\r\nبار ديگر در مقام استدلال در برابر كفار بر آمده ، مىفرمايد :\r\n قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ  : به اين كافران بگو : اگر خداوند گوش و چشم را از شما بگيرد و كور و كر شويد و بر دلهاى شما مهرى بزند كه قوهء عقل و تميز را از كف بدهيد و نتوانيد چيزى بفهميد ، آيا خدايى جز خداى يكتا سراغ داريد كه اين نعمتها را - كه در ميان نعمتهاى خدا نظير ندارند و سعادت دينى و دنيوى انسان به آنها بستگى دارد - به شما برگرداند ؟\r\nزجاج مىگويد : ضمير « به » به معناى فعل برمىگردد . يعنى : آيا كسى هست كه آنچه از شما گرفته شده است به شما باز گرداند ؟ سپس مىگويد : ممكن است اين\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nضمير ، مستقلا به « سمع » برگردد و « ابصار و قلوب » نيز تابع آن باشد .\r\nبعقيدهء ابن عباس منظور اين است كه : اين خدايان مصنوعى و دروغين قادر نيستند كه به پرستندگان خود گوش و چشم و دل داده ، آنها را از نيروى عقل و فهم برخوردار سازند . تنها خداست كه قدرت عطاى اين نعمتها را به انسان دارد و به همين دليل پرستش شايسته و مخصوص ذات بيهمتاى اوست .\r\n انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ  : مقصود از تصريف آيات ، بعقيدهء كلبى بيان آيات و بعقيدهء بعضى ، متوجه ساختن آيات است به بيان سختىها و نعمتها بنحو روشن و كامل كه باعث تنبيه مردم شود . برخى گفته‌اند : منظور اين است كه آيات ، طورى عرضه ميشوند كه در آن واحد به چند جهت دلالت كنند ، چنان كه معجزات ، در آن واحد بر علم و قدرت خداوند و نبوت و راستگويى پيامبر دلالت داشتند .\r\nدر هر صورت ، مىفرمايد : ببين ما آيات را چگونه بيان مىكنيم ؟ ! اما اين مردم كافر اعراض مىكنند . يعنى در بارهء آيات تأمل و فكر نميكنند و به آنها كفر مىورزند .\r\nاينكه به پيامبر خود مىگويد : ببين ، بخاطر اين است كه خداوند اولا اين موضوع را شگفت‌آور ميداند كه نعمتهاى خود را بطور كامل در دسترس آنها قرار داده و با دلايل حكمت آميز ، اسباب عبرت آموزى آنها را فراهم كرده است و ثانياً موضوع اعراض و پايدارى آنها را در راه كفر .\r\n\r\nيك استدلال ديگر\r\n قُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً أَوْ جَهْرَةً هَلْ يُهْلَكُ إِلَّا الْقَوْمُ الظَّالِمُونَ :  آيا ميدانيد كه اگر عذاب خدا پس از اتمام حجت و آمدن پيامبران ، پنهان يا آشكار ، شب يا روز ، بر شما نازل شود ، تمام مردم ستمكارى كه به خدا كفر مىورزند و در روى زمين فساد مىكنند ، هلاك خواهند شد ؟\r\nبرخى گفته‌اند : آنها درخواست ميكردند كه عذاب خدا نازل شود . در جواب\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآنها فرمود : اين چه درخواستى است كه مىكنيد ؟ ! مگر عذاب خدا براى مردم كافر ، جز هلاك و بدبختى چه چيز به ارمغان مىآورد ؟ ! احيانا اگر مؤمنى يا طفلى هم بدون تقصير در شعلهء عذاب شما ، همچون چوب ترى در حريق جنگل ، بسوزد برايش مختل است كه خداوند به او عوض‌هاى بسيارى ميدهد ، بطورى كه اين گرفتارى بسان صفر در برابر بىنهايت باشد . منظور از عذابى كه در اين آيه ، آمده ، عذاب دنياست نه عذاب آخرت\r\nاكنون به بيان اين مطلب مىپردازد كه پيامبران را نفرستاده است كه بتوانند هر گونه خواهشى از خداوند بكنند . آنها بخاطر يك سلسله مصالح عاليه‌اى كه خداوند بهتر مىداند ، ماموريت يافته‌اند . مىفرمايد :\r\n وَ ما نُرْسِلُ الْمُرْسَلِينَ إِلَّا مُبَشِّرِينَ وَ مُنْذِرِينَ  : ما پيامبران را جز براى بشارت و ترسانيدن مردم نفرستاده‌ايم . در دنبالهء اين آيه ، به بيان پاداش كسانى كه سخن فرستادگان خدا را مىشنوند و كيفر كسانى كه آنها را مخالفت مىكنند ، پرداخته مىفرمايد :\r\n فَمَنْ آمَنَ وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ  : آنان كه ايمان آورند و پيامبران را تصديق كنند و كار شايسته انجام دهند ، در عالم آخرت ، مثل اهل دوزخ دچار بيم و اندوه نميشوند و غم گذشته نمىخورند .\r\n وَ الَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ  : و آنهايى كه دلايل ما و محمد ( ص ) و معجزاتش را تكذيب مىكنند ، روز قيامت بكيفر بىايمانى و رفتار زشت خويش مبتلا خواهند شد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\n[ سوره الأنعام ( 6 ) : آيات 50 تا 51 
  ]\r\nقُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلاَّ ما يُوحى إِلَيَّ قُلْ هَلْ يَسْتَوِي الْأَعْمى وَ الْبَصِيرُ أَ فَلا تَتَفَكَّرُونَ ( 50 ) وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ ( 51 )\r\n« 1 »\r\n\r\nترجمه\r\nبگو : به شما نمىگويم كه خزانه‌هاى خدا پيش من است . من غيب نميدانم .\r\nبه شما نمىگويم كه فرشته‌ام . من جز وحى از هيچ چيز پيروى نميكنم . بگو : آيا كور و بينا برابرند ؟ آيا نمىانديشيد ؟\r\nكسانى را كه از روز حشر بيم دارند ، و آنها را جز خدا دوست و شفاعت كننده‌اى نيست ، بوسيلهء قرآن بترسان . شايد تقوى پيشه كنند .\r\n\r\n\r\n","description":"","footnote":"\r\n( 1 ) - آيه 50 و 51 سوره انعام جزء 7 سوره 6\r\n","page_name":" 95 ","page_number":95},
  {"content":"\r\n\r\n\r\nبيان آيهء 50\r\n\r\nلغت\r\nخزائن : جمع خزانه ، جايى كه چيزى در آن نگهدارى شود .\r\n\r\nمقصود\r\nاكنون به پيامبر خود دستور ميدهد كه بدنبال خواهش‌هاى ابلهانهء آنها نسبت به نازل شدن آيات عذاب ، به آنها بگويد كه ادعاى خدايى ندارد بلكه مدعى پيامبرى است . مىفرمايد :\r\n قُلْ لا أَقُولُ لَكُمْ عِنْدِي خَزائِنُ اللَّهِ  : به اينها بگو : خزانه‌هاى رحمت و و مخلوقات خدا بدست من نيست . يا اينكه خزانه‌هاى روزى خدا در دست من نيست ، تا مردم بطمع مال ، ايمان آورند .\r\n وَ لا أَعْلَمُ الْغَيْبَ  : من غيب نميدانم . تنها چيزهايى را ميدانم كه به من تعليم داده است . مثل مسالهء زنده شدن مردگان و بهشت و جهنم و . . . ابن عباس گويد : مقصود اين است كه من عاقبت و سرانجام شما را ميدانم . اينهم خدا به من تعليم داده است ، بنا بر اين آنچه مخصوص خداست و به من نياموخته است ، نميدانم .\r\n وَ لا أَقُولُ لَكُمْ إِنِّي مَلَكٌ  : من نمىگويم : فرشته هستم . من انسانم . شما مرا مىشناسيد . حتى كارهايى كه از يك فرشته ساخته است از من ساخته نيست .\r\nبه اين جمله استدلال كرده‌اند كه : فرشته برتر از پيامبران است ، لكن اين استدلال صحيح نيست ، زيرا اين جمله در مقام بيان بيشتر بودن ثواب - كه ملاك فضيلت است - نيست . مىخواهد بگويد : چون من فرشته نيستم ، نمىتوانم چيزهايى كه فرشتگان در بارهء سرنوشت بندگان مىتوانند مشاهده كنند و بفهمند ، بفهمم .\r\n إِنْ أَتَّبِعُ إِلَّا ما يُوحى إِلَيَّ  : هر چه به شما گفته‌ام و مىگويم . وحيى است كه از\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nجانب خداوند بر من نازل مىشود .\r\n قُلْ هَلْ يَسْتَوِي الْأَعْمى وَ الْبَصِيرُ  : به اينها بگو : آيا كسى كه عارف به مقام خدا و عالم بدين است ، با آدم نادان برابر است ؟ در اينجا آدم دانا تشبيه به بينا و آدم نادان تشبيه به كور شده است . در تفسير اهل بيت ع آمده است كه : آيا كسى كه ميداند با كسى كه نميداند ، برابر است ؟ بلخى گويد : يعنى : آيا كسى كه به نيازمندى و بندگى خود اعتراف مىكند ، مثل كسى است كه ديدهء بصيرتش كور شده ، حق را تميز نميدهد ؟\r\n أَ فَلا تَتَفَكَّرُونَ  : چرا نمىانديشيد تا منصفانه داورى كنيد و وظيفهء واجب خود يعنى اقرار بتوحيد و نفى تشبيه را انجام دهيد و خدا را به خلق تشبيه نكنيد ؟ منظور اين است كه بينديشيد و تشخيص دهيد كه كور و بينا مساوى نيستند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nبيان آيهء 51\r\n\r\nاعراب\r\nبه : ضمير به  « ما يُوحى إِلَيَّ »  برميگردد .\r\n لَيْسَ لَهُمْ مِنْ دُونِهِ وَلِيٌّ  : جمله حاليه .\r\n\r\nمقصود\r\nاكنون خداوند دستور مىدهد كه پس از بيان دلائل روشن ، مردم را بترساند .\r\nمىفرمايد :\r\n وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ  : آنان كه از روز حشر مىترسند ، از خدا و قيامت بترسان و آنها را موعظه كن .\r\nزجاج گويد : مقصود هر كسى است كه به قيامت معترف باشد . خواه مسلمان باشد خواه كتابى . بديهى است كه پيامبر همهء خلق را مىترساند ، لكن آنها كه معتقد به معاد هستند ، زودتر تحت تاثير قرار مىگيرند .\r\nامام صادق فرمود : يعنى آنها را كه اميدوارند به خداوند و اصل شوند ، بترسان و بوعده‌هايى كه در قرآن است ، آنها را ترغيب كن ، زيرا قرآن شفاعت كنندهء آنهاست و شفاعتش مورد قبول است .\r\n لَيْسَ لَهُمْ مِنْ دُونِهِ وَلِيٌّ وَ لا شَفِيعٌ  : آنها را جز خدا دوست و فريادرسى نيست .\r\nزجاج گويد : يهود و نصارى خود را پسران و دوستان خدا ميدانستند . خداوند در اين آيه ، اعلام كرد كه اهل كفر جز خدا دوستى و فريادرسى ندارند . از گفتار وى بر مىآيد كه آيه در بارهء كافران است . لكن مفسرين بر آنند كه آيه در بارهء مؤمنان است .\r\nمقصود از اينكه : آنها را جز خدا دوست و فريادرسى نيست ، اين است كه : شفاعت\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nپيامبران و ديگران نسبت به مؤمنين به اذن پروردگار است . چنان كه مىفرمايد :  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  ( بقره 255 : چه كسى بدون اذن خداوند شفاعت مىكند ؟ )  لَعَلَّهُمْ يَتَّقُونَ  : تا آنها بترسند و از دستور تو اطاعت كنند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\n[ سوره الأنعام ( 6 ) : آيات 52 تا 53 
  ]\r\nوَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ ( 52 ) وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ ( 53 )\r\n« 1 »\r\n\r\nترجمه\r\nآنان كه خداى خود را صبح و شام ميخوانند و ارادهء پاداش او مىكنند ، طرد مكن .\r\nحساب آنها بر تو و حساب تو بر آنها نيست كه آنها را طرد كنى . با طرد آنها از ستمكاران خواهى بود .\r\nما بعضى از آنها را به بعضى مىآزماييم تا بگويند : آيا اينها هستند كه خداوند از بين ما بر آنها منت گذاشته است ؟ آيا خداوند به حال سپاسگزاران داناتر نيست ؟\r\n\r\n\r\n","description":"","footnote":"\r\n( 1 ) - آيهء 21 و 22 و 23 و 24 سورهء انعام جزء 7 سوره 6\r\n","page_name":" 100 ","page_number":100},
  {"content":"\r\n\r\n\r\nبيان آيه 52 - 53\r\n\r\nقرائت\r\nبالغداة : ابن عامر در همهء قرآن « بالغدوة » و ديگران « بالغداة » خوانده‌اند ابو على فارسى مىگويد : كلمهء « غدوه » علم است . بنا بر اين قرائت مشهور بهتر است . وجه قرائت ابن عامر اين است كه بر سر اعلام هم ممكن است الف و لام در آيد و اين در صورتى است كه نخست آنها را نكره قصد كنيم ، سپس بوسيلهء الف و لام معرفه قرار دهيم .\r\n\r\nاعراب\r\n فَتَطْرُدَهُمْ  : اين فعل در جواب نفى است و به همين جهت منصوب شده است .\r\nفتكون : نصب اين فعل بخاطر اين است كه در جواب نهى واقع شده است .\r\n\r\nشان نزول\r\nثعلبى از عبد إله بن مسعود روايت كرده است كه : گروهى از قريش بر پيامبر گذشتند . صهيب و خباب و بلال و عمار و . . . در حضور او بودند . گفتند :\r\n- اى محمد ، آيا به اينها دلخوش كرده‌اى ؟ مگر ممكن است ما تابع اينها شويم آيا خداوند بر اينها منت گذاشته است ؟ آنها را از خود طرد كن . اگر آنها را طرد كنى ، شايد از تو پيروى كنيم .\r\nاين آيه را خداوند به همين مناسبت نازل كرد .\r\nسلمان و خباب گفته‌اند : اين آيه در بارهء ما نازل شده است . اقرع بن حابس تميمى و عيينة بن حصين فزارى و رفقاى آنها نزد پيامبر آمده ، ديدند با بلال و صهيب و عمار و خباب و . . . نشسته است ، آنها را تحقير كردند . و گفتند :\r\n- يا رسول اللَّه ، چه خوب است اينها را از خود دور كنى ! جمعيت‌هاى عرب\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nنزد تو مىآيند و ما خجالت مىكشيم ما را با اينها ببينند . وقتى كه ما از نزد تو رفتيم ، مانعى ندارد كه آنها را در مجلس خود بپذيرى .\r\nپيامبر خواست آنها را اجابت كرد . آنها از پيامبر خواستند كه اين مطلب را براى آنها بنويسد و بدست آنها بدهد تا سندى باشد . ما در گوشه‌اى نشسته بوديم ، همين كه خواستند بنويسند ، جبرئيل نازل شد و آيه را آورد .\r\nپيامبر خدا ، صفحه‌اى را كه ميخواستند روى آن بنويسند ، از خود دور كرد و نزديك ما آمد ، در حالى كه اين آيه را ميخواند :  « كَتَبَ رَبُّكُمْ عَلى نَفْسِهِ الرَّحْمَةَ »  از آن پس ما با او نشست و برخاست مىكرديم . هر گاه ميل داشت ، بر ميخاست و ما را ترك ميكرد . خداوند فرمود :  « وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ . . . »  ( كهف 28 ) پس از نزول اين آيه ، بما نزديكتر مىشد ، بطورى كه زانوهاى ما به يكديگر مىخوردند . تا وقتى كه ميخواست حركت كند ، نخست ما برميخاستيم . سپس او برميخاست و ميفرمود : خدا را حمد مىكنم كه پيش از مرگ ، به من دستور داد كه با گروهى از امت خويش شكيبايى كنم و در حيات و مرگ با آنها باشم .\r\n\r\nمقصود\r\nاكنون خداوند پيامبر خود را از اينكه مشركين را اجابت و مؤمنين را طرد كند ، نهى كرده ، ميفرمايد :\r\n وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ  : آنان كه خدا را صبح و شام ميخوانند و هدفشان پاداش اوست و خدا را با هيچ چيز برابر نميكنند ، طرد نكن . برخى از مفسران گويند : منظور از دعا ، در اين آيه نماز صبح و عصر است .\r\nبرخى گفته‌اند منظور نمازهايى است كه در دو طرف روز خوانده مىشود . يا اينكه نمازهاى پنجگانه است .\r\nزجاج مىگويد : خداوند متعال در اين آيه ، در بارهء آنها گواهى داده است كه داراى حسن نيت و اخلاص هستند و راهى را مىجويند كه خداوند آنها را به آن امر\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nكرده است . پس مقصود از وجه خدا ، جهت و راه خداست .\r\n ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ  :\r\nنه حساب مشركين بر تو و نه حساب تو بر مشركين است . حساب همه با خداست كه دوستان را پاداش و دشمنان را كيفر مىدهد .\r\nاين معنى بنا بروايت عطا از ابن عباس است وى ضمير را به مشركين برگردانده است . اما بيشتر مفسران قرآن كريم معتقدند كه منظور همانهايى است كه خدا را بامداد و شامگاه ميخوانند و در بارهء آن دو وجه گفته‌اند :\r\n1 - حسن و ابن عباس ( در روايت ديگر ) گويند : يعنى عمل و حساب عمل ايشان بر تو نيست . نظير آن در داستان نوح آمده است  « إِنْ حِسابُهُمْ إِلَّا عَلى رَبِّي لَوْ تَشْعُرُونَ »  ( شعراء 113 : حساب اين نيازمندان با ايمان كه شما آنها را اراذل ميخوانيد ، اگر بدانيد با خداى من است ) علت اين است كه مشركين ، مردم با ايمان را بر اثر فقر و تهيدستى خوار مىشمردند و پيامبر بدلش خطور كرد كه مشركين را بر آنها مقدم شمارد بدين جهت به او گفته شد : حساب آنها بر تو نيست و عمل آنها اسباب ننگ و عار تو نخواهد بود كه آنها را طرد كنى . بدنبال اين جمله فرمود : نه تنها حساب ايشان بر تو نيست ، بلكه حساب تو هم بر ايشان نيست . تا هم كلام با تاكيد بيشترى ادا شده باشد و هم دو قسمت آن را هم مطابقت داشته باشد .\r\n2 - مقصود اين است كه حساب رزق آنها بر تو نيست كه آنها را رنجيده و طرد كنى . يعنى نه رزق آنها بر تست و نه رزق تو بر آنها . خداوند است كه تو و آنها را روزى مىدهد . پس بگذار به تو نزديك باشند و آنها را از خود دور مكن .\r\n فَتَكُونَ مِنَ الظَّالِمِينَ  : اگر آنها را طرد كنى ، از ستمكاران هستى . ابن عباس گويد : يعنى به خود ضرر مىزنى .\r\nابن انبارى گويد : اين آيه ، پيامبر را از اينكه در صف ظالمان قرار گيرد ، سخت ترسانيد ، زيرا بدلش خطور كرده بود كه رؤساء و پولداران را بر طبقهء مستمند مقدم بدارد . البته منظور او اين بود كه با رام شدن آنها در برابر اسلام ، قوم و بستگان\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nو تابعان آنها نيز اسلام خواهند آورد . پس نيت او خير بود . هرگز قصد نداشت كه با اين كار خود مستمندان را خوار كند و مورد اهانت قرار دهد . اما خداوند به او اعلام كرد كه حتى همين كار هم جايز نيست .\r\nاكنون به اين نكته اشاره مىكند كه : خداوند فقرا را به اغنيا و اغنيا را به فقرا آزمايش مىكند . مىفرمايد :\r\n وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا  .\r\nاين لام براى عاقبت است . يعنى : همانطورى كه پيش از تو غنى را به فقير و شريف را به بينوا آزموده‌ايم ، اكنون نيز رؤساى قريش را به اين آزاد شدگان و بردگان مىآزماييم . وقتى اشراف ملاحظه مىكند كه يك پا برهنهء عريان پيش از ايشان ايمان آورده ، دچار كبر و غرور ميشوند و از پذيرش اسلامى كه طرفداران آن تودهء فقير است ، عار دارند ! بديهى است كه خداوند از حال مردم و باطن آنها خبر دارد و محتاج آزمايش نيست ، بنا بر اين رفتار او با اينان همچون رفتار آزمايشگرى است كه مىخواهد به حال و باطن كسى آگاهى پيدا كند . منظور خداوند از آزمايش ايشان اين است كه در عاقبت كار بيدار شوند و به خود آيند و صبر كنند و سپاسگزار خداوند شوند ، اما بالعكس صداى اعتراضشان بلند شده ، مىگويند : اينها كيستند كه خداوند آنها را از ميان ما برگزيده و بر آنها منت گذاشته و آنها را در فضيلت ، بر ما مقدم شمرده است ؟ ! در حقيقت ميخواهند منكر فضيلت و برترى و پيش قدم بودن آنان در راه حق بشوند ! ابو على جبائى گويد : منظور اين است كه ما تكليف را بر اشراف گردنكش عرب دشوار كرديم ، زيرا به آنها امر كرده‌ايم كه ايمان بياورند و در برابر اين مستمندان برهنه و گرسنه ، تعظيم و احترام كنند بخاطر آنكه آنها در ايمان حق مقدم دارند ، بديهى است كه اين امر براى آنها شاق و دشوار بود . همين امر شاق را نسبت به آنها فتنه ناميده است . عاقبت اين امر اين شد كه آنها واقعاً از يكديگر بپرسند كه آيا اينها هستند كه خداوند بوسيلهء ايمان بر آنها منت گذاشته است ؟ علت اين\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nپرسش اين بود كه مىديدند پيامبر خدا اينها را مقدم مىدارد و براى ايشان ارزش و احترام بيشترى قائل است . ميخواستند دليل كار پيامبر را بدست آورند و خود را راضى سازند . بنا بر اين هدف از آزمايش اين نبود كه آنها منكر فضيلت مؤمنين و منت خداوند بر آنها بشوند . اين كار كفر است و خداوند كفر كسى را نميخواهد و نمىپسندد .\r\nوانگهى اگر خدا اين آزمايش را انجام مىداد كه آنها كافر شوند ، كفر آنها بخاطر اطاعت امر خدا و انجام خواست او صورت مىگرفت و آنها گنهكار نبودند ، در حالى كه خلاف اين مطلب ثابت شده است .\r\n أَ لَيْسَ اللَّهُ بِأَعْلَمَ بِالشَّاكِرِينَ  . اين استفهام براى تقرير و اثبات موضوع است .\r\nيعنى خداوند به حال سپاسگزاران داناتر است . چنان كه جرير گويد :\r\n الستم خير من ركب المطايا * و اندى العالمين بطون راح \r\nيعنى : شما بهترين سواران روزگار و گشاده دست‌ترين مردم جهان هستيد .\r\nاين آيه دليل است بر آنكه مؤمن فقير و ضعيف ، از مؤمن ثروتمند مقامش برتر و احترامش بيشتر است . على ع فرمود :\r\n« من اتى غنياً فتواضع لغنائه ذهب ثلثا دينه »\r\nيعنى : هر كس ثروتمندى را بخاطر ثروتش تعظيم كند ، دو ثلث دينش از بين مىرود .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n[ سوره الأنعام ( 6 ) : آيات 54 تا 55 
  ]\r\nوَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ ( 54 ) وَ كَذلِكَ نُفَصِّلُ الْآياتِ وَ لِتَسْتَبِينَ سَبِيلُ الْمُجْرِمِينَ ( 55 )\r\n« 1 »\r\n\r\nترجمه\r\nهر گاه مردمى كه به آيات ما ايمان دارند ، پيش تو آيند ، به آنها بگو : سلام بر شما . پروردگار شما بر خويشتن رحمت واجب كرده است كه هر كس از شما كار زشتى از روى نادانى كند ، سپس بعد از آن توبه كند و بصلاح گرايد ، او آمرزگار و رحيم است و همچنين آيات خود را تفصيل مىدهيم ، تا شما بفهميد و راه مجرمين آشكار شود .\r\n\r\n\r\n","description":"","footnote":"\r\n( 1 ) - آيه 54 و 55 سوره انعام جزء 7 سوره 6\r\n","page_name":" 106 ","page_number":106},
  {"content":"\r\n\r\n\r\nبيان آيه 54\r\n\r\nقرائت\r\nانه . . . فانه : اهل مدينه اولى را بفتح همزه و دومى را بكسر خوانده‌اند .\r\nعاصم و ابن عام و يعقوب ، هر دو را بفتح همزه و ديگران هر دو را بكسر خوانده‌اند .\r\nكسرهء اوّلى بمناسبت اين است كه تفسير « الرحمه » باشد و كسرهء دومى بخاطر اين است كه بعد از فاء قرار گرفته و حكم ابتداى جمله را دارد .\r\nفتحهء اولى بمناسبت اين است كه بدل از « الرحمه » است و فتحهء دوم بمناسبت اين است كه مبتدا براى خبر محذوف باشد .\r\n\r\nلغت\r\nسلام : اين كلمه را در لغت چهار معنى است : 1 - مصدر 2 - جمع سلامت 3 - اسمى از اسماء خدا 4 - درختى است . هر گاه اين كلمه به معناى مصدرى به كار رود ، دعايى است براى انسان كه از آفات ، سالم بماند . هر گاه نام خدا باشد ، معناى آن مالك سلامت و خلاصى از مكروه است . درختى كه نامش « سلام » است ، درختى قوى است . اين درخت ، بر اثر قدرت و نيروى خود از آفتها سالم است . صلح را هم « سلام » و « سلم » مىنامند . زيرا معناى آن سلامت از شر است . « سلم » به معناى دلوى است كه داراى يك دسته است و از دلوهاى ديگر ، سالمتر است .\r\n\r\nشان نزول\r\nدر بارهء اينكه آيه در بارهء كى نازل شده ، اختلاف است . اكرمه گويد : در بارهء همانها كه خداوند پيامبر را از طرد آنها نهى كرده بود ، نازل شده است . به همين جهت ، هر گاه پيامبر به آنها بر مىخورد ، بر آنها سلام ميكرد ولى گفت : ستايش خدا را كه در امت من افرادى قرار داده كه مرا امر كرده است بر آنها ابتدا به سلام كنم . عطا گويد :\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nدر بارهء جماعتى از صحابه ، مثل : حمزه ، جعفر ، مصعب بن عمير و عمار و . . . نازل شده است انس بن مالك گويد : جماعتى نزد پيامبر گرامى شرفياب شده ، گفتند : ما گرفتار گناهان بسيارى شده‌ايم . پيامبر در جواب آنها سكوت كرد و اين آيه نازل شد . برخى گفته‌اند :\r\nدر بارهء توبه كاران نازل شده است . در روايتى از امام صادق عليه السلام همين قول تاييد شده است .\r\n\r\nمقصود\r\nاكنون خداوند متعال پيامبر خود را امر مىكند كه در برابر مؤمنين تعظيم كند .\r\nمىفرمايد :\r\n وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ  . هر گاه مردمى كه به آيات ما ايمان دارند ، نزد تو بيايند ، بگو : سلام بر شما . دربارهء اين آيه چند وجه گفته‌اند :\r\n1 - دستور مىدهد كه پيامبر بر آنها سلام كند . بنا بر اين منظور تحيت آنهاست از جانب خداوند بر زبان پيامبر .\r\n2 - دستور مىدهد كه پيامبر بر آنها سلام كند و بدينوسيله آنها را گرامى بدارد .\r\n3 - دستور مىدهد كه عذر آنها را بپذيرد و آنها را به سلامت از آنچه عذر آن را خواسته‌اند ، بشارت دهد . وجه اول از حسن ، وجه دوم از جبايى و وجه سوم از ابن عباس است .\r\n كَتَبَ رَبُّكُمْ عَلى نَفْسِهِ الرَّحْمَةَ  : خداوند با تاكيد هر چه بيشتر بر خود واجب كرده است ، رحمت را . بديهى است كه خداوند چيزى نمىنويسد . تعبير نوشتن براى اين است كه مردم مىبينند چيزى كه بايد براى بعد نگهدارى شود ، نوشته مىشود .\r\nخداوند هم كه رحمت خود را براى نيكان ذخيره كرده ، مىگويد : پروردگار شما بر خويشتن نوشته است كه رحمت خود را شامل حال شما كند . برخى گويند : منظور اين است كه در لوح محفوظ نوشته است در اينباره در اول سوره گفتگو كرده‌ايم .\r\n أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ  :\r\nدر اينجا وعده مىدهد كه رحمت خدا شامل حال آنان مىشود كه از روى جهالت ،\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمرتكب كار زشتى شوند و سپس توبه و نيكى كنند . خداوند نسبت به آنها آمرزگار و رحيم است .\r\nزجاج مىگويد : در بارهء معناى جهالت دو وجه است 1 - مقصود اينست كه كار زشت را با جهل به اينكه زشت و ناپسند است ، انجام داده است .\r\n2 - كسى كه كار زشت انجام مىدهد ، توجه بزشتى و ناپسندى آن كار دارد و ميداند كه سرانجام آن زيانبخش است . لكن نفع و فايدهء آنى و دنيوى را از روى جهالت بر نفع و راحت فراوان و عافيت هميشگى مقدم ميدارد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nبيان آيه 55\r\n\r\nقرائت\r\nلتستبين : اهل مدينه فعل را بتاء و « سبيل » را به نصب خوانده‌اند . كوفيان بجز حفص ، اين كلمه را به ياء و « سبيل » را برفع خوانده‌اند . زيد بنقل از يعقوب فعل را به ياء « سبيل » را به نصب خوانده است . ديگران فعل را بتاء و « سبيل » را برفع خوانده‌اند .\r\nوجه قرائت اخير اين است كه « سبيل » فاعل فعل باشد . كلمهء « سبيل » مؤنث است . مثل  « هذِهِ سَبِيلِي »  ( يوسف 108 ) وجه قرائت اول اين است كه فعل مخاطب و « سبيل » مفعول آن باشد . وجه قرائت كوفيان اين است كه « سبيل » فاعل باشد ، جز اينكه « سبيل » را مذكر قرار داده‌اند . مثل :  « يَتَّخِذُوهُ سَبِيلًا »  ( اعراف 146 ) وجه قرائت زيد اين است كه « سبيل » مفعول و فاعل فعل محذوف باشد .\r\n\r\nاعراب\r\nكذلك . كاف اسم و مضاف و مفعول « نفصل » ، اما مشبّه و مشبّه به چيست ؟\r\n1 - تفصيل آيات را تشبيه كرده است به آنچه قبلا در صفت اهل هدايت و اهل ضلالت ، به تفصيل ياد كرده است .\r\n2 - يعنى همانطورى كه آيات گذشته را براى شما تفصيل داده‌ايم ، براى ديگران نيز تفصيل مىدهيم .\r\n\r\nمقصود\r\nاكنون در دنبالهء مطالبى كه در ردّ مشركين بيان داشت ، مىفرمايد :\r\n وَ كَذلِكَ نُفَصِّلُ الْآياتِ  : هم چنان كه سابقاً دلايلى بر توحيد و نبوت و . . . . .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nآورديم ، اكنون نيز دلايل خود را براى اثبات گفتار شما و ردّ گفتار مشركين ، با شرح و تفصيل بيان مىكنيم .\r\n وَ لِتَسْتَبِينَ سَبِيلُ الْمُجْرِمِينَ  : تا راه آنها كه بعد از روشن شدن حقيقت ، عناد پيشه مىكنند ، براى آنها كه اهل ايمان و طالب فهم هستند ، شناخته شود و بتوانند از آن اجتناب و راه ديگرى براى خود انتخاب كنند . « 1 »\r\n\r\n\r\n","description":"","footnote":"\r\n( 1 ) - همانطورى كه در بحث قرائت ذكر كرديم ، آيه وجوه ديگرى هم دارد كه ما قرائت مشهور را انتخاب و ترجمه كرديم . هر گاه فعل به صورت مخاطب خوانده شود ، معناى آن اين است :\r\nتا تو اى شنونده يا تو اى محمد ، راه مجرمين را بشناسى و كفر و عناد و تبهكارى آنها را كه سبب كيفر و عذاب ميشوند ، دريابى . برخى گفته‌اند : منظور از راه مجرمين ، همان است كه خداوند در اين جهان آنها را خوار و ملعون شمرده و امر به قتل و اسيرى و . . . دربارهء آنها داده است . و او در جملهء مورد بحث ، عطف است بر فعل مقدر . يعنى : « لتفهموا و لتستبين . . . »\r\n","page_name":" 111 ","page_number":111},
  {"content":"\r\n\r\n\r\n[ سوره الأنعام ( 6 ) : آيات 56 تا 58 
  ]\r\nقُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ قُلْ لا أَتَّبِعُ أَهْواءَكُمْ قَدْ ضَلَلْتُ إِذاً وَ ما أَنَا مِنَ الْمُهْتَدِينَ ( 56 ) قُلْ إِنِّي عَلى بَيِّنَةٍ مِنْ رَبِّي وَ كَذَّبْتُمْ بِهِ ما عِنْدِي ما تَسْتَعْجِلُونَ بِهِ إِنِ الْحُكْمُ إِلاَّ لِلَّهِ يَقُصُّ الْحَقَّ وَ هُوَ خَيْرُ الْفاصِلِينَ ( 57 ) قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ وَ اللَّهُ أَعْلَمُ بِالظَّالِمِينَ ( 58 )\r\n« 1 »\r\n\r\nترجمه\r\nبگو : من نهى شده‌ام كه خدايان شما را پرستش كنم . بگو : من از هواهاى نفسانى شما پيروى نميكنم . در اين صورت گمراه ميشوم و از هدايت يافتگان نيستم .\r\nبگو : من از جانب پروردگارم دليل روشنى دارم كه شما آن را تكذيب كرده‌ايد .\r\nچيزى كه براى فرا رسيدن آن عجله داريد ، پيش من نيست . حكم بدست خداست كه حق مىگويد و او بهترين فيصله دهندگان است .\r\nبگو : اگر چيزى كه براى آن عجله داريد ، پيش من بود ، كارى كه ميان من و شماست ، خاتمه يافته بود و خداوند به حال ستمكاران داناتر است .\r\n\r\n\r\n","description":"","footnote":"\r\n( 1 ) - آيه 56 و 57 و 58 سوره انعام جزء 7 سوره 6\r\n","page_name":" 112 ","page_number":112},
  {"content":"\r\n\r\n\r\nبيان آيه 56\r\n\r\nاعراب\r\n مِنْ دُونِ اللَّهِ  : مقصود اضافهء دعا به غير خداوند و دعا كردن به ساحت فاقد اثر بتهاست .\r\nاذا : اين كلمه ، معناى جزا مىدهد . يعنى اگر بتها را پرستش كنم ، جزاى من گمراهى است .\r\n\r\nمقصود\r\nاكنون خداوند ، پيامبر خود را مأمور مىكند كه از بتهاى آنها تبرى جويد .\r\nمىفرمايد :\r\n قُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ  : بگو : خداوند مرا نهى كرده است كه بتهاى شما را پرستش كنم . اينها خدا نيستند و نبايد پرستيد .\r\n قُلْ لا أَتَّبِعُ أَهْواءَكُمْ  : بگو : من از هواى نفس شما پيروى نميكنم و مثل شما از روى هوى و هوس ، سر بر آستانهء بتها نمىسايم . اين كار ، دليلى ندارد .\r\nبرخى گفته‌اند : يعنى در طرد مؤمنين از هواى نفس شما پيروى نميكنيم .\r\n قَدْ ضَلَلْتُ إِذاً وَ ما أَنَا مِنَ الْمُهْتَدِينَ  : اگر از هواى نفس شما پيروى كنم ، گمراه مىشوم و از اهل هدايت كه راه دين را مىپيمايند ، نيستم .\r\nبرخى گويند : يعنى در اين صورت از پيامبران هدايت يافته ، نخواهم بود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nبيان آيه 57 - 58\r\n\r\nقرائت\r\nاهل حجاز و عاصم « يقص الحق » و ديگران « يقضى الحق » خوانده‌اند . نمونه قرائت دوم اين است :  « وَ اللَّهُ يَقْضِي بِالْحَقِّ »  ( غافر 20 ) وانگهى جملهء « و هو خير الفاصلين » شاهد صحت اين قرائت است . زيرا فصل در حكم ، در قصه‌ها و داستانها نيست . نمونهء قرائت اول اين است :  « وَ اللَّهُ يَقُولُ الْحَقَّ »  ( احزاب 4 ) فصل در قرآن كريم اختصاص به حكم ندارد . بلكه در بارهء گفتار نيز آمده است .\r\nمثل :  « إِنَّهُ لَقَوْلٌ فَصْلٌ »  ( طارق 13 ) كلمهء « الحق » ممكن است صفت براى مفعول به محذوف يا خود مفعول به باشد . شاعر گويد :\r\n و عليهما مسرودتان قضاهما * داود او صنع السوابغ تبّع \r\nيعنى : بر آنها دو زره است كه داود يا تبع كه سازندهء بتهاى فراخ است ، آنها را بافته .\r\n( كلمهء « قضا » داراى مفعول به است . )\r\n\r\nلغت\r\nبينة : دليلى كه ميان حق و باطل جدا كند : برخى گفته‌اند ، يعنى علم تازه .\r\nاستعجال : طلب كردن چيزى قبل از وقتش .\r\nحكم : فيصله دادن كارى .\r\n\r\nاعراب\r\n كَذَّبْتُمْ بِهِ  : مرجع ضمير يا « بينه » است كه معناى بيان دارد و بازگشت ضمير مذكر به آن صحيح است يا اينكه « ربى » است . بر سر فعل « قد » مقدر است .\r\nزيرا جملهء حاليه است و فعل ماضى هر گاه حال واقع شود ، احتياج به « قد » دارد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nمقصود\r\nاز آنجا كه خداوند پيامبر خود را امر كرده بود كه از پرستش بتها تبرّى جويد .\r\nاكنون اين نكته را بيان مىكند كه بت پرستان را دليلى و حجتى نيست ، اما پيامبر داراى دليل و حجت است . مىفرمايد :\r\n قُلْ إِنِّي عَلى بَيِّنَةٍ مِنْ رَبِّي  به اين كافران بگو : من تابع برنامه‌اى روشن هستم نه تابع هواى نفس . اين معنى از زجاج است . حسن گويد : يعنى من از جانب پروردگارم ، داراى مقام نبوت هستم . جبايى گويد : يعنى مرا معجزه‌اى است كه روشنگر نبوت من است . اين معجزه قرآن است . ابن عباس گويد : يعنى من از جانب پروردگارم بر يقين و اطمينان هستم .\r\n كَذَّبْتُمْ بِهِ  : حال آنكه شما قرآن را تكذيب كرده‌ايد .\r\n ما عِنْدِي ما تَسْتَعْجِلُونَ بِهِ  : شما از من ميخواهيد كه عذاب را زودتر بر شما نازل كنم . اما من چنين قدرتى ندارم و عذاب خدا پيش من نيست . برخى گفته‌اند :\r\nمنظور معجزاتى است كه از پيامبر ميخواستند .\r\n إِنِ الْحُكْمُ إِلَّا لِلَّهِ  : با اين جمله خداوند اعلام مىكند كه آنچه آنها ميخواهند بدست خداست . ابن عباس مىگويد : يعنى : حكم براى فيصله دادن ميان حق و باطل و نازل كردن آيات و معجزات ، بدست خداست .\r\n يَقُصُّ الْحَقَّ وَ هُوَ خَيْرُ الْفاصِلِينَ  : او خدايى است كه ميان حق و باطل جدا و حق را براى مردم بيان مىكند و او بهترين فيصله دهندگان است . زيرا در حكم خود ، به كسى ظلم نمىكند و از حق منحرف نميشود .\r\nاز اين جمله بر مىآيد كه خداوند منشأ ظلم و قبيح نيست و كسانى كه معتقدند ظلمها و زشتيها به حكم خداست خطا مىكند ، زيرا اينها حق نيستند و حكم خدا هميشه حق است .\r\n قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ  : اى محمد ، به اين كافران بگو : اگر عذاب بدست من بود و مىتوانستم بنا بخواستهء شما بر شما\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nعذاب نازل كنم ، شما را هلاك و خود را از شر شما راحت مىكردم . لكن اين كار بدست خداوند است .\r\n وَ اللَّهُ أَعْلَمُ بِالظَّالِمِينَ  : خداوند به حال ستمكاران داناتر است و بهتر مىداند كه صلاح آنها در چيست و آيا عذاب آنها را بايد حالا نازل كند يا بعد ؟\r\nاز اين آيه برمىآيد كه خداوند بخاطر نوعى از مصلحت ، عقوبت ستمكاران را به تاخير مىاندازد . اين مصلحت اين است كه آنها ايمان بياورند ، يا اينكه مصالح ديگرى در كار است . كارهاى خداوند از روى حكمت و مصلحت است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n[ سوره الأنعام ( 6 ) : آيات 59 تا 60 
  ]\r\nوَ عِنْدَهُ مَفاتِحُ الْغَيْبِ لا يَعْلَمُها إِلاَّ هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلاَّ يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلاَّ فِي كِتابٍ مُبِينٍ ( 59 ) وَ هُوَ الَّذِي يَتَوَفَّاكُمْ بِاللَّيْلِ وَ يَعْلَمُ ما جَرَحْتُمْ بِالنَّهارِ ثُمَّ يَبْعَثُكُمْ فِيهِ لِيُقْضى أَجَلٌ مُسَمًّى ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ ( 60 )\r\n« 1 »\r\n\r\nترجمه\r\nخزانه‌هاى غيب پيش خداوند است ، جز او كسى به آنها علم ندارد . و علم دارد به آنچه در خشكى و درياست و برگى سقوط نميكند ، جز اينكه ميداند و هيچ دانه‌اى در تاريكىهاى زمين و هيچ تر و خشكى نيست ، جز اينكه در كتابى آشكار است .\r\nخداوند كسى است كه به شب روح شما را مىگيرد و به كردار شما در روز آگاه است . آن گاه شما را در روز از خواب بيدار مىكند تا مدتى كه معين شده است ، سپرى شود . آن گاه بازگشت شما بسوى خداوند است . آن گاه شما را بكردارتان آگاه مىكند .\r\n\r\n\r\n","description":"","footnote":"\r\n( 1 ) - آيهء 59 و 60 سورهء انعام جزء 7 سوره 6\r\n","page_name":" 117 ","page_number":117},
  {"content":"\r\n\r\n\r\nبيان آيه 59 - 60\r\n\r\nلغت\r\nمفاتح : جمع مفتح بكسر ميم يعنى كليد و جمع مفتح بفتح ميم يعنى خزانه .\r\nفراء گويد :  « إِنَّ مَفاتِحَهُ لَتَنُوأُ بِالْعُصْبَةِ أُولِي الْقُوَّةِ »  ( قصص 76 ) يعنى : آن قدر گنجش داديم كه حمل موجودى آن ، براى مردان توانا دشوار و سنگين بود .\r\nتوفى : گرفتن و استيفاى چيزى بطور كامل .\r\nجرح : كارى كه با اعضاى تن انجام گيرد .\r\n\r\nاعراب\r\n وَ لا حَبَّةٍ  : بتقدير « و لا تسقط من حبة »  إِلَّا فِي كِتابٍ مُبِينٍ  : در محل رفع و خبر براى مبتداى محذوف . اين استثنا منقطع است .\r\n\r\nمقصود\r\nاكنون در صدد بيان اين مطلب است كه : خداوند اسرار جهانيان را مىداند و هيچيك از امور غيبى بر او پوشيده نيست . مىفرمايد :\r\n وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  : خزاين غيب پيش خداست . احدى جز خدا و كسانى كه بوسيلهء او چيزى از غيب فرا گرفته‌اند ، از خزاين غيب آگاه نيست .\r\nهمان عذابى هم كه شما براى نزول آن عجله داريد ، پيش خداوند معلوم و معين است كه كى بايد نازل شود ؟\r\nبرخى گويند : منظور اين است كه مقدورات غيبى پيش خداوند است و بهر كه بخواهد اعلام و او را بسوى آنها راهنمايى مىكند و از هر كه بخواهد مكتوم مىدارد و او را بسوى آن راهنمايى نمىكند .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nزجاج گويد : مقصود اين است كه وسيلهء دست يافتن بغيب پيش خداست . در حقيقت اوست كه مىتواند در غيب را بر روى مردم بگشايد .\r\nابن عمر مىگفت : مفاتح غيب ، پنج چيز است . سپس اين آيه را ميخواند :\r\n « إِنَّ اللَّهَ عِنْدَهُ عِلْمُ السَّاعَةِ . . . »  ( لقمان 34 : علم رستاخيز و باران و طفلى كه در رحم مادر است و كارى كه انسان فردا انجام ميدهد و جايى كه انسان ميميرد ، پيش خداست ) ابن عباس مىگفت : منظور خزانه‌هاى روزى و عمر است .\r\nتأويل آيه اين است كه خداوند به اوايل و عواقب كارها علم دارد . هر چه كه جلو افتادنش صواب‌تر و صلاح‌تر باشد جلو مىاندازد و هر چه كه عقب افتادنش صواب‌تر و صلاح‌تر باشد ، عقب مىاندازد . اوست كه باب علم را بر روى انبيا و اوليا مىگشايد ، زيرا علم غيب ، مخصوص اوست و احدى جز او قادر نيست كه باب علم غيب را بر روى بندگان بگشايد .\r\n وَ يَعْلَمُ ما فِي الْبَرِّ وَ الْبَحْرِ  : او بوجود هر چه در خشكى و درياست ، اعم از حيوان و غير آن ، آگاه است . مجاهد گويد : « بر » بيابان خشك و « بحر » هر جايى كه داراى آب باشد .\r\n وَ ما تَسْقُطُ مِنْ وَرَقَةٍ إِلَّا يَعْلَمُها  : زجاج گويد : يعنى خداوند مىداند كه چه برگى بر درخت است و چه برگى سقوط مىكند ؟ برخى گفته‌اند : يعنى او مىداند كه چه برگى بر درخت باقى مانده و چه برگى سقوط كرده است . حتى مىداند كه برگى كه سقوط كرده است ، چند بار در حال سقوط ، زير و بالا شده است .\r\n وَ لا حَبَّةٍ فِي ظُلُماتِ الْأَرْضِ  : اگر دانه در زمين كاشته و در زير خاك پنهان شود ، خداوند مىداند . منظور از « ظلمات ارض » باطن زمين است . زيرا همانطورى كه در تاريكى چيزى ديده نميشود ، بذرى هم كه در زير خاك نهان است ، نميتوان ديد .\r\nابن عباس گويد : منظور اين است كه در زير سنگهاى بزرگ ، در طبقات زيرين زمين يا در زير چيزهاى ديگر پنهان باشد .\r\n وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  : در اينجا علم خود را نسبت به همهء\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاشياء تعميم داده است ، زيرا اجسام عموماً يا تر هستند يا خشك . درست مثل اين است كه گفته شود : اجسام جدا يا پيوسته . چه اجسام از اين دو حال خارج نيستند . ابن عباس گويد : منظور از تر و خشك ، نباتات و غير نباتات است . او احتمال ديگرى هم داده است كه منظور آب و صحراست . برخى گفته‌اند : منظور زنده و مرده است . از امام صادق ع روايت شده است كه : منظور از « ورقه » سقط جنين و منظور از « حبه » فرزند و منظور از  « ظُلُماتِ الْأَرْضِ »  ارحام و منظور از « رطب » طفلى است كه زنده بماند و منظور از « يابس » طفلى است كه بميرد .\r\nبهر صورت ، برگى كه از درخت بيفتد يا بذرى كه در دل خاك دفن شود و بطور كلى هر تر و خشكى را خداوند مىداند و در لوح محفوظ ، ثبت است . بديهى است كه اينها را در لوح محفوظ ثبت نكرده است كه از خاطرش نروند ، زيرا او همواره به آنها عالم بوده و هست ، بلكه منظور اين است كه در معرض تماشاى فرشتگان باشند و آنها بفهمند كه آنچه روزمره اتفاق مىافتد ، مطابق است با آنچه در لوح محفوظ ثبت شده است ، تا بر علم يقين آنها بصفات خدا افزوده شود .\r\nهمچنين فايدهء ديگر آن اين است كه مكلف هر گاه بداند كه اعمالش در لوح محفوظ ثبت است و فرشتگان آنها را مطالعه مىكنند ، دواعى او براى انجام كارهاى نيكو و ترك زشتىها تقويت مىشود . حسن گويد : در حقيقت ثبت امور در لوح محفوظ تاكيدى است براى ترك معصيت و اصرار و پافشارى بر نيكيها ، زيرا هر گاه امور و حوادثى كه براى انسان ثواب و عقابى در بر ندارد ، پيش خداوند محفوظ و معين باشد ، كارهايى كه ثواب و عقاب در بردارند ، محفوظتر و معين‌تر خواهند بود . برخى گفته‌اند : منظور از  « فِي كِتابٍ مُبِينٍ »  اين است كه همهء امور پيش خداوند محفوظند و هرگز مورد غفلت و فراموشى واقع نميشوند . بلخى در تأييد گفتار خود به اين مصراع استشهاد كرده است : « ان لسلمى عندنا ديوانا » يعنى سلمى را پيش ما ديوانى است و به همهء كارهاى او آگاهيم ( در فارسى هم گفته مىشود :\r\nپروندهء فلان كس پيش من است . منظور اين نيست كه واقعاً پرونده‌اى پيش او موجود\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاست . بلكه منظور اطلاع از حال اوست ) جرجانى گويد :  « فِي كِتابٍ مُبِينٍ »  خود جملهء مستقلى است . يعنى علاوه بر اينكه خداوند به آنها عالم است ، در كتاب مبين نيز ثبت است .\r\nبدينترتيب از اين آيهء شريفه ، استفاده شد كه علم خداوند ، ذاتى است ، يعنى عين ذات است ؟ زيرا اگر عين ذات نباشد ، يا داراى علوم نامتناهى است يا داراى معلومات متناهى يا داراى يك علم و معلومات نامتناهى است و همهء اينها باطل است . در آيهء بعد دربارهء قدرت ذاتى خود و اينكه قادر است حيات بدهد و حيات بستاند ، سخن مىگويد :\r\n وَ هُوَ الَّذِي يَتَوَفَّاكُمْ بِاللَّيْلِ  : گروهى از مفسران گويند : يعنى خداوند شبها روح شما را قبض مىكند . و او را از تصرف در بدن باز مىدارد . زجاج و جبائى گويند : يعنى همانطورى كه موقع مرگ قبض روح شما مىكند موقع خواب هم روح شما را مىگيرد . نظير  « اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها »  ( زمر 42 : خداوند جانها را در وقت مرگ و در وقت خواب مىستاند )  وَ يَعْلَمُ ما جَرَحْتُمْ بِالنَّهارِ  : و كارهايى كه شما در روز انجام مىدهيد ، به تفصيل مىداند . با اينكه هم شمارهء كارهاى شما زياد است و هم شمارهء خودتان .\r\nاين جمله اشاره‌اى برحمت خداوند دارد ، زيرا با توجه به اينكه كارهاى زشتى از مردم سرمىزند و او هم به آنها عالم است در عقوبت آنها تعجيل نميكند و فضل و رحمت خود را از آنها دريغ نمىدارد .\r\n ثُمَّ يَبْعَثُكُمْ فِيهِ  : آن گاه هم چنان كه مردگان زنده ميشوند ، شما نيز از خواب بيدار مىشويد .\r\n لِيُقْضى أَجَلٌ مُسَمًّى  : تا آن مدتى كه مقدر است زندگى كنيد ، بگذرد . « 1 » معناى قضاء ، تمام كردن و جدا كردن مدت عمر از ايام ديگر بوسيلهء مرگ\r\n\r\n\r\n","description":"","footnote":"\r\n( 1 ) - ترتيب آيه اينطور است ، هو الذى يتوفاكم بالليل ثم يبعثكم فى النهار على علم بما تجترحون فى النهار ليقضى اجل مسمى . . .\r\nبنا بر اين لام متصل است به  « يَبْعَثُكُمْ » \r\n","page_name":" 121 ","page_number":121},
  {"content":"\r\n\r\nاست . از اين آيه استفاده مىشود كه از يك زندگى ديگر ، غير از زندگى اين جهان در انتظار انسان است ، زيرا جايگاه آن بدنبال اين زندگى همچون بيدارى پس از خواب است . خدايى كه قادر بر بيدار كردن انسان از خواب است ، قادر است كه او را پس از مرگ زنده كند .\r\n ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ  : همين كه عمر شما سپرى شد ، بخانهء آخرت منتقل مىشويد . در آنجا فقط حكم خداوند اجرا مىشود و سر و كار شما با اوست در آنجا خداوند شما را از اعمالى كه انجام داده‌ايد ، آگاه مىسازد .\r\nاز اين آيه استفاده مىشود كه انسان بعد از مرگ زنده خواهد شد . خداوند اين مراحل را بخواب و بيدارى تشبيه كرده است . زيرا هيچيك از اينها براى غير خدا مقدور نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\n[ سوره الأنعام ( 6 ) : آيات 61 تا 62 
  ]\r\nوَ هُوَ الْقاهِرُ فَوْقَ عِبادِهِ وَ يُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ ( 61 ) ثُمَّ رُدُّوا إِلَى اللَّهِ مَوْلاهُمُ الْحَقِّ أَلا لَهُ الْحُكْمُ وَ هُوَ أَسْرَعُ الْحاسِبِينَ ( 62 )\r\n« 1 »\r\n\r\nترجمه\r\nاو مقتدر و بالا دست بندگان خويش است و نگهبانانى بر سر شما مىفرستد . تا وقتى كه مرگ يكى از شما فرا رسد فرستادگان ما كه در كار خود كوتاهى نميكنند ، جانش را باز ستانند .\r\nآن گاه بسوى خداوند كه مولاى حق ايشان است ، رد مىشوند و او سريعترين محاسبه كنندگان است .\r\n\r\n\r\n","description":"","footnote":"\r\n( 1 ) - آيهء 61 - 62 سورهء انعام جزء 7 سوره 6\r\n","page_name":" 123 ","page_number":123},
  {"content":"\r\n\r\n\r\nبيان آيهء 61 - 62\r\n\r\nقرائت\r\nحمزه « توفاه » خوانده و ديگران « توفته » . قرائت اول بخاطر اين است كه فاعل مؤنث غير حقيقى است .\r\n\r\nمقصود\r\nاكنون خداوند در بارهء قدرت كاملهء خود مىفرمايد :\r\n وَ هُوَ الْقاهِرُ فَوْقَ عِبادِهِ  : او فوق بندگان و بر سر ايشان مقتدر و تواناست .\r\nفوق بودن خداوند ، از لحاظ مقام و عظمت است ، نه اينكه او فوق مكانى است . فوق به اين معنى از صفات جسم است و خدا از جسم بودن منزه است . مثل  « يَدُ اللَّهِ فَوْقَ أَيْدِيهِمْ »  ( فتح 10 : دست خدا بالاى دستهاى ايشان است ) منظور اين است كه خداوند از ايشان قوىتر و نيرومندتر است . نظير اين تعبيرات ، در محاورات عرفى هم هست . مثلا گفته مىشود : حكم فلان كس ما فوق حكمهاست . يعنى نافذتر است . يا اينكه او در علم و بخشش فوق ديگران است . يعنى عالمتر و بخشنده‌تر است . بهر صورت هر جا در مورد خداوند فوق بودن استعمال شود ، مقصود برتر بودن اوست .\r\n وَ يُرْسِلُ عَلَيْكُمْ حَفَظَةً  : او خدايى است كه فرشتگانى بسوى شما مىفرستد كه اعمال شما را ثبت و ضبط كنند . اين كار براى بندگان لطف است ، زيرا موجب مىشود كه از گناهان اجتناب كنند . « 1 »  حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا  : تا اينكه هنگامى كه مرگ يكى از شما فرا رسد ، فرستادگان ما كه معاونان ملك الموت هستند ، روح شما را قبض مىكنند . ابن عباس و حسن و قتاده گويند : فرستادگان ، روح را به امر وى مىستانند .\r\n\r\n\r\n","description":"","footnote":"\r\n( 1 ) - جملهء بالا عطف است بر صلهء الف و لام « القاهر »\r\n","page_name":" 124 ","page_number":124},
  {"content":"\r\n\r\nاز اينرو در جاى ديگر اين كار را نسبت به خود ملك الموت داده مىفرمايد :  « قُلْ يَتَوَفَّاكُمْ مَلَكُ الْمَوْتِ  ( سجده 11 ) .\r\nزجاج گويد : مقصود از فرستادگانى كه قبض روح مىكنند ، همان فرشتگانى است كه نگهبان و حافظ اعمال انسان هستند . اينها مأمورند كه در دوران عمر حافظ انسان باشند و هنگام مرگ او را بميرانند . بعد از اين « حتى » جمله واقع مىشود .\r\n وَ هُمْ لا يُفَرِّطُونَ  : اين فرستادگان در كار خود عجز و سستى و غفلت نشان نميدهند .\r\n ثُمَّ رُدُّوا إِلَى اللَّهِ مَوْلاهُمُ الْحَقِّ  : حق يكى از اسماى خداست . در اين آيه بيان مىكند كه : آنها كه بوسيله فرستادگان خدا قبض روح ميشوند ، بجايى برده ميشوند كه جز خداوند كسى در آنجا صاحب حكم نيست ، خداوندى كه مولاى بر حق آنهاست .\r\nدر بارهء معناى حق اختلاف است . برخى گويند : يعنى امر خدا حق است و باطلى بدان راه ندارد . امر او جدى است نه شوخى . بنا بر اين كلمهء حق ، مصدرى است كه بجاى صفت به كار رفته است . « 1 » برخى گفته‌اند : به معناى محق است . يعنى كسى كه احقاق حق مىكند . برخى گفته‌اند : يعنى آن كسى كه ثابت و باقى است و فنا ناپذير است . برخى گفته‌اند : يعنى صاحب حق و منظور اين است كه گفتار و كردارش حق است .\r\n أَلا لَهُ الْحُكْمُ  : روز قيامت ، او در ميان مردم حكم مىكند . در آن روز جز او مالك حكم نيست . آنجا مثل دنيا نيست كه گاهى خداوند به افرادى مجال حكمرانى مىدهد .\r\n وَ هُوَ أَسْرَعُ الْحاسِبِينَ  : او حسابش از همه سريعتر است ؟ معناى اين جمله\r\n\r\n\r\n","description":"","footnote":"\r\n( 1 ) - در ادبيات عرب گاهى مصدر بجاى صفت به كار مىرود . مثل « رجل عدل » يعنى « عادل » شاعر گويد :\r\n متى يشتجر قوم يقل سرواتهم * هم بيننا فهم رضا و هم عدل \r\nيعنى : هر گاه قومى نزاع كنند ، بزرگانشان در بارهء نزاع آنها گفتگو مىكنند . آنها در ميان ما هستند . آنها كسانى هستند كه حكمشان مورد قبول است و عادل هستند .\r\n","page_name":" 125 ","page_number":125},
  {"content":"\r\n\r\nدر سوره بقره ، ذيل آيهء  « وَ اللَّهُ سَرِيعُ الْحِسابِ »  ( 202 ) بيان كرده‌ايم .\r\nاز على ع پرسيدند : خداوند كه ديده نميشود ، چگونه به حساب مردم مىرسد ؟\r\nفرمود همانطورى كه به آنها روزى ميدهد و او را نمىبينند .\r\nدر روايت است كه حساب همهء خلايق باندازهء دوشيدن يك گوسفند طول مىكشد .\r\nاين مطلب شاهد اين است كه محاسبهء يكى او را از محاسبهء ديگران باز نمىدارد و دليل اين است كه او بدون زبان تكلم مىكند و گرنه هرگز نمىتواند مردم را در يك وقت حساب كند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\n[ سوره الأنعام ( 6 ) : آيات 63 تا 64 
  ]\r\nقُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً لَئِنْ أَنْجانا مِنْ هذِهِ لَنَكُونَنَّ مِنَ الشَّاكِرِينَ ( 63 ) قُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ ثُمَّ أَنْتُمْ تُشْرِكُونَ ( 64 )\r\n« 1 »\r\n\r\nترجمه\r\nبگو : شما را از تاريكيهاى خشكى و دريا چه كسى نجات مىدهد ؟ شما او را با تضرع و در نهان ميخوانيد و مىگوييد : اگر ما را از اين تاريكيها نجات دهد ، از سپاسگزاران خواهيم بود .\r\nبگو : خداوند شما را از آن تاريكيها و از هر اندوهى نجات مىدهد . آن گاه شما شرك مىآوريد .\r\n\r\n\r\n","description":"","footnote":"\r\n( 1 ) - آيه 63 و 64 سوره انعام جزء 7 سوره 6\r\n","page_name":" 127 ","page_number":127},
  {"content":"\r\n\r\n\r\nبيان آيه 63 - 64\r\n\r\nقرائت\r\nخفية : ابو بكر از عاصم بكسر خاء و ديگران بضم خاء خوانده‌اند ( همين اختلاف در سورهء اعراف نيز هست ) برخى گفته‌اند : اين دو قرائت يكى هستند . برخى هم اين كلمه را « خيفة » خوانده‌اند و در اين صورت از مادهء خوف است . شاعر گويد :\r\n فلا تفعلن على زخة * و تضمر فى القلب و جدا و خيفا \r\nيعنى : نبايد با خشم و غضب بنشينى و در دل خود محبت و ترس نهان دارى ينجيكم : يعقوب و سهل اين كلمه را بدون تشديد و ديگران با تشديد خوانده‌اند .\r\nدر قرآن كريم هر دو به كار رفته است .\r\nمثل :  « فَأَنْجَيْناهُ وَ الَّذِينَ مَعَهُ  : ( اعراف 72 ) و  « نَجَّيْنَا الَّذِينَ آمَنُوا »  ( فصلت 18 ) لئن أنجانا : اين ، قرائت كوفيان است . اما برخى از قراء « لئن انجيتنا » خوانده‌اند . هر دو قرائت صحيح است .\r\nدر مورد « ينجيكم » در آيهء بعد نيز ميان قراء اختلاف است .\r\n\r\nاعراب\r\nتدعونه : حال  لَئِنْ أَنْجانا  : حال  تَضَرُّعاً وَ خُفْيَةً  : حال .\r\n\r\nمقصود\r\n قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ  : اى محمد ، به اين كافران بگو : چه كسى شما را از شدائد و سختىهاى خشكى و دريا نجات مىدهد ؟ اين معنى از ابن عباس است . زجاج مىگويد : عرب بروزهاى سخت و دشوار مىگويد :\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nروز تاريك ! حتى گاهى مىگويد : روزهاى ستاره‌دار ! يعنى ظلمت به حدى رسيده است كه همچون شب تاريك ستاره‌ها آشكار شده‌اند . شاعر گويد :\r\n بنى اسد هل تعلمون بلاءنا * اذا كان يوم ذو كواكب اشهب \r\nيعنى : اى بنى اسد ، آيا ميدانيد كه در روزهاى سخت و تاريك كه ستاره‌ها ظاهر ميشوند ، ما چگونه گرفتاريم ؟\r\nبرخى گفته‌اند : منظور ظلمت شب و ظلمت ابر و ظلمت بيابان و سرگردانى در صحرا و درياست كه همه را به صورت جمع به كار برده است .\r\n تَدْعُونَهُ تَضَرُّعاً وَ خُفْيَةً  : شما در اين موارد ، خدا را در آشكار و نهان مىخوانيد .\r\nبرخى گويند : يعنى خدا را از روى اخلاص به زبان و قلب ميخوانيد . اين معنى بهتر است .\r\n لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ  : در حالت سختى و محنت بدرگاه خدا عرض مىكنيد : اگر ما را از اين گرفتارى نجات دهى ، از سپاسگزاران نعمتهاى تو خواهيم بود .\r\nاز اين آيه بر مىآيد كه مستحبّ است انسان در حال دعا به زبان خود تضرع كند و در دل اخلاص و خضوع و خشوع داشته باشد . از پيامبر گرامى روايت است كه :\r\n« خير الدعاء الخفى و خير الرزق ما يكفى »\r\nيعنى : بهترين دعا ، دعاى پنهانى و بهترين روزى ، آن است كه براى انسان كافى باشد . روزى از كنار دسته‌اى مىگذشت كه : صداى خود را بدعا بلند كرده بودند . فرمود : شما : بدرگاه كسى كه كر و غايب است دعا نمىكنيد . خداوند شنوا و نزديك است .\r\n قُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ ثُمَّ أَنْتُمْ تُشْرِكُونَ  ، اى محمد ، به اينها بگو : خداوند براى شما اسباب نجات و فرج فراهم مىكند و شما را از آن گرفتاريها و شدايد و بطور كلى از هر ناراحتى نجات مىدهد و غم شما را مىبرد . اما همين كه احساس راحتى كرديد و خلاص شديد ، چيزهايى را كه قادر بر نجات شما نيستند ، شريك خدا قرار مدهيد . اين شرك گاهى آشكار و هويدا است . گاهى هم پنهان است و تشخيص آن نيازمند دقت است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\n[ سوره الأنعام ( 6 ) : آيات 65 تا 67 
  ]\r\nقُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ ( 65 ) وَ كَذَّبَ بِهِ قَوْمُكَ وَ هُوَ الْحَقُّ قُلْ لَسْتُ عَلَيْكُمْ بِوَكِيلٍ ( 66 ) لِكُلِّ نَبَإٍ مُسْتَقَرٌّ وَ سَوْفَ تَعْلَمُونَ ( 67 )\r\n« 1 »\r\n\r\nترجمه\r\nبگو : خداوند قادر است كه عذابى از بالاى سر يا زير پاى شما بسوى شما بفرستد يا اينكه شما را به صورت فرقه‌هايى در هم آميزد و بعضى را از سطوت و هيبت بعضى بچشاند بنگر كه چگونه آيات خود را يكى پس از ديگرى ظاهر مىكنيم . شايد بفهمند .\r\nقوم تو قرآن را كه حق است تكذيب كردند . بگو : من مراقب شما نيستم .\r\nهر خبرى را وقت وقوعى است و به زودى خواهيد دانست .\r\n\r\n\r\n","description":"","footnote":"\r\n( 1 ) - آيه 65 و 66 و 67 سوره انعام جزء 7 سوره 6\r\n","page_name":" 130 ","page_number":130},
  {"content":"\r\n\r\n\r\nبيان آيه 65\r\n\r\nلغت\r\nلبس : اختلاط و در هم آميختن كار يا سخن .\r\nشيع : جمع شيعه . يعنى فرقه‌ها . تشيّع عبارت از اين است كه از لحاظ دينى از كسى پيروى كنند و او را دوست دارند . در عرف مسلمين به كسى شيعه گفته مىشود كه به امامت و خلافت بلا فصل على ( ع ) بعد از پيامبر ، معتقد باشد ، اعم از اماميه و زيديه و . . .\r\nبه همين جهت است كه به ديگران شيعه گفته نميشود . مگر اينكه بدون الف و لام به كار رود و اضافه شود مثل : « شيعة بنى العباس » .\r\n\r\nمقصود\r\nباز هم در اين آيهء شريفه ، روى سخن با مشركين و مقصود تنبيه و ترسانيدن آنهاست مىفرمايد :\r\n قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ  :\r\nاى محمد ، به اين كافران بگو : خداوند قادر است كه عذابى از بالاى سرتان يا از زير پايتان ، بسوى شما بفرستد ، در اينباره وجوهى گفته‌اند :\r\n1 - منظور از عذاب بالاى سر ، صيحه و سنگ و طوفان و باد است ، كه نسبت به عاد و ثمود و قوم شعيب و قوم لوط انجام شد و منظور از عذاب زير پا فرو رفتن به زمين است كه سرنوشت قارون بود . اين وجه از سعيد بن جبير و مجاهد است .\r\n2 - ضحاك گويد : يعنى عذابى كه بزرگان و زير دستان شما را فرا گيرد .\r\n3 - ابن عباس گويد : منظور پادشاهان ستمكار و بندگان بد كار و بىخير است .\r\nاز امام صادق ( ع ) نيز روايت شده است .\r\n أَوْ يَلْبِسَكُمْ شِيَعاً  : يا اينكه شما را بفرقه‌ها و دسته‌هاى مختلف ، تقسيم كند\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nتا اتحاد و هماهنگى نداشته باشيد و بجان يكديگر بيفتيد . برخى گفته‌اند : منظور اين است كه شما را به حال خود مىگذارد و الطاف خود را از شما دريغ مىدارد ، تا از فيض ايمان به خدا محروم شويد و اين محروميت ، كيفر گناهان شماست . روايتى از امام صادق ( ع ) نقل شده است كه منظور ايجاد عداوت و تعصب در ميان آنهاست .\r\n وَ يُذِيقَ بَعْضَكُمْ بَأْسَ بَعْضٍ  : گروهى از شما بجان گروهى ديگر افتاده ، آنها را مىكشند و اسباب تباهى آنها را فراهم مىسازند . در جاى ديگر مىفرمايد :\r\n « وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ »  ( انعام 129 : و همچنين گروهى از ظالمان را بكيفر كردارشان دوست گروهى ديگر قرار مىدهيم ) از امام صادق روايت است كه منظور همسايهء بد است . حسن گويد : تهديد به نازل شدن عذاب ، مخصوص كفار بوده . اما اينكه مىگويد : شما را فرقه ، فرقه مىكند و بجان يكديگر مىاندازد ، شامل اهل نماز نيز مىشود . وى گويد : پيامبر خدا فرمود : از پروردگارم سؤال كردم كه غير مسلمانى بر مسلمانان غالب نسازد . خداوند خواسته‌ام را عطا كرد .\r\nباز سؤال كردم كه آنها را از گرسنگى هلاك نكند . خداوند پذيرفت . باز سؤال كردم كه همهء آنها را در گمراهى متفق نسازد ، اجابت كرده . از او خواستم كه آنها را فرقه فرقه نكند . از من دريغ داشت .\r\nدر تفسير كلبى آمده است كه وقتى اين آيه نازل شد ، پيامبر برخاسته ، وضو گرفت .\r\nسپس نمازى بنيكى بجاى آورد . آن گاه از خدا خواست كه عذابى از آسمان يا زمين براى امتش نفرستد و آنها را فرقه فرقه نسازد و از افتادن آنها بجان يكديگر جلوگيرى كند . جبرئيل نازل شده ، عرض كرد : يا رسول اللَّه ، خداوند گفتار ترا شنيد . آنها را از دو خصلت حفظ مىكند و از دو خصلت حفظ نمىكند . عذاب آسمانى و زمينى بسوى آنها نمىفرستد . اما از فرقه فرقه شدن آنها و آسيب زدن آنها به يكديگر منع نميكند .\r\nپيامبر فرمود : اى جبرئيل ، پس امت من با كشتن يكديگر چگونه باقى مىمانند ؟ باز برخاست و دعا كرد . اين آيهء نازل شد :    الم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ »    ( عنكبوت 1 و 2 : آيا مردم گمان مىكنند همين كه گفتند : ايمان آورديم\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nترك مىشوند و در معرض امتحان در نمىآيند ؟ ) فرمود : هر امتى بايد بعد از پيامبرش امتحان شود تا افراد راستگو از دروغگو شناخته شوند . زيرا وحى منقطع مىشود .\r\nاما شمشير و افتراق كلمه ، تا روز قيامت باقى مىماند . در خبر است كه فرمود : هر گاه شمشير در ميان امت من گذاشته شود ، تا روز قيامت برداشته نميشود . ابىّ بن كعب مىگويد : روزى فرا مىرسد كه افراد اين امت ، گرفتار فرو رفتن در زمين و عذاب آسمانى و مسخ شوند .\r\n انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ  : اى محمد : بنگر كه چگونه آيات را يكى بعد از ديگرى آشكار مىسازيم و ادلهء روشن خود را در اختيار آنها قرار مىدهيم شايد حق را بشناسند و از آن پيروى كنند و از باطل اجتناب ورزند .\r\nاز آنجا كه در آيه ، كلمه « باس » به معناى تسلط دادن است ، بايد توجه داشت كه منظور رفع مانع و برداشتن حايل است نه اينكه خداوند ايجاد اختلاف و جنگ مىكند . منظور اين است كه مانعى در سر راه جنگ و اختلاف ايجاد نمىكند .\r\nاز اين آيه برمىآيد كه خداوند حتى كارهايى را كه ميدانيم انجام نميدهد ، قادر است انجام دهد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nبيان آيه 66 - 67\r\n\r\nتعداد آيات\r\nكوفيان دو آيه و ديگران يك آيه حساب كرده‌اند .\r\n\r\nمقصود\r\n وَ كَذَّبَ بِهِ قَوْمُكَ وَ هُوَ الْحَقُّ  : با اينكه ما آيات قرآنى را يكى پس از ديگرى براى تو بيان كرده‌ايم ، قريش و عرب آنها را تكذيب كردند . اما تكذيب آنها را اثرى نيست . قرآن و آيات ما براى بيان حق نازل شده‌اند .\r\n قُلْ لَسْتُ عَلَيْكُمْ بِوَكِيلٍ  : عاقبت اين تكذيب گريبانگير خود آنها مىشود . به آنها بگو : من مامور نيستم كه شما را از تكذيب آيات جلوگيرى كنم و نگذارم كه ضرر اين كار به شما برسد .\r\nحسن گويد : يعنى من حافظ اعمال شما نيستم و پاداش و كيفر شما هم بر من نيست .\r\nمن فقط شما را مىترسانم . زجاج گويد يعنى من مامور نيستم كه با شما بجنگم و شما را وادار كنم كه ايمان بياوريد .\r\n لِكُلِّ نَبَإٍ مُسْتَقَرٌّ  : هر يك از خبرهاى خدا و پيامبرش ، داراى حقيقتى است كه در دنيا يا در آخرت بظهور مىرسد . اين معنى از ابن عباس و مجاهد است . برخى گويند :\r\nيعنى هر خبرى را موقعيتى است كه در موقع خود ظاهر مىشود . سدّى گويد : اين خبر در جنگ بدر ، بظهور پيوست . اين كه وقت تحقق خبر را « مستقر » مىنامد ، بخاطر اين است كه محل قرار و ظرف وقوع آن است . حسن گويد : يعنى هر عملى در پيش خداوند ثابت مىماند و در روز قيامت پاداش آن را مىدهد .\r\n وَ سَوْفَ تَعْلَمُونَ  : اين جمله براى تهديد است نسبت به عذاب آخرت يا جنگ .\r\nمنظور اين است كه شما سرانجام ناچار ميشويد ايمان بياوريد ، زيرا عذاب خدا قدرت مقاومت را از شما سلب مىكند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\n[ سوره الأنعام ( 6 ) : آيات 68 تا 69 
  ]\r\nوَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ( 68 ) وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ ( 69 )\r\n« 1 »\r\n\r\nترجمه\r\nهر گاه كسانى را بنگرى كه در آيات خدا فرو رفته ، زبان بمسخره و تكذيب گشوده‌اند ، از آنها اعراض كن تا در سخنى ديگر فرو روند و اگر شيطان از ياد تو برد ، پس از تذكر با مردم ستمكار منشين . هيچيك از حسابهاى ايشان بر مردم با تقوى نيست .\r\nبلكه يادآورى است كه آنها تقوى پيشه كنند .\r\n\r\n\r\n","description":"","footnote":"\r\n( 1 ) - آيه 68 و 69 سوره انعام جزء 7 سوره 6\r\n","page_name":" 135 ","page_number":135},
  {"content":"\r\n\r\n\r\nبيان آيه 68 - 69\r\n\r\nقرائت\r\nينسينك : ابن عامر به تشديد سين خوانده است . ديگران بدون تشديد . در قرآن كريم باب افعال اين فعل آمده است . مثل  « وَ ما أَنْسانِيهُ . . . »  ( كهف 63 ) مع - الوصف همانطورى كه ممكن است فعل را بباب افعال برد ، ممكن است به باب تفعيل برد .\r\n\r\nاعراب\r\nذكرى : ممكن است در محل نصب باشد به تقدير فعل و ممكن است در محل رفع باشد ، بنا بر اينكه مبتدا باشد يا خبر .\r\n\r\nشان نزول\r\nامام باقر ع فرمود : هنگامى كه خداوند فرمود : پس از يادآورى با قوم ستمكار منشين ( آيه 68 ) مسلمانان گفتند : اگر بايد هر جا كه مشركين به استهزاى قرآن پرداختند ، ننشينيم ، بايد از داخل شدن مسجد الحرام و طواف بيت اللَّه هم خوددارى كنيم . از اينرو خداوند فرمود :  وَ ما عَلَى الَّذِينَ يَتَّقُونَ مِنْ حِسابِهِمْ . . .  يعنى حساب آنها به گردن اهل تقوى نيست . بدينترتيب آنها را امر كرد كه تا مىتوانند به ارشاد و هدايت مشركين بپردازند .\r\n\r\nمقصود\r\nدر اين آيه ، خداوند مسلمانان را دستور مىدهد كه از مجالست با مشركين هنگام استهزاى قرآن خوددارى كنند . مىفرمايد :\r\n وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ  : در اينجا به پيامبر خود دستور مىدهد كه هر گاه ملاحظه كند كه مشركين آيات و دين خدا را مورد تكذيب و استهزا قرار مىدهند ، از مجالست آنها خوددارى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nكند . تا آنها هم وارد مطلبى ديگر بشوند از استهزاء و تكذيب قرآن خوددارى كنند خوض به معناى گفتگوى بيهوده و ترك فهم و دقت است . برخى گفته‌اند : درست است كه در اين آيه ، روى سخن با پيامبر است ، اما منظور همهء افراد مسلمان است .\r\nاينكه دستور اعراض مىدهد ، بخاطر اين است كه بحث و گفتگو با آدمى كه منظورش استهزا و اتلاف وقت است ، ارزش بحث را پايين مىآورد .\r\n وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ  : در اينجا از ياد بردن را به شيطان نسبت داده است ، در حالى كه كار خود خداوند است . علت اين است كه فراموشى هنگامى براى انسان پيش مىآيد كه از فكر روى گردان شود و دنبال خاطرات پست و وسوسه‌هاى فاسد را بگيرد . عامل خاطرات پست و وسوسه‌هاى فاسد شيطان است . پس ممكن است شيطان را عامل فراموشى معرفى كرد ، زيرا وقتى فراموشى پيدا مىشود كه شيطان ايجاد خاطره و وسوسه كند . مثلا اگر كسى انسانى را در سرما نگه دارد تا بميرد ، مىگويند : قاتل است ، زيرا كارى كرده كه باعث مرگ او شده است .\r\nخداوند متعال در اين آيه ، به پيامبر خود دستور مىدهد كه اگر شيطان دستور ما را نسبت به ترك مجالست با آنان از ياد تو برد ، هر وقت متوجه شدى و نهى ما را به ياد آوردى ، در مجالس آنان كه اهل كفر و فسق و تكذيب قرآنند ، منشين . ابو مسلم گويد :\r\nيعنى هنگامى كه آنها را بوسيلهء دعوت به دين متذكر ساختى ، ديگر با آنها منشين .\r\nبلخى گويد : اين دستور در آغاز ظهور اسلام ، مخصوص خود پيامبر بود . بعدها كه اسلام نيرو گرفت و مسلمانان زياد شدند ، اين آيه بوسيلهء آيهء  « فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ »  ( نساء 140 ) نسخ و بهمهء مسلمين دستور داده شد كه از مجالست با آنان خوددارى كنند .\r\nجبائى گويد : اين آيه دلالت دارد بر بطلان عقيدهء شيعهء اماميه كه تقيه را بر انبيا و ائمه جايز مىدانند و فراموشى را براى پيامبران جايز نميدانند . اما اين مطلب صحيح نيست ، زيرا اماميه ، تقيه را براى امام جايز مىداند آن هم در مواردى كه حكم حق با دلالتى قاطع براى مردم بيان شده و تكليف مردم روشن گشته است . در مورد\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاحكامى كه شناخت آنها احتياج به بيان امام دارد و تنها راه فهم آنها اين است كه دليلى از طرف امام صادر شود ، به هيچ عنوان تقيه جايز نيست . چنان كه اگر پيامبر خدا در مورد بعضى از امور و مسائل شرعى ، قبلا سخن گفته و تكليف مردم را روشن كرده باشد ، جايز است كه در حالتى ديگر بخاطر مصلحتى از بيان مجدد آن خوددارى كند . مگر نه در روايت است كه عمر بن الخطاب در مورد كلاله ، از پيامبر خدا سؤال كرد و حضرت در پاسخش فرمود : ترا آيهء شمشير كافى است ؟ در مورد فراموشى و سهو ، شيعهء اماميه معتقد است كه نسبت به آنچه پيامبر و امام از جانب خدا براى مردم بيان مىكنند ، جايز نيست كه دچار سهو يا فراموشى شوند . اما در غير از آنها در صورتى كه خللى در عقل آنها پيدا نشود ، سهو و فراموشى جايز است . چگونه سهو و فراموشى نسبت به امام و پيامبر جايز نيست در حالى كه خواب و بيهوشى براى آنها ممكن است ؟ بديهى است كه خواب و بيهوشى شبيه سهو هستند . اين مطلب ، سوء ظنى است از وى نسبت به اماميه و پاره‌اى از آنها گناه است .\r\n وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ  : مردم با تقوى كه اهل ايمان هستند ، مسئول گناهان كافران و استهزاى آنها نيستند و مىتوانند با آنها بنشينند .\r\n وَ لكِنْ ذِكْرى لَعَلَّهُمْ يَتَّقُونَ  : اهل تقوى از مجالست ايشان ممنوع شده‌اند تا بر تقواى ايشان افزوده شود و به آنها دستور داده شده كه كافران را متنبه و متذكر سازند تا آنها به خود بيايند و تقوى پيشه كنند . اين معنى از بيشتر مفسران است . بلخى گويد :\r\nمقصود اين است كه مردم متقى در روز قيامت از حساب خود ناراحتى نمىبينند . لكن خداوند آنها را اعلام به محاسبه كرده است ، تا تقوى پيشه كنند و در راه تقوى استوار بمانند . طبق معناى اول ضمير به كفار و طبق معناى دوم به مؤمنين برمىگردد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\n[ سوره الأنعام ( 6 ) : آيه 70 
  ]\r\nوَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ وَ إِنْ تَعْدِلْ كُلَّ عَدْلٍ لا يُؤْخَذْ مِنْها أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ ( 70 )\r\n« 1 »\r\n\r\nترجمه\r\nمردمى كه دين خود را بازيچه و سرگرمى گرفته‌اند و زندگى دنيا آنها را فريفته است ، ترك كن و آنها را بوسيلهء قرآن موعظه كن تا كسى كه جز خدا يار و فرياد رسى ندارد ، گرفتار هلاكت نشود و هر عوضى بدهد ، از او گرفته نشود . اينان بر اثر كردارشان در معرض هلاكت قرار گرفته‌اند . براى آنهاست نوشابه‌اى از آب جوش و عذابى دردناك ، بر اثر اينكه كافر شده‌اند .\r\n\r\n\r\n","description":"","footnote":"\r\n( 1 ) - سورهء انعام آيهء 70 جزء 7 سورهء 6\r\n","page_name":" 139 ","page_number":139},
  {"content":"\r\n\r\n\r\nبيان آيه 70\r\n\r\nلغت\r\nابسال : گرفتار كردن و كيفر دادن . شاعر گويد :\r\n و ابسالى بنى به غير جرم * بعوناه و لا بدم مراق \r\nيعنى : فرزندان خود را بدون اينكه جرمى مرتكب شده باشند يا خونى ريخته باشند ، تسليم كردم .\r\nعدل : فدا حميم : آب جوش\r\n\r\nاعراب\r\n أَنْ تُبْسَلَ  : مفعول له  لَيْسَ لَها مِنْ دُونِ اللَّهِ  : صفت براى « نفس »  أُولئِكَ الَّذِينَ أُبْسِلُوا  : مبتدا و خبر .\r\n لَهُمْ شَرابٌ مِنْ حَمِيمٍ  : خبر دوم يا كلام مستقل .\r\n\r\nمقصود\r\nباز هم در بارهء كافران خيره سر مىفرمايد :\r\n وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا  : رفتار اينان را مورد اعراض و انكار قرار ده و با آنها ملاطفت و مهربانى مكن و هم چنان بدعوت و موعظهء آنها ادامه ده . اينها دين را بازيچه و سرگرمى پنداشته و فريفتهء زندگى دنيا شده‌اند . نظير اين آيه ، در سورهء نساء است :  « فَأَعْرِضْ عَنْهُمْ وَ عِظْهُمْ »  ( آيهء 63 : از آنها روى گردان باش و آنها را موعظه كن )  وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ  : و به قرآن يا معاد آنها را موعظه كن\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nتا كسى بر اثر كردار ناپسند در معرض هلاكت و بدبختى قرار نگيرد و گرفتار جهنم و كيفر خداوند نشود .\r\n لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ  : و كارش بمرحله‌اى برسد كه جز خداوند يار و ياور و فرياد رسى نداشته باشد .\r\n وَ إِنْ تَعْدِلْ كُلَّ عَدْلٍ لا يُؤْخَذْ مِنْها  : در روز قيامت اگر هر چه فدا كند و هر وسيله‌اى كه دارد بر انگيزد از او قبول نميشود ، زيرا آن روز ، روز پذيرش توبه نيست . توبه فقط در دنيا قبول مىشود .\r\n أُولئِكَ الَّذِينَ أُبْسِلُوا بِما كَسَبُوا  : اينها بر اثر كردار زشت خود در معرض هلاكت قرار گرفته‌اند و راه نجاتى ندارند .\r\n لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ  : بر اثر اينكه كافر شده‌اند ، براى آنهاست آب جوش و عذاب دردناك .\r\nدربارهء اينكه آيا اين آيه منسوخ است يا نه ، اختلاف است ؟ قتاده گويد :\r\nبه « آية السيف » « 1 » نسخ شده است . برخى گفته‌اند : منسوخ نيست ، بلكه تهديد است .\r\nدر هر صورت ، اين آيه تهديد شديدى است نسبت به كسانى كه كارشان استهزا به قرآن كريم است . تا كسى تابع راه و رسم آنها نشود . فراء گويد : هر امتى داراى عيدى است كه در آن روز به لهو و لعب مىگذراند . بجز امت محمد كه عيدى جز نماز و دعا و عبادت ندارد .\r\n\r\n\r\n","description":"","footnote":"\r\n( 1 ) - ممكن است منظور از « آية السيف » اين آيه باشد :  « فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ »  ( سورهء نساء 84 : در راه خدا جهاد كن كه جز بر نفس خود مكلف نيستى ) در روايت آمده است كه خداوند بر پيامبر خود شمشيرى نازل كرد كه داراى غلاف نبود و به او گفته شد :  « فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ »  ( سفينة البحار 1 ر 679 ماده سيف ) ممكن است منظور آيهء 5 سورهء توبه  « فَاقْتُلُوا الْمُشْرِكِينَ حَيْثُ وَجَدْتُمُوهُمْ »  باشد ( الميزان 7 ر 157\r\n","page_name":" 141 ","page_number":141},
  {"content":"\r\n\r\n\r\n[ سوره الأنعام ( 6 ) : آيه 71 
  ]\r\nقُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا وَ نُرَدُّ عَلى أَعْقابِنا بَعْدَ إِذْ هَدانَا اللَّهُ كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ لَهُ أَصْحابٌ يَدْعُونَهُ إِلَى الْهُدَى ائْتِنا قُلْ إِنَّ هُدَى اللَّهِ هُوَ الْهُدى وَ أُمِرْنا لِنُسْلِمَ لِرَبِّ الْعالَمِينَ ( 71 )\r\n« 1 »\r\n\r\nترجمه\r\nبگو : جز خدا را بخوانيم كه براى ما سود و زيانى ندارند و بعد از آنكه خدا ما را هدايت كرده است ، بازگشت به عقب كنيم ؟ همچون كسى كه شيطانها در زمين به بيراهه‌اش افكنده ، حيرانش كرده‌اند و همراهانى دارد كه وى را بهدايت خوانده ، گويند : سوى ما بيا . بگو : هدايت خدا ، هدايت است و ما ماموريم كه در برابر پروردگار جهانيان تسليم باشيم .\r\n\r\n\r\n","description":"","footnote":"\r\n( 1 ) - آيه 71 سوره انعام جزء 7 سوره 6\r\n","page_name":" 142 ","page_number":142},
  {"content":"\r\n\r\n\r\nبيان آيه 71\r\n\r\nقرائت\r\nحمزه « استهويه » به امالهء الف و ديگران « استهوته » خوانده‌اند و از لحاظ قواعد ادبى هر دو صحيح است .\r\n\r\nلغت\r\nاستهوته : او را پرتاب به بيراهه كرد .\r\nحيران : سرگردان . كسى كه راه بجايى نمىبرد . اين كلمه صفت مشبهه است .\r\n\r\nاعراب\r\n كَالَّذِي اسْتَهْوَتْهُ  : در محل نصب و صفت براى مصدر محذوف . يعنى :\r\n« دعاء مثل دعاء الذى . . . » حيران : حال براى مفعول « استهوته » .\r\n لَهُ أَصْحابٌ  : اين جمله صفت « حيران » است .\r\nيدعونه : صفت « اصحاب » است .\r\n أُمِرْنا لِنُسْلِمَ  : اين فعل به سه صورت به كار مىرود : « امرتك لتفعل » و « امرتك ان تفعل » و « امرتك بان تفعل » يعنى : « امرنا للاسلام » زجاج گويد : يعنى « امرنا كى نسلم » .\r\n\r\nمقصود\r\n قُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا وَ نُرَدُّ عَلى أَعْقابِنا بَعْدَ إِذْ هَدانَا اللَّهُ  :\r\nبه اين كافران كه مردم را به بت پرستى فرا ميخوانند ، بگو : آيا چيزهايى پرستش كنيم كه براى ما سود و زيانى ندارند و بازگشت بقهقرى كنيم و از بهترين اديان دست برداريم با اينكه خداوند ما را هدايت كرده و راه راست را بما نشان داده است ؟ !  كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ لَهُ أَصْحابٌ يَدْعُونَهُ إِلَى \r\n\r\n","description":"","footnote":"","page_name":" 143 ","page_number":143},
  {"content":"\r\n\r\n الْهُدَى ائْتِنا  : اگر به بت پرستى گراييم همچون كسى خواهيم بود كه شيطانها آنها را در زمين گمراه و سرگردان و حيران كرده‌اند و با اينكه او را دوستانى است كه بهدايت دعوت كرده ، به او مىگويند : نزد ما بيا ، دعوت آنها را نمىپذيرد و نزد آنها نمىرود ، زيرا شيطان چنان بر وى تسلط يافته كه او را از تشخيص مصالح خود محروم كرده است .\r\n قُلْ إِنَّ هُدَى اللَّهِ هُوَ الْهُدى وَ أُمِرْنا لِنُسْلِمَ لِرَبِّ الْعالَمِينَ  : به اينها بگو :\r\nتنها راهنمايى كه موجب نجات و آسايش است ، راهنمايى خداوند است كه انسان را به يكتا پرستى ميخواند . ما تابع همين هدايت هستيم و از اطاعت آن سرباز نمىزنيم و بدعوت شما گوش نمىكنيم . آن دعوتى را كه اجابت مىكنيم كه ما را به سوى اسلام فرا ميخواند و ما را راهنمايى مىكند كه امور خود را به خدا كه  « رَبِّ الْعالَمِينَ »  است ، واگذار كنيم و به او توكل داشته باشيم .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\n[ سوره الأنعام ( 6 ) : آيات 72 تا 73 
  ]\r\nوَ أَنْ أَقِيمُوا الصَّلاةَ وَ اتَّقُوهُ وَ هُوَ الَّذِي إِلَيْهِ تُحْشَرُونَ ( 72 ) وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ وَ يَوْمَ يَقُولُ كُنْ فَيَكُونُ قَوْلُهُ الْحَقُّ وَ لَهُ الْمُلْكُ يَوْمَ يُنْفَخُ فِي الصُّورِ عالِمُ الْغَيْبِ وَ الشَّهادَةِ وَ هُوَ الْحَكِيمُ الْخَبِيرُ ( 73 )\r\n« 1 »\r\n\r\nترجمه\r\nو اينكه نماز را بپاى داريد و از خدا بپرهيزيد و خدا كسى است كه بسوى او محشور مىشويد . او كسى است كه آسمانها و زمين را به حق آفريد و روزى كه گويد :\r\nباش و هستى يابد . گفتار او حق است و روزى كه در صور دميده شود ، ملك از آن اوست . او داناى نهان و آشكار است و حكيم و آگاه .\r\n\r\n\r\n","description":"","footnote":"\r\n( 1 ) - آيهء 72 و 73 سورهء انعام جزء 7 سوره 6\r\n","page_name":" 145 ","page_number":145},
  {"content":"\r\n\r\n\r\nبيان آيهء 73\r\n\r\nتعداد آيات\r\nبر حسب عدد كوفيان دو آيه و بر حسب عدد ديگران سه آيه است . دستهء اخير  « كُنْ فَيَكُونُ »  را يك آيه دانسته‌اند .\r\n\r\nاعراب\r\n وَ أَنْ أَقِيمُوا الصَّلاةَ  : ممكن است به تقدير « و امرنا لان نسلم و لان نقيم الصلاة » باشد ، و ممكن است به تقدير « امرنا بالاسلام و باقامة الصلاة » باشد بنا بر اين در محل نصب است .\r\n عالِمُ الْغَيْبِ  : صفت براى  « الَّذِي خَلَقَ . . . » \r\n\r\nمقصود\r\n وَ أَنْ أَقِيمُوا الصَّلاةَ وَ اتَّقُوهُ وَ هُوَ الَّذِي إِلَيْهِ تُحْشَرُونَ  : اين آيه ، متصل است به آيهء سابق : يعنى بما دستور داده شده است كه نماز را بپاى داريم و از معصيت خداوند دورى كنيم تا دچار كيفر نشويم . او خدايى است كه همهء انسانها در روز قيامت نزد او جمع ميشوند و هر كس به كيفر يا پاداش كردار خود مىرسد .\r\n وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ  : دربارهء تفسير اين جمله دو قول است :\r\n1 - حسن و زجاج گويند : يعنى خداوند آسمانها و زمين را به حق آفريده است نه به باطل . منظور اين است كه از روى باطل و خطا نيافريده است . چنان كه مىفرمايد :  « وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا »  ( ص 27 : آسمان و زمين و هر چه ميان آنهاست بباطل نيافريده‌ايم ) نتيجه اين تعبير اين است كه خلقت آسمانها از روى حكمت و صواب است چنان كه ساير كارهاى خداوند نيز حكمت آميز\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو صوابند .\r\n2 - گروهى گفته‌اند : منظور اين است كه آسمانها و زمين را بقول حق آفريده و به آنها گفته است : از روى رغبت يا كراهت بياييد (  ائْتِيا طَوْعاً أَوْ كَرْهاً  : فصلت 11 ) صحيح ، وجه اول است . « 1 »  وَ يَوْمَ يَقُولُ كُنْ فَيَكُونُ  : و بپرهيزيد يا به ياد آوريد روزى را كه خداوند بموجودات دستور مردن و سپس دستور زنده شدن ميدهد و آنها بىدرنگ ، ميميرند و زنده ميشوند . بدون اينكه در اجراى فرمان او عذر بياورند يا تأخير كنند اين دستور خداوند خطاب بهمهء مخلوقات و مربوط به مسأله قيامت است .\r\nممكن است گفته شود : روز قيامت هنوز نيامده است . پاسخ اين است كه آنچه وقوع آن مسلم است ، گويى واقع شده است . « 2 »  قَوْلُهُ الْحَقُّ  : قول خداوند حق است . برخى گويند : يعنى روزى كه خداوند دستور مىدهد كه موجودات پس از مرگ زنده شوند ، قولش حق مىباشد . دربارهء تفسير جملهء :  « كُنْ فَيَكُونُ »  در سورهء بقره آيهء 117 گفتگو كرده‌ايم .\r\n وَ لَهُ الْمُلْكُ يَوْمَ يُنْفَخُ فِي الصُّورِ  : آن روز كه در صور دميده مىشود ، ملك و سلطنت مخصوص خداوند است . آنان كه در دنيا قدرت و غلبه‌اى داشته‌اند ، عاجز و ناتوان خواهند بود . « 3 » دربارهء صور گفته‌اند . چيزى شبيه شاخ است كه اسرافيل دو بار در آن مىدمد\r\n\r\n\r\n","description":"","footnote":"\r\n( 1 ) - در وجه اول آمدن باء و الف و لام بر سر حق در چنين تعبيراتى معمول است . مثل « فلان يقول بالحق » و در وجه دوم « الحق » صفت قول خداوند است .\r\n( 2 ) - دربارهء نصب « يوم » سه احتمال است : 1 - عطف است بر هاء  « وَ اتَّقُوهُ »  2 - به تقدير « اذكر » 3 - عطف است بر « السماوات » دربارهء جملهء  « قَوْلُهُ الْحَقُّ »  نيز دو احتمال است :\r\n1 - مبتدا و خبر است 2 - « قوله » فاعل « يكون » است .\r\n( 3 ) - درباره نصب اين « يوم » نيز سه احتمال است : 1 - متعلق است به  « لَهُ الْمُلْكُ »  2 - متعلق است به آنچه  « يَوْمَ يَقُولُ . . . »  متعلق است 3 - منصوب است به  « يَوْمَ يُنْفَخُ - فِي الصُّورِ » \r\n","page_name":" 147 ","page_number":147},
  {"content":"\r\n\r\nبار اول همهء خلايق از بين مىروند و بار دوم همهء خلايق زنده ميشوند . پس دميدن اول پايان عمر اين جهان و دميدن دوم آغاز آخرت است .\r\nحسن گويد : « صور » جمع صورت است . يعنى روزى كه روحها بكالبدها داخل ميشوند .\r\nمؤيد قول اول روايت ابو سعيد خدرى است كه پيامبر خدا فرمود : چگونه آسوده باشم و حال آنكه صاحب شاخ ، شاخ را بدست گرفته ، صورتش را برگردانده و گوش فرا داده ، منتظر است كه به او دستور داده شود و در آن بدمد . گفتند : يا رسول اللَّه . چه كنيم ؟ فرمود : بگوييد :  « حَسْبُنَا اللَّهُ وَ نِعْمَ الْوَكِيلُ »  « 1 »  عالِمُ الْغَيْبِ وَ الشَّهادَةِ وَ هُوَ الْحَكِيمُ الْخَبِيرُ  : آنچه مردم مىبينند و آنچه نمىبينند و نميدانند ، خداوند مىداند و هيچ چيز بر او پوشيده نيست . او در كارهاى خود حكيم و بكردار بندگان دانا و آگاه است .\r\n\r\n\r\n","description":"","footnote":"\r\n( 1 ) - عرب مىگويد : « نفخ الصور » و « نفخ فى الصور » شاعر گويد :\r\n لو لا ابن جعدة لم يفتح قهندزكم * و لا خراسان حتى ينفخ الصور \r\nيعنى : اگر ابن جعده نبود ، تا نفخ صور ، نه دژ شما گشوده مىشد و نه خراسان .\r\n","page_name":" 148 ","page_number":148},
  {"content":"\r\n\r\n\r\n[ سوره الأنعام ( 6 ) : آيات 74 تا 75 
  ]\r\nوَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ ( 74 ) وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ ( 75 )\r\n« 1 »\r\n\r\nترجمه\r\nو ياد آور هنگامى كه ابراهيم به پدرش آزر گفت : آيا بتها را خدا مىگيرى ؟\r\nمن ترا و قومت را در گمراهى آشكار مىبينم . و همچنين ملكوت آسمانها و زمين را به ابراهيم مىنمايانيم تا از اهل يقين شود .\r\n\r\n\r\n","description":"","footnote":"\r\n( 1 ) - آيه 74 و 75 سوره انعام جزء 7 سوره 6\r\n","page_name":" 149 ","page_number":149},
  {"content":"\r\n\r\n\r\nبيان آيه 74 - 75\r\n\r\nقرائت\r\nآزر : اين كلمه را برخى بفتح قرائت كرده‌اند بنا بر اينكه بدل از « ابيه » و برخى بضم قرائت كرده‌اند ، بنا بر اينكه منادى باشد .\r\n\r\nلغت\r\nاصنام : جمع صنم . بتها . فرق « صنم » و « وثن » اين است كه اولى بتى است كه داراى صورت باشد و دومى بتى است كه داراى صورت نباشد .\r\nآلهة : جمع « إله » مثل « آزرة » جمع « ازار » مبين : ظاهر و آشكار ملكوت : ملك ، جز اينكه اين كلمه بر اثر زياد شدن و او و تاء ، داراى مبالغهء بيشترى است . اصولا وزن « فعلوت » براى مبالغه است مثل « رهبوت خير من رحموت » يعنى : اگر از تو بترسند ، بهتر از اين است كه به تو رحم كنند .\r\n\r\nاعراب\r\n وَ إِذْ قالَ  : بتقدير « و اذكر اذ . . . » كذلك : اين كاف براى تشبيه است . يعنى همانطورى كه زشتى كردار آزر را به ابراهيم ( ع ) نشان داديم ، ملكوت آسمانها و زمين را هم به او نشان مىدهيم .\r\nبرخى گويند : ملكوت بينى ابراهيم ( ع ) ، تشبيه بملكوت بينى حضرت محمد ( ص ) شده است .\r\n وَ لِيَكُونَ  : اين كلمه عطف است بر محذوف . يعنى : « ليستدل به و ليكون . . . »\r\n\r\nمقصود\r\n وَ إِذْ قالَ إِبْراهِيمُ لِأَبِيهِ آزَرَ  : دربارهء آزر اقوالى است . 1 - حسن و سدّى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nو ضحّاك گويند : نام پدر ابراهيم . 2 - زجاج گويد : در ميان علماى نسابه ، اختلافى نيست كه نام پدر ابراهيم « تارخ » است . اما قرآن دلالت مىكند بر اينكه نام پدر وى آزر بوده است . 3 - برخى گفته‌اند : آزر در لغت مردم بابل كلمه‌اى بوده است كه براى مذمت به كار مىرفته ، يعنى ابراهيم بپدرش گفت : اى خطا كار ! يا اينكه يعنى ابراهيم به پدر خطا كارش گفت . 4 - سعيد بن مسيب و مجاهد گويند : آزر نام بتى است .\r\nزجاج گويد : بنا بر اين قول بايد فعلى در تقدير باشد . يعنى : ابراهيم بپدرش گفت :\r\nآيا آزر را خداى خود مىپندارى ؟ سپس بدنبال آن فرمود : آيا بتها را خدايان خود مىپندارى ؟ آنچه زجاج در اينجا مىگويد ، مؤيد گفتار اصحاب ماست كه مىگويند :\r\nآزر جد مادرى ابراهيم يا عمويش بوده است . زيرا بعقيدهء ايشان نياكان پيامبر گرامى اسلام تا حضرت آدم ع همگى يكتا پرست بوده‌اند .\r\nدر روايت است كه پيامبر گرامى اسلام فرمود : خداوند همواره مرا از صلب هاى طاهر برحم‌هاى پاك منتقل مىساخت تا اينكه مرا بعالم شما آورد و هرگز به آلودگيهاى جاهليت ، مرا نيالود .\r\nبديهى است كه اگر در ميان نياكان پيامبر كافرى وجود داشت ، همه را طاهر وصف نميكرد . بخصوص كه خداوند متعال فرموده است :  « إِنَّمَا الْمُشْرِكُونَ نَجَسٌ »  ( توبه 28 : مردم مشرك پليدند ) اصحاب ما براى اثبات اين مطلب ، دلايلى دارند كه اينجا محل ذكر آنها نيست .\r\n أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ  : ابراهيم آزر را مورد انتقاد و اعتراض قرار داده ، مىگويد : چرا اين بتها را خداى خود مىدانى ؟\r\nمن ترا و قومت را از راه راست ، در گمراهى آشكار مىبينم . اين آيه پيامبر را تشويق مىكند كه همچون پدرش ابراهيم در برابر قوم خود كه به بت پرستى دعوتش مىكنند .\r\nبه بحث و گفتگو پردازد و به او اقتدا كند . در ضمن تسليتى است براى خاطر پيامبر .\r\n وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ :  همانطورى كه قصهء ابراهيم و گفتگوهاى او را با آزر ، بيان مىكنيم ، قدرت خود را كه در قلمرو آسمانها\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nو زمين نفوذ كامل دارد ، به او نشان مىدهيم ، زيرا دليلى است بسيار روشن بر يكتايى خداوند متعال . ابن عباس و قتاده گويند : يعنى همانطورى كه آثار قدرت خود را در خلقت خورشيد و ستارگان و ماه و زمين و درياها و بادها و . . . به تو نشان داده‌ايم ، به ابراهيم هم نشان داديم . مجاهد گويد : مقصود از ملكوت ، آيات قدرت حق در آسمانها و زمين است . وى احتمال ديگرى هم داده و آن اين است كه « ملكوت » كلمهء نبطى و به معناى « ملك » باشد . ابو على جبايى گويد : ملكوت آسمانها و زمين ، حوادثى است كه دلالت دارند بر اينكه خداوند مالك آنها و مالك همهء چيزهاى ديگرى است ، بنا بر اين كلمهء « ملكوت » مجازاً به معناى هر چيزى مملوكى كه در آسمانها و زمين است به كار رفته . امام باقر ع فرمود : خداوند از روى زمين‌ها و آسمانها پرده را از برابر ديدگان ابراهيم خليل ع برداشت تا هر چه در زمينها و زير آنها بود و آسمانها و فرشتگان و حملهء عرش را ديد . ابو بصير از امام صادق ع روايت كرده است كه : هنگامى كه ابراهيم ملكوت آسمانها و زمين را مىديد ، مردى ديد كه در حال زناست . دربارهء او نفرين كرد و مرد . مرد ديگرى نيز در همين حال ديد و در حق او نفرين كرد و او را كشت . سه نفر ديگر نيز در حال زنا ديد . آنها را نفرين كرد . خداوند خطاب كرد :\r\nاى ابراهيم ، دعاى تو مستجاب است . در حق بندگان من نفرين مكن ! اگر ميخواستم آنها را بدعاى تو هلاك كنم ، آنها را خلق نميكردم . من مردم را بر سه دسته آفريده‌ام :\r\nدسته‌اى مرا بيكتايى مىپرستند و پاداش خود را مىگيرند . دسته‌اى جز مرا مىپرستند و من آنها را رها نمىكنم . دسته‌اى جز مرا مىپرستند ، اما از آنها فرزندانى بوجود مىآورم كه مرا مىپرستند .\r\n وَ لِيَكُونَ مِنَ الْمُوقِنِينَ  : اينها را بدينجهت به ابراهيم نمايانديم تا يقين كند كه خداوند آفريدگار و مالك آنهاست .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\n[ سوره الأنعام ( 6 ) : آيات 76 تا 79 
  ]\r\nفَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ ( 76 ) فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ ( 77 ) فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ ( 78 ) إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ ( 79 )\r\n« 1 »\r\n\r\nترجمه\r\nهمين كه پرده سياه شب او را پوشانيد ، ستاره‌اى ديده ، گفت : اين است خداى من و همين كه ستاره غروب كرد گفت : من چيزهاى غروب كننده را دوست نمىدارم .\r\nهنگامى كه ماه را در حال بر آمدن از پشت افق نگريست ، گفت : اين است خداى من و هنگامى كه غروب كرد ، گفت : اگر پروردگارم مرا هدايت نكند از مردم گمراه خواهم بود چون خورشيد را ديد كه در حال طلوع است ، گفت : اين است خداى من ! اين بزرگتر است ! و چون غروب كرد ، گفت : اى مردم ، من از آنچه شريك خدا قرار مىدهيد ، بيزارم ، من بخدايى روى آورده‌ام كه آسمانها و زمين را آفريده است . من در برابر او اخلاص دارم و از مردم مشرك نيستم .\r\n\r\n\r\n","description":"","footnote":"\r\n( 1 ) - آيه 76 و 77 و 78 و 79 سوره انعام جزء 7 سوره 6\r\n","page_name":" 153 ","page_number":153},
  {"content":"\r\n\r\n\r\nبيان آيه 76 - 77 - 78 - 79\r\n\r\nقرائت\r\nراى : ابو عمرو و ورش بفتح راء و كسر همزه خوانده‌اند . ابن عامر و حمزه و كسايى به كسر راء و همزه و ديگران بفتح راء و همزه قرائت كرده‌اند .\r\n\r\nلغت\r\nجن عليه الليل : تاريكى شب او را فرا گرفت . جنّ بموجودى گويند كه از چشم‌ها پنهان و پوشيده است . شاعر گويد :\r\n و ماء وردت قبيل الكرى * و قد جنه السدف الادهم \r\nيعنى : از جانب كرى به آبى وارد شدم كه تاريكى سياه آن را پوشانده بود .\r\nافول : پنهان شدن .\r\nبزوغ : طلوع .\r\nقمر : در سه شب اول ماه به ماه هلال و در بقيهء ماه ، قمر گفته مىشود . اينكه به ماه قمر مىگويند به خاطر سفيدى آن است .\r\n\r\nاعراب\r\nچرا « شمس » را يك جا مذكر و يك جا مؤنث به كار برده ، گويد : « بازغة »  « هذا رَبِّي »  . . . ؟\r\nپاسخ اين است كه « هذا » اشارهء به نور است . « 1 » اما علت اينكه شمس را مؤنث و قمر را مذكر قرار مىدهند ، اين است كه تانيث در پاره‌اى از موارد براى تعظيم است .\r\n\r\n\r\n","description":"","footnote":"\r\n( 1 ) - ممكن است رمز ديگرى داشته باشد و آن اينكه وقتى خورشيد را خدا ميخواند و بر مسند الوهيت مىنشاند ، اسم اشاره مذكر برايش به كار مىبرد . اما همين كه بر اثر افول ، او را لايق اين مسند نميداند بار ديگر طبق معمول ضمير مؤنث به آن برمىگرداند .\r\n","page_name":" 154 ","page_number":154},
  {"content":"\r\n\r\n\r\nمقصود\r\nاز آنجا كه در آيات پيش بيان كرد كه آيات قدرت خود را به ابراهيم نشان داده است ، اكنون اين مطلب را بيان مىكند كه ابراهيم چگونه به آنها استدلال كرده و حق را بوسيلهء آنها شناخته است . مىفرمايد :\r\n فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ  .\r\nهمين كه پردهء ظلمت شب بر همه جا كشيده شد ، ستارهء زهره يا مشترى را ديده ، گفت :\r\nاين است خداى من . اما همين كه ستاره غروب كرد ، گفت : من چيزهايى كه غروب مىكنند ، دوست نميدارم ! دربارهء تفسير اين آيات اختلاف است :\r\n1 - ابراهيم هنگامى اينطور گفت كه عقلش كامل شده بود . در حقيقت ، حالا آغاز تفكر ابراهيم است . او در ميان مردمى بزرگ شده است كه به پرستش ستارگان خويگر شده‌اند . اما او بدون اينكه طوق تقليد قوم را به گردن افكند ، خود دربارهء راه و رسم آنها مطالعه مىكند تا صحت و بطلان آن را دريابد و راه صحيح خود را بكمك عقل و انديشه انتخاب كند . از اينجهت است كه وقتى ، چشمش به طرف ستاره‌اى درخشان و زيبا خيره مىشود ، نيروى فكرش به كار افتاده ، مىگويد : اين است خداى من ، چه خداى زيبا و دلربايى ! اگر اين ستاره هم چنان زيبايى و دلربايى خود را حفظ ميكرد ، ممكن بود حس كنجكاوى ابراهيم را اقلا براى مدتى ارضا كند و وى را از اينكه انديشهء خود را براى دريافت روح كلى جهان به كار اندازد ، باز دارد . اما چه زود ستاره اشتباه ابراهيم را برايش ثابت كرد ! او غروب كرد و با غروب خود ابراهيم را بدنبال خدايى كاملتر و بهتر بجستجو واداشت ، با توجه به اينكه حالا فهميده است كه خدا نبايد غروب كند و نبايد سر در گريبان افق فرو برد . زيرا چيزى كه غروب كند ، حادث و مخلوق است . بدنبال پى بردن به اشتباه خود در مورد خدايى ستاره ، همين فكر را در مورد ماه ، سپس در مورد خورشيد دنبال كرد . آنها نيز با غروب خود راه را براى پىجويى حقيقت ، به روى ابراهيم گشودند و زمينه را براى خداشناسى او فراهم كردند ، از اينرو بدنبال اين\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمطالب ، رو بسوى قوم كرده ، گفت : اى قوم ، من از آنچه شريك خدا قرار مىدهيد ، بيزارم ! من رو بجانب آن خدايى آورده‌ام كه آفريدگار آسمانها و زمين است . . . اين سخن را هنگامى بر زبان مىآورده كه در سير فكرى و تكامل عقلى خود ، مبتذل بودن خدايان ساختگى قوم برايش ثابت شده و خداوند يكتا را شناخته و دانسته است كه خدايى برتر از آنست كه بصفات موجودات مخلوق ، اتصاف پيدا كند . اين قول از ابو على جبائى و ابو القاسم بلخى و . . . است . طبق اين قول بهر كسى بيشتر از يك ساعت و كمتر از يك ماه مهلت داده مىشود ، تا فكر كند و خداى لا يزال را بشناسد . در اين مدت ممكن است .\r\nبه هيچ خدايى معتقد نباشد . ابراهيم نيز از اين مهلت استفاده كرد .\r\n2 - اين مطالب را : ابراهيم پيش از بلوغ بر زبان آورد . هنگامى كه هنوز بالغ نشده بود و عقل او در آستانهء كمال قرار داشت ، از مشاهدات خود براى كشف حقيقت استفاده كرد و تدريجاً باطل بودن خدايى ستاره و ماه و خورشيد كه مورد پرستش قوم بودند ، ثابت كرد و بخدايى حضرت احديت پى برد .\r\n فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ  : پس از ستاره ، نوبت ماه مىرسد . قرص ماه با شكوه و جلال خاصى آرام آرام از پشت افق سر بر مىآورد و با نور مهتابى خود جهان را سيمگون مىكند . ابراهيم كه در جستجوى حقيقت ، دلى بيقرار دارد و مىكوشد كه هر چه زودتر بمرتبهء يقين برسد و شك و ترديد را كه ويژهء سوفسطائيان و هم مسلكان آنهاست ، كنار گذارد ، خيره خيره قرص ماه را كه هم چنان در حال بالا آمدن است و تمام كرات آسمانى را در برابر عظمت و ابهت خود محو و زبون كرده است ، مىنگرد و آن چنان كه گويى گمشده خود را براى هميشه جسته است ، مىگويد : اين است خداى من ! اما ماه هم به سرنوشت ستاره ، گرفتار شد ! ابراهيم اميدوار است كه سرانجام همان خدايى كه در جستجوى او انديشهء خود را بتكاپوى افكنده است ، راه شناسايى خود را به روى او هموار و از گمراهى و بدبختى حفظ مىكند . از اينرو بىآنكه از اين اشتباه خود احساس شكست كرده باشد ، دل به همان خدايى بسته ، گويد : اگر\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nپروردگارم هدايتم نكند ، از گمراهان خواهم بود .\r\n فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ  : با طلوع خورشيد ، شب به پايان رسيد و حكومت ماه و ستارگان منقرض شد . پادشاه مقتدر آسمان با اشعهء فروزان خود گيتى را زراندود كرده است . هيچيك از كرات عظيم آسمانى در برابر نور خيره كنندهء خورشيد ، تاب مقاومت ندارند . اكنون ابراهيم كمى آرامش خاطر پيدا كرده است . چه خدايى از اين بزرگتر و برتر مىتوان جست و در برابرش كرنش و نيايش كرد ؟ ! بدليل همين عظمت و شوكتش بود كه ابراهيم گفت : اين است خداى من ! اين است خدايى كه از خدايان موهوم پيشين بزرگتر و با شكوه‌تر است ! خدا بايد مظهر عظمت و شكوه و جلال باشد و ما فوق او قدرت و عظمت و شكوه و جلالى نباشد . اين فكر ، تدريجاً آمادهء وصول به حقيقت است . چنين فكرى در شبستان جهل گرفتار نميشود و راه خود را بسوى حق مىپويد . با غروب خورشيد ، ابراهيم نيرو گرفت و جرأت پيدا كرد . قوم را مخاطب ساخته ، گفت : من از خدايان شما بيزارم . چگونه ممكن است اينان را شريك خدايى پنداشت كه آفريدگار من و شماست ؟ بدينترتيب ، عقل و فكر ابراهيم به اوج كمال رسيد . اكنون مىداند كه : اجسام همه مخلوق و حادث هستند ، آنها احتياج دارند كه آفريدگارى آنها را بزيور هستى آراسته باشد . از اينرو ادامه داد :\r\n إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  :\r\nمن قلب خويش را متوجه خدايى كرده‌ام كه آفريدگار آسمانها و زمين است . در اين راه اخلاص دارم و از شرك بيزارم و از مردم مشرك جدا هستم .\r\nاكنون چند پرسش پيش مىآيد :\r\n1 - چرا با اينكه ابراهيم بخدايى ماه و ستارگان و خورشيد ، اطمينان نداشت ، از روى اطمينان بهر يك از آنها مىگفت : اين است خداى من ؟ ! در حالى كه مطلبى را كه انسان احتمال دروغ بودن آن را مىدهد ، نبايد از روى قطع و يقين ادا كند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nپاسخ اين پرسش از دو راه ممكن است : يكى اينكه ابراهيم اين جمله را از روى فرض مىگفت ، تا دربارهء آن تأمل كند و بدرستى و نادرستى آن پى برد . چنان كه ما در موقع مطالعهء اجسام ، آنها را قديم فرض مىكنيم ، تا بعداً فساد آن را كشف كنيم . ديگر اينكه : ابراهيم اين جمله را از روى گمان خود گفته است . مانعى ندارد كه انسان مطلبى را به گمان خويش بگويد و بعد از پى بردن بخطاى خود آن را انكار كند .\r\n2 - چرا ابراهيم از ديدن ستاره و ماه و خورشيد ، تعجب مىكرد . مگر هنوز آنها را نديده بود ؟ چگونه ممكن است كسى كه اكنون به حد رشد و كمال رسيده است ، توجهى به آسمان و منظرهء ستارگان و ماه و خورشيد نكرده باشد ؟ ! پاسخ اين است كه : چه مانعى دارد كه ابراهيم تا آن وقت آسمان را نديده باشد ؟ در روايت است كه مادرش وى را از ترس نمرود در غارى زاييد و بزرگ كرد .\r\nآدم غارنشين از ديدن آسمان و تماشاى جمال ستارگان و ماه و خورشيد محروم است .\r\nوقتى كه بالغ شد ، از غار بيرون آمد و آسمان را ديد و . . . ممكن است قبلا آسمان را ديده باشد ، اما دربارهء ستارگان و ماه و خورشيد نينديشيده باشد ، زيرا در آن وقت لازم نبوده است كه فكر كند . هنگامى كه عقلش كامل شد ، به فكر فرو رفت .\r\nدر مورد آيات شريفه ، يك احتمال ديگر هم وجود دارد و آن اينكه ابراهيم نميخواست واقعاً اعتراف بخدايى ستاره و ماه و خورشيد كند . او خداوند يكتا را شناخته بود . مقصودش اين بود كه از اين راه براى قوم استدلال كند و خطاى آنها را با اين منطق رسا براى آنها به ثبوت برساند و به آنها بفهماند كه خدا نبايد غروب كند و . . . بنا بر اين جملهء  « هذا رَبِّي »  يا به اين معنى است كه : اين است خدا من به مذهب و به عقيدهء شما . چنان كه ممكن است ، به آنهايى كه خدا را جسم و شبيه جسم مىدانند بگوييم : اين است خداى آنها كه حركت مىكند و آرام مىشود ! يا به معناى استفهام است كه حرف استفهام حذف شده است . يعنى : « آيا\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاين است خداى من ؟ » حذف حرف استفهام در ادبيات عرب شايع است . شاعر گويد :\r\n لعمرك لا ادرى و ان كنت داريا * شعيب بن سهم ام شعيب بن منقر ؟ \r\nيعنى بجان تو نميدانم ، اگر چه داراى فهم هستم . آيا شعيب بن سهم است يا شعيب بن منقر ؟ ( يعنى : اشعيب . . . ) از ابن عباس روايت شده است كه در آيهء :\r\n « فَلَا اقْتَحَمَ الْعَقَبَةَ »  ( بلد 11 ) همزه حذف شده است .\r\nچهارمين احتمالى كه در مورد آيات ، داده شده اين است كه ابراهيم ميخواهد با اين بيانات خود بر مردم ثابت كند كه آنها به اشتباه رفته‌اند و موجوداتى كه در معرض حوادث و افول و غروب هستند ، قابل پرستش نيستند ، زيرا آنها ماه و خورشيد و ستارگان را مىپرستيدند . بعضى هم آتش پرست يا بت پرست بودند . همين كه ستاره‌اى را ديد . گفت : به گمان شما اين پروردگار من است ! يا اينكه منظور او اين بود كه : اگر چنان كه شما مىپنداريد ، اين قطعه سنگ خداى شماست ، اين ستاره و اين ماه و اين خورشيد هم خداى من است . لكن هيچيك از آنها بعقيدهء وى خدا نبودند .\r\nاز اين آيات استفاده مىشود كه اجسام حادث هستند و آفريدگار جهان ، خالق و هستى بخش آنهاست . ابراهيم بدليل غروب كردن آنها ، حكم مىكند كه حادث هستند ، زيرا با غروب كردن آنها انسان يقين پيدا مىكند كه آنها همواره در حال حركت هستند و هر چه حركت كند يا ساكن شود ، محتاج آفريدگار است . آفريدگارى كه داراى قدرت كامل و علم و حيات و وجود است .\r\nمشركين بايد تحت تأثير اين بيانات ، متوجه شوند كه بخطا رفته‌اند و بايد همان راهى را در زندگى انتخاب كنند كه پدرشان ابراهيم از روى دقت و تأمل برگزيد ، زيرا آنها مخصوصاً براى پدران خود ارزش زيادى قائل بودند و كوشش مىكردند كه راه و رسم نياكان خود را از دست ندهند\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nداستان ابراهيم\r\nمفسران قرآن كريم و اهل تاريخ مىگويند : ابراهيم در زمان نمرود بن كنعان زاده شد . برخى تصور كرده‌اند كه نمرود ، از طرف كيكاوس حكومت مىكرد . برخى هم او را پادشاهى مستقل به حساب آورده‌اند .\r\nپيش از تولد ابراهيم به نمرود ، گفته شد كه امسال در مملكت كودكى متولد مىشود كه وسيلهء هلاك و زوال حكومت او خواهد بود . برخى مىگويند : اين پيشگويى را از راه نجوم و كهانت كردند . برخى مىگويند : از روى اخبار پيامبران بدست آورده بودند . برخى هم مىگويند : نمرود خواب ديد كه ستاره‌اى طلوع كرد و نور خورشيد و ماه را محو كرد . تعبير كنندگان خواب ، تعبير كردند كه كودكى به دنيا مىآيد و حكومتش را منقرض مىكند . از آن وقت دستور داد كه هر كودكى از مادر متولد شود ، بكشند و زنها را از شوهرها جدا كنند و زنان را زير نظر بگيرند و هر كدام باردار هستند ، حبس كنند تا موقعى كه فراغت پيدا مىكند ، طفلش را اگر پسر است تسليم تيغ جلادان كنند . در اين گير و دارها مادر ابراهيم هم باردار شد .\r\nروزها و شبها گذشتند . طفل در رحم تاريك مادر ، دور از هر گونه آشوب و وحشت ، پرورش يافت . كم كم روزهاى تولد نزديك مىشود . مادر ميخواهد جگر گوشهء خود را از خطر برهاند . ناگزير دل از انسانها بركند و سر به بيابان گذاشت ! غارى پيدا كرد كه دور از چشم انداز جاسوسان و كارآگاهان مزدور و بىعاطفه بود . در آنجا طفل ديده بر روى جهان گشود . جهانى كه ستم و حكومت هوس و شهوت ، در آستانه تباهى و فنايش كشيده است ! بيچاره مادر ! تمام كوشش‌هاى خود را در راه حفظ پارهء تن خود به كار مىاندازد . طفل را در كهنه‌اى پيچيد و در گوشهء غار نهاد و در غار را با سنگى مسدود كرد و بسوى شهر آمد ! در حقيقت مادر دل افسرده ، كودك عزيز خود را تسليم حوادث كرده است . بزرگترين پرستار و نگهبان ابراهيم خداوند است .\r\nانگشتان خود را مىمكيد و تغذيه ميكرد . رشد كودك ، شگفت‌انگيز است . در يك\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nهفته به اندازه يك ماه كودكان ديگر و در يك ماه باندازهء يك سال رشد مىكند . تا وقتى كه خدا ميخواست در كنج غار بسر برد . مادر بيچاره ، گاه گاهى از فرصت استفاده ميكرد و بديدار كودك خود مىآمد . سرانجام به حد كافى رشد كرد و از كنج غار بيرون آمد و در فضاى پهناور بگردش و تفكر پرداخت . نخست ستاره‌اى نظرش را جلب كرد . سپس ماه و سپس خورشيد ! آنچه قرآن دربارهء بيانات او نقل مىكند ، در همين مواقع بر زبان آورده است . از همين جا مبارزات ابراهيم با قوم آغاز مىشود و بت پرستى آنها مورد انتقاد قرار مىگيرد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\n[ سوره الأنعام ( 6 ) : آيات 80 تا 82 
  ]\r\nوَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ إِلاَّ أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ ( 80 ) وَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ ( 81 ) الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ ( 82 )\r\n« 1 »\r\n\r\nترجمه\r\nقومش با او بجدال پرداختند . گفت : آيا دربارهء خدا كه مرا هدايت كرده است ، با من جدال مىكنيد ؟ من از خدايان شما نمىترسم ، مگر اينكه خداى من چيزى را بخواهد . او بر همه چيز داناست . چرا متذكر نمىشويد ؟ ! چگونه از خدايان شما بترسم و شما كه چيزى را شريك خدا ساخته‌ايد كه از جانب خداوند دليلى بر آن نازل نشده است ، نمىترسيد ؟ كداميك از دو گروه ، ما يا شما ، اگر ميدانيد ، به ايمنى سزاوارتريم ؟\r\nآنان كه ايمان آورده و ايمان خود را به ستم نياميخته‌اند . اينان را ايمنى است و اهل هدايتند .\r\n\r\n\r\n","description":"","footnote":"\r\n( 1 ) - آيهء 80 و 81 و 82 سورهء انعام جزء 7 سوره 6\r\n","page_name":" 162 ","page_number":162},
  {"content":"\r\n\r\n\r\nبيان آيه 80 - 81\r\n\r\nقرائت\r\nا تحاجونى : اهل مدينه و ابن عامر بدون تشديد نون و ديگران با تشديد نون قرائت كرده‌اند . وجه قرائت اول حذف نون دوم و بقاى نون اول و وجه قرائت دوم ادغام نون‌هاست .\r\n\r\nاعراب\r\n أَنْ يَشاءَ  : در محل نصب و استثناء منقطع است . يعنى « لا اخاف الا مشيئة اللَّه » علما : تميز\r\n\r\nمقصود\r\nباز هم دربارهء گفتگوهاى ابراهيم و قومش مىفرمايد :\r\n وَ حاجَّهُ قَوْمُهُ  : قوم ، دربارهء دين و بتها با ابراهيم بجدال پرداختند و او را از ترك پرستش بتها بر حذر داشتند .\r\n قالَ أَ تُحاجُّونِّي فِي اللَّهِ وَ قَدْ هَدانِ  : ابراهيم در پاسخ آنها گفت : آيا در بارهء خدا با من مجادله مىكنيد ؟ او مرا براى معرفت خود توفيق بخشيده و لطف خود را شامل حالم كرده تا بتوحيد عالم شوم و شرك را ترك كنم و عبادت خود را براى او خالص گردانم .\r\n وَ لا أَخافُ ما تُشْرِكُونَ بِهِ  : من از بتهاى شما ترسى ندارم كه به من آسيبى برسانند و به آنها اميدى ندارم كه به من خيرى برسانند . بنا بر اين انكار آنها براى من خطرى ندارد هم چنان كه پرستش آنها براى من نفعى ندارد . زيرا برخى از خدايان شما بتهايى هستند كه شكسته ميشوند و نميتوانند از خود دفاع كنند و برخى از آنها ستارگان هستند كه غروب مىكنند و خود شاهد مخلوق بودن خود هستند . چگونه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمرا مىترسانيد و به پرستش آنها كه از ضررشان ترسى نيست و بخيرشان اميدى نيست ، دعوت مىكنيد ؟ !  إِلَّا أَنْ يَشاءَ رَبِّي شَيْئاً  : مگر اينكه خداى من چيزى را بخواهد . دربارهء تفسير اين جمله دو قول است .\r\n1 - مقصود اين است كه : مگر اينكه خداوند اين بتها را غالب گرداند و آنها را مورد حمايت قرار دهد تا بتوانند به من آسيبى يا نفعى برسانند . در اين صورت هم خدا نيستند ، بلكه محتاج خدا و دليل يگانگى او هستند و ما را راهنمايى مىكنند كه سزاوار عبادت خداوند يكتاست و او را شريك و همتايى نيست .\r\n2 - مقصود اين است كه : من از بتها نمىترسم . مگر اينكه خداوند بخواهد مرا عذاب كند و به من زيانى برساند . اما تفسير اول بهتر است .\r\n وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ  : در اينجا ابراهيم زبان بثنا گويى خدا گشوده ، گويد : خداى من به همه چيز عالم است . شما بايد در اينباره ، تدبر كنيد ، تا به اين حقيقت ، پى بريد .\r\nباز هم به نكوهش رفتار و عقايد آنها پرداخت ، مىفرمايد :\r\n وَ كَيْفَ أَخافُ ما أَشْرَكْتُمْ  : شما بچه دليل مرا الزام مىكنيد كه از اين بتهاى ساختگى شما بترسم ، با اينكه پر واضح است كه آنها را سود و زيانى نيست ؟ !  وَ لا تَخافُونَ أَنَّكُمْ أَشْرَكْتُمْ بِاللَّهِ  : اما شما از خدايى كه قادر است به انسان سود و زيان برساند ، نترسيده ، بساحت او جرأت مىورزيد و موجودات دون پايه‌اى را شريك او قرار مىدهيد و به پرستش آنها مىپردازيد .\r\nبرخى گويند : يعنى : من چگونه از شرك شما بترسم ؟ من از شرك شما بيزارم و بنا بر اين ترسى ندارم و خداوند هم بكردار زشت شما مرا مؤاخذه نميكند و كيفر نمىدهد . اين شماييد كه گرفتار شرك هستيد و بنا بر اين بايد بترسيد .\r\n ما لَمْ يُنَزِّلْ بِهِ عَلَيْكُمْ سُلْطاناً  : آن هم چيزى را شريك خدا مىدانيد كه هيچگونه دليل از جانب خداوند بر صحت آن نازل نشده است . از اين جمله بر ميآيد كه هر كس\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nسخنى را بگويد يا پيرو مذهبى باشد و دليلى بر صحت آن نداشته باشد ، اهل باطل است .\r\n فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ  : آيا ما كه خدا را از روى دليل شناخته و عبادت خود را متوجه او ساخته‌ايم ، به ايمنى سزاوارتريم يا شما كه در برابر بتها سجده مىكنيد و تعصب و جمود شما را فرا گرفته است ؟ اگر عقل خود را به كار اندازيد ، اين حقيقت براى شما روشن مىشود و ميان حق و باطل تميز مىدهيد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nبيان آيه 82\r\n\r\nلغت\r\nظلم : به كار بردن چيزى در غير محل خود . نابغه گويد\r\n « النؤى كالحوض بالمظلومة الجلد » \r\nمقصود زمينى است كه در آن باران نباريده است . شاعر چنين زمينى را مظلوم مىنامد ، زيرا در آنجا عده‌اى مسافر حوضى ساخته‌اند كه محكم نبوده و در جاى خود قرار ندارد .\r\n\r\nمقصود\r\nدر آيهء پيش ، اين سؤال مطرح شد كه آيا يكتا پرستان از عذاب خدا ايمن هستند يا مشركين ؟ اكنون در اين آيه در پاسخ آن سؤال مىفرمايد :\r\n الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  : كسانى از عذاب خدا ايمن‌ترند كه او را شناخته و مورد تصديق قرار داده ، بوظائف خود پى برده و ايمان خود را با شرك نياميخته‌اند . در اينجا بعقيدهء ابن عباس و سعيد بن مسيب و قتاده و مجاهد و اكثر مفسرين منظور از ظلم شرك است . از ابىّ بن كعب روايت است كه : مگر نه خداوند متعال مىفرمايد :  « إِنَّ الشِّرْكَ لَظُلْمٌ عَظِيمٌ »  ؟ ( لقمان 13 : شرك ، ظلمى بزرگ است ) از سلمان فارسى و حذيفة بن اليمان نيز همين طور روايت شده است . از عبد اللَّه بن مسعود روايت است كه نزول اين آيه ، بر مردم دشوار آمد . گفتند : يا رسول اللَّه ، كداميك از ما هستيم كه دربارهء خود ظلم نكنيم ؟ ! فرمود : منظور اين نيست كه شما تصور مىكنيد . مگر نشنيده‌ايد كه بندهء صالح ، گفت : « پسرم ، براى خدا شريك قرار مده ، كه شرك ، ستمى بزرگ است » ( لقمان 13 ) جبائى و بلخى گويند : هر گناه كبيره‌اى كه موجب آفت زدگى پاداش نيكى انسان شود ، ظلم است . بلخى گويد :\r\nاگر فقط شرك ، ظلم باشد ، بايد مؤمنى كه مرتكب گناه كبيره مىشود ، ايمن باشد\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو اين همان عقيدهء مرحبهء است . لكن اين مطلب صحيح نيست ، زيرا به دليل خطاب ، مقصود از ظلم در آيهء شريفه ، شرك است . اما اينكه مرتكب گناه كبيره ، ايمن نيست ، مطلبى است كه بدليل ديگر ثابت شده است ،  أُولئِكَ لَهُمُ الْأَمْنُ وَ هُمْ مُهْتَدُونَ  : اينها هستند كه خداوند بر آنها منت گذاشته ، به آنها ثواب داده و از كيفر ايمنى بخشيده است . اينها درباره‌شان حكم شده است كه اهل هدايت بسوى حق و دين و بقولى بسوى بهشتند .\r\nدربارهء اين آيه اختلاف است . برخى گويند : اين آيه تتمهء گفتار ابراهيم ع است ، چنان كه از على ع نيز روايت شده است . محمد بن اسحاق و ابن زيد و جبائى گويند : اين گفتار از جانب خداوند است كه ميان ابراهيم و قومش بدينوسيله داورى مىكند و حق را آشكار مىسازد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\n[ سوره الأنعام ( 6 ) : آيات 83 تا 87 
  ]\r\nوَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ ( 83 ) وَ وَهَبْنا لَهُ إِسْحاقَ وَ يَعْقُوبَ كُلاًّ هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ ( 84 ) وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ ( 85 ) وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلاًّ فَضَّلْنا عَلَى الْعالَمِينَ ( 86 ) وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ ( 87 )\r\n« 1 »\r\n\r\nترجمه\r\nاين است حجت ما كه به ابراهيم داديم تا بر قومش غالب شود . هر كه را خواهيم درجاتش را بالا ميبريم . پروردگار تو حكيم و داناست . و به او اسحاق و يعقوب بخشيديم و همه را هدايت كرديم و نوح را پيش از آنها هدايت كرديم و از ذريه‌اش داود و سليمان و ايوب و يوسف و موسى و هارون را و همچنين نيكوكاران را پاداش مىدهيم . و زكريا و يحيى و عيسى و الياس كه همگى از شايستگانند . و اسماعيل و اليسع و يونس و لوط را نيز هدايت كرديم و همگى را بر جهانيان برترى بخشيديم و از پدران و فرزندان و برادرانشان برترى بخشيديم و آنها را برگزيديم و به راه راست هدايت كرديم .\r\n\r\n\r\n","description":"","footnote":"\r\n( 1 ) - آيه 83 تا 87 سوره انعام جزء 7 سوره 6\r\n","page_name":" 168 ","page_number":168},
  {"content":"\r\n\r\n\r\nبيان آيه 83 تا 87\r\n\r\nقرائت\r\nدرجات : اهل كوفه و يعقوب اين كلمه را به تنوين و ديگران بدون تنوين قرائت كرده‌اند . قرائت اول به اين معنى است كه آنچه بالا برده مىشود ، صاحبان درجاتند و قرائت دوم به اين معنى است كه آنچه بالا برده مىشود ، خود درجات است .\r\nاليسع : اهل كوفه ، بجز عاصم اين كلمه را در اينجا و در سورهء ص « الليسع » بفتح لام و سكون ياء و ديگران « اليسع » به سكون لام و فتح ياء خوانده‌اند . اهل ادب معتقدند كه اين كلمه علم است و بنا بر اين الف و لام آن زايده است .\r\n\r\nاعراب\r\n تِلْكَ حُجَّتُنا  : مبتدا و خبر . ظاهرا « على قومه » متعلق به « حجتنا » است . لكن اگر  « آتَيْناها »  صفت « حجتنا » باشد ، ميان آنها فاصله شده و جايز نيست . بنا بر اين  « عَلى قَوْمِهِ »  متعلق است به محذوفى كه « حجتنا » قرينهء آن است .\r\n\r\nمقصود\r\nگفتگوى ابراهيم با قوم خود از دانشهايى بود كه خداوند بزرگ در اختيارش قرار داده بود و هر چه با مردم ميگفت ، به امر خدا بود . در اينباره مىفرمايد :\r\n وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ  : اينها دلايل ما بود كه به ابراهيم عطا كرديم و بدلش افكنديم ، تا بتواند آنها را بر قوم خود حجت قرار دهد و آنها را هنگام بحث محكوم سازد .\r\n نَرْفَعُ دَرَجاتٍ مَنْ نَشاءُ  : ما درجات مردم مؤمن را كه خدا و رسولش را تصديق و اطاعت مىكنند ، بالا ميبريم و بعضى از آنها را بر حسب ايمان و يقينشان بر بعضى ديگر فضيلت مىبخشيم .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n إِنَّ رَبَّكَ حَكِيمٌ عَلِيمٌ  : خداوند حكيم و داناست و تفاوتى كه ميان ايشان قرار مىدهد ، بر طبق حكمت و مصلحت اوست . برخى گويند : منظور اين است كه درجات هر كه را بخواهيم بالا ميبريم و او را از ميان مردم برگزيده ، مقام رسالت مىبخشيم .\r\n وَ وَهَبْنا لَهُ إِسْحاقَ وَ يَعْقُوبَ كُلًّا هَدَيْنا  : ما به ابراهيم از همسرش ساره ، اسحاق و يعقوب كه فرزند اسحاق است ، بخشيديم و همه را بوسيلهء مقام نبوت ، هدايت كرده برترى داديم . دربارهء پيغمبر گرامى اسلام مىفرمايد :  « وَ وَجَدَكَ ضَالًّا فَهَدى »  ( ضحى 7 ) يعنى : ترا از راه نبوت ، گم شده يافت و بسوى آن هدايتت كرد . جبائى گويد : يعنى همه را هدايت كرديم تا به ثواب برسند . در اينجا خداوند بر ابراهيم منت مىگذارد كه به او فرزند و نوه داده است ، زيرا يكى از بهترين نعمتهاى خداوند اين است كه به او فرزندى عطا كند كه پس از مرگ درباره‌اش دعا كند . مخصوصاً اگر فرزند و فرزند زاده‌اى به او بدهد كه پيامبر مرسل هم باشند .\r\n وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ  : پيش از اينها نيز نوح و برخى از فرزندان نوح را هدايت كرديم . خود ابراهيم و فرزندانش هم از ذريهء نوحند . اما كسانى از قبيل لوط و الياس در ذريهء نوح هستند كه از ذريهء ابراهيم شمرده نميشوند .\r\nبرخى گويند : منظور از  « مِنْ ذُرِّيَّتِهِ »  فرزندان ابراهيم است .\r\n داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ  :\r\nمقصود از ذريهء نوح اينها هستند : داود بن ايشا : پسرش سليمان ، ايوب بن اموص بن رازج بن روم بن عيصا بن اسحاق بن ابراهيم ، يوسف بن يعقوب بن اسحاق بن ابراهيم ، موسى بن عمران بن يصهر بن قاهث بن لاوى بن يعقوب و برادر بزرگش هارون . بدينترتيب نيكوكاران را بوسيلهء پاداش و كرامات ، جزا مىدهيم . برخى گويند : يعنى همانطورى كه بر اين پيامبران بوسيلهء نبوت تفضل كرديم ، بر نيكوكاران نيز بوسيلهء ثواب و كرامات تفضل مىكنيم .\r\n وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ  : ديگر زكريا بن اذن\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبن بركيا ، پسرش يحيى ، عيسى بن مريم بنت عمران بن ياشهم بن امون بن خرقيا و الياس . اختلاف است كه الياس كيست ؟ برخى گفته‌اند : همان ادريس است . چنان كه يعقوب ، همان اسرائيلى است . اين قول از عبد اللَّه بن مسعود است . ابن اسحاق گويد :\r\nالياس بن بستر بن فنحاص بن غيرار بن هارون بن عمران است . كعب گويد : خضر است . همهء اينها از انبيا مرسلين هستند .\r\n وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ  : ديگر اسماعيل بن ابراهيم و اليسع بن اخطوب بن عجوز و يونس بن متى و لوط بن هاران برادر زاده يا خواهر زادهء ابراهيم . همهء اينها را بر مردم زمانشان برترى داده‌ايم .\r\nبنا بر اينكه ضمير « ذريته » ( آيه 84 ) به نوح برگردد ، اينها همهء فرزند زادگان نوح هستند و بنا بر اينكه ضمير به ابراهيم برگردد ، گفته‌اند تا  وَ كَذلِكَ نَجْزِي الْمُحْسِنِينَ »  از ذريهء ابراهيم شمرده شده است . آن گاه از آيهء  « وَ زَكَرِيَّا وَ يَحْيى وَ . . . »  عطف است بر  « وَ نُوحاً هَدَيْنا »  ممكن است همهء اينها را ذريهء ابراهيم شمرده باشد ، بخاطر اينكه بيشتر آنها از ذريهء ابراهيم هستند . بخصوص كه از ابن مسعود نقل شده است كه منظور از الياس ، ادريس است كه جد حضرت نوح بوده است .\r\nزجاج گويد : ممكن است مقصود از  « مِنْ ذُرِّيَّتِهِ »  ذريهء نوح يا ذريهء ابراهيم باشد ، زيرا نام هر دو قبلا ذكر شده است . اما اسامى پيامبران كه بعد از نوح آمده ، عطف بر نوح است .\r\nبهر صورت ، خداوند متعال عيسى را كه پسر مريم است ، از ذريهء ابراهيم يا نوح شمرده است و از اينجا استفاده مىشود كه حسنين ( ع ) و اولادشان از ذريهء پيامبر خدا هستند و حسن ( ع ) و حسين ( ع ) پسران پيامبرند . در حديث صحيح وارد شده است كه فرمود : اين دو پسرم امامند ، قيام كنند يا قيام نكنند . به امام حسن فرمود :\r\nاين پسرم سرور است . صحابهء پيغمبر به حسنين ( ع ) و فرزندانشان مىگفتند : يا بن رسول اللَّه !\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ :  از پدران اين پيامبران و فرزندان و برادرانشان نيز افرادى بوده‌اند كه آنها را برترى بخشيده‌ايم . زجاج گويد : يعنى آنها را هدايت كرده‌ايم . آنها را برگزيديم و براى رسالت اختيار و به راه راست يعنى به دين حق هدايت كرديم .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\n[ سوره الأنعام ( 6 ) : آيات 88 تا 90 
  ]\r\nذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ ( 88 ) أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ ( 89 ) أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أَسْئَلُكُمْ عَلَيْهِ أَجْراً إِنْ هُوَ إِلاَّ ذِكْرى لِلْعالَمِينَ ( 90 )\r\n« 1 »\r\n\r\nترجمه\r\nاين است هدايت خداوند كه از بندگان خود هر كه را بخواهد بدان هدايت مىكند و اگر شرك آورده بودند ، كردار آنها دچار آفت زدگى مىشد . آنها بودند كه كتاب و حكم و پيامبرى بدانها عطا كرديم . اگر اينان به نبوت و . . . كفر بورزند ، قومى را به پاسدارى آن گمارده‌ايم كه كفر نمىورزند . آنانند كه خداوند هدايتشان كرده است . تو هم به هدايت ايشان تأسى كن . بگو : اجرى از شما نمىخواهم . قرآن براى مردم جهان جز وسيلهء يادآورى نيست .\r\n\r\n\r\n","description":"","footnote":"\r\n( 1 ) - آيه 88 و 89 و 90 سوره انعام جزء 7 سوره 6\r\n","page_name":" 173 ","page_number":173},
  {"content":"\r\n\r\n\r\nبيان آيه 88 - 89 - 90\r\n\r\nقرائت\r\nاقتده : ابن عامر بكسر هاء و اشباع كسره قرائت كرده است و ديگران به سكون هاء . جز اينكه حمزه و كسايى و يعقوب و خلف در وصل هاء را حذف و در وقف باقى مىگذارند .\r\nوجه قرائت اول اين است هاء ضمير و بمصدر فعل برمىگردد . اگر چه مصدر ذكر نشده است اما فعل بر آن دلالت مىكند .\r\nمثل :\r\n هذا سراقة للقرآن يدرسه * و المرء عند الرشاء ان يلقها ذئب \r\nيعنى : اين است سراقه كه درس قرآن را ميخواند و حال آنكه اگر به رشوه برسد ، مانند ، گرگ است . ( يعنى : يدرس درساً ) .\r\nاما وجه قرائت دوم اين است كه كلماتى كه آخر آنها مكسور است در حالت وقف بهاء سكت . ختم مىكنند ، بنا بر اين در حال وصل احتياجى به اين هاء نيست .\r\n\r\nمقصود\r\nپيامبران مورد توجه و عنايات و اكرام پروردگار هستند و مردم بايد به آنها اقتدا كنند . در اين زمينه مىفرمايد :\r\n ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ  : آنچه در گذشته دربارهء هدايت و گزينش و تفضيل پيامبران گفته شد ، نعمتى است كه خداوند بهر كس از بندگان خود بخواهد مىبخشد . هدايتى كه در اينجا آمده و شامل حال پيامبران خدا مىشود ، به معناى دلالت و راهنمايى نيست ، بلكه به معناى ارشاد بسوى پاداش است . چنان كه فرمود :\r\n « وَ كَذلِكَ نَجْزِي الْمُحْسِنِينَ »  يعنى : همچنين نيكوكاران را پاداش مىدهيم . بديهى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاست كه ارشاد به ثواب ، مناسب اين آيه و مخصوص آنهاست . نه دلالتى كه مؤمن و كافر در آن شريك و سهيمند .\r\n وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ  : اين جمله نيز مؤيد اين است كه هدايت در اين آيه ، به معناى رسانيدن به مقصد يعنى پاداش است . يعنى : آنها اگر مشرك شده بودند : اعمال آنها باطل مىشد ، زيرا در راهى اعمال خود را انجام ميدادند كه مستوجب پاداش خداوند نمىشدند . از اين آيه بر نميآيد كه بر اثر شرك ، پاداشى كه نسبت به اعمال گذشتهء خود مستحق بودند ، از بين مىرود . وانگهى اين مطلب مسلّم است كه مشرك هيچگونه پاداشى ندارد . اينموضوع اجماعى امت است .\r\n أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ  : اين پيامبران - كه قبلا نام آنها ذكر شد - كسانى هستند كه بر آنها كتاب نازل كرديم و آنها را سمت داورى و حكومت در ميان مردم و پيامبرى بخشيديم .\r\n فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ  : اگر اين كافران كه منكر نبوت پيامبر عاليقدر اسلام هستند به كتاب آسمانى و حكم و نبوت ، كفر بورزند ، كسانى را بمراعات مسالهء نبوت و تعظيم آن و پيرى از راهنمايى انبياء ، موكل ساخته‌ايم كه به آن كفر نمىورزند .\r\nاينها چه كسانى هستند ؟\r\nبرخى گويند : مقصود پيامبران گذشته است كه پيش از بعثت پيامبر اسلام به او ايمان آورده بودند . عقيدهء حسن و زجاج و طبرى و جبائى همين است .\r\nابو رجاء عطاردى گويد : منظور فرشتگان است . برخى گويند : منظور كسانى است كه به پيامبر اسلام ايمان آورده‌اند . ضحاك و فراء مىگويند : منظور اين است كه اگر قريش به قرآن و نبوت محمد ص ايمان نياوردند ، مردم مدينه ايمان ميآوردند .\r\nبهر صورت آنهايى كه در برابر قرآن و نبوت پيامبر اسلام ، تسليم ميشوند ، در اين آيه خداوند به آنها شرافت مىبخشد و مىگويد : آنها را موكل ساخته‌ايم كه نبوت پيامبر را بپذيرند و پاسدارى كنند . برخى گويند : منظور اين است كه ما آنها را\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nملزم كرده‌ايم به ايمان و پاسدارى دين .\r\nدر اين آيه خداوند ضمانت مىكند كه پيامبر خود را يارى و دين را حفظ كند .\r\n أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ  : اينان را خداوند هدايت كرده است كه در برابر سختىها صبر و استقامت داشته باشند . تو هم به آنها اقتدا كن و در برابر آزار و كجرويهاى قومت صبر و استقامت داشته باش ، تا سزاوار همان پاداشى شوى كه آنها شدند .\r\nبرخى گويند : يعنى اينان بودند كه هدايت خدا را پذيرفتند و بلطف خدا هدايت يافتند ، اكنون تو هم راه آنها را دنبال كن و در توحيد و دلائل خداشناسى و تبليغ رسالت ، به آنها تأسى كن . مقصود اشاره به پيامبرانى است كه قبلا نامشان ذكر شد . اين معنى از ابن عباس ، سدّى و ابن زيد است . حسن و قتاده گويند : اشاره به مؤمنينى است كه از جانب خداوند بپاسدارى دين برگزيده شده‌اند . طبق اين معنى لفظ هدايت تكرار نشده . اما طبق معناى اول تكرار شده و تكرار آن بخاطر طولانى شدن كلام مانعى ندارد . بنا بر معناى اول ، به پيامبر بزرگوار اسلام دستور مىدهد كه به صبر ايوب و سخاوت ابراهيم و سختگيرى موسى و زهد عيسى تأسى بجويد .\r\nدر آيهء بعد در تفسير پاره‌اى از امورى كه پيامبر گرامى ما بايد به پيامبران گذشته ، تأسى بجويد ، مىفرمايد :\r\n قُلْ لا أَسْئَلُكُمْ عَلَيْهِ أَجْراً  : اى محمد ، به اينها بگو : من در برابر تبليغات دينى و انجام وظائف رسالت ، از شما مزدى نميخواهم . همانطورى كه ديگر پيامبران خدا نيز مزدى نخواستند . بديهى است كه اگر تبليغ رسالت هم مثل يك مؤسسهء تجارتى باشد يا شخص پيامبر همچون افراد مزدور ، در صدد كسب منافع مادى باشد ، مردم از دين تنفر پيدا ميكنند .\r\n إِنْ هُوَ إِلَّا ذِكْرى لِلْعالَمِينَ  : قرآن جز وسيلهء تذكر و يادآورى براى مردم جهان چيزى نيست .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nدلالت آيه\r\nاز اين آيه بر مىآيد كه در هر دوره‌اى بايد پيامبر يا امامى باشد كه دين را پاسدارى كند . اين مطلب از جملهء :  « فَقَدْ وَكَّلْنا بِها قَوْماً »  استفاده مىشود . طبق اين جمله ، منصب پاسدارى دين را خداوند به افراد مىبخشد .\r\nگروهى به اين آيه استدلال كرده‌اند كه پيامبر و امتش تابع شرايع گذشته بوده‌اند .\r\nتنها آن قسمتهايى كه منسوخ شده ، تبعيت نميكرده‌اند .\r\nاما اين مطلب صحيح نيست ، زيرا اين آيه در مورد مطالبى است كه ميان همهء پيامبران مورد قبول بوده است . اين مطالب جز توحيد و اخلاق پسنديده چيزى نيست .\r\nاما احكام دينى از آنجا كه در ميان پيامبران مورد اختلاف بوده و هر پيامبرى حكمى مخصوص داشته است ، پيروى از همهء انبيا در آن احكام امكان ندارد .\r\nدلالت ديگر آيه اين است كه : پيامبر ما بسوى همهء جهانيان مبعوث و نبوت به او ختم شده است . اين مطلب ، از جملهء  « إِنْ هُوَ إِلَّا ذِكْرى لِلْعالَمِينَ »  استفاده مىشود .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\n[ سوره الأنعام ( 6 ) : آيه 91 
  ]\r\nوَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ ( 91 )\r\n« 1 »\r\n\r\nترجمه\r\nخدا را چنان كه بايد ، نشناخته‌اند ، زيرا گفتند : خداوند چيزى بر بشرى نازل نكرده است . بگو : چه كسى كتابى كه موسى آورد ، بر او نازل كرده بود ؟ كتابى كه نور و براى هدايت مردم بود و شما آن را به صورت كتابهايى در آورده ، آشكار مىسازيد و قسمت عمدهء آن را مخفى مىداريد . چيزى به شما آموخته شد كه نه شما مىدانستيد و نه پدرانتان . بگو : خداوند ( تورات را فرستاده بود ) سپس آنها را واگذار كه در عناد و خيره سرى خود سرگرمند .\r\n\r\n\r\n","description":"","footnote":"\r\n( 1 ) - آيه 91 سوره انعام جزء 7 سوره 6\r\n","page_name":" 178 ","page_number":178},
  {"content":"\r\n\r\n\r\nبيان آيه 91\r\n\r\nقرائت\r\nتجعلونه قراطيس تبدونها و تخفون : ابن كثير و ابو عمرو ، همهء اين فعلها را بيا ، و ديگران به تاء خوانده‌اند . قرائت ياء به خاطر اين است كه قبلا « ما قدروا اللَّه » به صيغهء غايب بوده و قرائت تاء بخاطر اين است كه « علمتم ما لم تعلموا » به صيغه خطاب است .\r\n\r\nاعراب\r\nحق قدره مفعول مطلق  تُبْدُونَها وَ تُخْفُونَ كَثِيراً  : صفت قراطيس يا حال از ضمير كتاب است .\r\nيلعبون : جواب فعل امر نيست تا مثل  « ذَرْهُمْ يَأْكُلُوا »  مجزوم شود . اين فعل حال است .\r\n\r\nشان نزول\r\nمردى يهودى بنام مالك بن ضيف با پيامبر اسلام خصومتى داشت . پيامبر فرمود :\r\nترا بخدايى كه تورات را بر موسى نازل كرده است سوگند مىدهم . آيا در تورات نخوانده‌اى كه خداوند ملاى چاق را دشمن مىدارد ؟ ! او كه مردى چاق بود ، خشمگين شده ، گفت : خداوند وحى خود را بر بشرى نازل نكرده است ! يهوديان به او گفتند : واى بر تو ! حتى بر موسى هم نازل نكرده است ! سعيد بن جبير گويد : اين آيه به همين مناسبت نازل شد .\r\nسدّى گويد : نام آن مرد فنحاص بن عازورا بود .\r\nابن عباس گويد : يهوديان به پيامبر خدا عرض كردند : خداوند بر تو كتابى نازل كرده است ؟ فرمود : آرى . گفتند : خداوند كتابى از آسمان نفرستاده است . از اينرو\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nآيه نازل شد .\r\nدر روايت ديگر از ابن عباس نقل شده است كه اين آيه دربارهء كافرانى نازل شده است كه منكر قدرت خدا بودند . طبق اين آيه هر كس اقرار كند كه خداوند بر همه چيز قادر است ، خدا را شناخته است .\r\nمجاهد گويد : دربارهء مشركين قريش نازل شده است .\r\n\r\nمقصود\r\nقبلا نام پيامبران را بميان آورد . اكنون روى سخن با منكران نبوت است .\r\nمىفرمايد :\r\n وَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ  :\r\nآنان حق معرفت خدا را ادا نكردند و او را آن چنان كه بايد و شايد ، تعظيم و توصيف نكردند ، زيرا گفتند : خداوند پيامبرى نفرستاده و بر بشرى وحى خود را نازل نكرده است . تا اينكه مقتضاى حكمت و مصلحت ، اين است كه خداوند پيامبر بفرستد . معجزات آشكارى هم ثابت كرده‌اند كه خداوند پيامبران بسيارى را برگزيده است . سپس به پيامبر خود دستور مىدهد :\r\n قُلْ مَنْ أَنْزَلَ الْكِتابَ الَّذِي جاءَ بِهِ مُوسى  : به اينها بگو : چه كسى تورات را بر موسى نازل كرده است ؟ نظر به اينكه اعتراض كننده يهودى بود ، دستور داد كه پيامبر ، كتاب آسمانى تورات را كه حتى به اعتقاد يهوديان بر موسى كه بشرى بوده است ، نازل شده ، به ياد آنها آورد و بىاساس بودن اعتراض را اثبات كند .\r\n نُوراً وَ هُدىً لِلنَّاسِ تَجْعَلُونَهُ قَراطِيسَ  : حضرت محمد با حضرت موسى چه فرقى دارد ؟ ! موسى داراى كتابى بود كه همچون نورى وسيلهء هدايت مردم به راه راست بود . اكنون شما يهوديان كتاب روشنى بخش وى را در كتابها و صحيفه‌هاى متفرق ثبت و ضبط كرده ، بدان استناد مىجوييد . قرآن نيز نظير تورات و برنامه‌هاى آن وسيلهء هدايت است .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nابو على فارسى گويد : يعنى تورات را در كاغذهايى قرار داده و نگهدارى مىكنيد .\r\n تُبْدُونَها وَ تُخْفُونَ كَثِيراً  : تازه مطالب تورات را با امانت و تقوى بازگو نميكنيد .\r\nقسمتى از آن را آشكار و قسمت عمدهء آن را كه در وصف پيامبر اسلام و بشارت بظهور اوست ، پوشيده ميداريد .\r\n وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ  : مجاهد گويد : اين جمله خطاب به مسلمانان است كه آنها را به ياد نعمتى كه به آنها از طريق دانش قرآن بخشيده ، مىاندازد و مىگويد اين دانش را نه شما داشتيد و نه پدرانتان . برخى گويند :\r\nخطاب به يهود است . يعنى تورات به شما تعليم شد ، اما شما آن را تضييع كرديد و از آن بهره‌اى نبرديد .\r\n قُلِ اللَّهُ  : اى محمد ، به اينها بگو : خداوند تورات و قرآن را نازل كرد . اين جواب را بايد آنها بدهند . لكن خود خداوند جواب مىدهد ، زيرا در موردى كه طرف مخالف ، جوابى غير از اين ندارد و ناچار است كه به آن اعتراف كند ، مانعى ندارد كه از جانب آنها جواب داده شود .\r\n ثُمَّ ذَرْهُمْ فِي خَوْضِهِمْ يَلْعَبُونَ  : سپس آنها را در عناد و خيره سرى و باطل و سرگرمى خود ترك كن . مقصود اين نيست كه پيامبر آنها را دعوت بدين نكند .\r\nبلكه منظور تهديد آنهاست . گويى مىفرمايد : آنها را واگذار كه سرانجام به بدبختى خود پى مىبرند .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\n[ سوره الأنعام ( 6 ) : آيه 92 
  ]\r\nوَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ وَ لِتُنْذِرَ أُمَّ الْقُرى وَ مَنْ حَوْلَها وَ الَّذِينَ يُؤْمِنُونَ بِالْآخِرَةِ يُؤْمِنُونَ بِهِ وَ هُمْ عَلى صَلاتِهِمْ يُحافِظُونَ ( 92 )\r\n« 1 »\r\n\r\nترجمه\r\nو اين است كتاب مباركى كه از آسمان نازل كرده‌ايم و تصديق كنندهء كتابهاى آسمانى پيشين است ، تا مردم مكه و اطراف مكه را به آن بترسانى . آنان كه به آخرت ايمان دارند ، به قرآن ايمان مىآورند و مراقب اوقات و افعال نماز خود هستند .\r\n\r\n\r\n","description":"","footnote":"\r\n( 1 ) - سورهء انعام آيهء 92 جزء 7 سورهء 6\r\n","page_name":" 182 ","page_number":182},
  {"content":"\r\n\r\n\r\nبيان آيه 92\r\n\r\nقرائت\r\nلينذر : ابو بكر از عاصم اين فعل را به ياء و ديگران به تاء قرائت كرده‌اند .\r\nقرائت اول بنا بر اين است كه ترساننده ، قرآن باشد و قرائت دوم بنا بر اين است كه خطاب به پيامبر باشد .\r\n\r\nاعراب\r\n أَنْزَلْناهُ  : اين جمله در محل رفع و صفت « كتاب » است ، همچنين « مبارك »\r\n\r\nمقصود\r\nدر آيهء پيش بيان فرمود كه تورات را بر موسى نازل كرده است . اكنون در اين آيه بيان مىكند كه راه قرآن ، همان راه تورات است .\r\n وَ هذا كِتابٌ أَنْزَلْناهُ مُبارَكٌ  : اين قرآن را بوسيلهء جبرئيل از آسمان بر تو نازل كرده‌ايم . كتابى است مبارك كه ستوده است و وسيلهءاى است براى نيل به سعادت و خوشبختى دو جهان . هر كس به قرآن عمل كند ، رستگار مىشود . اين معنى از ابو مسلم است . برخى گفته‌اند : بركت به معناى ثابت ماندن خير و زياد شدن آن است . چنان كه  « تَبارَكَ اللَّهُ »  يعنى : خداوند همواره بر قرار بود و هست و سزاوار تعظيم است . بنا بر اين قرآن را از اينجهت مبارك ناميده است كه خواندن و عمل به آن خير است . در اين كتاب دانش اولين و آخرين و آمرزش گناهان و بيان حلال و حرام است . برخى گفته‌اند : بركت يعنى افزونى . قرآن از اينجهت مبارك است كه بيشتر از كتابهاى آسمانى پيشين مطالب مورد نياز را بيان كرده و آنها را نسخ كرده و خودش هرگز نسخ نخواهد شد .\r\n مُصَدِّقُ الَّذِي بَيْنَ يَدَيْهِ  : قرآن كتابهاى تورات و انجيل و . . . را تصديق مىكند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاين معنى از حسن است . اينكه قرآن كتابهاى آسمانى را تصديق مىكند ، بر دو صورت است : 1 - يعنى قرآن شهادت مىدهد كه كتابهاى آسمانى بر حقند 2 - منظور اين است كه قرآن همان روش كتابهاى پيشين را تعقيب مىكند .\r\n وَ لِتُنْذِرَ أُمَّ الْقُرى وَ مَنْ حَوْلَها  : منظور اين است كه بوسيلهء قرآن كريم ، اهل مكه و اطراف مكه را بترسانى اين معنى از ابن عباس است . علت اينكه مكه را « ام القرى » گفته‌اند ، اين است كه گسترده شدن زمين از آنجا آغاز شده است . بنا بر - اين مكه نقطه‌اى است كه منشأ پيدايش كرهء زمين است .\r\nبرخى گويند : بخاطر اين است كه نخستين خانه‌اى كه بر روى كرهء زمين بنا شده است ، در مكه بنا شد . مجدداً در جاهاى ديگر هم آباديهايى بوجود آمد . اين قول از سدّى است .\r\nزجاج و جبائى گويند : علت اين است كه تمام مردم جهان بايد بجانب مكه رو كنند و آنجا را مورد تعظيم قرار دهند هم چنان كه انسان مادر را مورد تعظيم قرار مىدهد .\r\n وَ الَّذِينَ يُؤْمِنُونَ بِالْآخِرَةِ يُؤْمِنُونَ بِهِ  : آنان كه به آخرت ايمان دارند ، به قرآن ايمان مىآورند . يا اينكه به حضرت محمد ( ص ) ايمان مىآورند .\r\n وَ هُمْ عَلى صَلاتِهِمْ يُحافِظُونَ  : اينها كسانى هستند كه مراعات اوقات نماز مىكنند و نماز خود را در وقت ادا كرده ، ركوع و سجود و همهء اركان را بطور كامل انجام مىدهند .\r\n\r\nدلالت آيه\r\n1 - از اين آيه بر مىآيد كه مؤمن نمىتواند به پاره‌اى از امور ايمان داشته ، بقيه را قبول نداشته باشد .\r\n2 - همچنين از آيهء شريفه ، استفاده مىشود كه قدر و منزلت نماز والاست ، زيرا از ميان همهء وظائف و تكاليف دينى خداوند نماز را بر گزيده است . نكتهء ديگرى كه ما را بدان آگاه كرده ، اين است كه : كسى كه نبوت و قيامت را قبول دارد ، به نماز اخلال نميكند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\n[ سوره الأنعام ( 6 ) : آيه 93 
  ]\r\nوَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ ( 93 )\r\n« 1 »\r\n\r\nترجمه\r\nكيست ستمكارتر از آنكه به خداوند نسبت دروغ بدهد يا بگويد : به من وحى شده ، در حالى كه چيزى به او وحى نشده است ؟ و كيست ستمكارتر از كسى كه گفت :\r\nبه زودى مثل آنچه خدا نازل كرده ، نازل خواهم كرد ؟ و اگر ببينى ظالمان را در سختى - هاى مرگ ، در حالى كه فرشتگان دستهاى خود را گسترده ، به آنها گويند : خويشتن را خارج كنيد . امروز بر اثر اينكه به خدا سخن ناحق مىگفتيد و از پيروى آياتش تكبر مىكرديد ، به عذاب خوارى گرفتار مىشويد !\r\n\r\n\r\n","description":"","footnote":"\r\n( 1 ) - آيه 93 سوره انعام جزء 7 سوره 6\r\n","page_name":" 185 ","page_number":185},
  {"content":"\r\n\r\n\r\nبيان آيه 93\r\n\r\nلغت\r\nافتراء : نسبت ناروا دادن غمرة : اين كلمه نسبت بهر چيزى كه به كار رود ، سختىها و شدايد آن را مىرساند مثلا « غمرات الموت » يعنى سختىهاى مرگ شاعر گويد :\r\n الغمرات ثم ينجلينا * و ثم يذهبن فلا يجينا \r\nيعنى : در آنجا سختىها از ما دور مىشوند و ديگر بسوى ما برنمىگردند .\r\nهون : خوارى . شاعر گويد :\r\n اذهب اليك فما امى بواعية * ترعى المخاض و لا اغضى على الهون \r\nيعنى : برو كه مادر من شتر چران نيست و من بر خوارى صبر نمىكنم .\r\nاما « هون » بفتح هاء يعنى مدارا . مثل  « يَمْشُونَ عَلَى الْأَرْضِ هَوْناً »  ( فرقان 63 : بر روى زمين بمدارا راه مىروند ) شاعر گويد :\r\n هونا كما لا يرد الدهر ما فاتا * لا تهلكا اسفا فى اثر من ماتا \r\nيعنى : آرام باشيد كه روزگار هر چه را برد برنمىگرداند . خود را بدنبال كسى كه مرده است ، از غم و اندوه نكشيد .\r\n\r\nاعراب\r\n وَ مَنْ قالَ سَأُنْزِلُ  : عطف است بر  « مِمَّنِ افْتَرى »   وَ لَوْ تَرى . . .  : جواب « لو » محذوف است . يعنى « لرايت عذابا اليما »\r\n\r\nشان نزول\r\nاختلاف است كه آيه دربارهء كى نازل شده است ؟ عكرمه و ابن عباس و مجاهد و سدّى و گروهى از مفسران معتقدند كه اين آيه تا  « وَ لَمْ يُوحَ إِلَيْهِ شَيْءٌ »  دربارهء\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمسيلمة كه ادعاى نبوت كرده نازل شده و از  « سَأُنْزِلُ - مِثْلَ ما أَنْزَلَ اللَّهُ »  دربارهء عبد إله بن سعد بن ابى سرح كه كاتب وحى بود نازل شد . هر گاه پيامبر به او مىگفت :  « عَلِيماً حَكِيماً »  بنويس . « غفورا رحيما » مىنوشت و هر گاه به او مىگفت :  « غَفُوراً رَحِيماً »  بنويس . « عليما حكيما » مىنوشت . او مرتد شد و بمردم مكه پيوست و گفت :\r\nمنهم مثل آنچه خدا نازل كرده ، نازل خواهم كرد .\r\nاز امام باقر ع هم روايتى در تاييد اين مطلب وارد شده است .\r\nبرخى گفته‌اند : اين آيه فقط دربارهء عبد اللَّه بن سعد بن ابى سرح است . برخى گفته‌اند : فقط دربارهء مسيلمه است .\r\n\r\nمقصود\r\nدر آيات پيش بيان فرمود كه نبوت پيامبر از جانب خداست و كتاب آسمانى بر او نازل شده است . اكنون در نكوهش كافران كه قرآن را تكذيب كرده ، مدعى بودند كه مثل قرآن را خواهند آورد ، مىفرمايد :\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً  : اين استفهام انكارى است . يعنى هيچكس ستمكارتر از كسى نيست كه به خدا افترا بسته ، خود را پيامبر بخواند ، در حالى كه چنين سمتى ندارد .\r\n أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ  : يا اينكه ادعا كند كه بر او وحى شده است ، در حالى كه بر او وحى نشده است . از حكمت خدا دور است كه دروغگويى را برسالت مبعوث كند . اين ادعا نيز افتراست و بنا بر اين داخل در جملهء پيش است . لكن بخاطر اهميت مطلب ، جداگانه ذكر كرده است .\r\n وَ مَنْ قالَ سَأُنْزِلُ مِثْلَ ما أَنْزَلَ اللَّهُ  : و كسى كه بگويد : مثل آنچه خدا نازل كرده ، نازل خواهم كرد . زجاج گويد : اين جمله در پاسخ آنهاست كه گفته بودند : اگر بخواهيم ، مثل قرآن سخن خواهيم گفت . آنها چنين ادعايى كردند و با همهء كوششى كه در اين راه كردند و مخارجى كه متحمل شدند و نيرنگها و تدبيرهايى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nكه به كار بردند ، تا نور خدا را خاموش كنند ، از عهده برنيامدند و خداوند نور خود را تمام كرد .\r\nبرخى گفته‌اند : مقصود عبد اللَّه بن سعد بن ابى سرح است كه پيامبر خدا روزى به او دستور داد كه بنويسد :  « وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ  . . .  ثُمَّ أَنْشَأْناهُ خَلْقاً آخَرَ »  ( مؤمنون 12 به بعد ) در اينوقت بر زبان عبد اللَّه اين جمله جارى شد  « فَتَبارَكَ اللَّهُ أَحْسَنُ الْخالِقِينَ »  پيامبر دستور داد كه اين جمله را بنويسد و اضافه كرد كه همين طور از جانب خدا نازل شده است . عبد اللَّه بن سعد ، پس از اين جريان مرتد شد . گفت : اگر محمد راستگوست ، هر چه بر او نازل شده ، بر من هم نازل شده است و اگر دروغگوست ، منهم مثل او سخن مىگويم . پيامبر اسلام خون او را مباح شمرد . در روز فتح مكه ، عثمان دستش را گرفته ، به مسجد آورد و گفت :\r\nيا رسول اللَّه ، او را عفو كن . پيامبر سكوت كرد تا سه مرتبه . بار سوم فرمود : او در اختيار تست . وقتى كه عثمان بازگشت ، به اصحاب فرمود : مگر نه گفته بودم هر كس او را ببيند ، خونش را بريزد ؟ ! عباد بن بشر عرض كرد : چشم من به شما بود كه به من اشاره كنيد و من او را بكشم . فرمود : پيامبران با اشاره كسى را نمىكشند .\r\n وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ  : اگر ستمكاران را ببينى كه در حال جان كندن يا در آتش جهنم ، دچار سخت‌ترين شكنجه هستند و فرشتگان قبض روح يا فرشتگان عذاب ، دستهاى خود را براى قبض روح يا عذاب آنها گسترده ، بر پيشانى و صورتشان مىزنند و به آنها مىگويند : اگر مىتوانيد و راست مىگفتيد خويشتن را از اين گرفتارى و پريشانى نجات دهيد ، ملاحظه خواهى كرد كه دچار عذابى دردناك هستند .\r\nبرخى گويند : يعنى فرشتگان قبض روح به منظور سختگيرى و تهديد آنها مىگويند : قالب را از جان تهى كنيد . گر چه تهى كردن قالب ، كار آنها نيست . بلكه كار فرشتگان است .\r\nبرخى گويند : بنا بر اينكه آيه دربارهء عذاب آخرت باشد ، مقصود اين است\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nكه فرشتگان در روز قيامت به آنها مىگويند : اگر مىتوانيد ، خويشتن را از عذاب خلاص كنيد .\r\n الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ  : امروز به عذابى رسيده‌ايد كه توام با خوارى شماست ، زيرا در دنيا به خداوند سخن ناحق نسبت مىداديد و از پيروى آياتش تكبر مىكرديد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\n[ سوره الأنعام ( 6 ) : آيه 94 
  ]\r\nوَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ ( 94 )\r\n« 1 »\r\n\r\nترجمه\r\nهمانطورى كه اول بار شما را آفريديم ، تنها نزد ما آمده‌ايد و اموالى كه بشما داده بوديم پشت سر گذاشته‌ايد و شفيعانى را كه گمان مىكرديد آنها هم در كار شما با ما شريكند ، با شما نيستند . امروز ميان شما جدايى افتاده و آنچه مىپنداشتيد ، تباه شده است .\r\n\r\n\r\n","description":"","footnote":"\r\n( 1 ) - آيه 94 سوره انعام جزء 7 سوره 6\r\n","page_name":" 190 ","page_number":190},
  {"content":"\r\n\r\n\r\nبيان آيه 94\r\n\r\nقرائت\r\nبينكم : اهل مدينه و كسايى و حفص اين كلمه را به نصب و ديگران برفع خوانده‌اند - رفع آن بنا بر اين است كه اسم و فاعل « تقطع » باشد و نصب آن بنا بر اين است كه ظرف باشد و فاعل « تقطع » يا ضمير مستتر است يا اينكه خود « بينكم » است كه در عين فاعل بودن به نصب و ظرفيت خود باقى مانده . مثل  « يَوْمَ الْقِيامَةِ يَفْصِلُ بَيْنَكُمْ »  ( ممتحنه 3 ) در اين آيه نيز فاعل ظرف است .\r\n\r\nلغت\r\nفرادى : اين كلمه جمع فرد و فريد و فِرد است .\r\nتخويل : عطا كردن . اصل اين كلمه به معناى بخشيدن خَول يعنى غلامان و كنيزان است .\r\nزعم : پندار . ممكن است پندار حق باشد يا پندار باطل . شاعر گويد :\r\n يقول هلكنا ان هلكت و انما * على اللَّه ارزاق العباد كما زعم \r\nيعنى : مىگويد : اگر هلاك شوى ، هلاك مىشويم . همانا روزيهاى بندگان چنان كه او پنداشته است ، بر خداست .\r\nبين : مصدر ، يعنى جدا شدن يا متفرق شدن . شاعر گويد :\r\n بان الخليط برامتين فودعوا * او كلما ظعنوا لبين تجزع \r\nيعنى : قوم در رامتين از هم جدا شدند و با يكديگر وداع كردند . آيا هر گاه بخواهند از هم جدا شوند ، بىتابى خواهند كرد ؟ !\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nاعراب\r\nفرادى : حال  ما خَوَّلْناكُمْ  : موصول و صله ، مفعول « تركتم »\r\n\r\nشان نزول\r\nعكرمه گويد : اين آيه دربارهء نضر بن حرث بن كلده نازل شد كه مىگفت :\r\nلات و عزى مرا شفاعت خواهند كرد !\r\n\r\nمقصود\r\n وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ  ، برخى گفته‌اند : اين جمله ، سخن خداوند است كه هنگام مرگ ، يا هنگام زنده شدن در روز قيامت به آنها مىگويد . برخى هم گفته‌اند : سخن فرشتگان است كه در دم مرگ به آنها كه قبض روحشان مىكنند ، مىگويند . بهر حال به آنها گفته مىشود : تنها و با دست تهى نزد ما آمده‌ايد . مانند روزى كه شما را در رحم مادر آفريديم ، ياورى و كمك دهنده‌اى نداريد . اكنون نه ثروتى داريد و نه فرزندى . نه غلام و كنيزى داريد و نه يار و ياورى ! برخى گويند : يعنى يكى يكى نزد ما آمده‌ايد . برخى گويند : يعنى هر يك از شما از رفقاى بىايمان و گمراه خود جدا هستيد .\r\nبرخى گويند : معناى اين آيه ، همان است كه پيامبر فرمود : در روز قيامت ، پا برهنه و عريان محشور خواهند شد . در روايت است كه عايشه وقتى اين مطلب را شنيد ، گفت : چه دشوار است ! آيا مردم به عورت يكديگر نگاه مىكنند ؟ ! فرمود :\r\nدر آن روز هر كس به خودش مشغول است ! زجاج گويد : يعنى زنده شدن در روز قيامت ، مثل آفرينش شماست .\r\n وَ تَرَكْتُمْ ما خَوَّلْناكُمْ وَراءَ ظُهُورِكُمْ  : اموالى كه در دنيا به شما داده بوديم و شما به آن افتخار و مباحات مىكرديد ، پشت سر گذاشتيد و با بار گناه نزد ما آمديد . اكنون از آن مالها ديگران استفاده ميكنند و شما گرفتار كيفر هستيد !\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nزهى بدبختى و حسرت !  وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ  : آن بتهايى كه گمان مىكرديد در كار و سرنوشت شما با ما شريكند و شما را در روز قيامت ، در پيشگاه خداوند شفاعت مىكنند ، همراه شما نيستند . امروز مىبينيد كه پرستش بتها براى شما هيچگونه نفعى ندارد و هر چه رشته‌ايد ، پنبه شده و هر چه گفته‌ايد ، خطا بوده است .\r\nاين آيه اختصاصى به اهل شرك ندارد . بطور كلى هر كس كه غير خدا را بپرستد و از او اميد خير داشته ، و به او اعتماد كند و از زيانش بترسد ، در اين آيه داخل است .\r\n لَقَدْ تَقَطَّعَ بَيْنَكُمْ  : اكنون پيوندها و سلك جمعيت شما گسسته شده ، ارتباطها و نسبت‌ها قطع شده است و هر كس گرفتار كار خويش است .\r\n وَ ضَلَّ عَنْكُمْ ما كُنْتُمْ تَزْعُمُونَ  : پندار شما تباه شد . اكنون نمىدانيد بتها كه آنها را پيش خدا شفيع خود مىدانستيد ، كجا هستند و عبادت شما آنها را سودى ندارد . برخى گويند : يعنى پندار شما نسبت به اينكه قيامت و حساب و كتابى نيست ، بر باد رفت .\r\nاين آيه مردم را تشويق مىكند كه بدنبال كارهاى نيك كه موجب نجات و رستگارى آنها مىشود ، باشند نه بدنبال مال كه سرانجام مىگذارند و مىروند و بعد از مرگ نفعى از آن نمىبرند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\n[ سوره الأنعام ( 6 ) : آيات 95 تا 98 
  ]\r\nإِنَّ اللَّهَ فالِقُ الْحَبِّ وَ النَّوى يُخْرِجُ الْحَيَّ مِنَ الْمَيِّتِ وَ مُخْرِجُ الْمَيِّتِ مِنَ الْحَيِّ ذلِكُمُ اللَّهُ فَأَنَّى تُؤْفَكُونَ ( 95 ) فالِقُ الْإِصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً ذلِكَ تَقْدِيرُ الْعَزِيزِ الْعَلِيمِ ( 96 ) وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ ( 97 ) وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ ( 98 )\r\n« 1 »\r\n\r\nترجمه\r\nخداوند شكافندهء دانه و هسته است . او زنده را از مرده و مرده را از زنده خارج مىسازد . اين است خداوند . چرا از حق منحرف ميشويد ؟ خدايى كه شكافندهء گريبان صبحدم است و شب را وسيلهء آرامش قرار داده و خورشيد و ماه را وسيلهء محاسبات . اين است تقدير خداى مقتدر دانا .\r\nاوست كه ستارگان را آفريد تا در تاريكيهاى صحرا و دريا به آنها هدايت شويد .\r\nما آيات را براى مردمى كه ميدانند ، تفصيل ميدهيم . اوست كه شما را از يك تن آفريد ، شما را جايگاه و امانتگاهى است . ما آيات را براى مردمى كه بفهمند ، تفصيل مىدهيم .\r\n\r\n\r\n","description":"","footnote":"\r\n( 1 ) - آيه 95 و 96 و 97 و 98 سوره انعام جزء 7 سوره 6\r\n","page_name":" 194 ","page_number":194},
  {"content":"\r\n\r\n\r\nبيان آيه 95 - 96\r\n\r\nقرائت\r\nاهل كوفه « جعل الليل » و ديگران « جاعل الليل » قرائت كرده‌اند .\r\nوجه قرائت دوم اين است كه قبل از آن « فالق الاصباح » به كار رفته . بنا بر اين اسم فاعل عطف بر اسم فاعل شده است . بديهى است كه حكم اسم اين است كه عطف شود بر اسمى مثل خودش . شاعر گويد :\r\n للبس عبائة و تقر عينى * احب الى من لبس الشفوف \r\nيعنى : پوشيدن لباس درشت و روشنى چشم ، براى من محبوبتر از پوشيدن لباس نرم است . در اينجا « تقر » را نصب داده ، تا تاويل به مصدر برده شود . وجه قرائت اول اين است كه « فالق الاصباح » نيز به معناى ماضى است . بنا بر اين ماضى عطف بر ماضى شده است .\r\n\r\nلغت\r\nفالق : شكافنده .\r\nحب : دانه‌ها . جمع حبّه . نوى : جمع نواة ، هسته‌ها اصباح : صبح سكن : وسيلهء آرامش حسبان : جمع حساب . برخى گفته‌اند مصدر است .\r\n\r\nاعراب\r\n الشَّمْسَ وَ الْقَمَرَ  : منصوب به « جعل » مقدّر است . « حسبانا » مفعول دوم\r\n\r\nمقصود\r\nاكنون براى مشركين به شگفتىهاى آفرينش و تدبيرهاى حيرت انگيز خود ،\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاستدلال كرده ، مىفرمايد :\r\n إِنَّ اللَّهَ فالِقُ الْحَبِّ وَ النَّوى  : خداوند دانهء خشك و بيجان را مىشكافد و شاخهء گياه را از آن بيرون مىآورد . همچنين هستهء خشك را مىشكافد و از آن نخل و درختان ديگر خارج مىسازد . اين معنى از حسن و قتاده و سدّى است . ابن عباس و ضحاك گويند :\r\nيعنى خداوند خالق دانه و هسته است . مجاهد و ابى مالك گويند : مقصود آن شكافى است كه خداوند در هسته و دانه ايجاد كرده و آنها را بدونيم مساوى تقسيم كرده است .\r\nاين خود يكى از شگفتىهاى خلقت است .\r\n يُخْرِجُ الْحَيَّ مِنَ الْمَيِّتِ وَ مُخْرِجُ الْمَيِّتِ مِنَ الْحَيِّ  : خداوند گياه تازهء سبز و زنده را از دانهء خشك خارج مىسازد و دانهء خشك را از گياه تر و زنده بيرون مىآورد .\r\nاين معنى از زجّاج است . عرب ، گياه سبز را زنده مىگويد . وقتى كه قطع يا خشك شد ، آن را مرده مىنامند . حسن و قتاده و ابن زيد و ديگران گويند : يعنى خداوند موجودات زنده را از نطفهء بيجان و نطفهء بيجان را از موجودات زنده خارج مىسازد .\r\nاين معنى صحيح‌تر است برخى گويند يعنى مؤمن را از كافر و كافر را از مؤمن جدا ميسازد . برخى گويند يعنى مرغ را از تخم و تخم را از مرغ بيرون ميآورد .\r\n ذلِكُمُ اللَّهُ فَأَنَّى تُؤْفَكُونَ  : اين كارها را همه ، خداوند انجام مىدهد . چرا از حق روى گردان مىشويد ؟ چرا اين دلايل روشن را رها كرده ، بدنبال باطل مىرويد ؟\r\nچرا تدبّر نمىكنيد تا بدانيد كه سزاوار نيست كه ديگرى را در عبادت شريك خداوند قرار دهيد كه به شما نعمت مىبخشد ، دانه را مىشكافد و زراعت را از دانه و هسته بوجود مىآورد ؟\r\n فالِقُ الْإِصْباحِ  : خدايى كه ظلمت و سياهى شب را مىشكافد و عمود صبح را از آن بيرون مىآورد . اين معنى از بيشتر مفسران است . ابن عباس گويد : يعنى خداوند خالق بامداد است .\r\n وَ جَعَلَ اللَّيْلَ سَكَناً  : ابن عباس و مجاهد و بيشتر مفسران گويند : يعنى خداوند شب را وسيلهء آرامش و استراحت شما قرار داده است . اينهم يكى از نعمتهاى بزرگ\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nخداوند است كه شب را براى آرامش و روز را براى كوشش و تلاش آفريده است . شب و روز را پياپى آورده و اين خود دليل قدرت بيكران اوست .\r\n وَ الشَّمْسَ وَ الْقَمَرَ حُسْباناً  : ماه و خورشيد را در مدار خود به حركت در آورد .\r\nخورشيد در 25 / 365 روز ، برجهاى دوازده‌گانه را طى مىكند . ماه نيز در گردش خود ماه‌ها و سال قمرى بوجود مىآورد . حساب شب و روز و ماه و سال در زندگى انسانها بر گردش ماه و خورشيد قرار گرفته است . چنان كه مىفرمايد :  « الشَّمْسُ وَ الْقَمَرُ بِحُسْبانٍ »  ( الرحمن 5 ) و نيز مىفرمايد :  « كُلٌّ فِي فَلَكٍ يَسْبَحُونَ »  ( انبياء 33 : همگى در مدارى شناورند ) اين بيان تفسيرى از ابن عباس ، سدّى ، قتاده و مجاهد است .\r\nخداوند بوسيلهء اين جمله اشاره كرد به اينكه حساب گردش ماه و خورشيد ، در معاملات و تاريخ و اوقات عبادت من براى مردم لازم و مقتضاى مصلحت آنهاست .\r\n ذلِكَ تَقْدِيرُ الْعَزِيزِ الْعَلِيمِ  : همهء اينها يعنى شكافته شدن ظلمت شب بوسيلهء صبح و مهيا بودن شب براى استراحت و وسيلهء محاسبه بودن ماه و خورشيد ، تقدير خداوندى است كه قدرت او بيكران است و كسى را نرسد كه سر از اطاعت قدرت او برپيچد . خداوندى كه به مصالح و تدبير مردم داناست .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nبيان آيه 97 - 98\r\n\r\nقرائت\r\nفمستقر : ابن كثير و ابو عمرو و يعقوب و زيد بكسر قاف و ديگران به فتح قاف خوانده‌اند .\r\nابو على گويد : هر گاه بكسر قاف بخوانيم ، به معناى « قار » است و در اين صورت بايد « منكم » در تقدير باشد . يعنى « فمنكم مستقر فى الارحام » و اگر بفتح قاف بخوانيم ، اسم مفعول نيست ، بلكه اسم مكان است و در اين صورت بايد « لكم » در تقدير باشد . كلمهء « مستودع » ممكن است اسم مفعول و به معناى كسى كه بوديعت گذارده شده ، باشد و ممكن است اسم مكان باشد . آنان كه « مستقر » را بكسر قاف خوانده‌اند « مستودع » را اسم مفعول دانسته‌اند و آنان كه « مستقر » را بفتح قاف خوانده‌اند « مستودع » را اسم مكان گرفته‌اند .\r\n\r\nمقصود\r\nاكنون خداوند متعال مطلبى را بيان مىكند كه دنبالهء مطالب پيش است و دليل توحيد و قدرت خداوند مىباشد . مىفرمايد :\r\n وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ  : خداوند كسى است كه براى منافع شما ستارگان را آفريد تا از نور و طلوع و جايگاه آنها در تاريكيهاى صحرا و دريا استفاده كنيد و راه خود را بجوييد ، زيرا برخى از ستارگان در جلو انسان و برخى در پشت سر و برخى در سمت راست و برخى در سمت چپ قرار دارند و در مسافرتها و شهرها و يافتن قبله و تشخيص اوقات شب و پيدا كردن راه‌ها در صحراها و درياها ، براى مردم راهنما هستند . بلخى گويد : جملهء  « لِتَهْتَدُوا بِها »  دلالت ندارد بر اينكه ستارگان فقط بخاطر راهنمايى مردم آفريده شده‌اند . بلكه\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nخداوند ستارگان را براى منافع مهم و بىشمارى آفريده است . اگر كسى دربارهء ستارگان كوچك و بزرگ و اختلاف محل و مدار و اتصالات و حركات آنها و فوايد خورشيد و ماه و تأثير آنها در رشد و پرورش حيوانات و گياهان ، دقت كند ، صحت اين مدعى برايش ثابت مىشود . اگر آنها فقط براى راهنمايى انسان آفريده شده بودند ، معنى نداشت كه برخى كوچكتر و برخى بزرگتر باشند و مدارات آنها با هم مختلف باشد : در تفسير على بن ابراهيم است كه منظور از نجوم ، آل محمد ص است .\r\n قَدْ فَصَّلْنَا الْآياتِ لِقَوْمٍ يَعْلَمُونَ  : ما دلايل و آيات خود را براى مردمى كه از راه انديشه ، علم پيدا كنند ، بيان كرده‌ايم .\r\n وَ هُوَ الَّذِي أَنْشَأَكُمْ مِنْ نَفْسٍ واحِدَةٍ  : خداوند شما را از حضرت آدم آفريده است ، زيرا همهء ما از آدم آفريده شده‌ايم و مادر ما حوّا نيز از پهلوى آدم آفريده شده است . اين خود يكى از منت‌هاى خدا بر انسان است ، زيرا هر گاه همهء انسانها فرزند يك پدر باشند ، زمينهء تعاون و دوستى و الفت ، براى آنها مساعدتر است .\r\n فَمُسْتَقَرٌّ وَ مُسْتَوْدَعٌ  : شما جايگاهى در رحم و منزلى در قبر داريد تا وقتى كه بر انگيخته شويد . اين معنى از عبد اللَّه بن مسعود است . سعيد بن جبير و عكرمه گويند :\r\nيعنى شما را قرارگاهى در رحم مادران و پناهگاهى در پشت پدران است . مجاهد گويد :\r\nيعنى شما را قرارگاهى در روى زمين و جايگاهى در آخرت نزد خداوند است . ابو العاليه گويد : يعنى قرارگاهى در زندگى اين جهان و جايگاهى پس از مرگ و پس از حشر داريد . حسن گويد : يعنى جايگاهى در قبر و منزلى در دنيا داريد . مىگفت : يا بن آدم ، تو در ميان خانوادهء خودت وديعه هستى و نزديك است كه به جايگاه خود رفته ، به رفيقت ملحق شوى . سپس شعر لبيد را مىخواند :\r\n و ما المال و الاهلون الا وديعة * و لا بد يوما ان ترد الودايع \r\nيعنى : مال و خانواده ، در دست انسان وديعه‌اى هستند كه بايد روزى باز گردانده شوند .\r\nدر همين معنى سليمان بن زيد عدوى گفته است :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n فجع الاحبة بالاحبة قبلنا * فالناس مفجوع به و مفجع \r\n مستودع او مستقر مدخلا * فالمستقر يزوره المستودع \r\nيعنى : پيش از ما دوستان بمصيبت دوستان گرفتار شدند . گروهى از مردم ميميرند و گروهى گرفتار مصيبت مىشوند و سرانجام همگان بجايگاه اصلى خود مىروند .\r\n قَدْ فَصَّلْنَا الْآياتِ لِقَوْمٍ يَفْقَهُونَ  : ما دلايل خود را براى آنها كه فهم دارند و عبرت مىگيرند ، بتفصيل بيان مىكنيم . چرا مىگويد براى آنها كه فهم دارند بيان مىكنيم ؟ علت اين است كه فقط اينها هستند كه از دلايل قرآنى استفاده مىكنند .\r\nهمانطورى كه متقين هستند كه از هدايت قرآنى بهره‌مند مىشوند . اين جمله را در آيهء پيش و در اين آيه تكرار كرد تا دلالت كند بر اينكه هر يك از اين مطالب ، جداگانه در خور دقت هستند و دليل يگانگى و عظمت خداوند ميباشند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\n[ سوره الأنعام ( 6 ) : آيه 99 
  ]\r\nوَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ فَأَخْرَجْنا مِنْهُ خَضِراً نُخْرِجُ مِنْهُ حَبًّا مُتَراكِباً وَ مِنَ النَّخْلِ مِنْ طَلْعِها قِنْوانٌ دانِيَةٌ وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ مُشْتَبِهاً وَ غَيْرَ مُتَشابِهٍ انْظُرُوا إِلى ثَمَرِهِ إِذا أَثْمَرَ وَ يَنْعِهِ إِنَّ فِي ذلِكُمْ لَآياتٍ لِقَوْمٍ يُؤْمِنُونَ ( 99 )\r\n« 1 »\r\n\r\nترجمه\r\nاوست كه از آسمان آبى نازل كرده است كه رويش هر چيزى بدان پديد آورده‌ايم و از جمله سبزه‌اى پديد آورده‌ايم كه از آن دانه‌هاى روى هم چسبيده پديد مىآوريم و از نخل ، از طلع آن ، خوشه‌هاى نزديك و باغها ، از تاكها و زيتون و انار ، بوجود آورده‌ايم كه به يكديگر مانند و ناهمانند هستند . هنگامى كه ثمر مىدهد ، بميوهء آن و رسيده شدن آن بنگريد . كه در اينها براى آنان كه ايمان دارند ، نشانه‌هاست .\r\n\r\n\r\n","description":"","footnote":"\r\n( 1 ) - آيه 99 سوره انعام جزء 7 سوره 6\r\n","page_name":" 201 ","page_number":201},
  {"content":"\r\n\r\n\r\nبيان آيه 99\r\n\r\nقرائت\r\nجنات : ابو بكر از عاصم برفع خوانده است . قرائت على ع و ابن مسعود و اعمش و يحيى بن يعمر نيز برفع است . اما ديگران به جرّ خوانده‌اند . قرائت دوم بنا بر اين است كه عطف بر « خضرا » باشد و قرائت اول بنا بر اين است كه عطف بر « قنوان » باشد .\r\nثمره : حمزه و كسايى و خلف اين كلمه را بضم ثاء و ميم و ديگران به دو فتحه خوانده‌اند ( اين اختلاف قرائت در سورهء يس نيز هست ) قرائت دوم بنا بر اين است كه جمع « ثمرة » باشد . قرائت اول بنا بر اين كه نيز جمع « ثمرة » يا جمع « ثمار » باشد .\r\n\r\nلغت\r\nخضر : سبز . در حديث است كه\r\n« ان الدنيا حلوة خضرة »\r\nيعنى : دنيا ظاهرى آراسته و دلنشين دارد . « اخضر » نيز به همين معنى است . هر گاه در جايى سبزه زياد باشد ، عرب آنجا را « اسود » يعنى سياه مىنامد . عراق را بواسطهء اينكه سبزه زياد دارد ، « سواد عراق » مىنامد .\r\nمتراكب : متراكم ، سوار بر هم طلع نخل : اولين نشانهء ثمر نخل قنوان : خوشه‌ها . جمع قنو دانيه : نزديك ينع : رسيدن ميوه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nمقصود\r\nبدنبال مطالبى كه قبلا در اثبات وحدت و عظمت خداوند بيان داشت ، مىفرمايد :\r\n وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ  : سماء در لغت عرب ، به معناى بالاى سر است . يعنى : ما از ابر براى شما باران فرستاديم و رشد و نمو هر چيزى را بوسيلهء آن خارج كرديم . يعنى غذاى چارپايان و مرغان و حيوانات وحشى و انسانها بوسيلهء آن فراهم كرديم ، تا بخورند و رشد كنند . پس مقصود از  « نَباتَ كُلِّ شَيْءٍ »  چيزى است كه بوسيلهء آن هر چيزى برويد و رشد كند .\r\nممكن است معناى آيه اين باشد كه بوسيلهء باران همهء انواع گياهان را سبز كرديم و بنا بر اين منظور از :  « كُلِّ شَيْءٍ »  انواع نباتات است . لكن معناى اول بهتر است . پس آب سبب پيدايش نبات و رويش موجودات جاندار است . در عين حال ممكن است خداوند چيز ديگرى را وسيله قرار دهد .\r\n فَأَخْرَجْنا مِنْهُ خَضِراً نُخْرِجُ مِنْهُ حَبًّا مُتَراكِباً  : ما از آب يا از گياه ، سبزه‌ها بيرون ميآوريم و از سبزه‌ها دانه‌ها و خوشه‌ها مثل خوشهء گندم و كنجد و . . . خارج مىكنيم .\r\n وَ مِنَ النَّخْلِ مِنْ طَلْعِها قِنْوانٌ دانِيَةٌ  : و از طلع درخت خرما خوشه‌هايى بيرون مىآوريم كه در دسترس مىباشد . بديهى است كه درخت خرما گاهى بلند است و ثمر آن در دسترس نيست و گاهى كوتاه است و ثمر آن در دسترس است . در آيهء شريفه ، فقط قسم دوم را بيان داشته و از بيان قسم اول صرف نظر شده است . در حقيقت به ذكر يكى اكتفاء و از ذكر ديگرى خوددارى كرده است ، زيرا شنونده مىتواند قسم ديگر را بقرينهء مقام حدس بزند . اين معنى از زجاج است .\r\nبرخى گويند : منظور از « دانيه » اين است كه بار درخت خرما بر اثر زيادى و سنگينى به زمين نزديك شده است . يعنى برخى از نخلها ثمرشان سنگين و به زمين نزديك است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nبا اينكه ثمر برخى از درختان ديگر نيز داراى جلد و غلاف است و تنها درخت خرما داراى طلع يعنى جلد و غلاف نيست . مع الوصف خداوند متعال فقط بمورد اخير اشاره كرد و از بيان موارد ديگر خوددارى فرموده است . علت اين است كه اين يكى فوايد بىشمار دارد و سرشار از مواد غذايى است . « 1 »  وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ  : و بوسيلهء آب باغهاى انگور و درخت زيتون و انار را بوجود مىآوريم . علت اينكه زيتون و انار را با هم ذكر مىكند ، اين است كه به نظر عرب ، سراپاى شاخه‌هاى آنها را برگ فرا گرفته است .\r\n مُشْتَبِهاً وَ غَيْرَ مُتَشابِهٍ  : درختها با يكديگر شبيهند . اما طعم ميوه‌هاى آنها فرق دارد . برخى گويند : يعنى برگ آنها شبيه هم هستند و ميوهء آنها شبيه هم نيستند .\r\nاين معنى از قتاده است . جبائى گويد : يعنى برخى از درختها با يكديگر شبيه و از يك جنس و برخى از دو جنس هستند . بهتر اين است كه بگوييم : همهء اينها از جهتى با يكديگر شبيه و از جهتى با يكديگر مخالف هستند . اين معنى ، همهء معانى فوق را در بر دارد .\r\n انْظُرُوا إِلى ثَمَرِهِ إِذا أَثْمَرَ وَ يَنْعِهِ  : با ديده عبرت بنگريد كه چگونه درختها ثمر مىدهند و ثمر آنها پخته و رسيده مىشود و مورد استفادهء شما قرار ميگيرد .\r\nيعنى : اين مراحل را از روز پيدايش ميوه بر شاخ درخت ، تا روز رسيدن و پخته شدن آن و تغييراتى كه در طعم و رنگ و بو و خردى و درشتى آن ايجاد مىشود ، دنبال كنيد ، تا پى بريد كه آفريدگارى مدبر ، دست در كار خلقت و تدبير آن است .\r\n\r\n\r\n","description":"","footnote":"\r\n( 1 ) - خرما سرشار از ويتامين‌هاى و و و مىباشد . ويتامين در نمو حيوانات دخالت مىكند . نسج و پوشش را در برابر عفونت‌ها تقويت مىنمايد . در بينايى رل مهمى دارد .\r\nويتامين جلو اختلالات در چشم و پوست و فلج و كم اشتهايى را مىگيرد . در كمبود ويتامين خونريزيهاى مختلف و خستگى مخصوصاً در فصل بهار و بىميلى و اختلالات قلبى و تنفسى و استعدادهاى زياد به عفونتهاى مختلف ، پيدا مىشود . ويتامين در عمل غدد تناسلى و رشد جنين مؤثر است . برخى خرما را داراى ويتامين هم دانسته‌اند .\r\n","page_name":" 204 ","page_number":204},
  {"content":"\r\n\r\n إِنَّ فِي ذلِكُمْ لَآياتٍ لِقَوْمٍ يُؤْمِنُونَ  : آرى در آفرينش ميوه و گياه‌ها ، با توجه به اختلافى كه در ميان آنهاست و ريزه‌كاريهاى دقيق و مدبّرانه‌اى كه در ساخت آنها به كار رفته است ، براى مردم با ايمان دلايل روشن و قانع كننده‌اى وجود دارد بر اينكه آنها را خالقى است كه از روى علم و تميز ، آنها را بزيور خلقت آراسته است .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\n[ سوره الأنعام ( 6 ) : آيات 100 تا 101 
  ]\r\nوَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ سُبْحانَهُ وَ تَعالى عَمَّا يَصِفُونَ ( 100 ) بَدِيعُ السَّماواتِ وَ الْأَرْضِ أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ وَ خَلَقَ كُلَّ شَيْءٍ وَ هُوَ بِكُلِّ شَيْءٍ عَلِيمٌ ( 101 )\r\n« 1 »\r\n\r\nترجمه\r\nآنان جن را كه مخلوق خداست ، شريك خدا دانستند و بدون علم پسران و دخترانى را به خداوند نسبت دادند . خداوند از آنچه آنها وصف مىكنند ، منزه و برتر است . پديد آورندهء آسمانها و زمين است . چگونه او را فرزندى است در حالى كه برايش همسرى نيست ؟ ! او خالق همهء موجودات و بهر چيزى داناست .\r\n\r\n\r\n","description":"","footnote":"\r\n( 1 ) - آيهء 100 و 101 سورهء انعام جزء 7 سوره 6\r\n","page_name":" 206 ","page_number":206},
  {"content":"\r\n\r\n\r\nبيان آيه 100 - 101\r\n\r\nقرائت\r\nخرقوا : اهل مدينه به تشديد و ديگران به تخفيف خوانده‌اند . هر دو قرائت به يك معنى است .\r\n\r\nلغت\r\nبديع : مبدع ، آفريدگار . فرق ميان ابداع و اختراع ، اين است كه ابداع انجام دادن كارى است كه بىسابقه است و اختراع انجام دادن كارى است كه تا كنون سببى براى آن يافت نشده است . اختراع : كار خدا است ، زيرا بكارى اختراع گفته مىشود كه كسى قادر بر انجام آن نباشد . بدعت به كارى گفته مىشود كه بر خلاف سنت و در دين بىسابقه باشد .\r\n\r\nاعراب\r\nالجن : نصب اين كلمه بنا بر دو وجه است : 1 - مفعول « جعلوا » است 2 - بدل از « شركاء » است .\r\nسبحانه : مفعول مطلق براى فعل محذوف بديع : خبر مبتداى محذوف . ممكن است مبتدا باشد و خبر آن  « أَنَّى يَكُونُ لَهُ وَلَدٌ »  است . اين كلمه معدول از « مبدع » و اضافه به مفعول شده است .\r\n\r\nمقصود\r\nدر اين آيات خداوند متعال كفر مردم مشرك را بعد از شنيدن اين همه دلايل روشن ، تعجب آور دانسته ، مىفرمايد :\r\n وَ جَعَلُوا لِلَّهِ شُرَكاءَ الْجِنَّ  : در اين آيه ، خبر مىدهد از اينكه آنان خدايانى از جن ، شريك خداوند قرار داده‌اند . چنان كه مىفرمايد :  « وَ جَعَلُوا بَيْنَهُ وَ بَيْنَ \r\n\r\n","description":"","footnote":"","page_name":" 207 ","page_number":207},
  {"content":"\r\n\r\n الْجِنَّةِ نَسَباً »  ( صافات 158 : ميان خدا و جن نسبت خويشاوندى قرار دادند ) مقصود از جن ، ملائكه است كه از چشم‌ها پنهان هستند .\r\nچنان كه مىفرمايد :  « وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً »  ( زخرف 19 : فرشتگان را كه بندگان خدايند ، از جنس زنان پنداشتند ) اين معنى از قتاده و سدى است . برخى گويند : عقيدهء قريش اين بود كه خداوند با جنيان مواصلت كرده و فرشتگان از اين مواصلت پديد آمده‌اند . بنا بر اين منظور از جن ، فرشتگان نيست . حسن گويد : منظور از جن شيطانهاست ، زيرا آنها در پرستش بتها اطاعت شيطان ميكردند .\r\n وَ خَلَقَهُمْ :  آنان جن را كه مخلوق خداست و قدرتى بر آفرينش ندارد ، شريك خدا پنداشته‌اند . يا اينكه براى خدايى كه خالق ايشان است شريك برگزيده‌اند .\r\nيا اينكه خداوند خالق جن و انس است و مخلوق خدا ، شريك خدا نيست . در روايت است كه يحيى بن يعمر اين كلمه را به سكون لام قرائت ميكرده است . بنا بر اين يعنى :\r\nآنها جن را شريك خدا و كارهاى جن را شريك كارهاى خدا دانسته‌اند و اين در صورتى است كه مقصود بتها باشد . برخى گفته‌اند : مقصود از اين آيه ، مجوس است كه معتقد به دو خداى يزدان و اهريمن بودند و به نظر ايشان ، اهريمن همان شيطان بود . بعقيدهء آنها موجودات مضر و بديها مخلوق اهريمن هستند و اهريمن شريك خداست . ثنويه نيز كه قائل بنور و ظلمت هستند نيز مثل مجوس هستند .\r\n وَ خَرَقُوا لَهُ بَنِينَ وَ بَناتٍ  : آنان چيزهايى ساختند و به خداوند نسبت دادند و گفتند : خدا را پسران و دخترانى است . نصارى ميگفتند : مسيح پسر خداست و يهود ميگفتند : عزيز خداست .\r\n بِغَيْرِ عِلْمٍ  : آنچه به خدا نسبت مىدادند ، در عين بىعلمى و بىخبرى بود .\r\nو دليلى نداشت يا اينكه بىخبر بودند از اينكه اين نسبتهاى دروغ در دنيا و آخرت موجب گرفتارى آنها خواهد شد . يا اينكه فكر ميكردند ، حقيقت است در حالى كه از روى جهل بود و دروغ !\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n سُبْحانَهُ وَ تَعالى عَمَّا يَصِفُونَ  : خداوند ، منزه و برتر از آن اوصافى است كه آنان برايش مىشمارند و او را داراى شريك و پسر و دختر مىدانند . اينكه فرزند داشتن براى خدا نقص شمرده مىشود ، از اين لحاظ است كه : يا خدا از راه ولادت و توليد مثل پدر مىشود يا كسى را پسر خواندهء خويش مىكند . هر دو مايهء نقص خدا و موجب تشبيه او بمخلوقات است .\r\n بَدِيعُ السَّماواتِ وَ الْأَرْضِ  : خداوند آفريننده و پديد آرندهء زمين و آسمانهاست بدون اينكه آنها را از چيزى آفريده يا از روى الگويى بخلق آنها دست زده باشد .\r\nاين معنى از امام باقر ( ع ) نيز نقل شده است .\r\n أَنَّى يَكُونُ لَهُ وَلَدٌ  : چگونه ممكن است چنين خدايى داراى فرزند باشد ؟\r\nآيا اين فرزند ، از كجا آمده است ؟\r\n وَ لَمْ تَكُنْ لَهُ صاحِبَةٌ  : در حالى كه او را همسرى نبوده است و معمولا فرزند از زنها تولد مىشود .\r\n وَ خَلَقَ كُلَّ شَيْءٍ  : او خالق هر چيزى است ، بنا بر اين نه همسر دارد ، نه فرزند ، زيرا مخلوق نميتواند همسر يا فرزند خالق باشد . پس چگونه ممكن است كه خداوند بوسيلهء فرزند نيرو بگيرد و نسل خود را زياد كند ؟ !  وَ هُوَ بِكُلِّ شَيْءٍ عَلِيمٌ  : خداوند عالم بهمهء اشياء است ، موجود باشند يا معدوم ، هيچ چيز بر او پوشيده نيست .\r\nجبريان مىگويند : از جملهء  « وَ خَلَقَ كُلَّ شَيْءٍ »  بر مىآيد كه خداوند خالق كارهاى نيك و بد مردم است . لكن معناى اين جمله اين است كه خداوند خالق مخلوقات و موجودات است . چنان كه اگر گفته شود : « اكلت كل شيء » يعنى همهء ماكولات را خوردم نه هر چه در جهان وجود دارد .\r\nبنا بر اين همهء آفريده‌ها با همهء شگفتيهايى كه در آنهاست ، به خداوند بزرگ\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمنسوبند . خداوند آنها را خلق كرده و در اين آيه خود را از نسبتهاى ناروا و دروغهاى شاخدارى كه بعضى از مردم ميگفتند ، منزه ساخته است . وانگهى در اين آيه خداوند خود را از اين نسبتهاى مردم پاك شمرده است . در حالى كه اگر خود خالق كردار آنها بود ، منزه شمردن و پاك دانستن خود از آن كردار معنى نداشت .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\n[ سوره الأنعام ( 6 ) : آيات 102 تا 105 
  ]\r\nذلِكُمُ اللَّهُ رَبُّكُمْ لا إِلهَ إِلاَّ هُوَ خالِقُ كُلِّ شَيْءٍ فَاعْبُدُوهُ وَ هُوَ عَلى كُلِّ شَيْءٍ وَكِيلٌ ( 102 ) لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ ( 103 ) قَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها وَ ما أَنَا عَلَيْكُمْ بِحَفِيظٍ ( 104 ) وَ كَذلِكَ نُصَرِّفُ الْآياتِ وَ لِيَقُولُوا دَرَسْتَ وَ لِنُبَيِّنَهُ لِقَوْمٍ يَعْلَمُونَ ( 105 )\r\n« 1 »\r\n\r\nترجمه\r\nاين است پروردگار شما كه جز او خدايى نيست . او خالق هر چيزى است . او را پرستش كنيد . او حافظ هر چيزى است . ديدگان او را نمىبينند و او ديدگان را مىبيند و او لطيف و آگاه است .\r\nدلايلى روشن از جانب پروردگارتان آمد . هر كه بينا شود براى خودش هست و هر كه كور گردد ، بزيان خودش هست . من مراقب اعمال شما نيستم . اينچنين آيات را بصورتهاى گونه‌گون بيان ميداريم . سرانجام آنها خواهند گفت : تو درس آموخته‌اى و ما آن را براى گروهى كه علم دارند ، بيان مىكنيم .\r\n\r\n\r\n","description":"","footnote":"\r\n( 1 ) - آيه 102 تا 105 سوره انعام جزء 7 سوره 6\r\n","page_name":" 211 ","page_number":211},
  {"content":"\r\n\r\n\r\nبيان آيه 102 - 103\r\n\r\nلغت\r\nوكيل : كسى كه وكيل بر چيزى است ، يعنى حافظ آن است و آن را از ضررها حفظ مىكند با اينكه خداوند مالك اشياء است ، در اينجا وكيل و حافظ اشياء خوانده شده است ، زيرا ضرر و منفعت براى خداوند محال است و از اشياء استفادهء مالكيت نمىكند ، بنا بر اين گفته مىشود : او وكيل يعنى حافظ اشياء است . برخى گويند : وكيل يعنى كسى كه تدبير امور به او واگذار شده است . به همين جهت است كه مؤمن توكل به خدا مىكند . يعنى امور خود را به او وا مىگذارد .\r\nادراك : در اصل به معناى رسيدن به كسى يا چيزى است . ادراك بصر . يعنى دريافت با چشم .\r\n\r\nاعراب\r\n خالِقُ كُلِّ شَيْءٍ  : خبر مبتداى محذوف يا صفت « ربكم » .\r\n\r\nمقصود\r\nدر اين آيه ، بدنبال مطالبى كه در اثبات يگانگى خداوند گفته شد ، ببندگان خاطر نشان مىكند كه خداوند پروردگارى است كه سزاوار طاعت و عبادت است و به آنها مىآموزد كه از راه افعال خدا بر وجودش استدلال كنند .\r\n ذلِكُمُ اللَّهُ رَبُّكُمْ لا إِلهَ إِلَّا هُوَ خالِقُ كُلِّ شَيْءٍ فَاعْبُدُوهُ  : كسى كه اين اشيا را آفريده و اين تدبيرات را براى شما مردم به كار برده ، خالق و مالك و مدبر و سرور شماست . جز او خدايى نيست : اجسام و عوارض اجسام را او آفريده است . غير از او كسى بر اين كارها قادر نيست . بنا بر اين او را بپرستيد ، زيرا سزاوار پرستش است .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n وَ هُوَ عَلى كُلِّ شَيْءٍ وَكِيلٌ  : او حافظ و مدبر همهء اشياء است .\r\n لا تُدْرِكُهُ الْأَبْصارُ  : چشم‌ها خدا را نمىبينند . اين جمله را اينطور تفسير مىكنيم ، زيرا ادراك با چشم يعنى ديدن با آن . چنان كه ادراك بوسيلهء گوش يعنى شنيدن و ادراك با دهان يعنى چشيدن و ادراك با بينى يعنى بوييدن .\r\n وَ هُوَ يُدْرِكُ الْأَبْصارَ  : در حالى كه ديدگان مردم خدا را نمىبينند . خداوند مردم را مىنگرد . منظور اين است كه خداوند مىبيند و ديده نميشود . اين بزرگترين اختلاف ميان خدا و موجودات عالم خلقت است . آيهء شريفه خداوند را مىستايد به اينكه هيچكس او را نمىبيند و اينكه او همه را مىبيند . برخى از موجودات هم مى - بينند و هم ديده ميشوند . برخى فقط ديده ميشوند اما نمىبينند . خداوند به هيچ يك از اينها شباهت ندارد ، زيرا در عين اينكه مىبيند ، ديده نميشود . نظير اين ستايش :\r\nدر آيهء ديگرى آمده است كه  « وَ هُوَ يُطْعِمُ وَ لا يُطْعَمُ »  ( همين سوره 14 : او اطعام مىكند و اطعام نميشود . ) در روايت است كه فضل بن سهل ذو الرياستين از امام هشتم ع در مورد مسالهء رؤيت كه ميان مردم مورد اختلاف بود ، سؤال كرد ، حضرت فرمود : هر كس خدا را بر - خلاف آنچه خودش را توصيف كرده ، وصف كند ، بزرگترين دروغ را به خدا بسته است ؟\r\n « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ »  : منظور از ابصار ، ديدگان سر نيست ، بلكه ديدگان قلب است يعنى او برتر از خيال و گمان و قياس و وهم است . در وهم كسى نمىگنجد و بچگونگى وجودش پى برده نميشود .\r\n وَ هُوَ اللَّطِيفُ  : دربارهء معناى لطيف چند وجه گفته‌اند :\r\n1 - اين كلمه از « لاطف » و صيغهء مبالغه است . يعنى بوسيلهء ريزش نعمتها بمردم لطف مىكند .\r\n2 - يعنى تدبيرش لطيف است .\r\n3 - او صاحب لطف است ، زيرا نعمتهاى بسيار خود را كم مىشمارد و عبادات ناچيز مردم را زياد مىشمارد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n4 - او صاحب لطف است ، كه اگر او را بخوانى ترا پاسخ ميدهد و اگر كوى او را قصد كنى ، ترا ماوى ميدهد و اگر او را دوست بدارى ترا به خود نزديك مىكند و اگر او را اطاعت كنى ، ترا پاداش ميدهد و اگر او را معصيت كنى ، ترا عفو مىكند و اگر از او اعراض كنى ، ترا ميخواند و اگر به دو روى آورى ، ترا هدايت مىكند .\r\n5 - يعنى : كسى را كه وظيفهء خود را بطور كامل انجام دهد ، پاداش ميدهد و كسى را كه خطا و جفا كند ، عفو مىكند .\r\n6 - يعنى : كسى را كه به او مباهات كند ، عزت مىبخشد و كسى را كه بدرگاهش اظهار نياز كند ، بىنياز مىسازد .\r\n7 - يعنى : بخشش او خير و منع او ذخيره است .\r\n الْخَبِيرُ  : او بمصالح بندگان داناست . آنها را طبق همان مصالح تدبير مىكند و بكردارشان پاداش مىدهد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nبيان آيه 104 - 105\r\n\r\nقرائت\r\nابن كثير و ابو عمر « دارست » و ابن عامر و يعقوب و سهل « درست » بفتح سين و سكون تاء و ديگران به سكون سين و فتح تاء قرائت اول ، يعنى تو با اهل كتاب مذاكره و گفتگو كرده و از آنها چيزهايى آموخته‌اى . مؤيد اين قرائت ، اين آيه است :\r\n وَ أَعانَهُ عَلَيْهِ قَوْمٌ آخَرُونَ »  ( فرقان 4 : قوم ديگرى وى را بر قرآن يارى كرده‌اند ) قرائت دوم ، يعنى : براى اينكه نگويند اين مطالب ، اخبار گذشتگان است و كهنه شده و كسى نيست كه آنها را بداند و تكذيب يا تصديق كند . قرائت سوم ، خطاب به پيامبر اسلام است . يعنى : از يهود فرا گرفته‌اى . لام بنا بر قرائت اول و سوم لام عاقبت است يعنى ما آيات را براى تو بصورت‌هاى گوناگون بيان مىكنيم و سرانجام آنها خواهند گفت كه با اهل كتاب مذاكره كرده‌اى يا از آنها آموخته‌اى . اما بنا بر قرائت دوم ، لام به معناى كراهيت است . يعنى براى اينكه نگويند : اخبار آن كهنه شده است .\r\n\r\nلغت\r\nبصائر : اين كلمه جمع بصيرت است . يعنى دلالتها و راهنمايى را كه بوسيلهء آنها اشيا به خوبى ديده شوند . ازهرى گويد : بصيرت ، اعتقادى است كه از راه تحقيق در قلب انسان پيدا مىشود . « 1 » درس : اصل اين كلمه به معناى ادامهء خواندن است . دروس يعنى محو شدن اثر .\r\n\r\n\r\n","description":"","footnote":"\r\n( 1 ) - بصيرت به معناى خونى كه به اندازهء يك درهم باشد و به معناى پسر و به معناى خونبها هم آمده .\r\nشاعر گويد :\r\n جاءوا بصائرهم على اكتافهم * و بصيرتى يعدو بها عتد وأى \r\nيعنى : آنها خونبها را بر دوش گرفته ، آوردند و خود را ننگين كردند ، اما من بوسيلهء اسب تندرو و نيرومندم ، خونبها را طلب مىكنم .\r\n","page_name":" 215 ","page_number":215},
  {"content":"\r\n\r\n\r\nاعراب\r\nكذلك : كاف در محل نصب و صفت مصدر است . يعنى « تصريفا مثل ذلك التصريف » .\r\n وَ لِيَقُولُوا  : عطف بر محذوف . يعنى « ليجحدوا و ليقولوا » .\r\n\r\nمقصود\r\nدر اين آيات ، بيان مىكند كه با روشن شدن حق بوسيلهء دلائل محكم ، ديگر جاى عذر براى كسى باقى نمانده است . مىفرمايد :\r\n قَدْ جاءَكُمْ بَصائِرُ مِنْ رَبِّكُمْ  : هان اى مردم ، دلايلى آشكار و روشن از جانب پروردگار براى شما آورده شده است تا هدايت را از ضلالت تميز دهيد و حق را از باطل جدا كنيد . اينكه مىگويد : دلايل آشكار بسوى شما آمد ، به منظور عظمت بخشيدن به آن است . چنان كه گويند : عافيت آمد و بيمارى رفت و خوشبختى فرا رسيد .\r\n فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها  : هر كس دربارهء اين دلايل بينديشد و تحصيل يقين كند ، منفعت آن نصيب خودش مىشود و هر كس دربارهء آنها نينديشد و خود را بجهل و كور دلى مبتلا سازد ، زيان آن دامنگير خودش مىشود . در اينجا دانش را ديدن و جهل را كورى خوانده است و اين استعمال مجازى است .\r\nاز اين آيه بر مىآيد كه مردم در كارهاى خود مجبور نيستند بلكه مختارند .\r\nسپس دستور ميدهد كه به آنها بگويد :\r\n وَ ما أَنَا عَلَيْكُمْ بِحَفِيظٍ  : من مراقب اعمال شما نيستم . زجاج گويد : شما را مثل كسى كه نگهبان و مراقب شماست بر ايمان مجبور نخواهم كرد . اين مطلب را هنگامى مامور بود ، بگويد كه فرمان جنگ صادر نشده بود . اما همين كه فرمان جنگ صادر شد ، با سيطره و قدرت ، مخالفان را سركوفت داد .\r\n وَ كَذلِكَ نُصَرِّفُ الْآياتِ  : همانطورى كه آن آيات را بصورتهاى مختلف بيان داشتيم ، اين آيات را نيز بيان مىكنيم . زجاج گويد :\r\nتصريف آيات يعنى بيان مقصود در معانى پى در پى براى كامل شدن فايده .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n وَ لِيَقُولُوا دَرَسْتَ  : زجاج گويد : اين لام را اهل لغت « لام صيرورة » مى - خوانند . يعنى ، سببى كه آنها را وادار مىكند كه بگويند پيش اهل كتاب درس خوانده‌اى يا با آنها مذاكره كرده‌اى ، تلاوت اين آيات است . حسن و مجاهد و سدّى و ابن عباس نيز اين معنى را پذيرفته‌اند .\r\n وَ لِنُبَيِّنَهُ لِقَوْمٍ يَعْلَمُونَ  : بيان اين آيات سبب خواهد شد كه علماى صاحب عقل و انديشه ، از اين آيات ، پى به حقيقت مىبرند و واقع را مىشناسند . علت اينكه اين گروه خاص را نام ميبرد ، اين است كه اينها فقط از آيات الهى استفاده مىكند .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\n[ سوره الأنعام ( 6 ) : آيات 106 تا 108 
  ]\r\nاتَّبِعْ ما أُوحِيَ إِلَيْكَ مِنْ رَبِّكَ لا إِلهَ إِلاَّ هُوَ وَ أَعْرِضْ عَنِ الْمُشْرِكِينَ ( 106 ) وَ لَوْ شاءَ اللَّهُ ما أَشْرَكُوا وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ ( 107 ) وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ ( 108 )\r\n« 1 »\r\n\r\nترجمه\r\nاز آنچه از جانب پروردگارت به تو وحى شده پيروى كن كه جز او خدايى نيست و از مشركين روى گردان باش . اگر خدا ميخواست آنها مشرك نمىشدند . ما ترا مراقب ايشان نكرده‌ايم و تو وكيل ايشان نيستى .\r\nآنهايى را كه جز خدا مىخوانند ، نكوهش نكنيد كه آنها به ستم و جهالت خدا را نكوهش مىكنند . همچنين عمل هر امتى را برايش زينت داده‌ايم . آن گاه بازگشت آنها بسوى خداى ايشان است و آنها را بكارهايى كه كرده‌اند ، آگاه مىسازد .\r\n\r\n\r\n","description":"","footnote":"\r\n( 1 ) - آيه 106 و 107 و 108 سوره انعام جزء 7 سوره 6\r\n","page_name":" 218 ","page_number":218},
  {"content":"\r\n\r\n\r\nبيان آيه 106 - 107\r\n\r\nلغت\r\nاتباع : پيروى از ديگرى . پيامبر خدا بدستور وحى عمل مىكرد « متبع » بود .\r\nوحى : القاى معنى بدل بطورى كه بر ديگران مخفى باشد .\r\nاعراض : گردانيدن روى . شاعر گويد :\r\n و اعرضت اليمامة و اشمخرت * كأسياف بايدى مصلتينا \r\nيعنى : يمامه آشكار شد و سر برافراشت ، همچون شمشيرهايى كه در دست افراد حمله‌ور باشند .\r\n\r\nمقصود\r\nدر اينجا خداوند پيامبر خود را امر مىكند كه از وحى پيروى كند . مىفرمايد :\r\n اتَّبِعْ ما أُوحِيَ إِلَيْكَ مِنْ رَبِّكَ لا إِلهَ إِلَّا هُوَ  : اى پيامبر ما . از آنچه از جانب پروردگارت به تو وحى مىشود ، پيروى كن كه خدايى جز او نيست . جملهء  « لا إِلهَ إِلَّا هُوَ »  را يك بار ديگر تكرار مىكند ، زيرا منظور اين است كه پيامبر مردم را بيگانگى خدا دعوت كند . اين معنى از حسن است . برخى گويند : يعنى از آنچه دربارهء يگانگى خدا به تو وحى شده است ، پيروى كن .\r\n وَ أَعْرِضْ عَنِ الْمُشْرِكِينَ  : و از مشركين اعراض كن . ابن عباس گويد : اين آيه بوسيلهء آيهء فرمان جنگ نسخ شده است . برخى گويند : يعنى آنها را ترك كن و با آنها نياميز . نه اينكه از دعوت آنها خوددارى كن . اين حكم هميشه ثابت است .\r\n وَ لَوْ شاءَ اللَّهُ ما أَشْرَكُوا  : اگر خداوند بخواهد آنها را بر ترك شرك اجبار كند ، آنها را از شرك باز مىدارد . لكن اين كار را نمىكند ، زيرا اجبار با تكليف\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nنمىسازد . آنها را دعوت مىكند كه از روى اختيار ، شرك را ترك كنند تا مستحق ثواب و ستايش گردند . آنها به اين كار علاقه‌اى نشان ندادند و بر شرك خود باقى ماندند . در تفسير اهل بيت ع است كه : اگر خداوند خواسته بود آنها را مؤمن و معصوم گرداند و جلو معصيت آنها را بگيرد ، احتياجى بخلق بهشت و دوزخ نداشت . بلكه آنها را امر و نهى و آزمايش كرد و به آنها قدرت و اختيار بخشيد ، تا سزاوار پاداش كيفر باشند .\r\n وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ  : ما ترا مراقب اعمال آنها نكرده‌ايم و تو بر آنها موكل نيستى آنچه در خور شأن تو هست ، رسالت و ابلاغ دستورات ماست . اما حساب مردم با ماست . در اينجا ميان دو كلمهء وكيل و حفيظ جمع كرده است ، زيرا معناى آنها فرق دارد . حافظ شيء يعنى مراقبى كه او را از بدى حفظ مىكند و وكيل شيء يعنى كسى كه در صدد جلب نيكى براى آن است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nبيان آيه 108\r\n\r\nقرائت\r\nعدوا : اين كلمه به همين صورت كه در متن است ، قرائت بيشتر قراء است لكن يعقوب و برخى بضم عين و دال و تشديد واو خوانده‌اند . هر دو كلمه به معناى ظلم و تعدى است . اين كلمه حال است .\r\n\r\nلغت\r\nسب : بدگويى . اين كلمه از سبب است . زيرا شخصى كه بدگويى مىكند ، سبب بدگويى ديگران مىشود . شاعر گويد :\r\n لا تسبننى فلست بسبى * ان سبى من الرجال الكريم \r\nيعنى : مرا سب مكن كه تو لايق اين سب من نيستى . مردان بزرگ لايق سب من هستند .\r\n\r\nشان نزول\r\nابن عباس گويد : وقتى آيهء  « إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ . . . »  ( انبياء 98 : شما و بتهاى شما هيزم جهنم هستيد ) نازل شد ، مشركين به پيامبر اسلام گفتند : اگر از سب خدايان ما خوددارى نكنى ، خدايت را هجو مىكنيم . بدينجهت اين آيه نازل شد .\r\nقتاده گويد : مسلمانان خدايان كفار را بدگويى مىكردند . خداوند در اين آيه آنها را از اين كار نهى كرد تا آن قوم نادان خدا را بدگويى نكنند .\r\n\r\nمقصود\r\nدر اين آيه به مؤمنين دستور مىدهد كه به بتها بد نگويند ، زيرا خلاف مصلحت است . مىفرمايد :\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n وَ لا تَسُبُّوا الَّذِينَ يَدْعُونَ مِنْ دُونِ اللَّهِ  : شما وظيفه داريد كه كفار را با منطق و دليل دعوت به اسلام كنيد ، اما اگر براى انجام اين وظيفه ، زبان به بدگويى بتهاى ايشان بگشاييد ، حربهء منطق و دليل را از كف داده‌ايد .\r\n فَيَسُبُّوا اللَّهَ عَدْواً بِغَيْرِ عِلْمٍ  : و سبب مىشويد كه آنها از راه ستم و جهالت ، زبان به بدگويى خداوند بگشايند . در برابر اين رفتار زشت ، شما قدرت نداريد كه آنها را سركوفت دهيد ، زيرا خانه ، خانهء آنهاست و هنوز اجازهء جنگ به شما داده نشده است .\r\nاينكه مىگويد :  « مِنْ دُونِ اللَّهِ »  بخاطر اين است كه آنها بتها را خداى خود مىدانستند .\r\nاز اين آيه بر مىآيد كه نمىتوان كارى كرد كه باعث معصيت ديگران گردد . از امام صادق ع دربارهء فرمايش پيغمبر كه مىفرمايد : شرك از صداى مورچه بر روى سنگ سياه در شب ظلمانى مخفىتر است ، سؤال كردند . فرمود : مؤمنين بتها را نكوهش مىكردند . مشركين هم واكنش نشان داده ، معبود مؤمنين را نكوهش مىكردند .\r\nخداوند آنها را از اين كار منع كرد ، تا كفار خداى مومنين را نكوهش نكنند ، زيرا مؤمنين با اين كار خود بطور ناخودآگاه گرفتار شرك مىشدند .\r\n كَذلِكَ زَيَّنَّا لِكُلِّ أُمَّةٍ عَمَلَهُمْ  : دربارهء تفسير اين جمله اقوالى است : 1 - حسن و جبائى گويند : يعنى همانطورى كه شما را با زبان خوش بسوى خدا دعوت و از نكوهش خدايان شما خوددارى مىكنيم و مؤمنين را از كارى كه باعث تنفر شما شود ، منع كرده‌ايم نسبت بگذشتگان نيز همين كار را كرديم . پس منظور اين است كه كارهايى كه اين امت بايد انجام دهد ، بايد آراسته و پسنديده باشد . بديهى است كه مىتوان كارى را كه كسى بايد انجام دهد ، كار او ناميد . چنان كه پدرى به پسر خود مىگويد : كار تو اين است . يعنى : اين كارى است كه تو بايد انجام دهى .\r\n2 - يعنى : براى هر قومى عملش را در نظرش آراسته‌ايم ، زيرا مطابق ميل و طبيعت آنهاست . لكن در عين حال حق را به آنها شناسانده‌ايم تا آن را انجام دهند و از باطل بپرهيزند .\r\n3 - يعنى : ثواب عمل را براى آنها بيان كرده و بدينوسيله خود عمل را در نظرشان\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nآراسته‌ايم . چنان كه مىفرمايد :  « وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ »  ( حجرات 7 ) يعنى ايمان را به وسيلهء ذكر ثواب و مدح مؤمن ، محبوب شما ساخته و آن را در دلهاى شما آراسته و كفر را بوسيلهء ذكر كيفر آن و مذمت كافر در نظر شما ناپسند جلوه داده است . مقصود اين نيست كه خداوند عمل كافران را در نظرشان آرايش داده است ، زيرا اين كار با دعوت آنها بنيكى ناسازگار است . خداوند هرگز كسى را به معصيت نمىخواند . بلكه مردم را از معصيت نهى مىكند و معصيت را مورد نكوهش قرار مىدهد . چنان كه مىفرمايد :  « فَزَيَّنَ لَهُمُ الشَّيْطانُ أَعْمالَهُمْ »  ( نحل 63 : شيطان كارهايشان را براى آنها آرايش مىدهد ) بدون خلاف ، آنچه شيطان در نظر مردم آرايش مىدهد ) كفر و معصيت است . از اينجا استفاده مىشود كه در آيهء شريفه ، منظور زينت دادن كارهاى نيك است .\r\n ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ  : سرانجام بازگشت آنها بسوى خداست و خدا آنها را از نيكى و بدى كارهايشان آگاه خواهد كرد .\r\nخداوند در اين آيه ، مؤمنين را از نكوهش بتها نهى كرد تا آنها هم ذات بيچون پروردگار عالم را مورد نكوهش قرار ندهند . هر گاه كارى كه سبب نكوهش خدا شود مطلوب خدا نيست ، بطريق اولى نكوهش خويش را نمىپسندد و مطلوبش نيست و هر گاه نكوهش بتها را كه سبب زيادى كفر كافران مىشود ، مطلوب خدا نيست ، خود كفر بطريق اولى مطلوب او نيست . اينها دلايلى است بر ردّ عقيدهء جبريان .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\n[ سوره الأنعام ( 6 ) : آيات 109 تا 111 
  ]\r\nوَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها قُلْ إِنَّمَا الْآياتُ عِنْدَ اللَّهِ وَ ما يُشْعِرُكُمْ أَنَّها إِذا جاءَتْ لا يُؤْمِنُونَ ( 109 ) وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ وَ نَذَرُهُمْ فِي طُغْيانِهِمْ يَعْمَهُونَ ( 110 ) وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلاً ما كانُوا لِيُؤْمِنُوا إِلاَّ أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ ( 111 )\r\n« 1 » « 2 »\r\n\r\nترجمه\r\nبه خداوند سوگندهاى مؤكد خورده‌اند كه اگر معجزه‌اى سوى آنها بيايد ، به آن ايمان خواهند آورد . بگو معجزه‌ها فقط پيش خدا هستند . شما چه مىدانيد كه هر گاه معجزه‌اى بيايد ، ايمان نمىآورند ؟ دلها و ديده‌هاى ايشان را ديگرگون مىكنيم . چنان كه نخستين بار ايمان نياوردند و در طغيانشان آنها را وا مىگذاريم تا سرگردان بمانند .\r\nاگر فرشتگان را بسوى آنها مىفرستاديم و مردگان را با آنها به تكلم واميداشتيم و هر چيزى را دسته دسته بر آنها محشور مىكرديم ، ايمان نمىآوردند ، مگر اينكه خدا بخواهد . لكن بيشتر آنها نميدانند .\r\n\r\n\r\n","description":"","footnote":"\r\n( 1 ) - سورهء انعام آيهء 109 و 110 جزء 7 سورهء 6\r\n( 2 ) - سوره انعام آيهء 111 جزء 8 سوره 6\r\n","page_name":" 224 ","page_number":224},
  {"content":"\r\n\r\n\r\nبيان آيه 109 - 110\r\n\r\nقرائت\r\nانها : ابن كثير و بصريان و ابو بكر از عاصم و نصير از كسايى و خلف به كسر همزه و ديگران بفتح همزه قرائت كرده‌اند .\r\nابو على گويد : « ما » كلمه استفهام و فاعل « يشعر » ضميرى است كه به « ما » برميگردد . كسانى كه « انها » را به كسر خوانده‌اند بنا بر استيناف است و كسانى كه بفتح خوانده‌اند بنا بر اين است كه « يشعركم » به معناى « يدريكم » باشد كه هم به حرف جر متعدى مىشود و هم بدون جر . در صورت دوم « انها » محلا منصوب و در صورت اول يا محلا مجرور يا منصوب است . در هر صورت ، طبق اين قرائت ، آيه را دو جور مىتوان معنى كرد : 1 - « ان » به معناى « لعل » است . چنان كه شاعر گويد :\r\n أ عاذل ما يدريك ان منيتى * الى ساعة فى اليوم او فى صحى الغد \r\nيعنى : آيا آنچه كه ترا فهمانيده است ، سرزنش كنم ؟ شايد مرگ من همين امروز فرا رسد يا بامداد فردا .\r\nبنا بر اين ، يعنى چه چيز شما را مىفهماند ؟ شايد وقتى بيايد ايمان نياورند .\r\nچنان كه مىبينيم در قرآن كريم « لعل » بعد از علم آمده است . مثل :  « وَ ما يُدْرِيكَ لَعَلَّهُ يَزَّكَّى »  ( عبس 3 ) 2 - اينكه « لا » زايد باشد . يعنى : چه شما را مىفهماند كه وقتى بيايد ، ايمان مىآورند ؟ در شعر زير ممكن است « لا » را زايد و غير زايد دانست\r\n ابى جوده لا البخل و استعجلت به * نعم من فتى لا يمنع الجوع قاتله \r\nيعنى : او جوانمردى است كه از بخل امتناع مىكند و بيدرنگ پاسخ مثبت مىدهد و قاتل خود را محروم نميكند . در اين شعر اگر « البخل » را نصب بخوانيم\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n« لا » زايده و اگر به جر بخوانيم غير زايده است .\r\nلا يؤمنون : ابن عامر و حمزه بتاء و ديگران به ياء خوانده‌اند . قرائت اول بنا بر انصراف از غيبت به خطاب است .\r\n\r\nلغت\r\nجهد : بفتح جيم مشقت و بقولى مبالغه و بضم جيم ، طاقت . اين كلمه مفعول مطلق است ، زيرا ايمان جمع « يمين » يعنى قسم است و قسم مصدر است و چيزى كه بمصدر اضافه شود ، مصدر است .\r\n\r\nشان نزول\r\nقريش به پيامبر گفتند : تو مىگويى : موسى را عصايى بود كه به سنگ مىزد و دوازده چشمه از آن آشكار مىشد . تو مىگويى : عيسى مردگان را زنده ميكرد .\r\nتو مىگويى : قوم ثمود را شترى بود . تو هم معجزه‌اى نظير آنها بياور ، تا ترا تصديق كنيم .\r\nدر پاسخ فرمود : چه ميخواهيد براى شما بياورم ؟ گفتند : كوه صفا را طلا كن و بعضى از مردگان ما را به دنيا برگردان تا از آنها سؤال كنيم كه تو بر حقى يا بر باطل ؟\r\nفرشتگان را بما نشان ده تا برسالت تو گواهى دهند . يا اينكه خدا و فرشتگان را دسته دسته نزد ما بياور .\r\nپيامبر خدا فرمود : اگر بعضى از اين كارها را انجام دهم ، مرا تصديق خواهيد كرد ؟ گفتند : آرى ، به خدا همهء ما از تو پيروى خواهيم كرد .\r\nمسلمانان از پيامبر درخواست كردند كه اين آيات را نازل كند تا آنها ايمان بياورند . پيامبر بپاى خاست و دعا كرد كه خداوند كوه صفا را طلا كند .\r\nجبرئيل نازل شده ، عرض كرد : اگر بخواهى صفا را طلا مىكنم . لكن اگر ايمان نياوردند ، آنها را عذاب ميكنم . و اگر بخواهى آنها را به حال خود گذارم ، تا هر كس كه اهل توبه است ، توبه كند . پيامبر پيشنهاد دوم را پذيرفت و خداوند اين آيه را نازل كرد . اين مطلب از كلبى و محمد بن كعب قرظى است .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nمقصود\r\nاكنون خداوند حال كفارى كه آيات را درخواست ميكردند ، بيان كرده ، مىفرمايد :\r\n وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها  : آنها از روى جد و جهد ، سوگند ياد كردند كه اگر يكى از آيات و معجزاتى كه درخواست كرده‌اند ، نازل شود ، ايمان خواهند آورد و بوعدهء خود وفا خواهند كرد .\r\n قُلْ إِنَّمَا الْآياتُ عِنْدَ اللَّهِ  : به آنها بگو : آيات و معجزات بدست خدا هستند .\r\nاو قادر است كه اگر بصلاح شما باشد ، آنها را نازل كند .\r\n وَ ما يُشْعِرُكُمْ أَنَّها إِذا جاءَتْ لا يُؤْمِنُونَ  : مجاهد و ابن زيد گويند : خطاب به مشركين است . فراء و ديگران گويند : خطاب به مؤمنين است ، زيرا گمان ميكردند كه اگر معجزه‌اى انجام گيرد ، ايمان خواهند آورد ، از اينرو فرمود : شما چه ميدانيد كه اگر معجزات نازل شوند ، آنها ايمان خواهند آورد ؟\r\n وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ  : در اينجا خداوند اعلام مىكند كه به كيفر كردارشان دلها و ديدگان آنها را قلب مىكند . در اينكه چگونه قلب مىكند ، دو قول است : 1 - منظور اين است كه در جهنم بر شعلهء آتش و حرارت سنگريزه‌ها دلها و ديدگان آنها را قلب مىكنند و همانطورى كه در دنيا ايمان نياوردند در آنجا هم ايمان نمىآورند . اين قول از جبائى است . وى گويد : در اينجا خداوند بين صفت دنيا و آخرت ايشان جمع كرده است . چنان كه مىفرمايد :  « وُجُوهٌ يَوْمَئِذٍ خاشِعَةٌ »  يعنى صورتها در آخرت ترسانند  « عامِلَةٌ ناصِبَةٌ »  ( غاشيه 2 و 3 ) يعنى در دنيا عمل كرده و رنج برده‌اند .\r\n2 - مقصود اين است كه دلها و ديدگان آنها را با حيرتى كه موجب اندوه و پريشانى آنها مىشود ، قلب مىكنيم . طبق اين قول جملهء  « كَما لَمْ يُؤْمِنُوا بِهِ أَوَّلَ مَرَّةٍ »  گفته‌اند : متصل به سابق است . يعنى : آنها به خدا سوگند خوردند كه به آيات ايمان مىآورند . خداوند متعال دلها و ديده‌هاى آنها را قلب كرد و دانست كه در اين دلها و\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nديده‌ها غير از آن چيزى است كه آنها ادعا مىكنند . وقتى مىگويند : فلان كس اين مساله يا اين امر را قلب كرد ، يعنى حقيقت آن را واقف بود ولى آن را وارونه كرد .\r\nشما چه مىدانيد كه اگر اين معجزات نازل شود ، ايمان خواهند آورد ؟ همانطورى كه بار اول نيز به آياتى كه خدا نازل كرده بود ، گذشتگان ايمان نياوردند . اين معنى از ابن عباس و مجاهد است .\r\nباز از ابن عباس روايت شده است كه : يعنى اگر يك بار ديگر هم آنها را به دنيا بازگردانيم ايمان نخواهند آورد .\r\nجبايى گويد : يعنى همانطورى كه در دنيا ايمان نياورده‌اند ، در آخرت هم آنها را كيفر مىدهيم . ضمير « به » يا به قرآن و معجزات برمىگردد يا به پيامبر .\r\n وَ نَذَرُهُمْ فِي طُغْيانِهِمْ يَعْمَهُونَ  : آنها را به حال خود مىگذاريم تا گرفتار سركشى خود باشند و در فرومايگى غوطه‌ور شوند و سرگردان بمانند .\r\nحسين بن على مغربى گويد :  « وَ نُقَلِّبُ أَفْئِدَتَهُمْ وَ أَبْصارَهُمْ »  در ميان دو جمله ، به صورت معترضه است . يعنى ما به اسرار دلها و خيانت چشمها آگاهيم . آنها را مىآزماييم و باطن آنها را بر خلاف ظاهرشان مىنگريم .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nبيان آيه 111\r\n\r\nقرائت\r\nقبلا : ابن كثير و ابو عمرو و يعقوب در اينجا به دو ضمه و در كهف بكسر قاف و فتح باء خوانده‌اند . ابو جعفر در اينجا بكسر قاف و در سورهء كهف بضم قاف خوانده است .\r\nنافع و ابن عامر در هر دو سوره بكسر قاف خوانده‌اند . كوفيان در هر دو سوره بضم قاف خوانده‌اند . به نظر ابو زيد هر دو قرائت داراى يك معنى هستند . زيرا ممكن است جمع قبيل به معناى كفيل يا صنف و ممكن است به معناى روبرو بودن باشد .\r\n\r\nلغت\r\nحشر : راندن جمعى بسويى\r\n\r\nمقصود\r\nدر اين آيه ، دربارهء سركشى و ستيزه‌گرى و كفر آنها مىفرمايد :\r\n وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلًا ما كانُوا لِيُؤْمِنُوا  : اگر فرشتگان را نازل كنيم كه آنها را به چشم بنگرند و برسالت پيامبر ما گواهى دهند و اگر مردگان را زنده كنيم تا به آنها دربارهء توحيد سخن گويند و برسالت جناب محمد ص گواهى دهند و اگر هر آيه‌اى يا هر چه كه ميخواهند نزد آنها جمع كنيم و روبروى آنها قرار دهيم ، باز هم ايمان نخواهند آورد . اين معنى از ابن عباس و قتاده است . مقصود اين است كه آنها بر اثر شدت عناد و ترك فرمانبرى و اعتقاد به حق ، كارشان بمرحله‌اى رسيده است كه حتى دربارهء مشاهدات خود - كه قابل ترديد نيستند شك مىكنند . چنان كه مىفرمايد :  « وَ إِنْ يَرَوْا كِسْفاً مِنَ السَّماءِ ساقِطاً يَقُولُوا سَحابٌ مَرْكُومٌ »  ( طور 44 ) يعنى اگر قطعه‌هايى از آسمان را در حال سقوط بنگرند ، گويند :\r\nابرى متراكم است ! مجاهد گويد : « قبل » يعنى دسته دسته . اين معنى در صورتى است\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nكه « قبيل » به معناى صنف و دسته باشد . اين اعجاز ، كه همه چيز را در يك جا جمع كند و دسته دسته در برابر آنها قرار دهد ، از اينرو شگفت انگيز است كه در عرف ، معمول نيست كه همهء چيزها يك جا جمع شوند . فراء گويد : « قبل » يعنى كفيل‌ها . اما اين معنى بعيد است . زيرا آنها هر گاه به نازل شدن فرشتگان و تكلم مردگان ايمان نياورند ، به كفالت آنها نيز ايمان نخواهند آورد . مگر اينكه منظور حشر همهء موجودات باشد .\r\nبديهى است كه در ميان موجودات ، برخى هم نطق نمىكنند و اگر موجود غير ناطق ، بكفالت خود نطق كند ، خارق عادت است .\r\n إِلَّا أَنْ يَشاءَ اللَّهُ  : حسن گويد : يعنى در يك صورت آنها ايمان مىآورند و آن در صورتى است كه خداوند آنها را اجبار كند . از اهل بيت ع نيز همين معنى روايت شده است . مقصود اين است كه آنها هرگز به اختيار خود ايمان نمىآورند . مگر اينكه آنها را اجبار كنند .\r\n وَ لكِنَّ أَكْثَرَهُمْ يَجْهَلُونَ  : ولى بيشتر آنها نميدانند كه خداوند بر اين كار قادر است . برخى گويند : يعنى آنها نميدانند كه اگر هر گونه معجزه‌اى آورده شود ، ايمان نخواهند آورد . برخى گويند : يعنى آنها بمصلحت خود جاهلند و چيزى ميخواهند كه فايده‌اى ندارد .\r\n\r\nدلالت آيه\r\n1 - از اين آيه برمىآيد كه اگر خداوند ميدانست كه در فرستادن آيات و معجزات ، تنبهى براى آنهاست و ايمان مىآورند ، معجزات و آيات خود را نازل ميكرد ، زيرا حكمت او چنين كارى را واجب مىكرد . اين مطلب از اينجا بدست مىآيد كه خداوند بيان مىفرمايد كه علت نفرستادن آيات و معجزات اين بود كه عالم به ايمان نياوردن آنها بوده است .\r\n2 - همچنين از اين آيه برمىآيد كه ارادهء خداوند ، حادث است نه قديم . زيرا از استثناى  « إِلَّا أَنْ يَشاءَ اللَّهُ »  اين مطلب استفاده مىشود . اگر ارادهء خداوند قديم بود ، اين استثنا در اينجا موردى نداشت و صحيح نبود . چنان كه اگر مىگفت : آنها ايمان\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nنمىآوردند ، مگر اينكه خدا بداند يا مگر اينكه خدا قادر باشد ، صحيح نبود ، زيرا علم و قدرت قديم هستند و معنى ندارد كه بگوييم خداوند حالا يا بعد عالم يا قادر بشود .\r\nپرسش با توجه به اينكه خداوند ايمان آنها را نخواسته و اراده نكرده است ، چرا نگفت :\r\nآنها ايمان نياوردند ، زيرا وقتى خدا نخواهد ، ايمان آوردن آنها تحقق پيدا نمىكند ؟\r\nپاسخ در اين صورت ، ايمان آنها موقوف برخواست خداوند بود و ارزشى نداشت و فرستادن و نفرستادن آيات مساوى بود و بطور كلى براى آيات و معجزات ، در ايمان آنها اثرى و نقشى نبود .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\n[ سوره الأنعام ( 6 ) : آيات 112 تا 113 
  ]\r\nوَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ ( 112 ) وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ ( 113 )\r\n« 1 »\r\n\r\nترجمه\r\nهمچنين براى هر پيامبرى شيطانهاى انسانى و جنى را دشمن قرار داده‌ايم كه به يكديگر سخنان آراسته و فريبنده القاء مىكنند تا مردم را فريب دهند . اگر خدا مىخواست ، آنها چنين كارى نميكردند . آنها را با نسبت‌هاى ناروايى كه مىدهند ، واگذار . و براى اينكه دلهاى مردمى كه به آخرت ايمان ندارند ، به آنها گوش دهند و بپسندند و آنچه ميخواهند بكنند .\r\n\r\n\r\n","description":"","footnote":"\r\n( 1 ) - آيهء 112 و 113 سورهء انعام جزء 8 سوره 6\r\n","page_name":" 232 ","page_number":232},
  {"content":"\r\n\r\n\r\nبيان آيه 112 - 113\r\n\r\nقرائت\r\nدر قرائت غير مشهور « و لتصغى » ، « و ليرضوه » « و ليقترفوا » به سكون لام و در قرائت مشهور بكسر لام قرائت شده است . علماى ادب گويند : ساكن كردن اين لام - كه لام جر است - كم است . آنچه ساكن كردن آن شايع است ، لام امر است . مثل :\r\n « ثُمَّ لْيَقْضُوا تَفَثَهُمْ وَ لْيُوفُوا نُذُورَهُمْ وَ لْيَطَّوَّفُوا بِالْبَيْتِ الْعَتِيقِ »  ( حج 29 )\r\n\r\nلغت\r\nزخرف : تزيين شده . در حديث است كه\r\n« انه لم يدخل الكعبة حتى امر بالزخرف فنحى »\r\nيعنى پيامبر خدا داخل كعبه نشد ، تا دستور داد ، نقش‌ها و تصويراتى كه كعبه را به آنها زينت داده بودند ، از آن دور ساختند . برخى گفته‌اند :\r\nمقصود از « زخرف » طلاست .\r\nغرور : چيزى كه ظاهر آن خوش آيند و باطن آن ناخوش آيند باشد . شيطان از اين جهت غرور است كه انسان را بظواهر فريبنده سرگرم و او را از عاقبت بد غافل مىكند . بيع غرر ، معامله است كه مورد اطمينان نباشد .\r\nتصغى : گوش دهد . مصدر آن « صغو » يعنى گوش دادن . « اصغاء » نيز به همين معنى است : شاعر گويد :\r\n ترى السفيه به عن كل محكمة * زيغ و فيه الى التشبيه اصغاء \r\nيعنى : مىبينى كه آدم سفيه ، از آيات محكم منحرف و بآيات متشابه گوش مىكند . در حديث است كه :\r\n« كان رسول اللَّه يصغى الاناء للهر »\r\nيعنى پيامبر خدا ظرف را براى گربه كج مىكرد كه آب بنوشد . بنا بر اين اصل اين كلمه به معناى مايل ساختن است كه گوش را هم به طرف سخن مايل ميكنند .\r\nاقتراف : گناه كردن .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nاعراب\r\nعدوا : مفعول و به معناى اعداد و شياطين بدل آن . يا اينكه در اصل خبر بوده و حالا مفعول دوم و شياطين مفعول اول است .\r\nغرورا : مفعول مطلق . زيرا سخن آراسته و شيوا گفتن ، فريفتن و غرور است .\r\nبرخى گفته‌اند مفعول له و برخى گفته‌اند بدل است .\r\n\r\nمقصود\r\nاكنون خداوند دربارهء سرگذشت انبياى گذشته و رفتارى كه دشمنان با آنها داشته‌اند ، به منظور تسليت پيامبر مىفرمايد :  وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ  : همانطورى كه شيطانهاى انسانى و جنى با تو دشمنى ميكنند ، براى پيامبران پيش از تو و امتهايشان نيز دشمنانى قرار داديم . دربارهء معناى قرار دادن دشمن چند وجه است :\r\n1 - همانطورى ترا مامور كرده‌ايم كه با قوم مشرك خويش دشمنى كنى ، پيامبران گذشته را نيز مامور كرده بوديم كه با دشمنان انسانى و جنى خود دشمنى كنند . بديهى است كه هر گاه خداوند پيامبر خود را بدشمنى با مردمى مامور كند ، در حقيقت ، آنها را دشمن وى كرده است . مثلا فرمانده لشكر بيكى از قهرمانان سپاه خود ميگويد :\r\nفلان كس را در مبارزه ، همدوش تو ساخته‌ام . يعنى دستور داده‌ام كه با او مبارزه كنى .\r\nبنا بر اين وى را همدوش اين قهرمان قرار داده است .\r\n2 - يعنى : حكم كرده و خبر داده‌ايم كه آنها دشمن هستند . تا با آنها معاملهء دشمنى كنيد . از آنها احتياط كنيد و شرشان را از خود دور سازيد - مثل اينكه گفته شود : قاضى فلانى را عادل و فلانى را فاسق گردانيد . يعنى : حكم كرد و خبر داد كه اولى عادل و دومى فاسق است .\r\n3 - مقصود اين است كه آنها را به حال خود گذاشتيم تا اگر ميخواهند ، دشمنى كنند . دشمنى آنها با پيامبران از روى اجبار ما نبود ، زيرا اجبار با تكليف ناسازگار است .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n4 - خداوند بسوى آنها پيامبران را فرستاد و آنها را امر كرد كه بدعوت ايمان و اسلام پردازند و از پرستش بتها نهى كنند . اينها سبب تحريك و دشمنى مردم شد .\r\nبنا بر اين منشأ اصلى پيدايش عداوت آنها خداوند است كه پيامبران را فرستاده . اما خداوند سبب بعيد است نه سبب قريب . نظير اين مطلب ، از زبان نوح آمده است كه :\r\n « فَلَمْ يَزِدْهُمْ دُعائِي إِلَّا فِراراً »  ( نوح 6 : دعوت من جز بر فرار آنها نيفزود . ) حسن و قتاده و مجاهد گويند : منظور از « شياطين جن و انس » كافران اين دو فرقه است . سدّى و عكرمه گويند : شيطانهاى انسانى كسانى بودند كه مردم را گمراه ميكردند و شيطانهاى جنى از نسل ابليس هستند .\r\nدر تفسير كلبى از ابن عباس نقل شده است كه : ابليس لشكر خود را به دو دسته تقسيم كرده است . دسته‌اى را بسوى انسانها و دسته‌اى را بسوى جنيان فرستاده است .\r\nاين شيطانها - كه مامور انسانها و جنيان هستند - دشمنان پيامبران و مؤمنين هستند .\r\nهر گاه يكديگر را ملاقات مىكنند ، مىگويند : من فلان كس را اينطور گمراه كردم ، تو هم فلان كس را همين طور گمراه كن و بدينترتيب از يكديگر براى گمراه كردن انسانها و جنيان الهام مىگيرند . از امام باقر ع روايت شده است كه : شيطانها يكديگر را ملاقات مىكنند و راه گمراه كردن خلق را به يكديگر نشان مىدهند و از يكديگر مىآموزند .\r\n يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً  : آنها در باطن سخنان آراسته و گمراه كننده‌اى كه ظاهرى دلفريب و باطنى تو خالى دارند ، به يكديگر القاء مىكنند و بوسيلهء آنها مردم را مىفريبند .\r\n وَ لَوْ شاءَ رَبُّكَ ما فَعَلُوهُ  : اگر خداوند خواسته بود جلو آنها را بگيرد و آنها را اجباراً منع كند ، قدرت داشت و آنها را منع ميكرد . لكن آنها را بر ترك آن مجبور نكرد تا تكليف باقى بماند و افراد مكلف در معرض امتحان قرار گيرند . برخى گويند :\r\nمنظور اين است كه اگر خدا ميخواست ، بوسيلهء فرستادن عذاب يا معجزه‌اى آنها را خاضع و زبون ميكرد و از گمراه كردن مردم باز مىداشت .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n فَذَرْهُمْ وَ ما يَفْتَرُونَ  : آنها را واگذار تا هم چنان نسبت دروغ بدهند . سرانجام آنها را كيفر خواهيم داد . مقصود اين است كه پيامبرى براى جلوگيرى آنها متوسل به زور و تهديد نشود . چنان كه مىفرمايد :  « اعْمَلُوا ما شِئْتُمْ »  ( فصلت 40 : هر چه ميخواهيد بكنيد ) اين امر نه براى استحباب است ، نه براى وجوب . بلكه براى تهديد است .\r\n وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ  : آنها سخنان فريبنده را به يكديگر القا مىكنند ، براى اينكه دلهاى مردمى كه به آخرت ايمان ندارند به آن مايل شوند .\r\n وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ  : و براى اينكه آنها اين سخنان را بپسندند و گناهانى را كه در راه دشمنى پيامبر و مؤمنين كسب مىكنند ، متحمل شوند .\r\nاين معنى از ابن عباس و سدّى است . « 1 »\r\n\r\n\r\n","description":"","footnote":"\r\n( 1 ) - دربارهء  « لِتَصْغى إِلَيْهِ  . . .  مُقْتَرِفُونَ »  مؤلف بزرگوار يك بحث ادبى دارد كه ما براى رعايت حال عده‌اى از خوانندگان در پاورقى متعرض مىشويم .\r\nلام « لتصغى » متعلق است به « يوحى » نه « جعلنا » زيرا خداوند چنين چيزى را نمىپسندد . مگر اينكه اين لام ، لام عاقبت باشد . لكن معلوم نيست كه هر كس شياطين بخواهند ، به سخنشان گوش كند . همچنين در لام‌هاى  « لِيَرْضَوْهُ وَ لِيَقْتَرِفُوا »  هم صحيح نيست لام عاقبت باشد . مقصود از گوش دادن دلها ، گوش دادن صاحبان دلهاست . لكن از آنجا كه اعتقاد و شهوت كار دل است ، گوش دادن را بدل نسبت داده است .\r\nابو على جبائى اين لام‌ها را لام امر گرفته است و مىگويد : منظور از امر تهديد است . لكن اگر لام امر بود بايد « لتصغى » را جزم بدهد و نداده است .\r\nبلخى گويد : لام « لتصغى » براى عاقبت و لام‌هاى بعد براى امر و تهديد است . لكن صحيح همان است كه ما گفتيم .\r\n","page_name":" 236 ","page_number":236},
  {"content":"\r\n\r\n\r\n[ سوره الأنعام ( 6 ) : آيات 114 تا 115 
  ]\r\nأَ فَغَيْرَ اللَّهِ أَبْتَغِي حَكَماً وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلاً وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ فَلا تَكُونَنَّ مِنَ الْمُمْتَرِينَ ( 114 ) وَ تَمَّتْ كَلِمَةُ رَبِّكَ صِدْقاً وَ عَدْلاً لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ ( 115 )\r\n« 1 »\r\n\r\nترجمه\r\nآيا جز خدا را براى حكم ، بجويم ؟ ! اوست كه كتاب را بتفصيل بسوى شما فرستاده و آنها كه كتاب را بر آنها نازل كرده‌ايم ، دانند كه قرآن به حق از جانب پروردگارت نازل شده است . بنا بر اين از شك كنندگان مباش .\r\nسخن پروردگارت براستى و عدالت تمام شد و براى كلمات او تغيير دهنده‌اى نيست . او شنوا و داناست .\r\n\r\n\r\n","description":"","footnote":"\r\n( 1 ) - آيه 114 و 115 سوره انعام جزء 8 سوره 6\r\n","page_name":" 237 ","page_number":237},
  {"content":"\r\n\r\n\r\nبيان آيه 114\r\n\r\nقرائت\r\nمنزل : ابن عامر و حفص اين كلمه را بتشديد و ديگران بدون تشديد خوانده‌اند .\r\nباب افعال و تفعيل اين ماده در قرآن آمده و بنا بر اين هر دو صحيح است .\r\n\r\nمقصود\r\nاكنون خداوند پيامبر خود را امر مىكند كه به اين كفار چنين بگويد :\r\n أَ فَغَيْرَ اللَّهِ أَبْتَغِي حَكَماً  : آيا حاكمى جز خدا بجويم ؟ حكم و حاكم يكى است .\r\nلكن حكم ستاينده‌تر است ، زيرا حكم يعنى كسى كه سزاوار است حكم را نزد او ببرند و او بناحق حكم نمىكند . لكن حاكم ممكن است بنا حق حكم كند . مقصود اين است كه : آيا سزاوار است كه كسى از حكم خدا اعراض كند يا حكم ديگرى را در رديف حكم خدا قرار دهد ؟ !  وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلًا  : خدا كسى است كه قرآن را بسوى شما فرستاد و همهء نيازمنديهاى شما را بتفصيل در آن بيان داشت . يا اينكه يعنى : ميان راست و دروغ در آن جدا كرد . حسن گويد : يعنى حلال را از حرام و كفر را از ايمان جدا گردانيد . تفصيل يعنى آشكار ساختن معنى بطورى كه از اشتباه و آميختگى و اجمال دور باشد و الفاظ از بيان مقصود نارسا نباشد .\r\n وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ  : مؤمنين اهل كتاب يعنى پيروان تورات و انجيل ميدانند كه قرآن با بيان حق از جانب پروردگارت نازل شده و تمام مطالب آن صحيح و بجاست . ترغيب و تهديد و داستانها و ضرب المثلهاى قرآن همه درست و اساسى و بجا هستند . برخى گويند : منظور از « بالحق » اين است كه آنها بوسيلهء برهانى كه قبلا در اختيار آنها قرار گرفته است ، پى برده‌اند كه قرآن\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nكتاب خداست . گفتيم منظور از آنان كه كتاب بر آنها نازل شده ، اهل كتاب است . لكن برخى گفته‌اند منظور از كتاب قرآن و منظور از آنها كه قرآن بر آنها نازل شده ، بزرگان اصحاب و جنگاوران بدر است .\r\n فَلا تَكُونَنَّ مِنَ الْمُمْتَرِينَ  : اين خطاب به پيامبر و مقصود امت است . برخى گويند : خطاب به مخاطب است . يعنى : تو اى پيامبر يا تو اى شنونده ، از شك كنندگان مباش . برخى گويند : اين خطاب ، تنها متوجه پيامبر و منظور اين است كه بر يقين و آرامش قلبى او افزوده شود . چنان كه مىفرمايد :  « فَلا يَكُنْ فِي صَدْرِكَ حَرَجٌ مِنْهُ »  ( اعراف 7 : بايد در سينهء تو از آن تنگى نباشد ) . اين قول از ابو مسلم است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nبيان آيه 115\r\n\r\nقرائت\r\nعراقيان بجز ابو عمرو « كلمة ربك » و ديگران « كلمات ربك » خوانده‌اند .\r\nقرائت اول براى اين كه مقصود از « كلمه » كثرت است و از جمع بستن آن بىنيازيم .\r\nمىگويند : زهير در كلمهء خود - يعنى در قصيدهء خود - چنين گفت . وجه قرائت دوم هم روشن است ، زيرا در معنى جمع است .\r\n\r\nلغت\r\nتبديل : گذاشتن چيزى بجاى چيزى .\r\nصدق : خبرى است كه مطابق واقع باشد .\r\nعدل : ضد ستم . برخى گويند : كارهاى خدا همه عدل است . برخى گويند :\r\nكارهايى كه با بندگان مىكند ، عدل است .\r\n\r\nاعراب\r\n صِدْقاً وَ عَدْلًا  : تميز . برخى گويند : حال به تقدير « صادقة و عادلة » .\r\n\r\nمقصود\r\nاكنون خداوند ببيان صفت كتابى كه نازل كرده است ، پرداخته ، مىفرمايد :\r\n وَ تَمَّتْ كَلِمَةُ رَبِّكَ  : قتاده و ديگران گويند : يعنى قرآن مجيد بطورى كامل است كه كسى نمىتواند چيزى بر آن بيفزايد يا از آن كم كند . برخى گفته‌اند : يعنى قرآن تدريجاً نازل شده تا بمقتضاى حكمت ، كامل شده است . ابو مسلم گويد : كلمه ، يعنى دين خدا . چنان كه مىفرمايد :  « وَ كَلِمَةُ اللَّهِ هِيَ الْعُلْيا »  ( توبه 40 : دين خدا برتر است ) برخى گويند : منظور از كلمه ، حجت خداست بر مردم .\r\n صِدْقاً وَ عَدْلًا  : آنچه در قرآن آمده ، راست و عادلانه است . اخبار آن عارى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاز كذب و امر و نهى و حكم و اباحه و منع آن عارى از جور است .\r\n لا مُبَدِّلَ لِكَلِماتِهِ  : قتاده گويد : يعنى كسى نمىتواند احكام خدا را تغيير دهد ، زيرا اگر چه گاهى الفاظ را تغيير داده‌اند و مثل اهل كتاب تورات و انجيل را تحريف كرده‌اند ، اما اينها قابل توجه نيست و حكم خدا تغيير نكرده است . وى گويد : گاهى كلمه به معناى حكم ميآيد . مثل :  « وَ كَذلِكَ حَقَّتْ كَلِمَةُ رَبِّكَ »  ( يونس 33 : ) يعنى حكم خدا يا كيفر خدا محقق شد . پيامبر اكرم درباره زنان فرمود : « آنها مزرعه هايى هستند كه به كلمهء خدا - يعنى حكم خدا - حلالشان كرده‌ايد . » برخى گويند : مقصود اين است كه قرآن از كم و زياد شدن محفوظ است . بنا بر اين تغييرى در آن راه نمىيابد ، زيرا خداوند در آيه  ( « إِنَّا لَهُ لَحافِظُونَ »  ( حجر 9 ) ضامن شده است كه آن را حفظ كند . مقصود از كلمه ، احكام است ، چنان كه در  « وَ صَدَّقَتْ بِكَلِماتِ رَبِّها »  ( تحريم 12 ) مقصود احكام است ، زيرا احكام قابل نسخ و تبديلند .\r\n وَ هُوَ السَّمِيعُ الْعَلِيمُ  : خداوند گفتار شما را مىشنود و به باطن شما آگاه است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\n[ سوره الأنعام ( 6 ) : آيات 116 تا 117 
  ]\r\nوَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ يَتَّبِعُونَ إِلاَّ الظَّنَّ وَ إِنْ هُمْ إِلاَّ يَخْرُصُونَ ( 116 ) إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَ هُوَ أَعْلَمُ بِالْمُهْتَدِينَ ( 117 )\r\n« 1 »\r\n\r\nترجمه\r\nاگر از بيشتر كسانى كه در روى زمين هستند ، پيروى كنى ، ترا از دين خدا گمراه مىكنند . آنها جز پيرو گمان نيستند و جز دروغ نمىگويند . پروردگار تو به حال كسانى كه از دينش گمراه ميشوند و به حال هدايت يافتگان داناتر است .\r\n\r\n\r\n","description":"","footnote":"\r\n( 1 ) - سوره انعام آيهء 116 و 117 جزء 8 سوره 6\r\n","page_name":" 242 ","page_number":242},
  {"content":"\r\n\r\n\r\nبيان آيه 116 - 117\r\n\r\nلغت\r\nاكثر : فرق آن با اعظم اين است كه اعظم گاهى صفت واحد قرار مىگيرد ولى اكثر نه . خداوند را عظيم و اعظم گويند ولى اكثر نگويند .\r\nخرص : دروغ . اصل اين كلمه به معناى دريدن و پاره كردن است . شاعر گويد :\r\n ترى قصد المران فيهم كانه * تذرع خرصان بايدى الشواطب \r\nيعنى : نيزه شكسته‌ها را در ميان ايشان مىنگرى كه همچون برگ درختان خرماست كه زنان براى بافتن حصير پاره پاره كرده‌اند .\r\nاعلم : اين كلمه هر گاه با « من » استعمال نشود ، داراى دو معنى است : 1 - داناتر از هر چيزى . مثل « اللَّه اكبر » يعنى خدا بزرگتر از هر چيزى است . 2 - يعنى عليم و دانا . شاعر گويد :\r\n ان الذى سمك السماء بنى لنا * بيتاً دعائمه اعز و اطول \r\nيعنى : كسى كه آسمان را برافراشت ، براى ما خانه‌اى بنا كرده است كه پايه‌هاى آن محكم و طولانى است . در اينجا اعز و اطول يعنى : عزيز و طويل .\r\n\r\nاعراب\r\n مَنْ يَضِلُّ  : دربارهء محل « من » چند وجه است : 1 - منصوب است به حذف باء مثل  « أَعْلَمُ بِالْمُهْتَدِينَ »  2 - اين « من » براى استفهام و در محل رفع و مبتداست .\r\nمثل  « لِنَعْلَمَ أَيُّ الْحِزْبَيْنِ أَحْصى »  ( كهف 12 ) 3 - منصوب است به فعل مقدرى كه « اعلم » بر آن دلالت دارد . اما « من » مضاف اليه براى « اعلم » نيست ، زيرا « افعل » به بعضى از افراد خود اضافه مىشود و خداوند برتر از اين است كه يكى از گمراهان يا گمراه كنندگان باشد . برخى هم « اعلم » را به معناى « يعلم » دانسته‌اند . چنان كه\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nحاتم طائى گويد :\r\n فحالفت طيئ من دوننا حلفا * و اللَّه اعلم ما كنا لهم خذلا \r\nيعنى : قوم طى قسم خورده‌اند كه آنها را خوار نسازند و خدا مىداند .\r\nاين قول صحيح نيست ، زيرا با  « أَعْلَمُ بِالْمُهْتَدِينَ »  سازگار نيست .\r\n\r\nمقصود\r\nقبلا دربارهء قرآن سخن گفت . اكنون مىگويد : اگر كسى تابع قرآن نباشد ، گمراه است و گمراه مىكند . مىفرمايد :\r\n وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ  : اين خطاب به پيامبر اما مقصود ديگران است ، برخى گفته‌اند : مقصود پيامبر و ديگران است . طاعت به معناى فرمانبردارى و اطاعت از اراده و خواست مطاع است . فرق ميان اطاعت و اجابت اين است كه در اطاعت ، مطيع رتبه‌اش پايين‌تر از مطاع است او در اجابت لازم نيست كه چنين باشد . مقصود از  « أَكْثَرَ مَنْ فِي الْأَرْضِ »  كفار و گمراهان است . بيشتر مردم روى زمين را كافران و گمراهان و كمتر آنها را اهل دين و ايمان تشكيل مىدهند .\r\nخداوند متعال به پيامبر خود مىفرمايد : اگر بيشتر مردم روى زمين را اطاعت كنى ، ترا از دين خدا گمراه مىكنند .\r\nاز اين آيه برمىآيد كه در دين خدا و معرفت حق به كمى و زيادى جمعيت ، اعتبارى نيست ، زيرا ممكن است حق با اقليت باشد ، نه اكثريت ، بنا بر اين اعتبار به دليل است .\r\n إِنْ يَتَّبِعُونَ إِلَّا الظَّنَّ  : اين مردم مشرك در عقايد و دعوتهاى خود فقط تابع گمان هستند .\r\n وَ إِنْ هُمْ إِلَّا يَخْرُصُونَ  : آنها فقط دروغ مىگويند : برخى گويند : يعنى از روى دانش سخن نمىگويند ، بلكه از روى حدس و تخمين . ابن عباس گويد : آنان پيامبر و مؤمنين را به خوردن ميته ، دعوت مىكردند ، مىگفتند : چرا چيزى كه خودتان مىكشيد ، مىخوريد ، اما چيزى كه خدا مىكشد ، نمىخوريد ؟ ! اين بود گمراهى آنان .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ  : اين خطاب به پيامبر ، اما مقصود عموم امت است . يعنى : خداوند به حال گمراهان داناتر است .\r\nپرسش چگونه مىتوان گفت : خدا داناتر است ؟ اگر منظور اين است كه از كسانى كه مىدانند ، داناتر است ، صحيح نيست و اگر منظور اين است كه از كسانى كه نمىدانند ، داناتر است ، باز هم صحيح نيست .\r\nپاسخ مقصود اين است كه خداوند از كسانى كه ميدانند . داناتر است ، زيرا علم خداوند نسبت بهر چيزى از جهاتى است كه بر ديگران مخفى است ، او عالم بگذشته و حال و آيندهء اشياء تا روز قيامت است ، ولى ديگران چنين علمى ندارند : زيرا آنها همهء چيزها را نمىدانند . آنچه هم ميدانند نسبت بهمهء جهات نيست . اما آنها كه عالم نيستند ، صحيح نيست بگوييم : خدا از آنها عالم‌تر است . زيرا صفت تفضيل مقتضى اشتراك در وصف و زيادى براى صاحب صفت است و اين در مورد كسى كه عالم نيست ، جز به معناى مجازى صحيح نيست .\r\n وَ هُوَ أَعْلَمُ بِالْمُهْتَدِينَ  : خداوند به حال كسانى كه راه ضلال را مىپيمايند و هلاك ميشوند و به حال كسانى كه راه هدايت مىپيمايند و بپاداش مىرسند ، داناتر است .\r\nاز اينجا برمىآيد كه گمراهى و گمراه كردن ، كار انسان است و اين بر خلاف عقيدهء جبريان مىباشد . ديگر اينكه تقليد و پيروى از گمان و فريفته شدن به اكثريت جايز نيست . على ع بحارث همدانى فرمود :\r\n« يا حار الحق لا يعرف بالرجال اعرف الحق تعرف اهله »\r\nيعنى : اى حارث ، حق بمردان شناخته نميشود . حق را بشناس كه اهل حق را مىشناسى .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\n[ سوره الأنعام ( 6 ) : آيات 118 تا 120 
  ]\r\nفَكُلُوا مِمَّا ذُكِرَ اسْمُ اللَّهِ عَلَيْهِ إِنْ كُنْتُمْ بِآياتِهِ مُؤْمِنِينَ ( 118 ) وَ ما لَكُمْ أَلاَّ تَأْكُلُوا مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُمْ ما حَرَّمَ عَلَيْكُمْ إِلاَّ مَا اضْطُرِرْتُمْ إِلَيْهِ وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ ( 119 ) وَ ذَرُوا ظاهِرَ الْإِثْمِ وَ باطِنَهُ إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ ( 120 )\r\n« 1 »\r\n\r\nترجمه\r\nاگر به آيات خدا ايمان داريد ، از آنچه نام خدا بر آن ياد شده ، بخوريد .\r\nچرا از آنچه نام خدا بر آن برده شده است ، نمىخوريد در حالى كه آنچه بر شما حرام كرده ، براى شما بيان كرده است ؟ مگر اينكه اضطرار پيدا كنيد . بسيارى از مردم بدون علم ، مردم را بهواى نفسانى خود گمراه مىكنند ، خداوند به حال تجاوزكاران ، داناتر است . گناه آشكار و پنهان را ترك كنيد . آنان كه گناه پيشه ميكنند ، به زودى بكيفر كردارشان مىرسند .\r\n\r\n\r\n","description":"","footnote":"\r\n( 1 ) - آيه 118 و 119 و 120 سوره انعام جزء 8 سوره 6\r\n","page_name":" 246 ","page_number":246},
  {"content":"\r\n\r\n\r\nبيان آيه 118 - 119 - 120\r\n\r\nقرائت\r\nكوفيان بجز حفص « فصل » را به فتح و « حرم » را بضم خوانده‌اند . اهل مدينه و حفص و يعقوب و سهل هر دو را بفتح خوانده‌اند . ديگران هر دو را بضم خوانده‌اند .\r\nشايد قرائت ضم در « فصل » اين آيه است :  « هُوَ الَّذِي أَنْزَلَ إِلَيْكُمُ الْكِتابَ مُفَصَّلًا »  ( همين سوره 114 ) و شاهد ضم در « حرم » اين آيه است :  « حُرِّمَتْ عَلَيْكُمُ الْمَيْتَةُ وَ الدَّمُ . . . »  ( مائده 3 ) شاهد فتحهء آنها اين دو آيه است  « قَدْ فَصَّلْنَا الْآياتِ »  ( انعام 97 ) و  « أَتْلُ ما حَرَّمَ رَبُّكُمْ »  ( انعام 6 ) .\r\nليضلون : ابن كثير و ابو عمرو و يعقوب در اينجا و در سوره‌هاى يونس و ابراهيم و حج و لقمان و زمر بفتح ياء و كوفيان بضم ياء و ديگران در اينجا و در سورهء يونس بفتح ياء و در بقيه ، بضم ياء خوانده‌اند . كسانى كه بفتح ياء خوانده‌اند ، نظرشان اين است كه آنها خودشان بر اثر پيروى هواى نفس گمراهند و كسانى كه بضم ياء خوانده‌اند ، نظرشان اين است كه آنها از هدايت دور تر و در گمراهى آنان نيز سرايت مىكند .\r\nبديهى است كه هر گمراه كننده‌اى گمراه است . اما هر گمراهى ممكن است گمراه كننده نباشد .\r\n\r\nاعراب و لغت\r\n وَ ذَرُوا  : واو براى عطف است . از اين فعل فقط امر و مستقبل به كار مىرود ، زيرا نخواسته‌اند ابتداى بواو كنند . در مورد « عسى » فقط ماضى آن استعمال مىشود .\r\nظاهر : چيزى كه قابل درك باشد .\r\nباطن : چيزى كه دركش دشوار باشد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nكسب : كارى كه براى منفعت يا دفع ضرر انجام گيرد . كسب نسبت به انسان داده مىشود ، نه خدا ، زيرا نفع و ضرر بر خداوند محال است .\r\nاقتراف : اكتساب .\r\n\r\nمقصود\r\nبدنبال مطالب پيش مىفرمايد :\r\n فَكُلُوا مِمَّا ذُكِرَ اسْمُ اللَّهِ عَلَيْهِ  : در كيفيت ارتباط مطلب به سابق اختلاف است ، برخى گويند : از آنجا كه قبلا دربارهء هدايت يافتگان سخن گفت ، اكنون اضافه مىكند كه : قسمتى از هدايت هم اين است كه آنچه خدا حلال شمرده ، حلال و آنچه خدا حرام شمرده ، حرام بشماريد و آنچه كه نام خدا بر آن برده شده است ، بخوريد .\r\nبرخى گويند : مشركين به مسلمانان گفتند : شما آنچه كه خودتان مىكشيد ، ميخوريد و آنچه خدا كشته است ، نمىخوريد ! خداوند به آنها فرمود : دست از جهالت خود برداريد و از آنچه نام خدا بر آن ياد شده ، بخوريد و فعل امر در اينجا براى اباحه است .\r\nمقصود اين است كه در وقت سر بريدن نام خدا بر آن ياد شود . يعنى گوشت مردار و آنچه كه در وقت كشتن نام بت بر آن ياد شود ، نبايد خورد . مقصود از ذكر نام خدا گفتن « بسم اللَّه » و بقولى گفتن هر اسمى است كه مخصوص خدا باشد . در مورد كافى بودن « بسم اللَّه » اجماع است . اما در مورد اينكه اسم ديگر يا صفتى از صفات خدا ياد و گفته شود : « باسم الرحمن » يا « باسم القديم » يا « باسم القادر لنفسه » يا « باسم العالم لنفسه » يا . . . ظاهر اين است كه كفايت مىكند ، زيرا خداوند متعال مىفرمايد :  « قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى »  ( اسراء 110 : بگو : « اللَّه » يا « رحمان » را بخوانيد . هر كدام را بخوانيد ، براى خدا نامهاى نيكوست . )  إِنْ كُنْتُمْ بِآياتِهِ مُؤْمِنِينَ  : اگر خدا و پيامبرش را شناخته و براستى سخنش ايمان آورده‌ايد ، هر چه حلال كرده است بخوريد ، نه هر چه حرام كرده است .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nدلالت آيه\r\nاز اين آيه بر ميآيد كه بر حيوانى كه سر بريده مىشود ، بايد نام خدا برده شود و ذبيحه‌هاى كافران را نبايد خورد ، زيرا آنها نام خدا را نميبرند ، آنها كه نام خدا را مىبرند ، معتقد بوجوب و لزوم آن نيستند و معتقدند كه نام خدايى را مىبرند كه شريعت عيسى و موسى را ابدى كرده است . پس نام خداى حقيقى نميبرند .\r\n وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ  : چرا از خوردن آنچه نام خدا بر آن برده شده است ، خوددارى ميكنيد ؟ برخى گويند : يعنى شما را نسزد كه از آنچه در موقع ذبح ، نام خدا بر آن ياد شده است ، نخوريد . « 1 »  وَ قَدْ فَصَّلَ لَكُمْ ما حَرَّمَ عَلَيْكُمْ  : خداوند آنچه بر شما حرام است ، براى شما بيان كرده است . برخى گفته‌اند : منظور آيهء :  « حُرِّمَتْ عَلَيْكُمُ الْمَيْتَةُ وَ الدَّمُ . . . »  ( مائده 3 ) مىباشد . لكن سورهء مائده ، بعد از اين سوره نازل شده است . مگر اينكه گفته شود : منظور اين است كه به زبان پيغمبر بيان شده است . سپس قرآن بيان كرده است . برخى گفته‌اند : منظور آيهء  « قُلْ لا أَجِدُ فِي ما أُوحِيَ إِلَيَّ . . . »  ( آيه 145 همين سوره ) است .\r\n إِلَّا مَا اضْطُرِرْتُمْ إِلَيْهِ  : تنها در يك صورت جايز است كه چيز حرام را بخوريد و در آن صورتى است كه بخواهيد از گرسنگى جان بدهيد . آن هم باندازه‌اى كه جانتان حفظ شود . برخى گفته‌اند : مىتواند به اندازه‌اى كه سير شود بخورد .\r\nجبائى گويد : از اين آيه برميآيد كه كسى كه اجبارش كرده‌اند ، مىتواند از چيزهاى حرام بخورد ، زيرا او هم جانش در خطر است .\r\n وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ  : بسيارى از افراد ، مردم را با هواى نفس خود و بدون علم گمراه مىكنند يا گمراه ميشوند . « 2 »\r\n\r\n\r\n","description":"","footnote":"\r\n( 1 ) - در مورد اعراب اين جمله ، در سورهء بقره ذيل آيه 246 گفتگو شده است . بعقيدهء زجاج و بصريان « ما » براى استفهام و بعقيده برخى « ما » حرف نفى است .\r\n( 2 ) - در اينجا اسم « ان » نكره است . لكن ، مانعى ندارد ، زيرا خود كلام ابهام را از بين برده و مفيد فايده كرده است .\r\n","page_name":" 249 ","page_number":249},
  {"content":"\r\n\r\n إِنَّ رَبَّكَ هُوَ أَعْلَمُ بِالْمُعْتَدِينَ  : پروردگار تو به حال كسانى كه از حق بباطل و از حلال به حرام مىگرايند ، داناتر است .\r\n وَ ذَرُوا ظاهِرَ الْإِثْمِ وَ باطِنَهُ  : از هر چه گناه است ، در آشكار و نهان بپرهيزيد .\r\nاين معنى از قتاده و مجاهد و ربيع بن انس است . جبائى گويد : مقصود از ظاهر ، كارهاى اعضاء و مقصود از باطن كارهاى قلب است . سدى و ضحاك گويد : گناه ظاهر ، زنا و گناه باطن رفيق بازى است . سعيد بن جبير گويد : گناه ظاهر همبستر شدن با زن پدر و گناه باطن زناست . ضحاك گفته است : مردم جاهليت ، زناى آشكار را گناه ميدانستند و زناى پنهان را گناه نميدانستند . بهتر از همهء اقوال ، قول اول است كه شامل همهء آنها مىشود .\r\n إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ  : آنان كه مرتكب معصيت و زشتىها ميشوند ، به زودى بكيفر كردار خويش مىرسند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\n[ سوره الأنعام ( 6 ) : آيه 121 
  ]\r\nوَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ وَ إِنْ أَطَعْتُمُوهُمْ إِنَّكُمْ لَمُشْرِكُونَ ( 121 )\r\n« 1 »\r\n\r\nترجمه\r\nاز آنچه نام خدا بر آن برده نشده است ، نخوريد كه گناه است و شيطانها بدوستان خود اشاره مىكنند كه با شما مجادله كنند . اگر آنها را اطاعت كنيد ، شما هم مشرك خواهيد بود .\r\n\r\n\r\n","description":"","footnote":"\r\n( 1 ) - سورهء انعام آيهء 121 جزء 8 سورهء 6\r\n","page_name":" 251 ","page_number":251},
  {"content":"\r\n\r\n\r\nبيان آيهء 121\r\n\r\nمقصود\r\nبه منظور تاكيد مطلب سابق مىفرمايد :\r\n وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  : از آنچه در وقت سر بريدن نام خدا بر آن برده نشده است ، نخوريد . اين آيه تصريح است بر اينكه در وقت سر بريدن حيوانات بايد نام خدا را بر زبان جارى كرد ، زيرا اگر واجب نباشد ، بايد بشود گوشت حيوانى كه نام خدا بر آن برده نشده است ، خورد . در حالى كه نميشود .\r\n وَ إِنَّهُ لَفِسْقٌ  : خوردن گوشت حيوانى كه در وقت سر بريدن نام خدا بر آن برده نشده است ، گناهكارى و فسق است . از اين جمله استفاده مىشود كه ذبيحهء كفار را - اعم از اهل كتاب و غير اهل كتاب - نمىتوان خورد . خواه نام خدا را ببرند ، خواه نبرند .\r\nزيرا آنها خدا را نمىشناسند . چنان كه قبلا گفتيم . بنا بر اين آنها نمىتوانند قصد نام خداى واقعى را بكنند . دربارهء ذبيحهء مسلمان كه نام خدا بر آن برده نشده باشد ، اختلاف است . مالك و داوود گويند : خوردن آن حلال نيست . خواه عمدا ترك كرده باشد يا از روى فراموشى . از حسن و ابن سيرين نيز همين طور نقل شده و جبائى نيز همين عقيده را دارد . شافعى گويد : در هر دو حال حلال است . ابو حنيفه و اصحابش گويند : اگر عمدا ترك كند حرام و اگر فراموش كند حلال است . از ائمهء ما ( ع ) نيز همين طور روايت شده است .\r\n وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ  : علما و رؤساى سركش كفار به پيروان خود اشاره مىكنند كه در حلال بودن مردار با شما مجادله كنند . حسن گويد : مشركين عرب با مسلمانان مجادله كرده ، مىگفتند : چگونه چيزهايى را كه خودتان مىكشيد ميخوريد و چيزهايى كه خدا كشته نمىخوريد ، در حالى كه كشتهء\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nخدا بهتر از كشتهء شماست ؟ ! عكرمه گويد : قومى از زردشتيان ايران به مشركين قريش كه در دوران جاهليت با آنها دوستى داشتند ، نوشتند : محمد و اصحابش گمان مىكنند كه تابع خدا هستند و گمان مىكنند كه ذبيحهء خودشان حلال و آنچه خدا كشته ، حرام است . اين مطلب را مشركين از ايرانيان الهام گرفتند . ابن عباس گويد : يعنى شيطانهاى جنى بدوستان انسانى خود وسوسه مىكنند و چيزهايى بدل آنها القا مىكنند كه مجادله كنند .\r\n وَ إِنْ أَطَعْتُمُوهُمْ إِنَّكُمْ لَمُشْرِكُونَ  : هان اى مردم مؤمن ، اگر شما از مشركين اطاعت كنيد و مردار را حلال بشماريد و در كارهاى ديگر بدستور آنها عمل كنيد ، شما هم مشرك خواهيد بود . زيرا به اجماع مسلمين ، هر كس مردار را حلال شمارد ، كافر است و هر كس مردار را از روى اختيار با عقيده بحرمت آن بخورد فاسق است . عقيدهء حسن و جماعتى از مفسران ، چنين است . عطا گويد : اين مطلب ، اختصاص دارد به ذبيحه‌هاى عرب كه براى بتها سر مىبريدند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\n[ سوره الأنعام ( 6 ) : آيات 122 تا 123 
  ]\r\nأَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ ( 122 ) وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها وَ ما يَمْكُرُونَ إِلاَّ بِأَنْفُسِهِمْ وَ ما يَشْعُرُونَ ( 123 )\r\n« 1 »\r\n\r\nترجمه\r\nآيا كسى كه مرده است و ما او را زنده كرده و برايش نورى قرار داده‌ايم كه در ميان مردم با آن راه مىرود ، مانند كسى است كه مثلش در ظلمات بوده ، از آن بيرون نيست ؟\r\nهمچنين كردار كافران بر ايشان زينت داده شده است . و همچنين در هر قريه‌اى بزرگانى نهاديم كه بدكاران آنند ، تا در آن نيرنگ كنند . آنها جز بخويشتن نيرنگ نمىكنند و نميدانند .\r\n\r\n\r\n","description":"","footnote":"\r\n( 1 ) - آيه 122 و 123 سوره انعام جزء 8 سوره 6\r\n","page_name":" 254 ","page_number":254},
  {"content":"\r\n\r\n\r\nبيان آيه 122 - 123\r\n\r\nقرائت\r\nميتا : اهل مدينه و يعقوب اين كلمه را به تشديد و ديگران بدون تشديد خوانده‌اند ابو عبيده گويد : ميته بدون تشديد ، مخفف ميته با تشديد است . ابو العلاى غسانى گويد :\r\n ليس من مات فاستراح به ميت * انما الميت ميت الاحياء \r\n انما الميت من يعيش كئيبا * كاسفا باله قليل الرجاء \r\nيعنى : كسى كه بميرد و آسوده شود ، مرده نيست . مرده ، كسى است كه دلى گرفته و غمگين و نااميد دارد . ياء دوم در اين كلمه كه منقلب از واو است ، حذف شده .\r\n\r\nلغت\r\nاكابر : جمع اكبر . اين جمع به صورت « اكابره » نيز به كار مىرود . مثل « احامره و اساوره » شاعر گويد :\r\n ان الاحامرة الثلاثة اهلكت * مالى و كنت بهن قدما مولعا \r\n الخمر و اللحم السمين احبه * و الزعفران و قد ابيت مردعا \r\nيعنى : سه سرخى كه از دير زمانى به آنها عشق مىورزيده‌ام ، مال مرا تباه كردند :\r\nشراب و گوشت فربه و زعفران .\r\n\r\nاعراب\r\n أَ وَ مَنْ  : همزهء استفهام داخل بر واو شده و منظور از آن تقرير است .\r\nكذلك : كاف در محل نصب و عطف است بر  « كَذلِكَ زُيِّنَ . . . »  مجرميها : ممكن است منصوب و مفعول « جعلنا » و ممكن است مضاف اليه « اكابر » باشد .\r\n\r\nشأن نزول\r\nگفته‌اند : آيهء اول دربارهء حمزة بن عبد المطلب و ابو جهل بن هشام نازل شده\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاست . ابو جهل پيامبر را مىآزرد اين مطلب به گوش حمزه كه هنوز مسلمان نشده بود ، رسيد ، با خشم و غضب ، در حالى كه كمانى بدست داشت نزد ابو جهل آمد و كمان را بر سرش زد . سپس ايمان آورد . اين قول از ابن عباس است .\r\nعكرمه گويد : اين آيه درباره عمار - وقتى كه ايمان آورد - و ابو جهل نازل شده است . از امام باقر ع نيز روايت شده است .\r\nضحاك گويد : دربارهء عمر بن الخطاب نازل شده است .\r\nبرخى گويند : اين آيه ، عام است و شامل هر مؤمن و كافرى مىشود . اين قول از حسن و جماعتى است و بهتر است ، زيرا فايدهء آن بيشتر و اقوال ديگر را هم جامع است .\r\n\r\nمقصود\r\nاكنون خداوند دربارهء دو فرقهء مؤمن و مشرك ، مىفرمايد :\r\n أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  : در اين آيه ، خداوند كفر را تشبيه به مرگ و ايمان را تشبيه به حيات كرده است ، اين مطلب از ابن عباس و حسن و مجاهد است . برخى گفته‌اند :\r\nمنظور اين است كه او نطفهء بيجان بوده كه خداوند به او حيات بخشيده است . مقصود از نورى كه در اين آيه ، فرا راه هدايت يافتگان زنده دل معرفى شده است ، برخى گفته‌اند :\r\nعلم و حكمت است . علت اينست كه علم و حكمت را نور و جهل را ظلمت مىداند ، اين است كه علم انسان را بسوى رشد و كمال رهنمون مىشود ، همانطورى كه نور در راه‌ها انسان را راهنماست . مجاهد گويد : مقصود از اين نور قرآن است . ابن عباس گويد :\r\nايمان است . بهر صورت مىفرمايد : آيا آن مرده‌اى كه ما حياتش بخشيده و برايش نورى قرار داده‌ايم كه با آن در ميان مردم راه مىرود ، همانند كسى است كه مثلش مانند مثل كسى است كه گرفتار ظلمات گشته ، از آن خارج نيست ؟ مقصود از كسى كه شبيه سرگردان در تاريكيهاست ، كافر است كه گرفتار ظلمت كفر مىباشد . برخى گويند : يعنى كسى كه دچار ظلمات كفر است . اما اينكه اين مطلب را بلفظ مثل بيان كرده ، براى\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاشاره به اين است كه كافر چنان در ظلمات كفر گرفتار است كه ضرب المثل شده است . علت اينكه كافر را مرده مىنامند ، اين است كه از حيات او بهره‌اى گرفته نميشود و خودش نيز از زندگى خود بهره‌مند نميشود . بنا بر اين حال كافر از حال مرده بدتر است زيرا مرده كارى نميكند كه گرفتار كيفر شود و به ديگران هم زيانى نمىرساند . علت اينكه مؤمن را زنده مىنامد ، اين است كه در حيات وى خودش و ديگران بهره‌مند مىشوند . قرآن كريم در چند جا مؤمن را زنده و كافر را مرده ناميده است :  فَإِنَّكَ لا تُسْمِعُ الْمَوْتى  ( روم 52 )  لِيُنْذِرَ مَنْ كانَ حَيًّا  ( يس 70 )  وَ ما يَسْتَوِي الْأَحْياءُ وَ لَا الْأَمْواتُ  ( فاطر 22 ) علت اينكه قرآن و ايمان و علم را نور ناميده اين است كه : مردم بوسيلهء اينها راه خود را پيدا مىكنند و در تاريكيهاى كفر و سرگردانى ضلالت ، هدايت مى - شوند . علت اينكه كفر را ظلمت ناميده ، اين است كه : كافر بوسيلهء كفر هدايت نمىشود و راه سعادت خود را نمىيابد . به همين دليل است كه در اين آيه كافر را نابينا خوانده است :  « وَ ما يَسْتَوِي الْأَعْمى وَ الْبَصِيرُ »  ( فاطر 19 : كور و بينا يعنى كافر و مؤمن برابر نيستند .\r\n كَذلِكَ زُيِّنَ لِلْكافِرِينَ ما كانُوا يَعْمَلُونَ  : همانطورى كه براى مردم مؤمن ، ايمان زينت داده شده است ، براى مردم كافر هم كفر زينت داده شده تا بكردار زشت خود سرگرم و دلخوش باشند . چنان كه مىفرمايد :  « كُلُّ حِزْبٍ بِما لَدَيْهِمْ فَرِحُونَ »  ( مؤمنون 53 . هر حزبى به آنچه دارد شاد است ) از حسن روايت شده است كه : به خدا سوگند ، شيطان و نفس امارهء ايشان كفر را در نظرشان آراسته‌اند ، زيرا خداوند ميفرمايد : « شيطانها بدوستان خود الهام ميكنند » ( آيه 121 ) از اين جمله استفاده نميشود كه كسى جز شيطان و خودشان به آرايشگرى كفر پرداخته باشد و اين بمنزلهء اين است كه مىفرمايد :  « أَنَّى يُصْرَفُونَ  و  فَأَنَّى يُؤْفَكُونَ »  ( غافر 69 ، زخرف 87 : چگونه منصرف مىشوند و چگونه سرگردان مىشوند ) عرب ميگويد : فلان كس از خودش تعجب كرده و با شور و ولع به خود توجه دارد .\r\n وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها  : هم چنان كه براى مردم كافر ،\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nكردارشان تزيين يافته است ، در هر قريه‌اى بزرگتران را تبهكاران آن قريه قرار داده‌ايم . يعنى همانطورى كه مؤمنين صاحب نور ساخته‌ايم مجرمين را صاحب مكر و نيرنگ قرار داديم . خلاصه هر كسى را آنچه بايد داده‌ايم . گروهى را بر اثر حسن اختيارشان ، نور و گروهى را بر اثر بدى اختيارشان مكر و گمراهى بخشيده‌ايم . اين نور بخشى و مكر بخشى ما از راه لطف و كيفر است . مؤمنين از لطف ما برخوردارند و كافران بكيفر ما گرفتار شده‌اند . علت اينكه ، اكابر مجرمين را فقط ياد مىكند ، اين است كه وقتى اكابر در قبضهء قدرت حق باشند ، غير اكابر نيز هستند .\r\n لِيَمْكُرُوا فِيها  : يعنى در هر قريه‌اى كه اكابر مجرمين را قرار داده‌ايم و عاقبت كار آنها مكر و نيرنگ است . شاعر گويد :\r\n فاقسم لو قتلوا مالكا * لكنت لهم حية راصدة \r\n و ام سماك فلا تجزعى * فللموت ما تلد الوالدة \r\nيعنى : سوگند كه اگر مالك را بكشند ، من همچون مارى در كمينم . اى ام سماك ، ناله مكن كه مادر فرزند را نزاده كه سرانجام بميرد بلكه بايد سرانجام كشته شود .\r\n وَ ما يَمْكُرُونَ إِلَّا بِأَنْفُسِهِمْ وَ ما يَشْعُرُونَ  : آنها به خود مكر مىكنند و نميدانند كه كيفر آن بخودشان باز مىگردد . اين درست نيست كه انسان به خودش مكر كند ، زيرا هر كس بحيلهء خود آگاه است ولى اينها به خود مكر مىكنند ! فايدهء آيه اين است كه : اكابر مجرمين به مؤمنين نيرنگ نمىكنند ، تا بر خداوند غالب آيند ، زيرا همين مكارى هم از قدرت خداست كه دست آنها را باز گذاشته تا مكر كنند .\r\nپس بر خداوند غالب نمىشوند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\n[ سوره الأنعام ( 6 ) : آيات 124 تا 125 
  ]\r\nوَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ اللَّهُ أَعْلَمُ حَيْثُ يَجْعَلُ رِسالَتَهُ سَيُصِيبُ الَّذِينَ أَجْرَمُوا صَغارٌ عِنْدَ اللَّهِ وَ عَذابٌ شَدِيدٌ بِما كانُوا يَمْكُرُونَ ( 124 ) فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ ( 125 )\r\n« 1 »\r\n\r\nترجمه\r\nهر گاه نشانى به آنها رسد ، گويند هرگز ايمان نياوريم تا مثل آنچه بر پيامبران خدا نازل شده ، بر ما نازل شود . خداوند بجايى كه رسالت خود را قرار مىدهد ، داناتر است . به زودى بمردمى كه تبهكارى كرده‌اند ، نزد خداوند خوارى و عذابى سخت مىرسد و اين بكيفر نيرنگ ايشان است .\r\nهر كه را خدا بخواهد هدايت كند ، سينه‌اش را براى اسلام مىگشايد و هر كه را بخواهد گمراه كند ، سينه‌اش را تنگ و سخت مىكند كه گويى از آسمان بالا مىرود .\r\nخداوند ، اينطور پليدى را بر مردمى كه ايمان ندارند ، قرار مىدهد .\r\n\r\n\r\n","description":"","footnote":"\r\n( 1 ) - آيه 124 تا 125 سوره انعام جزء 8 سوره 6\r\n","page_name":" 259 ","page_number":259},
  {"content":"\r\n\r\n\r\nبيان آيه 124\r\n\r\nقرائت\r\nابن كثير و حفص « رسالته » و ديگران « رسالاته » خوانده‌اند . وجه قرائت اول اين است كه هم بر كم دلالت دارد ، هم بر بسيار . زيرا مصدر است . وجه قرائت دوم اين است كه رسالت خداوند تكرار شده است .\r\n\r\nلغت\r\nاجرام : اقدام بر كار زشت و قطع چيزى كه بايد وصل شود . به گناه نيز جرم و جريمه گفته مىشود .\r\nصغار : خوارى و مذلتى كه موجب كوچكى انسان شود .\r\n\r\nاعراب\r\n أَعْلَمُ حَيْثُ يَجْعَلُ  : « حيث » يا ظرف است يا ظرف نيست . اگر ظرف است « اعلم » در آن عمل نمىكند ، زيرا در اين صورت ، يعنى : در اين موضع خدا داناتر است و اين صحيح نيست . بنا بر اين ظرف بودن « حيث » مشكل است و بايد اسم باشد و حكم مفعول به را دارد . در اين صورت يعنى : خداوند بمواضع رسالات خود داناتر است و حرف جر از « حيث » حذف شده است . مثل  « أَعْلَمُ بِمَنْ ضَلَّ عَنْ سَبِيلِهِ »  در ادبيات عرب ، گاهى كلمهء « حيث » به معناى اسم به كار رفته است . مثل :\r\n كان منها حيث تلوى المنطقا * حقفا نقاً مالا على حقفى نقا \r\nدر اين شعر ، « حيث » در محل نصب و اسم « كان » است و نمىتواند ظرف باشد .\r\nيعنى : گويا جايى كه كمربند را مىبندى دو تپهء طولانى و انباشتهء رمل است كه بر دو تپهء رمل ديگر فرو آمده‌اند .\r\n صَغارٌ عِنْدَ اللَّهِ  زجاج گويد « عند » متصل است به « سيصيب » . ممكن است\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمتعلق به صغار باشد يا صفت آن و متعلق به « ثابت » باشد .\r\n\r\nشان نزول\r\nاين آيه دربارهء وليد بن مغيره نازل شده است . او مىگفت : به خدا اگر نبوت حق بود ، من براى نبوت شايسته‌تر بودم ، زيرا سن و مال من زيادتر است . برخى گفته‌اند :\r\nدربارهء ابو جهل نازل شده است . او مىگفت : اولاد عبد مناف در شرف و بزرگى برقابت ما برخاسته‌اند و كار ما بجايى رسيده است كه مثل دو اسب در ميدان مسابقه شده‌ايم .\r\nمىگويند : از ما پيامبرى است كه به او وحى مىشود . به خدا من به او ايمان نمىآورم و هرگز از او پيروى نمىكنم . مگر اينكه بر ما نيز وحى نازل شود . اين قول از مقاتل است .\r\n\r\nمقصود\r\nاكنون دربارهء گفتار و خواسته‌هاى اكابر كه در آيهء پيش آنها را مكاران عصيانگر معرفى كرده ، پرداخته ، مىفرمايد :\r\n وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ  : هر گاه معجزه‌اى از جانب خداوند بر آنها نازل شود كه بر توحيد و راستگويى پيامبر دلالت كند ، مىگويند : ما تصديق نمىكنيم و ايمان نمىآوريم تا اينكه همان معجزاتى كه بر پيامبران نازل شده است ، بر ما نيز نازل شود . اين سخن را از روى حسدى كه نسبت به پيامبر داشتند ، مىگفتند . اكنون در انكار و ردّ گفتار آنان مىفرمايد :\r\n اللَّهُ أَعْلَمُ حَيْثُ يَجْعَلُ رِسالَتَهُ  : خداوند از آنها و از همهء مردم داناتر است و بهتر مىداند كه چه كسى براى اداى رسالت ، شايسته‌تر است و مصالح مردم با مبعوث كردن او بهتر رعايت مىشود . خداوند مىداند كه چه كسى وظيفهء رسالت را با صميميت عهده‌دار مىشود و چه كسى نميشود . او رسالت خود را بچنين كسى مىدهد كه زحمات آن را متحمل و در برابر اذيتهاى مردم استقامت كند . اكنون آنها را تهديد كرده ، مىفرمايد :\r\n سَيُصِيبُ الَّذِينَ أَجْرَمُوا صَغارٌ عِنْدَ اللَّهِ  : آنان كه كافر شدند ، يعنى بزرگان\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nقريه‌ها كه در آيهء پيش به آنها اشاره شد ، به زودى نزد خدا دچار خوارى و بدبختى ميشوند . اگر چه در دنيا زورمند و مقتدر و بزرگتر و برتر بوده‌اند . اين معنى از زجاج است . ممكن است منظور اين باشد كه به زودى آن خوارى و بدبختى كه پيش خدا براى آنها مهيا شده است به آنها مىرسد . يا اينكه به زودى بمرحله‌اى مىرسند كه پيش خداوند خوار شوند .\r\n وَ عَذابٌ شَدِيدٌ بِما كانُوا يَمْكُرُونَ  : و بپاداش نيرنگهاى دنيوى دچار عذابى سخت خواهند شد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nبيان آيه 125\r\n\r\nقرائت\r\nضيقا : ابن كثر اين كلمه را در اينجا و در سورهء فرقان به سكون ياء قرائت كرده است و ديگران به تشديد و كسر ياء « ضيق » به تشديد و كسر ياء مانند « ميت » به سكون ياء و « ميت » به كسر و تشديد ياء است كه بحث آن گذشت .\r\nحرجا : اهل مدينه و ابو بكر و سهل به كسر راء و ديگران بفتح راء خوانده‌اند .\r\nقرائت اول وصف و قرائت دوم مصدر است كه جانشين وصف شده است .\r\nيصعد : ابن كثير اين كلمه را به سكون صاد خوانده است . ابو بكر « يصاعد » به تشديد صاد خوانده است . ديگران « يصعد » بفتح و تشديد صاد و عين خوانده‌اند .\r\nقرائت اخير از باب تفعل است كه ادغام شده معناى آن اين است كه آدم گمراه ، اسلام بر او سنگين است و اين سنگينى را تدريجاً تحمل مىكند . قرائت دوم نيز از باب تفاعل و به همين معنى است . اصل اين كلمه به معناى مشقت و دشوارى است . اما قرائت اول از « صعود » به معناى بالا رفتن است .\r\n\r\nلغت\r\nحرج : تنگناى سخت ، حرمت . مثل « حرجت على المرأة الصلاة » يعنى :\r\nنماز بر زن حرام شد . دربارهء معانى هدايت و هدى و ضلالت و اضلال و آنچه كه جايز است به خدا نسبت داده شود ، در سورهء بقره ، ذيل آيهء :  « وَ ما يُضِلُّ بِهِ إِلَّا الْفاسِقِينَ »  ( 26 ) گفتگو كرده‌ايم .\r\n\r\nمقصود\r\nقبلا دربارهء مؤمنان و كافران گفتگو كرد . اكنون درباره كيفيت رفتار خود با هر دو دسته ، گفتگو كرده ، مىفرمايد :\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ  : دربارهء تفسير اين آيه چند وجه است : 1 - مقصود اين است كه هر كه را خدا بخواهد به سوى ثواب و راه بهشت هدايت كند ، تصميم او را نسبت به اسلام قوى مىسازند و براى او انگيزه‌هايى ايجاد مىكند كه به اسلام تمسك جويد و وسوسه‌هاى شيطانى و خاطره‌هاى فاسد را از دلش مىزدايد . اينها را از راه لطف و منت و بپاس اينكه هدايت خدا را پذيرفته است ، انجام مىدهد . چنان كه مىفرمايد :  « وَ الَّذِينَ اهْتَدَوْا زادَهُمْ هُدىً »  ( محمد 17 :\r\nآنان كه هدايت يافتند ، خدا بر هدايتشان مىافزايد ) و  « يَزِيدُ اللَّهُ الَّذِينَ اهْتَدَوْا هُدىً »  ( مريم 76 : خداوند بر هدايت هدايت يافتگان مىافزايد )  وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً  : و هر كه را خدا بخواهد از ثواب و كرامت خود گمراه كند ، بكيفر بىايمانيش سينه‌اش را تنگ و سخت مىسازد ، بىآنكه مانع ايمانش شود و قدرت را از او سلب كند . بدينترتيب گشايش سينه ، پاداشى است كه خداوند به افراد مىدهد . چنان كه به پيامبر گرامى ميفرمايد   « أَ لَمْ نَشْرَحْ لَكَ صَدْرَكَ »   ( انشراح 1 : آيا سينه‌ات را گشايش نداديم ) و بدنبال آن به او ميفرمايد ، بار را از دوش تو برداشتيم و نام ترا بلند كرديم . اينها همه پاداشى است كه خداوند در ازاء تحمل بار رسالت ، به پيامبر عطا كرده است . اينكه ما هدايت و راهنمايى را بسوى ثواب ، معنى كرديم ، بدليل اين آيه است :   « وَ الَّذِينَ قُتِلُوا فِي سَبِيلِ اللَّهِ فَلَنْ يُضِلَّ أَعْمالَهُمْ سَيَهْدِيهِمْ وَ يُصْلِحُ بالَهُمْ »   ( محمد 5 : آنان كه در راه خدا كشته شدند ، خدا اعمالشان را گم نميكند . به زودى آنها را به ثواب هدايت و كارشان را اصلاح مىكند ) و بديهى است كه هدايت بعد از كشته شدن چيزى جز ثواب نيست ، زيرا پس از مرگ تكليفى وجود ندارد . در روايت صحيح وارد شده است كه وقتى اين آيه نازل شد ، از پيامبر گرامى پرسيدند : منظور از گشايش سينه چيست ؟ فرمود : نورى است كه خدا در دل مؤمن مىافكند و سينه‌اش را بوسيله آن گشايش و روشنى مىبخشد . پرسيدند :\r\nآيا اين نور نشانه‌اى دارد ، كه شناخته شود ؟ فرمود : آرى ، توجه به خانهء جاودانى و كناره‌گيرى از خانهء فانى و فريبا و آمادگى براى مرگ پيش از فرا رسيدن آن .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n2 - مقصود اينست كه هر كه را خدا بخواهد بر هدايت استوار بدارد ، سينه‌اش را بپاس ايمان و پذيرش هدايت ، مىگشايد . گاهى مقصود از هدايت ، پايدار ماندن و و استوارى در آن راه است . چنان كه دربارهء  « اهْدِنَا الصِّراطَ الْمُسْتَقِيمَ »  گفته‌ايم ( فاتحه 5 ، ما را در راه راست و استوار و پايدار بدار ) و هر كه را بر اثر كفر و ترك ايمان ، بخواهد به خود واگذارد و ميان او و آنچه ميخواهد ، خالى گذارد ، سينه‌اش را تنگ و سخت مىكند و الطاف خود را از او دريغ مىدارد تا سينه‌اش گشايش نيابد ، زيرا بر اثر پايدارى در راه كفر ، شايستهء قبول الطاف حق نيست .\r\nپرسش ما مىبينيم كه كافر بر كفر خود تنگدل و تنگ سينه نيست . بلكه بر كفر خود خوشدل است . آيا ممكن است در خبر خداوند ، خلاف باشد ؟\r\nپاسخ خداوند مىفرمايد كه سينه‌اش را تنگ مىكند و نمىفرمايد كه در همه حال چنين است . پيداست كه اشخاص كافر گاهى بر اثر شبهه‌ها و پيدايش شك ، چنان تنگدل و ناراحت مىشوند كه حدى ندارد . در اين حالات است كه خداوند ، قلب مؤمن را نورانى مىكند و به او دلايلى القاء مىكند كه شك و شبهه از كانون دلش زايل شود و آسوده گردد .\r\nظاهر آيه ، بيشتر از اين اقتضاء نمىكند .\r\n3 - مقصود اين است كه هر كه را خدا بخواهد از هدايت بيشترى كه به مؤمن وعده كرده ، برخوردار و بهره‌مند سازد ، سينه‌اش را براى آن مىگشايد ، زيرا فايدهء آن اين است كه بر بصيرت مؤمن افزوده مىشود . اما كسانى را كه خدا ميخواهد از آن هدايت افزونتر محروم سازد و چنان كه خود بكفر گراييده‌اند ، آنها را از معرض آن هدايت دور گرداند ، سينه‌شان را تنگ و سخت مىكند كه جايى براى پذيرش آن هدايت باقى نماند بديهى است كه هر گاه گشودن سينهء مؤمن مقتضى برخوردارى از هدايت بيشتر باشد ، بستن و تنگ كردن سينهء كافر ، مقتضى محروميت از آن است . نتيجهء اين بيان اين است كه مردم براى پذيرش ايمان و اعراض از كفر ، ترغيب مىشوند . اين بيان\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبا وجه دوم چندان تفاوتى ندارد . از ابن عباس روايت است كه : خداوند دل كافر را تنگ ناميده ، زيرا خير به آن نمىرسد . در روايت ديگر است كه : حكمت به قلب او نمىرسد .\r\nممكن نيست كه مقصود از اضلال ، در آيهء شريفه ، دعوت به گمراهى و گمراه كردن و امر بگمراهى يا اجبار بر گمراهى باشد ، زيرا همهء مسلمين اتفاق دارند بر اينكه خداوند دعوت بگمراهى نميكند . تا چه رسد به اينكه اجبار كند . خداوند فرعون و سامرى را نكوهش مىكند كه مردم را گمراه ميكردند ( سوره طه آيات 79 و 85 ) ترديدى نيست كه آنها گمراه كردنشان از راه دعوت و اجبار بوده است . آيا ممكن است كارى كه باعث نكوهش ديگران مىشود ، باعث ستايش خداوند گردد .\r\n كَأَنَّما يَصَّعَّدُ فِي السَّماءِ  : در اينباره نيز چند وجه است : 1 - يعنى : كسى كه سينه‌اش از پذيرش اسلام تنگ و سخت شده است ، هر گاه به اسلام دعوتش مىكنند ، مثل اين است كه او را وادار مىكنند كه به آسمان برود . يا اينكه گويى دلش بر اثر دورى از اسلام و حكمت ، در آسمان صعود مىكند . اين وجه از زجاج است .\r\n2 - مقصود از سماء ، آنچه كه بر زمين سايه مىافكند نيست . بلكه مقصود چيزى شبيه بگردنهء مخوفى است كه بالا رفتن از آن دشوار است . مىفرمايد : چنان سينه‌اش براى پذيرش اسلام ، تنگ و سخت است كه گويى او را براى بالا رفتن از چنان قله‌اى بمشقت مىافكنند . اين معنى از ابو على فارسى است و قريب به آن مطلبى است كه از سعيد بن جبير نقل شده است . وى گويد : يعنى راهى جز به بالا نمىيابد .\r\n3 - يعنى : بر اثر اينكه جدا شدن از مذهبى كه دارد ، برايش دشوار است ، مثل اين است كه دلش را كنده‌اند و به آسمان مىبرند .\r\n كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ  : ابن زيد و گروهى از فرهنگ نويسان « رجس » را به معناى عذاب دانسته‌اند . مجاهد گويد : يعنى چيزى كه در آن خير نيست . مىفرمايد : خداوند اينطور عذاب و بدبختى را دامنگير مردم بىايمان مىكند .\r\nاز اين جمله برمىآيد : كه منظور از هدايت و اضلال ، اجبار بر هدايت و گمراهى\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nنيست ، زيرا خداوند بيان مىكند كه اضلالى كه در آيه ذكر شده ، بوجه كيفر بر كفر است و اگر مقصود ، اجبار بر كفر بود ، مىفرمود : بدينترتيب ، آنان كه خدا بر دلشان پليدى نهاده است ، ايمان نمىآورند . نه اينكه پليدى را بر دل كسانى مىنهد كه ايمان ندارند ( دقت كنيد ) منظور از تشبيهى كه از « كذلك » استفاده مىشود اين است كه : همانطورى كه خداوند آنها را تنگدل مىكند ، پليدى و عذاب نيز بر آنها مىافكند . اينها همه از راه استحقاق است .\r\nعياشى به اسناد خود از ابى بصير از خيثمه نقل كرده است كه امام باقر ع فرمود :\r\nدل هر گاه به حق نرسد ، از جايگاه خود حركت كرده ، بگلو مىرسد . اما همين كه به حق رسيد ، قرار مىگيرد . سپس همين آيه را قرائت كرد . « 1 »\r\n\r\n\r\n","description":"","footnote":"\r\n( 1 ) - از اين روايت اضطراب و نگرانى و بيقرارى افراد بىايمان و آرامش و قرار و سكون افراد با ايمان استفاده مىشود . چنان كه آيهء شريفه نيز همين مطلب را مىرساند .\r\n","page_name":" 267 ","page_number":267},
  {"content":"\r\n\r\n\r\n[ سوره الأنعام ( 6 ) : آيات 126 تا 127 
  ]\r\nوَ هذا صِراطُ رَبِّكَ مُسْتَقِيماً قَدْ فَصَّلْنَا الْآياتِ لِقَوْمٍ يَذَّكَّرُونَ ( 126 ) لَهُمْ دارُ السَّلامِ عِنْدَ رَبِّهِمْ وَ هُوَ وَلِيُّهُمْ بِما كانُوا يَعْمَلُونَ ( 127 )\r\n« 1 »\r\n\r\nترجمه\r\nاين است راه راست پروردگارت . ما آيات را براى مردمى كه متذكر شوند ، تفصيل داده‌ايم . براى آنهاست نزد پروردگارشان خانهء سلامت . خداوند به پاداش كردارشان ، ولىّ و سرپرست آنهاست .\r\n\r\n\r\n","description":"","footnote":"\r\n( 1 ) - آيه 127 سوره انعام جزء 8 سوره 6\r\n","page_name":" 268 ","page_number":268},
  {"content":"\r\n\r\n\r\nبيان آيه 126 - 127\r\n\r\nمقصود\r\nاكنون ضمن اشارهء به بيان سابق مىفرمايد :\r\n وَ هذا صِراطُ رَبِّكَ مُسْتَقِيماً  : ابن مسعود گويد : يعنى اين است قرآن كه راه راست و هموار پروردگار است . ابن عباس گويد : يعنى اسلام راه راست خداست .\r\nاينكه مىگويد : راه خدا ، براى اين است كه اين راه را او نشان داده است . كلمهء « مستقيما » حال است . با اينكه دلايل حق بسيارند و يكى نيستند ، راه خدا را - كه همان دلايل هستند - به استقامت و راست بودن توصيف كرده است ، زيرا با همهء اختلاف و تنوعى كه دارند ، همچون يك راه مستقيم ، پوينده را به مقصد مىرساند . و از تناقض و فساد خالى هستند .\r\n قَدْ فَصَّلْنَا الْآياتِ لِقَوْمٍ يَذَّكَّرُونَ  : ما براى مردمى كه متذكر شوند و تذكر را پذيرند ، آيات را بيان كرده ، تميز مىدهيم . علت اينكه بيان آيات را به اين طبقه اختصاص مىدهد ، اين است كه آنها هستند كه بهره‌مند مىشوند . همانطورى كه اهل تقوى هستند كه از هدايت خدا استفاده مىدهد .\r\n لَهُمْ دارُ السَّلامِ  : آنها كه تذكر را بپذيرند و تدبر كنند و حق را بشناسند ، در خانه سلامت كه از هر آفت و بلائى تهى است هستند و همچون اهل جهنم به آفت و بلا گرفتار نيستند . اين معنى از زجاج و جبائى است . حسن و سدى گويند : سلام نام خدا و « دار السلام » بهشت است .\r\n عِنْدَ رَبِّهِمْ  : خانهء بهشت در پيشگاه خدا براى آنها ضمانت شده است و خداوند بطور حتم آنها را به آن مىرساند . چنان كه اگر به كسى بگوئيد : ترا پيش من فلان مال است . يعنى من ضامن آن هستم . برخى گويند : يعنى : در آخرت براى ايشان خانهء\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسلامت است كه خدا به آنها ميدهد .\r\n وَ هُوَ وَلِيُّهُمْ بِما كانُوا يَعْمَلُونَ  : بپاداش كردارهاى پسنديده‌اى كه انجام داده‌اند ، خداوند عهده‌دار است كه به آنها نفع برساند و از زيان حفظ كند . برخى گويند : يعنى در برابر دشمنان آنها را يارى مىكند . برخى گويند : يعنى در دنيا عهده‌دار است كه به آنها توفيق دهد و در آخرت پاداش . پيداست كه منظور از كردار ، كردار نيك است . زيرا هر كردارى پاداش ندارد .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\n[ سوره الأنعام ( 6 ) : آيات 128 تا 129 
  ]\r\nوَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ وَ بَلَغْنا أَجَلَنَا الَّذِي أَجَّلْتَ لَنا قالَ النَّارُ مَثْواكُمْ خالِدِينَ فِيها إِلاَّ ما شاءَ اللَّهُ إِنَّ رَبَّكَ حَكِيمٌ عَلِيمٌ ( 128 ) وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ ( 129 )\r\n« 1 »\r\n\r\nترجمه\r\nروزى كه همهء آنها را محشور مىكند ، گويد : اى گروه جن ، شما افراد بسيارى از انسانها را گمراه كرده‌ايد . انسانهايى كه دوست آنها بوده‌اند ، گويند : پروردگارا ، ما از يكديگر نفع برده و به اجلى كه براى ما معين كرده بودى ، رسيديم . خداوند مىفرمايد : آتش براى هميشه جايگاه شماست ، مگر آنچه خدا بخواهد . پروردگارت حكيم و داناست .\r\nو همچنين ظالمان را بكيفر كردارشان دوست يكديگر مىگردانيم .\r\n\r\n\r\n","description":"","footnote":"\r\n( 1 ) - آيه 128 و 129 سوره انعام جزء 7 سوره 6\r\n","page_name":" 271 ","page_number":271},
  {"content":"\r\n\r\n\r\nبيان آيه 128 - 129\r\n\r\nقرائت\r\nيحشرهم : حفص و روح به ياء و ديگران به نون خوانده‌اند . بنا بر قرائت اول ضمير به « عند ربهم » برميگردد . و مؤيد قرائت دوم  « حَشَرْناهُمْ »  و  « نَحْشُرُهُ يَوْمَ - الْقِيامَةِ أَعْمى »  است . ( كهف 47 و طه 124 )\r\n\r\nاعراب\r\nخالدين : زجاج گويد : حال است .\r\nمثوا : ابو على گويد : اين كلمه مصدر است نه ظرف مكان ، زيرا ظرف مكان عمل فعل انجام نمىدهد و اين كلمه در « خالدين » عمل كرده است . يعنى : « النار ذات اقامتكم » . بنا بر اين « كم » فاعل مصدر است .\r\n\r\nمقصود\r\nدر دنبالهء مطالب پيش مىفرمايد :\r\n وَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ  : روزى كه خداوند جميع خلق را محشور كرده ، گويد : اى گروه جن ، شما بسيارى از افراد انسان را گمراه كرديد . اين معنى از زجاج است . وى اين معنى را از گفته ابن عباس اقتباس كرده است . برخى گويند : منظور فقط حشر جن و انس است ، زيرا بدنبال آن سخن از ايشان است . « 1 »  وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ  : انسانهايى كه از ايشان پيروى كرده‌اند ، گويند : پروردگارا : ما از يكديگر نفع برده‌ايم . دربارهء تفسير اين قسمت ، چند قول است : 1 - فايده‌اى كه جنيان از انسانها برده‌اند ، اين است كه : قايد و رئيس\r\n\r\n\r\n","description":"","footnote":"\r\n( 1 ) - نصب يوم به « يقول » مقدر است .\r\n","page_name":" 272 ","page_number":272},
  {"content":"\r\n\r\nآنها بوده ، انسانها از هوى و هوسشان پيروى كرده‌اند و فايده‌اى كه انسانها از آنها برده‌اند ، اين است كه : جنيان لذائذ و شهوات را در نظرشان آراسته ، آنها را به اين امور سرگرم كرده‌اند .\r\n2 - فايده‌اى كه انسانها از جنيان برده‌اند ، اين است كه هر گاه كسى ميخواست به سفر رود و از جن مىترسيد ، ميگفت : « به رئيس اين وادى پناه مىبرم ! » و مىرفت و نمىترسيد . اين عمل را پناه خواستن از جنيان مىدانستند و معتقد بودند كه جنيان هم آنها را پناه مىدهند . چنان كه خداوند متعال ميفرمايد :  « وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً »  ( جن 6 : چنين بود كه مردانى از آدميان بمردانى از جنيان پناه مىبردند و بر طغيانشان بيفزودند ) اما فايده‌اى كه جنيان از آدميان بردند ، اين بود كه جنيان معتقد بودند كه انسانها بنفع و ضرر ايشان معتقدند و به آنها پناه مىبرند و از اين راه شاد مىشدند و نفع مىبردند . اين قول از حسن و ابن جريج و زجاج و ديگران است .\r\n3 - محمد بن كعب گويد : مقصود اطاعت پريان و آدميان از يكديگر است .\r\nبلخى گويد : احتمال داده مىشود كه مقصود استفادهء افراد انسان از يكديگر است . نه استفاده جن و انس از يكديگر .\r\n وَ بَلَغْنا أَجَلَنَا الَّذِي أَجَّلْتَ لَنا  : حسن و سدّى گويند : يعنى ما به اجلى كه براى مرگمان تعيين كرده بودى رسيديم . برخى گويند : مقصود مبعوث شدن و حشر مردگان است ، زيرا اين حالت ، اجل جزاست . هم چنان كه مرگ اجل دنياست . جبائى گويد :\r\nاز اين جمله برمىآيد كه : اجل بيشتر از يكى نيست ، زيرا اگر دو اجل بود ، لازم مىآمد كسى كه بمرگ طبيعى نميرد و كشته شود ، به اجل خود نرسيده باشد . در حالى كه از اين آيه برمىآيد كه آنها دسته جمعى مىگويند : ما به اجلى كه بر ايمان معين كرده بودى رسيديم . على بن عيسى و ديگر بغداديان گويند : آيه چنين دلالتى ندارد . مانعى نيست كه انسان را دو اجل باشد : 1 - اجلى كه مرگ انسان در آن واقع مىشود 2 - اجل محشور شدن يا اجلى كه ممكن است انسان تا آن وقت زندگى كند ،\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n قالَ النَّارُ مَثْواكُمْ خالِدِينَ فِيها  : خداوند متعال به آنها مىفرمايد : آتش محل اقامت شماست و براى هميشه در آن عذاب مىشويد .\r\n إِلَّا ما شاءَ اللَّهُ  : مگر آنچه خدا بخواهد . دربارهء اين استثنا چند قول است : 1 - از ابن عباس روايت است كه وعيد كفار مبهم و نامعلوم بود . سپس بوسيلهء اين آيه معلوم شد :  « إِنَّ اللَّهَ لا يَغْفِرُ أَنْ يُشْرَكَ بِهِ »  ( نساء 48 : خداوند گناه شرك را نمىآمرزد ) 2 - مقصود استثناى از روز قيامت است . زيرا منظور از  « يَوْمَ يَحْشُرُهُمْ »  همين روز است . از اينرو فرمود : آنها از روز حشر در جهنم جاودانى هستند . از اين مدت بيكران ، مقدار حشر آنها از قبور و مدت حساب ، استثنا شده است .\r\nاين قول از زجاج است . وى گويد ممكن است استثناء از كيفيت عذاب باشد يعنى مگر آنچه خدا بخواهد كه آنها را به چند برابر عذاب كند .\r\n3 - بازگشت استثنا به مسلمانان گنهكار است . آنها در مشيت خداوند هستند .\r\nاگر بخواهد آنها را عذاب مىكند و اگر بخواهد به لطف خويش مىبخشد .\r\n4 - عطا گويد : يعنى مگر آنچه خدا بخواهد نسبت به آنان كه از كفر باز گشته ، ايمان آورده‌اند .\r\n إِنَّ رَبَّكَ حَكِيمٌ عَلِيمٌ  : خداوند در كارهاى خود حكيم و بهر چيزى داناست .\r\nبرخى گويند : يعنى در كيفر و عفو مردم حكيم و به حال كسانى كه مستحق پاداش يا كيفرند و به اندازهء استحقاقشان داناست .\r\n وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ  : و همچنين به منظور امتحان ، ظالمان را به خود وا مىگذاريم و آنها را دوست يكديگر مىكنيم تا به كارهاى يكديگر علاقه نشان دهند تا كيفرى كه به آنها مىدهيم ، تابع ميزان استحقاق آنها باشد ، در عين حال همين هم بواسطهء كردارى است كه انجام داده‌اند . اين معنى از على بن عيسى است . ابو على جبائى گويد : يعنى همانطورى كه در روز قيامت اين ستمكاران جن و انس را به يكديگر وا مىگذاريم و از آنها تبرى مىجوييم ، ظالمان را نيز به يكديگر وا مىگذاريم و افرادى كه از ديگران پيروى كرده‌اند به متبوعشان\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nحواله مىكنيم و مىگوييم : برويد تا آنها شما را از آتش خلاصى بخشند . هدف اصلى از اين بيان اين است كه به آنها اعلام كند كه در روز قيامت آنان را دوستى نيست كه از عذاب ، نجاتشان بخشد . ديگران گفته‌اند : از آنجا كه خداوند خصومت و مجادلهء ميان جن و انس را در روز قيامت بيان كرده بود ، فرمود : همانطورى كه اينان را در آتش جمع كرده ، با يكديگر دوستشان كرده‌ايم ، همين كار را با ستمكاران مىكنيم تا كيفر كردارشان باشد . ابن عباس گويد : هر گاه خداوند از مردمى راضى شود ، زمان امورشان را به خوبانشان مىسپارد و هر گاه بقومى خشم گيرد ، بكيفر كارهاى زشت ايشان ، زمام امورشان را به بدانشان مىسپارد . همين است معناى اين آيه :\r\n « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  ( رعد 11 : خداوند وضع زندگى قومى را تغيير نمىدهد ، جز اينكه باطن خود را تغيير داده ، اصلاح كنند ) نظير اين مطلب را كلبى از مالك بن دينار روايت كرده است كه : در بعضى از كتابهاى حكمت خواندم كه : خداوند متعال مىفرمايد : من خدايم و صاحب اختيار زمامداران . دل آنها در دست من است . اگر مردم مرا اطاعت كنند ، زمامداران را براى ايشان رحمت قرار مىدهم و اگر مرا معصيت كنند ، آنها را وسيلهء گرفتارى و پريشانى ايشان مىگردانم . خود را به نكوهش زمامداران مشغول نكنيد ، بلكه توبه كنيد تا آنها را نسبت به شما بر سر مهر و انصاف آورم .\r\nبرخى گويند ، منظور اين است كه ميان آنها و هر چه اختيار مىكنند ، باز گذاشته ، آنها را يارى نمىكنيم . قتاده گويد : يعنى بر اثر آن دوستى و علاقه‌اى كه در ميانشان بوده است ، آنها را بدنبال يكديگر وارد جهنم مىكنيم .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\n[ سوره الأنعام ( 6 ) : آيات 130 تا 132 
  ]\r\nيا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَ غَرَّتْهُمُ الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 130 ) ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَ أَهْلُها غافِلُونَ ( 131 ) وَ لِكُلٍّ دَرَجاتٌ مِمَّا عَمِلُوا وَ ما رَبُّكَ بِغافِلٍ عَمَّا يَعْمَلُونَ ( 132 )\r\n« 1 »\r\n\r\nترجمه\r\nاى گروه جن و انس ، آيا پيامبرانى از شما براى اينكه آيات مرا بر شما بخوانند و شما را از ملاقات امروز بترسانند ، نزد شما نيامدند ؟ گويند : بر خويشتن گواهى مىدهيم - زندگى دنيا فريبشان داده بود - و بر خويشتن گواهى مىدهند كه كافر بوده‌اند .\r\nاين است كه پروردگارت قريه‌هايى كه مردمشان غافلند ، به ستم هلاك نمىكند .\r\nهمه را از آن عمل‌ها كه كرده‌اند ، مرتبه‌هاست و پروردگارت ، از كردار ايشان غافل نيست .\r\n\r\n\r\n","description":"","footnote":"\r\n( 1 ) - آيهء 130 و 131 و 132 سورهء انعام جزء 8 سوره 6\r\n","page_name":" 276 ","page_number":276},
  {"content":"\r\n\r\n\r\nبيان آيه 130 - 131 - 132\r\n\r\nقرائت\r\nيعملون : ابن عامر به تاء خوانده است و ديگران به ياء\r\n\r\nلغت\r\nغفلت : سهو . ضد غفلت « يقظه » و ضد سهو « ذكر » و ضد « غروب » حضور است .\r\n\r\nاعراب\r\nذلك : خبر مبتداى محذوف . يعنى « الامر ذلك » يا اينكه مفعول فعل محذوف است . يعنى « فعلنا ذلك » .\r\n أَنْ لَمْ يَكُنْ  : اين « ان » مخفف از ان است . يعنى لانه لم يكن . . . چنان كه شاعر گويد :\r\n فى فتية كسيوف الهند قد علموا * ان هالك كل من يحفى و ينتعل \r\nيعنى : در ميان جوانانى كه همچون شمشيرهاى هندى بوده ، دانستند كه هر پا برهنه و كفش بپايى هلاك مىشود . ( يعنى : انه ) بعد از « ان » مفتوحه بايد ضمير مقدر باشد .\r\nاما بعد از « ان » مكسوره لازم نيست .\r\nكل : اين كلمه مثل « قبل و بعد » نيست كه با حذف مضاف اليه مبنى شود ، زيرا « قبل و بعد » حتى در حال ذكر مضاف اليه معرب تام نيستند ، و رفع داده نميشوند .\r\n\r\nمقصود\r\nاكنون خداوند متعال ، تمام آنچه را در روز قيامت ، به جن و انس خطاب خواهد كرد ، بيان مىكند ،  يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ  : « معشر » جماعتى است كه\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nهمهء اصناف را در بردارد . در اينجا خداوند متعال بيان مىكند كه پيامبران را به منظور اتمام حجت و ترسانيدن از عواقب كارهاى زشت ، بسوى آنها فرستاده است . اين خطاب متوجه جن و انس است . علت اينكه مىگويد ، پيامبرانى از شما ، در حالى كه پيامبران انسان هستند ، نه جن ، اين است كه جانب انسان را غلبه داده است . چنان كه مىفرمايد  « يَخْرُجُ مِنْهُمَا اللُّؤْلُؤُ وَ الْمَرْجانُ »  ( الرحمن 22 ) يعنى از آب شور و شيرين ، لؤلؤ و مرجان خارج مىشود ، در حالى كه لؤلؤ از آب شور خارج مىشود نه از آب شيرين .\r\nمردم هم در محاورت خود جانب يكى را غلبه مىدهند . مثلا يكى ميگويد ، نان و شير خوردم . در حالى كه نان را خورده و شير را نوشيده است . عقيدهء بيشتر مفسران و زجاج و رمانى همين است .\r\nضحاك گويد : همانطورى كه پيامبرانى بسوى انسانها فرستاده شد ، پيامبرانى هم بسوى پريان فرستاده شده‌اند . كلبى گويد : پيامبران بسوى آدميان فرستاده مىشدند .\r\nاما حضرت محمد ص مبعوث بسوى آدميان و پريان است . ابن عباس گويد : پيامبران بسوى آدميان فرستاده مىشدند . سپس آنها يكى از پريان را بسوى آنها مىفرستادند . مجاهد گويد : رسولان از آدميان و ترسانندگان از پريانند .\r\n يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا  ، پيامبران آيات مرا براى شما قرائت ميكردند و دلايل و براهين مرا به گوش شما ميرسانيدند و شما را را از ملاقات كيفر اعمال در اين روز - يعنى روز قيامت - مىترسانيدند .\r\n قالُوا شَهِدْنا عَلى أَنْفُسِنا  : گويند شهادت مىدهيم كه در روزگار تكليف ، با آمدن پيامبران و اتمام حجت از طرف ايشان ، كافر و عاصى شديم .\r\n وَ غَرَّتْهُمُ الْحَياةُ الدُّنْيا  : ظاهر دنيا در نظر ايشان آراسته جلوه كرد و آنها را فريفت .\r\n وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ  : در عالم آخرت اقرار ميكنند كه در دنيا كفر پيشه كرده‌اند و سزاوار عذابند .\r\n ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَ أَهْلُها غافِلُونَ  : اين است كه حكم خداوند : زيرا او قريه‌اى كه مردمش غافلند و ستم ميكنند ، هلاك نمىكند . مقصود\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبيان علت است . يعنى خداوند مردم بلدى را كه گرفتار گناه و انحراف هستند ، هلاك نميكند . مگر اينكه پيامبرانى بسوى آنها بفرستد و آنها مردم را بدلايل خداوندى آگاه كنند و آنها را از كيفر خدا بترسانند و حقايقى را به گوش آنها برسانند . سپس اگر از اطاعت پيامبران سرباز زدند ، آنها را هلاك خواهد كرد و هرگز بطور ناگهانى مردم را غافلگير نميكند . البته بر خداوند لازم نيست كه اتمام حجت كند ، زيرا همين كه مردمى دست بستم و تجاوز زدند ، سزاوار كيفر ميشوند ، جز اينكه خداوند ميخواهد حجت خود را ظاهر گرداند .\r\nفرّاء و جبائى گويند : يعنى خداوند مردمى را بدون اينكه متنبه و متذكر سازد غافلگير نكرده ، بستم هلاكشان نميكند . چنان كه مىفرمايد :  « وَ ما كانَ رَبُّكَ لِيُهْلِكَ الْقُرى بِظُلْمٍ وَ أَهْلُها مُصْلِحُونَ »  ( هود 117 : پروردگار تو مردم قريه‌اى كه مصلح هستند به ستم هلاك نميكند ) اين آيه ، بطور واضح دلالت مىكند كه خداوند منزه از ظلم است اگر خدا ظلم ميكرد ، در اين جا خود را از ستمكارى منزه نمىشمرد .\r\n وَ لِكُلٍّ دَرَجاتٌ مِمَّا عَمِلُوا  : هر كس چه اطاعت كند ، چه معصيت ، بر حسب عملى كه انجام داده ، بمرتبه‌اش از پاداش و كيفر نائل مىشود . كار نيكو پاداش نيكو و كار بد ، كيفر بد : اينكه براى پاداش و كيفر ، درجاتى قائل مىشود ، بخاطر اين است كه همهء پاداشها و كيفرها در يك مرتبه نيستند ، بلكه شدت و ضعف دارند . هر گاه بخواهند مراتب پاداش را بيان كنند ، مىگويند : درجات و هر گاه بخواهند مراتب كيفر را بيان كنند .\r\nمىگويند : درك . لكن در اينجا چون كيفر و پاداش را يك جا آورده است ، همه را درجات خوانده و جانب اهل بهشت را غلبه داده است .\r\n وَ ما رَبُّكَ بِغافِلٍ عَمَّا يَعْمَلُونَ  : پروردگار تو اى محمد ص يا اى شنونده ، از كردار ايشان غافل و بى خبر نيست و هيچ چيز از علم او مخفى نمىماند و هر كسى را باندازهء استحقاقش كيفر و پاداش مىدهد . بدينترتيب مردم را متنبه مىكند كه به كارهاى خود توجه داشته باشند .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\n[ سوره الأنعام ( 6 ) : آيات 133 تا 135 
  ]\r\nوَ رَبُّكَ الْغَنِيُّ ذُو الرَّحْمَةِ إِنْ يَشَأْ يُذْهِبْكُمْ وَ يَسْتَخْلِفْ مِنْ بَعْدِكُمْ ما يَشاءُ كَما أَنْشَأَكُمْ مِنْ ذُرِّيَّةِ قَوْمٍ آخَرِينَ ( 133 ) إِنَّ ما تُوعَدُونَ لَآتٍ وَ ما أَنْتُمْ بِمُعْجِزِينَ ( 134 ) قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ إِنَّهُ لا يُفْلِحُ الظَّالِمُونَ ( 135 )\r\n« 1 »\r\n\r\nترجمه\r\nپروردگارت ، بىنياز و صاحب رحمت است . اگر بخواهد شما را مىبرد و پس از شما هر چه بخواهد ، جانشين شما مىكند . همانطورى كه شما را از نسل قومى ديگر پديد آورده است . آنچه وعده داده شده‌ايد ، فرا مىرسد و شما عاجز كنندهء خدا نيستيد . بگو : اى مردم ، به اندازهء تمكن خود عمل كنيد كه من هم عمل كننده‌ام و خواهيد دانست كه خانهء عاقبت پسنديده براى كيست ؟ ستمكاران رستگار نمىشوند .\r\n\r\n\r\n","description":"","footnote":"\r\n( 1 ) - آيه 133 و 134 و 135 سوره انعام جزء 8 سوره 6\r\n","page_name":" 280 ","page_number":280},
  {"content":"\r\n\r\n\r\nبيان آيه 133 - 134 - 135\r\n\r\nقرائت\r\nابو بكر از عاصم « مكاناتكم » قرائت كرده است . ديگران « مكانتكم » . اين كلمه مصدر است . مصدر را اغلب به صورت مفرد به كار مىبرند . گاهى هم جمع مىبندند .\r\nچنان كه در جمع « حلم » گويند : « احلام » و « حلوم » شاعر گويد :\r\n فاما اذا جلسوا فى الندى * فاحلام عادوا يد هضم \r\nيعنى : هر گاه در مجلس جود و بخشش نشينند ، دستهايى گشاده دارند .\r\nمن تكون : حمزه و كسايى بياء و ديگران بتاء خوانده‌اند . علت اين است كه تانيث فاعل آن « عاقبة » تانيث حقيقى نيست . بنا بر اين هر دو وجه جايز است . مثل  « فَأَخَذَتْهُمُ الصَّيْحَةُ »  ( حجر 73 ) و  « أَخَذَ الَّذِينَ ظَلَمُوا الصَّيْحَةُ »  ( هود 67 ) .\r\n\r\nلغت\r\nانشاء : آغاز خلقت . انشاء قصيده ، بوجود آوردن آن است . « نشأ » جوانان تازه سال . شاعر گويد :\r\n و لو لا ان يقال صبا نصيب * لقلت بنفسى النشا الصغار \r\nيعنى : اگر نمىگفتند : نصيب ، بچه شده است ، مىگفتم : جانم بقربان بچه‌هاى خردسال .\r\nتوعدون : اين فعل از « ايعاد » يعنى تهديد يا از « وعد » است كه نسبت به نيكى است .\r\nمكانة : ابو زيد گويد : يعنى مقام و منزلت . « رجل مكين عند السلطان » يعنى نزد سلطان منزلت دارد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nاعراب\r\n كَما أَنْشَأَكُمْ  : كاف در محل نصب است . يعنى مثل ما انشاكم » .\r\n مِنْ بَعْدِكُمْ  : « من » به معناى بدل است . مثل « اعطيتك من دينارك ثوبا » يعنى بجاى دينارت به تو لباسى دادم .\r\n مِنْ ذُرِّيَّةِ قَوْمٍ آخَرِينَ  : اين « من » براى ابتداست .\r\n ما تُوعَدُونَ  : « ما » به معناى « الذى » است .\r\n مَنْ تَكُونُ لَهُ  : « من » مبتداست و خبر آن « تكون » يعنى : كداميك از ما برايش خانهء آخرت است ؟ و در اين صورت « تعلمون » معلق شده است . ممكن است موصوله و مفعول « تعلمون » باشد .\r\n\r\nمقصود\r\nقبلا مردم را دستور داده بود كه او را اطاعت كنند و آنها را به اين كار تشويق كرده بود . در اينجا بيان كرد كه امر به طاعت بخاطر نياز او نيست . او برتر از اين است كه سود يا زيانى به او برسد . مىفرمايد :\r\n وَ رَبُّكَ الْغَنِيُّ ذُو الرَّحْمَةِ  : خالق و سرور تو از كردار بندگان بىنياز است .\r\nطاعت ايشان وى را سودى و معصيت ايشان وى را زيانى نرساند ، زيرا كسى كه از چيزى بىنياز است ، هستى و نيستى و درستى و نادرستى آن برايش يكسان است . او به بندگانش نعمت مىبخشد . مقصود اين است كه خداوند با اينكه از بندگانش بىنياز است به آنها نعمت مىبخشد و نعمتهاى او هر چند بسيارند از ملك بىنيازى او چيزى كم نمىكنند . سپس دربارهء قدرت خويش مىفرمايد :\r\n إِنْ يَشَأْ يُذْهِبْكُمْ وَ يَسْتَخْلِفْ مِنْ بَعْدِكُمْ ما يَشاءُ كَما أَنْشَأَكُمْ مِنْ ذُرِّيَّةِ قَوْمٍ آخَرِينَ  :\r\nاگر بخواهد شما را هلاك مىكند و پس از شما آفريدهء ديگرى جانشين شما مىسازد ، همانطورى كه شما را از نسل قومى كه پيش از شما مىزيسته‌اند ، بوجود آورد .\r\nاين خطاب متوجه آدميان و پريان است . شايد مقصود اين است كه خداوند جنس ديگرى را پديد مىآورد ، همانطورى كه جن را از جن و انسان را از انسان پديد مىآورد .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبنا بر اين قادر است موجودى بياورد كه نه از جن باشد و نه از انسان . از اين آيه بر - مىآيد كه غير از آنچه كه معلوم خداست ، مقدور اوست ، زيرا مىفرمايد : خلقى غير از جن و انس را مىتواند خلق كند ، در حالى كه نكرده است .\r\n إِنَّ ما تُوعَدُونَ لَآتٍ  : قيامت و حساب و بهشت و دوزخ و پاداش و كيفر و تفاوت درجات و مراتب اهل بهشت و دوزخ ، همه واقع خواهند شد .\r\n وَ ما أَنْتُمْ بِمُعْجِزِينَ  : و شما از خداوند فوت نمىشويد يا اينكه سبقت نمىگيريد و از قلمرو و ملك و قدرت او خارج نميشويد . اعجاز اين است كه انسان كارى كند كه طرف مقابل از انجام آن ناتوان باشد و عاجزش كند . پس مقصود اين است كه شما نمى - توانيد خداوند را از زنده كردن مردگان و كيفر گنهكاران عاجز كنيد .\r\n قُلْ يا قَوْمِ اعْمَلُوا عَلى مَكانَتِكُمْ  : بگو : اى مردم ، به قدر منزلت و به اندازهء تمكن خود كار كنيد . يعنى بر كفر خود ثابت بمانيد . در اينجا فعل امر را براى تهديد به كار برده است . برخى گويند : يعنى به راه خود كار كنيد . جبائى گويد : يعنى بر حال خود كار كنيد و بر حال كفر باقى بمانيد كه من كيفر شما را مىدهم .\r\n إِنِّي عامِلٌ  : من كه پيامبر خدايم بدستورش عمل مىكنم . ابو مسلم گويد : يعنى من كه خدايم بوعده‌ام عمل مىكنم . معناى اول صحيح‌تر است .\r\n فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ  : به زودى مىدانيد كه كداميك از ما در پيشگاه خدا سرانجام نيكو داريم و به بهشت مىرويم . برخى گويند : يعنى ميدانيد كه در دنيا كداميك پيروز خواهيم شد .\r\n إِنَّهُ لا يُفْلِحُ الظَّالِمُونَ  : ستمكاران به مقصد خود نمىرسند . در اينجا بجاى كافران ، ستمكاران مىگويد ، زيرا در جاى ديگر مىفرمايد : « كافران ستمكارند » ( بقره 254 )\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\n[ سوره الأنعام ( 6 ) : آيه 136 
  ]\r\nوَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً فَقالُوا هذا لِلَّهِ بِزَعْمِهِمْ وَ هذا لِشُرَكائِنا فَما كانَ لِشُرَكائِهِمْ فَلا يَصِلُ إِلَى اللَّهِ وَ ما كانَ لِلَّهِ فَهُوَ يَصِلُ إِلى شُرَكائِهِمْ ساءَ ما يَحْكُمُونَ ( 136 )\r\n« 1 »\r\n\r\nترجمه\r\nاز زراعتها و چارپايان كه مخلوق خدا هستند ، سهمى براى خدا قرار داده ، بزعم خودشان مىگفتند : اين براى خدا و اين براى شركاى ما . آنچه براى شركايشان بود ، به خدا نمىرسيد و آنچه براى خدا بود به شركايشان مىرسيد . بد است حكمى كه مىكردند .\r\n\r\n\r\n","description":"","footnote":"\r\n( 1 ) - سورهء انعام آيهء 136 جزء 8 سورهء 6\r\n","page_name":" 284 ","page_number":284},
  {"content":"\r\n\r\n\r\nبيان آيهء 136\r\n\r\nقرائت\r\nبزعمهم : كسايى و يحيى بن ثابت و اعمش بضم زاء و ديگران بفتح خوانده‌اند و هر دو بيك معنى هستند . برخى گفته‌اند : به كسر زاء هم جايز است . مثل : « فتك » و « ودّ »\r\n\r\nلغت\r\nذرء : آفرينش اختراعى . اصل آن به معناى ظهور است . « ذراة » يعنى ظهور پيرى .\r\nحرث : زراعت ، زمينى كه براى كشت آماده شود .\r\nانعام : جمع « نعم » كه مقصود گاو و گوسفند و شتر است .\r\n\r\nمقصود\r\nبار ديگر دربارهء مشركين و عقايد فاسد ايشان مىفرمايد :\r\n وَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً  : كفار مكه و مشركين پيش از آنها از زراعتها و گاوها و گوسفندها و شترها كه مخلوق خدا هستند ، سهمى براى بتها قرار مىدادند .\r\n فَقالُوا هذا لِلَّهِ بِزَعْمِهِمْ وَ هذا لِشُرَكائِنا  : مىگفتند : اين قسمت براى خدا و اين قسمت براى بتها . آنها بتها را شريك خود مىدانستند زيرا به آنها از مال خود سهمى ميدادند .\r\n فَما كانَ لِشُرَكائِهِمْ فَلا يَصِلُ إِلَى اللَّهِ وَ ما كانَ لِلَّهِ فَهُوَ يَصِلُ إِلى شُرَكائِهِمْ  :\r\nدر اينباره اقوالى است : 1 - رسم آنها اين بود كه زراعتى براى خدا و زراعتى براى بتها درست مىكردند . هر گاه زراعت خدا خوب و زراعت بتها بد مىشد ، قسمتى از\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nزراعت خدا را براى بتها قرار مىدادند و مىگفتند : خدا بىنياز و بتها محتاج هستند و اگر زراعت بتها خوب مىشد و زراعت خدا بد ، چيزى از آن به خدا نداده مىگفتند :\r\nخدا بىنياز است . چارپايان را هم قسمت كرده ، سهمى براى خدا و سهمى براى بتها قرار ميدادند . سهم خدا را به مهمان مىدادند و سهم بتها را صرف بتها مىكردند ، اين قول از زجاج و ديگران است .\r\n2 - هر گاه سهم خدا با سهم بتها مخلوط مىشد جدا نميكردند و ميگفتند ، خدا غنىتر است و هر گاه سهم بتها با سهم خدا مخلوط مىشد ، جدا مىكردند . هر گاه آب از زراعت خدا به زراعت بتها مىرفت ، نمىبستند و هر گاه آب از زراعت بتها بزراعت خدا مىرفت ، مىبستند و مىگفتند : خدا غنىتر است . اين قول از ابن عباس و قتاده و مروى از امامان ما ( ع ) است .\r\n3 - هر گاه از سهم بتها چيزى از بين مىرفت ، از سهم خدا برميداشتند و جبران مىكردند و هر گاه از سهم خدا چيزى از بين ميرفت ، جبران نميكردند . اين قول از حسن و سدّى است .\r\n ساءَ ما يَحْكُمُونَ  : اين حكم آنها بد حكمى بود .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\n[ سوره الأنعام ( 6 ) : آيات 137 تا 138 
  ]\r\nوَ كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ لِيُرْدُوهُمْ وَ لِيَلْبِسُوا عَلَيْهِمْ دِينَهُمْ وَ لَوْ شاءَ اللَّهُ ما فَعَلُوهُ فَذَرْهُمْ وَ ما يَفْتَرُونَ ( 137 ) وَ قالُوا هذِهِ أَنْعامٌ وَ حَرْثٌ حِجْرٌ لا يَطْعَمُها إِلاَّ مَنْ نَشاءُ بِزَعْمِهِمْ وَ أَنْعامٌ حُرِّمَتْ ظُهُورُها وَ أَنْعامٌ لا يَذْكُرُونَ اسْمَ اللَّهِ عَلَيْهَا افْتِراءً عَلَيْهِ سَيَجْزِيهِمْ بِما كانُوا يَفْتَرُونَ ( 138 )\r\n« 1 »\r\n\r\nترجمه\r\nهمچنين براى بسيارى از مشركين شريكانشان ، كشتن فرزندان را زينت داده بودند كه آنها را هلاك كنند و دينشان را مشتبه سازند و اگر خدا ميخواست ، اين كار را نمىكردند . آنها را با دروغشان به خود واگذار .\r\nمىگفتند : اين چارپايان و زراعت‌ها حرامند و جز هر كه ما بخواهيم ، از آنها نميخورد و چارپايانى است كه پشت آنها براى سوارى حرام شده است . و چارپايانى كه از روى افتراء به خدا نام خدا را بر آنها نميبرند به زودى كيفر افترايشان را خواهد داد .\r\n\r\n\r\n","description":"","footnote":"\r\n( 1 ) - سوره انعام آيهء 137 و 138 جزء 8 سوره 6\r\n","page_name":" 287 ","page_number":287},
  {"content":"\r\n\r\n\r\nبيان آيه 137\r\n\r\nقرائت\r\nابن عامر « زين » بضم زاء « قتل » به رفع « اولادهم » به نصب و « شركائهم » بجر خوانده است . ديگران اولى را بفتح زاء ، دومى را به نصب ، سومى را بجر و چهارمى را برفع خوانده‌اند . طبق اين قرائت « شركائهم » فاعل « زين » و « قتل اولادهم » مفعول آن است . طبق قرائت اول « قتل » نايب فاعل « زين » است كه اضافه به فاعل يعنى « شركائهم » شده و مفعول به يعنى « اولادهم » ميان مضاف و مضاف اليه فاصله شده است . اما اين فاصله ، ضعيف است و بقول ابو على فارسى در شعر جايز است . مثل :\r\n يطفن بحوزى المراقع لم ترع * بواديه من قرع القسى الكنائن \r\nدر اينجا « القسى » ميان مضاف و مضاف اليه فاصله شده است . يعنى : آنها اطراف چراگاه‌هايى مىگردند كه زمين آن هدف تير قرار نگرفته است .\r\n\r\nلغت\r\nارداء : هلاك كردن . « مرداة » سنگى كه از بالاى كوه پرتاب شود .\r\n\r\nمقصود\r\nاكنون خداوند درباره يكى ديگر از خصلتهاى زشت آنها ميفرمايد :\r\n وَ كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ  : همانطور كه اينان در زراعت و چارپايان خود سهمى براى خدا قرار مىدادند ، همچنين شيطانها كشتن دختران و زنده بگور كردن ايشان را از ترس فقر و ننگ ، در نظر ايشان آراسته‌اند .\r\nاين معنى از حسن و مجاهد و سدّى است . فراء و زجاج گويند : خدمتگزاران بتها اين عمل را در نظرشان زينت مىدادند . برخى گويند : مردم گمراه اين كار را مىكردند .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nگفته‌اند : سنت دختر كشى از اينجا پيدا شد كه نعمان بن منذر ، قومى از عرب را غارت و زنانشان را اسير كرد . در ميان اسيران دختر قيس بن عاصم بود . سپس صلح كردند .\r\nهر زنى بخانوادهء خود بازگشت ، جز دختر قيس كه ترجيح داد در ميان سپاه دشمن بماند .\r\nقيس سوگند ياد كرد كه هر چه دختر در خانه‌اش تولد شود ، زنده بگور كند .\r\n لِيُرْدُوهُمْ  : اين لام براى عاقبت است . يعنى نتيجهء زينت قتل اولاد هلاك شدن مردم بود . نه اينكه آنها واقعاً قصد داشتند كه ايشان را هلاك كنند . اين معنى از ابو على جبائى است . برخى گفته‌اند : ممكن است در ميان آنها افراد معاندى هم بودند كه قصد هلاك ايشان را داشته‌اند . و بنا بر اين جانب آنها غلبه داده شده است .\r\n وَ لِيَلْبِسُوا عَلَيْهِمْ دِينَهُمْ  : نتيجهء ديگر اينكه دين آنها را بر آنها مشتبه و ترديد ميكردند .\r\n وَ لَوْ شاءَ اللَّهُ ما فَعَلُوهُ  : اگر خدا ميخواست كه آنها را از اين كار منع كند يا آنها را مجبور به ترك كند ، ميكرد و جلو آنها را مىگرفت . لكن اين كار با تكليف كه امر اختيارى است ، سازگار نبود .\r\n فَذَرْهُمْ وَ ما يَفْتَرُونَ  : آنها را با دروغ و افترايشان ترك كن و به حال خود گذار ، زيرا خدا آنها را كيفر مىدهد . اين جمله ، در نهايت تهديد است .\r\nاين آيه دلالت دارد بر اينكه تزيين قتل و خود قتل ، كار خود آنها بود و در نسبت آن به خدا دروغگو بودند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nبيان آيه 138\r\n\r\nقرائت\r\nحجر : اين كلمه را قراء غير مشهور « حرج » خوانده‌اند و ممكن است از لحاظ معنى تفاوتى ميان آنها نباشد .\r\n\r\nلغت\r\nحجر : حرام ، عقل و منع . حجر قاضى يعنى منع قاضى . حجر زن يعنى نگهدارى او .\r\n\r\nاعراب\r\nافتراء : مفعول له براى « لا يذكرون » ممكن است اين كلمه به معناى « يفترون » و « افتراء » مفعول مطلق باشد .\r\n\r\nمقصود\r\nدر اينجا بنقل يكى ديگر از عقايد فاسد آنها پرداخته ، مىفرمايد :\r\n وَ قالُوا هذِهِ أَنْعامٌ وَ حَرْثٌ حِجْرٌ لا يَطْعَمُها إِلَّا مَنْ نَشاءُ بِزَعْمِهِمْ  : آنها شتران و گاوها و گوسفندها و زراعتها را به پندار خويش حرام شمرده ، براى خدايان جدا مىكردند و مىگفتند : جز هر كه ما اجازه دهيم ، كسى نمىتواند از آنها بخورد . اينكه مىگويد : « به پندار خويش » ميخواهد بفهماند كه آنها براى اين كار دليلى نداشتند و به صرف تخيل پايبند بودند . براى استفادهء از آنچه مال خدايان بود ، تنها مردان خدمتگزار بتها مجاز بودند ، نه زنها و نه ديگران .\r\n وَ أَنْعامٌ حُرِّمَتْ ظُهُورُها  : حسن و مجاهد گويند : منظور از چارپايانى كه بر آنها سوار شدن را حرام مىدانستند ، ماده شترى است كه ده شكم كره شتر ماده زاييده بود و ماده شترى كه پنج شكم زاييده بود و گوشش را شكافته بودند و شتر نرى كه ده\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nبچه بوجود آورده بود ، مىباشد . برخى گويند : مقصود شتر نرى است كه بچهء بچه‌اش قابل سوارى بود . ديگر بر آن شتر سوار نمىشدند .\r\n وَ أَنْعامٌ لا يَذْكُرُونَ اسْمَ اللَّهِ عَلَيْهَا افْتِراءً عَلَيْهِ  : مجاهد گويد : برخى از چارپايان بودند كه نام خدا را بر آنها و متعلقات آنها نمىبردند . ابو وائل گويد : بر آنها حج نمىكردند . ضحاك گويد : در وقت سر بريدن ، نام بتها بر آنها مىبرند ، نه نام خدا . اين كارها را به اين دليل انجام مىدادند كه خدا به آنها دستور داده است و اين دروغ و افترا بود .\r\n سَيَجْزِيهِمْ بِما كانُوا يَفْتَرُونَ  : معناى آن ظاهر است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\n[ سوره الأنعام ( 6 ) : آيات 139 تا 140 
  ]\r\nوَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً فَهُمْ فِيهِ شُرَكاءُ سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ ( 139 ) قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ وَ حَرَّمُوا ما رَزَقَهُمُ اللَّهُ افْتِراءً عَلَى اللَّهِ قَدْ ضَلُّوا وَ ما كانُوا مُهْتَدِينَ ( 140 )\r\n« 1 »\r\n\r\nترجمه\r\nمىگفتند : آنچه در شكم اين حيوانات است ، خالص است براى مردان ما و حرام است بر زنان ما و اگر مرده تولد مىشد ، همگى در آن شريك بودند . به زودى خداوند آنها را به اين وصف ناحق كردنشان كيفر مىدهد كه او حكيم و داناست .\r\nكسانى كه فرزندان خود را از روى سفاهت و بدون علم كشتند و آنچه خدا به آنها روزى داده است ، با افترا زدن به خدا حرام شمرده‌اند ، زيانكار شدند . آنها گمراه شدند و اهل هدايت نيستند .\r\n\r\n\r\n","description":"","footnote":"\r\n( 1 ) - آيه 139 و 140 سوره انعام جزء 8 سوره 6\r\n","page_name":" 292 ","page_number":292},
  {"content":"\r\n\r\n\r\nبيان آيه 139\r\n\r\nقرائت\r\n« ان يكن ميتة » : ابن كثير فعل را به ياء « ميتة » را به رفع و ابو جعفر فعل را بتاء خوانده است . ابو بكر از عاصم فعل را به تاء « ميتة » را منصوب خوانده است .\r\nديگران فعل را بياء و « ميتة » را به نصب . وجه قرائت اخير بازگشت ضمير به « ما فى بطون » است . وجه قرائت ابن كثير اين است كه « يكن » تامّه و « ميتة » مؤنث غير حقيقى است و به همين جهت قرائت ابو جعفر هم صحيح است . وجه قرائت ابو بكر هم اين است كه مقصود از « ما فى بطون هذه الانعام » انعام و مؤنث است .\r\nخالصة : اين كلمه به همين صورت قرائت مشهور است و بنا بر اين خبر براى « ما » است . « تاء » آن براى مبالغه است . يا اينكه مصدرى است شبيه « عافية و عاقبة » در قرائت غير مشهور « خالص » آمده كه باز هم خبر است . همچنين در قرائت غير مشهور بدون تاء و با تاء به نصب هم آمده كه ممكن است حال باشد از ضميرى كه در صلهء « ما » است يا از خود « ما » .\r\n\r\nمقصود\r\nاكنون خداوند به نقل يكى ديگر از گفته‌هاى آنها پرداخته ، مىفرمايد :\r\n وَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا  :\r\nكافران كه قبلا دربارهء آنها بحث شد ، مىگفتند : آنچه در شكم اين چارپايان - كه گوشت و سوارى بر آنها حرام شده - مىباشد ، بطور خالص ، متعلق بمردان ماست و بر زنان ما حرام است . ابن عباس و شعبى و قتاده گويند : مقصود شير شترانى است كه گوششان را شكافته يا آنها را پس از زاييدن ده شكم آزاد كرده بودند . برخى گويند :\r\nمنظور جنين‌هاست كه اگر زنده تولد مىشد ، بر زنان حرام بود و اگر مرده ، تولد مىشد ،\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nزن و مرد از گوشت آن ميخوردند . خالص بودن چيزى براى كسى ، اين است كه شريك نداشته باشد . مثل خالص بودن عمل براى خدا . كلمهء ذكور از « ذكر » به معناى شرف است . جنس نر به نظر ايشان شريفتر از جنس ماده است .\r\n وَ إِنْ يَكُنْ مَيْتَةً فَهُمْ فِيهِ شُرَكاءُ  : اگر جنين ، مرده تولد مىشد ، زن و مرد در آن شريك بودند . سپس فرمود :\r\n سَيَجْزِيهِمْ وَصْفَهُمْ  : بتقدير « بوصفهم » كه پس از حذف باء ، كلمه منصوب شده است . يعنى به زودى آنها را بسبب اين وصفشان كيفر مىدهيم . برخى گويند : بتقدير « جزاء وصفهم » است . يعنى : به زودى كيفر وصفشان را خواهد داد .\r\n إِنَّهُ حَكِيمٌ عَلِيمٌ  : خداوند حكيم است و كيفر را طبق حكمت خويش به جلو مىاندازد يا عقب . همچنين به كارهاى آنها داناست . در اين آيه ، چهار عيب براى كفار شمرده است : 1 - حيوانات را بدون اذن خدا سر مىبريدند 2 - حيوانات را به ادعاى اينكه تذكيه شده است ميخوردند و به خدا افترا مىبستند 3 - بچهء شتران آزاد شده را بر زنان حرام مىدانستند 4 - بچه‌اى كه مرده تولد مىشد بدون هيچ دليلى بر زن و مرد حلال مىدانستند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nبيان آيه 140\r\n\r\nقرائت\r\nقتلوا : ابن كثير و ابن عامر به تشديد تاء و ديگران بدون تشديد خوانده‌اند .\r\n\r\nاعراب\r\nسفها و افتراء عليه : هر دو مفعول له يا مفعول مطلق\r\n\r\nمقصود\r\nاكنون خداوند ميان دو فرقه‌اى كه اولاد خود را مىكشتند و حلال خدا را حرام مىشمردند ، جمع كرده ، مىفرمايد :\r\n قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ  : آنها كه اولاد خود را از ترس فقر و براى فرار از ننگ و از روى سفاهت و نابخردى مىكشتند ، خود را به هلاكت افكندند ، زيرا سزاوار كيفر ابدى شدند . خسران به معناى از دست دادن سرمايه است فرق ميان « سفه » و « نزق » اين است كه : سفه شتابزدگى از روى هواى نفس و نزق ، شتابزدگى از روى خشم است . بوسيله « به غير علم » جهل و دورى آنها از ثواب را تأكيد مىكند .\r\n وَ حَرَّمُوا ما رَزَقَهُمُ اللَّهُ  : و آنها كه گمان كردند زراعت و حيوانات كه خدا به آنها روزى كرده است ، حرام است ، زيان بردند . اين معنى از حسن است . على بن عيسى به اين معنى اعتراض كرده ، گويد : گوشت حيوانات ، پيش از آنكه از جانب خدا حلال شمرده شود ، حرام بود و لازم نبود كه آنها حرام كنند . لكن اين اعتراض بيجاست ، زيرا سوار شدن بر حيوانات - كه آنها بر خود حرام ميكردند - احتياجى به اينكه از جانب خدا حلال شمرده شود ، نداشت ، بخصوص اگر بمصالح حيوانات عمل مىشد . علاوه بر اين خوردن گوشت حيوانات هم بعد از سر بريدن حلال بود .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n افْتِراءً عَلَى اللَّهِ  : آنچه حرام مىشمردند بدروغ به خدا نسبت مىدادند .\r\n قَدْ ضَلُّوا  : آنها بكردار و گفتار خويش تابع حكم شيطان شدند و از راه حق بدور افتادند .\r\n وَ ما كانُوا مُهْتَدِينَ  : و بسوى دين و نيكى و رشد هدايت نشدند .\r\nاز اين آيات برمىآيد كه مذهب جبر باطل است ، زيرا خداوند قتل و افتراء و تحريم را به آنها نسبت داده و خود را از آن منزه شمرده و آنها را بر كشتن فرزندان بىگناه نكوهش كرده است . اگر كسى جرمى نكرده باشد و بنا بر عقيدهء جبريان ، اين كارها را خداوند انجام داده است ، چرا آنها را به كيفر ابدى گرفتار سازد ؟ !\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\n[ سوره الأنعام ( 6 ) : آيه 141 
  ]\r\nوَ هُوَ الَّذِي أَنْشَأَ جَنَّاتٍ مَعْرُوشاتٍ وَ غَيْرَ مَعْرُوشاتٍ وَ النَّخْلَ وَ الزَّرْعَ مُخْتَلِفاً أُكُلُهُ وَ الزَّيْتُونَ وَ الرُّمَّانَ مُتَشابِهاً وَ غَيْرَ مُتَشابِهٍ كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ وَ لا تُسْرِفُوا إِنَّهُ لا يُحِبُّ الْمُسْرِفِينَ ( 141 )\r\n« 1 »\r\n\r\nترجمه\r\nاوست كه باغهايى آفريد كه درختان آن بعضى بر روى پايه قرار گرفته‌اند و بعضى خود بر روى پا ايستاده‌اند و درخت خرما و زراعت كه ثمر آن مختلف است و زيتون و انار كه بهم شبيه و غير شبيه هستند . هر گاه ثمر داد از ثمر آن بخوريد و حق آن را هنگام چيدنش بدهيد و اسراف نكنيد كه خدا اسراف كنندگان را دوست نمىدارد .\r\n\r\n\r\n","description":"","footnote":"\r\n( 1 ) - آيه 141 سوره انعام جزء 8 سوره 6\r\n","page_name":" 297 ","page_number":297},
  {"content":"\r\n\r\n\r\nبيان آيه 141\r\n\r\nقرائت\r\nحصاد : بصريان و شاميان و عاصم بفتح حاء و ديگران بكسر خوانده‌اند . اين دو لغت را يك معنى است . سيبويه گويد : اين قبيل مصدرها را براى انتهاى زمان به كار مىبرند . حصاد يعنى وقت درو .\r\n\r\nلغت\r\nانشاء : ابتداع ، انجام كارى كه سابقه ندارد . اختراع ، انجام كارى در غير بدون سبب . خلق ، آفرينش و تقدير و ترتيب .\r\nجنات : باغهاى پوشيده از درخت . روضه ، جايى كه داراى گياه سبز است .\r\nعرش : در اصل به معناى بالا بردن است . از همين جهت است كه به تخت و سقف و ملك ، عرش گويند . عرش درخت مو ، اين است كه شاخه‌هاى آن روى يكديگر قرار گرفته و بالا برده شده باشد . عريش ، چيزى شبيه هودج براى زنان .\r\nاسراف : زياده‌روى و گاهى كمروى . خلاصه اينكه تجاوز از حد حق و عدالت را اسراف گويند . شاعر گويد :\r\n اعطوا هنيدة يحدوها ثمانية * ما فى عطائهم من و لا سرف \r\nيعنى : هنيده را چندان شتر دادند كه هشت نفر آنها را مىراندند . در بخشش آنها منت و كم بودى ( يا افراطى ) نبود .\r\n\r\nاعراب\r\nمختلفا : حال از « انشأ »\r\n\r\nمقصود\r\nبدنبال بيان اين مطلب كه مشركين بعضى از چيزها را براى بتها قرار ميدادند ،\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمىفرمايد : خداوند خالق همهء چيزهاست و نبايد آنها را به بتها نسبت داد و بدون دستور او چيزى را حلال يا حرام شمرد :\r\n وَ هُوَ الَّذِي أَنْشَأَ جَنَّاتٍ مَعْرُوشاتٍ وَ غَيْرَ مَعْرُوشاتٍ  : خداوند بدون هيچگونه سابقه‌اى باغهايى آفريد كه در آنها درختان گوناگون است . برخى از درختان را بر روى پايه‌ها قرار داده‌اند و برخى بدون پايه ، خود بر سر پا ايستاده‌اند . ابن عباس و سدّى گويند : مقصود از درختانى كه بر روى پايه‌ها قرار دادند ، درختان انگور است .\r\nابو على گويد : منظور اين است كه بوسيلهء شاخه‌ها براى درختها ديوار درست كنند .\r\nكلمهء عرش به معناى بر افراشتن درختان است ، بطورى كه بر روى زمين قرار نگيرد . اين عباس گويد : مقصود از « غير معروشات » انواع درختانى است كه در كوه‌ها و صحراها مىرويند ابو مسلم گويد : منظور درختانى است كه احتياج به پايه ندارند و خود بر سر پا مىايستند .\r\n وَ النَّخْلَ وَ الزَّرْعَ مُخْتَلِفاً أُكُلُهُ  : و همچنين درخت خرما و زراعتها كه طعم يا ثمر آنها مختلف است ، بيافريد . ثمر درختان و گياهان از لحاظ رنگ و مزه و بو و شكل مختلفند . در عين حال شباهت‌هايى هم با يكديگر دارند و همگى دليل يگانگى خداوند هستند .\r\n وَ الزَّيْتُونَ وَ الرُّمَّانَ مُتَشابِهاً وَ غَيْرَ مُتَشابِهٍ  : ديگر اينكه زيتون و انار را آفريد كه از لحاظ مزه و رنگ و شكل ، برخى بهم شبيهند و برخى شبيه نيستند . علت اينكه انار و زيتون را با هم ذكر مىكند ، گفته‌اند اين است كه شاخه‌هاى آنها با برگها پوشيده شده‌اند .\r\n كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ  : در اينجا فعل امر براى اباحه به كار رفته است . جبائى گويد : از اين آيه برمىآيد كه مىتوان از ثمر درختان - و لو اينكه حق فقرا در آن باشد - خورد . مىفرمايد : هر گاه درخت ثمر داد ، از ثمرش بخوريد و در روز چيدن ، حق را بدهيد . درباره اين حق ، دو قول است : 1 - منظور زكات است كه يك دهم يا نصف آن را بايد داد ( در ديمى 10 / 1 و در صورتى كه با آب چاه و\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nبا وسائل ميكانيكى آب خورده باشد 20 / 1 ) اين قول از ابن عباس و محمد بن حنيفه و زيد بن اسلم و حسن و سعيد بن مسيب و قتاده و ضحاك و طاووس است . 2 - از امام صادق بنقل از آباء طاهرينش منقول است كه منظور دادن اندازه‌اى است كه ممكن باشد به مساكين . عطا و مجاهد و ابن عمرو سعيد بن جبير و ربيع بن انس نيز چنين گفته‌اند .\r\nاصحاب ما روايت كرده‌اند كه منظور دادن قبضه‌ها و مشت‌هاى پى در پى ايشان است .\r\nابراهيم و سدى گويند : اين آيه با حكم وجوب دادن يك دهم و يك بيستم ، نسخ شده است ، زيرا اين آيه مكى است و حكم زكات در مدينه بيان شد . و چون روايت شده است كه زكات هر صدقه‌اى را نسخ كرده است ، گويند : زكات در روز چيدن و درويدن برداشته نميشود . تا ناسخ صدقات باشد ، على بن عيسى گويد : اين مطلب صحيح نيست ، زيرا روز چيدن و درويدن ، ظرف حق است نه ظرف انجام مأمور به .\r\n وَ لا تُسْرِفُوا إِنَّهُ لا يُحِبُّ الْمُسْرِفِينَ  : از حد خود در صرف مال تجاوز مكنيد كه خدا مردم مسرف را دوست نمىدارد . در اينباره اقوالى است : 1 - خطاب به صاحبان مال است . يعنى همهء مال را صدقه ندهيد بلكه براى خانواده هم چيزى باقى بگذاريد .\r\nچنان كه ثابت بن قيس بن شماس ثمر پنجاه نخل را برداشت و همه را صدقه داد . اين قول از ابو العاليه و ابن جريج است . 2 - سعيد بن مسيب گويد : يعنى از اداى واجب كوتاهى نكنيد . 3 - ابو مسلم گويد : يعنى پيش از چيدن ، در خوردن زياده‌روى مكنيد و به فقرا ضرر نزنيد 4 - يعنى مال را در راه معصيت و بى جا خرج نكنيد 5 - خطاب به پيشوايان است . يعنى به صاحبان مال اجحاف نكنيد و از آنها زيادى نگيريد . اين قول از ابن زيد است . 6 - اين خطاب بعموم است . تا كسى در صرف مال زياده‌روى نكند و زمامدار و حاكم در گرفتن مال مردم و صرف آن زياده‌روى و ولخرجى نكنند . و اين قول از لحاظ فايده ، عمومىتر است .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\n[ سوره الأنعام ( 6 ) : آيات 142 تا 144 
  ]\r\nوَ مِنَ الْأَنْعامِ حَمُولَةً وَ فَرْشاً كُلُوا مِمَّا رَزَقَكُمُ اللَّهُ وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ ( 142 ) ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ نَبِّئُونِي بِعِلْمٍ إِنْ كُنْتُمْ صادِقِينَ ( 143 ) وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا فَمَنْ أَظْلَمُ مِمَّنِ افْتَرى عَلَى اللَّهِ كَذِباً لِيُضِلَّ النَّاسَ بِغَيْرِ عِلْمٍ إِنَّ اللَّهَ لا يَهْدِي الْقَوْمَ الظَّالِمِينَ ( 144 )\r\n« 1 »\r\n\r\nترجمه\r\nو از چارپايان باربردار و خردسال براى شما آفريد . از آنچه خدا روزى شما كرده ، بخوريد و بدنبال شيطان مرويد كه براى شما دشمنى آشكار است . هشت زوج آفريد : از ميش دو تا و از بز دو تا . بگو ، آيا بز و ميش نر را حرام كرده است يا بز و ميش ماده را يا آنچه رحم بز و ميش ماده بر آن احاطه دارد ؟ اگر راست مىگوييد ، مرا از روى علم آگاه سازيد . و از شتر دو تا و از گاو دو تا . بگو ، آيا گاو و شتر نر را حرام كرده است يا گاو و شتر ماده را يا آنچه رحم گاو و شتر ماده ، بر آن احاطه دارد . يا اينكه هنگامى كه خداوند شما را به اين حكم سفارش كرده است ، حاضر بوده‌ايد ؟ كيست ستمكارتر از آنكه به خداوند نسبت دروغ بدهد تا مردم را بدون علم گمراه سازد ؟ ! خداوند مردم ستمكار را هدايت نمىكند .\r\n\r\n\r\n","description":"","footnote":"\r\n( 1 ) - آيه 142 و 143 و 144 سوره انعام جزء 8 سوره 6\r\n","page_name":" 301 ","page_number":301},
  {"content":"\r\n\r\n\r\nبيان آيه 142 - 143 - 144\r\n\r\nقرائت\r\nالمعز : ابن كثير و ابن فليح و ابن عام و بصريان اين كلمه را بفتح عين و ديگران به سكون عين خوانده‌اند . ابو على گويد : بفتح عين جمع ما عز است مثل خادم و خدم .\r\nابو الحسن گويد : جمعى است كه مفرد ندارد ، به سكون عين نيز جمع است مثل صاحب و صحب . سيبويه آن را اسم جمع مىداند .\r\n\r\nلغت\r\nحمولة : شتران باربر . اين كلمه نيز اسم جمع است . اما بضم حاء يعنى بارها فرش : بچه شتر . علت اينكه بچه شتر را فرش گفته‌اند صاف بودن لثه‌هاى آنهاست كه هنوز دندانشان نروييده است .\r\nزوج : جفت . اين كلمه به يكى كه با او ديگرى است و به دو تا اطلاق مىشود .\r\nاشتمال : شامل شدن ، فرا گرفتن .\r\n\r\nاعراب\r\nحمولة : عطف بر « جنات » يعنى « و انشا من الانعام حمولة » اثنين : اين كلمه نيز منصوب است به « انشا » و  « ثَمانِيَةَ أَزْواجٍ »  بدل است از  « حَمُولَةً وَ فَرْشاً »  و « اثنين » بدل است از « ثمانيه »  آلذَّكَرَيْنِ  : همزهء استفهام داخل بر همزهء وصل شده است و الف در ميان آنها فاصله گرديده و همزهء وصل ساقط نشده تا مشتبه نشود . اگر ساقط مىشد مانعى نداشت ، زيرا « ام » بر آن دلالت ميكرد .\r\n أَمَّا اشْتَمَلَتْ  : « ما » منصوب است بنا بر اينكه عطف باشد بر « انثيين » .\r\nعلت اينكه « انثيين » را مثنى آورده ، اين است كه منظور « معز » و « ضان » است .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nمقصود\r\nاكنون خداوند بدنبال نعمتهايى كه در آيهء پيش شمرد ، دربارهء آفرينش حيوانات مىفرمايد :\r\n وَ مِنَ الْأَنْعامِ حَمُولَةً وَ فَرْشاً  : دربارهء اين قسمت اقوالى است : 1 - « حمولة » شتران بزرگسال و « فرش » شتران خردسال است . يعنى خداوند از چارپايان شتران بزرگسال و خردسال بوجود آورد . اين معنى از ابن عباس و ابن مسعود و حسن و مجاهد است ( از ابن مسعود و حسن به اختلاف نقل شده است ) 2 - « حموله » شتران و گاوان باربر و فرش گوسفند است . اين قول از حسن ( بروايت ديگر ) و قتاده و ربيع و سدى و ضحاك و ابن زيد است . 3 - حموله ، شتر و گاو و اسب و قاطر و الاغ باربر و فرش گوسفند است . اين قول ( بروايت ديگر ) از ابن عباس است . گويا وى كلمهء « انعام » را تعميم داده تا شامل حيوانات سم‌دار يعنى اسب و قاطر و الاغ هم بشود . 4 - ابو مسلم گويد : يعنى خداوند آفريده است هر چه كه براى باركشى مورد استفاده قرار مىدهيد و هر چه كه از راه سر بريدن و بر زمين افكندن . چنان كه دربارهء حيواناتى كه سر بريده مىشوند ، مىفرمايد  « فَإِذا وَجَبَتْ جُنُوبُها فَكُلُوا مِنْها »  ( حج 36 : هر گاه پهلوى آنها بر زمين افتاد ، از گوشت آنها بخوريد ) از ربيع بن انس هم روايت شده است كه فرش حيوانى است كه براى ذبح بر زمين افكنده مىشود . 5 - فرش ، پشم و كرك آنهاست كه براى فرش مورد استفاده قرار مىگيرد . يعنى از چارپايان دو استفاده مىشود : باركشى و فرشهايى كه از مو و پشم آنها تهيه مىشود . اين قول از جبائى است . « 1 »  كُلُوا مِمَّا رَزَقَكُمُ اللَّهُ  : از آنچه خدا روزى شما كرده ، براى خوردن حلال بشماريد و مثل مردم جاهليت كه برخى از زراعتها و دام‌ها را حرام مىشمردند ، رفتار\r\n\r\n\r\n","description":"","footnote":"\r\n( 1 ) - به نظر مىرسد كه اگر در خود آيهء شريفه ، كمى دقت مىشد ، اين اختلافات پيش نمىآمد ، زيرا در آيهء بعد « حموله و فرش » را تفصيل و توضيح داده و خاطر نشان كرده است كه منظور گاو و گوسفند و شتر است . بنا بر اين حموله مناسب گاو و شتر و فرش مناسب گوسفند است كه از پشم و موى آنها براى فرش استفاده مىشود يا اينكه موقع ذبح ، همچون فرش بر زمين مىافتند .\r\n","page_name":" 303 ","page_number":303},
  {"content":"\r\n\r\nنكنيد . طبق اين معنى ، امر بر ظاهر خود حمل شده است . ممكن است امر به معناى اباحه باشد . يعنى براى شما مباح است كه از روزى خدا بخوريد .\r\n وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ  : به دنبال شيطان كه دشمن آشكار شماست نرويد . تفسير اين جمله در سورهء بقره گذشت ( آيه 168 )  ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ  : مطلبى را كه در آيهء پيش بطور مجمل بيان كرده بود ، در اينجا به تفصيل بيان كرد . در آن آيه فرمود : از چارپايان ، « حموله » و « فرش » را آفريد .\r\nدر اينجا بيان مىكند كه « حموله » و « فرش » هشت جفت هستند . دو « نر و ماده » از ميش و دو « نر و ماده » از بز و دو « نر و ماده » از شتر و دو « نر و ماده » از گاو . منظور از اين تفصيل بعد از اجمال اين است كه متضمن توبيخ بيشترى باشد . بديهى است كه هر يك از حيوانات نر و ماده ، زوج هستند ، از اينجهت مىفرمايد : هشت زوج . نر ، زوج ماده و ماده ، زوج نر است . چنان كه ميفرمايد :\r\n « أَمْسِكْ عَلَيْكَ زَوْجَكَ »  ( احزاب 37 : جفتت را نگهدار ) برخى گويند  « ثَمانِيَةَ أَزْواجٍ »  يعنى هشت صنف . دو صنف نر و ماده ، از ميش و دو صنف نر و ماده از بز و . . .\r\n« ضان » گوسفند پشم دارد و جمع « ضائن » و معز گوسفند مودار و جمع « ما عز » است . برخى گويند : منظور اين است كه هر يك از اينها هر دو دسته‌اند : اهلى و وحشى در مورد شتر اگر چه اهلى و وحشى صادق نيست . لكن شترها هم از لحاظ عربى بودن و عربى نبودن بر دو دسته‌اند . اين مطلب از امام صادق ع نيز روايت شده است .\r\n قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ  :\r\nبه اين مشركين كه حلال خدا را حرام كرده‌اند ، بگو : آيا بز و ميش نر را خدا حرام كرده است يا بز و ميش ماده را يا آنچه كه در رحم بز و ميش ماده است ؟ اين سؤال را به منظور بحث و استدلال براى آنها طرح مىكند ، تا دروغ و افتراى آنها را به خدا آشكار سازد ، زيرا آنها مىگفتند : آنچه در رحم حيوانات است بر مردها حلال و بر زنها\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nحرام است و مطالب ديگر ! آنها اگر در پاسخ اين سؤال مىگفتند : بز و ميش نر حرام است يا بز و ميش ماده حرام است يا آنچه در رحم آنهاست ، حرام است ، لازم بود كه هر بز و ميش نر يا هر بز و ميش ماده يا آنچه در رحم آنهاست ، حرام باشد و بنا بر جواب اخير گوسفند نر و ماده هر دو حرام بود زيرا آنچه دو رحم بز و ميش است ، يا نر است ، يا ماده . خلاصه اينكه لازم بود معتقد شوند كه جنس گوسفند ، اعم از نر و ماده و كوچك و بزرگ حرام باشد . در حالى كه آنها زير بار چنين مطلبى نمىرفتند ، زيرا بعضى را حلال و بعضى را حرام مىشمردند . بدينترتيب در برابر اين استدلال محكوم مىشدند .\r\n نَبِّئُونِي بِعِلْمٍ إِنْ كُنْتُمْ صادِقِينَ  : اگر راست مىگوييد از آنچه حلال يا حرام شمرده‌ايد ، از روى علم به من خبر دهيد .\r\n وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا  :\r\nدر اينجا تتمهء هشت زوج نر و مادهء حيوانات را در مورد شتر و گاو بيان مىكند . سپس همان استدلالى را كه در مورد بز و ميش كرد ، تكرار كرده ، مىفرمايد : به آنها بگو آيا خدا شتر و گاو نر يا شتر و گاو ماده يا بچه‌اى كه در رحم گاو و شتر ماده است حرام كرده و يا اينكه هنگامى كه خداوند به شما دستور داد و آنها را بر شما حرام كرد ، حضور داشتيد ؟ ! سؤال اخير را به اين جهت طرح مىكند كه در راه تحصيل علم ، يا دليلى كه عقلا براى رسيدن به حق دنبال مىكنند يا مشاهده است كه عمومى نيست و اختصاص بعدّهء خاصى دارد . هر گاه هيچ كدام از اين دو راه براى تحصيل علم نباشد ، علمى وجود ندارد و مذهب باطل مىشود . مقصود اين است كه آيا شما اين مطلب را بدليل كتب آسمانى مىگوييد يا خداوند با خود شما در ميان گذاشته است ؟ اوّلى كه باور نداريد دوّمى هم كه دروغ است . پس گفتار شما باطل است .\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً لِيُضِلَّ النَّاسَ بِغَيْرِ عِلْمٍ  : چه كسى به خود ستمكارتر از كسى است كه به خدا نسبت دروغ دهد و چيزى كه از جانب خدا تحريم\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nنشده ، حرام شمارد و كارى كند كه مردم را بدون دانش بگمراهى افكند و به آنها چيزى بگويد كه خود بدرستى آن اطمينان ندارد و باعث هلاك آنها شود ، اگر چه ممكن است واقعاً قصد هلاك آنها را نداشته باشد ! ؟\r\n إِنَّ اللَّهَ لا يَهْدِي الْقَوْمَ الظَّالِمِينَ  : خداوند مردم ستمكار را به ثواب هدايت نمىكند ، زيرا آنها بواسطهء كفر و گمراهى سزاوار كيفر دائمى هستند .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\n[ سوره الأنعام ( 6 ) : آيه 145 
  ]\r\nقُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلاَّ أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ ( 145 )\r\n« 1 »\r\n\r\nترجمه\r\nبگو : در آنچه به من وحى شده ، چيزى نيافته‌ام كه بر خورنده‌اى كه آن را مىخورد ، حرام باشد . جز اينكه مردار يا خون ريخته يا گوشت خوك باشد كه پليدى است يا ذبح غير شرعى باشد كه نام غير خدا بر آن برده شده باشد . كسى كه ناچار شود و متجاوز و افراط كار نباشد ، پروردگارت آمرزگار و رحيم است .\r\n\r\n\r\n","description":"","footnote":"\r\n( 1 ) - آيه 145 سوره انعام جزء 8 سوره 6\r\n","page_name":" 307 ","page_number":307},
  {"content":"\r\n\r\n\r\nبيان آيه 145\r\n\r\nقرائت\r\nيكون ميتة : ابن كثير و حمزه فعل را به تاء و « ميتة » را به نصب خوانده‌اند .\r\nابو جعفر و ابن عامر فعل را بتاء و « ميتة » را به رفع خوانده‌اند . ديگران فعل را به ياء و « ميتة » را به نصب خوانده‌اند . ابو على گويد : قرائت اول بنا بر معناى فاعل است . يعنى « الا ان تكون النفس » وجه قرائت دوم اين است كه « ميتة » فاعل است . وجه قرائت سوم كه بهتر از همه است ، اين است كه ضمير فعل به سابق بر ميگردد و « ميتة » خبر است . ميتة : ابو جعفر اين كلمه را به تشديد و ديگران بدون تشديد خوانده‌اند .\r\n\r\nمقصود\r\nقبلا دربارهء آنچه مشركين حرام مىشمردند ، سخن گفت . اكنون در پيرامون آنچه واقعاً حرام است ، مىفرمايد :\r\n قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً  : به اين كافران بگو : در آنچه خداوند به من وحى كرده است ، چيزى نمىبينم كه بر خورنده‌اى حرام باشد ، مگر اينكه آن چيز گوشت مردار يا خون ريخته‌اى باشد . علت اينكه : فقط خون ريخته‌اى را ذكر مىكند ، اين است كه آن مقدار خونى كه با گوشت مخلوط است و قابل جدا كردن نيست ، حلال است و بخشوده شده .\r\n أَوْ لَحْمَ خِنزِيرٍ  : يا گوشت خوك . در اين آيه فقط مردار و خون و گوشت خوك را ذكر كرد ، با اينكه چيزهاى ديگرى هم حرام است . چنان كه در سورهء مائده حيوانى كه خفه شده يا به چوب مرده يا از بلندى سقوط كرده باشد ، بيان كرده است ( آيه 3 )\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nلكن همهء اينها مردار هستند . در اينجا اين مطلب را به اجمال و در آنجا به تفصيل بيان كرده است . بهتر اين است كه بگوييم : علت اينكه در اينجا اين سه تا را بيان كرده ، اين است كه اينها از ساير محرمات اهميت بيشترى دارند . بقيه در جاهاى ديگر يا بوسيلهء وحى قرآنى بيان كرده است . وانگهى اين سوره ، مكى و مائده ، مدنى است .\r\nممكن است چيزهايى كه حرامند و در اين آيه نيامده‌اند ، بعدا حرام شده باشند .\r\nمردار حيوانى است كه بدون تزكيهء شرعى جان سپرده باشد .\r\n فَإِنَّهُ رِجْسٌ  : رجس نام هر چيز ناخوش‌آيندى است . رجس به معناى عذاب نيز آمده است . يعنى : همهء اينها كه ذكر شد ، پليد هستند .\r\n أَوْ فِسْقاً أُهِلَّ لِغَيْرِ اللَّهِ بِهِ  : غير از مردار و خون و گوشت خوك ، آن ذبح خلاف شرعى كه نام غير خدا بر آن برده شود ، نيز حرام است . اين يكى را فسق ناميده ، زيرا خارج از امر خداست . اهلال ، بلند كردن آواز براى چيزى است . ( مائده آيه 3 رجوع شود ) .\r\n فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ  : اگر كسى متجاوز و افراط كار نباشد و به خوردن آنها ناچار شود ، خداوند به او رخصت داده است ، چنان كه داراى مغفرت و رحمت است . ( تفسير اين آيه در سورهء بقره ذيل آيهء 173 گذشت . )\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\n[ سوره الأنعام ( 6 ) : آيات 146 تا 147 
  ]\r\nوَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلاَّ ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَ إِنَّا لَصادِقُونَ ( 146 ) فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَ لا يُرَدُّ بَأْسُهُ عَنِ الْقَوْمِ الْمُجْرِمِينَ ( 147 )\r\n« 1 »\r\n\r\nترجمه\r\nو بر آنها كه يهودى شدند هر ناخن دارى را و از گاو و گوسفند پيه آنها را حرام كرديم . جز آنچه بر پشت آنها يا در امعايا مخلوط به استخوان باشد . اين كيفر را بخاطر ستمشان به آنها داديم و ما راستگو هستيم .\r\nاگر ترا تكذيب كنند ، بگو پروردگارتان صاحب رحمتى وسيع است و كيفر او از مردم مجرم ، دفع نخواهد شد .\r\n\r\n\r\n","description":"","footnote":"\r\n( 1 ) - سورهء انعام آيهء 146 - 147 جزء 8 سورهء 6\r\n","page_name":" 310 ","page_number":310},
  {"content":"\r\n\r\n\r\nبيان آيهء 146 - 147\r\n\r\nلغت\r\nظفر : ناخن . اظفر يعنى دراز ناخن . چنان كه اشعر يعنى دراز مو .\r\nحوايا : جمع حاويه . آنچه در شكم جمع مىشود .\r\n\r\nاعراب\r\nالحوايا : اين كلمه يا مرفوع و عطف بر « ظهور » است . يعنى « ما حملت الحوايا » ممكن است منصوب و عطف بر « الا ما حملت » باشد .\r\n مَا اخْتَلَطَ بِعَظْمٍ  : اين ما عطف است بر « ما » اول ذلك : ممكن است در محل نصب و مفعول دوم « جزينا » باشد اما جايز نيست مبتدا باشد ، زيرا تقدير آن ذلك جزينا هموه » خواهد شد و اين در ضرورت شعر جايز است .\r\n\r\nمقصود\r\nاكنون دربارهء آنچه بر يهود حرام شده ، مىفرمايد :\r\n وَ عَلَى الَّذِينَ هادُوا حَرَّمْنا كُلَّ ذِي ظُفُرٍ  : بر يهوديان هر حيوان ناخن دارى را حرام كرديم . در اينكه مقصود از حيوان ناخن‌دار چيست ، اختلاف است .\r\nابن عباس و سعيد بن جبير و قتاده و مجاهد و سدّى گويند : مقصود هر چيزى است كه انگشتانش بسته است . مثل شتر و شتر مرغ و دو نوع مرغ آبى كه يكى را مرغابى و ديگرى را « اوز » گويند . « 1 » ابن زيد گويد : مقصود شتر است . جبائى گويد : شامل\r\n\r\n\r\n","description":"","footnote":"\r\n( 1 ) - در مورد مرغان آبى از آنجا كه براى شنا احتياج به انگشتان باز دارند ، ظاهراً اشتباهى روى داده و اينها انگشتانشان باز است . ظاهراً مقصود از حيوانات ناخن‌دار ، آنهايى است كه مثل گاو و گوسفند داراى سم نيستند . مثل مرغ .\r\n","page_name":" 311 ","page_number":311},
  {"content":"\r\n\r\nدرندگان و سگان و گربه‌ها و هر چه كه با چنگال شكار كند ، مىشود . قتيبى و بلخى گويد : هر مرغى كه داراى چنگال و هر حيوانى كه داراى سم است بر آنها حرام بود .\r\n وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما  : از گاو و گوسفند نيز تمام چربيها و پيه‌هايى كه در باطن آنهاست بر يهود حرام كرديم .\r\n إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ  : مگر آن پيه كه بر روى گوشت باشد يا آن پيه كه در باطن است . منظور گوشت چاق و پيهى است كه در رودهء بزرگ است . اين معنى از ابن عباس و حسن و سعيد بن جبير و قتاده و مجاهد و سدّى است . ابن زيد گويد : منظور ماده بچه‌هاى شير خوار است . جبائى گويد : منظور پيه‌هايى است كه در شكم و روده‌هاست . همچنين پيهى كه با استخوان مخلوط شده مثل پيهى كه بر پهلوى گوسفند و گاو يا بر استخوان دم آنهاست ، بر آنها حرام نبود . حرف « او » در اينجا براى اباحه است . يعنى هر كدام از اين سه نوع چربى مباح است .\r\n ذلِكَ جَزَيْنهُمْ بِبَغْيِهِمْ  : اينها را بكيفر كردارشان كه پيامبران را مىكشتند و ربا مىخوردند و اموال مردم را به باطل مباح مىشمردند ، بر آنها حرام كرديم .\r\nچنان كه مىفرمايد :  « فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ »  ( نساء 160 : بر اثر ظلم يهوديان چيزهاى پاكيزه‌اى كه بر آنها حلال شده بود ، بر آنها حرام كرديم ) برخى گويند : منظور اين است كه آنها بوسيلهء گناه به خود ستم كرده بودند برخى گويند : زمانداران اسرائيلى خوردن گوشت مرغ و پيه را بر فقراء ممنوع كرده بودند . خداوند اينها را بكيفر اين كار بر خودشان حرام كرد . اين مطلب را على بن ابراهيم در تفسير خود آورده است .\r\nپرسش چگونه ممكن است تكليف ، كيفر باشد . در حالى كه تكليف تابع مصلحت و براى پاداش است ؟\r\nپاسخ اين تكليفها را كيفر مىنامد ، زيرا كارهاى زشتى مرتكب شدند كه سزاوار شدند\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nكه اينها بر آنها به همين جهت حرام شود . و اگر آن كارهاى زشت نبود ، بر آنها حرام نمىشد و مصلحتى نداشت .\r\n وَ إِنَّا لَصادِقُونَ  : ما در آنچه مىگوييم نسبت بحرمت حيوانات ناخن‌دار و پيه گاو و گوسفند و نسبت به تجاوز يهوديان و نسبت بهمهء مطالب و اينكه اين حرمت ، كيفر آنان و بصلاح آيندگانشان بود ، راستگو هستيم .\r\n فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ  : اگر ترا در آنچه ميگويى تكذيب كنند ، بگو خداى شما صاحب رحمت فراوان است و در كيفر شما عجله نمىكند بلكه شما را مهلت مىدهد .\r\n وَ لا يُرَدُّ بَأْسُهُ عَنِ الْقَوْمِ الْمُجْرِمِينَ  : اما همين كه وقت كيفر او فرا رسيد ، جلو كيفر او نسبت بمردمى كه پيامبر را تكذيب مىكنند ، گرفته نميشود :\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nفهرست جلد هشتم ترجمه تفسير مجمع البيان\r\nسوره انعام جزء 7 سوره 6 موضوع صفحه تعداد آيات 3 فضيلت سوره 3 تفسير سوره 5 آيهء ( 1 - 2 - 3 ) و ترجمه 6 تفسير آيهء « 1 و 2 » 7 تعداد آيات لغت ، مقصود 7 اقوالى درباره « اجل مسمى » 8 گفتار سعد بن جبير 9 تفسير آيهء ( 3 ) 11 اعراب ، مقصود 11 آيهء ( 4 - 5 - 6 ) و ترجمه 13 تفسير آيهء « 4 و 5 » 14 اعراب ، مقصود 14 تفسير آيهء ( 6 ) 15 لغت ، اعراب ، مقصود 15 دلالت آيهء 16 آيهء ( 7 - 8 - 9 - 10 ) 17 تفسير آيهء « 7 » 18 موضوع صفحه شان نزول ، مقصود 18 دلالت آيهء 18 تفسير آيهء ( 8 - 9 - 10 ) 19 لغت ، مقصود 19 آيهء ( 11 - 12 - 13 ) و ترجمه 21 تفسير آيهءهاى فوق 22 اعراب ، مقصود 22 پرسش و پاسخ آن 25 آيهء ( 14 و 15 ) و ترجمه 26 تفسير دو آيهء فوق 27 لغت ، اعراب . شان نزول ، مقصود 27 آيهء 16 - 17 - 18 ) و ترجمه 30 تفسير آيهء ( 16 ) 31 قرائت ، مقصود 31 تفسير آيهء ( 17 - 18 ) 32 مقصود 32 پرسش و پاسخ آن 32 آيهء ( 19 - 20 ) و ترجمه 34\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nموضوع صفحه تفسير دو آيهء فوق 35 اعراب ، شان نزول ، مقصود 35 دلالت آيهء 36 آيهء ( 21 - 22 - 23 - 24 ) و ترجمه 39 تفسير آيهء ( 21 - 22 ) 40 قرائت ، اعراب ، مقصود 40 تفسير آيهء ( 23 - 24 ) 42 قرائت ، لغت ، اعراب ، مقصود 42 پرسش و پاسخ آن 43 يك بحث كلامى 44 آيهء ( 25 - 26 ) و ترجمه 46 تفسير آيهء ( 25 ) 47 لغت ، اعراب ، شان نزول 47 مقصود 48 تفسير آيهء ( 26 ) 51 لغت ، مقصود 51 آيهء 27 - 28 - 29 - 30 ) و ترجمه 55 تفسير آيهء ( 27 - 28 ) 56 قرائت ، لغت ، اعراب ، مقصود 56 پرسش و پاسخ 58 پرسش و پاسخ ديگر 59 تفسير آيهء ( 29 - 30 ) 60 مقصود 60 آيهء ( 31 - 32 ) و ترجمه 62 تفسير دو آيهء فوق 63 قرائت ، لغت ، اعراب 63 مقصود 64 معناى لهو و لعب 65 آيهء ( 33 - 34 ) و ترجمه 67 موضوع صفحه تفسير دو آيهء فوق 68 قرائت ، مقصود 68 آيهء ( 35 - 36 - 37 ) و ترجمه 72 تفسير آيات فوق 73 لغت ، اعراب ، مقصود 73 علت ايمان نياوردن كفار چيست ؟ 74 باز هم سخنى از زبان كفار 75 آيهء ( 38 - 39 ) و ترجمه 77 تفسير دو آيهء فوق 78 لغت ، اعراب ، مقصود 78 اقوالى درباره معناى « فى الكتاب » 80 سخنى از معتقدين به تناسخ 81 آيهء ( 40 - 41 ) و ترجمه 83 تفسير دو آيهء فوق 84 قرائت ، اعراب ، مقصود 84 آيهء ( 42 - 43 - 44 - 45 ) و ترجمه 85 تفسير آيات فوق 86 قرائت ، لغت ، اعراب 86 مقصود ، دلالت آيهء 88 گفتار امام صادق ع در جواب فضيل بن عياض : كه پرهيزكار كيست ؟ 90 آيهء ( 46 - 47 - 48 - 49 ) و ترجمه 91 تفسير آيات فوق 92 لغت ، اعراب ، مقصود 92 يك استدلال ديگر 93 آيهء ( 50 - 51 ) و ترجمه 95 تفسير آيهء « 50 » 96 مقصود ، لغت 96\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nموضوع صفحه تفسير آيهء ( 51 ) 98 اعراب ، مقصود 98 آيهء ( 52 - 53 ) و ترجمه 100 تفسير دو آيهء فوق 101 قرائت ، اعراب ، شان نزول 101 مقصود 102 آيهء ( 54 - 55 ) و ترجمه 106 تفسير آيهء ( 54 ) 107 قرائت ، لغت ، شان نزول 107 تفسير آيهء ( 55 ) 110 قرائت ، اعراب ، مقصود 111 آيهء ( 56 - 57 - 58 ) و ترجمه 112 تفسير آيهء « 56 » 113 اعراب ، مقصود 113 تفسير آيهء ( 57 - 58 ) 114 قرائت ، لغت ، اعراب 114 مقصود 115 آيهء ( 59 - 60 ) و ترجمه 117 تفسير دو آيهء فوق 118 لغت ، اعراب ، مقصود 118 آيهء ( 61 - 62 ) و ترجمه 123 تفسير دو آيهء فوق 124 قرائت ، مقصود 124 آيهء ( 63 - 64 ) و ترجمه 127 تفسير دو آيهء فوق 128 قرائت ، اعراب ، مقصود 128 آيهء ( 65 - 66 - 67 ) و ترجمه 130 تفسير آيهء « 65 » 131 لغت ، مقصود 131 موضوع صفحه تفسير آيهء ( 66 - 67 ) 134 تعداد آيات 134 مقصود 134 آيهء ( 68 - 69 ) و ترجمه 135 تفسير دو آيهء فوق 136 قرائت ، اعراب ، شان نزول ، مقصود 136 آيهء ( 70 ) و ترجمه 139 تفسير آيهء « 70 » 140 لغت ، اعراب ، مقصود 140 تفسير آيهء « 71 » 143 آيهء ( 71 ) و ترجمه 142 تفسير آيهء « 71 » 143 قرائت ، لغت ، اعراب ، مقصود 143 آيهء ( 72 - 73 ) و ترجمه 145 تفسير آيهء « 72 و 73 » 146 تعداد آيات 146 اعراب ، مقصود 146 آيهء ( 74 - 75 ) و ترجمه 149 تفسير دو آيهء فوق 150 قرائت ، لغت ، اعراب ، مقصود 150 آيهء ( 76 - 77 - 78 - 79 ) و ترجمه 153 تفسير آيات فوق 154 قرائت ، لغت ، اعراب 154 مقصود 155 چند پرسش 157 پاسخ پرسشها 158 داستان حضرت ابراهيم 160 آيهء ( 80 - 81 - 82 ) و ترجمه 162 تفسير آيهء « 80 - 81 » 163 قرائت ، اعراب ، مقصود 163\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nموضوع صفحه تفسير آيهء « 82 » 166 لغت ، مقصود 166 آيهء ( 83 - 84 - 85 - 86 - 87 ) و ترجمه 168 تفسير آيهء ( 83 تا 87 ) 169 قرائت ، اعراب ، مقصود 169 آيهء ( 88 - 89 - 90 ) و ترجمه 173 تفسير آيات فوق 174 قرائت ، مقصود 174 دلالت آيهء 177 آيهء ( 91 ) و ترجمه 178 تفسير آيهء « 91 » 179 قرائت ، اعراب و شان نزول 179 مقصود 180 آيهء ( 92 ) و ترجمه 182 تفسير آيهء ( 92 ) 183 قرائت ، اعراب ، مقصود 183 دلالت آيهء 184 آيهء ( 93 ) و ترجمه 185 تفسير آيهء « 93 » 186 لغت ، اعراب ، شان نزول 186 مقصود 187 آيهء ( 94 ) و ترجمه 190 تفسير آيهء « 94 » 191 قرائت ، لغت 191 اعراب ، شان نزول ، مقصود 192 آيهء ( 95 - 96 - 97 - 98 ) و ترجمه 194 تفسير آيهء « 95 - 96 » 195 قرائت ، لغت ، اعراب ، مقصود 195 تفسير آيهء « 97 - 98 » 198 موضوع صفحه قرائت ، مقصود 198 آيهء ( 99 ) و ترجمه 201 تفسير آيهء « 99 » 202 قرائت ، لغت 202 مقصود 203 فوائد خرما 204 آيهء ( 100 - 101 ) و ترجمه 206 تفسير دو آيهء فوق 207 قرائت ، لغت ، اعراب ، مقصود 207 آيهء ( 102 - 103 - 104 - 105 ) و ترجمه 211 تفسير آيهء « 102 - 103 » 212 لغت ، اعراب ، مقصود 212 درباره معناى لطيف 113 تفسير آيهء « 104 - 105 » 215 قرائت ، لغت 215 اعراب ، مقصود 216 آيهء ( 106 - 107 - 108 ) و ترجمه 218 تفسير آيهء « 106 - 107 » 219 لغت ، مقصود 219 تفسير آيهء « 108 » 221 قرائت ، لغت ، شان نزول ، مقصود 221 آيهء ( 109 - 110 - 111 ) و ترجمه 224 تفسير آيهء ( 109 - 110 ) 225 قرائت 225 لغت ، شان نزول 226 مقصود 227 تفسير آيهء « 111 » 229 قرائت ، لغت ، مقصود 229\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nموضوع صفحه دلالت آيهء 230 پرسش و پاسخ آن 231 آيهء ( 112 - 113 ) و ترجمه 232 تفسير دو آيهء فوق 233 قرائت ، لغت 233 اعراب ، مقصود 234 آيهء ( 114 - 115 ) و ترجمه 237 تفسير آيهء « 14 » 238 قرائت ، مقصود 238 تفسير آيهء « 115 » 240 قرائت ، لغت ، اعراب ، مقصود 240 آيهء ( 116 - 117 ) و ترجمه 242 تفسير دو آيهء فوق 243 لغت ، اعراب 243 مقصود 244 پاسخ و پرسش 245 آيهء ( 118 - 119 - 120 ) و ترجمه 246 تفسير آيات فوق 247 قرائت ، اعراب و لغت 247 مقصود 248 دلالت آيهء 249 آيهء « 121 » و ترجمه 251 تفسير آيهء « 121 » 252 مقصود 252 آيهء ( 122 - 123 ) و ترجمه 254 تفسير دو آيهء فوق 255 قرائت ، لغت ، اعراب ، شان نزول 255 مقصود 256 آيهء ( 124 - 125 ) و ترجمه 259 موضوع صفحه تفسير آيهء « 124 » 260 قرائت ، لغت ، اعراب 260 شان نزول ، مقصود 261 تفسير آيهء « 125 » 263 قرائت ، لغت ، مقصود 263 پرسش و پاسخ 265 آيهء ( 126 - 127 ) و ترجمه 268 تفسير دو آيهء فوق 269 مقصود 269 آيهء ( 128 - 129 ) و ترجمه 271 تفسير آيهء ( 128 و 129 ) 272 قرائت ، اعراب ، مقصود 272 آيهء ( 130 - 131 - 132 ) و ترجمه 276 تفسير آيات فوق 277 قرائت ، لغت ، اعراب ، مقصود 277 آيهء ( 133 - 134 - 135 ) و ترجمه 280 تفسير آيات فوق 281 قرائت ، لغت 281 اعراب ، مقصود 282 آيهء ( 136 ) و ترجمه 284 تفسير آيهء « 136 » 285 قرائت ، لغت ، مقصود 285 آيهء ( 137 - 138 ) و ترجمه 287 تفسير آيهء « 137 » 288 قرائت ، لغت ، مقصود 288 تفسير آيهء ( 138 ) 290 قرائت ، لغت ، اعراب ، مقصود 290 آيهء ( 139 - 140 ) و ترجمه 292 تفسير آيهء « 139 » 293\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nموضوع صفحه قرائت ، مقصود 293 تفسير آيهء « 140 » 295 قرائت ، اعراب ، مقصود 295 آيهء ( 141 ) و ترجمه 297 تفسير آيهء « 141 » 298 قرائت ، لغت ، اعراب ، مقصود 298 وجوهى در معناى « اسراف » 300 آيهء ( 142 - 143 - 144 ) و ترجمه 301 تفسير آيات فوق 302 موضوع صفحه قرائت ، لغت ، اعراب 302 مقصود 307 آيهء ( 145 ) و ترجمه 307 تفسير آيهء « 145 » 308 قرائت ، مقصود 308 آيهء ( 146 - 147 ) و ترجمه 310 تفسير دو آيهء فوق 311 قرائت ، اعراب ، 311 پرسش و پاسخ 312 توجه صفحه 100 در پاورقى آيهء ( 52 و 53 ) درست است صفحه 128 سطر 5 تقعدن درست است صفحه 141 سطر 2 ليس درست است\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nيكدوره فقه فارسى\r\nبنام\r\nجامع عباسى\r\nشيخ بهاءالدين عاملى ( ره )\r\nبا نظريه مبارك مرجع تقليد شيعيان\r\nجهان حضرت آيت الله العظمى\r\nآقاى سيدشهاب الدين نجفى مرعشى\r\nمدظله با كاغذ 90 گرمى اعلا و چاپ\r\nافست با جلد زركوب بسيار زيبا\r\nموسسه انتشارات فراهانى\r\nبوسيله مؤسسه انتشارات فراهانى منتشر شد\r\nتهران - بازار بين الحرمين تلفن 530465\r\n\r\n\r\n","description":"","footnote":"","page_name":" 320 ","page_number":320}
  ]