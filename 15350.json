[
  {"content":"\r\n\r\nزندگينامه\r\nحضرت آية الله العظمى علوى گرگانى\r\n\" دام ظله العالى \"\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\" انما يخشى الله من عباده العلمآء \"\r\nسورة فاطر : الآية 28\r\n\" يرفع الله الذين آمنوا منكم والذين اوتوا العلم درجات \"\r\nسورة المجادلة : الآية 11\r\n\" قل هل يستوى الذين يعلمون والذين لا يعلمون انما يتذكر اولواالألباب \"\r\nسورة الزمر : الآية 9\r\nعن ابي عبدالله الصادق عليه السلام\r\nقال :\r\nقال رسول الله ( ص ) : \" وفضل العالم على العابد كفضل القمر على سآئر النجوم ليلة البدر ، وان العلمآء ورثة الأنبيآء \"\r\nاصول الكافى / باب ثواب العالم و المتعلم\r\nعن أبى جعفر الباقر عليه السلام قال :\r\n\" عالم ينتقع بعلمه أفضل من سبعين عابد \"\r\nاصول الكافى / باب فضل العلم\r\nعن أبى عبدالله الصادق عليه السلام قال :\r\n\" اذا اراد الله بعبد خيرا فقهه فى الدين \"\r\nاصول الكافى / باب فضل العلم\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\n\r\nپيشگفتار\r\nصفحات زرّين كتاب پر برگ تاريخ ، مردان بزرگى را به ما مىنمايد كه در راه نجات انسانها از گرداب فساد و منجلاب بدبختى و گمراهى از هيچ كوششى فروگذار نكردند . مردانى كه زندگى پر بار خويش را وقف هدايت بشر نمودند . پيامبران الهى و اوصياء آنان قافله سالار اين گروهند . آنان در تاريخ بشريت جلودار روشنى و آگاهى بوده و در رشد و اعتلاى ارزشهاى انسانى برترين مرتبه را به خود اختصاص دادند . عقلها را برانگيختند و مردم را از سستى و نادانى به تلاش و تفكر و ايمان فرا خواندند و سر خويش بر سر اين هدف نهادند .\r\nعالمان دين نيز ادامه‌دهندگان همين راهند و مانند پيامبران الهى در راه هدايتگرى و نبرد با جهل و نادانى و فساد و بىدينى گام نهادند\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nو مشعل فروزان هدايت را به دست گرفته و راه پر پيچ و خم تاريخ را در برابر ظلمت‌زدگان روشن نمودند .\r\nبه راستى آنان مصداق اتمّ « العلماء ورثة الأنبياء » و آينه تمام نماى « الفقهاء امناء الرسل » و « المؤمنون الفقهاء حصون الاسلام » مىباشند .\r\nآنان در راه رساندن پيام رسولان خدا و گسترش مرام خاتم پيامبران تمام توان خويش را به كار گرفتند و آن را از تمام آفتها و گزندها مصون داشتند و از رنج و بلا نهراسيدند و در اين راه ، فقر و غربت و بيمارى و تبعيد و اسارت و شهادت آنان را از هدف خود باز نداشت .\r\nسپاس خداى را كه اين ستارگان فروزان هماره خوش درخشيدند و نور پاشيدند و هدايت نمودند ، و با غروب آفتاب عمر يكى از آنان است كه خداوند ، ديگر كسان را به جايش برمىگمارد و وظيفه خطير « بيان احكام حلال و حرام » را بر عهده‌شان وا مىنهد . آنچنانكه خداوند بزرگ فرمود :\r\n« ما ننسخ من آية أو ننسها نأت بخيرمنها أو مثلها »\r\nپس از درگذشت اندوهبار مراجع بزرگ تقليد\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nحوزه‌هاى علميه قم و نجف اشرف ، اينك شاهد درخشش اختران تابناك فقاهت در آسمان حوزه علميه قم هستيم « والحمدللّه » ، كه يكى از ايشان فقيه اهلبيت عصمت و طهارت حضرت آيت‌اللَّه العظمى آقاى حاج سيد محمد على علوى حسينى گرگانى « مد ظلّه العالى » است ، كه در اين مجال كوتاه نگاهى بر زندگانى ايشان مىافكنيم و تفصيل را به وقتى دگر وامىنهيم .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nخاندان\r\nپدر بزرگوار ايشان ، آيت‌اللَّه آقاى حاج سيد سجاد علوى گرگانى - طاب ثراه - نخستين شخصيت علمى منطقه « گرگان و دشت » و از مشهورترين علماى استان مازندران به شمار مىرفت . وى در سال 1322 ق در يكى از روستاهاى گرگان - النگ - در خانه آقا سيد قاسم - كه مردى دائم الذكر و متهجد و مؤمن و متدين بود و پسر دار نمىشد و با توسلات و ادعيه و اذكار فراوان ، خداوند اين پسر را در 65 سالگىاش به دو بخشيد و پس از چند سال هم چشم از جهان فرو بست - به دنيا آمد . در حالى كه نوجوان بود ، تندباد اجل ، گوهر پدر و مادرش را به فاصله سه روز از كَفَش ربود و سرپرستى وى را مرحوم آيت‌اللَّه حاج ملا محمد هاشم كبير كردكويى به عهده گرفت و مقدمات\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو ادبيات و بخشى از علوم دينى را از او آموخت .\r\nدر سال 1344 ق ، به مشهد مقدس عزيمت نمود و نزد اساتيد بنامِ حوزه علميه آن شهر مانند حضرات آيات : ميرزا مهدى اصفهانى ، ملا هاشم خراسانى ، فاضل بسطامى و اديب نيشابورى اوّل ، سطوح عاليه را فرا گرفت . در 1347 ق به حوزه علميه قم مهاجرت كرد و در محضر آيات عظام :\r\nحاج شيخ عبدالكريم حايرى يزدى ، حاج شيخ محمد على حايرى قمى ، حاج ميرزا محمد فيض قمى ، حاج شيخ ابوالقاسم قمى ، ميرزا محمد على شاه آبادى و ميرزا محمد ثابتى همدانى - قدس اللَّه اسرارهم - زانوى ادب به زمين زد و فقه و اصول و حكمت و كلام را فرا گرفت در سال 1353 ق ، به توصيه استاد بزرگوارش آيت‌اللَّه حايرى يزدى به نجف اشرف رفت و مبانى علمى خويش را نزد آيات عظام : سيد ابوالحسن اصفهانى ، شيخ محمد كاظم شيرازى ، محقق اصفهانى و آقا ضياء عراقى استوار ساخت و سخت مورد توجه آيت‌اللَّه سيد ابوالحسن اصفهانى قرار گرفت و همزمان به تدريس سطوح عاليه پرداخت ( كه از جمله شاگردانش در نجف ، حضرات آيات : شيخ محمد ابراهيم و شهيد شيخ مرتضى بروجردى - فرزندان\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nآيت‌اللَّه العظمى حاج شيخ على محمد بروجردى - ، و حاج ميرزا على محدث زاده و حاج ميرزا محسن محدث‌زاده - فرزندان محدث بزرگوار حاج شيخ عباس قمى ( ره ) و مرحوم شهيد نواب صفوى بودند ) وى ، پس از 12 سال اقامت در نجف ، بنا به تقاضاى فراوان مردم گرگان از آيت‌اللَّه سيد ابوالحسن اصفهانى و امر معظم له ، در 1365 ق رهسپار ايران شد و در حوزه علميه قم رحل اقامت افكند و به تدريس سطوح عاليه فقه و اصول پرداخت ( كه از جمله شاگردانش مرحوم آيت‌اللَّه حاج آقا شهاب اشراقى بوده است ) .\r\nپس از چندى ، با اصرار مردم متدين گرگان و امرِ آيت‌اللَّه العظمى بروجردى ، در 1366 ق به گرگان بازگشت و به اقامه جماعت و تبليغ دين ( در مسجد جامع ) ، تدريس علوم دينى ( در مدرسه عماديه ) - كه از جمله شاگردانش فهرست‌نگار مشهور مرحوم استاد محمدتقى دانش‌پژوه ، و فرزندان بزرگوارش ، و حضرات آيات : طاهرى گرگانى و جناتى شاهرودى بوده‌اند ، بناى حسينيه‌ها و مساجد و امامزادگان ( كه تعداد آنها به 200 بنا مىرسد ) ، تفسير قرآن - كه چهار بار آن را به صورت كامل تفسير نمود -\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو گره‌گشايى از مشكلات مردم و حلّ و فصل امور عامه پرداخت . وى به واسطه دارا بودن ملكات فاضله اخلاقى و مقام علم و دانش و تقوا ، و بيان شيوا در مواعظ و نصايح و تفسير قرآن ، مورد توجه علما و مردم آن منطقه - از شيعه و سنّى - قرار گرفته و در فقه و تفسير و اخلاق ، گوى سبقت را از همگنان ربوده بود . او در پنجم ربيع الثانى 1407 ق بدرود حيات گفت و جهانى از علم و معرفت را با خود به خاك برد . « 1 »\r\nفرزندان ايشان ، به غير از آيت‌اللَّه العظمى علوى ، حجج اسلام آقايان حاج سيد محمدحسن و حاج سيد محمد حسين علوى مىباشند و دامادهاى معظم له نيز حضرات آيات : حاج سيد حبيب‌اللَّه طاهرى گرگانى و حاج سيد حسن سبط احمدى مىباشد .\r\nوالده ماجده معظم له ، صبيهء مرحوم آقا شيخ على اصغر مؤيّد الشريعه شاگرد و محرّر مرحوم آيت‌اللَّه حاج سيد محمد حجت كوهكمرى ، داماد مرحوم حجةالاسلام ملا محمود زاهد قمى « 2 »\r\n\r\n\r\n","description":"","footnote":"\r\n( 1 ) . آثار الحجة 2 / 342 ؛ گنجينه دانشمندان 6 / 413 - 415 ؛ آينه دانشوران / 272 ؛ مجله مسجد ، ش 35 ، ص 82 - 87 .\r\n( 2 ) . رجال قم / 162 ؛ گنجينهء دانشوران / 203 ؛ گنجينهء آثار قم 1 / 371 ؛ اختران تابناك ، ج 2 ، ص 196 .\r\n","page_name":" 10 ","page_number":10},
  {"content":"\r\n\r\n( 1266 - 1325 ق ) نماينده مردم قم در اولين دوره مجلس شوراى ملّى - در زمان مشروطيت - و همشيره‌زاده مرحوم آيت‌اللَّه حاج ميرزا ابوالفضل زاهدى قمى بوده است .\r\nابوالزوجه آيت‌اللَّه العظمى علوى هم ، اديب نامى قم ، شارح و ناظم نهج البلاغه و شاعر اهلبيت - عليهم‌السلام - مرحوم حجةالاسلام و المسلمين حاج شيخ محمد على انصارى قمى « 1 » ( 1328 - 1405 ق ) - صاحب كتابهاى متعدد در دفاع از حريم تشيع - بوده است كه او و برادرانش حضرات آيات : حاج شيخ مرتضى ، حاج شيخ احمد و حاج شيخ محمود انصارى ، همه از مشاهير علما و خطباى قم و نجف اشرف بوده‌اند .\r\n\r\nولادت\r\nآيت‌اللَّه العظمى علوى ، در خجسته ايّام ولادت با سعادت حضرت صديقهء طاهره فاطمه زهرا سلام‌اللَّه عليها در سال 1359 ق ( خرداد 1318 ش ) درنجف اشرف ، در بيت فضيلت و تقوا زاده شد . اين\r\n\r\n\r\n","description":"","footnote":"\r\n( 1 ) . گنجينه دانشمندان 2 / 339 - 343 ؛ اثرآفرينان 1 / 321 ؛ سخنوران نامى معاصر 1 / 401 - 404 ؛ مؤلفين كتب چاپى 4 / 192 ؛ الذريعه 9 / 108 و 1000 ؛ كتابنامه حضرت زهرا / 23 - 28 ؛ فرهنگ رجال و مشاهير 2 / 185 - 186 .\r\n","page_name":" 11 ","page_number":11},
  {"content":"\r\n\r\nولادت ، موجى از شادى و سرور در دل پدر بزرگوارش برانگيخت ، چه تا آن زمان چند پسر براى وى متولد شده بودند امّا همگى در همان كودكى ، از دنيا رفته بودند . لذا وى به ساحت مقدس اميرالمؤمنين عليه‌السّلام متوسل شد و از آن حضرت ، درخواست فرزندى عالم و صالح نمود .\r\n\r\nرؤياى صادقه\r\nآيت‌اللَّه حاج سيد سجاد علوى ، شبى در عالم خواب به محضر اميرمؤمنان عليه‌السّلام مشرّف شد و حضرت ، به دو مژده ولادت پسرى را در آينده نزديك داد و از او خواست تا فرزندش را به نام « على » نامگذارى نمايد .\r\nهنگامى كه اين پسر به دنيا آمد ، پدرش براى رعايت استحباب او را بنام « محمد » و براى قولى كه به اميرالمؤمنين عليه‌السّلام داده بود ، او را به « على » نامگذارى كرد .\r\nپدرش ، بارها به دو مىگفت : محمدعلى ! تو با ديگر برادرانت تفاوت خواهى داشت و در آينده به مقامات عاليه خواهى رسيد . چون تو را با توسل به ذيلِ عنايت اميرالمؤمنين ، از خدا گرفته‌ام .\r\nمعظم‌له ، در دامان پاك پدر و مادرش -\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nرحمةاللَّه عليهما - باليد و پرورش يافت و بسيارى از مسائل دين و خواندن و نوشتن را در محضر پدرش بياموخت .\r\n\r\nتحصيلات\r\nآيت‌اللَّه العظمى علوى ، هفت ساله بود ( 1365 ق ) كه همراه پدر بزرگوارش به ايران باز آمد و به قرائت قرآن مجيد و آموختن نصاب و حساب و گلستان و پس از آن به يادگيرى فنون ادب و علوم عرب نزد ايشان پرداخت . نخست ، ادبيات و مغنى و مطوّل و بخشى از شرح لمعه را نزد والدش بياموخت و در سنّ شانزده سالگى ( 1374 ق ) ، همراه با معظم له و گروهى از همشهريانش به زيارت عتبات عاليات ، بيت اللَّه الحرام و بيت المقدس و شامات نائل آمد ( و در طول مسير به بازگويى مسائل شرعى و خواندن كتابهاى دينى براى كاروانيان مىپرداخت ) ، در بازگشت از سفر حج ، قصد ماندن و تحصيل در حوزه علميه نجف اشرف را داشت كه مرحوم آيت‌اللَّه العظمى حكيم ( ره ) ( در زمانى كه به ديدار پدر بزرگوارش آمده بود ، و از قصد ايشان آگاه شد ) فرمودند : اگر ايشان در حوزه علميه قم به\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتحصيل بپردازد بهتر است ، چون حوزه قم واجد دو ويژگى است : فنّ تدريس و فنّ سخنورى ، شخصى كه در آن حوزه تحصيل نمايد هر دو را فرا مىگيرد ، هم درس مىخواند و هم درس مىدهد و هم به تبليغ دين مىپردازد ، و لذا رهسپار حوزه علميه قم شد و در محضر درس اساتيد بزرگ همانند حضرات آيات : مجاهدى تبريزى ، سلطانى طباطبايى و ستوده اراكى ، زانوى ادب به زمين زد و باقيمانده سطوح را فرا گرفت و اين همه ، 4 سال به طول انجاميد .\r\n( كه نشانگر استعداد بسيارش در كسب معلومات و ضبط محفوظات است ) .\r\n\r\nاساتيد\r\nمعظم له ، در خلال تحصيل خويش توفيق يافت از دانش سرشار استوانه‌هاى علم و فقاهت ، توشه‌ها برگيرد و مبانى علمىاش را استوار سازد . آنان عبارتند از :\r\n1 . زعيم بزرگ شيعه آيت‌اللَّه العظمى بروجردى ، كه سه سال از درس فقه ايشان بهره برد .\r\n2 . رهبر كبير انقلاب آيت‌اللَّه‌العظمى امام‌خمينى ، كه هشت سال از درس اصول ايشان استفاده كرد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n3 . آيت‌اللَّه سيد محمد محقق احمدآبادى يزدى - مشهور به محقق داماد - كه دوازده سال از درس فقه و اصول وى بهره برد .\r\n4 . آيت‌اللَّه العظمى سيد محمدرضا موسوى گلپايگانى .\r\n5 . آيت‌اللَّه حاج شيخ عباسعلى شاهرودى .\r\n6 . آيت‌اللَّه حاج شيخ محمدعلى اراكى .\r\n7 . آيت‌اللَّه حاج آقا مرتضى حايرى يزدى - كه مدّت 15 سال در درس فقه ايشان شركت جُست و مورد توجه فراوان معظم له بود . همچنين ، معظم له در ايام تعطيل حوزه علميه قم در فصل تابستان به مدت هفت سال ، به نجف اشرف مىرفت و علاوه بر زيارت عتبات عاليات ، به درس علماى بزرگ نجف رفته و از آنان بهره‌ور مىشد . ايشان عبارتند از آيات عظام : امام خمينى ، آقاى خويى ، آقاى شاهرودى و ميرزا باقر زنجانى قدّس اللَّه اسرارهم .\r\n\r\nتدريس\r\nاستاد معظّم آيت‌اللَّه العظمى علوى مدظلّه العالى ، عمر پر بار خويش را به تأليف و تدريس و تبليغ دين گذرانيده است . ايشان از همان اوانِ تحصيل ، به تدريس كتب ادبيات و سطوح پرداخت .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n( 1334 ش ) بارها سيوطى و مغنى و مطوّل ، شرح شمسيه و شرح نظّام را تدريس كرد و در همان زمانِ نوجوانى ( 16 سالگى ) كتاب « كشف الغاشية عن وجه الحاشيه » را تأليف نمود .\r\nاز سال 1382 ق به تدريس سطوح ( معالم ، قوانين ، شرح لمعه و شرح تجريد ) و سطح عالى ( رسائل ، مكاسب و كفايه و شرح منظومه ) پرداخت و گاه روزانه ، چهار درس را تدريس مىكرد و درسهايش ، در زمره معروفترين و چشمگيرترين درسهاى حوزه علميه قم بود .\r\nيكى از مورخين حوزه علميه قم - بيش از 30 سال پيش ( 1350 ش ) درباره ايشان ، نوشت :\r\nمعظم له از فضلاء و مدرّسين و اساتيد سطوح عالى حوزه علميه است ، كه به زيور علم و تقوا و متانت و بزرگوارى آراسته است . « 1 »\r\nجناب استاد ، در سال 1405 ق بود كه بنا به تقاضاى گروهى از فضلاء تدريس خارج فقه ( بر اساس كتاب شرايع الاسلامِ ابوالقاسم نجم الدين جعفرِ محققِ حلّى ) را آغاز كرد و تاكنون كتابهاى :\r\n\r\n\r\n","description":"","footnote":"\r\n( 1 ) . گنجينه دانشمندان ( شريف رازى ) ، ج 2 ، ص 206 ؛ اختران تابناك ( محلاتى ) ، ج 2 ، ص 196 .\r\n","page_name":" 16 ","page_number":16},
  {"content":"\r\n\r\nطهارت و زكات را به پايان برده و هم اكنون شرح كتاب صلاة را ادامه مىدهند و همزمان خارج اصول را نيز بر پايهء كفاية الاصول آغاز نمود كه دوره كامل آن 15 سال به طول انجاميد و به پايان رسيد و هم‌اكنون دومين دورهء آن ، آغاز شده است .\r\nوى در طول 40 سال تدريس خويش ، فضلاى بىشمارى را از سرچشمه زلال علوم اهلبيت عليهم‌السلام ، بهره‌مند ساخته كه بسيارى از آنان ، هم اينك در شهرهاى مختلف و سمَتهاى گوناگون مانند : تدريس در حوزه و دانشگاه ، امامت جمعه و جماعت ، قضاوت و نمايندگى مجلس به خدمت به اسلام و مسلمين اشتغال دارند .\r\n\r\nتبليغ دين\r\nقرآن مجيد ، يكى از وظايف فقيهان و عالمانِ دين را انذار مردمان و تبليغ رسالات خداوند بر مىشمرد . آيه‌شريفه « نَفْر » وظيفه يكايك انديشمندان را تعيين نموده و آن « ابلاغ تكليف » است .\r\nآيت‌اللَّه العظمى علوى هم بر طبق عمل به وظيفهء خويش ، از همان اوان طلبگىاش به تبليغ دين پرداخت و ساليان فراوان در ايام ماه مبارك رمضان و محرّم و صفر بر مسند وعظ و ارشاد\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتكيه زده و هزاران نفر را با بيان شيوا و سخنان زيباى خويش از آبشخور علوم اهلبيت - عليهم‌السلام - سيراب نموده است و اين شيوه پسنديده ، حتى پس از مرجعيت معظم له ادامه دارد . ايشان ، به جز اين ايام ، ساليان فراوان ، قبل از رسيدن به مرجعيت ( 18 سال متمادى ) در گرما و سرما ، در تابستان و زمستان هر پنجشنبه و جمعه به تهران مىرفت و پيرامون معارف دين در مسجد فاطميه سخن مىگفت و در همين راستا ، هيئت محترم وحدت فاطميه و صندوق قرض الحسنه آن را هم تأسيس نمود و همزمان به تدريس شرح منظومه و شرح تجريد و اصول اعتقادات به گروهى از اساتيد دانشگاه و دانشجويان محترم مىپرداخت .\r\n\r\nشيوه تدريس\r\nدرس معظم له از ملاحت گفتار ، تتبع اقوال و دقّت و بررسى آنها ، تحقيق مبسوط در روايات ( فقه الحديث ) و جمع بين اخبار متعارضه و بررسى رجال حديث برخوردار است . ايشان ، با نظر افكندن در كتابهاى متداول و غير متداول ( همانند :\r\nغنائم الايام ميرزاى قمى ، وسيلة المعاد ملا اسماعيل عقيلى نورى ، جامع المدارك آيت‌اللَّه\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nخوانسارى ) و نقد و بررسى آنها و كاويدن ادلّه ، سرانجام قولى را برگزيده ، كه گاه اين سخن با سخنِ ديگر فقيهان منطبق بوده و گاه متفرّد است .\r\nايشان ، به حضور منظّم و بدون تعطيل در ايّام درسى و سرِ ساعت ، بدون‌اندكىتأخير - مقيّد بوده ، و در روزهاى چهارشنبه به شرح و توضيح حديثى از فرمايشات پيامبر اكرم ( ص ) مىپردازد - و اگر روزى چهارشنبه ، تعطيل باشد اين كار را در روز پيشين آن انجام مىدهد - و از اين رهگذر تاكنون به شرح وصاياى رسول خدا ( ص ) به اميرالمؤمنين عليه‌السّلام ، ابوذر غفارى و عبداللَّه بن مسعود توفيق يافته است . ( كه شرح وصاياى پيامبر اكرم ( ص ) به ابوذر به نام انوار اخلاقى « ره‌توشه پارسايان » چاپ رسيده است ) .\r\nمعظم له در طول درس ، به يكايك پرسشها و اشكالات - هر چند سست و بىپايه - شاگردان خود گوش فرا داده و با خوشرويى و اخلاق حسنه به پاسخ آنها مىپردازد و از شاگردان سخت‌كوش خويش به شايستگى تقدير به عمل مىآورد و بر فراز منبر تدريس ، از آنان احترام مىنمايد .\r\nايشان در خلال درس ، نيز به ذكر مطالب مناسب از تاريخ و تفسير و رجال و مواعظ نيز پرداخته\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو درسش ، آميزه‌اى از مطالب گرانقيمت و ارزشمند است ، كه نتيجهء ساليان فراوان مطالعات مختلف و تجربه‌هاى بسيار معظم له مىباشد .\r\n\r\nمرجعيت\r\nمعظم له ، يكى از چهره‌هاى مشهور علم و تقوا و فقاهت در حوزه علميه قم بوده و در زمان مرجعيت آياتِ عظام و مراجع تقليد پيشين ، چشمهاى بسيارى به سويش دوخته شده بود ، پس از ضايعه وفات آنان بود كه بسيارى از مردم مؤمن و متدين - به ويژه اهالى مازندران و گيلان - از جنابش تقاضاى رساله عمليه نمودند ، كه معظم‌له در سال 1412 ق ، فتاواى خويش را در اختيار همگان قرار دادند - كه به زبانهاى عربى و اردو نيز ترجمه شده - و بسيارى از مؤمنان در داخل و خارج كشور تقليد ايشان را پذيرفته و بخشى از شهريه طلّاب حوزه علميه قم ، همه ماهه توسط ايشان پرداخت مىگردد .\r\n\r\nتأليفات\r\nاستاد بزرگوار ما ، آيت‌اللَّه العظمى علوى به جز تدريس منظّم فقه و اصول ( كه صدها نوارِ آن موجود است ) ، تبليغ و ترويج شعائر دينى ، پرورش شاگردان فراوان و راهنمايى مردمان\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو مقلّدان ، داراى تأليفات متعدد فقهى ، اصولى ، حديثى و رجالى است ، كه نام آنها عبارتند از :\r\n\r\nالف . آثار چاپى :\r\n1 . توضيح المسائل ( به اردو ترجمه شده است ) .\r\n2 . اجوبة المسائل يا پاسخ به جديدترين استفتائات ( 2 ج ) .\r\n3 . مناسك حج . ( آداب ، اعمال و استفتائات حج ) .\r\n4 . منهج‌الصالحين ( رسالهء توضيح‌المسائل عربى ) .\r\n5 . منهج الناسكين ( مناسك حج عربى ) .\r\n6 . نورالهدى ( تعليقه بر عروة الوثقى ) .\r\n7 . المناظر الناضرة في احكام العترة الطاهرة ( ج 1 . بخشى از كتاب الطهارة ) .\r\n8 . تعليقه بر تحريرالوسيله ( 2 ج ، چاپ مؤسسهء تنظيم و نشر آثار امام خمينى ( ره ) ) .\r\n9 . گلچينى از انوار اخلاقى ( برگزيدهء درس اخلاق روز چهارشنبه ) .\r\n10 . ره توشه پارسايان ، انوار اخلاقى ( ج 1 ، شرح وصاياى پيامبر اكرم به ابوذر غفارى ) .\r\n11 . توحيد از ديدگاه علم ( يكى از سخنرانىهاى معظم له ) .\r\n\r\nب . آثار غير چاپى :\r\n1 . المناظر الناضرة ( ج 2 تا 10 . شرح مفصّل\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nابواب طهارت ، صلاة و زكات شرايع الاسلام ) .\r\n2 . لئالى الاصول ( 10 جلد . از مباحث الفاظ تا پايان استصحاب ) .\r\n3 . زبدة اللئالى - تلخيص كتاب فوق .\r\n4 . القواعد الفقهية ( قاعده‌هاى : ضمان ، لا ضرر ، تقيه ، عدالت ، ميسور و اصالة الصحة ) .\r\n5 . رساله در فروع علم اجمالى .\r\n6 . رساله در تعادل و تراجيح .\r\n7 . رساله در اجتهاد و تقليد .\r\n8 . تقريرات درس فقه آيت‌اللَّه العظمى بروجردى ( بحث : طهارت و قضا ) .\r\n9 . تقريرات درس فقه آيت‌اللَّه محقق داماد ( كتاب صلاة و حج ) .\r\n10 . تقريرات درس فقه آيت‌اللَّه حاج شيخ عباسعلى شاهرودى ( كتاب طهارت ) .\r\n11 . تقريرات درس فقه آيت‌اللَّه اراكى ( بحث صلاة الجمعة ) .\r\n12 . تقريرات درس فقه آيت‌اللَّه حاج آقا مرتضى حايرى ( كتاب طهارت و خمس ) .\r\n13 . تقريرات درس اصول آيت‌اللَّه العظمى امام خمينى ( از بحث مقدمة واجب تا آخر قطع و ظن ) .\r\n14 . تقريرات درس اصول آيت‌اللَّه محقق داماد ( دوره كامل ) .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n15 . تعليقه بر وسيلة النجاة .\r\n16 . تعليقه بر منهاج الصالحين .\r\n17 . كشف الغاشية عن وجه الحاشية ( توضيح مشكلات حاشيه ملا عبداللَّه ، اولين تأليف معظم له ) .\r\n18 . نورالبيان فى تفسير القرآن .\r\n19 . طبقات الرجال .\r\n20 . ره‌توشه پارسايان انوار اخلاقى ( ج 2 و 3 .\r\nشرح وصاياى پيامبر اكرم به اميرالمؤمنين و عبداللَّه بن مسعود ) .\r\n\r\nبناهاى ماندگار\r\nآيت‌اللَّه‌العظمى علوى ، احداث و بنياد بناهاى خيريه و عام‌المنفعه را وجههء همّت خويش ساخته و تا كنون در ساختمان - كلّى يا جزئى - چندين بناى خير ، نقش اساسى و سهم چشمگير داشته است .\r\nمعظم له ، علاوه بر اجازهء مصرف بخشى از وجوه شرعيه براى احداث بناهاى عام‌المنفعه ، خود نيز به بنيادِ مسجد ، حسينيه ، درمانگاه و صندوق قرض‌الحسنه در نقاط مختلف اقدام فرموده است . تعمير بخشى از مسجد جامع گرگان ، تأسيس و تعمير چند مسجد در گرگان و روستاهاى اطراف ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمسجد اعظم « 1 » و درمانگاه آيت‌اللَّه حاج سيد سجاد علوى در روستاى النگ ، حسينيه سيّدالشهداء در مهدى شهر سمنان ، صندوق قرض الحسنه و هيئت محترم « وحدت فاطمية » در خيابان هفده شهريور جنوبى ( تهران ) - از آن جمله است .\r\nهمچنين دفتر معظم له در قم و مشهد مقدس ، در ايّام ولادت و شهادتِ ائمة اطهار - عليهم‌السلام - و روزهاى پنجشنبه هر هفته ، شاهد برگزارى مجالس معظم و با شكوهى است كه خطبا و وعاظ محترم پيرامون معارف شيعى و احياى امر اهلبيت عليهم‌السلام ، به سخنرانى مىپردازند و نام و ياد اهلبيت عصمت و طهارت را گرامى مىدارند .\r\nخداوند بر دوامِ توفيقات و صحّت و خدمات ايشان بيافزايد و به آمال و مقاصدش در اجراى فرامين الهى جامعه عمل بپوشاند .\r\nآمين رب العالمين\r\n\r\n\r\n\r\n","description":"","footnote":"\r\n( 1 ) . اين مسجد عظيم - كه در نوع خود بىنظير است و در آن‌نواحى به سان گوهرىمىدرخشد - در سال 1350 ش ساخته شد . ماده‌تاريخ ساختمان آن‌را مرحوم حجةالاسلام والمسلمين حاج شيخ محمدعلى انصارى قمى چنين سروده است :\r\n اين مسجد اعظم كه درش بر همه باز است * ستوار چو كعبه كه در مُلك حجاز است\r\nاز همت مردان خدا طى شد و تاريخ * تا روز جزا قبله‌گه اهل نماز است ( 1390 ق ) \r\n","page_name":" 24 ","page_number":24}
  ]