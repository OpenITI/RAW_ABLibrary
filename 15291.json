[
  {"content":"\r\n\r\nبسم الله الرحمن الرحيم\r\nپيام غدير\r\nبرگزيده اى از مجموعه مقالات ،\r\nپيام ها و ديدارها\r\nحضرت آية الله العظمى صافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : صافى گلپايگانى ، لطف الله\r\nعنوان و نام پديدآور : پيام غدير / لطف الله صافى گلپايگانى .\r\nمشخصات نشر : قم : دفتر تنظيم و نشر آثار حضرى آيت الله العظمى صافى گلپايگانى مدظله العالى ، 1391\r\nمشخصات ظاهرى : 195 ص .\r\nشابك : 40000 ريال 5 - 60 - 5105 - 600 - 978\r\nوضعيت فهرست نويسى : فيپا\r\nيادداشت : چاپ اول : 1391\r\nيادداشت : كتابنامه به صورت زيرنويس\r\nعنوان ديگر : برگزيده اى از مجموعه مقالات ، پيام ها و ديدارها\r\nموضوع : غدير خم\r\nموضوع : على بن ابى طالب عليه السلام ، امام اول ، 23 قبل از هجرت - 40 ق . - اثبات خلافت\r\nشناسه افزوده : دفتر آيت الله العظمى شيخ لطف الله صافى گلپايگانى\r\nرده بندى كنگره : 1391 9 پ 2 ص / 54 / 222 bp\r\nرده بندى ديويى : 452 / 297\r\nشماره كتابشناسى ملى :\r\nدفتر تنظيم و نشر آثار\r\nحضرت آية الله العظمى صافى گلپايگانى مدظله الشريف\r\nنام كتاب : پيام غدير\r\nمؤلف : حضرت آيت الله العظمى صافى مدظله الوارف\r\nچاپ اول : ذى الحجه 1433 / پاييز 1391\r\nشمارگان : 3000\r\nبها : 4000 تومان\r\nشابك : 5 - 60 - 5105 - 600 - 978\r\nسايت الكترونيك : www . safi . net\r\nپست الكترونيك : safi @ safi . net\r\nآدرس پستى : قم / انقلاب 6 / شماره 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nسخن ناشر\r\nغدير ، عيد ولايت و عيد نصب وصى الرسول به امر مبارك ذات اقدس حق تعالى است ، روز بزرگى كه حتّى بيگانگان نتوانسته‌اند نور جهان‌تاب آن را پنهان سازند .\r\nدانشمندان ، نويسندگان و سرايندگان غديرى اگر چه زمين مسكنت بوسيده و خود را عاجز از وصف ذرّه‌اى از عظمت غدير بىانتها شمرده‌اند امّا بيانات ، نوشتارها و سروده‌هايى را در خدمت به آستان ملك‌ْپاسبان ولايت عرضه نموده‌اند كه مىتواند در معرفت‌آموزى و بينش‌بخشى دلشيفتگان ولايت و شيعيان اميرالمؤمنين عليه‌السّلام نقش بسزايى ايفا نمايد .\r\nيكى از دانشمندان و نويسندگان برجسته اين حوزه ولائى ، مرجع عاليقدر حضرت آيت الله العظمى صافى گلپايگانى مدظله‌الوارف است كه به عنوان مؤسس و بنيانگذار دهه ولايت موسوم به « دهه غدير » شناخته شده‌اند .\r\n\" پيام غدير \" دفترى ارزشمند از مقالات ، پيام‌ها و ديدارهاى معظّم له پيرامون روز بزرگ و تاريخى غدير است كه توسط دفتر تنظيم و نشر آثار اين مرجع عاليقدر ، گردآورى شده و پس از چينش و نمايه‌نگارى ، به عاشقان ولايت تقديم مىگردد ؛ اميد است اين اثر ناچيز مورد قبول اميرالمؤمنين حضرت على بن ابى طالب عليه‌السّلام قرار بگيرد . والله هو الموفّق\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبخش اول : مقالات\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nسيرى در غدير « 1 »\r\nقال الله تعالى :\r\n( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللّهُ يَعْصِمُكَ مِنَ النَّاسِ ) « 2 »\r\n( اْيَوْمَ أَكْمَلْتُ لَكُمْ دينَكُمْ وَ أَتْمَمْتُ عَلَيْكُمْ نِعْمَتي وَ رَضيتُ لَكُمُ الْإِسْلامَ ديناً ) « 3 »\r\n\r\n\r\n","description":"","footnote":"\r\n( 1 ) . اين مقاله در ماه ذى الحجة الحرام سال 1411 هجرى قمرى به رشته تحرير در آمد و در نشريه مشكوة ، بهار 1370 ، شماره 30 به چاپ رسيد .\r\n( 2 ) . سوره مائده ، آيه 67 .\r\n( 3 ) . همان ، آيه 3 .\r\n","page_name":" 17 ","page_number":17},
  {"content":"\r\n\r\n\r\nارتباط و وابستگى روز بعثت و عيد غدير\r\nروز تاريخى و بزرگ عيد سعيد غدير مانند روز عظيم بعثت با اهميت و بىنظير است . اين دو روز با يكديگر ، پيوند و بستگى كامل دارند .\r\nبعثت ، اصل ، اساس و پايه انقلاب الهى ، جهانى و جاودانى اسلام ، و روز غدير مكمّل و تداوم‌بخش آن است . غدير در وجود ، فرع بعثت است و روز بعثت در بقا ، پيش‌آهنگ غدير است .\r\nبعثت ، سرآغاز ابلاغ وحى و عرضه نظامات فراگير و همه جانبه اسلام ، تا تشكيل حكومت اسلامى و حاكميت الله به رهبرى شخص رسول اعظم صلّىالله عليه و آله و سلّم است ، و روز غدير كامل‌كننده‌ى دين و اعلام استمرار نظام عصر نبوّت به رهبرى اميرالمؤمنين و فرزندان آن حضرت ، ائمه معصوم است .\r\nاين دو همايون‌روز ، با يكديگر هم‌سويى معنوى و بستگى ناگسستنى دارند . حصار خلل‌ناپذير اسلام را كه توحيد همچون پى بناست ، امامت چار ديوار و بعثت سقف است . پس هيچ‌يك از اين دو روز را از ديگرى بىنيازى نيست كه هر دو خط اسلام را در تأسيس و بقا ترسيم نموده‌اند ، نه اسلام منهاى حكومت و نظام غدير است و نه نظام غدير ، غير از اسلام است .\r\n\r\nغدير ، استمرار نظام رسولان الهى\r\nنظامى كه در غدير به آن‌صورت عام و جلوه رسمى به همگان اعلام شد نظامى است كه همواره استمرار داشته و هرگز منقطع نخواهد شد و زمين هيچ‌گاه از شخصى كه صاحب ، مدير و رهبر آن نظام باشد خالى نخواهد ماند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nچنان‌كه اميرالمؤمنين على عليه‌السّلام در خبرى كه خاص و عام آن را روايت نموده‌اند مىفرمايد :\r\n« اللَّهُمَ بَلَى لَا تَخْلُو الْأَرْضُ مِنْ قَائِمٍ للهِ بِحُجَّةٍ إِمَّا ظَاهِراً مَشْهُوراً وَ إِمَّا خَائِفاً مَغْمُوراً » « 1 »\r\n\r\nتبعيّت از نظام امامت ، وظيفه‌اى همگانى\r\nمسلمانان راستين و متعهّد همواره تابعيت اين نظام را كه نظام امامت و ولايت است داشته‌اند و دارند و اگر به ظاهر تابعيت يكى از نظامات ديگر را داشته باشند و يا در كشورهاى بيگانه ناچار از مراعات نظامات آنها باشند در همان حال و همان‌جا نيز بايد تابع نظام امامت باشند و در حال مراعات از نظام‌هاى غيرمسلمان ، بايد در محدوده تابعيت از نظام امامت عمل نمايند و از آن خارج نشوند .\r\n\r\nلزوم تجليل از عيد غدير\r\nبديهى است روز ابلاغ و اعلان تشكيل اين نظام كه در آن واقعيت و هويت حاكميت الله ظهور مىيابد از ايام الله بزرگ است كه بايد سالروز آن را گرامى داشت و پيام و درسى را كه براى همه جهانيان به ويژه مسلمانان دارد همواره بازگو كرد . روزى كه دين در آن به كمال رسيده و نعمت خداوند متعال بر اين امت تمام يافته است ، بسيار با عظمت است .\r\nياد آن روز كه نظام سياسى دين ، اعلام و رهبرى فكرى ، علمى ،\r\n\r\n\r\n","description":"","footnote":"\r\n( 1 ) . نهج البلاغة صبحى صالح ، حكمت 147 .\r\n","page_name":" 19 ","page_number":19},
  {"content":"\r\n\r\nمعنوى ، سياسى و امام ، حجّة الله ، وليّ الله و خليفة الله معرّفى شده است ، بايد هميشه در دل‌ها زنده بماند و تعهد جامعه به بزرگداشت و پيروى از آن آشكار باشد .\r\nبايد در هر فرصت مناسب و به خصوص در ماه ذي الحجة پيرامون ابعاد اين نظام ، شرايط و شخصيت رهبران آن و ويژگىهاى حكومت در اسلام ، سخنرانىها ، كنفرانس‌ها ، سمينارها و تأليف كتاب و تحقيق و بررسى ادامه يابد .\r\n\r\nپرسش‌هايى پيرامون نظام سياسى اسلام\r\nبرنامه‌اى كه پيغمبر اعظم اسلام صلّىالله عليه و آله و سلم در غدير خم به امر مؤكّد خداوند متعال اجرا كرد به همه پرسش‌هاى پيرامون چگونگى نظام سياسى اسلام پاسخ مىدهد و اسلام را از نقصى بسيار بزرگ ( نداشتن نظام حكومت ) مبرّا مىسازد .\r\nبرخى از پرسش‌ها پيرامون برنامه حكومت در اسلام به شرح زير است :\r\n\r\nپرسش اول\r\nبا تأثير تمامى كه شكل نظام سياسى در صلاح يا فساد حال جامعه دارد و در تمام شئون زندگى انسان حتّى در جزئىترين امور از راهنمايىهاى لازم خوددارى نكرده است ، در اين موضوع حياتى و سرنوشت‌ساز كه حسن جريان همه امور مهمّ اجتماعى ، اقتصادى و سياسى بلكه عبادى و اخلاقى به آن ارتباط دارد چگونه انسان‌ها را هدايت كرده و چه نظامى را برگزيده است ؟ بديهى است آنچه به عقل\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nخود درك مىكنيم اين است كه بايد به اين مسأله بيشتر از بسيارى مسائل توجه شده باشد .\r\nآنچه از تاريخ استفاده مىشود اين است كه شخص پيغمبر صلّىالله عليه و آله و سلّم اين موضوع بسيار مهم را مىدانسته كه فقط با انتخاب الهى ، تكليف پيامبر ، مشخّص مىشود . به عنوان نمونه يكى از سران كفّار در آغاز بعثت ، مسلمان‌شدن خود و قبيله‌اش را مشروط به شرايطى كرده بود كه از آن جمله يكى اين بود كه پس از پيغمبر صلّىالله عليه و آله و سلم جانشين و خليفه آن حضرت باشد كه حضرت اين شرط را با ذكر اين دليل كه تعيين جانشين پيامبر با خدا است قبول نفرمود .\r\n\r\nپرسش دوم\r\nبرحسب آيه كريمه ( الْيَوْمَ أَكْمَلْتُ . . . ) تا پيش از روز نزول اين آيه و حصول سبب نزول آن ، دين كامل نبوده و نعمت خدا تمام نشده بود . سؤال اين است كه امرى كه دين ( يعنى مجموعه تعاليم و دستورات دينى از اعتقادى و عملى ) به آن كامل شده است حتماً نه يك حكم جزئى و كوچك بلكه امر بسيار مهمّى بوده كه اعلام آن سبب نزول اين آيه شريفه شده است ، و غير از رهبرى امت و ولايت كه در روز غدير ابلاغ شد چه امر مهمّ ديگرى باقى مانده بود كه رسماً اعلام نشده باشد تا ابلاغ آن بتواند موجب اكمال دين و اتمام نعمت‌گردد ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nپرسش سوم\r\nبنا به روايت جمعى از مفسران و علماى اسباب النزول ، آيه كريمه ( يا أَيُّهَا الرَّسُولُ بَلِّغْ ما أُنْزِلَ إِلَيْكَ . . . ) در حجّة الوداع در سال دهم هجرت نازل شده است و به اتفاق سوره مائده از سور مدنيه است . سؤال اين است با اين‌كه احكام اسلام از عبادات ، مثل نماز ، روزه و حج ، و از ماليات ، مثل زكات و خمس ، و احكام معاملات و جزائيات در حدود و تعزير ، و كفارات و ديات همه بيان شده بود و از همه مهم‌تر پيغمبر اكرم صلّىالله عليه و آله و سلم مبارزه با شرك ، بت‌پرستى و سركوب‌كردن آن را به پايان رسانده بود در حجّة الوداع به تبليغ چه امر مهمّى مأموريت يافت كه خدا فرمود : ( وَ إِنْ لَمْ تَفْعَلْ فَما بَلَّغْتَ رِسالَتَهُ ) و چه موضوعى بوده است كه خدا به پيغمبر شجاع و قوى القلب و با اراده خود فرمود : ( وَ اللّهُ يَعْصِمُكَ مِنَ النَّاسِ ) و اين كلام خطاب به شخصيّتى بود كه در شهر مكّه مكرّمه كه در آن عصر مركز سران بىباك و فتاك مشركان و بت‌پرستان بود بىترس و بيم و بىنگرانى دين توحيد را اعلام و شرك و بت‌پرستى را باطل شمرده بود ؟\r\n\r\nپرسش چهارم\r\nدر غدير خم ، آن مؤتمر و اجتماع بزرگ كه ده‌ها هزار نفر در آن شركت داشتند تشكيل شد و در آن گرماى طاقت‌فرسا پيغمبر صلّىالله عليه و آله و سلّم دستور داد پيش‌رفتگان حاج را بازگردانند و منتظر ماند تا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nعقب‌ماندگان جمعيت برسند و سپس پيام خود را اعلام فرمود ، چنان اعلامى در مورد على عليه‌السّلام براى چه امرى غير از ابلاغ رهبرى و ولايت آن حضرت مىتوانست انجام گيرد ؟\r\n\r\nپرسش پنجم\r\nتواريخ گوياى اين واقعيت‌اند كه روش امويان و عبّاسيان ، در تجاهر به فساد ، فحشا ، ارتكاب مناهى و انواع فسق فجور تا آنجا رسيد كه در عهد جاهليت هم زشتى رفتار هيچ‌يك از امپراطوران ، قيصرهاى جابر روم و شاهنشاهان خود كامه ايران به آن پايه نرسيده بود و خود ، احياگر همان رسوم و عاداتى شدند كه اسلام به شدّت با آنها به مبارزه برخاسته بود . شمّه‌اى از آن مفاسد در تاريخ بنىعباس و بنىاميه و دربار آنها ثبت است .\r\nاگر رهبرى امت بعد از پيغمبر صلىالله عليه و آله و سلّم در اختيار افرادى قرار مىگرفت كه اهليت ادامه‌دادن به خط و سيره آن حضرت را داشتند اوضاع فاسدى كه اسلام بر آنها خط بطلان كشيد و خلاف آن را در عمل ارائه داد تجديد نمىشد و مدينه مردمى و متواضعى كه از پيغمبر صلىالله عليه و آله و سلم به جاى ماند به دمشق ، معاويه ، يزيد ، وليد ، ساير بنى اميه ، بغداد ، منصور مستكبر ، هارون جابر و دگر ملوك بنى عباس و قسطنطنيه يا سلاطين عثمانى ، غرناطه ، قرطبه اسپانيا و پايتخت‌هاى ديگر تبديل نمىشد .\r\nامّا شد و چهارده قرن همه‌جا عرصه گنه‌كارىها ، بىپروايىها ، حرام‌خوارىها ، اسراف‌ها ، عياشىها و انواع فساد در برابر چشم مردم\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nگرسنه و محرومى شد كه حق مسلّم آنان و وجوه بيت‌المال مسلمانان صرف ارضاى شهوات غاصبان خلافت و گماشتگان آنان شد .\r\nگرچه جيره‌خواران آن رژيم‌ها حاكمان فاسد خود را شرعى و واجب الإطاعة قلمداد مىكردند و به اسلام نسبت مىدادند و لقب خليفه و اميرالمؤمنينى را به آنان اختصاص داده بودند ؛ اما روشن است كه نسبت‌دادن آن نظام‌ها و آن افراد به اسلام و ولايت بر مسلمين تهمتى آشكار به اسلام است كه قرآن و سنّت و سيره پيامبرش همه با اين روش‌ها تعارض دارد و برانداختن آنها يكى از اهداف مسلّم اسلام است . قرآن به شدت تجمل‌گرايى و كبر بر ديگران را نكوهش كرده است .\r\nپس نه آن حاكمان كه عملًا بر مسلمين مسلط شدند مىتوانسته‌اند مورد تأييد اسلام باشند و نه معيارهاى انتصاب آنان ، و اكنون اين سئوال مطرح مىشود كه اسلام براى مشروعيت نظام چه معيارهاى را معتبر مىشمارد و چه افرادى را با چه اوصاف و علاماتى براى رهبرى معين كرده است ؟\r\n\r\nپاسخ به پرسش‌ها\r\nپاسخ به اين پرسش‌ها و هر پرسش ديگرى از اين قبيل ، گرچه از احاديث بسيار ، مثل احاديث خلفاى اثنى عشر ، احاديث سفينه ، امان ، احاديث ثقلين و احاديث كثيره فضايل على عليه‌السّلام و اهل بيت عليهم‌السلام دريافت مىشود از حديث متواتر غدير - كه به حديث ولايت معروف است و اعلان رسمى و عمومى مربوط به نظام رهبرى امت است - هرچه بيشتر آشكار مىگردد خصوصاً اگر در مقام نظر به اين حديث\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمتواتر ، مفاد و تفسير آيه ( الْيوْمَ أكْمَلْتُ . . . ) و آيه ( يَا أيّهَا الرَّسُولُ . . . ) را نيز بررسى كنيم .\r\nاينك در اين مختصر زير چند عنوان به‌طور بسيار فشرده موضوع را دنبال مىكنيم :\r\n\r\nهدف عالى بعثت و رسالت\r\nحضرت خاتم الانبياء صلىالله عليه و آله و سلم در طول بيست و سه سال نسبت به هدايت گمراهان ، دعوت به توحيد ، نفى شرك ، بت‌پرستى ، تربيت جامعه ، تبليغ احكام ، تشويق مردم به عدل ، احسان ، برادرى ، فضايل و رعايت حقوق يكديگر و حكومت‌دادن حق و قانون خدا رنج و زحمت بسيار كشيد .\r\nآن حضرت به فرمان خدا و بنا به رسالتى كه بر عهده داشت ، در ترويج همه فضايل و براندازى همه رذايلى كه در آن زمان نيز مانند عصر ما به صورت‌هاى گوناگون ، هم در بين مردم وحشى و هم در ميان مردم به اصطلاح متمدّن رايج بود پايان دهد . « 1 »\r\nو جهانى در خور شأن همه انسان‌ها و بر اساس علم ، فضيلت ، عدالت ، احترام به حقوق همه افراد و آزادى واقعى پايه‌ريزى نمايد . جهانى كه همه افراد آن مانند اعضاى تن واحد در آسايش ، گشايش و در سختى و بلا همراه يكديگر باشند و ايمان به خدا ، تقوا ، تعاون و\r\n\r\n\r\n","description":"","footnote":"\r\n( 1 ) . امروز قلدرى و استضعاف به صورت مدرن و زير پوشش حمايت از حقوق بشر ، آزادى ، دموكراسى و به اسم سازمان ملل به مراتب شديدتر و وحشيانه‌تر از آن دوره‌ها جريان دارد .\r\n","page_name":" 25 ","page_number":25},
  {"content":"\r\n\r\nديگر فضايل انسانى و در آن عالىترين ارزش‌ها باشد . اسلام ، بشر را به سوى جهانى هدايت مىكند كه در آن زمينه‌اى براى حكومت جابران و عزيزان بلاجهت فراهم نباشد و حكومت خودبه خود و به عنوان هدف و رتبه و براى برترى بر ديگران مقصود نباشد و كسى نتواند خود يا افكار شخصى خود را بر مردم تحميل كند و بندگان خدا را بفريبد و آنها را نردبان دستيابى به مقاصد نفسانى خود قرار دهد .\r\nبزرگترين بلا و مصيبتى كه در زمان ظهور اسلام جان و شرف بشر را تهديد مىكرد روش حكومت‌ها بود و ريشه آن مفاسد در منجلاب شرك ، بت‌پرستى و پرستش زمامداران كه حاصل ناآگاهى مردم از معناى توحيد خالص بود قرار داشت .\r\nاين دستور آزادىبخش قرآن كريم است كه :\r\n( تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللّهِ ) « 1 »\r\nو اين شعار مسلمانان بود :\r\n« إنّ اللهَ ابْتَعَثَنا لِنُخْرِجَ عِبادَهُ مِن ذُلِّ طاعَةِ العِبادِ إلى عِزِّ طَاعَتِهِ وَ مِن ظُلُماتِ الشِّركِ وَ عِبادَةِ الأصْنامِ وَ الأوْثانِ إلى نُورِ الإسْلامِ »\r\n\r\n\r\n","description":"","footnote":"\r\n( 1 ) . سوره آل عمران ، آيه 64 .\r\n","page_name":" 26 ","page_number":26},
  {"content":"\r\n\r\n\r\nپيش‌بينى و تدارك حكومت خدايى\r\nهر پيامبرى كه از طرف خدا مبعوث شده براى اين بوده است كه فشارها و بارهاى سنگين زندگى ، زنجيرهاى عادات ناپسند و روش‌هاى ناهنجار اجتماعى را از دوش مردم بردارد و خدا خاتم النّبيين را فرستاد تا ( رَحْمَةً لِلْعَالَمينَ ) « 1 » يعنى رحمت براى جهانيان باشد و تبليغ آخرين برنامه جامع آسمانى را به عهده او گذاشت .\r\nپس بايد دينش در مورد حكومت نيز جواب‌گوى حوايج بشر و ظهور توحيد يعنى حاكميت و سلطنت خدا باشد . پيغمبرى كه علمدار آزادى و نجات بشر است ، خود و همه را بنده خدا مىداند و همه امتيازهاى مادّى را باطل كرده و نداى «\r\nالله أكبر\r\n» و ( إِنَّ أَكْرَمَكُمْ عِنْدَ اللّهِ أَتْقاكُمْ ) « 2 » او ، دل‌ها را به او و به آيين او جذب كرده و با گفتار ، عمل ، روش متواضعانه و اخلاق ممتاز خود مردم را به مفهوم صحيح حريّت و مساوات آشنا كرده و عقيده توحيد را منبع تمام فضايل و مقاصد كمال‌بخش معرّفى فرموده و آيين جامع و كامل او ، راه رفع كوچكترين اسباب نزاع و تفرقه را پيش‌بينى كرده و در بسيارى از تعاليمش رفع اختلاف و دشمنى ملاحظه شده است و از بيان مستحبات ، مكروهات ، اخلاقيات ، نظام معاملات و آداب خوردن ، پوشيدن ، نوشيدن ، خوابيدن ، معاشرت با مردم و سلوك با خويشاوند و بيگانه حتى مقررات عبور و مرور وسايط نقليه و آداب استحمام خوددارى نفرموده و آنچه را كه مربوط به سياست مدن و\r\n\r\n\r\n","description":"","footnote":"\r\n( 1 ) . سوره انبياء ، آيه 107 .\r\n( 2 ) . سوره حجرات ، آيه 13 .\r\n","page_name":" 27 ","page_number":27},
  {"content":"\r\n\r\nتدبير منزل و زندگى عائلى است بيان داشته است ، محال است در موضوع بزرگى كه اجراى كامل تمام احكام ، تعميم عدالت و امنيت ، رفاه عمومى ، رشد و ترقى علمى و فكرى جامعه و اعتلاى كلمه توحيد به آن بستگى دارد سكوت ورزد و درباره آن مسامحه نمايد ،\r\nحاشا و كلّا و تعالى الله و رسوله عمّا يقوله الظّالمون علوّاً كبيراً\r\nجايى كه رحمانيت ، رحيميت ، هدايت ، فيض لطف و انعام و اسماء الحسناى ديگر الهى اقتضا كند كه بندگان را در انواع برنامه‌هاى معاش و معاد هدايت فرمايد به طريق اولى اين اسماى حسنى اقتضا مىكند كه در چنين امر مهمى آنها را هدايت فرمايد .\r\n\r\nمشكل حكومت\r\nدر گذشته و حال يكى از مهمترين امورى كه همواره افكار بشر را از حاكم و محكوم به خود مشغول ساخته است ، مسأله رهبرى و زمامدارى جامعه و چگونگى حكومت ، سيستم اداره امور ، تشكيلات انتظامى و قضائى و بخش‌هاى ديگر است كه هنوز هم افكار نسبت به آن هماهنگ نشده و هنوز هم يكى از علل بزرگ و بلكه بزرگترين علت اختلافات و جنگ‌ها است .\r\nدر هنگام ظهور خورشيد جهان‌تاب اسلام هم دنيا با همين مشكل روبرو بوده و با اين‌كه همه در لزوم وجود نظام و رهبرى جامعه تقريباً اتفاق‌نظر داشته‌اند در نوع اين نظام و روش اداره و گزينش رهبر اختلاف‌نظر بوده و هست .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nپس اسلام كه آن را آيينى جهانى مىدانيم و معتقديم كه براى اداره دنيا و آخرت آمده چگونه ممكن است به اين مشكل بىاعتنا مانده و تعيين تكليف اين چنين برنامه خدايى را بر عهده انسان‌هايى جدال‌گر واگذارده باشد ؟\r\nاگر مسأله حكومت بر اساس صحيح پىريزى نشود ، ساير احكام و برنامه‌هاى علمى ، تربيتى ، سياسى و مدنى دين به طور كامل اجرا نمىشود و در حدودى هم كه اجرا شود داراى فوايد همه جانبه نخواهد بود . از اين جهت است كه برحسب احاديث ، معرفت امام وقت واجب و ولايت از اهمّ اركان و اساس اسلام است .\r\nپس به اين نتيجه مىرسيم كه اسلام ، سبك و سيستم حكومت و كيفيت سازمان آن را كوچك نشمرده و از چنين نقص بزرگى منزّه و مبرا است و البته اصلاح امر حكومت ، مثل اصلاح ساير امور جزء برنامه‌هاى اساسى اسلام قرار دارد و اسلام شرايط زمامدارى ، روابط ملت و حكومت و حدود اختيارات زمامداران را معين كرده است .\r\n\r\nنظامى كه معيّن شد\r\nپيغمبر اكرم صلىالله عليه و آله و سلم براى استمرار و ادامه حكومتى كه به فرمان خدا به رهبرى شخص آن حضرت به وجود آمده بود نظام امامت ، يعنى نظام اصلح و رهبرى امام معصوم و اعلم امت را نظام اسلام اعلام فرمود .\r\nدر اينجا اگر بخواهيم پيرامون نظام امامت و استحكام و استوارى آن ( به عنوان يگانه‌نظام مورد اعتماد و اطمينان همه جانبه ) و نواقص و\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمعايب نظامات ديگر كه از سوى بشر در گذشته و حال عرضه شده و مىشود سخن بگوييم ، اين گفتار طولانى مىشود لذا خوانندگان عزيز را به كتاب‌هايى كه پيرامون اين موضوع نوشته شده ارجاع مىدهيم .\r\nبر اساس عقايد توحيدى كه حاكميت مختص الله است و هيچ‌كس بر ديگرى و حتى بر خودش بدون اعطاى ولايت از سوى خدا ولايت ندارد و قبول اين‌گونه ولايت‌ها بر امور اگرچه به صورت به اصطلاح دموكراتيك ، يعنى حكومت مردم بر مردم باشد با عقيده به توحيد و حاكميت الله نه توجيه‌شدنى است و نه قابل قبول .\r\nبنابراين برحسب اين عقيده توحيدى ، تعيين نظام و ايجاب اطاعت از آن بايد از جانب خدا باشد و استبداد به امر و دخالت در تعيين نظام و حاكم هرچند شرك صريح نباشد در حقيقت مشاركت و دخالت در امرى است كه خاصّ خداوند متعال مىباشد .\r\nو با اين توضيح ، بديهى است نظامى كه از جانب خدا منصوب مىشود نظامى است كه خلافت از خدا دارد و رهبر آن خليفة الله است و هيچ‌كس غير از معصوم صلاحيت اين رهبرى ، خلافت و امامت را ندارد . لذا ، هم از لحاظ اين‌كه اصل تعيين نظام و حاكم - چنان‌كه عرض شد - حق الهى است ، و هم از جهت اينكه صاحب مقام عصمت ، و اين قوه ملكوتيه را غير از خدا كسى نمىشناسد ، اين نظام معصوم و حكومت معصومه ، و رهبر معصوم او را فقط خدا معرفى و منصوب مىفرمايد .\r\nبر اين اساس پيغمبر اكرم صلىالله عليه و آله و سلم شخصيت‌هايى را كه از هر جهت ، صلاحيت اين رهبرى را دارند معرفى فرمود و در روايات متواتر اثنىعشر كه از طريق عامه و از جمعى از اصحاب روايت شده و\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nتنها از يك نفر از آنها به نام جابر بن سمره در مسند احمد بن حنبل « 1 » كه معروف‌ترين مسانيد است از سى و چهار طريق روايت شده است صريحاً عدد آنها دوازده نفر معين شده است .\r\nبىشك عدد دوازده در اين بحث روشنگر مطالب مهمى است كه در نوشتار حاضر پرداختن به آنها كلام را بسيار طولانى مىسازد .\r\nدر احاديث ثقلين نيز به عصمت عترت و جدا نبودن آنان از قرآن و مصونيت ايشان از خطا تصريح شده است و از جمله در سفر حجّة الوداع در عرفات بر وجوب تمسّك به قرآن و عترت تأكيد فرمود و در موارد ديگر و نصوص بسيار ، نظام امامت منصوص شده است .\r\nمع ذلك چون موضوع ابلاغ ولايت بسيار مهم بود پيغمبر صلىالله عليه و آله مأمور شد كه در بزرگترين اجتماعى كه ده‌ها هزار نفر در آن حضور داشتند به‌طور رسمى و صريح آن را ابلاغ نمايد . « 2 »\r\n\r\n\r\n","description":"","footnote":"\r\n( 1 ) . مسند احمد ، جلد 5 ، صفحات 108 - 86 .\r\n( 2 ) . در اينجا لازم به ذكر است علاوه بر اين ابلاغ رسمى كه در غديرخم انجام گرفت پيغمبر صلّىالله عليه وآله مىخواست وصيت خود را كه حتماً امرى جز گزينش على عليه‌السّلام به خلافت نبود كتباً نيز اعلام نمايد ، لذا قلم و كاغذ خواست تا براى امّت بنويسد چيزى را كه هرگز گمراه نگردند ولى كسانى كه هوس رياست بر سر داشتند مانع شدند و آن گستاخى بزرگ و بىادبى را نسبت به ساحت قدس رسول خدا صلّىالله عليه و آله مرتكب شدند و به آن حضرت هذيان‌گويى ( العياذ بالله ) نسبت دادند و با داد و فرياد در حضور پيامبر ، او را از نوشتن وصيت مانع شدند . شرح اين مصيبت ، بسيار اسف‌انگيز و حزن‌آميز است . هر خواننده‌اى كه بخواهد مختصرى از اين واقعه دردناك را بخواند مىتواند به صحيح‌ترين كتاب در نزد اهل سنّت ، يعنى صحيح بخارى ( جلد 1 ، باب كتابة العلم ، و جلد 2 ، باب جوائز الوفد ، و جلد 3 ، باب مرض النبى صلّىالله عليه و آله و سلم و جلد 4 باب كراهية الخلاف ) و صحيح مسلم ( كتاب الوصية ) ، مسند احمد ( من حديث ابن عباس ) رجوع نمايد و يادآور مىشويم كه حبر امّت ، ابن عباس هر وقت اين واقعه را به ياد مىآورد سيل اشكش جارى مىشد و آن را مصيبت و تمام مصيبت مىخواند .\r\nواضح است كه آن معارضه با رسول خدا صلّىالله عليه و آله با آن همه شدّت و اهانت به اين جهت بود كه بعد از غدير خم و آن ابلاغ رسمى ، اين گروه معارض مىدانستند كه مقصد پيامبر صلّىالله عليه و آله اين است كه با سند كتبى تأكيد بر نظام امامت و خلافت على عليه‌السّلام بفرمايد .\r\n","page_name":" 31 ","page_number":31},
  {"content":"\r\n\r\nبرحسب اين مأموريت بسيار مؤكّد و علىرغم تحريكات سياسى و موانعى كه براى جلوگيرى از اين ابلاغ در ميان بود كه تا سر حدّ سوء قصد به جان پيغمبر صلىالله عليه و آله و سلم رسيد ، آن حضرت در غدير خم - كه آخرين و بهترين فرصت براى ابلاغ چنين امرى بود - با آن مراسم شكوهمند ، على عليه‌السّلام را به خلافت و جانشينى خود ، نصب و استمرار رهبرىهاى خود را بر جامعه تا روز قيامت اعلام فرمود و با اجراى اين دستور الهى ، اسلام را كامل و تمام گردانيد .\r\n\r\nسياست و ديانت در اسلام\r\nاز برنامه نصب على عليه‌السّلام به زمامدارى و امامت امت اين موضوع هم دانسته شد كه در اسلام ، سياست و زمامدارى از رهبرى روحانى و معنوى جدا نيست و جانشينان پيغمبر صلّىالله عليه و آله و سلم بايد مَثَل اعلا\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو نمونه‌ى كامل اخلاق و فضايل و علوم آن حضرت باشند و بتوانند مردم را به جميع حقايق دين و دقايق احكام شرع و شرح و تفسير قرآن مجيد هدايت كنند .\r\nو به عبارت ديگر ، جانشينى پيغمبر ، يعنى ادامه علم ، كمال ، اخلاق ، هدايت و زمامدارى آن حضرت و عهده‌دارى امور امّت در جميع آنچه راجع به مصالح دين و دنيا است ، و اين همان معنايى است كه بعد از پيغمبر تا حال منقطع نشده و باقى است و منقطع نخواهد شد .\r\n\r\nاسناد حديث غدير\r\nراجع به عيد سعيد غدير و اهميت اين روز تاريخى و احاديث متواتره‌اى كه در كتاب‌هاى شيعه و سنّى تخريج شده و از نظر متن و سند مورد بحث ، دقّت و تحقيق قرار گرفته است و حافظان و علماى عالىمقام علم حديث و كلام پيرامون آن كتاب‌هاى علمى و پر ارزشى نوشته‌اند « 1 » و علاوه هر كدام از علماى حديث ، كلام ، تاريخ ، تفسير ، رجال و جغرافيا به مناسبت فن خود اين حديث را روايت كرده‌اند .\r\nدر عصر ما نيز كتاب ارزنده « الغدير » يكى از جامع‌ترين كتاب‌هايى است كه مصادر حديث و روايت‌كنندگان آن از صحابه و تابعين با بررسى\r\n\r\n\r\n","description":"","footnote":"\r\n( 1 ) . از ابوالمعالى جوينى نقل شده كه در بغداد در نزد صحافى يك جلد كتاب ديدم كه بر آن نوشته شده بود : « المجلدة الثامنة و العشرون من طرق مَنْ كُنْتُ مَولاهُ و يتلوه المجلّد التّاسع و العِشْرونَ ؛ جلد 28 از طرق حديث « مَنْ كُنْتُ مولاهُ » كه جلد 29 بعد از آن مىآيد . » / ينابيع المودة قندوزى ، صفحه 36 .\r\n","page_name":" 33 ","page_number":33},
  {"content":"\r\n\r\nجوانب آن و ملاحظات بسيار پرمحتوا و تحقيقات علمى ، تاريخى و كلامى در دسترس همگان قرار گرفته است .\r\nبا داشتن كتابى همچون الغدير و همچنين كتاب بسيار نفيس « عبقات الانوار » و كتاب‌هاى ديگر كه هم اسناد حديث را جمع‌آورى و هم متن آن را با دقت بررسى كرده و دلالت آن را بر ولايت و خلافت بلافصل على عليه‌السّلام آشكار نموده‌اند از بحث در صحت اسناد و تواتر حديث ، و دلالت الفاظ آن بىنيازيم .\r\n\r\nتفسير آيه تبليغ\r\nفقط نظرى به تفسير آيه كريمه ( يا أيّهَا الرَّسُولُ بَلِّغْ مَا أنْزِلَ إلَيكَ . . . ) مىاندازيم :\r\nاين آيه ، آيه 67 از سوره مائده است كه به اتفّاق مدنيه است . « 1 »\r\n\r\n\r\n","description":"","footnote":"\r\n( 1 ) . مشهورترين اصطلاح در تقسيم سور به مكّيه و مدنيّه اين است كه آنچه از قرآن قبل از هجرت نازل شده مكّى و آنچه بعد از هجرت نازل شده مدنى است هر چند در مكّه يا بين راه مكّه و مدينه نازل شده باشد و بعضى آنچه را كه در بين راه مكّه و مدينه پيش از ورود پيغمبر صلّىالله عليه و آله به مدينه و در سفر هجرت نازل شده مكّى مىگويند . ناگفته نماند در كتابى كه اخيراً درباره الفاظ ، سُوَر و آيات قرآن نوشته شده معيارى را كه نوشته است چندان معتبر نيست و امّا بعد از شناسايى سُوَر و آيات مكّى و مدنى با معيارها و اصطلاح‌هاى اصيل ممكن است قابل استفاده باشد كه در اينجا مجال شرح موضوع نيست .\r\n","page_name":" 34 ","page_number":34},
  {"content":"\r\n\r\n\r\nمحل و شأن نزول\r\nسيوطى در الإتقان « 1 » و الدرّ المنثور « 2 » از ابى عبيد از محمد بن كعب نقل كرده كه سوره مائده در حجّة الوداع ما بين مكه و مدينه نازل شد ، و جايى ديگر در الإتقان « 3 » و الدر المنثور از ترمذى ، حاكم ، احمد و ابى عبيده در فضائل و نحاس در ناسخ و نسائى ، ابن منذر ، ابن مردويه و بيهقى در سنن از عايشه نقل كرده‌اند كه آخرين سوره‌اى كه نازل شده سوره مائده است و از احمد ، ترمذى ، حاكم ، ابن مردويه و بيهقى از عبدالله بن عمر نقل كرده‌اند كه آخرين سوره‌اى كه نازل شده سوره مائده و فتح است . « 4 »\r\nو در الدّر المنثور از ابى عبيده از ضمره و عطيه روايت كرده كه هر دو گفتند كه پيغمبر صلىالله عليه و آله و سلم فرمود : آخر قرآن از جهت نزول ، مائده است و از ابى ميسره نيز همين مضمون را نقل كرده است . مكان و زمان و شأن نزول آيه بنا به نقل كثيرى از علماء « اسباب النزول » و مفسّرين ، اين آيه كريمه در غدير خم در روز هجدهم ذى الحجّة در شأن امير المؤمنين على عليه‌السّلام نازل شده است .\r\nاز جمله واحدى در « اسباب النزول » « 5 » به سند خويش از ابى سعيد\r\n\r\n\r\n","description":"","footnote":"\r\n( 1 ) . الإتقان ، جلد 1 ، صفحه 19 .\r\n( 2 ) . الدرّ المنثور ، جلد 2 ، صفحه 253 .\r\n( 3 ) . الإتقان ، جلد 1 ، صفحه 28 .\r\n( 4 ) . مقصود از سوره فتح ( إنّا فَتَحْنا ) كه سوره فتح كبرى ناميده شده نيست ، بلكه مقصود سوره ( إذا جَاءَ نَصْرُ اللهِ وَ الفَتْح ) است كه به سوره فتح صغرى موسوم است .\r\n( 5 ) . اسباب النزول ، صفحه 150 .\r\n","page_name":" 35 ","page_number":35},
  {"content":"\r\n\r\nخدرى روايت كرده است كه گفت : اين آيه ( يَا أيَّها الرَّسُولُ . . . ) روز غدير خم در شأن على بن ابى طالب عليه‌السّلام نازل شد .\r\nسيوطى در الدرّ المنثور « 1 » از ابن ابى حاتم ، ابن مردويه و ابن عساكر از ابى سعيد آنچه را واحدى از او روايت كرده است و از ابن مردويه از ابن مسعود نقل كرده است كه گفت : ما در عهد رسول الله صلىالله عليه و آله و سلم اين آيه را به اين نحو قرائت مىكرديم : ( يا ايَّها الرَّسُولُ بَلِّغْ مَا أنْزِلَ إلَيكَ مِنْ رَبِّكَ انّ عَلياً مَولى المُؤمِنينَ وَ إنْ لَمْ تَفْعَل . . . ) « 2 » ؛ و در الغدير از سى نفر از علما و بزرگان محدّثان اهل سنّت نقل كرده است كه همه در كتاب‌هاى خود نزول آيه را در غدير خم در تبليغ ولايت على عليه‌السّلام روايت نموده‌اند .\r\n\r\nمفاد و هدف آيه\r\nهر كس آنچه را به آن اشاره شد ، يعنى مكان و زمان نزول سوره مائده و آيه كريمه و واقعه تاريخى و متواتر غدير خم و ابلاغ ولايت على عليه‌السّلام با آن اهميت و تأكيد و تشريفات فراموش‌نشدنى را ملاحظه كند و در مضمون آيه و جمله‌هاى آن دقت نمايد تصديق خواهد كرد كه آنچه به نزول آن در اين آيه اشاره شده غير از ولايت على عليه‌السّلام چيز\r\n\r\n\r\n","description":"","footnote":"\r\n( 1 ) . الدرّ المنثور ، جلد 2 ، صفحه 298 .\r\n( 2 ) . ظاهراً مقصود ابن مسعود مىتواند اين باشد كه در عصر رسول خدا صلّىالله عليه و آله شأن نزول آيه را نيز در هنگام قرائت يادآور مىشديم ولى بعدها كه سياست حكومت بر كتمان اين امور و ترك نقل آنها قرار گرفت آن روش كه يادآور ولايت على عليه‌السّلام و شأن نزول آيه بود متروك شد .\r\n","page_name":" 36 ","page_number":36},
  {"content":"\r\n\r\nديگرى نبوده و موضوع ديگرى كه نزول چنين آيه‌اى با اين تأكيد و تهديد در مورد آن مناسب باشد در سال حجة الوداع و در غدير خم در 18 ذى الحجة در بين نبوده است و با قطع نظر از گفته‌هاى مفسرّان معلوم مىشود كه پيغمبر صلىالله عليه و آله و سلّم به تبليغ امرى مهم و بزرگ مأموريت يافته كه از اركان مهم دعوت آن حضرت بوده است و در سال حجة الوداع قرب ارتحال پيغمبر صلىالله عليه و آله غير از امر خلافت و ولايت ، موضوعى كه اين همه تأكيد نسبت به آن مناسب باشد پيدا نخواهيم كرد .\r\nاگر نزول آيه در آغاز بعثت و پيش از هجرت يا اوايل آن بود كه دشمنان پيغمبر صلىالله عليه و آله و سلم در نهايت كوشش و قدرت ظاهرى با آن حضرت به مبارزه برخاسته بودند و تمام يا اكثر احكام تبليغ نشده بود جا داشت كسى بگويد اين آيه راجع به اصل دعوت و رسالت و قيام به امر نبوّت و يا ابلاغ احكام عمده و مهم دين است ، اما در سال حجّة الوداع كه احكام ، تبليغ شده و پيغمبر صلىالله عليه و آله و سلم با كمال استقامت و شجاعت همه وظايف رسالت را به انجام رسانده و رسم بت‌پرستى و شرك را از بين برده و در تمام شبه جزيره عربستان بت‌ها را سرنگون كرده و درهم شكسته و زمينه فتوحات آينده را براى دين خدا فراهم ساخته و نيرومندترين دشمنان آن حضرت در برابر احكام و قوانين اسلام تسليم شده و اسلحه بر زمين گذاشته‌اند و توحيد و پرستش خداى يگانه همه‌جا رايج و نماز ، روزه ، حج ، جهاد ، زكات ، ساير فرايض و واجبات ، محرّمات و حدود ، تبليغ و اجرا شده و مسلمين در خطرناك‌ترين جنگ‌ها شركت كرده و جان و مال خود را نثار راه اطاعت از خدا و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nپيغمبر نموده بودند غير از امر ولايت و خلافت ، موضوعى نمانده بود كه پيغمبر مأمور به تبليغ آن شود و اهميت آن به‌قدرى باشد كه عدم تبليغ و نرساندن آن به مردم مساوى با عدم تبليغ تمام احكام باشد .\r\nاز جمله ( وَ إنْ لَمْ تَفْعَلْ فَمَا بَلَّغْتَ رِسَالَتَه ) استفاده مىشود كه به استثناى موردى كه اين آيه بدان اشاره دارد پيغمبر صلىالله عليه و آله و سلم كل رسالت خدا را تبليغ كرده و ( ما ) ى موصول اشاره به موردى خاص است و اگر ولايت بر عموم ما انزل اليه داشته باشد ، معنايش بىلطافت و دور از منطق معجز بيان قرآن خواهد شد ، زيرا بنابراين ، مفاد آيه اين مىشود كه بلّغ رسالتك و ان لم تفعل فما بلّغت رسالته و حاصل اينكه سياق اين جمله دليل بر اين است كه آيه در پايان ابلاغ رسالات الهى نازل شده و مربوط به موضوع ويژه‌اى است و از جمله « وَ اللّهُ يعْصِمُكَ مِنَ النّاسِ » استفاده مىشود موضوعى كه آن حضرت مأمور به تبليغ آن شده موضوعى بوده كه تبليغ آن معرض كارشكنىها ، مخالفت مردم مغرض و تحريكات و سوء قصد به جان گرامى و نفس نفيس آن حضرت بوده است و بديهى است كه در آن‌وقت موضوعى كه معرض مخالفت و بروز سوء نيت منافقان و منحرفان باشد غير از مسأله خلافت چيز ديگرى نبوده است .\r\n\r\nاشكال و جواب\r\nاگر كسى بگويد موضوع ولايت و خلافت على عليه‌السّلام نيز يك موضوع تازه و مطلب بىسابقه‌اى نبود كه پيغمبر صلىالله عليه و آله و سلم در\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمورد آن سخنى نفرموده باشد بلكه از آغاز بعثت و از واقعه يوم الدار و يوم الانذار كه در سال سوم بعثت واقع شد تا سال حجّة الوداع در موارد متعدد و مكرر پيغمبر صلىالله عليه و آله حق بلاغ را راجع به آن ادا فرموده بود ، پس چگونه اين آيه در مورد آن نازل شده است ؟\r\nپاسخ اين است : همين‌گونه است كه بيان مىكنيد ، البته نصوصى كه دلالت بر خلافت و ولايت اميرالمؤمنين عليه‌السّلام دارد منحصر به حديث غدير نيست .\r\nتبليغ ولايت از اوّل در برنامه‌هاى رسالت قرار داشته و رسول خدا صلىالله عليه و آله در فرصت‌هاى مناسب آن را به مردم تبليغ مىفرمود و چنان‌كه صريحاً به آن اشاره كرديم در حديث متواتر ثقلين عترت را عدل قرآن كريم و در احاديث متواتر و مشهور ديگر على عليه‌السّلام را خليفه و جانشين خود معرّفى فرمود ، ولى چون امر ولايت موضوعى است كه همواره صاحبان اغراض شخصى و رياست‌طلبان به آن چشم طمع دارند تبليغ عادى و متعارف كه نسبت به بيان يك حكم ساده انجام مىشود براى آن كافى نيست و بايد تا ممكن است ابلاغ آن ظاهرتر و رساتر باشد به طورى كه دسايس سياسى نتواند آن را محو نمايد .\r\nبه اين جهت گرچه انتصاب و معرّفى جانشين پيامبر در مناسبات مختلف انجام‌شدنى بود امّا چون به مرور زمان ممكن بود در بعض اذهان اهميت آن كم و يا فراموش شود ، بهترين و مناسب‌ترين فرصت و موقعيت براى اعلان عام و غيرقابل انكار آن ، همان زمان قُرب رحلت رسول خدا صلىالله عليه و آله و در آن مجمع همگانى مسلمانان بود تا همه ياد اعلام‌هاى قبلى تازه شود كه مسلمانان نسبت به آن موضوع مهم ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبعيد العهد نشوند و هم پيغمبر اكرم صلىالله عليه و آله شخصاً و بدون واسطه ديگران به عموم مسلمانانى كه براى انجام فريضه حج از اطراف و اكناف آمده بودند ابلاغ فرمايد .\r\nلذا به فرمان آن حضرت پيش‌روندگان قافله حاج را به غديرخم برگرداند و منتظر ماند تا عقب ماندگان نيز رسيدند . سپس با آن تشريفات مشهور اعلام انتصاب رسمى و گزينش علنى على عليه‌السّلام به خلافت انجام شد ، و پيامبر بزرگ اسلام رسالت خود را ادا كرد ، و دين كامل و نعمت خدا بر اين امت اتمام يافت ، و آيه كريمه ( الْيومَ أكْمَلْتُ لَكُم دينَكُم و أتْمَمْتُ عَلَيكُم نِعْمَتي وَ رَضيتُ لَكُمُ الإسْلامَ ديناً ) نازل گرديد .\r\n\r\nپيام غدير\r\nپيام غدير ، پيام ولايت و پيام كمال دين و اعلام نظام جاودانى و جهانى اسلام و بيان بقا و استمرار نظام عصر رسالت است . محتواى اين پيام ، وجود حكومت جهانى و واحد اسلامى است كه بدون انقطاع و كمترين فترت در همه ادوار و اعصار برقرار بوده است و بر هر مسلمانى در هر كجا باشد اگرچه به ظاهر در تابعيت نظام‌هاى غير شرعى محسوب شود واجب است از اين نظام امامت تبعيت نمايد و خود را ملزم به تابعيت آن بداند .\r\nمسلمانان راستين در طول متجاوز از چهارده قرن در عصر امثال سلاطين بنى اميه و بنى عباس و ديگران ، تابعيت اين نظام را داشته و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nدارند و اگرچه اين تابعيت با قوّه قهريه و نيروى انتظامى بر آنها تحميل نشده خودبه خود به تعهّدى كه در برابر اين نظام دارند و بيعتى كه از امام عصر عج الله تعالى فرجه الشريف در هر زمان به گردن دارند وفا دارند و از آن تبعيت مىنمايند و در اين عصر كه شمس آسمان ولايت حضرت بقية الله ارواح العالمين لتراب مقدمه الفداء در پرده غيبت قرار گرفته است از علماى عامل و فقهاى عادل كه نوّاب عام آن خليفه يزدان و رهبر دوران هستند و به ظاهر عهده‌دار شئون نظام امامت ، نگهبان ثغور دين و دفع بدع مبدعان و شبهات ملحدان مىباشند پيروى و تبعيت مىنمايند .\r\nوَ آخِرُ دَعْوانَا أنِ الحَمْدُللهِ رَبِّ العَالمينَ جَعَلَنا اللهُ تَعالى مِنَ المتَمَسِّكينَ بِولايَةِ أمِيرالمؤمِنينَ وَ الائِمَّةِ الطَّاهِرينَ مِنْ وُلْدِه سيَّما مَولانا وَ سَيِّدنا صَاحِب الزَّمانِ عَلَيْهِمُ السَّلامُ .\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\n« ولايت » در خطبه غدير\r\nدر پاسخ به پرسش برخى از مؤمنين كه پرسيده بودند چرا در حديث شريف غدير ، خلافت و جانشينى اميرالمؤمنين على عليه‌السّلام به لفظ « خليفه » عنوان نشده است تا ايراداتى كه در دلالت ولى و مولى بر ولايت ، زعامت و زمامدارى امور شده است مطرح نشود ، به چند نكته اشاره مىكنيم :\r\n\r\nغرض‌ورزى هميشگى مخالفان\r\nاوّلًا ، وقتى اغراض نفسانى ، سياسى و دنيوى در بين باشد ، با هر شكل و هر لفظى اين مطلب يا هر مطلب ديگرى ادا و بيان شود ، صاحبان اغراض ايراد مىگيرند .\r\nاگر در موقف عظيم غدير ، به جاى ولى و مولى ، هر كلمه ديگرى همانند همين لفظ « خليفه » گفته مىشد ، مثل ولى و مولى به آن ايراد مىگرفتند ، مثلًا در اطلاق متعلّق آن حرفى مىزدند ، يا مثلًا «\r\nأنْتَ الخلِيفَةُ بَعْدى\r\n» را به بعد از سه نفر معنى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمىكردند ، و بالأخره اگر هر تأكيد و تصريحى مىشد ، اصل مسأله نظام و حكومت را خارج از محدوده رسالت مىشمردند و آن را يك رأى شخصى رسول اكرم صلىالله عليه و آله و سلّم معرّفى مىنمودند و اجتهاد خود را حاكم بر آن قرار مىدادند .\r\nاهل نظر و تحقيق با اين‌كه مىبينند وقتى رسول خدا صلىالله عليه و آله و سلّم دوات ، قلم و كاغذ مىخواهد تا آن وصيّتى را كه با عمل به آن هرگز امّت گمراه نگردند ، بنويسد و با اين كه كلامش در نهايت صراحت بود و هيچ‌گونه توجيه و تأويل بر نمىداشت و ردّ آن ممكن نمىنمود ، با آن‌گونه القاى شبهه روبرو گرديد كه «\r\nغَلَبَ عَلَيْهِ الوَجَعُ\r\n» « 1 » يا «\r\nإنَّ الرَّجُلَ لَيَهْجُرُ\r\n» « 2 » گفتند و با اين بيان ، در كمال وقاحت بدان حضرت اعلام كردند كه اگر هم بنويسى و وصيّت بنمايى ، ما با شبهه هذيان‌گويى آن را ردّ مىكنيم . پس اگر بعد از اين شبهه هم وصيّت خود را مىنوشت ، آن را معتبر نمىشمردند .\r\nاز اين رو ديگر نبايد انتظار داشت كه اهل هواهاى نفسانى و جاه‌طلبان مغرض با الفاظ و كلمات بازى نكنند و ظاهر و صريح آنها را مورد شبهه و ايراد قرار ندهند .\r\n\r\n\r\n","description":"","footnote":"\r\n( 1 ) 1 و 2 . اشاره به روايت : « لَمَّا احْتُضِرَ النَّبِى وَ فِى بَيْتِهِ رِجَالٌ فِيهِمْ عُمَرُ بْنُ الْخَطَّابِ فَقَالَ النَّبِى : هَلُمُّوا أَكْتُبْ لَكُمْ لَنْ تَضِلُّوا بَعْدَهُ أَبَداً . فَقَالَ عُمَرُ بْنُ الْخَطَّابِ : إِنَّ النَّبِى قَدْ غَلَبَ عَلَيْهِ الْوَجَعُ وَ عِنْدَكُمُ الْقُرْآنُ حَسْبُكُمْ كِتَابُ رَبِّكُمْ . » و « قَالَ عُمَرُ : إِنَّ الرَّجُلَ لَيَهْجُرُ » / صحيح مسلم ، جلد 3 ، كتاب الوصية ، حديث 1259 - 1257 ؛ صحيح بخارى ، جلد 5 ، صفحه 127 و ديگر مصادر شيعه و اهل سنّت .\r\n( 2 )\r\n","page_name":" 44 ","page_number":44},
  {"content":"\r\n\r\nچنانچه كسى گمان كند كه اگر به اين لفظ يا لفظ ديگر مىفرمود ، مورد شبهه اهل هوى نمىشد ، اشتباه است . حتّى مثلًا آيات قرآن مجيد كه در كمال صراحت بر توحيد - كه اساس دعوت قرآن كريم است - تأكيد دارد ، اشخاصى آنها را به معناى شرك‌آميز و موافق با آراى باطله خود معنى مىكنند .\r\nميزان و حاكم در استفاده از كلام اشخاص ؛ قرآن و حديث ، عقل مستقيم و انصاف است كه شخص بايد حقايق را بر اساس آن ، از نصوص موجود استخراج نمايد .\r\n\r\nاستعمال لفظ « خليفه » در بعض روايات\r\nثانياً ، در روايات صحيحه متعدّد از اميرالمؤمنين عليه‌السّلام تعبير به « خليفه » شده است كه از نخستين موارد آن اوائل بعثت ، هنگام نزول آيه كريمه ( أنْذِرْ عَشِيرَتَكَ الأقْرَبينَ « 1 » مىباشد .\r\nدر حديث متواتر ثقلين - كه بر وجوب ارجاع امّت به عترت پيغمبر صلّىالله عليه و آله و سلّم صراحت دارد و امان از ضلالت و گمراهى ، منحصر به آن اعلام شده - در بعضى الفاظ آن صريحاً حضرت رسول صلّىالله عليه و آله و سلّم فرمود : «\r\nإنّى تَارِكٌ فِيكُمْ خَليفَتَيْنِ\r\n» « 2 »\r\nبا اين همه ، شخصى كه در تاريخ ، حديث ، جوامع ، سنن و صحّاح اهل سنّت تخصّص دارد ، در مىيابد از موضوعاتى كه\r\n\r\n\r\n","description":"","footnote":"\r\n( 1 ) سوره شعراء ، آيه 214\r\n( 2 ) امان الائمة من الضلال و الاختلاف تاليف نگارنده ، ص 128\r\n","page_name":" 45 ","page_number":45},
  {"content":"\r\n\r\nبه طور شايسته مورد اعتنا قرار نگرفته و از اشخاصى كه كمتر از آنها كسب علم دين شده است ، اهل بيت عليهم السّلام هستند . حتّى كسانى چون « بخارى » در « صحيح » روايات بسيارى از فسّاق و فجره و افراد فاسد العقيدة ذكر كرده است ؛ و از ائمّه اهل بيت عليهم‌السّلام و شخصيّتى ، مانند حضرت امام جعفر صادق عليه‌السّلام حتّى يك روايت نيز نقل ننموده است .\r\nغرض اين‌كه وقتى اغراض ، سياست‌ها و آراى مبدعانه جلوى چشم بصيرت و بينش انسان را گرفته باشد ، انكار حق از او عجيب و بعيد نيست .\r\n\r\nاستعمال لفظ « خليفه » در اصل خطبه غدير\r\nثالثاً ، اگر چه اين چند جمله مشهور از اين خطبه متواتر ، ثابت و مورد اتّفاق بين فريقين است ، امّا از كلّ جريان اين اعلام ، ابلاغ و برنامه تاريخى آن استفاده مىشود كه خطبه بيشتر از اينها بوده و در اين چند جمله ، خلاصه نشده است و در كتب حديث شيعه كه مفصّل اين خطبه روايت شده ، هم كلمه خلافت و هم تنصيص بر امامت ائمّه عليهم‌السّلام به ويژه حضرت صاحب الزّمان عليه‌السّلام وجود دارد .\r\nبنابراين جملات مشهور ، دليل بر اين نيست كه كلّ خطبه ، اين چند جمله بوده است و علّت اين‌كه روى اين جملات ، بحث و بررسى و استدلال شده ، اتّفاق شيعه و سنّى بر روايت آنها است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nوجه تكيه بر لفظ ولى و مولى در خطبه غدير\r\nرابعاً ، وجه ديگر ، تكيه بر نقل خصوص اين جمله‌هاى كثيرالمعنى و عنايتى است كه بزرگان خلفاً عن سلف به آنها داشته‌اند . بيان ولايت و اولويّت با نفس و اموال ، براى اميرالمؤمنين عليه‌السّلام است كه بر حسب خطبه غدير - كه به خطبه و حديث ولايت معروف و مشهور شده - اين ولايت حتّى در زمان شخص رسول خدا صلّىالله عليه و آله وسلّم براى اميرالمؤمنين عليه‌السّلام ثابت است و به غيبت رسول الله صلّىالله عليه و آله وسلّم از مكان يا زمان ، توقّف ندارد .\r\nبديهى است اين ولايت از لحاظ اين‌كه بايد مانند ساير مسائلى كه به وحى الهى به وسيله پيغمبر اعلام مىشود ، از طرف صاحب مقام نبوّت ابلاغ شود ، نسبت به مقام نبوّت بلكه نسبت به ولايت پيغمبر فرع است و دايره‌اش از ولايت پيغمبر - كه شامل ولايت بر ولى الله نيز هست - محدودتر بوده و اطلاق و شمول ولايت پيغمبر را ندارد ، امّا نسبت به ماسواى پيغمبر ، با ولايت پيغمبر بر ماسوا فرقى ندارد و خلاصه فرقى كه ولايت اميرالمؤمنين عليه‌السّلام با ولايت حضرت رسول اكرم صلّىالله عليه و آله وسلّم دارد ، اين است كه رسول الله بر اميرالمؤمنين نيز مانند ساير امّت ولايت دارد ، در حالى كه رسول الله تحت ولايت احدى غير از خداوند متعال قرار ندارد .\r\nبه هر حال اثبات اين ولايت در دايره و محدوده ولايت رسول الله صلّىالله عليه و آله وسلّم براى اميرالمؤمنين عليه‌السّلام از\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nتعبير به خلافت و جانشينى ، در افاده ولايت بر امور ، اصرح ، رساتر و گوياتر است ، زيرا اگر مفهوم خلافت ، جانشينى در امامت ، الگو و اسوه‌بودن و رتق و فتق امور شرعيّه و بيان احكام حلال و حرام و رسيدگى و سرپرستى و حكومت بر انام باشد ، لفظ ولايت در دلالت بر اين جهت خلافت - كه همان حكومت و مديريّت جامعه باشد - افصح و اصرح است .\r\nبنابراين چون نظر افرادى كه براى غصب خلافت و حكومت حزب‌سازى كرده و با هم تبانى كرده بودند به اين علّت بود و با ساير مفاهيم خلافت ، معارضه مستقيم نداشتند ، در « خطبه يوم الغدير » و « حديث ولايت » اين بُعد از امامت و خلافت در اين جملات مورد عنايت قرار گرفت و شبهه‌هاى نامقبولى كه در مفهوم مولى و ولى شده است ، همه در زمان‌هاى بعد ، بر خلاف تمام قراين حاليّه و مقاليّه اين موضوع ابداع شد .\r\nبه هر حال ، اين جملات مشهور از خطبه غدير در اثبات ولايت اميرالمؤمنين عليه‌السّلام و اتمام حجّت بر همگان كافى و وافى است و ثابت مىكند كه اجتماع آن گروه در سقيفه بنىساعده با وجود\r\nمَنْ ثَبَتَ لَهُ الولايَةُ عَلى الأنْفُسِ وَ الأمْوالِ بِنَصٍّ مِنَ اللهِ تَعَالى وَ رَسُولِهِ\r\nصلىالله عليه و آله ، يك معارضه آشكار با خدا و پيغمبر و انحراف ظاهر از حق بود ؛\r\nولاحول و لاقوة إلا بالله العليّ العظيم و إنّا لله و إنّا إليه راجعون\r\n.\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nبخش دوم : پيام‌ها\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nعجز وصف‌كنندگان « 1 »\r\nبسم الله الرحمن الرحيم\r\n\r\nاعتراف همگان به عجز از وصف على عليه السلام\r\nوَ ماذا يقُولُ النّاسُ في مَدْحِ مَنْ اتَتْ مَدائِحُهُ الغَرّاءَ في مُحْكَمِ الذِّكْرِ\r\n كتاب فضل تو را آب بحر كافى نيست * كه تر كنند سر انگشت و صفحه بشمارند \r\nاز آن شخصيت عظيم كه بعد از رسول خدا صلّىالله عليه و آله و سلّم اشرف كلمات الهيّه ، اكبر آيات ربّانيه ، ادلّ دلايل جامعه ، اتمّ براهين ساطعه ، وسايل كافيه و مظهر العجايب و معدن الغرايب\r\n\r\n\r\n","description":"","footnote":"\r\n( 1 ) . اين پيام در رجب المرجّب سال 1417 هجرى قمرى صادر شده است .\r\nقابل توجه اين‌كه برخى از پيام‌ها اگر چه به مناسبت عيد غدير صادر نشده است ولى به علّت ارتباط با شخصيت عظيم اميرالمؤمنين عليه‌السّلام در اينجا آمده است .\r\n","page_name":" 51 ","page_number":51},
  {"content":"\r\n\r\nاست و مالك كلّ عظمت‌هاى انسان ما فوق و برتر و خليفة الله بر حق است و دوستى او عنوان صحيفه مؤمن و علامت طهارت مولد است ، اگر انسان ، همه زبان‌هاى گويا را در دهان داشته باشد و با هر كدام از آنها جاودانه مدح و ثنا بگويد ، از حرف نخستين مدح او ، بيشتر نخواهد گفت و زبان حالش اين شعر خواهد بود :\r\n اين شرح بىنهايت كز وصف يار گفتند * حرفى است از هزاران كاندر عبارت آمد \r\n\r\nوصف على از زبان پيامبر عليهماالسّلام\r\nدر آن ميدانى كه پيامبر اعظم ، عقل كل ، خاتم رسل و هادى سبل صلّىالله عليه و آله و سلّم ، بر حسب احاديث معتبر و مشهور بين‌المسلمين ، از آن حضرت ، آن همه تمجيدات و تعريفات رسا و پر از معنا فرموده باشد و او را با حق و با قرآن ، و حق و قرآن را با او و لازم الاتصال و غير قابل افتراق دانسته باشد ، و گاه فرموده باشد :\r\n« وَ الَّذِي نَفْسِي بِيَدِهِ لَوْ لَا أَنْ تَقُولَ طَوَائِفُ مِنْ أُمَّتِي فِيكَ مَا قَالَتِ النَّصَارَى فِي ابْنِ مَرْيَمَ لَقُلْتُ الْيَوْمَ فِيكَ مَقَالًا لَا تَمُرُّ بِمَلَإٍ مِنَ الْمُسْلِمِينَ إِلَّا أَخَذُوا التُّرَابَ مِنْ تَحْتِ قَدَمَيْكَ لِلْبَرَكَةِ . » « 1 »\r\n\r\n\r\n","description":"","footnote":"\r\n( 1 ) . بحار الأنوار ، جلد 40 ، باب 91 ، حديث 114 .\r\n","page_name":" 52 ","page_number":52},
  {"content":"\r\n\r\nو گاهى با زبان معجزْ بيان و حقيقت‌ترجمان ، فرموده باشد :\r\n« لَوْ أَنَّ الْبَحْرَ مِدَادٌ وَ الْغِيَاضَ أَقْلَامٌ وَ الْإِنْسَ كُتَّابٌ وَ الْجِنَّ حُسَّابٌ مَا أَحْصَوْا فَضَائِلَكَ يَا أَبَا الْحَسَنِ . » « 1 »\r\nيا ارزش يكى از ميدان‌هاى جهاد آن مجاهد فى سبيل‌الله را در راه اعلاى كلمة الله و دفاع از حق ، افضل از عبادت جنّ و انس و يا تمام امّت معرفى كرده باشد ، ديگران در مدح و ثناء آن حضرت چه مىتوانند بگويند ؟ !\r\nهمه در برابر آفتاب جهان‌تاب محمدى و درياى بيكران علم احمدى صلوات‌الله عليه و آله ، چون ذرّه و قطره ، بلكه از آن هم كمترند .\r\n\r\nكلام بزرگان در مدح اميرالمؤمنين عليه السلام\r\nحقيقت اين است كه با جمله‌ها و كلماتى كه حروف آنها از بيست و نه حرف بيشتر نيست ، نمىتوان از بزرگ بنده خاص و مخلص خدا ، كه در آيات بسيارى از قرآن ، خداوند متعال ، خود او را وصف و مدح فرموده است ، توصيف و ستايش كرد ؛\r\n وَ إن قَمِيصاً خيطَ مِنْ نَسْجِ تِسْعَةٍ * وَ عِشْرينَ حَرْفاً عَنْ مَعاليهِ قَاصِرٌ \r\nمدايح شايسته‌اى كه از آن امام عظيم ، رهبر موحّدان ، پيشواى مجاهدان ، سرور زهّاد و دادگران و اميرمؤمنان شده ، هر چه رسا و شيوا بوده ، به ناحيه‌اى از نواحى عظمت آن حضرت اشارت دارد .\r\n\r\n\r\n","description":"","footnote":"\r\n( 1 ) . بحار الأنوار ، جلد 40 ، باب 91 ، حديث 114 .\r\n","page_name":" 53 ","page_number":53},
  {"content":"\r\n\r\nآن كه در مجلس معاويه و به درخواست و اصرار او ، امام را به اين سخنان توصيف كرد :\r\n« كَانَ وَ اللهِ بَعِيدَ الْمُدَى شَدِيدَ الْقُوَى يَقُولُ فَصْلًا وَ يَحْكُمُ عَدْلًا يَتَفَجَّرُ الْعِلْمُ مِنْ جَوَانِبِهِ وَ تَنْطِقُ الْحِكْمَةُ مِنْ نَوَاحِيهِ يَسْتَوْحِشُ مِنَ الدُّنْيَا وَ زَهْرَتِهَا وَ يَسْتَأْنِسُ بِاللَّيْلِ وَ وَحْشَتِهِ كَانَ وَ اللهِ غَزِيرَ الْعَبْرَةِ طَوِيلَ الْفِكْرَةِ يُقَلِّبُ كَفَّيْهِ وَ يُخَاطِبُ نَفْسَهُ وَ يُنَاجِي رَبَّهُ يُعْجِبُهُ مِنَ اللِّبَاسِ مَا خَشِنَ وَ مِنَ الطَّعَامِ مَا جَشِبَ كَانَ وَ اللَّهِ فِينَا كَأَحَدِنَا » « 1 »\r\nو آن كه با اين جمله‌ى كوتاه «\r\nإحتياجُ الكُلِّ إلَيْهِ وَ إسْتِغْنائُه عَنِ الكُلِّ دَليلٌ عَلى أنَّه إمَامُ الكُلِّ\r\n. » « 2 » او را ستود ، و آن كه در وصف كلامش مىگفت :\r\n« كَلامُهُ دُونَ كَلامِ الخَالِقِ وَ فَوْقَ كَلامِ الْمَخْلُوقينَ » « 3 »\r\n\r\n\r\n","description":"","footnote":"\r\n( 1 ) . بحار الأنوار ، جلد 41 ، باب 107 ، حديث 28 .\r\n( 2 ) . بغية الوعاة سيوطى ، صفحه 243 ؛ تنقيح المقال مامقانى ، جلد 1 ، صفحه 402 ، شماره 3769 .\r\n( 3 ) . شرح نهج البلاغة ابن أبىالحديد ، جلد 1 ، صفحه 24 .\r\n","page_name":" 54 ","page_number":54},
  {"content":"\r\n\r\nو آن كه مىگفت :\r\n« لَوْلا عَلِيٌّ لَهَلَكَ عُمَر » « 1 » و « لَوْ لَا سَيْفُهُ لَمَا قَامَ لِلْإسْلامِ عَمُودٌ » « 2 »\r\nو آن كه مىگفت :\r\n« قُتِلَ في مِحْرابِ عِبادَتِهِ لِشِدَّةِ عَدْلِهِ » « 3 »\r\nو آن بانوى شجاع و با معرفتى كه او را در حضور معاويه به اين دو شعر ، مدح نمود :\r\n « صَلَّى الإلهُ عَلى جِسْمٍ تَضَمَّنَهُ * قَبْرٌ فَاصْبَحَ فيهِ الْعَدْلُ مَدْفوناً\r\nقَدْ حالَفَ الْحَقُّ لا يبْغي بِهِ بَدَلًا * فَصارَ بِالْعَدْلِ وَ الايمَانِ مَقْروناً » « 4 » \r\nو آن مرد مسيحى كه آن شخصيت بزرگ آفرينش و آن يگانه نمايش كمال وجود محمّدى را به اين جمله ستايش كرده است :\r\n« في عَقيدَتي انَّ عَليَّ بْنَ أَبي طالِب اوَّلُ عَرَبِيّ لازَمَ الرُّوحَ الْكُلِّيةَ فَجاوَرَها وَ سامَرَها » « 5 »\r\n\r\n\r\n","description":"","footnote":"\r\n( 1 ) . شرح نهج البلاغة ابن أبىالحديد ، جلد 1 ، صفحه 11 .\r\n( 2 ) . همان ، جلد 12 ، صفحه 83 .\r\n( 3 ) . جرج جرداق مسيحى در كتاب « الامام على صوت العدالة الإنسانية » .\r\n( 4 ) . بلاغات النساء ابن ابى طاهر ، صفحه 48 ، كلام سودة بنت عمارة رحمها الله .\r\n( 5 ) . نقل‌شده از جبران خليل جبران دانشمند مسيحى در كتاب « الامام على صوت العدالة الانسانية » جرج جرداق ، جلد 1 ، صفحه 364 .\r\n","page_name":" 55 ","page_number":55},
  {"content":"\r\n\r\nو آن شاعر پاك نهاد كه سروده است :\r\n ابر دوش پيغمبر پاك رأى * خدا دست سود و خداوند پاى \r\nو آن كه اين شرف و عزّت را به اين بيان شرح داد :\r\n « النّبِي الْمُصْطَفى قالَ لَنا * لَيلَة الْمِعْراجِ لَمّا صَعِدَهُ\r\nوَضَعَ اللهُ عَلى ظَهْري يداً * فَارانِي الْقَلْبَ انْ قَدْ بَرَّدَهُ\r\nوَ عَلِيٌ واضِعُ رِجْلَيهِ لي * بِمَكان وَضَعَ اللهُ يدَهُ » « 1 » \r\nهمه و هر يك به منقبتى از مناقب آن حضرت اشارتى كرده‌اند .\r\nبا اين همه كه علما و حكما ، چهارده قرن است از فضايل او گفته‌اند ، تا علم ، فضيلت ، زهد ، عدل و كمالات انسانى مورد ستايش است ، آيندگان او را ستايش خواهند كرد .\r\nو با اين قصايد و اشعار بىشمار و هزارها كتاب و مقاله كه پيرامون شرح شخصيت اين انسان أكمل و و الا نوشته‌اند و همه داد سخن را داده‌اند ، باز هم همانند روزهاى نخست براى گويندگان و انديشمندان ، مجال سخن باز و بلكه بازتر شده است .\r\nهمان‌طور كه در احاديث شريفه بيان شده است ، على عليه‌السّلام معجزه‌اى است كه خداوند به رسول گرامىاش خاتم الانبياء صلّى الله عليه و آله و سلّم عطا فرمود ؛ معجزه‌اى كه از همه\r\n\r\n\r\n","description":"","footnote":"\r\n( 1 ) . اين اشعار منتسب به شافعى است كه در كتب مختلف نقل شده است از جمله : تاريخ الخميس ديار بكرى ، جلد 2 ، صفحه 87 ؛ الغدير علّامه امينى ، جلد 7 ، صفحه 12 .\r\n","page_name":" 56 ","page_number":56},
  {"content":"\r\n\r\nمعجزات انبياى گذشته ، بزرگتر و حيرت‌انگيزتر است ؛ و بجاست كه بگوييم اين سخن حضرت صادق عليه‌السّلام را :\r\n« الصُّورَةُ الإنْسَانِيَّةُ هِيَ أكْبَرُ حُجَجِ اللهِ عَلى خَلْقِهِ وَ هِيَ الكِتابُ الَّذي كَتَبَه بِيَدِهِ وَ هِيَ الهَيْكَلُ الّذي بَناهُ بِحِكْمَتِهِ وَ هِيَ مَجْمُوعُ صُوَرِ العَالَمينَ وَ هِيَ المُخْتَصَرُ مِنَ العُلُومِ في اللَّوحِ الْمَحْفُوظِ » « 1 »\r\nبه واسطه شخصيتى ، مثل على عليه‌السّلام بيان واقع و حقيقت مىشود .\r\nبا عالم بزرگ معتزله ابن أبى الحديد هم‌نوا شده ، مىگوييم :\r\n « هُوَ النَّبَأُ الْمَكْنُونُ وَ الجَوْهَرُ الّذي * تَجَسَّدَ مِنْ نُورٍ مِنَ القُدْسِ زاهِر\r\nوَ وَارِثُ عِلْمِ المُصْطَفى وَ شَقيقِه * أخاً وَ نَظيراً فِي العلى و الأواصِر\r\nوَ ذُو المُعْجِزاتِ الوَاضِحاتِ أقلّها * الظُّهور عَلى مُسْتَوْدِعاتِ السَّرائر\r\nألا إنَّما التَّوْحيدُ لَوْلا عُلومُهُ * كَعَرْضَةِ ضِلّيلٍ وَ نَهْبَةِ كافر » « 2 » \r\nپس ، سزاوار است كه زمين ادب ببوسيم ، و خداوند متعال را به نعمت ولايت آن حضرت و فرزندان بزرگوارش ، تا حضرت\r\n\r\n\r\n","description":"","footnote":"\r\n( 1 ) . به نقل از تفسير صافى ، ذيل آيه 2 سوره بقره .\r\n( 2 ) . القصائد السبع العلويات ابن ابى الحديد ، القصيدة الخامسة .\r\n","page_name":" 57 ","page_number":57},
  {"content":"\r\n\r\nصاحب وقت ، ولى عصر و مالك امر ، مولانا المهدى ارواح العالمين له الفداء حمد و سپاس بگوييم :\r\nالْحَمْدُللهِ الَّذي جَعَلَنا مِنَ الْمُتَمَسِّكينَ بِولايةِ اميرَالْمُؤْمِنينَ وَ الْائِمَّةِ الْمَعْصُومينَ سِيّما خاتَمِهِمْ وَ قائِمِهِمْ صَلَواتُ اللهِ عَلَيهِمْ اجْمَعينَ .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nخادمان غدير « 1 »\r\nبسم الله الرحمن الرحيم\r\n\r\nعجز دانشمندان از بيان فضائل على عليه السلام\r\n كتاب فضل تو را آب بحر كافى نيست * كه تَر كنند سر انگشت و صفحه بشمارند \r\nانشاى قصايد و اشعار و تأليف كتاب در مناقب و فضايل حضرت مولى الموحّدين اميرالمؤمنين عليه‌الصلوة و السّلام ، از عصر رسالت و نيمه اول قرن يكم هجرت آغاز گرديد و الى زماننا هذا ، چهارده قرن است كه اين شيوه پسنديده ادامه دارد و تا جهان از رجال بزرگ فضيلت ، انسانيت و اسوه‌هاى كمال و عظمت و\r\n\r\n\r\n","description":"","footnote":"\r\n( 1 ) . اين پيام در رجب المرجب سال 1419 هجرى قمرى در تقدير از شارح كتاب « خصائص نسائى » ، جناب آقاى حاج ميرزا محمّد حسن مدرّسى فتحى صادر شده است .\r\n","page_name":" 59 ","page_number":59},
  {"content":"\r\n\r\nمردان الهى تقدير و تعظيم دارد ، ادامه خواهد داشت و تأليف كتاب و انشاء اشعار در اين موضوع ، پايان نخواهد يافت .\r\nدانشمندان محقّق ، نويسندگان متتبّع و علما و ارباب علوم و فنون اسلامى در اين ميدان همواره حضور داشته و اين رشته تأليف را بىانقطاع ادامه داده و هر كدام به اميد كسب افتخار و نيل به اجر ثواب ، بضاعت علم و تحقيق خود را هر چند كه بسيار ثمين و گران‌بها بوده ، با كمال مسكنت و خجلت در پيشگاه چاكران و ملازمان درگاه آسمان‌جاه آن حضرت نثار كرده و با عرض «\r\nإنّ الهَدايَا عَلى مِقْدَارِ مُهدِيهَا\r\n» زمين معذرت و ادب بوسيده‌اند .\r\nشمار اين كتاب‌ها از ده‌ها هزار بيشتر و بيشتر است كه بديهى است اين خود ، ثروت علمى و معنوى بىنظيرى است كه از بركت وجود كثير البركات امام اميرالمؤمنين عليه‌السّلام فراهم شده است و سزاوار است كه ويژه اين موضوع ارزشمند ، كتابخانه‌هايى تأسيس گردد .\r\n\r\nجوانب متعدد شخصيت اميرالمؤمنين عليه السلام\r\nنواحى متعدد عظمت‌هاى على ، آن تجسّم بندگى و عبوديت خالص خدا ، و بخش‌هاى گوناگون و بلكه متضادّ مناقب ، فضايل و مواقف آن حضرت ، همه در كتاب‌ها مضبوط و محفوظ مانده است ؛\r\nعَلِيّ وَ مَا أنْزِلَ فيهِ مِنَ القُرْآنِ ، عَلِيّ و مَا ثَبَتَ لَهُ مِنَ الشُّئُونِ وَ المَقَامَاتِ بِالسُّنَّةِ ، عَلِيّ وَ مَا صَدَرَ مِنْهُ مِنَ\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nالمُعْجِزاتِ ، عَلِيّ وَ مَواقِفُهُ وَ بُطُولاتِهِ فِي الغَزَواتِ ، عَلِيّ وَ تَضْحِياتُهُ فِي سَبيلِ إعْلاءِ كَلِمَةِ الإسْلامِ\r\n، على و اخبار از مغيبات ، گذشته و آينده زمان ، على و علم به عوالم غيب ، على و علم به شرايع و احكام اسلام ، على و زهد و پارسايى و پرهيزگارى ، على و علوم عالى الهيات ، على امير فصاحت ، بلاغت و كلام ، على و عبادت ، خوف از خدا و شب‌زنده‌دارى ، على و عدالت ، دادستانى و دادگسترى ، على و حكومت و زمامدارى ، على و فروتنى و بردبارى ، على در خدمت و نصرت دين خدا و رسول خدا ، على امام المتقين و زوج سيدة نساء العالمين ، على ابوالأرامل و الايتام و المساكين ، على و على و على و . . . اينها و بيشتر و بسيارتر از اينها ، همه نواحى عظمت وجود على است .\r\nعلى ، اعظم آيات الهى و اظهر معجزات حضرت رسالت‌پناهى صلّىالله عليه و آله و سلّم است كه در اين كتاب‌ها بازگو شده و علماى توانا ، نويسندگان بزرگ ، فرزانگان برجسته و نبغاء عالم علم پيرامون آنها قلم‌فرسايى كرده و با اين همه كه گفتند و نوشتند ، باب ابراز بلاغت ، تأليف ، تصنيف و ايراد خطابه و سخنرانى در فضايل و مناقب آن حضرت ، هم‌چنان بر روى دانشمندان و فضلاى دوران باز است و هر كسى در اين باغ پهناور وارد مىشود ، به ميوه‌اى تازه دست مىيابد ؛ ( كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ تُؤْتِي أُكُلَها كُلَّ حِينٍ بِإِذْنِ رَبِّها ) « 1 »\r\n\r\n\r\n","description":"","footnote":"\r\n( 1 ) . سوره ابراهيم ، آيات 25 - 24 .\r\n","page_name":" 61 ","page_number":61},
  {"content":"\r\n\r\nرشته تأليف و تصنيف ، درباره شئون و عظمت‌هاى على عليه‌السّلام ، نه فقط سرتاسر عالم اسلامى را از شرق تا غرب و از سنّى و شيعه گرفته ، بلكه قلوب بيگانگان را به اين شخصيت ممتاز متوجه نموده و نويسندگان و مؤلفان آن را به مدح ، ستايش و تأليف كتاب‌ها برانگيخته است .\r\nآرى ! آنان نيز به اين كه شناختى از على دارند و مثل كتاب «\r\nالامام علي صوت العدالة الانسانية\r\n» « 1 » مىنويسند ، افتخار و مباهات دارند .\r\n\r\nاعتراف بزرگان اهل سنّت به فضائل على عليه السلام\r\nعلما و محدّثين بزرگ اهل سنّت علاوه بر كتاب‌هايى كه در آن فضايل متعدد آن حضرت را بر مىشمارند ، تا همين عصر ، اين رشته را ادامه داده‌اند ، مانند شرقاوى كه كتاب «\r\nعلي إمام المتقين\r\n» را در دو جلد مىنگارد .\r\nآرى ! علاوه بر اينها در خصوص برخى از فضايل آن حضرت ، مثل حديث طير مشوى ، حديث ردّ شمس ، حديث «\r\nأنَا مَدينةُ العِلْمِ\r\n» ، حديث منزلت و حديث ولايت ( حديث غدير ) كتاب ويژه نوشته‌اند و جالب اين است كه برخى از اين كتاب‌ها در مجلّدات متعدد ، تأليف شده است .\r\nيك رشته از تأليفات اهل سنّت به نام مناقب است ، مثل مناقب احمد بن حنبل ، صاحب مسند و پيشواى حنابله ، مناقب\r\n\r\n\r\n","description":"","footnote":"\r\n( 1 ) . تأليف جرج جرداق دانشمند مسيحى .\r\n","page_name":" 62 ","page_number":62},
  {"content":"\r\n\r\nخوارزمى و مناقب ابن المغازلى و ديگران .\r\nو رشته‌ى ديگر به نام خصايص است كه يكى از مشهورترين آنها ، خصايص نسايى معروف ، صاحب كتاب سنن نسايى است كه از صحاح اهل سنّت است . اين كتاب چندين مرتبه به طبع رسيده و در دسترس همگان است و اخيراً اگر چه دست‌هاى مرموز وهّابيت ، به اسم تحقيق رجال بعضى احاديث آن را به گمان خود ، به تهمت گرايش به تشيّع و حبّ اهل بيت عليهم‌السّلام ، مجروح قلمداد كرده است ، اما اهل فن مىفهمند كه اين تلاش صرفاً براى دشمنى با اهل بيت پيغمبر صلّى الله عليه و آله و سلّم است ، چون در نسبت اصل كتاب به مثل نسايى نتوانستند حرفى بزنند ، بعضى رجال و اسناد را مورد ايرادات قرار داده‌اند . حتّى بعضى رجال را كه به قول خودشان از رجال شيخين ، يعنى بخارى و مسلم ، يا يكى از آنها است نيز زير سؤال برده و با اين نادانى ، آن دو كتاب به قول خودشان صحيح را هم از اعتبار انداخته‌اند .\r\nبه هر حال ،\r\nلَيْسَ هذَا اوّلَ قَارُورةٍ كُسِرَتْ فِي الإسْلامِ\r\n. اينها پيروان بنىاميه و اتباع معاويه ، يزيد ، وليد ، حجاج و زياد و اين طواغيت و نواصب و دشمنان على عليه‌السّلام هستند و گفتارشان درباره احاديث فضايل اميرالمؤمنين عليه‌السّلام ، در ميزان عالمان به علم حديث و مسير آن ، وزن و ارزشى ندارد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nتقدير از شارح كتاب « خصائص نسائى »\r\nبعد از اين مقدّمه - كه على رغم آن كه مىخواستيم مختصر شود ، فى الجملة طولانى شد - مسرّت وافر و تقدير بسيار خود را خدمت فاضل ارجمند و شاعر اهل بيت عليهم‌السّلام و محقّق گرانمايه ، جناب آقاى حاج ميرزا محمّد حسن مدرسى فتحى دامت توفيقاته ، كه در شرح كتاب خصايص نسايى و بررسى مطالب آن ، كتابى مفصّل و مشحون به فوايد جليله و نكات كثيره مرقوم داشته‌اند ، تقديم مىنمايم .\r\nاگر چه براى حقير تا حال توفيق حاصل نشد كه چنان كه شايسته است از آن استفاده نمايم ، امّا به مقدارى كه از سبك نگارش كتاب و كثرت تتبع نويسنده اطلاع پيدا كردم آن را مفيد و گران‌سنگ مىيابم ؛ اميدوارم مورد استفاده همگان قرار گيرد .\r\nبديهى است هر كجا توضيحاتى و حتّى ايرادى باشد ، كه انشاء الله نخواهد بود ، شخص مؤلف محترم پاسخگو و براى اداى توضيح آماده‌اند . امثال ايشان در جامعه ما ، براى ديگران ، مخصوصاً اقران و امثال خودشان ، حجّت هستند .\r\nاز خداوند متعال مسألت دارم كه ايشان را مشمول عنايات و توجّهات خاصه حضرت بقية الله ارواح العالمين له الفداء قرار دهد .\r\nزادَ اللهُ في تَوفيقَاتِهِ وَ كَثر في الفُضَلاءِ وَ المؤمِنينَ أمْثاله وَ السّلام عَلَيْهِ وَ عَلى إخْوانِنَا المؤمِنينَ .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nنشانه محبّت « 1 »\r\nبسم الله الرحمن الرحيم\r\nألحَمْدُللهِ ربِّ العَالمينَ وَ الصَّلاةُ وَ السَّلامُ عَلى سَيِّدِ الأنْبِياءِ وَ المرْسَلينَ أبي القَاسِمِ محمَّدٍ وَ آلِهِ الطَّيِّبينَ وَ الحمْدُللهِ الَّذي جَعَلَنا مِنَ المتَمَسِّكينَ بِولايَةِ أميرِالمؤْمِنينَ وَ أولادِهِ المعْصُومينَ سيَّما صَاحِب عَصْرِنا وَ إمَامِ زَمانِنا مَولانا المهْدِيِّ بَقِيَّةِ اللهِ في الأرضينَ . ثُمَّ السَّلامُ عَلى شِيعَتِهم الفَائزينَ المخْلِصينَ وَ حِزبِ اللهِ المفْلِحينَ الفِرْقَةِ النَّاجِيةِ خَيْرِ البَرِيَّةِ .\r\nقال الله تعالى :\r\n( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ\r\n\r\n\r\n","description":"","footnote":"\r\n( 1 ) . اين پيام به مناسبت عيد غديرخم سال 1419 هجرى قمرى صادر شده است .\r\n","page_name":" 65 ","page_number":65},
  {"content":"\r\n\r\nلَمْ تَفْعَلْ فَما بَلَّغْتَ رِسالَتَهُ وَ اللّهُ يَعْصِمُكَ مِنَ النَّاسِ انَّ اللّهَ لا يهْدِي الْقَوْمَ الْكَافِرينَ ) « 1 »\r\n\r\nسلام بر غديريان\r\nسلام بر عيد الله اكبر ، سلام بر عيد سعيد غدير ، سلام بر غدير خم ، سلام بر روز اكمال دين ، اتمام نعمت و تبليغ رسالت ، سلام بر جشن‌ها ، مراسم و محافل روحانى و مجالس شكوهمند ايمانى ، سلام بر فرهيختگان و آگاهانى كه در مرور اعصار و گذشت چهارده قرن ، همه ساله ياد و خاطره بزرگ‌رويداد تاريخى و اسلامى غدير را با حفظ سنن اسلامى و پرهيز از گرايش‌هاى غربى گرامى مىدارند و هر سال بر رونق و گسترش آن مىافزايند و علايق و رشته‌هاى ولايت و ارتباط خود را با ولى الله به حق و منصوص من جانب الله محكم‌تر مىسازند .\r\nسلام بر سرايندگان اشعار و قصايد ولايى ، سلام بر سخنرانان و ارباب قلم و فضلا و نويسندگانى كه در اين روزهاى خجسته ( دهه غدير و دهه ولايت ) شيعيان و دوستان آن امام همام را گرم نشاط و اقبال به حقايق و معنويات و وجد و انبساط مىسازند و خط تشيّع ، ولايت و غدير - كه خط اسلام راستين ، تولّا و تبرّا ، تعهّد به احكام دين ، اهتمام به امور مسلمين ، حمايت از محرومين و مستضعفين ، امر به معروف و نهى از منكر و نصرت اسلام و اعلاى كلمة الله است - را تبليغ مىنمايند .\r\n\r\n\r\n","description":"","footnote":"\r\n( 1 ) . سوره مائده ، آيه 67 .\r\n","page_name":" 66 ","page_number":66},
  {"content":"\r\n\r\n\r\nاهميت روز غدير\r\nروز غدير در تاريخ اسلام از روزهاى فراموش‌نشدنى است ، آيات قرآن مجيد ، اخبار متواتره ، جوامع حديث از سنن و مسانيد ، كتاب‌هاى تفسير ، كلام ، تاريخ ، سيره ، رجال و حتّى لغت و ادب ، همه اسناد اين واقعه بزرگ و اعلام رسمى ولايت و خلافت اميرالمؤمنين عليه‌السّلام است كه در كتاب‌هايى ، تا ده‌ها جلد ، اسناد و روايات غدير ، جمع‌آورى و ضبط شده است .\r\nالبته براى اولين مرتبه نبود كه رسول اعظم اسلام صلّىالله عليه و آله و سلّم ، على عليه‌السّلام را به خلافت و امامت نصب فرمود ، بلكه در مواقف متعدد ديگر نيز اين اعلام و انتصاب الهى انجام شده بود كه از جمله در اوايل بعثت و هنگام نزول آيه « وَ انْذِرْ عَشيرَتَكَ الْأَقْرَبينَ » « 1 » برنامه خاص اين نصب اعلام شد ، ولى در غدير خم ، در آن مجمع عام كه نفرات آن را تا بيش از نود و صد هزار هم گفته‌اند ، به همگان اين موضوع بسيار حساس و مهم اعلام شد كه در اينجا ، در مقام شرح و بسط اين موضوع نيستيم . بحمدالله علما و مؤلفان عالىقدر فروگذار نكرده ، در نهايت وضوح اين اصل محكم دينى را بيان فرموده‌اند .\r\n\r\nابعاد عظمت اميرالمؤمنين عليه السلام\r\nبرادران و خواهران ايمانى !\r\nشما كه عيد را همه ساله گرامى مىداريد . آفرين بر ايمان و اخلاص شما . آفرين بر رشد فكرى و شعور دينى شما . آفرين\r\n\r\n\r\n","description":"","footnote":"\r\n( 1 ) . سوره شعراء ، آيه 214 .\r\n","page_name":" 67 ","page_number":67},
  {"content":"\r\n\r\nبر اين احساسات تابناك ملكوتى . عنوان صحيفه عمل هر مؤمن ، همين ولايت اميرالمؤمنين عليه‌السّلام است .\r\nهمان بزرگ‌رهبرى كه فضايل و مناقبش از حدّ احصا ، خارج است ، همان فداكار و قهرمان و مجاهد يگانه‌اى كه\r\n« لَوْ لَا سَيْفُهُ لَمَا قَامَ لِلْإسْلامِ عَمُودٌ » « 1 »\r\n، همان مرد علم و ايمان و معرفتى كه علوم همه در برابر علومش چون قطره‌اى است در برابر دريا ، همان‌كه همه به علم او نيازمند بودند و او از همه بى نياز بود ، همان‌كه وجودش نمايش و جلوه كامل كمالات محمّدى بود و هنگام نزول قرآن ، با او همراه بود و آنچه را پيغمبر اكرم صلىالله عليه و آله و سلّم شنيد و ديد ، او نيز مىشنيد و مىديد .\r\nبزرگ‌شخصيتى كه در علم ، عمل ، زهد ، تقوا ، حلم ، تواضع ، عبادت ، ايثار ، جهاد ، رحم ، عدل ، احسان و تمام صفات فاضله بىنظير ، ممتاز و نادر ، روزگار و آيت كبراى پروردگار و مجمع صفات اضداد بود .\r\nصاحبان عقول كبيره ، فصحا ، بلغا و بزرگان عالم بشريت ، در برابر او سر تسليم و خضوع فرود آورده ، در مدح و ستايش او بليغ‌ترين و رساترين سخنان را گفته و كتاب‌ها نوشته‌اند ، و با اين همه هرگز مبالغه نيست اگر بگوييم :\r\n اين شرح بىنهايت كز وصف يار گفتند * حرفى است از هزاران كاندر عبارت آمد \r\n\r\n\r\n","description":"","footnote":"\r\n( 1 ) . شرح نهج البلاغه ابن ابى الحديد ، جلد 12 ، صفحه 83 .\r\n","page_name":" 68 ","page_number":68},
  {"content":"\r\n\r\nو\r\n كتاب فضل تو را آب بحر كافى نيست * كه تر كنند سر انگشت و صفحه بشمارند \r\nعظيمى كه تمام نواحى وجودش عظمت و آيت قدرت بىانتهاى خداوند متعال و جمع همه عظمت‌ها بود .\r\nكانَ عَظيماً في ايمانِهِ عَظيماً في عِلْمِهِ وَ عَظيماً في بَصيرَتِهِ . عَظيماً في زُهْدِهِ وَ تَقْواهُ ، عَظيماً في بُطُولاتِهِ وَ تَضْحِياتِهِ ، عَظيماً في نُصْرَةِ الْحَقِّ وَ اقامَةِ الْعَدْلِ ، عَظيماً في اعْلاءِ كَلِمَةِ اللهِ ، عَظيماً في رَحْمَة لِلْايتامِ وَ الْارامِلِ وَ الْمَساكينَ ، عَظيماً في مُواساتِهِ لِلْفُقَراءِ ، في خَوْفِهِ مِنَ اللهِ تَعالى ، عَظيماً في فَصاحَتِهِ وَ بَلاغَتِهِ ، عَظيماً في مَأْكَلِهِ وَ مَشْرَبِهِ وَ مَلْبَسِهِ ، عَظيماً في كُلِّ احْوالِهِ وَ افْعالِهِ ، فَتَعالَى اللهُ الْعَلِيّ الْعَظيمُ خالِقُ هَذا الانْسانِ وَ مُوَدِّعُ هذِهِ الْعَظَماتِ فيهِ ، فَتَعالَى اللهُ خالِقُ هذَا الْكَوْنِ الْمُتَصاغِرِ لِعَظَمَتِهِ وَ الْمُتَذَلِّلِ لِجَلالِهِ وَ جَبَرُوتِهِ وَ سُلْطانِهِ وَ الْخائِفِ مِنْ كِبْرِيائِهِ ، صاحِبِ هذِهِ الْعَظَماتِ وَ الْمُعْتَرِفِ عِنْدَهُ بِعَجْزِهِ وَ فَقْرِهِ الَيهِ ، فَهُوَ الَّذي قالَ :\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n« إِلَهِي كَفَى بِي عِزّاً أَنْ أَكُونَ لَكَ عَبْداً وَ كَفَى بِي فَخْراً أَنْ تَكُونَ لِي رَبّاً » « 1 »\r\nفَهُوَ الْمَمْسُوسُ في ذاتِ اللهِ وَ البَكّاءُ مِنْ خَشْيةِ اللهِ وَ الْمُجاهِدُ في سَبيلِ اللهِ هُوَ الصِّراطُ الْمُسْتَقيمُ وَ الْعُرْوَةُ الْوُثْقى وَ حَبْلُ اللهِ الْمَتينِ وَ ميزانُ الْاعْمالِ وَ هُوَ قَسيمُ الْجَنَّةِ وَ النّارِ وَ هُوَ نَفْسُ الرَّسُولِ وَ زَوْجُ الْبَتولِ وَ سَيفُ اللهِ الْمَسْلُولِ وَ يَدُ اللهِ الباسِطَةُ وَ اذُنِهِ الْواعِية وَ عَينِهِ النّاظِرَهُ وَ حُجَّتُهُ الْبالِغَةُ هُوَ مَوْلانا عَليّ بْنُ أبيطالِب عليه‌السّلام .\r\n « هُوَ الَّذي مِنْ رَسُولِ اللهِ كانَ لَهُ * مَقامُ هارونَ مِنْ موسَى بْنِ عِمْران\r\nهُوَ الَّذي كانَ بَيتُ اللهِ مَوْلِدَهُ * وَ طَهَّر الْبَيت مِنْ ارْجاسِ اوْثان\r\nلَوْلاهُ لَمْ يجِدُوا كُفْواً لِفاطِمَة * لَوْلاهُ لَمْ يفْهَمُوا اسْرارَ قُرْآن » « 2 » \r\n\r\n\r\n","description":"","footnote":"\r\n( 1 ) . بحار الأنوار ، جلد 91 ، باب 32 ، حديث 10 .\r\n( 2 ) . القصائد السبع العلويات ابن ابى الحديد .\r\n","page_name":" 70 ","page_number":70},
  {"content":"\r\n\r\nبايد بگوييم و اعتراف كنيم كه ما را آن شايستگى و صلاحيّت نيست كه در اوصاف و كمالات علوى سخن بگوييم و سزاوار اين است كه در اين مقام ، زمين عجز و مسكنت ببوسيم و از خداوند منان بخواهيم كه ما را در طريق ولايت و ايمان به امامت آن حضرت ثبات قدم و استقامت عطا فرمايد .\r\n\r\nتجليل از غدير ، زمينه افزايش معارف ولائى\r\nاميد آن‌كه اين برنامه‌ها ، جشن‌ها و اين خدمات و زحمات عزيزان و جوانان مخلص در برگزارى دهه غدير ، همگان را به معارف ولايى بيش از پيش آشنا سازد و موجب جلب توجهات عاليه حضرت بقية الله ارواح العالمين له الفدا گردد .\r\n\r\nعمل به دستورات دين ، علامت واقعى ولايت\r\nبرادران و خواهران ايمانى !\r\nهمه بايد اين را بدانيم كه دين براى عمل است . ايمان به خدا ، به پيغمبر صلّىالله عليه و آله و به آيات ، همه بايد با عمل توأم باشد .\r\nمظاهر حقيقى و علايم واقعى ولايت ، عمل به دستورات و تعاليم قرآن ، احكام شرع و هدايت‌هاى اميرالمؤمنين و ساير ائمه معصومين عليهم‌السّلام است .\r\nبايد از همه فرصت‌ها و برنامه‌هاى اعياد و سوگوارىها ، براى خودسازى ، براى ترقى و كمال معنوى و اخلاقى استفاده كنيم ، جلو برويم و رو به پيش باشيم .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدر اين فرصت‌ها به وضع تشيّع خود ، شيعه بودنمان ، جهات اسلامى خودمان ، جامعه و برادران و خواهرانمان ، شهر و كشور ، مسجد ، اداره ، مدرسه ، دانشگاه ، مطبوعات ، روزنامه‌ها ، رسانه‌هاى گروهى ، كسب و كار و همه نواحى زندگى فردى و اجتماعى خود بينديشيم و ظهور تشيع و ولايت على عليه‌السّلام را در همه اين نواحى بررسى كنيم .\r\n\r\nمسئوليت همگانى در برابر اعمال خلاف شرع\r\nحقير به همه هشدار مىدهم ما در برابر هر نقصان ، كسر و كمبودى كه در اسلاميّت خود داشته باشيم مسئوليم ؛ از اين‌كه بعضى به واسطه تبليغات سوء در اشتباه بيفتند و محرّمات را حلال بشمارند ، مسئوليم .\r\nما از اين تشويق و ترويجى كه به اسم هنر ، از فساد و گرايش‌دادن جامعه به ملاهى ، مناهى و شكستن سنّت‌هاى دينى مىشود مسئوليم .\r\nاز اختلاط زنان با مردان بيگانه ، از خطراتى كه عفّت و پارسايى زنان و جوانان را تهديد مىكند مسئوليم . اين جامعه ، جامعه‌ى اسلامى ، جامعه شيعى و جامعه قرآنى است .\r\nهويّت اسلامى اين جامعه نبايد به اسم خرافاتى كه اسلام بر آنها خط بطلان كشيده مورد حمله واقع شود . در غدير و اعياد ديگر بايد اين مسائل را بررسى نماييم .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nدر اين جمله تعليليه اخباريه ( ذلِكُمْ اطْهَرُ لِقُلُوبِكُمْ وَ قُلُوبِهِنَّ ) « 1 » كه پس از جمله انشاييه‌اى كه خطاب به زنان پيغمبر اكرم صلّىالله عليه و آله و سلّم است ، دقت و تأمّل كنيد .\r\nرعايت اين هدايت قرآنى در تمام روابط بين زن و مرد بيگانه يك سنّت اسلامى است كه مراعات آن جامعه را از فساد و فحشا مصونيت مىبخشد . اين هدايت قرآنى اگر چه با فرهنگ مبتذل غربى - كه متأسفانه افرادى فريفته و دلباخته آن هستند - مخالفت دارد ، امّا براى مسلمانان ، معيار و ميزان است و اختلاطات زن و مرد بيگانه را كنترل و تحت نظم و ضابطه قرار مىدهد .\r\nدر ساير موارد بايد اگر شيعه هستيم - كه الحمدلله هستيم - دستورات شرعى و راهنمايىهاى ائمه عليهم‌السّلام را سرمشق و دستور العمل خود قرار دهيم .\r\nخداوند متعال همه را در عمل به وظايف ، حفظ مواضع اسلامى و باز نگشتن به ارتجاع جاهليت و عقب‌گرايى موفق فرمايد .\r\nوالسلام عليكم و رحمة الله و بركاته\r\n\r\n\r\n","description":"","footnote":"\r\n( 1 ) . سوره احزاب ، آيه 53 .\r\n","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمكتب غدير « 1 »\r\nبسم الله الرحمن الرحيم\r\nالحمْدُللهِ الّذي هَدانَا لهذَا وَ مَا كُنَّا لِنَهْتَدِيَ لَوْلا أنْ هَدانَا اللهُ ، وَ الصَّلاةُ وَالسَّلامُ عَلى سَيِّدِنا رَسُولِ اللهِ وَ عَلى عَلِيّ وَليّ اللهِ وَ آلهِما سِيّما إمام زَمانِنا مَولانا الْمَهْدِيّ بَقِيَّة اللهِ وَ اللَّعْنُ عَلى أعْداءِ اللهِ .\r\nقال الله تعالى :\r\n( يا ايّهَا الرَّسُولُ بَلِّغْ ما انْزِلَ الَيكَ مِنْ رَبِّكَ وَ انْ لَمْ تَفْعَلْ فَما بَلَّغْتَ رِسالَتَهُ وَ اللّهُ يعْصِمُكَ مِنَ النّاسِ انَّ اللّهَ لا يهْدِي الْقَوْمَ الْكَافِرينَ ) « 2 »\r\n\r\n\r\n","description":"","footnote":"\r\n( 1 ) . اين پيام به مناسبت دهه غدير سال 1420 هجرى قمرى صادر شده است .\r\n( 2 ) . سوره مائده ، آيه 67 .\r\n","page_name":" 75 ","page_number":75},
  {"content":"\r\n\r\nبرادران مؤمن و خواهران مؤمنه !\r\nاجازه دهيد پيش از عرض تبريك و مطالبى را كه بايد همگان آن را در اين دهه مبارك - كه به دهه غدير نامگذارى شده است - بررسى نماييم ، نظرى فشرده و بسيار مختصر در اين آيه شريفه داشته باشيم :\r\n\r\nتفسير آيه تبليغ\r\nتأمل در اين آيه و مضامين جمله‌هاى آن و زمان و دوره نزول آن خود به خود نشان مىدهد كه آنچه پيغمبر اكرم صلّىالله عليه و آله و سلّم به تبليغ آن از جانب خدا مأمور شد ، موضوعى جز موضوع مهمّ ولايت ، نظام امامت و سياست ، حكم و اداره و مديريت امّت نبود .\r\n\r\nمدنىبودن سوره مائده\r\nاولًا : سوره مائده ، كه اين آيه شصت و هفتم آن سوره است ، مدنيه است و چنان‌كه ظاهر است ، در اواخر عصر مدنى نازل شده است كه احكام مهمّ اسلام از اصول و فروع تبليغ شده بود و حكم مهمّى غير از دستور نظام جامعه و مديريت امّت - كه اعلان رسمى نشده باشد - باقى نمانده بود .\r\n\r\nسابقه نزول آيه در امر ولايت\r\nثانياً : اسم موصول در ( مَا انْزِلَ الَيكَ مِنْ رَبِّكَ ) اشاره به موضوع مهمّ خاصى است كه سابقه نزول بر پيغمبر اكرم صلىالله عليه و آله و سلّم داشته است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nعدم اكمال تبليغ رسالت بدون ابلاغ ولايت\r\nو ثالثاً : از جمله ( وَ انْ لَمْ تَفْعَلْ فَما بَلَّغْتَ رِسالَتَهُ ) اهميت و ارزش والاى موضوعى كه پيغمبر صلّىالله عليه و آله و سلّم به تبليغ آن مأمور شده بود معلوم مىشود ، زيرا تا هنگام نزول اين آيه ، مسائل توحيدى ، مبانى اعتقادى و احكام مهمّ عبادى ، مالى ، قضايى ، اجتماعى ، جهاد با كفّار و ترك عادات زشت ريشه‌دار همه تبليغ شده بود .\r\nبا اين وجود ، اين موضوع را داراى چنان اهميت معرفى مىفرمايد كه اگر پيامبر گرامى صلّىالله عليه و آله و سلّم آن را تبليغ نمىكرد ، همانند آن بود كه همه آنچه را در اين مدّت طولانى عصر مكه و عصر مدينه تبليغ كرده ، تبليغ نكرده باشد و كأن لم يكن محسوب گردد . بديهى است چنين موضوعى غير از تعيين سرپرست و امام و رهبر براى امّت ، چيز ديگرى قابل تصوّر نيست .\r\n\r\nتوطئه‌ها عليه تبليغ ولايت\r\nو رابعاً : جمله « وَاللهُ يعْصِمُكَ مِنَ النّاسِ » گوياى اين است كه در داخل مسلمين و پيرامون وجود مبارك رسول خدا صلّىالله عليه و آله و سلّم ، توطئه‌ها ، دسته‌بندىها و دست‌هايى در كار بوده است كه اگر با آسيب‌رساندن به شخص آن حضرت هم باشد ، از صورت گرفتن اين امر جلوگيرى نمايند و مسير رهبرى امّت\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nرا به سمتى كه منافع خودشان را تأمين نمايد منحرف سازند و خلاصه ، اين نگرانى بوده است كه در هنگام ابلاغ اين رسالت ، به طور مرموزى ، آشوب و فتنه‌اى بر پا كنند كه هم مانع از ابلاغ اين رسالت بشوند و هم به جان پيغمبر صلىالله عليه و آله و سلّم سوء قصد نمايند كه با اين وعده مدد و نصرت خداوند متعال ، پيغمبر صلّىالله عليه و آله و سلّم در غدير خم با آن تشريفات رسمى و علنى ، على عليه‌السّلام را به ولايت منصوب فرمود و همگان حتى توطئه‌گرها و آنان كه قصد ممانعت از اين ابلاغ را داشتند ، با اميرالمؤمنين عليه‌السّلام بيعت كردند كه بيش از اين در اينجا به شرح و بسط و تفصيل اين مسائل نمىپردازيم .\r\n\r\nنتيجه تفسير\r\nمقصود اين است كه با توجه و آگاهى مختصر از اوضاع آن عصر و دقّت در الفاظ و جمله‌هاى اين آيه روشن مىشود تبليغى كه پيامبر صلّىالله عليه و آله و سلّم به آن مأمور بود ، تبليغ ولايت على عليه‌السّلام بود كه پيغمبر صلّى الله عليه و آله و سلّم براى ابلاغ آن در غدير خم ، محلّى كه حاجيان از آنجا متفرق مىشدند و به شهر و ديار خود مىرفتند ، امر فرمود كه همه در آنجا توقف كنند و آنان كه جلوتر رفته بودند بر گردند و منتظر ماند تا آنان كه هنور نرسيده بودند به آنجا برسند .\r\nسپس در آن مجمع بزرگ كه تا آن روز جز در هنگام حج در همين سفر چنان اجتماعى فراهم نشده بود ، به فرمان الهى ،\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nعلى عليه‌السّلام ، را به مقام ولايت منصوب و مانند خود أولى بأنفس معرّفى فرمود .\r\n\r\nمقاومان سنگر ولايت\r\nاكنون با تقديم اين بررسى تفسيرى به شما عزيزان ؛ برادران مؤمن و خواهران مؤمنه‌اى كه اين پيام را مىشنويد يا مىخوانيد ، اين عيد سعيد و روز بزرگ و با عظمت را تبريك ، تهنيت و شادباش عرض مىكنم و به همه شما كه به نعمت ولايت حضرت اميرالمؤمنين عليه‌السّلام و ولايت ولى امر و صاحب عصر حضرت بقية الله مولانا المهدى روحى لتراب مقدم خدّامه الفداء ، سربلند ، سرافراز و مفتخر هستيد درود مىفرستم .\r\nصَلَواةُ اللهِ وَ سَلامُهُ عَلَيكُمْ يا شيعَةَ اميرِالْمُؤْمِنينَ ، يا انْصارَ دينِ اللهِ ايُّهَا الْفائِزُونَ المُخْلَصُونَ الرّاكِبُونَ في سَفينَةِ النَّجاةِ وَ الْمُعْتَصِمُونَ بِحَبْلِ اللهِ ، هَنيئاً لَكُمْ يا انْصارَ الْحَقِّ وَ يا حُماةَ الدّينِ وَ يا ابْناءَ الإسْلامِ وَ الْقُرْآنِ لَقَدْ فَضَّلَكُمُ اللهُ تَعالى بِهذِهِ الْفَضيلَةِ وَ شَرَّفَكُمْ بِهذَا التَّشْريفِ وَ إخْتارَكُمْ عَلى غَيرِكُمْ مِنَ الْعالَمينَ .\r\nدرود بر شما كه در طول اعصار ، در بيش از چهارده قرن ، همواره در تمسّك به قرآن و عترت پايدارى كرده ، در برابر ظلم‌ها ، ستمگرىها ، استكبار ، استضعاف و استعلاى جبّاران ،\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nعرض وجود نموده و ثابت و مقاوم در سنگر ولايت ، اين حصن حصين الهى ، از اسلام و مقاصد اسلام ، از حقّ و عدالت دفاع نموده‌ايد و اگر چه مشكلات ، دشوارىها ، محروميت‌هاى گوناگون و فشارهاى شديد اقتصادى را متحمّل شده‌ايد ، همواره موفق بوده و شكست‌ناپذيرى خود را در صحنه‌هاى و ميدان‌هايى كه افراد قوى و نيرومند وادار به تسليم و قبول شكست مىشوند ، به اثبات رسانده‌ايد .\r\n\r\nچند توصيه به جوانان منتظر\r\nگوارا باد بر شما اين افتخارات بزرگ اى پسران و دختران ابوذر ، عمار ، حجر ، رشيد و ميثم تمار و اى پاسداران و وارثان خون شهداى بدر ، احد و شهداى كربلا ، اى مردان رشيد ، و اى جوانان سربلند ، و اى بانوان عفيف و فداكار ، و اى عاشوراييان و اى غديريان !\r\n\r\nگذشته‌هاى پر افتخار خود را فراموش نكنيد\r\nبه خود بباليد و بنازيد ، و گذشته‌هاى پر از عزّت ، افتخار ، شهامت و فداكارى در راه حق و استقامت خود را فراموش نكنيد . شما چه خون‌هاى پاك و چه جوان‌هاى پاك‌بازى را براى اسلام و دين نثار كرده و قربانى داده‌ايد .\r\n\r\nبه آداب و سنن اسلامى ملتزم باشيد\r\nما همه مسلمان و شيعه اهل بيت عليهم‌السّلام هستيم . جاهليّت‌هاى قبل از اسلام ، جاهليت عرب ، جاهليت عجم ، همه\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nملّىگرايىها و در يك عبارت جاهليت اولى را پشت سرگذارده و به آگاهى اسلامى و رشد و شعور ايمانى رسيده ، از محمد و على و از تهليل و تكبير و از قرآن و توحيد ، هويّت ، فرهنگ و شخصيت گرفته‌ايم ، اين هويت را بايد با التزام به آداب و سنن اسلامى حفظ كنيم . مبارزه شيعيان با جاهليت ، ارتداد و ارتجاع ، از صفحات زرّين و درخشان تاريخ اسلام است .\r\n\r\nاستقلال و هويت اسلامى را حفظ كنيد\r\nجوانان عزيز ، غيرتمندان شكست ناپذير !\r\nشما در طول تاريخ پر از حوادث اسلام ، همواره افتخار آفرين بوده‌ايد . اميد آن است كه بيشترين ياوران امام زمان ارواح العالمين له الفداء هم شما باشيد . اين شماييد كه بايد سنگرها را نگهداريد . در هر شرايط و در هر كجا هستيد ، در دانشگاه‌ها ، در مراكز تعليم و تربيت ، در جوامع فرهنگى ، در سازمان‌ها و نهادها ، روش ، رفتار ، آداب ، لباس و كلّ مظاهر اجتماع ، استقلال و هويت اسلامى را حفظ كنيد .\r\n\r\nتمدّن اسلامى را گسترش دهيد\r\nبراى ترقّى ، تعالى و بازيابى عزّت ، مجد و عظمت‌هاى ديرين اسلامى تلاش كنيد .\r\nتمدّن و فرهنگ اسلامى را كه چهارده قرن در جهان درخشيده گسترش دهيد . نسل معاصر مسلمان ، خصوص نسل جوان ، در برابر اسلام و اين تمدن عظيم و پهناور محمدى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمسئول است . اين تمدّنى است كه با تمام كوشش‌هايى كه ابر طاغوتيان شرق و غرب براى محو آن دارند ، اكنون همه شئون زندگى بيش از يك ميليارد جمعيت جهان زير پوشش آن قرار دارد و انديشه احياى آن ، خواب آرام را از دشمنان اسلام مىگيرد و براى مقابله با اسلام‌گرايى ، لاييك‌گرايى را تشويق و ترويج مىنمايند ، و تمدن‌هاى استبدادى و فرهنگ‌هاى قبل از اسلام را در جوامع اسلامى ، مثل ايران و مصر مطرح مىكنند ، زيرا از احياى اسلام و خودآگاهى مسلمانان ترس و وحشت دارند و با انواع توطئه‌ها ، ترفندها و سياست‌ها ، نهضت اسلام‌گرايى ، عزّت‌خواهى و استقلال‌طلبى مسلمانان را مىكوبند .\r\nدر فلسطين ، در الجزاير ، در آسياى ميانه ، در چچن ، در تركيه ، در اينجا و آنجا ، با جنگ ، كشتار و قتل عام يا به بهانه‌هاى گوناگون ديگر ، به بهانه مليت و مردم‌سالارى تلاش مىكنند كه اين غرور و اين آگاهى اسلامى را سركوب و صداى اسلام ، اذان و تكبير را خاموش ، شعائر دين ، حجاب ، چادر بانوان و سنّت‌هاى اسلامى را منسوخ سازند و غرب‌گرايى را در مظاهر فسق و فجور ، ترويج موسيقى ، نوازندگان ، خوانندگان جشنواره‌ها و مسابقات مبتذل رايج نمايند .\r\n\r\nدر مقابل اسلام‌زدايى دشمن به هوش باشيد\r\nشما اى شيعيان على ، اى جوانان غديرى و عاشورايى و اى بانوان زهرايى و زينبى !\r\nبه هوش باشيد . به هوش باشيد كه دشمن ما و به اصطلاح\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nابرقدرت‌هاى جهان در هيچ سياستى مثل سياست اسلام‌زدايى و مبارزه با اسلام‌گرايى اتفاق نظر ندارند و با نقشه‌هاى دقيق و حساب‌شده و فشار اقتصادى مىخواهند اين ميل به اسلام و بازگشت به اسلام را منكوب و سركوب كنند .\r\nبه هوش باشيد و دين خدا را يارى نماييد و با توكل و اعتماد به خدا ، از فتنه‌هاى بزرگ آخر الزمان خود را بيمه نماييد .\r\n\r\nاز رجوع و استقبال به جاهليّت اولى و آينده بپرهيزيد\r\nنه به سوى جاهليت اولى برگرديد و نه از جاهليت آينده ، كه همين مكتب‌هاى لاييكى است ، استقبال نماييد . بايد نشان بدهيم و ثابت كنيم كه دين ، ملّيت ، قانون ، سياست ، نظام ، حكومت ، فرهنگ و دنيا و آخرت ما اسلام است :\r\n« لانَبْتَغي غَيرَهُ ؛ لانِظاماً وَ لاسِياسَةً وَ لاوَطَناً »\r\n( وَ مَنْ يَبْتَغِ غَيْرَ الْإِسْلامِ ديناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرين ) « 1 »\r\n\r\nعلى عليه‌السّلام را الگوى خويش قرار دهيم\r\nبياييد در اين دهه مباركه غدير ، خود را به على عليه‌السّلام ، به رفتار على ، به گفتار على و به اخلاق على عرضه كنيم . از آن حضرت درس و سرمشق بگيريم . آيا در كمك به مستضعفان و محرومان در راه على مىرويم ؟ آيا در لباس و غذا ، در مظاهر\r\n\r\n\r\n","description":"","footnote":"\r\n( 1 ) . سوره آل عمران ، آيه 85 .\r\n","page_name":" 83 ","page_number":83},
  {"content":"\r\n\r\nزندگى ، در ساده‌زيستى و بىتكلّفى ، نشانى از على عليه‌السّلام داريم ؟ آيا مىخواهيم با اين تجمّل‌پرستىها و اسراف و تبذيرها ، با اين جدا بودن از طبقات محروم ، شيعه راستين على عليه‌السّلام باشيم ؟ اگر عدالت على عليه‌السّلام ، زهد على عليه‌السّلام ، شجاعت على عليه السّلام ، حلم و صبر على عليه السّلام ، حق‌پرستى على عليه السّلام ، تواضع على عليه‌السّلام و ساير فضايل بزرگ على عليه‌السّلام ما را شيفته و دلباخته او كرده است ، بايد از اين اخلاق بى بهره نباشيم .\r\nخود آن حضرت فرمود :\r\n« أَلَا وَ إِنَّ لِكُلِ مَأْمُومٍ إِمَاماً يَقْتَدِي بِهِ وَ يَسْتَضِيءُ بِنُورِ عِلْمِه » « 1 »\r\n\r\nپيرو مكتب علوى و فاطمى باشيد\r\nسعادت ما و ترقّى و تعالى ما ، در پيروى از مكتب على و فاطمه زهرا سلام‌الله عليهما است ؛ همان بانويى كه وقتى اين سؤال مطرح شد كه براى زن چه روش و سيره‌اى بهتر و شايسته‌تر است « 2 » ، آن جواب تاريخى را داد كه تا قيامت سرمشق زنان مؤمنه شد ، همان بانويى كه به اقتضاى آن ضرورت بسيار بزرگ ، وقتى لازم شد به مردم هشدار دهد و\r\n\r\n\r\n","description":"","footnote":"\r\n( 1 ) . نهج البلاغة صبحىصالح ، نامه 45 .\r\n( 2 ) . اشاره به روايت « خَيْرٌ لِلنِّسَاءِ أَنْ لَا يَرَيْنَ الرِّجَالَ وَ لَا يَرَاهُنَّ الرِّجَالُ » / وسائل الشيعة ، جلد 20 ، باب 129 ، حديث 25510 .\r\n","page_name":" 84 ","page_number":84},
  {"content":"\r\n\r\nخطر ارتجاع و ارتدادى كه پيش آمده بود را گوشزد كند ، و اصول احكام ، معارف اسلام و مبانى دين مبين را ابلاغ كند و زحمات پدر بزرگوارش و هدايت‌هاى او را بيمه نمايد ، با آن جلال و شكوه ، در حالى كه خواتين و خانم‌هاى معظّمه ، پروانه‌وار شمع وجودش را احاطه كرده بودند ، در آن شرايط سخت هم از پشت پرده با مردم سخن گفت .\r\nاگر به دنيا هرچه بگذرد و هر چه در صنايع و تكنيك پيش برود و كفر لاييك و انكار حاكميت الله جهانگير شود ، خط شيعه ، خط على و زهرا است و در يك كلام ، حرفش ، كلامش ، قانونش و ميل دلش ، همه تابع اسلام است .\r\nايمانش برگرفته از مثل اين حديث است كه از حضرت رسول صلّىالله عليه و آله و سلّم روايت است و ما اين پيام را به آن ختم مىكنيم :\r\n« لا يكُونَ الْعَبْدُ مُؤْمِناً حَتّى يكُونَ هَواهُ تَبَعاً لِما جِئْتُ بِهِ وَ لا يزيغُ عَنْهُ » « 1 » . و السلام عليكم و رحمة الله و بركاته\r\n\r\n\r\n","description":"","footnote":"\r\n( 1 ) . فتح البارى ابن حجر عسقلانى ، جلد 13 ، صفحه 245 .\r\n","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nامير غدير « 1 »\r\nبسم الله الرحمن الرحيم\r\nجوانان عزيز و مؤمن آبدان و عزيزانى كه در اين كنگره مقدّس شركت فرموده‌ايد :\r\nسلام عليكم و رحمة الله\r\nبسيار جاى تقدير و تحسين ، و زيبا و دلنشين است كه جوانان در مقام عرض ولايت و ارادت به آستان اقدس و درگاه ملائك سپاه حضرت اميرالمؤمنين عليه‌السّلام كنگره‌اى به نام نامى و اسم گرامى ( امام على عليه‌السّلام و جوانان ) برگزار مىنمايند .\r\n\r\nمقامات عالى امام\r\nفرزندان عزيز ، امام عليه‌السّلام در همه‌ى ابعاد وجود انسان اين پديده برتر و برگزيده خلقت نمونه اكمل و اعظم است . همه نواحى شخصيت الهى او ظهور عظمت قدرت و علم خداوند على عظيم است . او انسان ما فوق و بشر اكمل است .\r\n\r\n\r\n","description":"","footnote":"\r\n( 1 ) . اين پيام در 15 ماه مبارك رمضان سال 1421 هجرى قمرى جهت كنگره امام على عليه‌السّلام كه در شهر آبدان برگزار شد صادر شده است .\r\n","page_name":" 87 ","page_number":87},
  {"content":"\r\n\r\n\r\nعجز همگان از معرفت امام على عليه‌السّلام\r\nيك هزار و چهار صد سال است پيرامون شخصيت جامع الاطراف آن حضرت ، نوابغ عالم علم ، نخبگان و فرزانگان كم نظير از مسلمان و ديگران سخن گفته و هزارها كتاب و رساله پيرامون ابعاد وجودى او ، فضايل ، مناقب ، مكارم اخلاق و صفات الهى او گفته و نوشته‌اند و هنوز هم آگاهان خود را در اين درياى بى كرانه به ساحلى نزديك نمىبينند و مانند مسافرانى كه در فضا در پرواز باشند هر چه پرواز مىكنند پايانى براى سفر خود نمىيابند .\r\n\r\nلزوم الگوبردارى جوانان از جوانى على عليه‌السّلام\r\nبخش‌هاى زندگى آن حضرت در اين عالم اگر چه مجموع آن از جهت طول زمان 63 سال بوده است ، ولى از جهت عرض و كيفيت از 63 ميليون سال و بيشتر و بيشتر عريض‌تر و پهناورتر است . آنچه به عمر انسان شرف و ارزش مىدهد درازى زمان آن نيست حيات بشر به ظهور خصايص عالى انسانيت و جمال آدميّت ارزش و معنا مىيابد .\r\nشما جوانان عزيز ، سزاوار است كه دوره جوانى امام على عليه‌السّلام را الگو و سرمشق خود قرار دهيد ؛ نوجوانى و جوانى على عليه‌السّلام بخش‌ها و سرگذشت‌هاى بسيارى دارد كه همه جوانان را به سير و حركت به سوى مقامات رفيعه انسانيّت ، ايمان ، مقاومت و استقامت بسيج و تشويق مىكند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nعلى نوجوان و جوان بود كه در ميدان‌هاى جهاد و دفاع از اسلام فداكارانه با شجاعان بزرگ زمان دست و پنجه نرم مىكرد و آنان را به خاك هلاك مىانداخت .\r\nدر غزوه بدر ، احد ، احزاب ، خيبر و غزوات ديگر كه شركت داشت جوان بود . در جوانى در ليلة المبيت شبى كه كفار تصميم به قتل پيغمبر خدا داشتند در جاى آن حضرت خوابيد . در واقعه مباهله كه با پيغمبر صلّىالله عليه و آله به فرمان خدا شركت داشت جوان بود . وقتى كه در ركوع ، انگشتر خود را به سائل بخشيد و آيه « إنَّمَا وَليُّكُمُ اللّه » « 1 » در شأن او نازل شد جوان بود . در آن زمان كه طعام خود را به مسكين ، يتيم و اسير مىداد و آنها را بر خود مقدم مىكرد جوان بود . در جوانى روزهايش به روزه‌دارى و شب‌هاى او به تهجّد ، عبادت و شب زنده‌دارى مىگذشت .\r\nروزى در نوجوانى و جوانى بر او نگذشت كه به فضيلت‌ها ، مقامات و موضع‌هاى خداپسندانه مشحون نباشد . حيات جوانى و نوجوانى على عليه‌السّلام بايد براى همه جوانان سرمشق و راهنما باشد . بسيارى از سوابق و مناقب كه از على عليه‌السّلام نقل مىشود از جوانى ايشان است . او جوان بود ولى اگر ايمانش را با ايمان همه سالمندان صحابه مىسنجيدند بر همه برترى داشت ، بلكه سنگين‌تر از آن بود\r\n\r\n\r\n","description":"","footnote":"\r\n( 1 ) . سوره مائده ، آيه 55 .\r\n","page_name":" 89 ","page_number":89},
  {"content":"\r\n\r\nكه با ايمان آنها سنجيده شود ؛\r\nلعل و مرجان را چه كس گفته است بهتر از خزف\r\nجان عِلوى را چه كس سنجيد با نقش جدار\r\nدر اينجا به همين مناسبت كلام را به اين سه بيت به پايان مىرسانم :\r\n يقولون لي فضِّل عليّاً عليهم * فلست أقول التبر أعلى من الحصا\r\nألم تر انّ السيف يزرى بحدّه * مَقالُك هذَاالسَّيف احدى مِنَ العصا\r\nإذا أنا فضلّتُ عليّاً عليهم * أكُن للّذي فَضَّلتُه متنقّصاً » « 1 » \r\nاز خداوند متعال براى همه جوانان ، دانش آموزان و دانشجويان ، توفيق در راه شناخت آن امام بزرگوار و پيروى واقعى از آن حضرت را خواستارم .\r\n\r\n\r\n","description":"","footnote":"\r\n( 1 ) . رياض العلماء اصفهانى ، جلد 5 ، صفحه 504 .\r\n","page_name":" 90 ","page_number":90},
  {"content":"\r\n\r\n\r\nكلام امير « 1 »\r\nبسم الله الرحمن الرحيم\r\nقال مولانا اميرالمؤمنين عليه‌السّلام :\r\n« إِنَّا لَأُمَرَاءُ الْكَلَامِ وَ فِينَا تَنَشَّبَتْ عُرُوقُهُ وَ عَلَيْنَا تَهَدَّلَتْ غُصُونُه » « 2 »\r\nنهج البلاغة نشان كمال انسانيّت\r\nبا سلام و تحيّت به حضور بزرگان و شخصيّت‌هاى ادبى ، علمى و اسلامى كه در اين مجلس شريف كه به عنوان بزرگ و بسيار با معنى و پر ابعاد « نهج البلاغة » برگزار مىشود شركت نموده و علاقه‌مندى خود را به اين كتاب عظيم كه حقاً نشان دهنده اوج تعالى ، كمال انسانيت و توفيق بشريت به درك حقيقت است اظهار نموده‌اند ، با اين كلمه اين حقير ناچيزى كه\r\n\r\n\r\n","description":"","footnote":"\r\n( 1 ) . اين پيام جهت كنفرانس نهج البلاغه در دهلى كه به مناسبت فرارسيدن عيد غدير در 10 ذى القعدة 1423 در هند برگزار شد به رشته تحرير درآمده است .\r\n( 2 ) . نهج البلاغة ، حكمت 233 .\r\n","page_name":" 91 ","page_number":91},
  {"content":"\r\n\r\nدر ميدان و جهان وسيعى كه سخن از نهج البلاغة و از امام اميرالمؤمنين عليه‌السّلام باشد به ذرّه و كمتر از ذرّه هم در حساب نمىآيم جسارت نموده خود را در شمار آن عزيزان قرار مىدهم\r\n« فَمَنْ تَشَبَّهَ بِقَوْمٍ فَهُوَ مِنْهُمْ »\r\n\r\nوجوه اعجاز نهج البلاغة\r\nنهج البلاغة نه بلاغت در همه فنون و تمام علوم حقيقيه است كه بلاغت يعنى سخن گفتن به مقتضاى حال و چنان‌كه بايد گفت در همه موضوعات ، ارزشمند است .\r\nبلاغت در الهيات و تكلّم از عالم غيب و ماوراء الطبيعة ، بلاغت در بيان آيات آفاقيه و انفسيه الهيه ، بلاغت در بيان بهترين و عالىترين مواعظ و حكمت‌ها ، بلاغت در بيان اصول سعادت اجتماع ، بلاغت در درس سياست مُدُن ، بلاغت در معرفى نبوّات به ويژه بيان نبوت خاتم الانبياء صلىالله عليه و آله و سلم ، بلاغت در اخبار از مغيبات ، و بلاغت و بلاغت و بلاغت . . .\r\nاگر فصاحت و بلاغت فضلاء و بلغاء نامدار در وصف جنگ ، اسب و شمشير و اين عناوين بود ، بلاغت امام عليه‌السّلام بيان حقايق و معانى متعاليه‌اى است كه نوابغ بينش و بصيرت به فهم آن افتخار مىكنند .\r\nبا اين همه شروحى كه بر اين كتاب نوشته‌اند ، هنوز هم مثل اين است كه بىشرح مانده باشد و بايد محققان بزرگ در رشته‌هاى مختلف بر آن شرح بنويسند و باز هم بنويسند و بنويسند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nاعتراف دانشمندان به مقام والاى على عليه السلام\r\nنهج البلاغه سخن على عليه‌السّلام است . سخن معلّمى شديد القوى است ، كه در وصفش گفته‌اند :\r\n« يَتَفَجَّرُ الْعِلْمُ مِنْ جَوَانِبِهِ وَ تَنْطِقُ الْحِكْمَةُ مِنْ نَوَاحِيه » « 1 »\r\nو گفته‌اند :\r\n« كَلامُهُ دُونَ كَلامِ الخَالِقِ وَ فَوْقَ كَلامِ الْمَخْلُوقينَ » « 2 »\r\nو باز گفته‌اند :\r\n« ألا إنَّما التَّوْحيدُ لَوْلا عُلومُهُ\r\nكَعَرْضَةِ ضِلّيلٍ وَ نَهْبَةِ كافر » « 3 »\r\nنهج البلاغه سخن على عليه‌السّلام است . باز هم و پس از آن هم در مدح آن مىگوئيم كه سخن على عليه‌السّلام ، سخن عظيمى است ، كه تمام نواحى وجودش عظمت و آيات قدرت بىانتهاى قدرت خداوند قادر متعال است .\r\n\r\n\r\n","description":"","footnote":"\r\n( 1 ) . بحار الأنوار ، جلد 41 ، باب 107 ، حديث 28 ؛ تاريخ مدينة دمشق ابن عساكر ، جلد 24 ، صفحه 401 .\r\n( 2 ) . شرح نهج البلاغة ابن ابى الحديد ، جلد 1 ، صفحه 24 .\r\n( 3 ) . آگاه باشيد كه اگر علوم و دانش او نبود ، توحيد آن‌چنان خراب مىشد كه به صورت آنچه را كه شخص ضالّ عرضه مىكند و آنچه را كه كافر غارت كرده است در مىآمد . / القصائد السبع العلويات ابن ابى الحديد ، القصيدة الخامسة .\r\n","page_name":" 93 ","page_number":93},
  {"content":"\r\n\r\n\r\nشخصيّت الهى اميرالمؤمنين عليه‌السّلام\r\nفَقَد كان عَظِيماً في إيمانِه ، عظيماً في عِلْمِه ، عظيماً في بَصيرَتِه ، عظيماً في زهده و تقواه ، عظيماً في بُطُولاته و تَضْحِياتِه ، عظيماً في نُصْرة الحقِّ وَ إقامة العَدْل ، عظيماً في اعلاء كلمة الله ، عظيماً في رَحْمِة للضُّعَفاء وَالمَساكِين وَ فِي مُواساتِهِ مَعَ الفُقَراء ، وَ فِي خَوفِهِ مِنَ اللهِ تَعالى ، عظيماً في فَصاحَتِه وَ بَلاغَتِه ، عظيماً في كلّ أفْعالِه فَتَعالَى اللهُ العَليّ العظيم خالقُ هذا الإنْسانِ ، و مُودّعُ هذه العظمات فيهِ ، فَتعالى الله خالقُ هذا الكون الْمُتَصاغِر لِعَظَمَته ، وَ المُتَذَلِّل لِجَلالِه وَ جَبَرُوتِه وَ سُلْطَانِه ، وَ خائف مِنْ كِبْريائِه ، صاحِب هذه العَظَمات وَ المُعْتَرِف عِنْدَه بِعَجْزِهِ وَ فَقْرِه إلَيْهِ :\r\n« إِلَهِي كَفَى بِي عِزّاً أَنْ أَكُونَ لَكَ عَبْداً وَ كَفَى بِي فَخْراً أَنْ تَكُونَ لِي رَبّاً » « 1 »\r\nولا حول و لا قوة إلّا بالله العليّ العظيم و آخر دعوانا أن الحمدلله ربّ العالمين .\r\n\r\n\r\n","description":"","footnote":"\r\n( 1 ) . بحار الأنوار ، جلد 91 ، باب 32 ، حديث 10 .\r\n","page_name":" 94 ","page_number":94},
  {"content":"\r\n\r\n\r\nهشدارهاى غديرى « 1 »\r\nبسم الله الرحمن الرحيم\r\nقال الله تعالى :\r\n( الْيَوْمَ أَكْمَلْتُ لَكُمْ دينَكُمْ وَ أَتْمَمْتُ عَلَيْكُمْ نِعْمَتي وَ رَضيتُ لَكُمُ الْإِسْلامَ ديناً ) « 2 »\r\nوَ الْحَمْدُللهِ الَّذي جَعَلَنا مِنَ المُتَمَسّكينَ بِولايَةِ أمِيرالْمُؤْمِنينَ وَ الأئمة الطّاهِرينَ عَلَيْهِم‌ُالسَّلامُ\r\nسلام عليكم و رحمة الله و بركاته\r\nروز بزرگ و عيد عظيم الله اكبر ، عيد اكمال دين و اتمام نعمت و رضاى خدا را به اين‌كه اسلام ، دين همه مؤمنان و مخاطبان اين آيه تا روز قيامت است به آستان فرشته‌پاسبان ولى دوران ، صاحب زمان ، كهف امان و نجات مستضعفان ،\r\n\r\n\r\n","description":"","footnote":"\r\n( 1 ) . اين پيام در 16 ذى الحجة الحرام سال 1424 هجرى قمرى صادر شده است .\r\n( 2 ) . سوره مائده ، آيه 3 .\r\n","page_name":" 95 ","page_number":95},
  {"content":"\r\n\r\nحصن الله الحصين و صراطه المستقيم حضرت بقية الله مولانا المهدى ارواح العالمين له الفداء و عموم شيعيان تبريك عرض مىنماييم .\r\n\r\nتعظيم ايّام الهى ، نشانه التزام به شعائر دينى\r\nمسلمانان عموماً و شيعيان خصوصاً در اعياد جليله و روزهاى تاريخى و با عظمت و ايّام الهى با برگزارى مراسم باشكوه جشن و تشكيل مجالس ، همايش‌ها و برنامه‌هاى ويژه ، حيات ، بقا ، موجوديت و التزام خود را به شعائر دينى ، هويت ، استقلال اسلامى و حضور و علاقه خود را به سنن و آداب اسلامى اظهار مىنمايند و پيام‌هاى سازنده و ارزنده‌ى اين ايام الهى را به گوش دل مىشنوند .\r\n\r\nهشدارهاى غدير\r\nاين برنامه‌ها كه همه ساله مخصوصاً در مثل دهه مباركه غدير برگزار مىشود از جهات متعدد ، سودمند و حركت‌آفرين و هشدار ده و پر بركت است .\r\n\r\nهويّت شيعى را حفظ كنيد\r\nهشدار اين‌كه قدر شرف تشيّع و ولايت اميرالمؤمنين عليه‌السّلام را بدانيد و حيثيّت و شخصيّت اسلامى و مذهبى خود را عزيز و گرامى بداريد . مبادا اين هويّت در معرض تصرّف بيگانگان و دشمنان اسلام قرار بگيرد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nمراقب تهاجم دشمنان به اسلام عزيز باشد\r\nهشدار اين‌كه دنياى كفر ، الحاد و لاييك‌گرايى در حال حاضر براى محو و خدشه‌دار كردن هويّت اسلامى مسلمانان با تمام قوا وارد عمل شده و فرهنگ و آداب مسلمانان را هدف قرار داده است و با تبليغات مسموم ، با بهانه‌هاى گوناگون به اسم دموكراسى ، به اسم آزادى ، به اسم حقوق بشر و دفاع از بانوان ، با ترويج فساد ، ابتذال اخلاقى و اشاعه ملاهى و مناهى به نام هنر و هنرمندى ، به موجوديّت عالم اسلام و نظامات اسلام ، هجوم آورده‌اند ، خوى استكبارى و استعلاگرى آنها چشم ديدن يك جامعه مستقل و غير قابل نفوذ و با تمدّن درخشان مخصوص به خود و نظامات و آداب ممتازه‌ى انسانى را ندارد .\r\nمسلمانان به ويژه شيعيان اميرالمؤمنين عليه‌السّلام كه مىفرمود :\r\n« وَ اللهِ لَوْ تَظَاهَرَتِ الْعَرَبُ عَلَى قِتَالِي لَمَا وَلَّيْتُ عَنْهَا » « 1 »\r\nدر اين ميدان هر كدام ، حتّى اگر خود را يك نفر و يك تنه ببينند بايد بايستند و از شرف ، كرامت و عزّت خويش ، پاسدارى نمايند و خود را از افتادن در دام‌هاى كفر و بيگانگى از خدا حفظ نمايند .\r\n\r\n\r\n","description":"","footnote":"\r\n( 1 ) . نهج البلاغة صبحى صالح ، نامه 45 .\r\n","page_name":" 97 ","page_number":97},
  {"content":"\r\n\r\n\r\nمغلوب ظواهر مادّى نشويد\r\nبرادران مسلمان و خواهران مسلمان !\r\nباز هم متذكّر مىشوم هويّت اسلامى خود را حفظ كنيد ، شخصيّت اسلامى خويش را عزيز و گرامى بداريد . آداب اسلام ، سنّت‌هاى اسلامى ، احكام اسلام ، حجاب اسلام و تمامى شعاير اسلام را در هر كجا هستيد احترام كنيد و مقهور و مغلوب ظواهر مادّى جوامعى كه از مدنيّت انسانى بىبهره‌اند نشويد . نگذاريد رنگ اسلامى جامعه و صبغة الله شيعه ، كم‌رنگ شود .\r\n\r\nدر مكتب انتظار خود را بسازيد\r\nپيام‌هاى عيد غدير را بشنويد و به مولا و آقاى واقعى خود ، حضرت بقيةالله ارواح العالمين له الفداء متوسّل شويد و هم‌چنين فرج آن حضرت را از خداوند متعال بخواهيد و در مكتب انتظار آن امام ، خود را بسازيد .\r\n\r\nپيروزى حق و زوال باطل\r\nبدانيد كه آينده جهان از آن صالحان و مؤمنان است و استضعاف ، استكبار و استعلا رو به زوال و انقراض است و چنان‌كه در حديث مشهور و مسلّم الصدور\r\nشِيعَةُ عَلِيٍ هُمُ الْفَائِزُون « 1 »\r\nاعلام شده است فقط شيعيان على ، پيروان على و كسانى كه در خط و راه على به پيش مىروند رستگارند .\r\n\r\n\r\n","description":"","footnote":"\r\n( 1 ) . بحار الأنوار ، جلد 39 ، باب 87 ، حديث 120 .\r\n","page_name":" 98 ","page_number":98},
  {"content":"\r\n\r\n\r\nآيه ذر و لقب اميرالمؤمنين عليه‌السّلام\r\nدر پايان اين پيام به عنوان هديه و عيدى خدمت دوستان و عزيزان ، روايتى را مربوط به تاريخ زمان نام‌گذارى و ملقّب‌شدن على عليه‌السّلام به لقب « اميرالمؤمنين » تقديم مىنمايم :\r\nديلمى - از علماى مشهور و نامدار اهل سنّت - در كتاب فردوس الأخبار از حذيفه - يكى از صحابه بزرگ و معروف - در ضمن حديثى از رسول خدا صلّىالله عليه و آله و سلّم تفسير اين آيه را روايت نموده است :\r\n« قَالَ اللهُ عَزَّوَجَلَ : وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ .\r\nملائكه جواب دادند : بلى .\r\nفَقَالَ تَبارَكَ و تَعَالَى : أَنَا رَبُّكُمْ وَ مُحَمَّدٌ نَبِيُّكُمْ وَ عَلِيٌ أَمِيرُكُم . » والسلام عليكم و رحمة الله و بركاته\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nغديرشناسى « 1 »\r\nبسم الله الرحمن الرحيم\r\nقال الله تعالى :\r\n( الْيَوْمَ أَكْمَلْتُ لَكُمْ دينَكُمْ وَ أَتْمَمْتُ عَلَيْكُمْ نِعْمَتي وَ رَضيتُ لَكُمُ الْإِسْلامَ ديناً ) « 2 »\r\nوَ الْحَمْدُللهِ الَّذي جَعَلَنا مِنَ المُتَمِسِّكينَ بِولايَةِ أميرِالمُؤمِنينَ وَ الائمة مِنْ وُلْدِهِ المَعْصُومينَ سيَّما الإمامِ المُبينِ وَ الكَهْفِ الحَصينِ وَ غِياثِ المُضْطَرِّ المُسْتَكين مَولانا المَهْدِيّ بَقِيَّة اللهِ فِي الأرَضينَ عَلَيْهِم أفْضَلُ صَلواة اللهِ تَعالى وَ أنْبِيائهِ الْمُرْسَلينَ وَ الْمَلائكةِ الْمُقَرَّبينَ .\r\n\r\n\r\n","description":"","footnote":"\r\n( 1 ) . اين پيام در 21 ذى القعدة الحرام سال 1430 هجرى قمرى صادر شده است .\r\n( 2 ) . سوره مائده ، آيه 3 .\r\n","page_name":" 101 ","page_number":101},
  {"content":"\r\n\r\nبرادران و خواهران ايمانى ، شيعيان مخلص ، غديريان پاك گوهر !\r\nبه همه شما سلام ، درود و تبريك و تهنيت عيد الله اكبر ، عيد اكمال دين ، عيد اتمام نعمت و عيد اعلام ولايت .\r\n\r\nدهه غدير ، فرصتى براى اجراى مقاصد اسلامى\r\nاز ده سال پيش ( سال 1420 ) تاكنون پيشنهاد اختصاص يك دهه‌ى تمام به نام دهه غدير با تقديم پيامى جامع اعلام شد .\r\nاز آن سال تاكنون هر سال ، اين برنامه و بزرگداشت دهه مبارك غدير برگزار مىشود و همه ساله بر گسترش ، رونق ، معنويت و بركات آن افزون‌تر مىشود و مشاركت مردم بيدار و آگاه بيشتر مىگردد .\r\nالحق اين بزرگداشت ، برنامه‌اى است كه سزاوار است در همه ابعاد توسعه پيدا كند و براى مقاصد عالى معرفتى ، علمى ، تربيتى و برقرارى وحدت بين مسلمين از آن استفاده شايان و كلان بنماييد .\r\n\r\nمكتب غدير ، مكتب همه انبياء\r\nمكتب غدير ، مكتب جهاد ، مكتب ايمان ، مكتب قرآن و مكتب همه انبياء است . همه بر سر يك خوان گسترده‌ى علم ، بصيرت و بينش كه مىتوان گفت «\r\nعَرْضُها عَرْضُ السَّمواتِ وَ الأرْضِ\r\n» يا بيشتر است دعوت مىشوند و كرّوبيان و قدسيان در اين مكتب حضور مىيابند و از معانى و فيوض معنوى آن درس‌ها و بهره‌ها مىگيرند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nاعتبار و تواتر حديث غدير\r\nيكى از علماء مىگويد :\r\n« در بغداد و در دكّان صحافى ، كتابى را ديدم كه پشت آن نوشته شده بود : جلد بيست و هشتم از اسناد حديث شريف غدير و پس از آن جلد ، بيست و نهم مىباشد . » « 1 »\r\nاين مطلب حكايت از اين دارد كه 29 جلد كتاب فقط درباره اسناد اين حديث در آن زمان نوشته شده بود .\r\nاين اجمالى از كثرت اسناد اين حديث و شدّت اعتناء و اهتمام علماء و محدّثين به واقعه تاريخى غدير خم است .\r\nراجع به متن و اصل خطبه غدير و روايات و احاديث مربوط به آن ، آنچه تا حال نوشته شده است بيش از حدّ احصاست . در باب فنون و علوم مختلف اسلامى از حديث ، تفسير ، تاريخ ، سنّت و كلام ، همه از غدير گفته‌اند و بسيارى مثل ابن عقده‌ها تأليف خاصى راجع به آن نگاشته و بيشتر به نام الولاية يا الغدير و در اين عصر اخير هم ، مثل موسوعه عظيم عبقات الانوار ، به وسيله علامه متبحّر سيد مير حامد حسين هندى رحمه‌الله و نيز موسوعه شريف الغدير اثر علامه امينى رحمه‌الله تأليف شده است .\r\n\r\n\r\n","description":"","footnote":"\r\n( 1 ) . اين كلام از ابوالمعالى جوينى دانشمند بزرگ اهل سنّت است كه در ينابيع المودة قندوزى ، صفحه 36 نقل شده است .\r\n","page_name":" 103 ","page_number":103},
  {"content":"\r\n\r\n\r\nچند توصيه مهم\r\nدر اين‌باره ، حقير از همه محبان و شيعيان اميرمؤمنان مىخواهم تا آنچه در توان دارند مصروف انجام موارد ذيل نمايند :\r\n\r\nترويج غدير را از خانواده خويش آغاز كنيد\r\n1 . پدران و مادران ، داستان مهمّ غدير را براى كودكان و نونهالان خود بازگو كنند و آنان را به ولايت حجّت بالغه‌ى الهى ، آشناتر سازند و از عطر ياد ، نام و محبت حضرت على بن ابىطالب عليه افضل‌التحية و السلام و الگوگيرى از حيات طيّبه حضرتش ، جان خود را سرزنده و زندگى خود را پر بركت نمايند و خانه خويش را به نور معرفت علوى و هدايت‌هاى آسمانى اميرمؤمنان ، مزيّن سازند .\r\n\r\nهمه رسانه‌ها غدير را تبليغ كنند\r\n2 . غدير از اركان شخصيت و هويّت مكتب اهل بيت عليهم‌السّلام است ؛ بايد روزنامه‌ها ، رسانه‌ها و سايت‌ها همه در اين دهه از غدير بنويسند ، بگويند و حقايق غدير را منتشر كنند . هم‌چنين منابر ، سخنرانىها و همايش‌ها به نام مقدّس غدير مزيّن و به آن اختصاص داده شود .\r\n\r\nرشته‌ى غديرشناسى تأسيس شود\r\n3 . بايد غدير در تمام حوزه‌ها و دانشگاه‌ها تدريس شود و همگان پيام‌هاى جامع و جهانى آن را دريافت نمايند ؛\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكرسىهاى غديرشناسى در مراكز علمى معتبر ايجاد گردد و علماء ، دانشمندان ، اساتيد و پژوهشگران ، در حدّ وسع خويش اقدام به پىگيرى و تأسيس اين رشته‌ى بسيار مهم در مؤسسات علمى و پژوهشى مربوطه در سراسر دنيا نمايند .\r\n\r\nتمسّك به غدير ، تنها راه سعادت\r\n4 . عزيزان من . تمام همّت خود را صرف ترويج فرهنگ غدير و معرفت‌افزايى به آن نماييد كه راه اصلاح ما ، تمسّك به غدير است و نردبان سير ، ترقى و فتح قلّه‌هاى معرفت ، غدير است . راه حفظ استقلال و عظمت كشور و دفع استضعاف و استكبار ، تمسّك به غدير و الهام از مفاهيم غدير است .\r\n\r\nتقدير از خدمتگزاران غدير\r\nدر پايان از همه عزيزانى كه افتخار خدمتگزارى به دانشگاه بزرگ غدير را دارند و در ترويج معارف نورانى آن زحمت مىكشند به سهم خود تقدير و تشكر مىكنم و براى همه آنها از خداوند متعال مزيد عزّت ، توفيق و خدمت مسألت دارم و خود را نيز خادم كوچكى در دربار مقدّس قنبر غلام با اخلاص آن حضرت مىدانم و به اين توفيق بزرگ افتخار مىكنم . و السّلام عليكم و رحمة الله\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nعلى محورى « 1 »\r\nبسم الله الرحمن الرحيم\r\n( عَالِمِ الْغَيْبِ وَالشَّهَادَةِ فَتَعَالَى عَمَّا يُشْرِكُونَ ) « 2 »\r\n( وَاعْتَصِمُوا بِحَبْلِ اللَّهِ جَمِيعًا وَلا تَفَرَّقُوا . . . . ) « 3 »\r\n\r\nمودّت اهل بيت نقطه وحدت فِرَق اسلامى\r\nبا عرض تبريك عيد سعيد غدير ، عيد اكمال دين و اتمام نعمت در رضاى خدا به دين اسلام به عموم مسلمانان جهان از شيعيان و اهل سنّت كه همه در مودّت اهل بيت عليهم‌السّلام وحدت دارند ، اين نقطه مركزى وحدت را گرامى مىداريم و با محور ولايت كه در غدير رسماً با تأكيدات الهى خاص ابلاغ\r\n\r\n\r\n","description":"","footnote":"\r\n( 1 ) . اين پيام به مناسبت عيد غدير در 15 ذى الحجة الحرام سال 1430 هجرى قمرى صادر شده است .\r\n( 2 ) . سوره مؤمنون ، آيه 92 .\r\n( 3 ) . سوره آل عمران ، آيه .\r\n","page_name":" 107 ","page_number":107},
  {"content":"\r\n\r\nگرديد و همه به آن اقرار و اعتراف نموده و به حضرت اميرالمؤمنين عليه‌السّلام شاد باش عرض نموده‌اند تجديد عهد مىنماييم و به همان روز غدير كه ولايت على عليه‌السّلام به همه رنگ واحد بخشيد و صبغة الله واحده و امّت واحده را كامل نمود بازگشت مىكنيم .\r\n\r\nاعتراف فريقين به محوريّت على عليه‌السّلام\r\nدعوت غدير و ابلاغ مَا أنْزِلَ عَلَى النَّبِى مِنْ رَبِّهِ در يك كلمه به ابلاغ علىمحورى در امر دين و همه شئون اسلامى خلاصه مىشود ، حقيقت و هويّتى كه احاديث صحيحه كتب صحاح ، مسانيد و جوامع معتبر حديث مسلمين بر آن دلالت و صراحت دارد ، مثل حديث شريف\r\n« عَلِيٌّ مَعَ الحَقِّ وَ الْحَقُّ مَعَ عَلِيٍّ يَدُور حَيْثُما دارَ\r\n» « 1 »\r\nو حديث\r\n« عَلِيٌّ مَعَ القُرْآنِ وَ الْقُرْآنِ مَعَ عَلِيٍّ لَنْ يَفْتَرِقا حَتّى يَرِدا عَلَىَّ الْحَوْضَ » « 2 »\r\nيعنى همان علىمحورى جامع و شامل همه شئونات دنيوى و اخروى دينى .\r\n\r\n\r\n","description":"","footnote":"\r\n( 1 ) . بحار الأنوار ، جلد 33 ، باب 23 ، حديث 606 ؛ شرح نهج البلاغة ابن ابى الحديد ، جلد 2 ، صفحه 286 .\r\n( 2 ) . أمالى شيخ طوسى ، جلد 2 ، صفحه 120 ؛ مجمع الزوائد هيثمى ، جلد 9 ، صفحه 134 ؛ فرائد السمطين جوينى ، جلد 1 ، صفحه 177 .\r\n","page_name":" 108 ","page_number":108},
  {"content":"\r\n\r\nاحاديث متواتر ثقلين هم هدايتش همان علىمحورى در دين و در عقايد صحيح اسلامى .\r\nدر علوم مبدأ و معاد ، تفسير قرآن ، فقه و معارف وحيانى همه علىمحورى است و محور و حجّت در همه على است ، در ولايت ، در امامت ، در ارشاد به الهيات و عبادات همه ، محور على است نه براى كسى غير از على اين معنى به طور مطلق و عام عنوان شده و نه كسى اين محوريّت را از على سلب مىنمايد .\r\nدر اداره جامعه و اختيارات ظاهرى هم محور على است و با حضور على مداخله غير على صحيح نيست و اگر به هر جهتى اين محوريّت حقيقى و شرعى در خارج به شكل ديگر در آمد محدود به همان زمان حضور على در جامعه و حيات ايشان و در همان امر ظاهرى اداره بود كه در حال حاضر در خارج با توجه به عدم حضور على عليه‌السّلام در جامعه موضوع ندارد ، يعنى خلاف در علىمحورى در جامعه كنونى در بُعد اجراء و اداره ، سلب و اثبات ندارد نه اين‌كه از مقام و منزلت على چيزى كم باشد .\r\nدر علىمحورى و ايمان به علىمحورى در دين و شئون دينى بين شيعه و سنّى اختلافى نيست و كسى اين محوريّت را ندارد و حضور فيزيكى على و عدم حضور آن حضرت در اين محوريّت على السواء است ، چنانچه فخر رازى مىگويد :\r\n« هر كه على را محور بداند راه مستقيم رفته است » « 1 »\r\n\r\n\r\n","description":"","footnote":"\r\n( 1 ) . تفسير فخر رازى ، جلد 1 ، صفحه 108 .\r\n","page_name":" 109 ","page_number":109},
  {"content":"\r\n\r\nيعنى چنان‌كه پيغمبر اكرم صلّىالله عليه و آله در همه ازمنه و اعصار محور است ، على نيز به تنصيص حضرت پيغمبر صلّىالله عليه و آله محور است هر چند در امور اداره ظاهرى به واسطه عدم حضور در جامعه ، اين محوريّت را ندارد .\r\nبنابراين علىمحورى كه در غدير خم ابلاغ شد ، مثل همان روز ابلاغ نقطه مركزى وحدت است و نقطه‌اى است كه در معنى عام آن و بر حسب احاديث ثقلين « 1 » كه قرآن و عترت را الى يوم القيامة عِدل يكديگر قرار داد ، علىمحورى و وجود حجّت در هر عصر و اعصار از اهل بيت عليهم‌السلام ، محور اعتصام به حبل الله و وحدت اسلامى است ، چنان‌كه بر حسب احاديث امان « 2 » ، محور بقاء اهل ارض مىباشند .\r\n\r\nامّت واحده با محوريّت اهل بيت عليهم‌السلام\r\nبه اين علىمحورى همه امّت بايد متمسّك باشند و چون همه در آن اتفاق كلمه دارند و محوريّت اهل بيت عليهم‌السلام بر حسب ادله ساطعه قاطعه ثابت است بايد همه به رنگ آن\r\n\r\n\r\n","description":"","footnote":"\r\n( 1 ) . احاديث ثقلين علاوه بر نقل در كتب روايى شيعه در مصادر معتبر اهل سنّت ، مانند سنن ترمذى ، جلد 12 ، صفحه 258 ؛ مسند احمد ، جلد 44 ، صفحه 134 ؛ المعجم الكبير طبرانى ، جلد 5 ، صفحه 89 نيز آمده است .\r\n( 2 ) . احاديث امان علاوه بر نقل در مصادر روايى شيعه ، در مصادر اهل سنّت نقل شده است از جمله : المستدرك على الصحيحين حاكم نيشابورى ، جلد 3 ، صفحه 149 ؛ مجمع الزوائد هيثمى ، جلد 9 ، صفحه 174 .\r\n","page_name":" 110 ","page_number":110},
  {"content":"\r\n\r\nباشند و اهل بيت عليهم‌السلام را محور وحدت بشناسند و بر اين اساس در امور اجتماعى ، اخلاقى ، معاش و معاد ، مكتب اهل بيت عليهم‌السلام را محور قرار دهند و امّت واحده را كه تشكيل و تقوّم به محوريت على و علىمحورى در غدير خم اعلام شد ، بدون رنگ‌هاى گوناگون و بىاساس طائفه‌اى و منازعات تفرقه‌انگيز در جهان كنونى متجلّى سازند . پاينده علىمحورى و محوريّت على عليه‌السّلام . والسلام عليكم و رحمة الله و بركاته\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nحيات جاودان « 1 »\r\nبسم الله الرحمن الرحيم\r\nالْحَمْدُللهُ الّذي جَعَلَ إكْمَالَ دينِهِ وَ إتْمَامَ نِعْمَتِهِ بِولايَةِ مولينَا أمِيرالْمُؤمِنينَ وَ الأئمّة الْمَعْصُومِينَ عليهم‌السلام\r\nسلام بر شما مردم متديّن و ولائى استان مازندران\r\nدرود و تحيّت بر شما غديريان و برگزاركنندگان جشن‌هاى بزرگ غدير و خادمان و چاكران با اخلاص خورشيد عالم‌تاب ولايت و امامت حضرت مولى الموحدين اميرالمؤمنين عليه‌افضل صلواة المصلّين .\r\n\r\nغدير رمز پايدارى و استقامت\r\nحقيقت اين است كه شيعه براى غدير و غدير همه چيز شيعه است . شيعه با غدير معنا پيدا مىكند و با غدير هويّت خود را مىيابد و هويّت شيعه غديرى است .\r\n\r\n\r\n","description":"","footnote":"\r\n( 1 ) . اين پيام در 15 ذى الحجة الحرام سال 1430 هجرى قمرى جهت ستاد بزرگداشت دهه غدير استان مازندران صادر شده است .\r\n","page_name":" 113 ","page_number":113},
  {"content":"\r\n\r\nغدير رمز پايدارى و استقامت آزادمردان جهان در مقابل حكومت‌هاى طاغوتى و مستكبرين است .\r\nبركه جوشان غدير است كه تشنه‌گان حقيقت و عدالت را در طول تاريخ سيراب مىكند و درخت تنومند خداپرستى ، توحيد ، نبوّت و معاد را آبيارى مىنمايد .\r\nآن‌كه از چشمه زلال غدير نوش‌جان گرفت حيات جاودانى يافت و زندگى برايش معنا پيدا كرد و آن‌كه قطره‌اى از غدير و بركه با بركت او نوشيد به حوض كوثر نبوى اتّصال پيدا كرد كه\r\nلاظمأَ بَعْدَه أبدا\r\n. غديريان كه كاسه زلال اين بركه را سركشيدند مست ولاى جام علوى گشتند و هر آنچه داشتند در اين راه فدا نمودند .\r\n\r\nاستمرار غدير در ولايت امام زمان عليه‌السّلام\r\nصفحه غدير هنوز پايان نيافته است و تا ظهور موفور السرور آخرين خورشيد از سلاله غدير ادامه دارد و عاشقان غدير ، منتظر جانفشانى در ركاب فرزند غدير مىباشند .\r\nغدير صراطى است كه رهپويان حقيقت بايد از آن عبور كنند و گمشدگان در وادى خوف ، خطر ، تاريكى و ضلالت ، راه خود را به آن مقصد به اتمام برسانند .\r\nآرى ، غدير روز ميثاق و روز بيعت مجدد با مولاى انسانيت و با يگانه‌امام دادگستر و مظلوم جهان بشريت است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nعجز از وصف غدير\r\nچه بگوييم درباره غدير كه هر چه بگوييم و هزاران كتاب در وصف آن نوشته شود ، هنوز هم چيزى گفته نشده و عقول و افكار انسان‌ها عاجز و ناتوان از آن مىباشند ، ولى خودمان را دلخوش مىكنيم كه با برگزارى جشن‌ها ، همايش‌ها و سرودن اشعار در مدح آن امام همام مقدارى ولو اندك از اين دِين بزرگ را ادا كنيم كه امام رضا عليه‌الصّلاة والسّلام فرمودند :\r\n« غدير روز شادى و روز لبخند زدن بر شيعيان و روز نشاط و سرور است . » « 1 »\r\n\r\nمسألت توفيق براى خادمان غدير\r\nخداى بزرگ را به صاحب غدير مىخوانيم كه هميشه در اين خدمت بزرگ موفق باشيد و چراغ جشن‌هاى پرشكوه دهه مباركه غدير را هميشه روشن نگه داريد و تا روز قيامت به نسل‌هاى آينده برسانيد و قلب مقدّس قطب عالم امكان حضرت صاحب العصر و الزّمان روحى و ارواح العالمين له الفدا را خوشنود نماييد و مشمول دعاى آن حضرت باشيد .\r\nدر خاتمه از اهالى مؤمن و غديرى شهرستان سارى كه همه ساله اين افتخار بزرگ را داشته‌اند و دهه مباركه غدير را\r\n\r\n\r\n","description":"","footnote":"\r\n( 1 ) . اشاره به روايت : « هُوَ يَوْمُ التَّبَسُّمِ فِى وُجُوهِ النَّاسِ مِنْ أَهْلِ الْإِيمَان . . . » . / إقبال الأعمال سيد بن طاووس ، جلد 1 ، صفحه 464 .\r\n","page_name":" 115 ","page_number":115},
  {"content":"\r\n\r\nباشكوه بسيار زياد جشن مىگيرند بالخصوص تقدير و تشكّر نموده و مزيد توفيقات همگان را از خداوند متعال مسألت دارم . و السلام عليكم و رحمةالله\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nزيباترين حماسه « 1 »\r\nبسم الله الرحمن الرحيم\r\nألْحَمْدُللهِ رَبِّ العَالَمِينَ وَالصَّلاةُ وَالسَّلامُ عَلى أشْرَفِ الأنْبِياءِ وَالْمُرْسَلينَ أبِي الْقَاسِمِ مُحَمَّدٍ وَ آلِهِ الطَّيِّبينَ الطَّاهِرينَ وَ اللَّعْنُ عَلى أعْدائِهِم أجْمَعينَ .\r\nوَ الْحَمْدُللهِ الَّذي جَعَلَنا مِنَ الْمُتَمَسِّكينَ بِولايَةِ أميرِالمُؤْمِنينَ وَ أوْلادِهِ الأئمَّةِ الْمَعْصُومِينَ سيَّما بَقِيَّة اللهِ فِي الأرَضينَ . ثُمَّ السَّلامُ عَلى شِيعَةِ أمِيرالْمُؤْمِنينَ الْفَائِزينَ المُخْلِصينَ وَ حِزْبُ اللهِ الْمُفْلِحينَ .\r\n\r\n\r\n","description":"","footnote":"\r\n( 1 ) . اين پيام در ماه ذىالحجة الحرام سال 1430 هجرى قمرى جهت كنگره ملّى ( غدير ، محور وحدت مسلمين / مشهد مقدّس ) صادر شده است .\r\n","page_name":" 117 ","page_number":117},
  {"content":"\r\n\r\n\r\nارزش تجليل از غدير\r\nعيد سعيد غدير - كه بزرگترين عيد اسلام و اديان الهى است را به آستان مقدّس ولى الله الأعظم حضرت صاحب العصر و الزمان مولانا المهدى عجّل‌الله تعالى فرجه الشريف و به شما شيعيان با اخلاص و غديريان بزرگوار تبريك و تهنيت عرض مىكنم و اجتماع پرشكوه و با عظمت اساتيد محترم ، دانشمندان و دانشجويان را در جوار مضجع نورانى و مقدّس هشتمين پيشواى معصوم گرامى مىدارم .\r\nاين اجلاس نورانى نه تنها همايش زمينىها و انسان‌ها مىباشد بلكه در حقيقت اجتماع ملائكه و فرشتگان الهى و كرّوبيان است كه همه در خدمت به غديريان افتخار مىكنند .\r\nاگر پر و بال معطّر ملائك را در اين جمع روحانى و معنوى مىبينيد تعجّب نكنيد ، زيرا آنها به تشرّف به اين مجالس بر خود مىبالند و به آن متنعّم مىشوند .\r\n\r\nچيستى غدير\r\nسخن از غدير ، يعنى سخن از سرّ خدا و ناموس خلقت ، سخن از حقيقت هستى ، سخن از روح واقعى اديان الهى و در يك كلمه ، سخن از ولايت اميرالمؤمنين عليه‌أفضل صلواة المصلّين .\r\nآيا مىتوان غدير را آن‌چنان كه هست به مردم نشان داد ؟ آيا مىتوان حادثه بزرگ تاريخ بشريّت را به نمايش درآورد ؟\r\nغدير روز سرنوشت براى انسانيّت و زيباترين حماسه تاريخ\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاديان است ، روزى كه خداوند مىخواهد محبوب‌ترين آفريده خود را بعد از پيامبر اكرم صلّىالله عليه و آله و سلّم به دنيا معرّفى كند . روزى كه خداوند مىخواهد دلبرى خود را به محبوب خود نشان دهد و به دنيا اعلام كند كه من على را برگزيدم و او را بر جهانيان امير قرار دادم . روزى كه صراط مستقيم و حبل الله المتين را به مردم نشان داد .\r\nآرى ! روزى كه به فرموده امام صادق عليه السلام :\r\n« هُوَ عِيدُ اللهِ الْأَكْبَرُ وَ مَا بَعَثَ اللهُ نَبِيّاً إِلَّا وَ تَعَيَّدَ فِي هَذَا الْيَوْمِ وَ عَرَفَ حُرْمَتَهُ وَ اسْمُهُ فِي السَّمَاءِ يَوْمُ الْعَهْدِ الْمَعْهُود » « 1 »\r\nروزى كه هشتمين پيشواى شيعيان حضرت على بن موسى الرضا عليه‌السّلام مىفرمايد :\r\n« إِنَّ يَوْمَ الْغَدِيرِ فِي السَّمَاءِ أَشْهَرُ مِنْهُ فِي الْأَرْض » « 2 »\r\nروزى كه خداوند به جبرئيل امين فرمان مىدهد تختى را به عنوان تخت كرامت الهى در مقابل بيت المعمور نصب كند و بر آن بالا رود و ملائكه از آسمان‌ها بر گرد او جمع شوند و مدح و ثناى رسول اكرم را بگويند و بر شيعيان اميرالمؤمنين و دوستان ايشان طلب آمرزش نمايند ؛ و همچنين در جاى ديگر\r\n\r\n\r\n","description":"","footnote":"\r\n( 1 ) . وسائل الشيعة ، جلد 8 ، باب 3 ، حديث 10154 .\r\n( 2 ) . همان ، جلد 14 ، باب 28 ، حديث 19442 .\r\n","page_name":" 119 ","page_number":119},
  {"content":"\r\n\r\nامام هشتم عليه‌السّلام درباره غدير چنين مىفرمايد :\r\n« هُوَ يَوْمُ التَّبَسُّمِ فِي وُجُوهِ النَّاسِ مِنْ أَهْلِ الْإِيمَان » « 1 »\r\nغدير روز لبخند زدن در چهره مردم با ايمان است . غدير روز جشن واقعى مسلمانان است . غدير روز شادى و نشاط شيعيان است .\r\n\r\nوظيفه مسلمانان نسبت به غدير\r\nوظيفه همه مسلمانان اين است كه به هر وسيله‌اى كه مىتوانند اين خاطره مهم را با شكوه تمام زنده نگه دارند و آن را به نسل‌هاى بعد از خود انتقال دهند كه پيامبر اكرم صلّىالله عليه و آله و سلّم فرمودند :\r\n« فَلْيُبَلِّغِ الْحَاضِرُ الْغَائِبَ وَ الْوَالِدُ الْوَلَدَ إِلَى يَوْمِ الْقِيَامَة » « 2 »\r\nبايد حاضرين در روز غدير ، پيام غدير را به غائبان و پدران به فرزندان خود تا روز قيامت برسانند .\r\nآرى ! اين بزرگترين وظيفه دوستداران اميرالمؤمنين عليه‌السّلام مىباشد .\r\nنمىشود كسى اظهار دوستى و تشيّع كند ، اما از غدير و پيام آن خبر نداشته باشد و در رساندن اين پيام احساس مسئوليت نكند .\r\n\r\n\r\n","description":"","footnote":"\r\n( 1 ) . إقبال الأعمال سيد بن طاووس ، جلد 1 ، صفحه 464 .\r\n( 2 ) . بحار الأنوار ، جلد 37 ، باب 52 ، حديث 86 .\r\n","page_name":" 120 ","page_number":120},
  {"content":"\r\n\r\n\r\nپيام‌هاى غدير\r\nپيام غدير پيام رهبرى امّت و وحدت مسلمانان در محور غدير ، پيام هدايت و پيام حيات جامعه در پيروى از امامان معصوم عليهم‌السّلام مىباشد و بالاخره پيام غدير عمل به وظايف و تكاليف دينى ، حفظ مواضع اسلامى ، امر به معروف و نهى از منكر و دفاع از مبانى مكتب است .\r\nغدير يعنى صاحب آن را در تمام مراحل زندگى الگو قراردادن و از او پيروى نمودن كه «\r\nالشِّيعَةُ مَنْ شَايَعَ عَلِيّاً\r\n» . \r\nاعتراف به عجز از وصف غدير\r\nدر خاتمه با اذعان و اعتراف به اين‌كه نمىتوان در اقيانوس بىكران غدير وارد شد و عرض اندام نمود ، عرض مىكنم :\r\n اين شرح بىنهايت كز وصف يار گفتند * حرفى است از هزاران كاندر عبارت آيد \r\nعرايض خود را با درود و تحيّت بر شما عزيزان و مؤمنين با اخلاص كه در اين همايش روحانى شركت كرده‌ايد و همچنين بر خدمتگزاران مكرّم آن به پايان مىبرم .\r\nصَلَواةُ اللهِ وَ سَلامُهُ عَلَيْكُمْ يَا شِيعَةَ أمِيرِالْمُؤمِنينَ يَا أنْصَارَ دِينِ اللهِ أيُّهَا الفَائِزُونَ الْمُخْلِصُونَ الرَّاكِبُونَ فِي سَفِينَة النَّجاةِ وَالْمُعْتَصِمُونَ بِحَبْلِ اللهِ هَنِيئاً لَكُمْ يَا\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nأنْصَارَ الحَقِّ وَ يَا حُمَاةَ الدِّينِ وَ يَا أبْناءَ الإسْلامِ وَ الْقُرْآنِ لَقَدْ فَضَّلَكُمْ بِهذِهِ الْفَضيلَةِ وَ شَرَّفَكُمْ بِهذَا التَّشْريفِ وَ إخْتَارَكُمْ عَلى غَيْرِكُمْ مِنَ الْعَالَمينَ .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nخطبه وحيانى « 1 »\r\nبسم الله الرحمن الرحيم\r\nألْغَدير ، ألْغَدير ، وَ ما أدراكَ مَا ألْغَدير ، ألغَديرُ يَومُ اللهِ المُبَارَكُ ، يَوْمُ الإسْلامِ ، يَوْمُ الْقُرْآنِ ، يَوْمُ التَّاريخِ ، يَوْمُ النَّبِيِّ وَ يَوْمُ الوَصِيّ ، يَوْمُ الْعَهْدِ الْمَعْهُودِ وَ يَوْمُ الشَّاهِدِ وَ الْمَشْهُودِ ، يَوْمُ الإنْسَانِ وَ يَوْمُ الإكْمَالِ وَ الإتْمامِ وَ الإبْلاغِ ، يَوْمُ تَتيه سَاعاتُه عَلي أيّامِ الجِنانِ ، يَوْمُ الولايَةِ ، يَوْمٌ فِي السَّماءِ أشْهَرُ مِنْه فِي الأرْضِ ، يَوْمُ جَبْرائيل وَ الْمَلائِكَةِ المُقَرَّبينَ ، يَوْمُ النُّورِ وَ السُّرورِ وَ يَوْمُ رِضَي الرَّبِّ بِولايَةِ الإمامِ أميرالمُؤْمِنينَ عَلَيْه‌ِالسَّلامِ .\r\n\r\n\r\n","description":"","footnote":"\r\n( 1 ) . اين پيام در ماه ذى الحجة الحرام سال 1431 هجرى قمرى خطاب به اجلاس بزرگداشت غدير در مشهد مقدّس صادر شده است .\r\n","page_name":" 123 ","page_number":123},
  {"content":"\r\n\r\nالْحَمْدُللهِ الَّذي شَرَّفَنا بِمَعْرِفَةِ فَضْلِ هذَا الْيَوْمِ وَ أكْرَمَنا بِهِ وَ هَدانا إلي صِراطِهِ الْمُسْتَقيمِ إمامِ المُتَّقينَ وَ يَعْسُوبِ الدِّينِ وَ إمامَةِ أوْلادِهِ الْمَعْصُومينَ حُجَجِ اللهِ عَلي العَالَمينَ صَلَواةُ اللهُ عَلَيْهِم أجْمَعينَ .\r\n\r\nاقيانوس معنا\r\nغدير . آرى غدير در ظاهر يك كلمه و چهار حرف است ، ولى يك دنيا معنى ، يك جهان درس و پيام و يك جهان هدايت و ارشاد .\r\nغدير يعنى مدرسه و دانشگاه بزرگ انسانيّت و فراتر از اين الفاظ و كلمات ، غدير يعنى عدالت ، برادرى و برابرى ، يعنى زهد ، پارسايى و پرهيزكارى ، غدير يعنى جهاد و ايثار ، يعنى مبارزه ، مقاومت و استقامت ، غدير يعنى ظلم‌ستيزى و شرك‌گريزى ، يعنى جهان علم و معرفت و بحر بىساحل اخلاق و آداب و عنوانِ صاحب كرامات و معجزات ، مظهر العجائب و مظهر الغرائب ، غدير يعنى اعلام\r\n« لَوْ أُعْطِيتُ الْأَقَالِيمَ السَّبْعَةَ بِمَا تَحْتَ أَفْلَاكِهَا عَلَى أَنْ أَعْصِيَ اللهَ فِي نَمْلَةٍ أَسْلُبُهَا جُلْبَ شَعِيرَةٍ مَا فَعَلْتُه » « 1 »\r\n\r\n\r\n","description":"","footnote":"\r\n( 1 ) . نهج البلاغة صبحى صالح ، خطبه 224 .\r\n","page_name":" 124 ","page_number":124},
  {"content":"\r\n\r\nغدير يعنى روز آن يگانه‌اى كه\r\n« يَتَفَجَّرُ الْعِلْمُ مِنْ جَوَانِبِهِ وَ تَنْطِقُ الْحِكْمَةُ مِنْ نَوَاحِيه » « 1 »\r\nآن بزرگ‌مردى كه\r\n« يَسْتَوْحِشُ مِنَ الدُّنْيَا وَ زَهْرَتِهَا وَ يَأْنَسُ بِاللَّيْلِ وَ ظُلْمَتِهِ كَانَ وَ اللهِ غَزِيرَ الدَّمْعَةِ طَوِيلَ الْفِكْرَةِ يُقَلِّبُ كَفَّهُ وَ يُخَاطِبُ نَفْسَهُ يُعْجِبُهُ مِنَ اللِّبَاسِ مَا قَصُرَ وَ مِنَ الطَّعَامِ مَا جَشَب » « 2 »\r\nآن بلند مقامى كه\r\n« كَانَ عَلِيٌّ لَيَأْكُلُ أكْلَةَ الْعَبْدِ وَ يَجْلِسُ جِلْسَةَ الْعَبْد » « 3 » و « قَدِ اكْتَفَى مِنْ دُنْيَاهُ بِطِمْرَيْهِ وَ مِنْ طُعْمِهِ بِقُرْصَيْه » « 4 »\r\nغدير يعنى صاحب و فاتح غزوات و بَطَل بىبديل اسلام ، غدير يعنى آن عدالت‌پيشه‌اى كه\r\n« قُتِلَ في مِحْرابِ عِبادَتِهِ لِشِدَّةِ عَدْلِهِ » « 5 »\r\n\r\n\r\n","description":"","footnote":"\r\n( 1 ) . بحار الأنوار ، جلد 41 ، باب 107 ، حديث 28 ؛ تاريخ مدينة دمشق ابن عساكر ، جلد 24 ، صفحه 401 .\r\n( 2 ) . همان .\r\n( 3 ) . وسائل الشيعة ، جلد 4 ، باب 30 ، حديث 46190 .\r\n( 4 ) . نهج البلاغة صبحى صالح ، نامه 45 .\r\n( 5 ) . جرج جرداق مسيحى در كتاب « الامام على صوت العدالة الانسانية » .\r\n","page_name":" 125 ","page_number":125},
  {"content":"\r\n\r\nغدير يعنى\r\n« مَنْ خَاطَبَ اللهُ النَّبيَّ صَلَّىاللهُ عَلَيْهِ وَ آلِهِ لَيْلَةَ الْمِعْراجِ بِلُغَتِهِ » « 1 »\r\nو . . .\r\nآرى هر چه از اين اوصاف بنويسم تا آن كلمه‌ى جامع را نگوييم كه معنايش وجودى بالاتر و برتر از شناخت ما است ، غدير معنى نمىشود . پس بايد با زبان بلند و رسا گفت :\r\nغدير ، يعنى على ، يعنى ابوالحسن و ابوالحسين ، نفس الرسول و زوج فاطمة البتول و أبو الائمة صلوات‌الله عليهم اجمعين .\r\n\r\nپيرامون خطبه غدير\r\nيكى از جامع‌ترين مواريث علم و فرهنگ وحيانى ، خطبه‌ى فصيح و رساى غدير است .\r\n\r\nمعجزه رسول الله\r\nاين خطبه از كلمات معجزْ نظام حضرت ختمى مرتبت رسول اعظم صلّىالله عليه و آله است كه هر اهل ادب ، بينش و معرفت از آن بهره‌مند مىشود ، اگر چه سال‌هاى بسيار در معارف حقيقى درس خوانده باشد و به مراتب بلند رسيده باشد ، و مىفهمد كه جز مثل شخص آن حضرت كه خداوند او را به ( وَ ما يَنْطِقُ عَنِ\r\n\r\n\r\n","description":"","footnote":"\r\n( 1 ) . اشاره به روايت « سَمِعْتُ رَسُولَ اللهِ وَ سُئِلَ بِأَى لُغَةٍ خَاطَبَكَ رَبُّكَ لَيْلَةَ الْمِعْرَاجِ قَالَ خَاطَبَنِى بِلُغَةِ عَلِى بْنِ أَبِىطَالِب » / كشف الغمة فى معرفة الأئمة ، جلد 1 ، صفحه 106 .\r\n","page_name":" 126 ","page_number":126},
  {"content":"\r\n\r\nالْهَوى إِنْ هُوَ إِلَّا وَحْيٌ يُوحى ) « 1 » ستوده است كسى را توانايى چنين منطق ، گفتار و بيان حقايق و اسرارى نيست .\r\nخود خطبه بر اعتبار و وحيانيت آن شهادت مىدهد و مكتب عالى اسلام را در رشته‌هاى معارف عاليه ، حقايق سماويه و هدايت‌هاى معنويه شرح مىدهد .\r\n\r\nنقل خطبه توسط بزرگان اهل سنّت\r\nعلاوه بر علماى شيعه ، بعضى از علماى بزرگ عامّه ، مثل مؤلف كتاب « النَّشْر و الطّى » چنان‌كه سيّد قدس‌سرّه در اقبال « 2 » نقل كرده ، آن را روايت نموده‌اند .\r\n\r\nلزوم مداومت بر مطالعه خطبه غدير و تأمل در آن\r\nسزاوار است اين خطبه را همه با دقّت بخوانند و بر تلاوت آن مداومت نمايند ، آن را درس بدهند و از آن درس بگيرند و زنگار دل‌ها را با مطالعه و تأمّل در آن بزدايند و از عالم ناسوت به جبروت ، ملكوت و قرب لاهوت پرواز نمايند ، شكر خدا را به نعمت ولايت حضرت اميرالمؤمنين عليه‌السّلام بجا آورند و آن را از جان عزيزتر و گرامىتر بدانند ، مانند شيعيان عصر اول كه زير شكنجه‌هاى زياد حجاج‌ها جان مىدادند و استقامت مىكردند ، بر هويت ولائى خود پايدار باشند و خود و فرزندان\r\n\r\n\r\n","description":"","footnote":"\r\n( 1 ) . سوره نجم ، آيات 4 - 3 .\r\n( 2 ) . إقبال الأعمال سيد بن طاووس ، جلد 1 ، صفحه 454 .\r\n","page_name":" 127 ","page_number":127},
  {"content":"\r\n\r\nخود را با تمسّك تمام به اهل بيت عليهم‌السلام از خطرات و انحرافات در اين عصر غيبت ، عصر تخليص و امتحان ، بيمه كنند و به اين اشعار مترنّم باشند :\r\n من نجف را به جهان نفروشم * سر كويش به جنان نفروشم\r\nحرمش ، روضه‌ى رضوان من است * دين و دنياى من ، ايمان من است \r\nو\r\n لاعَذَّبَ اللهُ أمّي إنَّها شَربَتْ * حبَّ الوَصِيِّ وَ غَذَّتْنيهِ بِاللَّبَنِ\r\nوَ كَانَ لِي وَالِدٌ يَهْوِى أبَاحَسَن * فَصِرْتُ مِن ذي وَ ذا أهْوى أباحَسَن \r\n\r\nاعتراف به عجز در نگارش درباره غدير\r\nدر پايان با اعتراف به كمال قصور خود از نگارش در موضوع عظيم غدير ، به عنوان ران ملخ ، اين بيان ولائى و ادبى را به مجمع محترم علمى و فرهنگى غدير هديه مىنمايم و با عرض اعتذار به عزيزان برگزار كننده‌ى برنامه اجلاس شريف غدير از خداوند متعال براى آنان و ولائيان بزرگوارى كه در اين برنامه افتخار حضور دارند ، طلب توفيق كرده و اين عيد سرشار از معنويّت‌هاى قدسى را تبريك عرض نموده و عنايات خاصه حضرت بقية الله مولانا المهدى ارواح العالمين له الفداء را براى همگان مسألت دارم . والسلام عليكم و رحمة الله و بركاته\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nنصوص ولايت « 1 »\r\nبسم الله الرحمن الرحيم\r\nالْحَمْدُللهِ الَّذي جَعَلَنا مِنَ المُتَمَسِّكينَ بِولايَةِ أمِيرِالمُؤْمِنينَ وَ الأئِمَّةِ الْمَعْصُومِينَ عَلَيْهِم‌ُالسَّلامُ وَ لاسِيَّما مَوْلانا بَقِيِّة اللهِ الْمَهْدِيِّ عَجَّلَ اللهُ تَعَالَى فَرَجَهُ الشَّريفَ وَ رَزَقَنا الْفَوْزَ بِلِقَائِهِ .\r\nالسلام عليكم و رحمة الله و بركاته\r\nبا تبريك عيد الله الاكبر ، عيد مبارك غدير ، عيد فرخنده اكمال دين ، اتمام نعمت و گزينش اسلام به عنوان دين جهانى و جاودانى ، اين چند كلمه را به حضور بزرگان و عزيزان حاضر در اين جلسه ملكوتى و ولائى - كه فرشتگان ، شرف حضور در آن را غنيمت و افتخار مىدانند - تقديم مىدارم :\r\n\r\n\r\n","description":"","footnote":"\r\n( 1 ) . اين پيام به مناسبت چهارمين اجلاس سالانه بزرگداشت غدير ( مشهد مقدس ) در ذى الحجة الحرام سال 1432 هجرى قمرى صادر شده است .\r\n","page_name":" 129 ","page_number":129},
  {"content":"\r\n\r\n\r\nانواع نصوص بر ولايت\r\nنصوص صريحه بر ولايت و خلافت بلافصل حضرت اميرالمؤمنين عليه‌السّلام در كتاب و سنّت - اگرچه بسيار است - امّا در يك تقسيم بر دو قسم مىباشد : نصّ جلى و نصّ خفى .\r\n\r\nنصوص جليّه\r\nنصوص جليّه قرآنيه ، مثل آيه كريمه مباهله « 1 » ، و آيه شريفه ( إِنَّمَا وَلِيُّكُمُ اللّهُ ) « 2 » و سائر آيات است كه شمارى از آنها را در كتاب شريف \" خصائص الوحى المبين فى مناقب اميرالمؤمنين عليه‌السّلام \" ابن بطريق با سندهاى معتبر از محدّثين و ارباب جوامع ، صحاح و مسانيد عامّه روايت نموده است .\r\nنصوص جليّه متواتره نبويّه هم ، مانند حديث مشهور منزلت « 3 » و احاديث ديگر است كه اعظم ، اشهر و اتمّ آنها ، حديث شريف غدير ، آن ابلاغ و اعلام عام است كه در تاريخ حيات رسالت رسول اكرم صلّىالله عليه و آله مانند آن همايش بزرگ ، روزى عظيم‌تر و رسمىتر نيست ، همايشى كه همه سران اصحاب و خيل انبوه حاج - كه تا\r\n\r\n\r\n","description":"","footnote":"\r\n( 1 ) . سوره آل عمران ، آيه 61 .\r\n( 2 ) . سوره مائده ، آيه 55 .\r\n( 3 ) . ارشاد مفيد ، جلد 1 ، صفحه 156 ؛ بحار الأنوار ، جلد 21 ، صفحه 208 ، تاريخ طبرى ، جلد 2 ، صفحه 368 ؛ الكامل فى التاريخ ابن اثير ، جلد 1 ، صفحه 306 ؛ سيره ابن هشام ، جلد 4 ، صفحه 163 .\r\n","page_name":" 130 ","page_number":130},
  {"content":"\r\n\r\nآن روز مثل آن سابقه نداشت - در آن حضور داشتند .\r\nروزى كه در تعالى و عظمت ، با روز بعثت حضرت خاتم الانبياء صلّىالله عليه و آله همطراز است .\r\nهر دو آغاز است و هر دو يوم الله الاكبر است . براى اين دو روز ، روز سوم ، روز ظهور مصلح يگانه آخر الزمان ، منجى عالم بشريت ، عدل كل و موعود رسل ، حضرت قائم آل محمد صلوات‌الله عليهم اجمعين است ، شخصيّت بلندپايه‌اى كه انبيا و صحف آسمانى به ظهور او بشارت داده‌اند و «\r\nيَمْلَأُ الأرْضَ قِسْطاً وَ عَدْلًا\r\n» « 1 » از اوصاف مختصّه او است و «\r\nهُوَ الّذي يفْتَحُ اللهُ عَلى يَدَيْهِ مَشَارِقَ الأرْضِ وَ مَغَارِبَها\r\n» « 2 » برنامه قيام و اقدام او است .\r\nحديثِ فراتر از تواتر غدير ، از أنصّ نصوص جليّه است كه در جهت كثرت روات از صحابه ، تابعين و تابعين تابعين و همه جهات اعتبار ، حديثى برتر از آن وجود ندارد از كتاب‌هاى مربوط به اين حديث و اسناد و الفاظ آن به تنهائى كتابخانه‌اى بزرگ تشكيل مىشود .\r\n\r\nنصوص خفيّه\r\nنصوص خفيّه نيز در كنار نصوص جليّه ، موقعيتى بسيار ارزشمند و محكم دارند و ولايت و خلافت بلافصل اميرالمؤمنين عليه‌السّلام و سائر ائمه طاهرين عليهم‌السّلام را اثبات مىنمايند .\r\n\r\n\r\n","description":"","footnote":"\r\n( 1 ) . مستدرك الوسائل ، جلد 12 ، باب 31 ، حديث 14094 .\r\n( 2 ) . بحار الأنوار ، جلد 26 ، باب 5 ، حديث 47 .\r\n","page_name":" 131 ","page_number":131},
  {"content":"\r\n\r\nبخش نصوص خفيّه ، بخشى وسيع و جامع است . كتاب « الفين » علامه حلّى رضوان‌الله تعالى عليه را مىتوان دو هزار دليل از اين ادلّه خفيّه شمرد .\r\nدر عين حالى كه اين نصوص را خفيّه عنوان مىنمايند ، هيچ خفائى در دلالت آنها بر ولايت ائمه طاهرين عليهم‌السّلام مخصوصاً اميرالمؤمنين عليه‌السّلام نيست . از اين نصوص خفيّه ، آيات قرآنيه‌اى است كه به طور استفهام همه را مخاطب قرار داده است ، مثل\r\n( أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لَا يَهِدِّي إِلّا أَنْ يُهْدَى فَمَا لَكُمْ كَيْفَ تَحْكُمُونَ ) « 1 »\r\nيا\r\n( مَا يَسْتَوِي الْأَعْمَى وَ الْبَصِير ) « 2 »\r\nيا\r\n( هَلْ يَسْتَوِي الَّذِينَ يَعْلَمُونَ وَ الَّذِينَ لَا يَعْلَمُونَ ) « 3 »\r\nاز اين آيات به وضوح ، از نظر اظهر مصاديق ، احق‌ّبودن اميرالمؤمنين عليه‌السّلام به امر خلافت ، امامت و هدايت استفاده مىشود . پيام همه اين است ، بينا نه كور ، عالم نه جاهل ، فاضل نه مفضول ، على عليه‌السّلام نه ديگران .\r\n\r\n\r\n","description":"","footnote":"\r\n( 1 ) . سوره يونس ، آيه 35 .\r\n( 2 ) . سوره فاطر ، آيه 19 .\r\n( 3 ) . سوره زمر ، آيه 9 .\r\n","page_name":" 132 ","page_number":132},
  {"content":"\r\n\r\n\r\nاصل عقلائى تفضيل فاضل بر مفضول\r\nموضوع تفضيل فاضل بر مفضول و افضل بر فاضل و تقبيح تفضيل فاضل بر افضل و مفضول بر فاضل ، موضوع آيات متعدد قرآن كريم و روايات بسيار اهل بيت عليهم‌السّلام و مواردى از احكام واجب و مستحب است و از هدايت‌هاى مهمّ قرآنى و روائى است ، و در همه امور مخصوصاً در ولايت‌ها و اختيارات يك اصل است كه هر مسلمان و هر شخص خردمندى ، بايد آن را برنامه قرار دهد و در انتخاب ، اصلح را بر صالح و اليق را بر لايق برگزيند و اجمالًا بر حسب فطرت هم ، بشر - اگر غرض‌هاى ديگرى در بين نباشد - به آن عمل مىنمايد ، رعايت اين تعليمات و ارشادات در اصل نظام دينى و ولائى و خلافت پيغمبر اكرم عليه‌و آله السّلام از اهمّ مطالب و واجبات است .\r\nبه همين اصل ، شخص امام عليه‌السّلام اشاره فرموده و همه را مخاطب قرار داده است :\r\n« أَيُّهَا النَّاسُ إِنَّ أَحَقَّ النَّاسِ بِهَذَا الْأَمْرِ أَقْوَاهُمْ عَلَيْهِ وَ أَعْلَمُهُمْ بِأَمْرِ اللهِ فِيهِ » « 1 »\r\nو فرموده است :\r\n« إِنَّ أَوْلَى النَّاسِ بِالْأَنْبِيَاءِ أَعْلَمُهُمْ بِمَا جَاءُوا بِهِ » « 2 »\r\n\r\n\r\n","description":"","footnote":"\r\n( 1 ) . نهج البلاغة صبحى صالح ، خطبه 173 .\r\n( 2 ) . همان ، حكمت 96 .\r\n","page_name":" 133 ","page_number":133},
  {"content":"\r\n\r\nبر اين اساس و بر حسب اين آيات و روايات ، يگانه‌شخصيّتى كه پس از پيغمبر اكرم صلّىالله عليه و آله ؛ چه در حيات آن حضرت و چه بعد از آن ، واجب الاطاعة و صاحب ولايت امر و منصوص من الله مىباشد ، اميرالمؤمنين عليه‌السّلام است ، به قول جاحظ كه در يكى از رساله‌ها به اين مضمون مىگويد كه آنچه در اسلام ، رأس فضائل ، مكارم و مقامات است ، چهار چيز مىباشد : ايمان به خدا ، علم و دانائى ، زهد و پرهيزكارى ، و جهاد در راه دين و فى سبيل الله .\r\nسپس مىگويد : از تمام علماء اسلام ، اگر از كسى بپرسيم كه اسبق و اكمل در ايمان كيست ؟ اولين كسى را كه بر مىشمارند على عليه‌السّلام است و اگر درباره اعلم از همه اصحاب پيغمبر صلّىالله عليه و آله سؤال كنيم ، اول شخصى را كه معرفى مىكنند على عليه‌السّلام است و اگر از آنها كه در راه دين جهاد كردند و اسلام از بركت جهاد آنها برپا شد سؤال كنيم ، باز هم ، همه ، اول على عليه‌السّلام را نام مىبرند كه تنها ثواب يك جهاد او از عبادت امّت تا روز قيامت بيشتر است و اگر از زهّاد صحابه و كسانى كه دنيا را ترك كرده و فريفته دنيا نشده باشند سؤال كنيم ، همه ، اسم على عليه‌السّلام را مىبرند كه يك لحظه به دنيا نظر نفرمود .\r\nغرض اين‌كه ، دعوت اسلام ، دعوت قرآن و دعوت تمام انبياء ، دعوت به افضل و تقبيح تفضيل مفضول بر فاضل است كه اصل و پايه محكم اعتقاد شيعه ، مصداق تفضيل افضل بر فاضل\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nاست و مصداق دوم ، عقيده ديگران است ، كه نصوصِ به اصطلاح خفيّه بر بطلان آن دلالت دارد و شناخت مصداق و مصاديق آن را به خود عرف واگذار كرده است ؛ سنائى مىگويد :\r\n احمد مرسل نشسته كى روا دارد خرد * جان اسير سيرت بو جهل كافر داشتن \r\nو\r\n « يَقُولُونَ لِي فَضِّلْ عَلِيّاً عَلَيْهِم * فَلَسْتُ أقولُ التِبر اعلى مِنَ الحَصا\r\nأ لَم تَرَ أنَّ السَّيفَ يزْري بِحَدِّهِ * مَقالُكَ هذَا السَّيفِ أحدى مِنَ العَصا\r\nإذا أنَا فَضَّلتُ عَلِيّاً عَلَيْهِم * أكُنْ لِلَّذي فَضَّلْتُهُ مُتَنَقِّصاً » \r\n\r\nاظهار عجز از وصف غدير\r\nدر پايان با عرض خاكسارى و عجز و ناتوانى از اظهار وجود و در عرصه‌اى كه عرض وجود در آن شأن انبيا ، اوليا ، بزرگان و اعاظم اصحاب است پوزش مىطلبم .\r\nاميد است اين هديه كمتر از ران ملخ در بارگاه ملكوتى عالم آل محمد صلوات‌الله عليهم حضرت ثامن الائمة عليه‌السّلام به شرف قبول متشرّفين به تقبيل عتبه مقدسه آن روضه شريفه و شركت‌كنندگان در اين همايش مقدّس نايل شود .\r\n« إنَّ الهَدايَا عَلى مِقْدارِ مُهْدِيها »\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nمرد ولايت « 1 »\r\nبسم الله الرحمن الرحيم\r\nقال رسول الله صلّىالله عليه و آله :\r\n« ذِكرُ اللهِ عِبَادَةٌ وَ ذِكْري وَ ذِكرُ عَليٍّ عِبَادَةٌ » « 2 »\r\nالْحَمْدُللهِ الَّذي جَعَلَنا مِنَ المُتَمَسِّكينَ بِولايَةِ أمِيرالمُؤْمِنينَ وَ الائمة المَعْصُومينَ عليهم‌السّلام لاسيَّما مَولانا وَ صَاحِبِ أمْرِنا بقيَّة اللهِ فِي الأَرَضين أرْواحُ العَالَمينَ لَهُ الفِدا\r\nالسلام عليكم و رحمة الله و بركاته\r\nبا عرض ادب و احترام به عزيزان و نخبگانى كه در اين همايش ولائى و جلسه نورانى با حضور خود نكوداشت يكى از\r\n\r\n\r\n","description":"","footnote":"\r\n( 1 ) . اين پيام به همايش نكوداشت علّامه امينى صاحب الغدير در ذى الحجة الحرام سال 1432 هجرى قمرى صادر شده است .\r\n( 2 ) . مستدرك الوسائل ، جلد 5 ، باب 1 ، حديث 5861 .\r\n","page_name":" 137 ","page_number":137},
  {"content":"\r\n\r\nشخصيّت‌هاى علم و فضيلت و خادمان مخلص مكتب اهل بيت عليهم‌السّلام و احياگر اسناد محكم و متواتر ولايت حضرت اميرالمؤمنين عليه‌السّلام را گرامى داشته‌اند ، چند كلمه‌اى پيرامون غدير و كتاب‌هائى كه در ارتباط با اين حديث متواتر و مسلّم بين الفريقين نگاشته شده و بسط و گسترش آن كه در مصادر مختلف و علوم اسلامى وارد شده است تقديم مىدارم :\r\n\r\nجايگاه والاى حديث غدير\r\nحديث غدير از حيث سند و كثرت راوى از صحابه ، تابعين و تابعين تابعين و از جهت روايت در كتب صحاح ، جوامع و مسانيد معتبر داراى جايگاهى است كه يا نظير آن يافت نمىشود يا اگر يافت شود ، قليل النظير است .\r\nكتاب‌هائى كه مختصّ به آن نوشته شده به عنوان كتاب « الولاية » كه مؤلفان آن از نامدارترين علماء اسلام و حفّاظ حديث بوده و علاوه بر علم حديث و تاريخ كه به تفصيل ، واقعه غدير در آن ذكر شده است در سائر علوم ، مثل علم تفسير ، علم لغت ، علم رجال ، علم كلام و علوم مناسب ديگر ، اين واقعه بزرگ منعكس است ؛ در ادبيات ، در شعر و تاريخ شعرا از عصر رسالت ، اشعار مربوط به غدير جلوه‌اى خاص دارد . غدير ، فرهنگ نورانى شيعه و عالم اسلام را جلوه و زيبائى بيشتر بخشيد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nعلّامه امينى ، شيفته آستان علوى\r\nيكى از رجال و قهرمانان تأليف و تصنيف پيرامون حديث و هم‌قطار بزرگانى ، مانند سيد مرتضى ، رضى ، علّامه حلّى ، علّامه مجلسى و صاحب موسوعه بزرگ عبقات ، علّامه امينى است .\r\nعلّامه امينى ، دلباخته و شيفته آستان قدس علوى ، مرد ولايت ، پهلوان حمايت از حقّ ، مجاهد فى سبيل الله و در يك كلام و يك معرّفى جامع و تمام ( مؤلف موسوعه الغدير ) ؛ كتاب عصر ما و سند فخر دوره و زمان ما .\r\nدائرة المعارف غدير ، كتاب جاويد و ماندگارى است كه براى هر كسى كه أهل انصاف باشد ، حجّت كامله بالغه بر خلافت بلافصل اميرالمؤمنين عليه‌السّلام است . الغدير ، دانشنامه و مجموعه فضائل على عليه‌السّلام است .\r\nدرود و رحمت خدا بر علّامه امينى كه اين فخر بزرگ از آن او است كه نام او و الغدير يادآور نام مبارك حضرت على عليه‌السّلام است .\r\n\r\nوظيفه شيعيان در عصر حاضر\r\nاينجانب اين توفيقى را كه نصيب ايشان شده ، توفيق الهى و عنايت ربّانى مىدانم و امّا در عصر حاضر ، وظيفه و واجب بزرگ شيعه ، علما و نويسندگان همه ، شناساندن مكتب اهل بيت عليهم‌السّلام و معارف و علوم آل محمد صلوات‌الله عليهم است . دعوت به اين مكتب ، دعوت به اسلام ناب ، دعوت به انسانيّت و دعوت به مكارم اخلاق است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nدر پايان ، اينجانب از همه كسانى كه اين افتخار نصيب آنها شده و اين همايش با شكوه را برپا داشته‌اند ، تقدير و تشكّر مىكنم و مزيد توفيقات همگان را در اطاعت از دستورات شرع مقدّس اسلام و پيروى از اميرالمؤمنين عليه‌السّلام از خداوند متعال مسألت دارم . و السّلام عَلى جَمِيع إخْوانِنا المُؤْمِنينَ\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nپيروزى نهايى غدير « 1 »\r\nبسم الله الرحمن الرحيم\r\nقال الله تعالى :\r\n( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللّهُ يَعْصِمُكَ مِنَ النَّاسِ انَّ اللّهَ لا يَهْدِي الْقَوْمَ الْكَافِرينَ ) « 2 »\r\nالْحَمْدُللهِ الّذي جَعَلَنا مِنَ المُتَمَسِّكينَ بِوَلايَةِ امِيرِالمُؤْمِنينَ وَ أوْلادِهِ الائمة الْمَعْصُومينَ الْهُداة المَهْدِيّين وَ الصَّلوةُ وَ السَّلامُ عَلى سَيِّدِ الأوَّلينَ وَ الآخِرينَ سَيِّدِنا أبِيالقَاسِمِ مُحَمّد وَ آلِهِ الطَّيِّبينَ الطَّاهِرينَ وَ لاسيَّما\r\n\r\n\r\n","description":"","footnote":"\r\n( 1 ) . اين پيام خطاب به همايش غدير مشهد مقدّس در تاريخ 7 ذى الحجة الحرام سال 1433 ه - . ق صادر شده است .\r\n( 2 ) . سوره مائده ، آيه 67 .\r\n","page_name":" 141 ","page_number":141},
  {"content":"\r\n\r\nبَقِيَّة اللهِ فِي الأرَضينَ مَوْلانَا المُنْتَظر الْمَهْدِي عَجّل‌اللهُ تَعَالى فَرَجه وَ اللَّعْنُ عَلى أعْدائِهِم أجْمَعينَ إلى يَوْمِ الدِّينِ .\r\nالسلام عليكم و رحمة الله و بركاته\r\n\r\nغدير در ملكوت اعلى\r\nسلام بر عيد غدير ، عيد الله اكبر . سلام بر فرشتگان خدا كه در ملكوت اعلى از اين عيد تجليل مىنمايند و در پيشگاه الوهيّت و ربوبيّت به ولايت على عليه‌السّلام تقرّب مىجويند .\r\nسلام بر انبياء و پيغمبران ، بر آدم صفى الله ، نوح نجى الله ، ابراهيم خليل الله ، موسى كليم الله ، عيسى روح الله و سلام ويژه و بالاتر و برتر از هر سلام بر حضرت محمّد مصطفى خاتم الانبياء صلّىالله عليه و آله كه در محافل ملكوتى قرب الهى ، عيد سعيد غدير را گرامى مىدارند و به شيعيان متعهّد و مخلص اميرالمؤمنين عليه‌السّلام دعا مىكنند و شور و نشاط و وجد و انبساط آنها را در اين عيد مىستايند .\r\n\r\nغدير ، فرصت تجديد ميثاق با ولايت\r\nعزيزان و بزرگان فرهيخته\r\nعيد سعيد غدير فرصتى بسيار عزيز براى تجديد ميثاق با ولايت و بررسى سخنانى است كه رسانه‌ها ، پيرامون اين حادثه بزرگ تاريخى به صورت نفى و اثبات پخش مىنمايند و بىوقفه ، شب و روز ادامه دارد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nهر چند در اين رودررويى و طرح نظرات ، پايه‌هاى محكم مذهب و حقّانيّت مبانى اسلام و تشيّع ، استوارتر گشته و حقّ ظاهرتر مىشود ولى بايد در اين ايستگاه و جايگاه ، مردان محقّق و با سابقه ، ميدان‌دارى نمايند و با حفظ وقار لازم در مباحث ، كمال حق‌ّپژوهى پيروان اهل بيت عليهم‌السّلام را نشان دهند .\r\n\r\nنصوص ولايت\r\nسپاس خدا را كه ما در همه ميدان‌ها پيروزيم . منطق قرآن و عترت ، منطق وحيانى و ايمانى است . آنان كه اهل انصافند از رويداد بزرگ و تاريخى غدير خم همه مطالب را مىفهمند . از مثل يوم الدّار و مصيبت بزرگ منع پيغمبر اكرم صلّىالله عليه و آله از كتابت وصيّت ، حق را مىشناسند .\r\nحديث طير « 1 » ، حديث «\r\nأنَا مَدِينَةُ الْعِلْمِ وَ عَلِيٌّ بَابُها\r\n» « 2 » ، حديث منزلت « 3 » ، آيه ( إنَّمَا وَلِيُّكُمُ اللّهُ ) « 4 » ، آيه ( إِنَّ الَّذينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا ) « 5 » ، آيه ( إِنَّما أَنْتَ مُنْذِرٌ وَ لِكُلِّ قَوْمٍ هادٍ ) « 6 » ، آيه كريمه ( إِنَّ الَّذينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ\r\n\r\n\r\n","description":"","footnote":"\r\n( 1 ) . بحار الأنوار ، ج 38 ، باب 69 ، حديث 4 .\r\n( 2 ) . أمالى شيخ صدوق ، مجلس 25 .\r\n( 3 ) . همان ، مجلس 32 .\r\n( 4 ) . سوره مائده ، آيه 55 .\r\n( 5 ) . سوره مريم ، آيه 96 .\r\n( 6 ) . سوره رعد ، آيه 7 .\r\n","page_name":" 143 ","page_number":143},
  {"content":"\r\n\r\nالْبَرِيَّة ) « 1 » ، آيه ( هذانِ خَصْمانِ اخْتَصَمُوا في رَبِّهِم ) « 2 » ، آيه ( الَّذينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً ) « 3 » ، سوره ( هَلْ أتى ) و حديث غدير خم و نصوص بسيار ديگر ، همه و هر يك ابلاغ و بيان ولايت اميرالمؤمنين على عليه‌السّلام است .\r\nپيام اين همه نصوص قرآنى و روائى و وحيانى اين است كه تبليغ رسالت اسلام به ولايت حضرت على عليه‌السّلام كامل گرديد و همه ، اعلام اين است كه دين ، ابتر نماند و پيغمبر اكرم صلّىالله عليه و آله امّت بزرگ خود را مهمل و سرگردان نگذاشت .\r\nاين نصوص ، همه ابلاغ دين و اتمام حجّت بر جهانيان تا روز قيامت است و همه ، بشارت و مژده نجات و دعوت به خير ، صلاح ، رستگارى و عدالت است . پس حجّت بر همه تمام است و راهى براى شانه‌خالىكردن از اين وظيفه بزرگ باقى نمىماند .\r\n\r\nابلاغ غدير ، قدردانى از نعمت ولايت\r\nمجمع علمى فرهنگى غدير و شركت‌كنندگان در اين اجلاس و جشن‌هايى كه در اطراف جهان برپا مىشود همه بايد بر خود ببالند و قدر نعمت ولايت اميرالمؤمنين عليه‌السّلام را بشناسند . اين مجالس كه به نام مولا اميرالمؤمنين عليه‌السّلام\r\n\r\n\r\n","description":"","footnote":"\r\n( 1 ) . سوره بينه ، آيه 7 .\r\n( 2 ) . سوره حج ، آيه 19 .\r\n( 3 ) . سوره بقره ، آيه 274 .\r\n","page_name":" 144 ","page_number":144},
  {"content":"\r\n\r\nبرگزار مىشود انشاءالله تعالى محلّ نزول فرشتگان آسمانى و منظور نظر مبارك نبى اكرم و ائمه معصومين عليهم‌السّلام است .\r\nدر پايان از حضرات آقايان اساتيد و شركت‌كنندگان محترم و نيز از برگزاركنندگان ارجمند اين جلسه نورانى كمال تشكّر و تقدير دارم و از خداوند متعال مسألت مىكنم كه زحمات و خدمات همه عزيزان ، مورد نظر كيميا اثر حضرت بقية الله الاعظم ارواح‌العالمين له الفداء قرار گرفته و مشمول دعاى خاص آن حضرت باشند و در جوار مضجع شريف و مقدّس حضرت ثامن الائمه عليهم‌السّلام بيش از پيش به ابلاغ رسالت غدير كه وظيفه شيعيان مخلص در اين‌زمان مىباشد موفّق و مؤيد باشند .\r\nثبّتنا الله و ايّاكم بولاية اميرالمؤمنين و الأئمة المعصومين\r\nعليهم‌السّلام\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n\r\nبخش سوم : ديدارها « 1 »\r\n\r\n\r\n","description":"","footnote":"\r\n( 1 ) . در اين بخش گزيده‌اى از بيانات معظّم له در ديدارهاى مرتبط با غدير گردآورى شده است .\r\n","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\nحفظ و ترويج آثار غديرى « 1 »\r\n\r\nلزوم آشناسازى مردم با فضائل اهل بيت عليهم‌السّلام\r\nبايد مردم را با فضايل اهل بيت عليهم‌السّلام آشنا كنيم چرا كه هر كمبود و نقصى كه در جامعه مشاهده مىشود ، ناشى از عدم آشنايى مردم با معارف و فضايل اهل بيت عليهم‌السّلام است .\r\n\r\nثواب ذكر فضائل اميرالمؤمنين عليه‌السّلام\r\nدر روايات است كه هركسى فضيلتى از فضايل اميرالمؤمنين عليه‌السّلام را كتابت كند ، مادامى كه اسمى و اثرى از آن نوشته باقى باشد ملائكه براى او استغفار مىكنند « 2 » ؛ و اين اهمّيّت ذكر فضايل و احياى امر اهل بيت‌عليهم‌السّلام در جامعه را يادآورى مىنمايد .\r\n\r\n\r\n","description":"","footnote":"\r\n( 1 ) . ديدار مدير و اعضاى مؤسسه ميراث نبوّت ، تاريخ 24 / 2 / 1387 ه - . ش به مناسبت اجراى مسابقات سراسرى غدير از كتاب الغدير علّامه امينى ره .\r\n( 2 ) . اشاره به روايت « مَنْ كَتَبَ فَضِيلَةً مِنْ فَضَائِلِ عَلِى بْنِ أَبِىطَالِبٍ لَمْ تَزَلِ الْمَلَائِكَةُ تَسْتَغْفِرُ لَهُ مَا بَقِى لِتِلْكَ الْكِتَابَةِ رَسْمٌ » / أمالى شيخ صدوق ره ، مجلس 28 .\r\n","page_name":" 149 ","page_number":149},
  {"content":"\r\n\r\n\r\nلزوم بهره‌گيرى از علوم اهل بيت عليهم‌السّلام\r\nبايد هر چه بيشتر با فضايل و علوم اهل بيت عليهم‌السّلام آشنا شويم و بدانيم كه در الهيّات ، خداشناسى و ساير حوزه‌ها از قرآن و اهل بيت عليهم‌السّلام الهام بگيريم كه حيات دينى و اجتماعى ما در گرو آشنايى بيشتر جامعه با اهل بيت و هدايت‌هاى اهل بيت عليهم‌السّلام است .\r\n\r\nاهمّيّت توجه به آثار علماء سلف درباره حديث غدير\r\nحديث غدير آن قدر مهمّ و با عظمت است كه پيرامون آن كتاب‌هاى زيادى توسّط بزرگان نوشته شده است .\r\nاكنون هم بايد شيعه و به خصوص حوزه ، به كتب و آثار علماى گذشته توجه زيادى داشته باشد و طلاب مطالعات كافى و وافى در اين كتب داشته باشند تا بتوانند پاسخگوى شبهات باشند .\r\n\r\nشخصيّت الهى حضرت ابوطالب عليه‌السّلام\r\nيكى از مظلوميّت‌هاى اميرالمؤمنين على عليه‌السّلام اين است كه عليه پدر بزرگوار ايشان حضرت ابوطالب عليه‌السّلام كه در اساس ، بقا و پيشرفت اسلام نقش غير قابل انكارى داشت ، شبهه مطرح مىكنند و با اين جسارت‌ها مىخواهند شخصيّت ممتاز آن بزرگوار را خدشه‌دار نمايند . بايد حوزه پاسخگوى شبهاتى كه در مورد ايشان مطرح مىشود باشد و شخصيّت الهى و بىنظير حضرت ابوطالب را به همگان معرّفى كند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nوظيفه خادمان غدير « 1 »\r\nقال‌الله تعالي :\r\n( يَا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللّهُ يَعْصِمُكَ مِنَ النَّاسِ انَّ اللّهَ لا يهْدِي الْقَوْمَ الْكَافِرينَ ) « 2 »\r\n گر چه در اسلام جشن‌هاى كبير است * خوب‌تر از هر چه جشن عيد غدير است\r\nز آن‌كه در اين عيد دست عهد پيامبر * بود به دستى كه دست ربّ قدير است \r\n\r\n\r\n","description":"","footnote":"\r\n( 1 ) . ديدار اعضاى ستاد بزرگداشت غدير استان قم ، تاريخ 3 / 9 / 1387 ه - . ش .\r\n( 2 ) . سوره مائده ، آيه 67 .\r\n","page_name":" 151 ","page_number":151},
  {"content":"\r\n\r\n\r\nآشناسازى مردم با معارف ولايى ، هدف احياء غدير\r\nبنده از همه عزيزانى كه در اين برنامه بسيار مقدّسِ تعظيم امر ولايت اميرالمؤمنين عليه‌السّلام و احياء روز بزرگ غدير شركت و اهتمام دارند و هدفشان اين است كه مردم بهتر و باشكوه‌تر بتوانند اين جشن بزرگ را برگزار كنند و به معانى ، اهداف و پيام‌هايى كه اين جشن و عيد دارد بيشتر آشنا شوند تشكر مىكنم .\r\n\r\nتبليغ ولايت على عليه‌السّلام ، تبليغ تمام رسالت انبياء\r\nهيچ آيه‌اى از قرآن مجيد در معنا و ابلاغ مانند آيه تبليغ نيست كه مىفرمايد :\r\n( بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ )\r\nيعنى اگر ما بتوانيم ولايت اميرالمؤمنين عليه‌السّلام را به دنيا برسانيم و ابلاغ كنيم ، تمام رسالت و پيام‌هاى حضرت رسول اكرم صلّىالله عليه و آله و بعد تمام رسالت انبياء الهى ابلاغ شده است :\r\n نام احمد نام جمله انبياست * چون كه صد آمد نود هم پيش ماست \r\nتأكيدى كه خداوند متعال در اين آيه شريفه نسبت به امر ولايت دارد ، مسأله‌اى است كه خود لحن آيه بر آن دلالت مىكند و چنين آيه‌اى جز در امرى به اهمّيّت امر ولايت نازل\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nنمىشود . آيا بعد از آن همه مطالب و ابلاغاتى كه حضرت رسول صلّىالله عليه و آله فرمودند و همه احكام را بيان كردند ، مطلب مهمّ ديگرى غير از مسأله مبنايى ولايت اميرالمؤمنين عليه‌السّلام باقى مانده بود ؟\r\n\r\nولايت اميرالمؤمنين در حيات پيامبر عليهماالسّلام\r\nمسأله ولايت اميرالمؤمنين عليه‌السّلام از زمان شخص مبارك پيامبر اكرم صلّىالله عليه و آله هم مطرح بود . اين‌كه ايشان فرموده‌اند :\r\n« أنْتَ مِنّي بِمَنْزلَةِ هارُونَ مِنْ موسى إلّا أنّهُ لا نَبِيَّ بَعْدي » « 1 »\r\nاگر چه برخى برداشت مىكنند كه معنايش اعلام خلافت اميرالمؤمنين عليه‌السّلام بعد از پيغمبر صلّىالله عليه و آله است ، ولى اين‌طور نيست ، بلكه همان‌طورى كه هارون در حيات حضرت موسى با او بود و مقام پيامبرى هم داشت ، اميرالمؤمنين عليه‌السّلام در زمان حيات پيامبر صلّىالله عليه و آله ولايت داشت و تنها فرق اين بود كه «\r\nأنّهُ لا نَبِيَّ بَعْدي\r\n» نبوّت به حضرت رسول صلّىالله عليه و آله ختم شد .\r\nآيه شريفه ( إِنَّما وَلِيُّكُمُ اللَّهُ وَ رَسُولُهُ وَ الَّذينَ آمَنُوا الَّذينَ\r\n\r\n\r\n","description":"","footnote":"\r\n( 1 ) . ارشاد مفيد ، جلد 1 ، صفحه 156 ؛ بحار الأنوار ، جلد 21 ، صفحه 208 ، تاريخ طبرى ، جلد 2 ، صفحه 368 ؛ الكامل فى التاريخ ابن اثير ، جلد 1 ، صفحه 306 ؛ سيره ابن هشام ، جلد 4 ، صفحه 163 .\r\n","page_name":" 153 ","page_number":153},
  {"content":"\r\n\r\nيُقيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُون ) « 1 » هم بر همين مطلب دلالت دارد ، يعنى مىفرمايد در همان زمان پيامبر صلّىالله عليه و آله ، على عليه‌السّلام ولى و امام بوده است و اين ولايت منحصر به جانشينى حضرت رسول صلّىالله عليه و آله نمىشود .\r\n\r\nاحترام خاصّ اميرالمؤمنين به پيامبر عليهماالسّلام\r\nالبتّه احترامى كه اميرالمؤمنين عليه‌السّلام نسبت به حضرت رسول صلّىالله عليه و آله داشتند احدى از مخلوقات نداشت ، يعنى آن عظمتى كه اميرالمؤمنين عليه‌السّلام از آن حضرت درك مىكردند كسى نمىتوانست آن را درك كند .\r\nبه همين خاطر است كه بسيارى از علوم صادره از اميرالمؤمنين عليه‌السّلام بعد از حضرت رسول صلّىالله عليه و آله بوده است ، به اين معنا كه در حيات پيامبر اكرم صلّىالله عليه و آله ، اميرالمؤمنين عليه‌السّلام خودش را فانى در وجود ايشان مىدانسته است و در مقابل ، كسانى هم بودند كه گاهى اوقات با نادانى و جهالت در مقابل وجود مبارك پيامبر اكرم صلّىالله عليه و آله عرض وجود مىكردند .\r\nشما اين خطبه‌هاى بسيار برجسته‌اى كه از حضرت على عليه‌السّلام در مورد الهيّات و معارف است ببينيد . آنها را بعد از حضرت رسول صلّىالله عليه و آله ايراد فرموده‌اند كه دلالت بر اين دارد كه ايشان در مقابل حضرت رسول صلّىالله عليه و آله نمىخواستند ذرّه‌اى عرض وجود كنند .\r\n\r\n\r\n","description":"","footnote":"\r\n( 1 ) . سوره مائده ، آيه 55 .\r\n","page_name":" 154 ","page_number":154},
  {"content":"\r\n\r\n\r\nاميرالمؤمنين ، اولين بيعت‌كننده با پيامبر عليهماالسّلام\r\nوقتى آيه ( وَ أَنْذِرْ عَشيرَتَكَ الْأَقْرَبين ) « 1 » در سال سوم هجرت نازل شد و پيغمبر مأمور به انذار قوم و قبيله‌اش با آن كيفيت گرديد كه مثل توماس كارلايل « 2 » هم دركتاب « الأبطال » اين قضيه را مفصّل نقل كرده است ، پيامبر اكرم صلّىالله عليه و آله در آن مجلس خطاب به جمعيّت سه مرتبه فرمودند كه كدام‌يك از شما اول با من بيعت مىكنيد كه هر كسى ابتدا بيعت كند خليفه من مىباشد ، هيچ كسى غير از اميرالمؤمنين عليه‌السّلام جواب نداد چرا كه بيچاره‌ها نمىتوانستند بفهمند كه اين دعوت و دين چطور جلو مىرود و دنيا را فتح مىكند .\r\nاينها نكات مهمّى از زندگى اميرالمؤمنين عليه‌السّلام است كه بايد بررسى شود و در مورد آن كتاب‌ها نوشته شود تا مردم با اين مطالب آشنا شوند .\r\n\r\nفضائل على از زبان پيامبر عليهماالسّلام\r\nحضرت رسول اكرم صلّىالله عليه و آله مىفرمايد :\r\n« لَوْ أَنَّ الْبَحْرَ مِدَادٌ وَ الْغِيَاضَ أَقْلَامٌ وَ الْإِنْسَ كُتَّابٌ وَ الْجِنَّ حُسَّابٌ مَا أَحْصَوْا فَضَائِلَكَ يَا أَبَا الْحَسَنِ . » « 3 »\r\nاين كلام پيامبرى است كه ( وَ ما يَنْطِقُ عَنِ الْهَوى إِنْ هُوَ إِلَّا وَحْىٌ يُوحى )\r\n\r\n\r\n","description":"","footnote":"\r\n( 1 ) . سوره شعراء ، آيه 214 .\r\n( 2 ) . مورّخ ، فيلسوف و مستشرق انگليسى .\r\n( 3 ) . بحار الأنوار ، جلد 40 ، باب 91 ، حديث 114 .\r\n","page_name":" 155 ","page_number":155},
  {"content":"\r\n\r\nكلام ، كلام يك فرد عادّى نيست كه بگوييم حساب‌نشده به زبان جارى شده است و مثل تعريف‌ها و مدح‌هايى كه ما از هم مىكنيم نيست .\r\nحال امثال بنده اصلًا قادر نيستيم در فضائل اميرالمؤمنين عليه‌السّلام سخن بگوييم .\r\n\r\nكتاب « الإمام على صوت العدالة الانسانية » « 1 »\r\nاعتراف به فضائل اميرالمؤمنين على عليه‌السّلام تنها مخصوص مسلمانان نيست . يكى از دانشمندان اسلام‌شناس به نام جرج جرداق مسيحى كتابى نوشته است به نام « الإمام علي صوت العدالة الإنسانية » كه قبل از آن كه آن را به كسى اهدا كند ، نسخه‌اى از آن را به همراه نامه‌اى به حضرت آيت الله العظمى بروجردى رحمةالله عليه اهدا نموده بود .\r\nدر يكى از روزها كه حقير خدمت ايشان بودم اين نامه را به من دادند تا مطالعه كنم .\r\nاين دانشمند مسيحى نوشته بود كه من در حالات ، سيره و تاريخ زندگى امام على مطالعه كرده‌ام و در آن ، به اصول ، مبانى و معانى بزرگى كه تازه بشريّتِ امروز و مخصوصاً دنياى غرب ادعاى رسيدن به آن معانى و پيشنهاد آن مبانى را دارد رسيده‌ام و اسلام‌شناسان و خاورشناسان غربى اگر چه كم و بيش اين معانى را در زندگى آن امام عظيم درك كرده‌اند اما نخواسته‌اند\r\n\r\n\r\n","description":"","footnote":"\r\n( 1 ) . تفصيل اين قضيه را مىتوانيد در كتاب « فخر دوران » تأليف معظّم له ببينيد .\r\n","page_name":" 156 ","page_number":156},
  {"content":"\r\n\r\nقبول كنند كه اين افتخار براى شرق است و من دريغ دانستم كه چنين شخصيّت بزرگى در شرق باشد و قدرش مخفى بماند ، لذا اين كتاب را نوشتم و چون مسيحى هستم كسى نمىتواند مرا نسبت به بيان مراتب بلند امام به تعصّب نسبت دهد .\r\nايشان در ادامه نوشته بود كه شما ( حضرت آيت الله العظمى بروجردى ) بعد از مطالعه ، تصديق مىنماييد كه « إنّي أنْصَفْتُ الإمامَ بَعْضَ الإنْصَاف »\r\n\r\nمظلوميّت على عليه‌السّلام در جامعه اسلامى\r\nمقصود اين‌كه در جامعه اسلامى هيچ‌كسى به قدر اميرالمؤمنين عليه‌السّلام مظلوم نيست ، شخصيّتى كه حتّى مسيحيان اين‌گونه در فضلش مىنويسند در بين ما اين‌قدر ناشناخته است . بايد ذكر و نام اميرالمؤمنين عليه‌السّلام و فضائل آن حضرت را در جامعه ترويج و تبليغ كنيم تا بتوانيم قطره‌اى از فضائل آن حضرت را بيان كنيم .\r\n\r\nلزوم رعايت ظواهر شرعى در جشن غدير\r\nشما بايد خدمت به مكتب ولايت را گرامى بداريد و به آن افتخار نماييد . البته در عين حال كه جشن‌ها و مراسم سرور در روز غدير برگزار مىشود بايد مراقب ظواهر شرعى بود كه خداى ناكرده به اسم هنر دچار معصيت نشويم و اين كار بزرگ و الهى را آلوده نكنيم و همان‌گونه رفتار نماييم كه مناسب شئون ولايى اميرالمؤمنين عليه‌السّلام باشد .\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\nمدافعان ولايت « 1 »\r\n\r\nارتباط آيه تبليغ و اكمال دين\r\nبايد همگان در آيه ( يَا أيُّهَا الرَّسُولُ بَلِّغْ مَا أنْزِلَ إلَيْكَ . . . ) تدبّر كنند و بينديشند . تأمل كنند كه چه موضوع مهمّى غير از اعلام ولايت مىتواند باشد كه خداوند امر فرموده با اين كيفيّت تبليغ شود .\r\nشما اين آيه را كنار آيه اكمال دين ( الْيَوْمَ أَكْمَلْتُ لَكُمْ دينَكُمْ وَ أَتْمَمْتُ عَلَيْكُمْ نِعْمَتي وَ رَضيتُ لَكُمُ الْإِسْلامَ ديناً ) « 2 » بگذاريد . آيا غير از ولايت اميرالمؤمنين عليه‌السّلام ، مطلب ديگرى فهميده مىشود ؟\r\n\r\nاهميّت واقعه غدير در كلام دانشمندان\r\nآن‌قدر غدير خم اهميّت دارد و روشن است كه ابوالمعالى جوينى مىگويد : « در بغداد در نزد صحافى يك جلد كتاب ديدم\r\n\r\n\r\n","description":"","footnote":"\r\n( 1 ) . ديدار تعدادى از طلاب مدرسه الحجة مشهد ، تاريخ 28 / 9 / 1387 ه - . ش .\r\n( 2 ) . سوره مائده ، آيه 3 .\r\n","page_name":" 159 ","page_number":159},
  {"content":"\r\n\r\nكه بر آن نوشته شده بود : جلد 28 از طرق حديث «\r\nمَنْ كُنْتُ مولاهُ\r\n» كه جلد 29 بعد از آن مىآيد . » « 1 »\r\nهمه علماء هم به مناسبت‌هاى مختلف متعرّض حديث غدير شده‌اند . عالمى كه در علم لغت كتاب نوشته در ارتباط با كلمات «\r\nمَنْ كُنْتُ مَولاهُ فَهذا عَلِيٌّ مَولاهُ\r\n» سخن رانده است ، عالم رجالى ، دانشمند علم حديث ، محقّق در تاريخ و همه و همه در اين باب به سخن پرداخته‌اند .\r\n\r\nافتخار به فرهنگ غدير\r\nهويّت و شخصيّت ما عجين با مسأله غدير است . بايد از غدير تجليل كنيم و برنامه‌هاى آن را باشكوه‌تر برگزار كنيم .\r\nفرهنگ ما ، فرهنگ اسلام و عدالت ، ايمان و پرهيزكارى و فرهنگ غدير است . افتخار هم مىكنيم كه ملتزم به شخصيّتى هستيم كه بعد از وجود پيامبر گرامى اسلام ، شخصيّت ممتاز جهان اسلام است .\r\n\r\nلزوم دفاع از حدود و ثغور ولايت\r\nهر كس بايد در هر حدّى كه مىتواند از حدود و ثغور دين و ولايت كه مورد نظر حضرت اميرالمؤمنين على عليه‌السّلام است ، دفاع كند و ولايتش را نگه بدارد و در هجومى كه به دين و ولايت مىشود ، در مقام دفاع و ايستادگى باشد .\r\n\r\n\r\n","description":"","footnote":"\r\n( 1 ) . ينابيع المودة قندوزى ، صفحه 36 .\r\n","page_name":" 160 ","page_number":160},
  {"content":"\r\n\r\n\r\nاساس دين « 1 »\r\n\r\nلزوم تبليغ همگانى مكتب غدير\r\nهمه شيعيان در هر نقطه از دنيا كه باشند بايد غدير را گرامى داشته و تجليل كنند . البته وجود ستاد و تشكيلاتى در قم براى بزرگداشت ايّام دهه غدير امرى لازم بود تا در طول سال روى اين مسأله كار كنند كه اين مراسم با شكوه و عظمت بيشترى برگزار شود .\r\n\r\nولايت ، شرط قبولى اعمال\r\nاگر كسى يك دنيا عمر داشته باشد و تمام اعمال صالحه را انجام دهد و به همه پيامبران هم عشق بورزد ولى از ولايت اميرالمؤمنين عليه‌السّلام محروم باشد در روز قيامت از هيچ‌يك از اعمال بهره‌اى نمىبرد ، چرا كه شرط قبولى اعمال و عبادات ، قبول ولايت اميرالمؤمنين و ائمه طاهرين عليهم‌السّلام است و\r\n\r\n\r\n","description":"","footnote":"\r\n( 1 ) . ديدار اعضاى ستاد غدير استان قم ، ايّام غديريه سال 1388 ه - . ش .\r\n","page_name":" 161 ","page_number":161},
  {"content":"\r\n\r\nسعادت دنيا و آخرت به واسطه اينهاست و اگر جامعه‌اى بخواهد سعادتمند باشد ، راهش تمسّك به ولايت اميرالمؤمنين عليه‌السّلام است .\r\n\r\nعلى افضل اصحاب پيامبر عليهماالسّلام\r\nايمان به خدا ، جهاد ، زهد و علم چهار صفتى هستند كه مسلمان‌ها اعتقاد دارند اگر اين صفات در كسى جمع شود ، در فضيلتش از همه اصحاب پيامبر صلّىالله عليه و آله بالاتر است .\r\nاميرالمؤمنين عليه‌السّلام اعلى درجه اين صفات را دارا هستند و ما در هيچ‌يك از صفات ، بالاتر از او را سراغ نداريم و حتى غير مسلمان‌ها هم به اين امر اعتراف دارند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nمعرفت‌افزائى نسبت به ولايت « 1 »\r\n\r\nلزوم افزايش معرفت نسبت به مقامات على عليه‌السّلام\r\nحضرت رسول اكرم صلّىالله عليه و آله در روايتى فضائل و مناقب اميرالمؤمنين حضرت على عليه‌السّلام را غير قابل شمارش دانسته‌اند :\r\n« لَوْ أَنَّ الْبَحْرَ مِدَادٌ وَ الْغِيَاضَ أَقْلَامٌ وَ الْإِنْسَ كُتَّابٌ وَ الْجِنَّ حُسَّابٌ مَا أَحْصَوْا فَضَائِلَكَ يَا أَبَا الْحَسَنِ . » « 2 »\r\nاز اين رو شناخت و آگاهى ما نسبت به حضرت على عليه‌السّلام هر چقدر هم باشد ، باز هم اندك است و ما بايد شناخت‌مان را نسبت به ايشان افزايش دهيم و نسل جوان را با معارف حقّه اهل بيت عليهم‌السّلام آشنا سازيم .\r\n\r\n\r\n","description":"","footnote":"\r\n( 1 ) . مراسم رونمايى از دوره 27 جلدى سلسله موضوعات الغدير اثر مرحوم علّامه امينى قدّس‌سره ، تاريخ 27 / 2 / 1390 ه - . ش .\r\n( 2 ) . بحار الأنوار ، جلد 40 ، باب 91 ، حديث 114 .\r\n","page_name":" 163 ","page_number":163},
  {"content":"\r\n\r\n\r\nكتاب « الغدير » احياكننده ولايت\r\nكتاب ارزشمند الغدير علّامه امينى ره ، احياكننده ولايت است و احياى اين كتاب و خدمت به ترويج اين اثر ارزشمند ، توفيق بزرگى است كه نصيب شما عزيزان شده است . قدر خود را بدانيد و بدانيد هر چقدر هم شكر خدا را بجاى آوريد ، باز هم اندك است .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nجهانى مشتاق مكتب غدير « 1 »\r\n\r\nخدمت به غدير ، عنايت الهى\r\nكسانى كه خود را در احياى امر اهل بيت عليهم‌السّلام مخصوصاً احياى مكتب غدير وقف كرده‌اند بايد قدر خويش را بدانند و از اين فرصت بهترين بهره‌ها را بگيرند و بدانند كه چنين توفيقى براى هر كسى فراهم نمىشود .\r\nتلاش براى بزرگداشت غدير و برگزارى جشن‌هاى آن ، نياز به ذوق و اشتياق فراوان دارد كه از عهده هركسى بر نمىآيد و تنها كسانى كه مشتاق اهل بيت عليهم‌السّلام هستند چنين توفيقى را به دست مىآورند ، زيرا اين كار بسيار سنگين است و بدون عشق به اهل بيت عليهم‌السّلام محقق نمىشود .\r\n\r\n\r\n","description":"","footnote":"\r\n( 1 ) . ديدار اعضاى ستاد برگزارى همايش « غديرشناسى » مشهد مقدّس ، تاريخ 21 / 7 / 1390 ه - . ش .\r\n","page_name":" 165 ","page_number":165},
  {"content":"\r\n\r\n\r\nاشتياق جهان به شناختن مكتب ولايت\r\nامروز حقيقت و نورانيّت اميرالمؤمنين و ائمه اطهار عليهم‌السّلام بر كسى مخفى نمانده است به گونه‌اى كه شرق و غرب به دنبال آن هستند و مىخواهند از اين مكتب كسب معرفت كنند .\r\n\r\nلزوم گراميداشت غدير\r\nهمه شيعيان در هر نقطه‌اى از دنيا كه باشند بايد غدير را گرامى داشته و تجليل كنند ، ولى شهر مشهد مقدّس با توجه به سابقه تشيّع و ولايت‌مدارى و به مناسبت وجود حرم حضرت رضا عليه‌السّلام اختصاصاتى دارد كه شايسته است برنامه‌هاى بزرگداشت غدير در مشهد مورد الگو و سرمشق ديگران باشد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nذى الحجة ، ماه ولايت « 1 »\r\n\r\nابلاغ ولايت على عليه‌السّلام اساس اسلام\r\nاز آيات تبليغ ، تطهير ، ولايت ، خاتم‌بخشى و سوره « هَلْ أتى » ، استفاده مىشود كه مسأله ابلاغ و اعلام ولايت مولاى متقيان حضرت على عليه‌السّلام اصل دين و اساس اسلام است و وظيفه تبليغ آن ، نه تنها براى شخص حضرت رسول اكرم صلّىالله عليه و آله و سلم بود بلكه در تمام اعصار و زمان‌ها ، وظيفه همه مسلمانان و مؤمنين مىباشد و بدون آن ، ايمان افراد ناقص خواهد ماند .\r\n\r\nوضوح واقعه غدير\r\nواقعه غدير را شيعه و سنّى در كتاب‌هاى خود از زمان‌هاى گذشته تا به امروز آورده‌اند و شايد بتوان گفت آن‌قدر كه كتاب درباره غدير نوشته شده است درباره موضوعات ديگر نوشته نشده است .\r\n\r\n\r\n","description":"","footnote":"\r\n( 1 ) . اجتماع بزرگ مبلّغان اعزامى به سراسر كشور به مناسبت دهه مبارك غدير ، تاريخ 11 / 8 / 1390 ه - . ش ، مدرسه علميّه مرحوم آيت الله العظمى گلپايگانى ره .\r\n","page_name":" 167 ","page_number":167},
  {"content":"\r\n\r\nموضوع غدير آن‌قدر روشن و واضح است كه هر كس مختصر انصافى داشته باشد آن را قبول مىكند و انكار آن يعنى انكار آفتاب و روشنايى آن .\r\n\r\nذيالحجة الحرام ، ماه ولايت و امامت\r\nهمه ماه ذى الحجة الحرام ، ماه ولايت و امامت است . در روز بيست و چهارم و بيست و پنجم اين ماه نيز آياتى درباره فضائل اميرالمؤمنين و اهل بيت عليهم‌السّلام نازل گرديده كه شيعيان بايد علاوه بر روز غدير ، آن روزها را هم محترم شمرده و به آن افتخار نمايند .\r\nآيه شريفه ( إِنَّما وَلِيُّكُمُ اللَّهُ وَ رَسُولُهُ وَ الَّذينَ آمَنُوا الَّذينَ يُقيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُون ) « 1 » به اتّفاق همه علما و مفسرين سنّى و شيعه درباره خاتم‌بخشى حضرت على عليه‌السّلام بوده است كه در روز بيست و چهارم اين ماه نازل شده است و هم‌چنين آيه مباركه مباهله در اين روز درباره فضيلت اميرالمؤمنين ، حضرت صديقه طاهره ، امام حسن و امام حسين عليهم‌السّلام نازل شده است كه در اين آيه ، حضرت على عليه‌السّلام نفس و جان رسول الله از طرف خداوند معرّفى شده است .\r\nهم‌چنين روز نزول آيه شريفه تطهير ، روز بيست و چهارم مىباشد و روز بيست و پنجم ، آياتى از سوره شريفه انسان درباره فضايل اهل بيت عليهم‌السّلام نازل گشته است كه لازم\r\n\r\n\r\n","description":"","footnote":"\r\n( 1 ) . سوره مائده ، آيه 55 .\r\n","page_name":" 168 ","page_number":168},
  {"content":"\r\n\r\nاست همه شيعيان اين روزها را براى يكديگر يادآورى كرده و آنها را مغتنم شمارند و به ديگران هم ابلاغ نمايند .\r\n\r\nلزوم اعزام مبلّغان غدير\r\nاعزام مبلّغان دينى به سراسر كشور جهت بزرگداشت عيد سعيد غدير ، كار بسيار ارزشمند و بزرگى است و بزرگوارانى كه اين امر مهمّ را برعهده گرفته‌اند و اين روز الهى را با شكوه و عظمت در سراسر كشور برگزار مىكنند ، افتخار بزرگى نصيب آنها شده است و اجر و ثواب فراوانى در پيشگاه خداوند متعال دارند و بايد اين مسير را ادامه دهند .\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\n\r\nغدير و اهميت مديريّت در اسلام « 1 »\r\n\r\nنصوص قرآنى بر ولايت اميرالمؤمنين عليه‌السّلام\r\nهر كسى در دو آيه ( يَا أَيُّهَا الرَّسُولُ بَلِّغْ مَا أُنزِلَ إِلَيْكَ مِن رَّبِّكَ وَإِن لَّمْ تَفْعَلْ فَمَا بَلَّغْتَ رِسَالَتَهُ وَ اللّهُ يَعْصِمُكَ مِنَ النَّاسِ إِنَّ اللّهَ لَا يَهْدِي الْقَوْمَ الْكَافِرِينَ ) و ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكمُ الإِسْلَامَ دِيناً ) دقّت كند و اهل انصاف باشد به يقين ، پيام غدير را دريافت مىكند چرا كه مضامين اين دو آيه ، خود گويا و آشكار است .\r\nپيامبر با وجود اين‌كه تمامى مسائل خداشناسى ، توحيد ، معاد و احكام فرعى ، سياسى ، اخلاقى و عبادى و همه آن‌چه را كه لازمه يك جامعه متفكّر و پيشرو باشد براى مردم بيان كرده بودند و چيزى نمانده بود تا بيان شود ، بازهم خداوند به ايشان\r\n\r\n\r\n","description":"","footnote":"\r\n( 1 ) . مراسم عمامه‌گذارى شمارى از طلاب غير ايرانى جامعة المصطفى العالمية ، عيد غدير سال 1390 ه - . ش .\r\n","page_name":" 171 ","page_number":171},
  {"content":"\r\n\r\nمىفرمايند كه اگر اين پيام را در حجة الوداع نرسانى ، رسالت شما كامل نشده است .\r\nاين مطلب نشان مىدهد كه تعيين مديريت جامعه و شخص حضرت على عليه‌السّلام از بسيارى از اين مطالب مهم‌ّتر است و بدون انجام اين پيام ، رسالت ناقص حساب مىشود .\r\n\r\nمديريّت در جامعه اسلامى\r\nاز هر فرد منصفى سؤال شود به يقين اعتراف مىكند كه مديريّت جامعه در اسلام بسيار مهم است چرا كه در حجة الوداع اين‌گونه پيامى به پيامبر ابلاغ شد و از ايشان خواسته شد كه جانشين خود را انتخاب كند تا مديريت جامعه براساس آن باشد . به همين دليل اين رفتار ، اهميّت و جايگاه مديريّت را در اسلام نشان مىدهد .\r\nاگر مسأله مديريّت بعد از پيامبر مشخص نمىشد ، پيام ايشان ناقص بود ، زيرا دين اسلام جهان‌شمول است و بدون اعلام اين مديريّت ، پيام آن نيز كامل نمىشد .\r\n\r\nنصوص روايى متواتر در ولايت على عليه‌السّلام\r\nالبتّه افزون بر اين دو آيه قرآن كريم ، روايات فراوان و متواترى در تفسير حادثه غدير و معرّفى اميرالمؤمنين توسط پيامبر گرامى اسلامى عليهماالسّلام وجود دارد كه در كتب همه علماى بزرگ اسلام آمده و مورد اتّفاق همه و از وضوح و روشنى غير قابل انكار است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nسيره امام غدير « 1 »\r\n\r\nالتزام به لوازم ولايت‌مدارى\r\nدهه ولايت و عيد سعيد غدير خم را به همه شما عزيزان تبريك عرض مىكنم و اميدوارم كه همه از بركاتِ ولايت مولاى متقيان اميرالمؤمنين على عليه‌السّلام بهره‌مند باشيم و خط ولايتِ اهل بيت عليهم‌السّلام را نگه داريم و به لوازم آن ملتزم باشيم .\r\n\r\nاعتراف همگان به فضائل على عليه‌السّلام\r\nتمام شيعه و سنّى و دوست و دشمن به فضائل و مناقب ، عدالت‌خواهى ، عبادت ، زهد ، تقوا و پرهيزگارى حضرت على عليه‌السّلام اعتراف دارند .\r\nما كه رهبر و امامى هم‌چون اميرالمؤمنين على عليه‌السّلام داريم بايد انتصاب به چنين شخصيّتى را افتخار بدانيم و قدر\r\n\r\n\r\n","description":"","footnote":"\r\n( 1 ) . ديدار شمارى از فرماندهان نيروى انتظامى و رؤساى كلانترىهاى سراسر كشور ، تاريخ 25 / 8 / 1390 ه - . ش هم‌زمان با ايّام غديريه .\r\n","page_name":" 173 ","page_number":173},
  {"content":"\r\n\r\nاين نعمت عظيم را بدانيم . بايد شيعه واقعى باشيم و در عمل نشان بدهيم كه پيرو اميرالمؤمنين عليه‌السّلام هستيم .\r\n\r\nسيره اميرالمؤمنين عليه‌السّلام\r\nدر روايات داريم كه امير المومنين على عليه‌السّلام نشست و برخاستش با مردم ، عادى بود . آن حضرت هرگز صفات رذيله تكبّر و تحميل بر مردم در وجود مباركش نبود .\r\nبا وجود تمام كمالات و صفاتى كه آن حضرت داشتند اگر كسى به حضور ايشان مىرسيد ، آن بزرگوار را بسيار متواضع و فروتن مىيافت و معلوم نبود كه ايشان فرمانرواى كشور پهناور اسلامى مىباشند . اگر كسى در محضر ايشان حاضر مىشد ، هيبت اميرالمؤمنين وجودش را فرا نمىگرفت .\r\nبايد از اين كه منتسب به چنين شخصيّت عظيمى هستيم افتخار كنيم ، زيرا حتّى دشمنان ايشان با شنيدن صفات و فضايل ايشان بىاختيار گريه مىكنند .\r\nبايد اين اخلاق حسنه ، عدالت‌خواهى و ظلم‌ستيزى در وجود همه شيعيان متبلور باشد گر چه براى ما ممكن نيست كه اين صفات را تمام و كمال داشته باشيم ، ولى بايد به اندازه توان ، خود را به اين صفات نزديك كنيم .\r\n\r\nاهتمام اميرالمؤمنين عليه‌السّلام به رسيدگى به فقراء\r\nدر اسلام به طبقات محروم خيلى توجه شده است . حضرت رسول اكرم صلىالله عليه و آله و سلم فرموده‌اند كه خدايا مرا مسكين\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nزنده بدار و مسكين بميران و مرا در قيامت در صف فقرا و مساكين محشور كن .\r\nالبتّه مسكين و محتاج تنها به معناى اين نيست كه انسان بىكار باشد و كارى نداشته باشد ، بلكه يك معناى آن اين است كه به دنبال رياست‌طلبى ، دنياطلبى و جاه‌طلبى نباشد . به همين دليل حضرت از خداوند چنين خواسته‌اى داشتند تا خويش را به اين فضائل آراسته كنند .\r\nحضرت على عليه‌السّلام يكى از فرماندهان و حاكمان كشور اسلامى خود را به واسطه شركت در يك مهمانى اشرافى و اعيانى كه عدّه زيادى از ثروتمندان در آن شركت داشتند و فقرا و مستمندان از آن سفره رنگارنگ محروم بودند شديداً مورد مؤاخذه قرار داده و او را توبيخ نمودند .\r\nامام نامه شديد اللّحنى به او نوشتند كه با اين جملات آغاز مىشود :\r\n« اى پسر حنيف ، به من خبر رسيده است كه يكى از مردان بصره تو را به سفره‌اى دعوت كرده است و تو به آنجا شتافته‌اى . خوردنىهاى نيكو برايت آورده‌اند و پى در پى ظرف‌هاى غذا در برابرت گذاشته‌اند . گمان نمىكردم مهمانى مردى را بپذيرى كه نيازمندان را به جفا رانده باشد و تنها ثروتمندان را دعوت كرده باشد . . . » « 1 »\r\nبايد همه مسئولان اين نامه تاريخى را بخوانند كه چگونه آن حضرت فرماندار خاطى خود را توبيخ كردند .\r\n\r\n\r\n","description":"","footnote":"\r\n( 1 ) . نهج البلاغة صبحى صالح ، نامه 45 .\r\n","page_name":" 175 ","page_number":175},
  {"content":"\r\n\r\n\r\nلزوم ترويج كتاب نهج البلاغة\r\nتمام زندگى حضرت على عليه‌السّلام عدالت ، عبادت و بندگى خدا بود . در زهد ، پارسايى و علم نمونه بود و صفت علم در ميان ساير صفاتش درخشش خاصّى داشت كه يكى از آثار علمى ايشان كتاب نهج البلاغة است كه افتخار بزرگى براى مكتب شيعه است .\r\nمتأسّفانه ما در مقام عمل و بهره‌بردن از كتاب گران‌قدر و ارزشمند نهج‌البلاغه فاصله زيادى داريم . بايد همه اهتمام كنند كه اين كتاب ارزشمند و عظيم كه واقعاً مظلوم واقع شده است را در جامعه رواج دهند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nمبلّغان غدير « 1 »\r\nقال‌الله تعالى :\r\n( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ ) « 2 »\r\nو قال تعالى :\r\n( يا أَيُّهَا الَّذينَ آمَنُوا اتَّقُوا اللهَ وَ كُونُوا مَعَ الصَّادِقين ) « 3 »\r\n\r\nلزوم تقويت هويّت ولائى\r\nبنده با كمال تشكر و عرض ادب و احترام ، از خداوند متعال براى شما مسألت توفيق مىكنم و اميدوارم كه مشمول عنايات\r\n\r\n\r\n","description":"","footnote":"\r\n( 1 ) . ديدار مبلّغان شركت‌كننده در دوره آموزشى غديريه ، تاريخ 18 / 6 / 1391 ه - . ش .\r\n( 2 ) . سوره مائده ، آيه 67 .\r\n( 3 ) . سوره توبه ، آيه 119 .\r\n","page_name":" 177 ","page_number":177},
  {"content":"\r\n\r\nخاصه آقا حضرت ولىعصر عجّل‌الله تعالى فرجه الشريف باشيد و در اين حركت و نهضتى كه الحمدلله فراهم شده است بتوانيد خدمات درخشانى را به ولايت اميرالمؤمنين عليه‌السّلام و آشناكردن بيشتر مردم به مسائل ولائى را انجام دهيد ، چرا كه هويّت ما ، هويّت ولائى است و بايد تقويت شود و از اين‌كه ضعفى در اين هويّت پيدا شود بايد به شدّت جلوگيرى نمود .\r\n\r\nغدير ، ابلاغ و اخطارى بزرگ\r\nمسأله غدير ، مسأله بسيار مهمّى است ، البته ادلّه و نصوصى كه بر خلافت بلافصل اميرالمؤمنين عليه‌السّلام به طور متواتر دلالت دارد منحصر به غدير نيست ، ليكن غدير به مناسبت اين‌كه پيغمبر اكرم صلّىالله عليه و آله و سلم در اين روز ، برنامه بسيار با عظمتى را جهت معرّفى اميرالمؤمنين عليه‌السّلام به عنوان وصى و امام بعد از خود برگزار كردند ، بسيار مهمّ است . روز غدير با آن برنامه ، فقط يك نصّ نيست بلكه يك ابلاغ بزرگ است . غدير ، يك اخطار مهمّ به تمام مسلمان‌ها تا روز قيامت است كه مردم مسأله ولايت را فراموش نكنند .\r\nدر سال سوم بعثت وقتى كه آيه « وَ أَنْذِرْ عَشيرَتَكَ الْأَقْرَبين » « 1 » نازل شد ، پيامبر اكرم صلّىالله عليه و آله برنامه‌اى تشكيل داده و در مرتبه اول ، دوم و سوم به خويشاوندان خويش فرمودند : كدام‌يك از شما به من كمك مىكنيد و به من ايمان\r\n\r\n\r\n","description":"","footnote":"\r\n( 1 ) . سوره شعراء ، آيه 214 .\r\n","page_name":" 178 ","page_number":178},
  {"content":"\r\n\r\nمىآوريد ؟ در آن وقت براى كسانى كه ايمان كاملى نداشتند ، پيش‌بينى پيشرفت آن‌چنانى اسلام ممكن نبود و جواب مثبت ندادند . تنها كسى كه به خاطر ايمان كامل جواب داد ، اميرالمؤمنين عليه‌السّلام بود كه پيامبر در همان‌جا به خلافت اميرالمؤمنين عليه‌السّلام تصريح فرمودند .\r\n\r\nدلالت نصوص جليّه قرآنى بر ولايت على عليه‌السّلام\r\nما در قرآن نصوصى داريم كه اينها را نصوص جليّه مىنامند و يك سرى از آيات هم ، نصوص خفيّه هستند .\r\nنصوص جليّه ، نصوصى است كه اگر اهل فهم و اطلاع اين آيات را بخوانند ، صراحت آن بر ولايت اميرالمؤمنين عليه‌السّلام را متوجه مىشوند ، مثل آيه شريفه ( أَفَمَنْ يَهْدي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلّا أَنْ يُهْدى فَما لَكُمْ كَيْفَ تَحْكُمُون ) « 1 » يعنى آيا شخصيّتى مثل اميرالمؤمنين عليه‌السّلام با اين همه علوم و مقامات مىتواند مردم را هدايت كند يا كسى كه خودش هم بايد هدايت شود ؟\r\nشما آيه ( إِنَّما أَنْتَ مُنْذِرٌ وَ لِكُلِّ قَوْمٍ هاد ) « 2 » و تفسير آن را ببينيد .\r\nرواياتى از شيعه و اهل سنّت در تفسير اين آيه نقل شده است كه اصلًا قابل مناقشه نيست . پيغمبر اكرم صلّىالله عليه و آله\r\n\r\n\r\n","description":"","footnote":"\r\n( 1 ) . سوره يونس ، آيه 35 .\r\n( 2 ) . سوره رعد ، آيه 7 .\r\n","page_name":" 179 ","page_number":179},
  {"content":"\r\n\r\nمىفرمايد :\r\n« أَنَا الْمُنْذِرُ وَ عَلِيٌّ الْهَادِي مِنْ بَعْدِي . يَا عَلِيُّ بِكَ يَهْتَدِي الْمُهْتَدُونَ » « 1 »\r\n\r\nاعتراف بزرگان اهل سنّت به فضائل على عليه‌السّلام\r\nابن بطريق از شخصيّت‌هاى بزرگ علم حديث است كه مشايخ بزرگى از اهل سنّت دارد . ايشان كتابى دارد به نام « خصائص الوحى المبين فى مناقب اميرالمؤمنين » . وى در اين كتاب ، آياتى را كه راجع به اميرالمؤمنين عليه‌السّلام است از كتب عامّه به سندهاى معتبر و از مشاهير خودشان نقل كرده است . كتاب بسيار ارزشمند و مورد استفاده است كه همه شما عزيزان بايد اين كتاب را بخوانيد .\r\nابن بطريق كتاب ديگرى دارد به نام « العمدة » كه مشحون از فضائل اهل بيت عليهم‌السّلام است كه آن هم كتاب بسيار نفيس و ارزشمندى است و بايد مورد توجه قرار گيرد .\r\nدر ديگر روايات هم از طريق شيعه و اهل سنّت به مسأله ولايت اشاره شده است از باب نمونه اين‌كه فرمودند :\r\n« لَوْ أَنَّ عَبْداً عَبَدَ اللهَ عَزَّوَجَلَّ مِثْلَ مَا قَامَ نُوحٌ فِي قَوْمِهِ وَ كَانَ لَهُ مِثْلُ أُحُدٍ ذَهَباً فَأَنْفَقَهُ فِي سَبِيلِ الله وَ مُدَّ فِي عُمُرِهِ حَتَّى\r\n\r\n\r\n","description":"","footnote":"\r\n( 1 ) . شواهد التنزيل حسكانى ، ج 1 ، ص 294 و ديگر مصادر معتبر شيعه و اهل سنّت .\r\n","page_name":" 180 ","page_number":180},
  {"content":"\r\n\r\nحَجَّ أَلْفَ عَامٍ عَلَى قَدَمَيْهِ ثُمَّ قُتِلَ بَيْنَ الصَّفَا وَ الْمَرْوَةِ مَظْلُوماً ثُمَّ لَمْ يُوَالِكَ يَا عَلِيُّ لَمْ يَشَمَّ رَائِحَةَ الْجَنَّةِ وَ لَمْ يَدْخُلْهَا » « 1 » ؛\r\nاگر كسى به قدر عمر رسالت نوح عبادت كند و به اندازه كوه احد طلا انفاق نمايد و . . . سپس ولايت اميرالمؤمنين را نداشته باشد بوى بهشت را استشمام نمىكند و داخل آن نمىشود .\r\n\r\nغير قابل شمارش‌بودن فضائل على عليه‌السّلام\r\nآرى ! فضائل اميرالمؤمنين عليه‌السّلام بيش از آن است كه تصوّر شود . پيغمبر اكرم صلّىالله عليه و آله مىفرمايد :\r\n« إِنَّ اللهَ تَعَالَى جَعَلَ لِأَخِي فَضَائِلَ لَا تُحْصَى\r\n» « 2 »\r\nكسى غير از خداوند نمىتواند فضائل اميرالمؤمنين عليه‌السّلام را احصاء كند .\r\nدر جاى ديگرى هم پيغمبر اكرم صلّىالله عليه و آله و سلم خطاب به اميرالمؤمنين عليه‌السّلام فرمود :\r\n« لَوْ لَا أَنْ تَقُولَ طَوَائِفُ مِنْ أُمَّتِي مَا قَالَتِ النَّصَارَى فِي عِيسَى ابْنِ مَرْيَمَ لَقُلْتُ فِيكَ\r\n\r\n\r\n","description":"","footnote":"\r\n( 1 ) . مصادر شيعه و مصادر اهل سنّت از جمله مناقب خوارزمى ، صفحه 68 ؛ ينابيع المودة قندوزى ، جلد 2 ، صفحه 293 .\r\n( 2 ) . مأة منقبة من مناقب اميرالمؤمنين ابن شاذان ، صفحه 177 .\r\n","page_name":" 181 ","page_number":181},
  {"content":"\r\n\r\nمَقَالَةً تَتَبَّعُ أُمَّتِي آثَارَ قَدَمَيْكَ فِي التُّرَابِ فَيُقَبِّلُونَه » « 1 » ؛\r\nاگر گروهى از امّت من آنچه را كه نصارى نسبت به عيسى گفتند درباره تو نمىگفتند ، چيزهايى درباره تو مىگفتم كه امّت جا پاى تو را تبعيت مىكردند و آن را مىبوسيدند .\r\n\r\nولايت از مهمترين اصول دين\r\nدر مورد آيه ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ ) هم ، انسان وقتى خود آيه را به تنهايى ببيند ملاحظه مىكند كه مطلب از نوع مطالب عادى نبوده ، بلكه مطلبى بسيار بسيار بزرگ اتّفاق افتاده است . اين‌كه اگر در حجة الوداع - كه پيغمبر همه مطالب اسلام را ابلاغ كرده بودند - با اين حال آيه با اين بيان نازل مىشود ، دليل بر اين است كه مسأله ولايت از مهمترين اصول دين و جزء اركان اصلى اسلام است .\r\n\r\nضرورت تبليغ هويّت ولايى\r\nاينها همه دلالت بر اين دارد كه مسأله ولايت اميرالمؤمنين عليه‌السّلام بسيار با عظمت و مهمّ است . بايد اهميت اين مسأله را براى مردم ابلاغ كرد . بايد به مردم گفت كه هويّت ما ، هويّت ولائى است و بايد آن را حفظ كنيم . در مقابل جرياناتى\r\n\r\n\r\n","description":"","footnote":"\r\n( 1 ) . كتاب سليمان بن قيس هلالى ، جلد 2 ، حديث 58 .\r\n","page_name":" 182 ","page_number":182},
  {"content":"\r\n\r\nكه در اين زمان مىخواهند هويّت دينى مذهبى ما را تضعيف كنند و به وسيله كتاب ، شعر و ديگر حرف‌ها به هويت ما ضربه بزنند بايد به قوت اين هويّت بيفزاييد . بايد به مردم يادآورى كنيد كه ما چنين هويّت درخشانى داريم . بايد خطبه مهمّ غدير را ترويج كنيد . بايد به همه مردم اعلام كرد كه غدير يعنى ولايت . غدير يعنى هويّت و استقلال مذهبى .\r\n\r\nآرزوى توفيق تبليغ غدير\r\nبه هر حال بنده از شما تشكّر مىكنم و آرزو داشتم كه اى كاش بنده در اين سفرهاى تبليغى غدير خدمت شما بودم و توفيقى كه براى شما فراهم شده است نصيب بنده هم مىشد . اميدوارم خدماتى كه انجام مىدهيد همه مورد قبول درگاه اقدس حضرت ولى عصر عجّل‌الله تعالى فرجه الشريف قرار بگيرد .\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\nنگهبانان ولايت « 1 »\r\nقال‌الله تعالى :\r\n( يَا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللّهُ يَعْصِمُكَ مِنَ النَّاسِ ) « 2 »\r\nبنده اولًا توفيقاتى را كه در احياى امر اهل بيت عليهم‌السّلام مخصوصاً ولايت اميرالمؤمنين عليه‌السّلام و نشر فضائل و مناقب آن حضرت نصيب شما شده است تبريك عرض مىكنم .\r\n\r\nارزش والاى نعمت ولايت\r\nشما عزيزان بايد در پيشگاه خداوند متعال از اين نعمت ولايت خيلى شاكر باشيد كه اگر انسان فاقد نعمت ولايت باشد ، نعمت‌هاى ديگر - هر چه قدر هم باشد - بدون اين نعمت براى\r\n\r\n\r\n","description":"","footnote":"\r\n( 1 ) . ديدار با اعضاى ستاد غدير مشهد مقدس ، تاريخ 21 / 7 / 1391 ه - . ش .\r\n( 2 ) . سوره مائده ، آيه 67 .\r\n","page_name":" 185 ","page_number":185},
  {"content":"\r\n\r\nانسان اسباب فضيلت نمىشود . همه نعمت‌ها در جَنب نعمت عظيم ولايت ظهور مىكند و مورد استفاده صحيح و اسباب ترقّى و سير به مقامات بلند و تقرّب به خداوند متعال مىشود .\r\n\r\nخداوند متعال ، حافظ حقيقى ولايت\r\nشما خدا را شاكر باشيد كه الحمدلله نعمت ولايت را تعظيم و تكريم مىكنيد و از نگهبانان اين عنوان بين مردم هستيد ، البته نگهبان حقيقى مسأله ولايت اميرالمؤمنين عليه‌السّلام ، خداوند متعال است كه در طول ازمنه ، قرون و اعصار با وجود همه دشمنانى كه حضرت اميرالمؤمنين عليه‌السّلام داشته است و قدرت‌هاى مادّى ، حكّام و ستمگرانى كه بودند و حتّى اوضاعى كه در مثل روز عاشورا پيش آمد آن مصيبت بزرگى كه نه سابقه داشت و نه بعدها محقّق خواهد شد كه دشمنان ولايت و اهل بيت عليهم‌السّلام آن روز را براى خاندان رسالت و ولايت پايان وجود آنها و پايان بنىهاشم و پايان اسلام ناب مىشمردند ، از همان روز انوار ولايت بيش از پيش تابيدن گرفت و وجود فناناپذير اهل بيت عليهم‌السّلام بيشتر آشكار گرديد .\r\n\r\nاعتراف فريقين به فضائل على عليه‌السّلام\r\nتشعشع بيش از پيش نور ولايت با وجود همه دشمنىها ، همه علامت حقّانيت ولايت است . وقتى از خليل بن احمد پرسيدند :\r\n« مَا تَقُولُ فِي شَأنِ الإمامِ عَلِيّ بنِ ابيطالب »\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nدر توصيف اين موقعيت‌هاى تاريخى و مبارزه بين حق و باطل و پيروزى حق بر باطل چنين گفت :\r\n« مَا أقُولُ فى حَقِّ إمْرِءٍ كَتَمَت فَضَائلَهُ اوليائُهُ خَوْفاً وَ كَتَمَتْ مَنَاقِبَهُ أعْداؤُهُ حَسَداً ثُمَّ ظَهَرَ مِنْ بَيْنِ الْكَتمَيْنِ مَا مَلَأَ الخَافقَيْنِ . » « 1 »\r\nمىگويد : وضعيّت خاصى به وجود آمده بود كه دشمن‌ها از روى دشمنى فضائل على عليه‌السّلام را كتمان مىكردند و دوستان هم از روى خوف و به خاطر ممنوعيّت نقل احاديث در قرن اول و دوم و بعد از آن به صورت‌هاى ديگر نمىتوانستند اين فضائل را بگويند .\r\nخليل بن احمد مىگويد كه در بين اين دو كتمان ، آن قدر از فضائل اميرالمؤمنين عليه‌السّلام ظاهر شد كه شرق و غرب عالم را فراگرفته است .\r\nو چنان شد كه مثل شافعى بگويد :\r\n أنَا عَبْدٌ لِلْفَتي * أنْزِلَ فِيهِ « هَلْ أتي » \r\nو محدّثين معروف اهل سنّت در آن شرايط سخت ، كتاب « فضائل » و « مناقب » اميرالمؤمنين عليه‌السّلام نوشتند و اوضاع به نحوى پيش رفت كه الان در تمام شعب علوم اسلامى ، مسأله غدير مطرح است . در علم تفسير ، در علم اسباب نزول ،\r\n\r\n\r\n","description":"","footnote":"\r\n( 1 ) . تنقيح المقال مامقانى ، جلد 1 ، بيان خليل بن احمد فراهيدى نحوى معروف .\r\n","page_name":" 187 ","page_number":187},
  {"content":"\r\n\r\nدر علم لغت ، در حديث ، در تاريخ ، كتب تراجم و معرفة الصحابة و سائر علوم ، حديث غدير مورد استشهاد محققان و علماء بزرگ واقع شده است .\r\nبالأخره جايى نيست كه مسأله غدير و ولايت اميرالمؤمنين و «\r\nمَنْ كُنْتُ مَولاهُ فَهذا عَلِيٌّ مَولاهُ\r\n» نباشد ، يعنى مىتوانيم بگوييم كه يقينىترين كلامى كه از پيغمبر اكرم صلّىالله عليه و آله و سلّم به اتّفاق فريقين صادر شده است همين «\r\nمَنْ كُنْتُ مَولاهُ فَهذَا عَلِيٌّ مَولاهُ اللّهُمَّ وَالِ مَنْ وَالاهُ وَ عَادِ مَنْ عَاداهُ وَ انْصُرْ مَنْ نَصَرَهُ وَ اخْذُلْ مَنْ خَذَلَهُ\r\n» است .\r\nهيچ‌كسى نمىتواند اينها را انكار كند يا بگويد شك دارم و اگر كسى بگويد شك دارم معنايش اين است كه كمال عناد و لجاج را دارد و مثل اين است كه آفتاب را ببيند و بگويد كه شك دارم الان آفتاب است و روز مىباشد .\r\nحديثى به اين كثرت اسانيد و مصادر اگر هم يافت شود بسيار نادر و كمياب است . در مورد اسناد حديث غدير هم ، دانشمند بزرگ اهل سنّت ابوالمعالى جوينى مىگويد كه در بغداد در نزد صحافى يك جلد كتاب ديدم كه بر آن نوشته شده بود :\r\n« المجلدة الثامنة و العشرون من طرق مَنْ كُنْتُ مَولاهُ و يتلوه المجلّد التاسع و العشرون\r\n؛ جلد 28 از طرق حديث «\r\nمَنْ كُنْتُ مَولاهُ\r\n» كه جلد 29 بعد از آن مىآيد . » « 1 »\r\nبعضى از بزرگان و حفّاظ علم حديث ، مثل ابن عقده - كه\r\n\r\n\r\n","description":"","footnote":"\r\n( 1 ) . ينابيع المودة قندوزى ، صفحه 36 .\r\n","page_name":" 188 ","page_number":188},
  {"content":"\r\n\r\nمورد قبول همگان است و در علم حديث تا آنجا پيش رفته كه مىگويد : « يكصد و بيست هزار حديث مسند حفظ دارم و سيصد هزار احاديث ديگر هم نقل مىكنم . » « 1 » مخصوصاً كتاب « الولاية » دارندكه فقط مربوط به حديث غدير است نه روايات ديگر . حال در مورد چنين مطلب و مقامى واقعاً انسان مبهوت مىشود كه چطور حرف بزند ، چه بگويد و از كجا شروع كند ؟\r\n\r\nاميرالمؤمنين در كلام پيامبر عليهماالسّلام\r\nبهتر آن است كه در مورد فضائل اميرالمؤمنين عليه‌السّلام به كلام شخص پيغمبر اكرم صلّىالله عليه و آله و سلّم - كه « وَ ما يَنْطِقُ عَنِ الْهَوى إِنْ هُوَ إِلَّا وَحْىٌ يُوحى » « 2 » مراجعه كنيم آنجا كه مىفرمايد :\r\n« إِنَّ اللهَ تَبَارَكَ وَ تَعَالَى جَعَلَ لِأَخِي عَلِيِّ بْنِ أَبِيطَالِبٍ فَضَائِلَ لَا يُحْصِي عَدَدَهَا غَيْرُه » « 3 »\r\nيعنى خداوند متعال براى برادرم على بن ابىطالب فضائلى قرار داده است كه آنها را غير از خداوند كسى قادر نيست حساب و احصا كند .\r\nيا اين‌كه فرمود :\r\n« وَ الَّذِي نَفْسِي بِيَدِهِ لَوْ لَا أَنْ تَقُولَ طَوَائِفُ\r\n\r\n\r\n","description":"","footnote":"\r\n( 1 ) . تاريخ بغداد ، جلد 5 ، صفحه 220 ؛ سير أعلام النبلاء ، جلد 15 ، صفحه 346 .\r\n( 2 ) . سوره نجم ، آيات 4 - 3 .\r\n( 3 ) . أمالى شيخ صدوق ره ، مجلس 28 .\r\n","page_name":" 189 ","page_number":189},
  {"content":"\r\n\r\nمِنْ أُمَّتِي فِيكَ مَا قَالَتِ النَّصَارَى فِي ابْنِ مَرْيَمَ لَقُلْتُ الْيَوْمَ فِيكَ مَقَالًا لَا تَمُرُّ بِمَلَإٍ مِنَ الْمُسْلِمِينَ إِلَّا أَخَذُوا التُّرَابَ مِنْ تَحْتِ قَدَمَيْكَ لِلْبَرَكَةِ . » « 1 »\r\nيعنى اگر گروهى از امّت من آنچه را كه نصارى نسبت به عيسى گفتند درباره تو نمىگفتند ، چيزهايى درباره تو مىگفتم كه مسلمانان خاك پاى تو را براى تبرّك برمىداشتند .\r\n\r\nفضائل على عليه‌السّلام در سروده‌هاى شعراء\r\nفضائل ، مقامات و درجات معنوى بالا و ملكوتى حضرت اميرالمؤمنين عليه‌السّلام خيلى بيشتر از اين است كه در تصوّر حتى علمايى كه در اين رشته‌ها مقامات بلندى داشته و خيلى زحمت كشيده‌اند بيايد .\r\nبه طور مثال شاعر مىگويد :\r\n قِيلَ لي قُلْ لِعَلِيٍّ مَدحاً * مَدْحُهُ يخمدُ ناراً مؤصَدَة\r\nقُلْتُ هَلْ أمْدَحُ مَنْ فِي فَضْلِهِ * صَارَ ذُو اللّبِ إلى أنْ عَبدَهُ\r\nالنّبِي الْمُصْطَفى قالَ لَنا * لَيلَة الْمِعْراجِ لَمّا صَعِدَهُ\r\nوَضَعَ اللهُ عَلى ظَهْري يداً * فَارانِي الْقَلْبَ انْ قَدْ بَرَّدَهُ\r\nوَ عَلِيٌ واضِعُ رِجْلَيهِ لي * بِمَكان وَضَعَ اللهُ يدَهُ » « 2 » \r\nيا ميبدى كه از اهل سنّت است مطالبى در مدح اميرالمؤمنين عليه‌السّلام دارد مثل اين‌كه مىگويد :\r\n\r\n\r\n","description":"","footnote":"\r\n( 1 ) . بحار الأنوار ، جلد 40 ، باب 91 ، حديث 114 .\r\n( 2 ) . اين اشعار منتسب به شافعى است كه در كتب مختلف نقل شده است از جمله : تاريخ الخميس ديار بكرى ، جلد 2 ، صفحه 87 ؛ الغدير علّامه امينى ، جلد 7 ، صفحه 12 .\r\n","page_name":" 190 ","page_number":190},
  {"content":"\r\n\r\n بس كه تابَد مهر حيدر هر دم از سيماى من * آسمان را سر فرازى باشد از بالاى من\r\nچون سخن گويم ز معراجش كه آن دوش نبى است * پاى در دامن كشد فكر فلك پيماى من \r\nبعد مىگويد :\r\n طبع من تا گشت چون دريا ز فيض مرتضى * ابر گوهر بار جويد فيض از درياى من \r\nو در آخر هم مىگويد :\r\n اى صبا در گردنت خاكم ببر سوى نجف * بعد مُردن چون فرو ريزد ز هم اعضاى من \r\n\r\nنصوص در فضيلت اميرالمؤمنين عليه‌السّلام\r\nنصوص هم در ولايت و فضيلت اميرالمؤمنين على عليه‌السّلام بسيار زياد است از جمله اين نصوص كثيره ، سوره « هَلْ أتى » است كه وقتى انسان در نجف اشرف وارد حرم مطهّر مىشود در كفش‌دارى سمت راست روى كاشى اين شعر را در اين باره نوشته است :\r\n « و سائلٌ هَلْ أتَى نَصٌّ بِحَقِّ عَلِيٍّ * أجَبْتُهُ ( هَلْ أتَى ) نَصٌّ بِحَقِّ عَلِيٍّ » « 1 » \r\n\r\n\r\n","description":"","footnote":"\r\n( 1 ) . منسوب به عبدالباقى فاروقى از مشهورترين شعراى قرن سيزدهم هجرى در عهد عثمانى كه در ديوان وى ، صفحه 26 آمده است .\r\n","page_name":" 191 ","page_number":191},
  {"content":"\r\n\r\nمىگويد : پرسش‌كننده‌اى پرسيد : آيا آيه‌اى در شأن على نازل شده است ؟ جواب دادم : سوره « هَلْ أتى » نصّ خداوند بر فضيلت اوست .\r\nهيچ آيه‌اى نيست كه در شأن مهاجر و انصار نازل شده باشد مگر اين‌كه در رأس آنها وجود مبارك حضرت اميرالمؤمنين عليه‌السّلام است .\r\nمثل ابن‌بطريق كتابى دارد مخصوص ذكر آياتى كه در مدح و شأن اميرالمؤمنين عليه‌السّلام نازل شده است به نام « خصائص الوحى المبين فى مناقب اميرالمؤمنين » وى تمام اينها را از كتب عامّه نقل كرده است با سندهايى كه خودش داشته و مشايخى كه دارا بوده است .\r\nيا جاحظ دانشمند بزرگ اهل سنّت در يكى از رساله‌ها به اين مضمون مىگويد كه آنچه در اسلام ، رأس فضائل ، مكارم و مقامات است ، چهار چيز مىباشد : ايمان به خدا ، علم و دانائى ، زهد و پرهيزكارى ، و جهاد در راه دين و فى سبيل الله .\r\nسپس مىگويد : « از تمام علماء اسلام ، اگر از كسى بپرسيم كه اسبق و اكمل در ايمان كيست ؟ اولين كسى را كه بر مىشمارند على عليه‌السّلام است و اگر درباره اعلم از همه اصحاب پيغمبر صلّىالله عليه و آله سؤال كنيم ، اول شخصى را كه معرفى مىكنند على عليه‌السّلام است و اگر از آنها كه در راه دين جهاد كردند و اسلام از بركت جهاد آنها برپا شد سؤال كنيم ، باز هم ، همه ، اول على عليه‌السّلام را نام مىبرند كه تنها ثواب\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nيك جهاد او از عبادت امّت تا روز قيامت بيشتر است و اگر از زهّاد صحابه و كسانى كه دنيا را ترك كرده و فريفته دنيا نشده باشند سؤال كنيم ، همه ، اسم على عليه‌السّلام را مىبرند كه يك لحظه به دنيا نظر نفرمود . »\r\nهمان‌طور كه او مىگويد اميرالمؤمنين عليه‌السّلام از هيچ كس سؤال نكرده است و هيچ كجا ننوشته‌اند كه آن حضرت در جايى از كسى از صحابه مسأله‌اى پرسيده باشد . بر عكس ، آنها همه از على عليه‌السّلام مىپرسيدند كه يك نمونه‌اش همان است كه عمر 72 بار گفته بود :\r\n« لَوْلا عَلِيٌّ لَهَلَكَ عُمَر » « 1 »\r\nيا اين‌كه درباره غزواتى كه اميرالمؤمنين عليه‌السّلام در آن شركت داشت ، همين عمر مىگفت :\r\n« لَوْ لَا سَيْفُهُ لَمَا قَامَ لِلْإسْلامِ عَمُودٌ » « 2 »\r\nيعنى اگر شمشير على نبود ، ستونى براى اسلام بلند نمىشد .\r\nاين در علم آن حضرت ، امّا زهد آن حضرت هم بىنظير بود . اگر از زهّاد صحابه هم از هر كسى بپرسيد ، باز هم اميرالمؤمنين عليه‌السّلام در رأس است ، كسى كه در تمام عمرش يك لحظه هم به دنيا متوجّه نشده بود .\r\n\r\n\r\n","description":"","footnote":"\r\n( 1 ) . المستدرك على الصحيحين حاكم نيشابورى ، كتاب الصّلاة ، جلد 1 ، صفحه 358 ؛ المناقب خوارزمى ، صفحه 48 و ديگر مصادر اهل سنّت .\r\n( 2 ) . شرح نهج البلاغه ابن ابى الحديد ، جلد 12 ، صفحه 83 .\r\n","page_name":" 193 ","page_number":193},
  {"content":"\r\n\r\nيا قول عدى بن حاتم را كه نقل مىكنند « 1 » وقتى پيش معاويه مىرود ، معاويه مىگويد : «\r\nأيْنَ الطرَفات\r\n» ؟ ( او سه پسر داشت ؛ طريف و طارف و طرفه كه هر سه در ركاب اميرالمؤمنين در جنگ صفين كشته شدند )\r\nعدى گفت : « همه در جنگ در ركاب على كشته شدند . »\r\nمعاويه گفت : « على در حق تو به انصاف عمل نكرد كه فرزندان تو را به كشتن داد و فرزندان خود را باقى گذاشت ؟ »\r\nوى در جواب گفت : « من به اميرالمؤمنين وفا نكردم كه على در دنيا نباشد و من در دنيا زنده باشم »\r\nبعد هم علىرغم استكراهى كه داشت با اصرار زياد معاويه ، به بيان فضائل اميرالمؤمنين عليه‌السّلام پرداخت . البته اين قضيه در مورد ضِرار بن ضمرة كِنانى هم نقل شده « 2 » كه در وصف اميرالمؤمنين عليه‌السّلام نزد معاويه به زبان آورد . عبارت اين‌چنين است :\r\n« كَانَ وَاللهِ بَعِيدَ الْمُدَى شَدِيدَ الْقُوَى يَقُولُ فَصْلًا وَ يَحْكُمُ عَدْلًا يَتَفَجَّرُ الْعِلْمُ مِنْ جَوَانِبِهِ وَ تَنْطِقُ الْحِكْمَةُ عَلَى لِسَانِهِ يَسْتَوْحِشُ مِنَ الدُّنْيَا وَ زَهْرَتِهَا وَ يَأْنَسُ بِاللَّيْلِ وَ ظُلْمَتِهِ كَانَ وَ اللهِ غَزِيرَ الدَّمْعَةِ طَوِيلَ الْفِكْرَةِ يُقَلِّبُ كَفَّهُ\r\n\r\n\r\n","description":"","footnote":"\r\n( 1 ) . سفينه البحار ، جلد 1 ، صفحات 170 - 169 .\r\n( 2 ) . بحار الأنوار ، جلد 33 ، باب 20 ، حديث 538 .\r\n","page_name":" 194 ","page_number":194},
  {"content":"\r\n\r\nوَ يُخَاطِبُ نَفْسَهُ يُعْجِبُهُ مِنَ اللِّبَاسِ مَا قَصُرَ وَ مِنَ الطَّعَامِ مَا جَشَبَ كَانَ وَ اللهِ مَعَنَا كَأَحَدِنَا يُدْنِينَا إِذَا أَتَيْنَاهُ وَ يُجِيبُنَا إِذَا سَأَلْنَاهُ وَ كَانَ مَعَ دُنُوِّهِ لَنَا وَ قُرْبِهِ مِنَّا لَا نُكَلِّمُهُ هَيْبَةً لَهُ »\r\n\r\nاعتراف به عجز از وصف اميرالمؤمنين عليه‌السّلام\r\nنواحى و ابعاد عظمت اميرالمؤمنين عليه‌السّلام يكى ، دو تا و چند تا نيست و همان‌طور كه عرض كردم اصلًا قابل تصوّر نيست .\r\nبايد فقط بگوييم :\r\n كتاب فضل تو را آب بحر كافى نيست * كه تر كنند سرانگشت و صفحه بشمارند \r\nو نيز بگوييم\r\n تو را چنان كه تويى هر نظر كجا بيند * به قدر دانش خود هر كسى كند ادراك \r\nبنده مجدداً از زحمات و خدمات شما عزيزان كه در اين زمان و اوضاع اين مقام و فضيلت را حائز هستيد كه فضائل اميرالمؤمنين عليه‌السّلام و عيد غدير را گرامى بداريد و آن را ترويج كنيد تشكر مىكنم و اميدوارم اسامى شما در دفتر خاصّ حضرت ولىعصر عجّل‌الله تعالى فرجه الشريف ثبت شده باشد .\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n . \r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n . \r\n","description":"","footnote":"","page_name":" 199 ","page_number":199},
  {"content":"\r\n . \r\n\r\n","description":"","footnote":"","page_name":" 200 ","page_number":200}
  ]