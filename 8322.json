[
  {"content":"\r\n\r\nترجمه جلد چهارم\r\nبحار الانوار\r\nتأليف :\r\nمرحوم ملا محمد باقر مجلسى ( ره )\r\nاحتجاجات\r\nجلد دوّم\r\nترجمه استاد معظم آقاى موسى خسروى\r\nبه تصحيح محمد بهشتى\r\nحق چاپ وعكسبردارى وتكثير از اين نسخه محفوظ است\r\nانتشارات اسلاميه\r\nتهران : خيابان 15 خرداد - تلفن 5621966 - 5635448\r\nفاكس 5621966\r\nچاپ اسلاميه\r\n1379 هجرى شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجلسى ، محمد باقر بن محمد تقى ، 1037 - 1111 ق .\r\n[ بحار الأنوار ، برگزيده ( فارسى ) 
  ]\r\nترجمه جلد چهارم بحار الأنوار : احتجاجات / تأليف محمد باقر مجلسى ؛ ترجمه موسى خسروى ؛ به تصحيح محمد بهشتى . - . تهران : اسلاميه ، 1378 - ج .\r\nISBN - . ( دوره ) 8 - 098 - 481 - 964 ISBN\r\n( ج . 1 ) 964 - 481 - 866 - x\r\nفهرستنويسى بر اساس اطلاعات فيپا ( فهرستنويسى پيش از انتشار ) .\r\nكتابنامه .\r\n1 . احاديث شيعه - - قرن 12 ق . 2 . اسلام - - احتجاجات . الف ، خسروى ، موسى ، مترجم . ب . بهشتى ، محمد ، 1307 - 1360 ، مصحح . ج . عنوان . د . عنوان : بحار الانوار . فارسى .\r\n304213 ب 3 م / 136 BP - 213 / 297\r\n1378\r\nكتابخانه ملى ايران 5131 - 78 م\r\n* نام كتاب : ترجمه جلد چهارم بحار الأنوار ( احتجاجات قسمت اول )\r\n* مؤلف : علامه محمد باقر مجلسى ( ره )\r\n* مترجم : موسى خسروى\r\n* مصحح : محمد بهشتى\r\n* ناشر : انتشارات اسلاميه\r\n* نوبت چاپ : اول - 1379 هجرى شمسى\r\n* تعداد چاپ : 2000 جلد\r\n* چاپ وليتوگرافى : چاپ اسلاميه\r\n* صحافى : جلوه\r\n* شابك : 964 - 481 - 066 - x\r\nISBN 964 - 481 - 066 - x\r\n* شابك دوره 20 جلدى : ISBN 964 - 481 - 098 - 8\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد دوم\r\n\r\n[ مقدمات تحقيق 
  ]\r\n\r\nپيش نوشتار مترجم\r\nبسمه تعالى\r\nسپاس بيكران و حمد و ستايش بىپايان پروردگار منان راست كه تمام نعمتهاى جهان از آن اوست و بدون منت و يا استحقاق به انسان ارزانى داشته درود فراوان بر سرور كائنات و سيد بشر حضرت ختمى مرتبت و فرزندان معصوم و پاك مردان از سلاله طيب و طاهرش كه رهبران راه تاريك و پر بيم و خطر دنيا ، بسوى بهشت و آخرتند .\r\nخشنودم از اينكه مرهون اين بيكران نعمت خداوند گرديده‌ام كه به خانه نارسا و ناتوانم آثار ائمه گرام و پيشوايان دين را ترجمه نمايم و درّهاى ناسفته و گوهرهاى گرانبهاى آسمان رهبرى و هدايت اين خاندان را برشته تحرير درآورده آويزه گوش و گردن خردمندان و پيروان راستين اين خاندان نمايم بعقيده مترجم مشكلترين كارها ترجمه آثار پيشينيان است مخصوصا ترجمه‌اى كه مربوط بمسائل اعتقادى يا اخلاقى و عملى در محدوده دين و ايمان باشد ، زيرا اهمال و عدم رعايت و بىاحتياطى در اين موارد غير قابل اغماض و بلكه موجب مسئوليت خطير است ، نميتوان ترجمه اين آثار را با يك داستان تاريخى يا اخلاقى و غيره مقايسه نمود .\r\nخصوصا فاصله زياد از عصر صدور بيانات باضافه دامنه وسيع و گسترده‌اى كه زبان عربى دارد مخصوصا قلت بضاعت مترجم اما با تمام توضيحات بالا نميتوان دست از يك وظيفه مذهبى بعذر ناتوانى و احتياطهاى نيش غولى برداشت با عنايت ائمه طاهرين عليهم السلام و كوشش هر چه بيشتر و با استمداد از ارباب فضل قدم در اين راه بر مىدارم به آن\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاميد كه « للمصيب اجران و للمخطئ اجر واحد » حتى در خطاها نيز اميد لا اقل يك پاداش را دارم .\r\nچون در ابتداى احتجاج بحار ، استدلال به آيات قرآنى آورده شده ، و پس از بيش از شصت صفحه به ترتيب تفسير همان آيات ذكر گرديده براى فارسى زبانان كه بخواهند از تفسير هر آيه استفاده نمايند مراجعه به هفتاد صفحه بعد و توجه به آيات كارى دشوار و گاهى نقض غرض حاصل ميشد و فارسى زبان ترجمه آيات را مىخواند و بعدها كه در تفسير به توضيحى بر مىخورد توجهى به ارتباط آن با آيه مخصوص نميكند چنين در نظر گرفته شد كه تفسير هر آيه به ترتيب از صفحات بعد در ذيل همان آيه آورده شود تا بيشتر مورد استفاده قرار گيرد گرچه اين كار بر خلاف ترجمه معمول و متداول است . بناچار در حدود يك صد و چند صفحه كتاب مرتب ترجمه نخواهد شد بلكه تلفيق و مخلوطى از صفحات قبل و بعد ترجمه گرديده . ضمنا چنانچه در بيشتر ترجمه‌هاى بحار الانوار كه بقلم نارساى اين حقير ترجمه گرديده نوشته شده است .\r\nدر بحار الانوار از نظر تحقيق و تعداد و مصادر روايت گاهى يك روايت چندين بار تكرار گرديده كه باز براى فارسى زبانان ترجمه همه آنها كسالت‌آور و بىفايده بوده است به همين جهت ترجمه روايات مكرر غالبا با قيد تكرار حذف گرديده و يا قسمت اضافى يك روايت از روايت ديگر ترجمه شده است .\r\nاميدوارم در راه خدمت به فرهنگ و ادب و آموزش اسلامى هر چه بيشتر توفيق به تمام پژوهندگان واقعى و ارادتمندان ائمه طاهرين عليهم السلام داده شود اين ناچيز نيز بىبهره از توفيق وافر نبوده و مشمول بذل و لطف و عنايت كامل اين خاندان قرار گيرم .\r\nاول رمضان 1402 موسى خسروى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمهء مؤلف\r\n ( بِسْمِ اللَّهِ الرَّحْمنِ الرَّحِيمِ ) *  ستايش خداى راست كه انسان را آفريد و به او سخن گفتن را آموخت و او را به شاهراه هدايت با دليل و برهان راهنمايى كرد . و بر مردم بوسيله پيامبران و ائمه گرامى عليهم السلام حجت را تمام نمود تا آنها را از تاريكيهاى كفر بسوى نور و ايمان راهيابى و رهبرى نمايند .\r\nدين داران و ياوران حق و حقيقت را با دلايل واضح و حجت‌هاى غير قابل رد بر گمراهان و گمراه‌كنندگان از ساير مذاهب يارى نموده و درود بر كسى كه صلوات بر او وسيله رسيدن به نعمتهاى بيكران لطف و عنايت است .\r\nمحمد مصطفى ( ص ) كه واسطه تنوير افكار و عرفان انبياء و اوصياء گرديده و درود بر خاندان پاكش كه خداوند نعمتها را بوسيله آنها بر بندگان خويش تمام نموده و آنها را گنجينه علم و دانش قرآن و نگهبانان پايگاه يقين قرار داده .\r\nاين جلد چهارم از كتاب بحار الانوار است كه مشتمل بر احتجاج و استدلال‌هاى خداوند و پيامبر و ائمه گرام عليهم السلام است بر مخالفين و ستيزه‌جويان از ارباب مذاهب مختلف و گمراهان از راه واقعى و داراى مطالب ديگرى نيز هست كه به بخش مخصوصى اختصاص داده نشده گر چه بيشتر مطالب كتاب تحت عناوين مناسب قرار گرفته براى سهولت استفاده جويندگان .\r\nاين اثر از تاليفات خاك پاى مؤمنين محمد باقر پسر محمد تقى است كه خداوند هر دو را با ائمه طاهرين محشور نمايد و از گرفتاريهاى قيامت محفوظ بدارد و از كسانى قرار دهد به فضل خود كه نامه عملشان را به دست راستشان ميدهند ( و مترجم را نيز مشمول دعاى مؤلف گرداند ) .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\n[ تتمهء كتاب احتجاج 
  ]\r\n ( بِسْمِ اللَّهِ الرَّحْمنِ الرَّحِيمِ ) * \r\n\r\nبخشهاى احتجاجات امير المؤمنين و مسائل مختلف علمى كه از آن جناب رسيده\r\n\r\nبخش اول احتجاج امير المؤمنين عليه السلام با يهودان در مسائل مختلف علمى و بخشهاى گوناگون\r\nخصال ج 2 صفحه 146 - 148 از ابن عباس نقل مىكند كه دو برادر از رؤساى يهود وارد مدينه شدند گفتند شنيده‌ايم پيامبرى در تهامه پيدا شده كه افكار يهودان را به مسخره گرفته است و اعتقادات آنها را مورد طعنه قرار مىدهد ما بيمناك‌شده‌ايم كه ما را از راه و روش آباء و اجدادمان برگرداند كداميك از شما آن پيامبر هستيد اگر همان پيامبرى باشد كه داود بشارت آمدنش را داده از او پيروى خواهيم كرد و ايمان به او خواهيم آورد اما اگر بيهوده سخن مىگويد و با زبان‌آورى بخواهد ما را مغلوب كند با مال و جان خويش به پيكار و مبارزه با او مىپردازيم .\r\nاينك بگوئيد آن پيامبر كداميك از شما است ؟ مهاجرين و انصار گفتند پيامبر ما صلى الله عليه و آله از دنيا رفته . يهودان گفتند خدا را سپاس اينك وصيّ او كيست ؟\r\nزيرا خداوند هيچ پيامبرى را نمىفرستد مگر اينكه برايش جانشين تعيين مىكند كه پس از او مبيّن دستورات دينى او باشد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمهاجرين و انصار اشاره به ابو بكر نموده گفتند وصيّ او اين مرد است . يهودان به ابو بكر گفتند ما چند سؤال از تو مىكنيم از همان مسائلى كه از اوصياء بايد پرسيد .\r\nابو بكر گفت هر چه مىخواهيد بپرسيد ان شاء الله جواب خواهم داد .\r\nيكى از آنها پرسيد : 1 - من و تو در نزد خدا چگونه هستيم ؟ 2 - كدام شخص است كه در درون ديگرى قرار گرفته با اينكه بين آن دو خويشاوندى نيست ؟ 3 - كدام قبر است كه با صاحبش به راه افتاده ؟ 4 - از كجا خورشيد طلوع مىكند و به كجا غروب مىنمايد ؟ 5 - كجا خورشيد تابيد كه بعد از آن ديگر نتابيد ؟ 6 - بهشت كجا است و جهنم كجا ؟ 7 - خدا را كسى بر مىدارد يا او كسى را بر مىدارد ؟ 8 - وجه پروردگار كجا است ؟ 9 - دو شاهد كدامند و دو غائب و كينه‌توز ؟ 10 - واحد چيست و دو تا كدام است و سه تا و چهار تا و پنج تا و شش تا و هفت تا و هشت تا و نه تا و ده تا و يازده تا و دوازده تا و بيست تا و سى تا و چهل تا و پنجاه تا و شصت تا و هفتاد تا و هشتاد تا و نودتا و صدتا ؟\r\nابا بكر در جواب سؤالات سكوت كرد ما ترسيديم مردم از دين برگردند من به خانه على بن ابى طالب رفتم و گفتم يا على چند نفر از سران يهودان وارد مدينه شده‌اند و مسائلى را از ابا بكر پرسيده‌اند كه نتوانسته جواب آنها را بدهد .\r\nامير المؤمنين عليه السلام تبسّمى نمود فرمود امروز همان روزى است كه پيامبر اكرم صلى الله عليه و آله به من وعده داده از جاى حركت كرد و پيش افتاد درست شبيه پيامبر اكرم صلى الله عليه و آله راه مىرفت و رفت همان جايى كه پيامبر اكرم صلى الله عليه و آله مىنشست . آنگاه به آن دو نفر فرمود نزديك من بيائيد و آنچه از اين پير مرد پرسيديد از من سؤال كنيد .\r\nپرسيدند تو كيستى ؟ فرمود من على بن ابى طالب پسر عبد المطلب و برادر پيامبر و همسر دختر او و پدر حسن و حسين و وصى او در تمام حالاتش هستم و صاحب هر منقبتى و عزتم و صاحب اسرار پيامبرم .\r\nيكى از يهودان گفت من و تو در نزد خدا چگونه هستيم ؟ فرمود من از وقتى خود را شناخته‌ام مؤمن هستم و تو از وقتى خود را شناخته‌اى كافرى اما بعد از اين چه\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nدر باره‌ات پيش آيد نمىدانم . يهودى گفت آن شخص كه در درون ديگرى قرار گرفته و بين آنها قرابتى نيست كيست ؟ فرمود آن شخص يونس است كه درون ماهى قرار داشت .\r\nپرسيد كدام قبر است كه با صاحبش به راه افتاد فرمود يونس كه در شكم ماهى هفت دريا را سير كرد .\r\nگفت خورشيد از كجا طلوع مىكند ؟ فرمود از دو شاخ شيطان گفت كجا غروب مىكند ؟ فرمود : در چشمه‌اى گل آلود . پيامبر اكرم حبيب من فرمود نماز نمىخوانى هنگام طلوع و غروب او مگر به اندازه يك نيزه يا دو نيزه برآمده باشد .\r\nگفت در كجا خورشيد تابيد كه ديگر نتابيد ؟ فرمود : در نيل هنگامى كه خداوند براى موسى آن را شكافت .\r\nيهودى پرسيد خدا چيزى را بر مىدارد يا او را بر مىدارند ؟ فرمود : خداوند همه اشياء را به قدرت خويش برداشته چيزى او را بر نمىدارد گفت پس اين آيه در قرآن شما چه مىگويد  وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  فرمود : اى يهودى مگر نمىدانى هر چه در آسمانها و زمين و بين آنها است مال خدا است روى اين جهان و اين جهان را به پا داشته به قدرت خدا است و قدرت است كه همه چيز را برداشته و به پا داشته .\r\nگفت بهشت كجا است و جهنم كجا ؟ فرمود : بهشت در آسمان و جهنم در زمين . گفت وجه پروردگارت كجا است ؟ امير المؤمنين به من فرمود : پسر عباس برو هيزم و آتش بياور . رفتم مقدارى هيزم و آتش آوردم آنها را آتش زد بعد به آن يهودى گفت صورت اين آتش كدام طرف است يهودى پاسخ داد طرف معينى صورت او نيست . فرمود خداوند عزيز اين مثل را دارد مشرق و مغرب از آن اوست هر كجا روى آوريد جانب خدا است . يهودى پرسيد دو شاهد كيانند ؟ فرمود : آسمانها و زمين كه ساعتى غائب نيستند . سؤال كرد آن دو غائب كدامند ؟ فرمود : مرگ و زندگى كه بر آنها واقف نيستى .\r\nگفت دو كينه‌توز كدامند ؟ فرمود شب و روز . گفت واحد كيست ؟ جواب داد\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nخداى يكتا . پرسيد دو تا ؟ گفت آدم و حوا . سؤال كرد سه تا ؟ فرمود نصرانيان به خدا دروغ بسته‌اند كه سومين سه تا است هرگز خداوند رفيق و فرزندى براى خود قرار نداده .\r\nگفت چهار تا چيست ؟ قرآن ، زبور ، تورات ، انجيل . گفت پنج تا ؟ فرمود پنج نماز واجب . پرسيد شش تا ؟ فرمود خداوند آسمانها و زمين و ما بين آن دو را در شش روز آفريده .\r\nپرسيد هفت تا ؟ فرمود هفت درب جهنم كه بر روى جهنميان بسته است .\r\nپرسيد هشت تا كدام است ؟ فرمود هشت درب بهشت . گفت نه تا ؟ فرمود نه گروه هستند كه در زمين فساد مىكنند و راه صلاح از پيش نخواهند گرفت . گفت ده تا ؟\r\nفرمود ده روز ده‌گانه « 1 » گفت يازده تا ؟ جواب داد گفتار يوسف به پدرش ، بابا من يازده ستاره و خورشيد و ماه را ديدم برايم سجده كردند . پرسيد دوازده تا چيست ؟\r\nفرمود ماه‌هاى سال . گفت بيست تا ؟ فرمود يوسف را به بيست درهم فروختند . گفت سى تا ؟ فرمود ماه رمضان روزه آن واجب است بر هر مؤمنى مگر مريض باشد يا در مسافرت . پرسيد چهل تا چيست ؟ فرمود قرار داد موسى سى شب بود خداوند آن را تكميل نمود با ده شب ديگر كه قرار داد به چهل شب پايان پذيرفت .\r\nگفت پنجاه تا ؟ فرمود نوح در ميان مردم هزار سال بجز پنجاه سال درنگ نمود .\r\nگفت شصت تا چيست ؟ فرمود دستور خداوند است در كفاره ظهار هر كس نتواند شصت نفر را طعام دهد وقتى قدرت روزه گرفتن دو ماه متوالى را نداشته باشد .\r\nپرسيد هفتاد تا چيست ؟ فرمود برگزيد موسى از ميان قوم خود هفتاد نفر را براى قرارگاه خدا . گفت پس هشتاد تا كدام است ؟ فرمود دهى در جزيره است كه به آن ثمانون مىگويند از آن ده ، نوح به كشتى نشست و بر جودى قرار گرفت و قوم غرق شدند .\r\nگفت نود تا چيست ؟ فرمود كشتى مشحون كه نوح نود خانه براى چهارپايان در\r\n\r\n\r\n\r\n\r\n","description":"","footnote":"\r\n( 1 ) ايام ده روز ذى حجة\r\n","page_name":" 9 ","page_number":9},
  {"content":"\r\n\r\nآن قرار داد . گفت صد تا چيست ؟ فرمود اجل حضرت داود شصت سال بود چهل سال آدم به او از عمر خودش بخشيد هنگام مرگ آدم كه رسيد انكار نمود فرزندان آدم نيز انكار مىنمايند .\r\nيهودى گفت اى جوان ! برايم محمد صلى الله عليه و آله را چنان توصيف كن گويا او را مىبينم تا هم اكنون به او ايمان آورم . امير المؤمنين عليه السلام در گريه شد و فرمود اندوه مرا سخت به هيجان درآوردى . فرمود عزيزم پيامبر چهره‌اى گشاده داشت ، ابروان بهم پيوسته ، چشمهاى درشت و سياه و گونه‌هائى نرم ، دماغى كشيده داشت ، مويهاى سينه‌اش نرم بود و محاسنى انبوه داشت ، دندانهائى سفيد و گردنى چون نقره خام . مويهايى چند بر سينه تا ناف داشت بهم پيچيده كه چون شاخه كافور بود و در پيكرش جز اين موى نبود . نه خيلى بلند قد و نه بسيار كوتاه قد بود وقتى با مردم راه مىرفت نورش آنها را فرا مىگرفت وقتى راه مىرفت گويى سنگ بر مىكند و يا از سراشيبى پائين مىآيد ( شايد كنايه از تند رفتن باشد ) استخوانهاى قدمش مدوّر و گرد بود و قدمهاى لطيف داشت ميان باريك بود عمامه‌اش سحاب نام داشت و شمشيرش ذو الفقار و قاطرش دلدل و الاغش يعفور و شترش عضباء و اسبش لزاز و عصايش ممشوق از همه به مردم مهربانتر بود و رئوفترين اشخاص به مردم ، ميان شانه‌اش مهر نبوت بود كه بر آن دو جمله نوشته بود سطر اول\r\nلا إله الا الله\r\nسطر دوم\r\nمحمد رسول الله صلى الله عليه و آله\r\nاين بود صفات پيامبر صلى الله عليه و آله .\r\nآن دو يهودى گفتند ما گواهى به يكتائى خدا و رسالت محمد مصطفى صلى الله عليه و آله و جانشينى شما مىدهيم مسلمان شدند و ملازم امير المؤمنين عليه السلام بودند و در جنگ جمل به خدمتش افتخار داشتند و با آن جناب به بصره آمدند در جنگ جمل يكى از آن دو شهيد شد و ديگرى تا جنگ صفين بود و در آن جنگ او نيز شهيد شد .\r\nدر خبر ديگرى كه از خصال نقل مىشود به اختصار بعضى از سؤالها جوابش به صورت ديگرى داده شده كه به چند قسمت آن اشاره مىشود .\r\nدو تا مىفرمايد يعنى دو خدا نگيريد  لا تَتَّخِذُوا إِلهَيْنِ اثْنَيْنِ  در مورد سه و\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nچهار و پنج و شش و هفت و هشت مىفرمايد اين آيه در مورد تعداد اصحاب كهف است كه مردم خواهند گفت سه نفر بودند چهارمى سگ آنها است بعضى چهار نفر پنجمى سگشان و بعضى شش نفر هفتمى سگشان و برخى هفت نفر هشتمى سگشان بوده است بدون اطلاع از چيزى كه نديده‌اند .\r\nدر مورد بيست تا مىفرمايد  إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ  اگر بيست نفر پايدار باشند بر دويست نفر غلبه مىكنند در مورد هشتاد تا مىفرمايد هر كس به زنى تهمت زنا بدهد و شاهدى نداشته باشد بايد هشتاد تازيانه بخورد .\r\nو در مورد نود تا در اين خبر آيهء  إِنَّ هذا أَخِي لَهُ تِسْعٌ وَ تِسْعُونَ نَعْجَةً  را مىفرمايد و در مورد صد تا مىفرمايد زن و مرد زناكار را صد تازيانه بزنيد .\r\nدر خبر ديگرى از خصال نيز نقل مىشود جريان را به زمان عمر بن خطاب و حكومت او اختصاص مىدهد و در بعضى از سؤال و جواب‌ها اختلافى هست كه به يك مورد آن اشاره مىشود .\r\nاولين قسمت سؤال از قفل آسمانها و كليد آنها است كه در جواب مىفرمايد قفل آسمانها شرك به خدا است و كليد آن\r\nلا إله الا الله\r\nاست .\r\nيهودى در اين خبر نيز با همراهان خود مسلمان مىشود .\r\nخصال ج 2 صفحه 77 و عيون اخبار الرضا عليه السلام صفحه 31 .\r\nصالح بن عقبه از حضرت صادق عليه السلام نقل كرد كه فرمود ابا بكر از دنيا رفت و عمر را به جانشينى خود برگزيد عمر به مسجد آمد و نشست مردى پيش او آمده گفت من از يهودانم و از بزرگترين دانشمندان آنهايم و سؤالهائى دارم كه اگر جواب بدهى مسلمان مىشوم . گفت سؤالهايت چيست ؟ يهودى گفت سه تا و سه تا و يكى اگر مىخواهى از تو بپرسم اگر داناترين ميان شما هست بگو از او بپرسم .\r\nعمر گفت از اين جوان بپرس يعنى على بن ابى طالب عليه السلام . يهودى خدمت امير المؤمنين عليه السلام رفت و سؤالهاى خود را تكرار نمود . على عليه السلام فرمود چرا گفتى سه تا و سه تا و يكى ؛ مىگفتى هفت تا گفت اگر چنين مىپرسيدم نادان بودم اگر در سه تا فرو ماندى ديگر سؤالى نخواهم داشت . فرمود اگر جواب دادم\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمسلمان مىشوى ؟ جواب داد آرى .\r\nگفت اولين سنگى كه روى زمين نهاده شد و اول چشمه‌اى كه جوشيد و اولين درختى كه روئيد كدام بود ؟ فرمود شما يهودان عقيده داريد كه اولين سنگ در بيت المقدس است ولى دروغ است اولين سنگ همان سنگى بود كه آدم با خود از بهشت آورد . يهودى گفت صحيح است به خدا قسم به خط هارون و املاء موسى چنين نوشته ديدم .\r\nفرمود شما معتقديد كه اولين چشمه همان چشمه‌اى بود كه در بيت المقدس جوشيد ولى دروغ است آن چشمه زندگى است كه يوشع بن نون ماهى را در آن چشمه شستشو داد و خضر نيز از همان چشمه آشاميد و هر كس بخورد زنده مىماند . گفت صحيح است به خط هارون و املاء موسى چنين نوشته ديدم .\r\nفرمود شما مىگوئيد اولين درخت كه به روى زمين روئيد زيتون بود ولى دروغ است اولين درخت همان درخت خرماى عجوه است ( نوعى از خرما كه در مدينه است ) كه آدم آن را از بهشت آورد . گفت صحيح است به خط هارون و املاء موسى چنين يافتم .\r\nگفت اما سه سؤال ديگر : اين امت چند نفر رهبر و امام دارند كه مردم اگر آنها را خوار بنمايند زيانى براى آن امامان نيست ؟ فرمود دوازده امام گفت همين طور است به خط هارون و املاء موسى عليه السلام يافتم .\r\nگفت پيامبر شما در بهشت كجا است ؟ فرمود در اعلى درجه بهشت و عالىترين جايگاه بهشت عدن . گفت صحيح است همين طور به خط هارون و املاء موسى يافتم .\r\nسپس پرسيد چه كسى با او در منزلش خواهد بود ؟ فرمود دوازده امام . گفت همين طور به خط هارون و املاء موسى ديدم .\r\nسپس گفت هفتم را اگر بگوئى اسلام مىآورم . وصى پيامبر شما چند سال بعد از او زندگى مىكند فرمود سى سال . باز پرسيد مىميرد و يا او را مىكشند ؟ فرمود به وسيله شمشيرى كه بر فرقش مىزنند كه محاسنش با آن خونين مىگردد از دنيا\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nخواهد رفت . يهودى گفت صحيح است به خط هارون و املاء موسى عليهما السلام چنين ديدم .\r\nدر اكمال الدين و احتجاج نيز همين حديث نقل شده .\r\nسليمان بن قراء گفت على بن موسى الرضا عليه السلام از پدر خود از آباء گرام خويش از امام حسين عليه السلام نقل كرد كه مردى يهودى از امير المؤمنين عليه السلام پرسيد چه چيز خدا ندارد و چه چيز نزد او نيست و چه چيز را نمىداند ؟\r\nعلى عليه السلام فرمود اما آنچه خدا نمىداند اين سخن شما است اى يهودان كه عزير را پسر خدا مىدانيد خدا براى خويش فرزندى نمىداند . اما آنچه براى خدا نيست شريك است و اما آنچه در نزد خدا نيست ظلم است كه نزد خدا ظلم نيست .\r\nيهودى گفت اشهد ان لا إله الا الله و اشهد أنّ محمد رسول الله صلى الله عليه و آله .\r\nاين حديث در صحيفة الرضا نيز نقل شده و از امالى شيخ نيز نقل شده اين حديث در صفحه 22 كتاب با مختصر اختلافى از اكمال الدين نقل شده .\r\nعلل الشرائع حديث اول :\r\nعلى بن محمد به اسناد خود نقل كرد كه مردى يهودى خدمت امير المؤمنين عليه السلام آمده گفت يا امير المؤمنين من از چند مسأله سؤال مىكنم در صورتى كه جواب دادى مسلمان مىشوم . فرمود هر چه مايلى بپرس يهودى ! از ما اهل بيت داناتر پيدا نخواهى كرد .\r\nيهودى گفت اين زمين روى چه قرار دارد و چرا فرزند شبيه عموها و دائيهاى خود مىشود و موى و گوشت و استخوان و رگ از كداميك از دو نطفه مرد و زن است . چرا آسمان را آسمان ناميده‌اند و چرا دنيا به نام دنيا ناميده شد و آخرت به نام آخرت و آدم را آدم و حوا را حوا و درهم و را درهم و دينار را دينار ناميده‌اند و چرا به اسب اجد و به قاطر عد و به الاغ حر گفته‌اند ؟\r\nفرمود قرار زمين نيست مگر بر شانه فرشته‌اى و قدمهاى آن فرشته بر سنگى است و سنگ بر روى شاخ گاوى و پاهاى گاو بر پشت ماهى است در درياى اسفل و دريا در ظلمت و ظلمت بر عقيم و عقيم بر ثرى و زير ثرى را جز خداوند كس\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنمىداند « 1 » .\r\nاما شباهت فرزند به عموها و دائيهايش چنين است كه اگر نطفه زن زودتر به رحم زن برسد بچه شبيه عموهايش مىشود و از نطفه مرد استخوان و رگ‌ها است اگر نطفه زن زودتر از نطفه مرد به رحم برسد بچه شبيه دائيهايش مىشود و از نطفه زن مويها و پوست و گوشت مىرويد زيرا آن نطفه زرد و رقيق است .\r\nآسمان را آسمان ناميده‌اند ، زيرا وسم آب است يعنى معدن آب و دنيا را دنيا ناميده‌اند چون پست‌تر از هر چيزى است و آخرت ، آخرت ناميده شد چون در آنجا ثواب و پاداش داده مىشود و آدم را آدم ناميده‌اند زيرا او را از پهن دشت زمين آفريده‌اند ( اديم زمين ) يعنى روى زمين و جريان چنين بود كه خداوند جبرئيل را فرستاد و دستور داد از روى زمين چهار خميره بياورد ، طينت بيضاء و طينت حمراء و طينت غراء و طينت سوداء و آن را از دشت هموار و ارتفاعات جمع كند و دستور داد چهار نوع آب نيز بياورد آب گوارا ، آب شور ، آب تلخ و آب بدبو .\r\nاو را امر كرد كه آب را بر روى خاك بريزد و با دست خود خمير نمايد ، نه خاك‌ها زياد آمد كه احتياج به آب داشته باشد و نه از آب زياد آمد كه احتياج به خاك داشته باشد آب گوارا را در حلق او و آب شور را در دو چشم او و آب تلخ را در گوشش و آب بدبو را در دماغش وارد كرد و اما حوا را حوا ناميده‌اند چون او از حيوان آفريده شد . اسب را اجد ناميده‌اند زيرا اولين كسى كه سوار بر اسب شد قابيل بود روزى كه برادرش هابيل را كشت و اين شعر را سرود :\r\n اجد اليوم و ما * ترك الناس دما \r\nبه اسب از اين جهت اجد گفته‌اند و قاطر را عد ناميده‌اند زيرا اولين كسى كه سوار قاطر شد آدم عليه السلام بود فرزندى داشت به نام معد كه خيلى به چهار پايان\r\n\r\n\r\n\r\n\r\n","description":"","footnote":"\r\n( 1 ) از طريق عامه و خاصه رد آياتى بدين مضمون رسيده كه زمين بر شانه ملك و . . . گرچه بعضى با تكلفاتى خواسته اين اخبار را تفسير و توجيه نمايند واقع مطلب اينست كه چنين اخبار متشابه است و ما معنى واقعى آن را نمىدانيم .\r\n","page_name":" 14 ","page_number":14},
  {"content":"\r\n\r\nعلاقه داشت و آن فرزند استر آدم را مىراند هر وقت از رفتار باز مىماند آدم مىفرمود معد براى قاطر با اسم معد آشنا شد مردم معد را تبديل به عد كردند اما به الاغ از آن جهت حر گفته‌اند چون اولين كسى كه سوار الاغ شد حوا بود و در بين راه مىگفت ( وا حرّاه ) چه گرم است وقتى اين حرف را مىزد الاغ راه مىرفت و اگر چيزى نمىگفت الاغ از رفتن باز مىايستاد مردم آن را مخفف نموده گفتند حر .\r\nاما درهم را كه درهم ناميده‌اند زيرا گرفتار ناراحتى است هر كس جمع كند و در راه اطاعت خدا انفاق ننمايد گرفتار عذاب مىشود و دينار را از آن جهت دينار گفته‌اند كه جمع‌كننده آن در خانه آتش است اگر در راه خدا انفاق ننمايد گرفتار آتش جهنم مىشود .\r\nيهودى گفت صحيح است آنچه فرمودى ما در تورات مىيابيم مسلمان شد و در خدمت آن مولى بود تا در صفين شهيد گرديد .\r\nمعانى الاخبار صفحه 12 و 13 .\r\nعلى بن محمد بن سيار از امام عسكرى عليه السلام نقل مىكند كه فرمود قريش و يهودان قرآن را تكذيب نمودند و گفتند اين سحر است كه ساخته است خداوند فرمود    الم ذلِكَ الْكِتابُ    يعنى اى محمد صلى الله عليه و آله اين كتابى كه بر تو نازل كرده‌ام تشكيل شده از حروف مقطعه كه از جمله آنها است الف ، لام ، ميم اين حروف به لغت شما است و زبان مادرى ايشان است  فَأْتُوا بِسُورَةٍ مِنْ مِثْلِهِ  . . .  إِنْ كُنْتُمْ صادِقِينَ  اگر راست مىگوئيد شبيه آن را بياوريد و از ديگران نيز كمك بخواهيد ، بعد مىفرمايد كه آنها قدرت برآوردن شبيه قرآن را ندارند به اين آيه  قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  سپس مىفرمايد خداوند   ( الم )   همين قرآنى است كه موسى و انبياى پس از او خبر داده‌اند و به بنى اسرائيل گفتند كه من در آينده بر تو نازل خواهم كرد اى محمد كتابى گرانقدر كه نمىتوان در آن اشتباهى يافت نه قبل و نه بعد از جانب خداى حكيم و حميد نازل شده  ( لا رَيْبَ فِيهِ )  شكى در آن نيست چون آشكار است نزد آنها چنانچه پيامبرانشان گفته‌اند بر محمد صلى الله عليه و آله كتابى نازل مىشود كه باطل\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر او راه ندارد كه او و امتش آن كتاب را قرائت مىكنند  « هُدىً »  راهنماى  لِلْمُتَّقِينَ  پرهيزكاران است كه از زشتيها مىپرهيزند و نمىگذارند دچار نادانى و اشتباه شوند و بدنبال رضاى خدا و تكليف خويشند .\r\nو حضرت صادق عليه السلام فرمود الف يكى از حروف اين نام است الله با الف اشاره به ( الله ) دارد با لام اشاره به اين كه\r\nالملك العظيم القاهر للخلق اجمعين\r\nو با ميم اشاره دارد كه خداوند مجيد و محمود است در هر كارى و اين سخن را حجت براى يهودان قرار داده زيرا وقتى خداوند حضرت موسى و ساير پيامبران بعد از او را مبعوث نمود هيچ كس را فروگذار نكردند مگر اينكه از آنها پيمان گرفتند كه ايمان آوردند به محمد عربى امّى كه در مكه مبعوث مىشود و به مدينه هجرت مىكند كتابى خواهد آورد . با حروف مقطعه در افتتاح بعضى از سوره‌ها كه امتش آن را حفظ مىكنند و مىخوانند در تمام احوال خود چه ايستاده و چه نشسته و چه در حال راه رفتن باشند حفظ آن را خداوند برايشان ساده مىكند و همراه مىنمايد با محمد وصى و برادرش على بن ابى طالب عليه السلام را كه نگهبان علومى است كه به او آموخته و در اختيار دارد امانتى را كه به او سپرده با شمشير برّان خويش تمام دشمنان محمد صلى الله عليه و آله را خوار و ذليل مىكند و با دلائل رساى خود بد انديشان را محكوم مىنمايد با مردم بنا به تنزيل قرآن به پيكار برمىخيزد تا آنها را به پذيرفتن دين وامىدارد چه بخواهند و چه نخواهند .\r\nسپس بعد از درگذشت پيامبر صلى الله عليه و آله گروهى كه به ظاهر ايمان آورده بودند مرتد مىشوند و قرآن را تحريف نموده و معانى آن را تغيير مىدهند و بر خلاف واقع تفسير مىنمايند در اين هنگام با آنها از روى تأويل قرآن به پيكار مىپردازد تا شيطان آنها را گمراه كند و موجب زيان و ذلت و بدبختى ايشان گردد .\r\nگفت موقعى كه خداوند پيامبر اسلام صلى الله عليه و آله را در مكه مبعوث نمود و به مدينه رهسپارش كرد و قرآن را بر او نازل نمود در افتتاح سوره بزرگ آن   ( الم   ) را قرار داد يعنى اين همان كتابى است كه پيامبرانم خبر داده‌اند بر تو نازل خواهم كرد  ( لا رَيْبَ فِيهِ )  همانطور كه گفته‌اند نازل شده است كه باطل در آن راه ندارد او و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nامتش قرآن را در حالات مختلف خود مىخوانند سپس يهودان بر خلاف واقع آن را تحريف مىكنند و بر خلاف توجيه مىنمايند و پيوسته مىخواهند اطلاع حاصل كنند از مقدار زيست اين امت كه خداوند آنها را از چنين اطلاعى محروم نموده يكى از يهودان گفت اگر آنچه محمد مىگويد واقعيت داشته باشد مقدار حكومت او و زيست امتش هفتاد و يك سال است الف يك ، لام سى و ميم چهل است .\r\nعلى عليه السلام فرمود پس   المص   را چه مىكنيد كه بر پيغمبر صلى الله عليه و آله نازل شده گفتند اين هم صد و شصت و يك سال مىشود فرمود   الر   را چه مىكنيد كه بر پيغمبر نازل شده . گفتند حالا مىشود دويست و سى و يك سال باز على عليه السلام فرمود در باره   المر   چه مىگوئيد گفتند حالا دويست و هفتاد و يك سال .\r\nعلى عليه السلام فرمود يكى از اين حروف مقطعه شاهد مدت زيست اين امت است يا همه آنها به اختلاف جواب دادند بعضى گفتند يكى و برخى گفتند همه آنها و بالاخره هفتصد و سى و چهار سال مىشود و بعد قدرت به دست يهودان خواهد افتاد .\r\nعلى عليه السلام فرمود آيا كتاب خدا اين مطلب را گفته يا از خود توجيه مىنمائيد بعضى گفتند كتاب خدا ناطق بر اين گفته است و برخى مدعى شدند كه اين ادعاى خود ما است .\r\nفرمود بياوريد آن كتابى را كه چنين مطلبى را بيان كرده نتوانستند بياورند به ديگران نيز فرمود دليل بر ادعاى خود بياوريد گفتند دليل گفتار ما حساب جمل است فرمود به چه دليل چنين حرفى را مىزنيد در اين حروف چيزى نيست كه شاهد گفتار شما باشد اگر كسى مدعى شود كه اين حروف شاهد مقدار زيست و عمر امت حضرت محمد صلى الله عليه و آله نيست ولى اين حروف گواه است كه هر كدام از شما به تعداد حساب اين حروف مورد لعنت خدا هستيد يا به مقدار اين حروف شما از درهم و دينار به مردم مقروض مىباشيد يا بگويد اين حروف گواه است كه هر كدام از شما به من مقروض هستيد به مقدار جمع اعداد اين حروف گفتند هرگز آنچه تو مىگوئى از الم و المص و الر و المر فهميده نمىشود .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nفرمود آنچه شما نيز ادعا مىكنيد از الم و المص و الر و المر فهميده نمىشود اگر گفتار من با دليل شما رد شود گفتار شما نيز با دليل من رد مىشود . يكى از سخنوران آنها گفت يا على خوشت نيايد از اينكه گفتار ما را به واسطه نداشتن دليل رد كردى ، ادعاى شما نيز دليلى ندارد چه دليلى بر ادعاى خوددارى امير المؤمنين عليه السلام فرمود نه اين هر دو مساوى نيست ما دليل داريم دليل ما معجزه است بعد رو به شتران يهود نموده فرمود اى شتران گواهى دهيد براى محمد و وصى او . شتران با عجله صدا زدند راست مىگوئى راست مىگوئى اى وصى محمد صلى الله عليه و آله اين يهودان دروغ مىگويند .\r\nعلى عليه السلام فرمود اين يك نوع شهادت است اى لباسهاى يهودان شما گواهى دهيد براى محمد صلى الله عليه و آله و وصى او تمام لباسهايشان به سخن درآمده گفتند ما گواهى مىدهيم يا على كه محمد صلى الله عليه و آله پيامبر واقعى است و تو وصيّ او هستى هر مقام و منقبتى او دارد تو نيز قدم جاى قدم او گذارده‌اى شما دو نفر از عالىترين نور خدا جدا شده‌ايد كه به دو صورت مشخص گشته‌ايد و در فضائل شريك هستيد جز اينكه بعد از محمد صلى الله عليه و آله پيامبرى نيست در اين موقع يهودان از سخن باز ماندند بعضى از آنها كه شاهد اين جريان بودند ايمان به پيامبر اكرم صلى الله عليه و آله آوردند ولى شقاوت بر يهودان و ساير حاضرين مستولى گشت اين است معنى قول خداوند  لا رَيْبَ فِيهِ  همان طورى كه محمد صلى الله عليه و آله فرمود و وصى او از قول ايشان بيان كرده از قول خداوند جهانيان بعد مىفرمايد  هُدىً  بيان و شفا است  لِلْمُتَّقِينَ  براى پرهيزكاران از شيعيان و پيروان محمد و على عليهما السلام بپرهيزيد از آشكار نمودن اسرار خدا و اسرار اولياء خدا و اوصياى حضرت محمد و آن‌ها را پنهان نمائيد و بپرهيزيد از اينكه دانش را از مستحقان آن پنهان نمائيد .\r\nتوحيد صفحه 171 - 173 .\r\nحضرت باقر عليه السلام فرمود پيامبر اكرم صلى الله عليه و آله دو دوست يهودى داشت كه به حضرت موسى عليه السلام ايمان داشتند و خدمت پيامبر اكرم\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nصلى الله عليه و آله رسيده از ايشان نيز چيزهائى شنيده بودند تورات و صحف ابراهيم را قرائت كرده بودند و از كتب گذشته اطلاعاتى داشتند . پس از درگذشت پيامبر اسلام صلى الله عليه و آله جوياى جانشينى آن حضرت شدند و مدعى بودند كه هيچ پيامبرى از دنيا نمىرود مگر اينكه جانشينى از نزديكترين خويشاوندان خود دارد كه به امر رهبرى بعد از او مىپردازد بسيار با مقام و جليل القدر .\r\nيكى از آنها به ديگرى گفت جانشين پيامبر اسلام را مىشناسى گفت نه ، مگر با همان صفاتى كه در تورات از او هست كه او اصلح و مصفر ( جلو سرش مو ندارد و گرسنه است ) « 1 » او نزديكترين مردم به پيامبر است وقتى وارد مدينه شدند و از مردم جوياى جانشينى پيامبر گرديدند آنها را راهنمائى به ابا بكر نمودند . پس از مشاهده ابا بكر گفتند اين شخص جانشين او نيست . پرسيدند چه نسبتى با پيامبر صلى الله عليه و آله دارى ؟ گفت من يكى از افراد قبيله او هستم و او همسر دختر من عايشه است .\r\nگفتند نسبت ديگرى هم دارى گفت نه ؟ گفتند اين خويشاوندى لازم نيست گفتند حالا بگو خدايت كجا است گفت بر فراز هفت آسمان . گفتند غير از اين اطلاع ديگرى هم دارى گفت نه . گفتند ما را به داناتر از خود معرفى نما تو آن شخصى كه در تورات به نام وصى حضرت محمد صلى الله عليه و آله توصيف شده و جانشين اوست نيستى . ابا بكر از گفتار آنها در خشم شد و تصميم كيفرشان را گرفت بعد آنها را پيش عمر فرستاد چون مىدانست اگر پيش عمر چنين حرفى را بزنند او به آنها حمله خواهد كرد . آن دو از عمر پرسيدند تو چه خويشاوندى با پيامبر دارى گفت من از قبيله او هستم و او شوهر دخترم حفصه است پرسيدند ديگر نسبتى دارى گفت نه .\r\nگفتند اين قرابت لازم نيست و اين صفتى نيست كه در تورات مىيابيم بعد گفت خدايت كجا است ؟ گفت بر فراز هفت آسمان گفتند جز اين چيزى دارى بگوئى\r\n\r\n\r\n\r\n\r\n","description":"","footnote":"\r\n( 1 ) در ذيل خبر خود مجلسى مصفر را به گرسنه و نيازمند معنى كرده مىتوان زرد چهره نيز گفت .\r\n","page_name":" 19 ","page_number":19},
  {"content":"\r\n\r\nگفت نه گفتند ما را به داناتر از خود معرفى كن آن دو را راهنمائى پيش على عليه السلام نمود همين كه خدمت آن مولى رسيدند يكى از آنها به ديگرى گفت اين همان كسى است كه در تورات ذكر شده كه وصى اين پيامبر است و خليفه او و شوهر دخترش مىباشد و پدر دو سبط و قائم به حق پس از اوست .\r\nپرسيدند شما چه نسبت با پيامبر دارى گفت او برادر من و من وارث و وصى او هستم و اولين كسى كه به او ايمان آورده و همسر دختر اويم گفتند اين خويشاوندى افتخار آفرين است و قرابت نزديك اين همان صفات ثابت در تورات است حالا بگو ببينم خدايت كجاست ؟ فرمود اگر مايليد بگويم به صورتى كه زمان پيامبر شما بوده و اگر مىخواهيد به آن طور كه در زمان پيامبر ما است جواب بدهم . گفتند به آن طور كه زمان پيامبر ما موسى عليه السلام بوده على عليه السلام فرمود چهار فرشته از مشرق و مغرب و از آسمان و از زمين آمدند و بهم رسيدند فرشته مشرق به مغربى گفت از كجا مىآئى گفت از نزد خدايم فرشته مغربى به مشرقى گفت تو از كجا مىآئى گفت از نزد خدايم فرشته آسمانى به فرشته زمينى گفت تو از كجا مىآئى گفت از جانب خدايم فرشته زمينى به فرشته آسمانى گفت تو از كجا مىآئى گفت از نزد خدايم .\r\nفرمود اين چيزى بود كه در زمان پيامبر شما موسى عليه السلام بود اما آنچه در زمان پيامبر ما است گفتار خداوند است در قرآن كريم  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا  .\r\nآن دو يهودى گفتند چرا آن دو تو را بجاى خود قرار نداده‌اند به آن خدائى كه تورات را بر موسى نازل كرده تو جانشين واقعى پيامبرى صفات تو را در كتاب خود مىيابيم و در عبادتگاههاى خود مىخوانيم تو شايسته‌ترى به اين مقام كه از تو گرفته‌اند . فرمود پيش افتاده‌اند و تأخير انداخته‌اند حساب آنها در دست خدا است آنها را نگه مىدارند و مىپرسند .\r\nغيبت نعمانى صفحه 53 .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nابى ايوب مؤدب از پدر خود كه موّدب يكى از فرزندان جعفر بن محمد عليه السلام بود گفت پس از درگذشت پيامبر صلى الله عليه و آله مردى از اولاد داود كه يهودى مذهب بود وارد مدينه شد و ديد بازارها بسته است پرسيد چه خبر است ؟\r\nگفته شد پيامبر صلى الله عليه و آله از دنيا رفته .\r\nآن مرد گفت همان روزى كه در كتاب ما ذكر شده از دنيا رفت . پرسيد مردم كجا هستند گفتند در مسجد . وارد مسجد شد ديد ابو بكر و عمر و عثمان و عبد الرحمن بن عوف و ابو عبيده جراح و گروه ديگرى مسجد را پر كرده‌اند گفت اجازه دهيد من هم وارد شوم و مرا ببريد پيش جانشين پيامبرتان او را پيش ابا بكر آوردند گفت من مردى يهودى از اولاد حضرت داودم چهار سؤال دارم اگر جواب بدهى مسلمان مىشوم گفتند مختصرى صبر كن در اين موقع على عليه السلام از يك درب وارد مسجد شد گفتند برو پيش اين جوان . يهودى نزديك على عليه السلام رفته گفت تو على بن ابى طالبى .\r\nفرمود تو فلان بن داود هستى گفت بلى . على عليه السلام دست او را گرفته پيش ابو بكر آورد . گفت من از اينها چهار سؤال كردم مرا به شما راهنمائى كردند كه از تو بپرسم فرمود بپرس . گفت اولين حرفى كه خداوند در شب معراج با پيامبرتان صحبت كرد چه بود كه نزد پروردگار خود برگشت و بگو كدام فرشته بود كه مزاحم پيامبرتان شد و به او سلام نكرد و از آن چهار نفرى كه مالك از طبقات جهنم سر برداشت و با پيامبر شما صحبت كردند مرا مطلع نما بگو منبر شما كجاى بهشت است ؟\r\nعلى عليه السلام فرمود اولين سخنى كه خدا با پيامبرمان گفت اين بود  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  گفت منظورم اين نبود فرمود پس اين گفته پيامبر صلى الله عليه و آله  وَ الْمُؤْمِنُونَ كُلٌّ آمَنَ بِاللَّهِ  گفت منظورم اين نبود فرمود بگذار همين طور پوشيده باشد .\r\nيهودى گفت مگر تو آن شخص نيستى ؟ ! على عليه السلام فرمود حالا كه دست بر نمىدارى وقتى پيامبر اكرم صلى الله عليه و آله از نزد خداوند برگشت و حجاب‌ها برداشته مىشد قبل از اينكه برسد به مقام جبرئيل فرشته‌اى او را صدا زده گفت\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاحمد ! فرمود آرى گفت خدايت به تو سلام مىرساند و مىگويد سلام برسان برسيد ولى آن فرشته توضيح داد آن سيد ولى على بن ابى طالب عليه السلام يهودى گفت و الله راست مىگوئى من اين مطلب را در كتاب پدرم ديدم .\r\nعلى عليه السلام فرمود اما فرشته‌اى كه مزاحم پيامبر صلى الله عليه و آله شد ملك الموت بود كه از پيش ستمگرى از ستمگران زمان مىآمد كه سخن ناشايستى بر زبان آورده بود و آن فرشته براى خدا خشمگين بود به پيامبر ما برخورد كرد ولى او را نشناخت جبرئيل گفت ملك الموت ! اين رسول الله و حبيب الله صلى الله عليه و آله است برگشت خدمت ايشان و پوزش خواست و گفت براى خدا خشمگين شدم و تو را نشناختم . پيامبر صلى الله عليه و آله عذر او را پذيرفت اما آن چهار نفرى كه مالك سرپوش جهنم از روى آنها برداشت جريان چنين بود كه پيامبر اكرم صلى الله عليه و آله به مالك دوزخ رسيد با اينكه مالك تا آن وقت لبخند نزده بود جبرئيل به او گفت مالك اين نبى رحمت است مالك تبسمى نمود در صورت پيامبر صلى الله عليه و آله فرمود به جبرئيل به او بگو يك سرپوش از جهنم بردارد سرپوش برداشت قابيل ، نمرود ، فرعون و هامان ديده شدند آنها گفتند يا محمد صلى الله عليه و آله از خدايت بخواه ما را به دنيا برگرداند تا اعمال صالح انجام دهيم جبرئيل خشمگين شد و با يك پر از پرهاى خود زد و سرپوش را بجاى خود نهاد فرمود اما نبى پيامبر صلى الله عليه و آله بايد بدانى كه جاى پيامبر صلى الله عليه و آله در جنّت عدن است و آن بهشتى است كه خداوند به دست خود آفريده و با او دوازده نفر از اوصيايش هستند و بالاى آن قبه‌اى است بنام رضوان و بالاى قبه رضوان منزلى است بنام وسيله كه در بهشت جايى شبيه آن نيست همان منبر رسول الله صلى الله عليه و آله است .\r\nيهودى گفت راست گفتى قسم به خدا همين در كتاب داود است كه پيشينيان يكايك به ديگرى به ارث گذاشته‌اند تا به من رسيده و من مىگويم لا إله الا الله محمد رسول الله و اوست همان كسى كه مژده به آن موسى داده و گواهى مىدهم كه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nعالم اين امت و وصى پيامبر صلى الله عليه و آله هستى امير المؤمنين عليه السلام به او دستورات دينى را آموخت .\r\nدر كتاب روضة صفحه 137 و فضائل صفحه 178 نقل مىكند از انس بن مالك كه گفت روزى مردى يهودى در خلافت ابا بكر آمد و گفت من مايلم با خليفه پيامبر صلى الله عليه و آله ملاقات كنم او را پيش ابا بكر آوردند و يهودى گفت تو خليفه پيامبرى جواب داد آرى مگر نمىبينى در جايگاه او نشسته‌ام و در محراب اويم .\r\nيهودى گفت اگر راست مىگوئى من چند سؤال از تو دارم . ابا بكر پاسخ داد هر چه مايلى بپرس .\r\nيهودى گفت بگو چه چيز براى خدا نيست و چه چيز نزد خداوند نيست و از چه چيز خدا اطلاع ندارد . ابا بكر با پرخاش گفت اين سؤالهاى كفار است و مسلمانان مىخواستند مرد يهودى را بكشند در ميان آنها ابن عباس حضور داشت به ابا بكر گفت كمى صبر كن و دست از كشتن بازدار .\r\nابا بكر گفت نمىبينى چه سؤالهائى مىكند . ابن عباس گفت اگر مىتوانيد جواب بدهيد و گر نه او را خارج كنيد هر جا مايل است برود مرد يهودى را بيرون كردند او مىگفت خدا لعنت كند كسانى را كه جاى ديگرى را غصب نموده‌اند به واسطه عدم اطلاع مىخواهند آدم كشى كنند كه خداوند چنين عملى را حرام كرده آن مرد در حال رفتن مىگفت مردم اسلام از ميان رفت مگر جواب سؤال را بدهند . كجا است پيامبر و كجا است خليفه پيامبر صلى الله عليه و آله .\r\nابن عباس از پى او رفت و به او گفت بيا برويم در نزد خزينه علم پيامبر به منزل على بن ابى طالب عليه السلام اما ابا بكر و مسلمانان از پى يهودى به راه افتادند و در بين راه به او رسيدند او را گرفته پيش امير المؤمنين عليه السلام آوردند پس از كسب اجازه وارد شدند و گروهى از مردم نيز به همراه آنها ازدحام كرده بودند بعضى گريه و بعضى مىخنديدند .\r\nابا بكر گفت يا ابا الحسن اين يهودى از مسائل كفرآميز سؤال مىكند امام عليه السلام فرمود چه سؤال مىكردى يهودى گفت اگر سؤال كنم همان كارى كه اينها\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nكردند مىكنى ؟ فرمود مىخواستند چه كار كنند گفت مىخواستند خون مرا بريزند فرمود اين حرف را رها كن سؤالت را بنما . گفت سؤال مرا نمىتواند پاسخ دهد مگر پيامبر يا وصى پيامبر فرمود هر چه مايلى بپرس يهودى گفت بگو چه چيز خداوند ندارد و چه چيز نزد خدا نيست و چه چيز را خدا نمىداند على عليه السلام فرمود من هم شرطى با تو دارم . پرسيد چه شرط فرمود شهادت به\r\nلا إله الا الله محمد رسول الله\r\nبه من بدهى گفت بسيار خوب آقاى من فرمود اما آنچه براى خدا نيست رفيق و فرزند است يهودى گفت صحيح است مولاى من ! فرمود اما اينكه چه چيز نزد خدا نيست ظلم است گفت صحيح است و امّا آنچه خدا نمىداند خداوند براى خود شريك و وزيرى نمىداند و او بر هر چيزى توانا است . در اين موقع يهودى گفت دست خود را بياور من گواهى به لا إله الا الله و محمد رسول الله مىدهم و اينكه تو خليفه واقعى پيامبر و وصى او و وارث علم اويى خداوند جزاى خير به تو در اسلام عنايت كند .\r\nمردم صدا به ضجه بلند كردند و ابا بكر گفت اى اندوه‌زدا و اى ناراحتى بر طرف نما يا على گفتند پس از اين جريان ابا بكر بر منبر رفت و گفت اقيلونى اقيلونى اقيلونى لست بخيركم و على فيكم مرا رها كنيد رهايم نمائيد دست از من برداريد من بهترين شما نيستم در حالى كه على ميان شما است عمر پيش او رفت و گفت دست از اين حرفها بردار ما تو را پسنديده‌ايم براى خود و او را از منبر به زير آوردند اين خبر را براى على عليه السلام آوردند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nبخش دوم استدلالى ديگر از امير المؤمنين عليه السلام با يكى از يهودان با ذكر معجزات پيامبر اكرم صلى الله عليه و آله\r\nدر احتجاج صفحه 111 تا 120 از موسى بن جعفر عليه السلام نقل مىكند كه مردى يهودى از شام كه تورات و انجيل و زبور و صحف انبياء را خوانده بود و اطلاعاتى از استدلالهاى آنها داشت وارد مجلسى شد كه اصحاب پيامبر صلى الله عليه و آله در آن حضور داشتند على بن ابى طالب عليه السلام نيز بود و ابن عباس و ابو معبد جهنى . گفت اى امت محمد هيچ مقام و منزلتى را براى پيامبرى وانگذاشتيد جز اينكه تمام آنها را براى پيامبر خود ادعا كرديد آيا پاسخ سؤالهاى مرا مىدهيد ؟\r\nمردم از او روى برگردانيدند . اما على عليه السلام فرمود آرى خداوند هيچ درجه‌اى به پيامبر و فضيلتى براى رسولى نداده مگر اينكه تمام آنها را در پيامبر ما جمع كرده و به آن جناب چند برابر افزونتر بخشيده يهودى گفت تو جواب مرا مىدهى فرمود آرى امروز از فضائل پيامبر صلى الله عليه و آله به مقدارى نقل مىكنم كه موجب روشنى چشم مؤمنين شود و ترديد كسانى كه در فضائل آن جناب مشكوك بودند بر طرف گردد وقتى فضيلتى از خود نقل مىكرد مىفرمود افتخار نمىكنم . من اكنون فضائل آن جناب را تذكر مىدهم بدون اينكه خرده‌گيرى به انبياء داشته باشم ولى سپاسگزارم خداوند را به واسطه آنچه به او عنايت فرموده مانند تمام فضائلى كه به انبياء داده و\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمقامات ديگرى به ايشان اختصاص داده است و آن جناب را بر انبياء فضيلت بخشيده .\r\nيهودى گفت من اينك سؤال مىكنم خود را آماده جواب كن فرمود بگو گفت خداوند ملائكه را به سجده آدم مأمور كرد آيا چنين مقامى را به ايشان داده فرمود آرى آنچه در باره آدم گفتى چنين است اگر ملائكه آدم را سجده كردند سجده آنها سجده عبادت نبود كه آدم را در مقابل خدا بپرستند ولى با اين سجده به فضيلت آدم اعتراف نمودند كه مورد رحمت خدا قرار گرفته به حضرت محمد صلى الله عليه و آله از اين بهتر عنايت شد خداوند در جبروت خود بر او صلوات فرستاد با تمام ملائكه و مؤمنين نيز موظف شدند كه بر او صلوات فرستند اين مقامى است بالاتر .\r\nيهودى گفت خداوند پس از انجام خطا توبه آدم را پذيرفت . فرمود صحيح است اما به حضرت محمد صلى الله عليه و آله بالاتر از اين مقام را داده‌اند بدون اينكه گناهى از او سر بزند . خداوند در قرآن كريم مىفرمايد  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  هرگز حضرت محمد صلى الله عليه و آله با گناه وارد قيامت نخواهد شد و نه از او در باره گناهى بازخواست خواهند كرد .\r\nيهودى گفت ادريس را خداوند به مقام عالى رسانيد و از تحفه‌هاى بهشت پس از مرگ به او خورانيد . على عليه السلام فرمود صحيح است به حضرت محمد بهتر از او عنايت شده خداوند در باره آن جناب مىفرمايد  وَ رَفَعْنا لَكَ ذِكْرَكَ  همين مقام و رفعت كافى است اگر ادريس را پس از مرگ از تحفه‌هاى بهشت خورانيدند به حضرت محمد صلى الله عليه و آله در زمان حيات در همين دنيا تحفه دادند هنگامى كه از گرسنگى به خود مىپيچيد . جبرئيل برايش جامى از بهشت آورد كه در آن تحفه‌اى بود . جام و تحفه در دست او شروع به تهليل خدا كرد و تسبيح و تكبير و حمد خدا را نمودند . جام را يكى از اهل بيت پيامبر گرفت همان تهليل و تكبير را ادامه داد اما يكى از اصحاب كه خواست بگيرد جبرئيل جام را گرفت و عرض كرد اين تحفه را ميل بفرمائيد كه از بهشت است خداوند به شما عنايت نموده و جز پيامبر يا وصى او نمىتواند بخورد آن جناب ميل كرد ما نيز با ايشان خورديم هم اكنون من مزه شيرين آن را در ذائقه خود درك مىكنم .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nيهودى گفت نوح در راه خدا صبر كرد عذر قوم خود را پذيرفت كه او را تكذيب نمودند فرمود صحيح است حضرت محمد صلى الله عليه و آله نيز عذر قوم خود را پذيرفت و در راه خدا صبر كرد وقتى او را تكذيب كردند و او را بيرون كردند و با سنگ او را هدف قرار دادند و ابو لهب زه‌دان گوسفند را از بالا بر سر او ريخت .\r\nخداوند به جابيل فرشته مأمور كوهها امر كرد خدمت پيامبر اكرم صلى الله عليه و آله برسد جابيل خدمت ايشان آمده گفت خداوند مرا مأمور كرد كه دستور شما را اطاعت كنم اگر اجازه مىدهى كوهها را بر سر آنها فرود آورم و هلاكشان كنم .\r\nپيامبر اكرم صلى الله عليه و آله فرمود خداوند مرا براى رحمت مبعوث نموده ، خدايا امت مرا هدايت فرما ، آنها نمىدانند واى بر تو اى يهودى نوح وقتى مشاهده كرد خويشاوندانش غرق مىشوند دلش به حال آنها سوخت و اظهار ناراحتى كرد و گفت  رَبِّ إِنَّ ابْنِي مِنْ أَهْلِي  خدايا فرزندم از خانواده من است خداوند به او فرمود  إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ  او از خانواده تو نيست مىخواست نوح را بدين وسيله تسلّى بخشد ولى حضرت محمد صلى الله عليه و آله وقتى دشمنى قوم خود را مشاهده كرد شمشير انتقام از نيام بركشيد و هيچ رقت و دلسوزى نسبت به آنها كه خويشاوندانش بودند روا نداشت و با ديده محبت به آنها تماشا نكرد .\r\nيهودى گفت نوح از خداوند درخواست كرد آسمان به شدت باريدن گرفت .\r\nفرمود صحيح است وقتى پيامبر اكرم صلى الله عليه و آله به مدينه هجرت كرد اهل مدينه روز جمعه‌اى خدمت آن جناب آمدند و شكايت از خشكسالى نمودند كه درخت‌ها زرد شد و برگها مىريزد دست خويش را به دعا برداشت كه سفيدى زير بغل آن جناب ديده مىشد با اينكه در آسمان لكه‌اى ابر ديده نمىشد به فاصله كمى باران باريدن گرفت بطورى كه جوانان زورمند و توانا نيز براى رفتن به خانه خويش در اين باران سخت به زحمت افتادند و نتوانستند بروند از شدت سيل . يك هفته طول كشيد . عرض كردند يا رسول الله صلى الله عليه و آله ديوارها خراب شد و مسافران از سفر باز ماندند . آن جناب خنديد فرمود اين سرعت ملال فرزند آدم است سپس گفت\r\nاللهم حوالينا لا علينا اللهم في اصول الشيح و مراتع البقع\r\nخدايا بر\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nروى سر ما نبار باران را به اطراف ما ببار بر روى گياه بيابانها و چراگاههاى اطراف .\r\nباران در اطراف مدينه مىباريد ولى يك قطره در مدينه نمىباريد بواسطه كرامت آن جناب در نزد خدا .\r\nيهودى گفت خداوند از دشمنان هود به وسيله باد انتقام گرفت آيا براى حضرت محمد صلى الله عليه و آله نيز چنين چيزى پيش آمده . فرمود صحيح است خداوند به حضرت محمد بالاتر از اين را داده خداوند دمار از روزگار دشمنان او به وسيله باد گرفت در جنگ خندق كه بادى فرستاد ريگ‌ها را برافشاند و سپاهى از فرشتگان ارسال داشت كه مشركان آنها را نمىديدند خداوند هشت هزار فرشته را براى ايشان فرستاد كه براى هود نفرستاد و فضيلت ديگرى به ايشان بخشيد كه باد زمان هود باد خشم بود ولى باد زمان پيامبر صلى الله عليه و آله باد رحمت در قرآن كريم مىفرمايد  يا أَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَ جُنُوداً لَمْ تَرَوْها  .\r\nيهودى گفت خداوند براى صالح شترى برآورد و آن را عبرت براى قومش قرار داد امير المؤمنين عليه السلام فرمود همين طور است به حضرت محمد صلى الله عليه و آله بهتر از اين عنايت شد . شتر صالح با او سخن نگفت و با يك ديگر حرف نمىزدند و به نبوت صالح گواهى نداد ولى ما در خدمت پيامبر اكرم صلى الله عليه و آله بوديم در يكى از جنگها كه شترى به ايشان نزديك شد شروع به صدا دادن كرد خداوند او را به سخن درآورد گفت يا رسول الله فلان كس مرا به كار گرفت تا پير شدم و حالا مىخواهد مرا بكشد من به شما پناه مىبرم از دست او پيامبر اكرم صلى الله عليه و آله از پى صاحب شتر فرستاد شتر را از او خواست آن مرد به پيامبر اكرم صلى الله عليه و آله بخشيد و آن جناب شتر را آزاد كرد باز در خدمت آن جناب بوديم كه مرد عربى وارد شد و شترى را مىراند قرار بود دست او را قطع كند بواسطه دزدى و گواهانى كه شهادت به دزدى او داده بودند شتر به زبان آمده گفت يا رسول الله اين مرد پاك است و مرا ندزديده سارق من فلان شخص يهودى است .\r\nيهودى گفت ابراهيم با ديده عبرت به معرفت خدا آشنا گرديد و با اين بينش به\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاو ايمان آورد . امير المؤمنين عليه السلام فرمود درست است به حضرت محمد صلى الله عليه و آله بهتر از اين بخشيدند ديده معرفت و بصيرت گشود و بينش ايمان يافت اما ابراهيم در پانزده سالگى چنين بينشى يافت ولى حضرت محمد صلى الله عليه و آله در هفت سالگى . گروهى از نصرانيان بعنوان تجارت بين صفا و مروه در مكه وارد شدند يكى از آنها چشم به پيامبر انداخت و آن جناب را شناخت با آثار و علائمى كه داشت .\r\nگفت اسم تو چيست حضرت محمد صلى الله عليه و آله فرمود محمد گفت اسم پدرت چيست جواب داد عبد الله گفت اسم اين چيست اشاره به زمين كرد فرمود زمين . اشاره به آسمان نموده گفت اسم اين چيست جواب داد آسمان گفتند آفريننده آنها كيست ؟ گفت خداى توانا بعد به آنها پرخاش نموده گفت مرا در مورد خداى عزيز به شك مىاندازيد .\r\nاى يهودى ! او بينش توحيد و ديده خداشناسى داشت در حالى كه خويشاوندانش به ازلام اشتغال داشتند و كفار بت قربانى مىكردند و به پرستش بتها اشتغال مىورزيدند اما او مىگفت لا إله الا الله .\r\nيهودى گفت خداوند ابراهيم را از نمرود به وسيله پوشش‌هاى سه‌گانه پنهان كرد ( مراد شكم مادر و رحم و زهدان است كه ولادتش از نمرود مخفى بود ) على عليه السلام فرمود همين طور است اما حضرت محمد را خداوند از دشمنانش به وسيله پنج حجاب مخفى نمود كه تصميم قتلش را داشته سه حجاب در مقابل سه حجاب ابراهيم و دو حجاب ايشان بيشتر داشت خداوند در اين آيه مىفرمايد  وَ جَعَلْنا مِنْ بَيْنِ أَيْدِيهِمْ سَدًّا  اين حجاب اول  وَ مِنْ خَلْفِهِمْ سَدًّا  اين حجاب دوم  فَأَغْشَيْناهُمْ فَهُمْ لا يُبْصِرُونَ  اين حجاب سوم بعد مىفرمايد  وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  اين حجاب چهارم بعد مىفرمايد  فَهِيَ إِلَى الْأَذْقانِ فَهُمْ مُقْمَحُونَ  اين هم حجاب پنجم .\r\nيهودى گفت ابراهيم به وسيله دلائل خويش مبهوت و حيران كرد كافرى را كه با او به بحث پرداخته بود . على عليه السلام فرمود صحيح است حضرت محمد\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nصلى الله عليه و آله نيز مردى كه به قيامت اقرار نداشت و منكر پيش او آمد بنام ابى بن خلف جمحى با خود استخوان پوسيده را آورد كه با دست آنها را نرم مىكرد بعد گفت يا محمد  مَنْ يُحْيِ الْعِظامَ وَ هِيَ رَمِيمٌ  اين استخوانهاى پوسيده كه زنده خواهد كرد خداوند به زبان پيامبرش انداخت و با دليل واضح و روشن فرمود  يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ  همان كسى كه او را اول آفريد او به هر نوع آفرينشى دانا است . آن مرد مبهوت شده رفت يهودى گفت حضرت ابراهيم عليه السلام بت‌هاى قوم خود را تكه تكه كرد به واسطه حمايت از توحيد على عليه السلام فرمود همين طور است اما حضرت محمد صلى الله عليه و آله سيصد و شصت بت را از فراز كعبه فرو ريخت و از جزيرة العرب بدور كرد و هر كس آنها را مىپرستيد با شمشير خود او را خوار و ذليل كرد .\r\nيهودى گفت ابراهيم عليه السلام فرزند خود را بر زمين خوابانيد و براى قربانى چهره‌اش را بر خاك نهاد على عليه السلام فرمود درست است اما ابراهيم پس از خواباندن فرزند بر زمين خداوند براى او فداء فرستاد ولى حضرت محمد صلى الله عليه و آله به مصيبتى دشوارتر از آن گرفتار شد . كنار پيكر عموى خود حمزه كه شير خدا و شير پيامبرش و ياور دين خدا بود ايستاد موقعى كه از دنيا رفته بود اظهار دلتنگى نكرد و اشك از ديده نريخت به چشم خويشاوندى به او تماشا نكرد تا خداوند را با شكيبائى و صبر خود خشنود كند و در تمام كارها تسليم او باشد فرمود اگر خواهرش صفيه ناراحت نشود پيكرش را رها مىكنم تا خداوند او را از درون دل درندگان و شكم پرندگان محشور نمايد و اگر اين كار سنت و روش بعد از من نمىشد اين كار را مىكردم .\r\nيهودى گفت ابراهيم عليه السلام را قومش در آتش انداختند و صبر كرد خداوند آتش را بر او سرد و سلامت قرار داد آيا چنين كارى را نسبت به محمد صلى الله عليه و آله كرده‌اند امير المؤمنين عليه السلام فرمود صحيح است حضرت محمد صلى الله عليه و آله وقتى وارد خيبر شد زنى خيبرى او را مسموم كرد خداوند سم را در اندرون بدنش سرد و سلامت قرار داد تا هنگام اجلش . سمّ وقتى در داخل بدن\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nقرار گرفت مىسوزاند چنانچه آتش مىسوزاند چنين چيزى را از قدرت خدا انكار ندارى ؟ يهودى گفت خداوند به يعقوب چه لطف زيادى نمود كه اسباط را از صلب او قرار داد و مريم دختر عمران از دختران او است على عليه السلام فرمود صحيح است اما حضرت محمد صلى الله عليه و آله بيشتر از او مورد لطف خدا قرار گرفت زيرا فاطمه سلام الله عليها از دختران اوست و امام حسن و امام حسين از نواده‌گان اوست .\r\nيهودى گفت يعقوب بر فراق فرزند صبر كرد بطورى كه نزديك بود از بيمارى زمين‌گير شود على عليه السلام فرمود درست است ولى اندوه يعقوب بالاخره به ديدار منتهى گرديد ولى حضرت محمد صلى الله عليه و آله در زمان حياتش فرزندش ابراهيم از دنيا رفت و او را به اين آزمايش امتياز بخشيد تا اجرش را افزون فرمايد .\r\nپيامبر اكرم صلى الله عليه و آله ( در مورد فوت فرزندش ابراهيم فرمود ) انسان محزون مىشود و دل مىسوزد ما بر تو اى ابراهيم محزونيم اما سخنى كه موجب خشم خدا شود نمىگوئيم در تمام اين موارد رضاى خدا را مقدم مىداشت و تسليم امر او در تمام كارهايش بود .\r\nيهودى گفت يوسف تلخ كامى فراق را با تمام ناراحتيش تحمل كرد و زندانى كشيد تا از معصيت محفوظ بماند .\r\nاو را تنها ميان چاه انداختند على عليه السلام فرمود همين طور است محمد صلى الله عليه و آله سختى غربت را كشيد و از خانواده و فرزندان و مال خود فاصله گرفت و از حرم خدا و جايگاه امن پروردگار مهاجرت نمود وقتى خداوند ناراحتى و حزن او را ديد خوابى شبيه رؤياى يوسف در تأويل به او نشان داد و براى جهانيان راستى آن رؤيا را آشكار كرد فرمود  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ  اگر يوسف به زندان افتاد پيامبر اسلام صلى الله عليه و آله سه سال خويشتن را در شعيب و درّه كوه زندانى نمود خويشاوندان از او كناره گرفتند و او را به دشوارترين گرفتاريها دچار كردند خداوند چاره‌اى برايش انديشيد كه جاى شك و شبهه‌اى نبود زيرا\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nضعيف‌ترين موجودات خود را مامور كرد تا عهدنامه آنها را در باره قطع رابطه با او نوشته بودند بخورد اگر يوسف را در چاه انداختند پيامبر اسلام از ترس جان خويش در غار رفت بطورى كار دشوار بود كه به همراه خود فرمود  لا تَحْزَنْ إِنَّ اللَّهَ مَعَنا  غمگين مباش خدا با ما است خداوند بر اين وضع او را در كتاب خويش مىستايد .\r\nيهودى گفت خداوند با حضرت موسى به مناجات پرداخت در طور سيناء على عليه السلام فرمود همين طور است ولى خداوند به حضرت محمد صلى الله عليه و آله در كنار سدرة المنتهى وحى نمود مقام او در آسمان محمود است و در انتهاى عرش مذكور شده .\r\nيهودى گفت خداوند محبت خويش را به دل موسى انداخت على عليه السلام فرمود همين طور است اما خداوند به محمد صلى الله عليه و آله بهتر از آن عنايت كرد خداوند بر او محبت خويش را انداخت چه كسى شريك او است در اين مقام زيرا گواهى به وحدانيت خدا تكميل نمىشود مگر با گواهى به رسالت او و بايد گفت\r\nاشهد ان لا إله الا الله و اشهد أنّ محمدا رسول الله\r\nبر روى منابر فرياد مىزنند صدا به ذكر خدا بلند نمىشود مگر اينكه نام محمد صلى الله عليه و آله با او برده مىشود .\r\nيهودى گفت خداوند به مادر موسى وحى نمود به واسطه عظمت مقام حضرت موسى در نزدش على عليه السلام فرمود صحيح است اما خداوند چنان مادر حضرت محمد صلى الله عليه و آله را گرامى داشت كه نام فرزندش را به او اعلام كرد كه گفت من و جهانيان گواهى مىدهيم كه محمد منتظر است و ملائكه گواهى دادند بر انبياء نامش را در كتاب‌هاى خود ثبت نمودند ( تورات ) به لطف و توجه خدا اين نام به مادرش رسيد چون پيامبر در نزد خدا مقام و منزلتى داشت بطورى كه در خواب ديد يك نفر گفت فرزندى در رحم دارى سرور و سيّدى است نام او را محمد بگذار خداوند نامى از نامهاى خود را براى او جدا نموده او محمود و پيامبرش محمد صلى الله عليه و آله است .\r\nيهودى گفت موسى را خداوند پيش فرعون فرستاد و به او آيت كبرى را نشان داد . امير المؤمنين عليه السلام فرمود همين طور است محمد صلى الله عليه و آله را به\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nسوى چندين فرعون فرستاد مانند ابى جهل و عتبة بن ربيعه و شيبه و ابو البخترى و نضر بن حارث و ابى بن خلف و منبه و نبيه دو فرزند حجاج و پنج نفر از استهزاكنندگان وليد بن مغيره مخزومى و عاص بن وائل سهمى و اسود عبد يغوث زهرى و اسود بن المطلب و حارث بن الطلاطله به آنها معجزاتى در آفاق و انفس خودشان نشان داد تا واقعيت براى آنها آشكار گرديد .\r\nيهودى گفت خداوند از فرعون براى موسى انتقام گرفت على عليه السلام فرمود همين طور است اما خداوند براى حضرت محمد صلى الله عليه و آله نيز از فراعنه انتقام گرفت در باره استهزاكنندگان فرمود  إِنَّا كَفَيْناكَ الْمُسْتَهْزِئِينَ  هر يك را بطور جداگانه به قتل رسانيد در يك روز اما وليد بن مغيره رد مىشد دستش به نيزه‌اى برخورد كه مردى از بنى خزاعه پيكان آن با پر آراسته بود و در ميان راه قرار داشت به چوب آن برخورد و دستش خون آلود شد با همين جراحت از دنيا رفت در حالى كه فرياد مىزد پروردگار محمد صلى الله عليه و آله مرا كشت .\r\nاما عاص بن وائل از پى كارى مىرفت به محلى ، سنگى از زير پايش غلتيد بر زمين افتاد تكه تكه شد او نيز فرياد مىزد پروردگار محمد صلى الله عليه و آله مرا كشت .\r\nاما اسود بن عبد يغوث براى استقبال فرزندش زمعه مىرفت در سايه درختى به استراحت نشست جبرئيل آمد سر او را به درخت كوبيد به غلامش مىگفت جلو اين شخص را بگير گفت من كسى را نمىبينم كه نسبت به تو كارى انجام دهد جز خودت او را كشت پيوسته مىگفت خداى محمد صلى الله عليه و آله مرا كشت .\r\nاسود بن مطلب پيغمبر اكرم صلى الله عليه و آله و سلم او را نفرين كرد كه چشمش كور شود و فرزندش به فراقش مبتلا گردد آن روز از منزل خارج شد تا برود به محلى جبرئيل برگ سبزى آورد و بر چهره‌اش زد و كور شد همانطور بود تا فرزندش به مرگ او مبتلا شد .\r\nو حارث بن الطلاطله از منزل خارج شد در هواى گرم و بر اثر باد سموم به صورت حبشىها تبديل شد برگشت به خانه‌اش و گفت من حارثم اما از اين ادّعا\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nخانواده‌اش بر او خشم گرفتند و او را كشتند او نيز مىگفت خداى محمد مرا كشت .\r\nروايت شده كه اسود بن حارث ماهى شورى خورد خيلى تشنه شد آنقدر آب آشاميد كه شكمش پاره گرديد و هلاك شد مىگفت خداى محمد صلى الله عليه و آله مرا كشت تمام اين جريانها در يك ساعت به وقوع پيوست و موضوع چنين بود كه آنها خدمت پيامبر اكرم صلى الله عليه و آله بودند و گفتند ما به تو تا ظهر مهلت مىدهيم اگر از ادّعاى خود برگشتى و گر نه تو را مىكشيم پيامبر اكرم صلى الله عليه و آله وارد منزل خود شد و با اندوه درب را به روى خويش بست از حرف آنها ، همان ساعت جبرئيل بر او نازل شد گفت يا محمد صلى الله عليه و آله خداوند سلامت مىرساند و مىفرمايد  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  يعنى آشكارا مردم را به دين خويش نما و از مشركان كنار بگير . فرمود به مستهزئين چه كنم و اين تهديدى كه مرا كرده‌اند گفت  إِنَّا كَفَيْناكَ الْمُسْتَهْزِئِينَ  ما حساب مستهزئين را مىرسيم و تو را از آنها آسوده خواهيم كرد .\r\nفرمود جبرئيل هم اكنون پيش من بودند گفت ما كار آنها را تمام كرديم از آن پس آشكارا مردم را دعوت نمود اما بقيه فرعون‌ها در جنگ بدر با شمشير از ميان رفتند و بقيه آنها را منهزم و سپاه فرارى شدند .\r\nيهودى گفت موسى بن عمران داراى عصائى بود كه به اژدها تبديل مىشد فرمود همين طور است به حضرت محمد بهتر از آن عنايت كردند . مردى از پى ابو جهل بن هشام مىگشت تا بهاى شتر خويش را بگيرد اما ابو جهل از او پنهان شده بود و به شراب خوارى اشتغال داشت هر چه جستجو كرد او را پيدا ننمود . يكى از مستهزئين به او گفت دنبال كه مىگردى گفت عمرو بن هشام يعنى ابا جهل از او طلبكارم گفت تو را راهنمائى به كسى كه حقوق مردم را از ستمگران مىگيرد بكنم ؟\r\nجواب داد آرى . آن مرد را خدمت پيامبر اكرم صلى الله عليه و آله فرستاد .\r\nابا جهل پيوسته مىگفت كاش روزى محمد صلى الله عليه و آله به من كارى داشته باشد تا آن وقت او را مسخره نمايم و نيازش را برنياورم . طلبكار خدمت پيامبر اكرم صلى الله عليه و آله آمده گفت شنيده‌ام بين شما و ابا جهل سابقه خوبى است\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمن مىخواهم شما را واسطه قرار دهم پيش او . آن جناب به همراه صاحب شتر به در خانه ابا جهل آمد فرمود حركت كن حق اين مرد را بده . در آن روز پيامبر صلى الله عليه و آله كنيه ابا جهل را به او داد و با اين نام به او خطاب نمود . ابو جهل با عجله از جا حركت كرد و طلب صاحب شتر را به او پرداخت وقتى برگشت دوستانش گفتند از ترس محمد اين كار را كردى ؟ گفت واى بر شما عذر مرا بپذيريد وقتى چشمم به او افتاد ديدم طرف راست او گروهى ايستاده‌اند و اسلحه در اختيار دارند كه برق مىزد و در طرف چپ او دو اژدها دندانهايشان بهم مىخورد و از دو چشم آنها آتش مىباريد اگر نمىدادم اطمينانى نداشتم كه پيكرم را پاره پاره كنند با اسلحه خود و آن دو اژدها گوشت بدنم را با دندان خود تكه تكه نمايند و بخورند اين معجزه از عصاى موسى مهم‌تر است اژدها در مقابل اژدهاى موسى و خداوند به حضرت محمد اژدهائى ديگر اضافه داده با هشت فرشته كه با حربه‌هاى مخصوص او را كمك مىكردند .\r\nپيامبر اكرم صلى الله عليه و آله قريش را با دعوت خويش مىآزرد روزى به پا ايستاد و آنها را مورد سرزنش قرار داد و به بت‌هاى ايشان دشنام گفت و آباء و اجدادشان را به نادانى و گمراهى نسبت داد قريش بسيار ناراحت شدند ابا جهل گفت به خدا مرگ براى ما از زندگى بهتر است در ميان شما قبيله قريش مردى هست كه محمد را بكشد كه او را به خون بهاى محمد صلى الله عليه و آله بكشند ؟ گفتند نه .\r\nابا جهل گفت من او را مىكشم اگر بنى عبد المطلب خواستند مرا به جاى او بكشند و اگر خواستند رهايم كنند . گفتند اگر تو اين كار را بكنى به اين سرزمين خدمتى كرده‌اى كه نامت باقى خواهد ماند .\r\nگفت او اطراف كعبه سجده زياد مىكند وقتى سجده رفت سنگى بر مىدارم و بر سرش مىزنم . پيامبر اكرم صلى الله عليه و آله به مسجد الحرام آمد و هفت مرتبه طواف كرد و بعد نماز خواند و سجده طولانى نمود ابا جهل سنگى برداشت و بالاى سر آن جناب آمد همين كه نزديك شد ناگهان ديد اژدهائى دهان باز كرده و متوجه اوست تا او را ديد چنان ترسيد كه به لرزه افتاد و سنگ از دستش پريد و به پايش برخورد\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nكرد با رنگ پريده و پاى مجروح در حالى كه عرق مىريخت برگشت دوستانش گفتند تو را مثل امروز ناراحت نديده بوديم گفت واى بر شما عذر مرا بپذيريد ناگهان اژدهائى ديدم كه دهان گشوده بود نزديك بود مرا ببلعد سنگ را رها كردم به پايم خورد .\r\nيهودى گفت به موسى عليه السلام يد بيضا دادند آيا به محمد چيزى از اين قبيل داده‌اند على عليه السلام فرمود درست است به محمد بهتر از آن داده‌اند هر جا مىنشست نورى از طرف راست او مىدرخشيد و از طرف چپش كه مردم همه آن نور را مىديدند .\r\nيهودى گفت به موسى دريا را شكافتند كارى چنين براى حضرت محمد صلى الله عليه و آله كرده‌اند . على عليه السلام فرمود : صحيح است ، به محمد صلى الله عليه و آله بهتر از آن داده‌اند . با پيامبر صلى الله عليه و آله به جنگ حنين مىرفتيم رسيدم به يك درّه كه سيل مىآمد تخمين زديم كه چهارده قامت عمق سيل هست . گفتند دشمن پشت سر ما است و اين رود نيز جلو ما . همانطور كه اصحاب موسى گفتند ما را خواهند گرفت پيامبر اكرم فرود آمد و فرمود خدايا تو براى هر پيامبر معجزه‌اى قرار داده‌اى اينك قدرت خويش را به ما نشان بده سوار شد و از آب گذشت بطورى كه سم اسبها نيز تر نشد و به آب نخورد و شترها نيز همانطور برگشتيم گويا فتحى بزرگ نصيب ما شده .\r\nيهودى گفت خداوند به موسى سنگى را داد كه از آن دوازده چشمه مىجوشيد على عليه السلام فرمود همين طور است وقتى حضرت محمد صلى الله عليه و آله به حديبيّه رسيد و اهل مكه او را در محاصره قرار دادند خداوند به او قدرتى از اين بهتر بخشيد زيرا اصحاب اظهار تشنگى كردند و چنان تشنه شدند كه پهلوى اسب‌ها چسبيد جريان را خدمت پيامبر اكرم صلى الله عليه و آله عرض كردند آن جناب يك قمقمه يمانى خواست دست خود را در آن فرو برد از درون انگشتهايش نيز چشمه‌هائى جارى شد همه سپاه و چهارپايان سير آب شدند و تمام ظرفها را پر آب كردند .\r\nدر همان حديبيه خدمت ايشان بوديم چاه قديمى خشكى بود پيامبر اكرم تيرى از\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nتيردان خود خارج نمود و به براء بن عازب داد و فرمود اين تير را داخل چاه به زمين بكن براء به دستور عمل كرد از زير تير دوازده چشمه جارى شد در جريان آفتابه عبرت و علامتى براى منكرين نبوت ايشان بود مانند سنگ حضرت موسى زيرا آفتابه‌اى خواست و دست در آن فرو برد آنچنان آب از اطراف شروع به ريختن نمود كه هشت هزار نفر از آن وضو گرفتند و هر چه آب خواستند آشاميدند و به چهارپايان خود نيز دادند و آنچه لازم بود برداشتند .\r\nيهودى گفت به موسى ( من و سلوى ) شير خشت و مرغ بريان دادند آيا به محمد شبيه آن داده شده على عليه السلام فرمود صحيح است به محمد بهتر از اين دادند خداوند غنائم را براى او و امتش حلال كرد كه براى ديگرى حلال نكرده بود اين از منّ و سلوى بهتر است و اضافه نمود كه نيّت را براى او و امتش عمل صالح به حساب آورد اين امتياز را نيز به امت‌هاى قبل نداده بود هر وقت يك نفر تصميم كار نيكى بگيرد و عمل ننمايد براى او آن عمل را ثبت مىنمايند اگر انجام داد ده برابر مىنويسند .\r\nيهودى گفت بر سر موسى ابر سايه افكند على عليه السلام فرمود صحيح است اين كار براى حضرت موسى عليه السلام در وادى تيه ( كه چهل سال سرگردان بودند ) انجام شد به حضرت محمد بهتر از اين داده شد ابر در طول مدت زندگى از روز تولد تا روز وفات در سفر و حضر بر سرش سايه مىافكند اين بالاتر است از آنچه به موسى داده‌اند .\r\nيهودى گفت خداوند براى داود آهن را نرم كرده بود كه زره با آن مىساخت فرمود صحيح است به محمد بهتر از آن داده شد خداوند براى او سنگ‌هاى سخت خارا را نرم كرد كه به صورت غبار درآمد و در بيت المقدس سنگ در دستش چنان نرم شد مانند خمير اين جريان را به چشم ديديم و در زير پرچمش مشاهده مىكرديم .\r\nيهودى گفت داود گريه كرد بر خطاى خود بطورى كه كوهها با او به سير افتادند از خوف و ترس على عليه السلام فرمود صحيح است به محمد صلى الله عليه و آله بهتر\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاز اين عنايت شده بود وقتى به نماز مىايستاد صدائى از دلش بر مىآمد مانند ديگ كه در حال جوش است از شدت گريه با اينكه خداوند به او امان عنايت كرده بود از عقاب او مىخواست با گريه خود در مقابل پروردگار به خشوع پردازد و پيشواى ديگران باشد ده سال آنقدر بر روى قدمهاى خود ايستاد كه قدمهايش ورم كرد و صورتش زرد شد تمام شب را به شب‌زنده‌دارى مىپرداخت بقدرى كه او را سرزنش نمودند    طه ما أَنْزَلْنا عَلَيْكَ الْقُرْآنَ لِتَشْقى    براى اينكه به سعادت برسد آنقدر گريه مىكرد كه غش مىنمود .\r\nمىگفتند يا رسول الله مگر خداوند گناه گذشته و آينده تو را نبخشيده  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  مىفرمود چرا آيا بنده شاكر نباشم اگر كوهها به راه افتاد با داود براى محمد صلى الله عليه و آله بهتر از آن انجام شد روزى با آن جناب در كوه حراء بوديم كه كوه به حركت درآمد فرمود آرام باش روى تو جز پيامبر و صديق شهيد نيست كوه در پاسخ دستور آن جناب آرام گرفت با هم از كنار كوهى رد شديم سيلاب اشك از اطراف كوه مىريخت فرمود اى كوه چرا گريه مىكنى عرض كرد يا رسول الله حضرت مسيح از كنار من گذشت مردم را مىترسانيد از آتشى كه آتش‌گيره آن انسان است و سنگ مىترسم من آن سنگ باشم فرمود نترس آن سنگ كبريت است كوه آرام گرفت و سكون اختيار كرد و سخن آن جناب را پذيرفت .\r\nيهودى گفت به سليمان قدرت و سلطنتى بخشيدند كه به احدى بعد از او نبخشيدند على عليه السلام فرمود همين طور است به حضرت محمد صلى الله عليه و آله از اين بهتر داده‌اند فرشته‌اى برايشان نازل شد كه تا آن وقت به زمين فرود نيامده بود بنام ميكائيل و گفت يا محمد در كمال نعمت زندگى كن اينك كليدهاى خزائن زمين در اختيار تو است و كوههاى آن طلا و نقره مىگردد و از مقام آخرتت ذره‌اى كسر نمىشود پيامبر اكرم صلى الله عليه و آله با جبرئيل كه دوستش بود مشورت نمود او گفت تواضع را بگزين فرمود پيامبرى بنده خدايم زندگى مىكنم يك روز مىخورم و دو روز نمىخورم تا به برادران ديگرم از پيامبران ملحق شوم\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nخداوند كوثر را به او عنايت كرد و شفاعت را به او بخشيد و اين مقام هفتاد برابر بهتر از تمام قدرتهاى دنيا است و به او وعده مقام محمود داد روز قيامت او را بر عرش مىنشاند اين بهتر است از آنچه به سليمان بن داود داده‌اند .\r\nيهودى گفت باد را در اختيار سليمان قرار دادند كه در يك روز به اندازه يك ماه و در يك شب به اندازه يك ماه راه مىرفت فرمود همين طور است به محمد بهتر از اين عنايت شده در يك شب او را از مسجد الحرام به مسجد اقصى كه يك ماه راه است بردند و به ملكوت آسمانها بلند نموده كه به اندازه پنجاه هزار سال راه بود در كمتر از يك سوم شب تا رسيد به ساق عرش به علم نزديك شد و به مقام قرب رسيد و برايش از بهشت فرشى سبز گستردند و نور چشمش را خيره كرد عظمت خدا را با ديده دل مشاهده كرد ولى نه با چشم به فاصله زه دو كمان يا كمتر از آن قرار گرفت خداوند آنچه خواست به او وحى كرد و از جمله چيزهائى كه وحى نمود آن آيه سوره بقره بود  لِلَّهِ ما فِي السَّماواتِ وَ ما فِي الْأَرْضِ وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ عَلى كُلِّ شَيْءٍ قَدِيرٌ  اين آيه ( كه خداوند مؤاخذه نمايد و به حساب آورد آنچه در دل مخفى مىكنند و آنچه آشكارا انجام مىدهند ) بر ساير پيغمبران از زمان آدم تا خاتم عرضه شده بود و بر امت‌هاى ايشان نيز عرضه داشته بود امتناع ورزيده بودند از قبول پيامبر اكرم صلى الله عليه و آله پذيرفت و به امت خويش نيز عرضه داشت پذيرفتند خداوند وقتى پذيرش را از آنها ديد دانست كه ايشان طاقت اين آيه را ندارند وقتى به ساق عرش رسيد آيه را تكرار نمود تا بفهمد و فرمود  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  در جواب اين خطاب پيامبر اكرم صلى الله عليه و آله فرمود  وَ الْمُؤْمِنُونَ كُلٌّ آمَنَ بِاللَّهِ وَ مَلائِكَتِهِ وَ كُتُبِهِ وَ رُسُلِهِ لا نُفَرِّقُ بَيْنَ أَحَدٍ مِنْ رُسُلِهِ  خداوند فرمود بهشت و مغفرت بهره آنها است اگر اين كار را بكنند پيامبر اكرم عرض كرد زمانى كه چنين لطفى را به ما ارزانى بدارى مغفرت و بازگشت بسوى تو را در آخرت آرزو داريم خداوند پاسخ داد براى تو و امتت اين عمل را اجرا مىكنيم .\r\nسپس خداوند فرمود اينكه كه پذيرفتى اين آيه را با دشوارى تمامى كه دارد و\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبه ساير امت‌ها عرضه شد و نپذيرفتند و امت تو قبول كردند شايسته است كه من از آنها اين حكم را بردارم و اين آيه را فرمود  لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَ عَلَيْها مَا اكْتَسَبَتْ  وقتى پيامبر اكرم صلى الله عليه و آله اين آيه را شنيد عرض كرد خدايا اينك كه چنين لطفى فرمودى اضافه بفرما فرمود بخواه از من عرض كرد  رَبَّنا لا تُؤاخِذْنا إِنْ نَسِينا أَوْ أَخْطَأْنا  فرمود امت تو را در مقابل فراموشى و خطا و اشتباه مؤاخذه نخواهم كرد به واسطه مقام تو در نزد من امتهاى پيشين اگر فراموش مىكردند دستور را درب‌هاى عذاب بر آنها گشوده مىشد اين را از امت تو برداشتم و در مقابل اشتباه مسئول بودند و كيفر مىشدند اين هم از امت تو برداشته شد به واسطه مقام تو در نزد من .\r\nپيامبر اكرم عرض كرد خدايا حالا اين لطف را نمودى پس اضافه بفرما فرمود از من بخواه گفت  رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا  و منظورش از ( اصر ) شدائد و گرفتاريهائى بود كه امت‌هاى پيشين بر آنها تحميل شده بود خداوند آن گرفتاريها از امت پيامبر اسلام برداشت . نماز آنها را قبول نمىكرد مگر در يك محل‌هاى معينى كه براى ايشان انتخاب كرده بود گرچه دور باشند و تمام زمين را براى امت تو مسجد و طهور قرار دادم اينها از گرفتاريهاى امم سابق بود كه از امت تو برداشتم امت‌هاى قبل اگر نجاستى به بدنشان داده مىشد بايد آن را از بدن مىتراشيدند و جدا مىكردند ولى آب را براى امت تو پاك‌كننده قرار دادم اين هم از گرفتاريهاى امم پيشين بود كه از امت تو بر طرف نمودم .\r\nامت‌هاى پيشين بايد قربانى خود را بر دوش بگيرد و به بيت المقدس بياورد هر كدام را قبول مىكردم آتشى مىفرستادم تا آن قربانى را فرا گيرد با شادى بر مىگشت هر كدام را قبول نمىكردم نااميد برمىگشت قربانى امت تو را در دل فقيران و مستمندان امتت قرار دادم از هر كس بپذيرم آن را چندين برابر مىكنم و از هر كس نپذيرم عقوبت دنيا را از او بر طرف مىنمايم از امت تو برداشتم و اين از گرفتاريهاى امت‌هاى پيشين بود . بر امت‌هاى پيش نماز واجب بود در دل تاريكى شب و نيمه روز اين هم يك گرفتارى بود براى آنها كه از امت تو بر طرف نمودم و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nنمازهاى آنها را در اوائل و اواخر شب و روز گذاشتم هنگام سرحالى و خوشى آنها و براى پيشينيان پنجاه نماز در پنجاه وقت واجب كرده بودم كه از گرفتاريهاى آنها بود از امت تو برداشتم و براى آنها پنج نماز در پنج وقت قرار دادم و آن پنجاه و يك ركعت ولى اجر پنجاه نماز به ايشان دادم امت‌هاى قبل يك ثواب معادل همان ثواب مىبردند و گناه معادل همان گناه و اين گرفتارى بود براى آنها كه از امت تو برداشتم يك حسنه را ده برابر نمودم و گناه را معادل همان . پيشينيان اگر تصميم ثوابى داشتند تا عمل نمىكردند براى آنها نوشته نمىشد اگر انجام مىدادند يك ثواب محسوب مىشد اما امت تو اگر تصميم كار خوب بگيرد و عمل هم نكند يك حسنه به او مىدهم اگر عمل كرد ده برابر مىشود . اين نيز از گرفتاريهاى امت‌هاى پيشين بود كه از امت تو برداشتم .\r\nپيشينيان اگر تصميم گناهى مىگرفتند و عمل نمىكردند براى آنها نوشته نمىشد و اگر انجام مىدادند يك گناه نوشته مىشد اما امت تو اگر تصميم گناهى داشتند ولى انجام ندادند براى آنها يك حسنه نوشته مىشود اين هم از گرفتاريهاى پيشينيان بود كه از امت تو بر طرف كردم . امت‌هاى قبل اگر گناهى مىكردند گناهشان بر درب منزلشان نوشته مىشد و توبه ايشان به اين وسيله بود كه محبوبترين غذائى كه دوست داشتند بر آنها حرام مىگرديد اين را از امت تو بر طرف نمودم و گناهان ايشان را بين خود و آنها قرار دادم و پرده‌هاى ضخيمى بر روى گناه آنها نهادم و توبه ايشان را بدون عذاب پذيرفتم و با محبوبترين غذا كه حرام شود بر آنها كيفرشان نكردم .\r\nگذشتگان از يك گناه صد سال يا هشتاد سال و يا پنجاه سال توبه مىكرد توبه‌اش را نمىپذيرفتم تا او را در دنيا عقاب ننمايم اين هم از گرفتاريهاى آنها بود كه از امت تو بر طرف نمودم يك نفر از امت تو بيست يا سى يا چهل و يا صد سال گناه مىكند بعد توبه مىنمايد و پشيمان مىشود در يك لحظه همه آن گناهان را مىبخشم .\r\nباز پيامبر اكرم صلى الله عليه و آله فرمود اينك كه به من اين همه عنايت فرمودى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nباز اضافه بفرما به او خطاب كرد درخواست بنما فرمود  رَبَّنا وَ لا تُحَمِّلْنا ما لا طاقَةَ لَنا بِهِ  فرمود اين كار را براى امت تو كردم و بلاهاى بزرگ امت‌ها را از آنها برداشتم و اين حكم من است در تمام امتها كه به آنها تكليفى فوق طاقتشان ننمايم پيامبر اكرم فرمود  وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا  فرمود اين را هم براى توبه‌كنندگان امت تو انجام مىدهم بعد عرض كرد  فَانْصُرْنا عَلَى الْقَوْمِ الْكافِرِينَ  فرمود امت تو در زمين مانند خال سفيدى است بر روى گاوى سياه آنها پيروز و غالبند به خدمت مىگيرند و خدمتكار نمىشوند به واسطه مقام تو در نزد من بر من لازم است كه دين تو را بر اديان ديگر پيروز نمايم بطورى كه در شرق و غرب دينى ديگر جز دين تو باقى نماند يا بايد به دولت تو جزيه و ماليات بپردازند .\r\nيهودى گفت سليمان شياطين را مسخر كرده بود كه برايش محراب‌ها و تمثال‌ها مىساختند فرمود همين طور است به محمد صلى الله عليه و آله بهتر از اين بخشيدند شياطين در حال كفر مسخر سليمان بودند ولى در نبوت پيامبر اسلام آنها با ايمان مسخر ايشان شدند و خدمت او رسيدند ، نه نفر از جنيان كه با شخصيت‌ترين افراد آنها بودند از جنّيان نصيبين و يمن و بنى عمر و بن عامر از دانشمندان آنها بنام شضاة و مضاة و الهملكان و مرزبان و مازمان و نضاة و هاصب و هاضب و عمر و اينها همانهائى هستند كه در اين آيه خداوند مىفرمايد  وَ إِذْ صَرَفْنا إِلَيْكَ نَفَراً مِنَ الْجِنِّ  همان نه نفر  يَسْتَمِعُونَ الْقُرْآنَ  خدمت پيامبر رسيدند در بطن نخل پوزش خواستند كه ما نيز مانند آدميان خيال مىكرديم كسى را خدا مبعوث نخواهد كرد هفتاد و يك هزار از آنها با پيامبر صلى الله عليه و آله بيعت كردند بر نماز و زكات و حج و جهاد و خيرخواهى مسلمانان پوزش خواستند كه در باره خدا سخنان ناشايست گفته‌اند اين بهتر از چيزى است كه به سليمان داده‌اند منزه است خدائى كه در تسخير محمد صلى الله عليه و آله قرار داد پس از تمرد آنها و اينكه خيال مىكردند خدا فرزند دارد دعوت او تعداد بيشمارى از جنّ و انس را گرفت .\r\nيهودى گفت خداوند به يحيى بن زكريا حكم و فهم و حلم را در كودكى بخشيد بىآنكه گناهى كرده باشد گريه مىكرد و روزه‌ها را به هم مىپيوست .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nعلى عليه السلام فرمود صحيح است اما به محمد صلى الله عليه و آله بهتر از آن داده‌اند . يحيى بن زكريا در زمانى بود كه بت‌پرستى و جاهليت وجود نداشت ولى به حضرت محمد صلى الله عليه و آله حكم و فهم را در حال كودكى دادند يعنى بت پرستان و طرفداران شيطان هرگز اظهار علاقه به بتى نكرد و در اعياد آنها شركت ننمود و از او دروغى شنيده نشد پيوسته امين و راستگو و بردبار بود و روزه را به هم مىپيوست در هفته و كمتر و بيشتر در اين مورد به او مىگفتند مىفرمود من مثل شما نيستم من پيوسته در حضور پروردگارم مرا غذا مىدهد و آب مىآشاماند آنقدر گريه مىكرد از خشيت خدا كه جاى نمازش خيس مىشد .\r\nيهودى گفت عيسى بن مريم را نقل مىكنند در گهواره سخن مىگفت على عليه السلام فرمود صحيح است اما حضرت محمد صلى الله عليه و آله وقتى از مادر متولد شد دست چپ خود را بر زمين نهاد و دست راست خود را به آسمان بلند كرده زبان به توحيد گشود و نورى از دهان مباركش درخشيد كه اهل مكه قصرهاى بصرى شام و اطرافش را ديدند و قصرهاى قرمز يمن و اطراف آن و قصرهاى سفيد اصطخر و اطراف آن را مشاهده كردند در شب تولد پيامبر صلى الله عليه و آله نورانى شد بطورى كه جن و انس و شياطين ترسيدند و گفتند در جهان پيش آمدى شده ملائكه را ديدند كه در رفت و آمد و تسبيح و تقديس خدايند و ستارگان در اضطرابند و سقوط مىنمودند به علامت ميلاد آن جناب ، ابليس تصميم گرفت به طرف آسمان برود به واسطه عجايبى كه آن شب مشاهده كرد ، در آسمان سوم جايگاهى داشت و شياطين گوش مىدادند در آنجا وقتى اين عجايب را مشاهده كردند خواستند گوش بدهند همين كه چنين تصميمى مىگرفتند به واسطه علامت پيامبرى آن جناب .\r\nيهودى گفت گويند عيسى كور و پيس را با اجازه خدا شفا مىبخشيد . على عليه السلام فرمود : صحيح است ، به حضرت محمد صلى الله عليه و آله از اين بهتر دادند . بيمار را از رنج بيمارى شفا مىبخشيد يك روز سؤال كرد از مردى كه جزء صحابه او بود گفتند او از بيمارى مانند يك جوجه‌اى شده كه پر ندارد وقتى به بالين\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاو آمد ديد همانطور است از شدت بلا فرمود براى سلامتى خود دعائى مىكردى ؟\r\nجواب داد آرى مىگفتم خدايا هر عقوبتى كه بنا است مرا در آخرت بنمائى در همين دنيا مرا به آن عقوبت فرما فرمود چرا نگفتى\r\nاللهم  آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ \r\nهمين دعا را خواند مثل اينكه پاهاى بسته‌اش باز شد صحت و سلامتى را در همان آن باز يافت و با ما از منزل خارج شد . مردى از قبيله جهينه كه مجذوم بود و از جذام ناقص شده بود شكايت از درد خويش نمود . پيامبر اكرم صلى الله عليه و آله قدح آبى خواست آب دهان در آن انداخت بعد فرمود به پيكر خود بمال اين كار را كرد چنان سلامتى يافت كه اثرى از جذام در او نماند عربى پيش خدمت ايشان آمد آب دهان بر او ريخت از جاى حركت كرد با صحت كامل اگر گمان مىكنى عيسى بيماران را از بيمارى شفا مىبخشيد يك روز پيامبر اكرم صلى الله عليه و آله در ميان اصحاب بود زنى وارد شد و گفت يا رسول الله پسرم در آستانه مرگ است هر چه غذا براى او مىآورم دهانش باز مانده و قدرت حركت ندارد پيامبر اكرم صلى الله عليه و آله از جاى حركت كرد ما نيز در خدمت ايشان رفتيم وقتى به بالين جوان آمد فرمود دور شو اى دشمن خدا از دوست خدا من پيامبر خدايم شيطان از او دور شد با صحت و سلامتى از جاى حركت كرد او هم اكنون جزء سپاهيان ما است اگر گمان مىكنى كه عيسى كورها را شفا مىبخشيد محمد صلى الله عليه و آله بزرگتر از آن را انجام داده . قتادة بن ربعى مردى خوش قيافه بود در جنگ احد نيزه‌اى به چشم او خورد كه حدقه چشمش بيرون آمد و در دست خود آن را گرفت و خدمت پيامبر اكرم صلى الله عليه و آله آورده گفت يا رسول الله زنم حالا از من بدش مىآيد چشم او را از دستش گرفت و در جايش قرار داد آن چشم از ديگرى تشخيص داده نمىشد مگر به اين جهت كه زيباتر بود و بهتر از چشم ديگر مىديد .\r\nعبد الله بن عتيك در جنگ ابن ابى الحقيق دستش قطع شد شب خدمت پيامبر اكرم صلى الله عليه و آله رسيد دستش را بر روى آن كشيد از دست ديگر تشخيص داده نمىشد .\r\nمحمد بن مسلمه نيز در برخورد كعب بن اشرف چشم و دستش همانطور مجروح\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nشد پيامبر اكرم صلى الله عليه و آله دست بر روى آن دو ماليد از چشم و دست سالمش تميز داده نمىشد .\r\nعبد الله بن انيس هم جراحتى در چشم يافت كه پيامبر صلى الله عليه و آله دست بر آن ماليد از چشم ديگرش تشخيص داده نمىشد تمام اينها به واسطه اعلان نبوت و علامت رسالت آن جناب بود .\r\nيهودى گفت : نصرانيان مىگويند عيسى مرده را زنده مىكرد على عليه السلام فرمود صحيح است . محمد صلى الله عليه و آله سنگ ريزه‌هاى نه‌گانه در دستش تسبيح خدا مىگفت . صداى نغمه تسبيح آنها را با اينكه جمادى بيروح بودند مردم مىشنيدند به واسطه اتمام دليل نبوت آن جناب مردگان با ايشان صحبت كردند و تقاضاى كمك نمودند از گرفتاريهاى بعد از مرگ يك روز نماز جماعت با اصحاب خود خواند فرمود آيا از بنى النجار كسى اينجا هست ؟ دوست آنها بيرون بهشت ايستاده و او را نگه داشته‌اند به واسطه سه درهم كه به فلان يهودى مقروض است با اينكه او شهيد شده بود .\r\nاگر مىگوئى عيسى با مرده سخن مىگفت حضرت محمد صلى الله عليه و آله داستانى عجيبتر از او داشت وقتى پيامبر اكرم صلى الله عليه و آله به طائف رسيد و آنجا را در محاصره گرفت براى آن جناب گوسفندى بريان ولى مسموم فرستادند دست آن گوسفند گفت يا رسول خدا مرا نخور كه من مسموم هستم اگر چهارپا در حال حيات و زنده بودن صحبت مىكرد بزرگترين دليل بر نبوت ايشان در مقابل منكرين بود چه رسيد به اينكه بعد از كشتن و پوست كندن و بريان كردن سخن گويد درخت را صدا مىزد جوابش را مىداد و چهارپا با او صحبت مىكرد و درندگان گواهى به رسالتش مىدادند و مردم را از مخالفت با آن جناب بر حذر مىداشتند اين بيشتر از موقعيتى است كه به عيسى دادند .\r\nيهودى گفت مىگويند عيسى خبر از آنچه در خانه پنهان كرده بودند و آنچه مىخوردند مىداد على عليه السلام فرمود صحيح است حضرت محمد صلى الله عليه و آله بيشتر از اين انجام مىداد حضرت عيسى عليه السلام به ياران خود\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخبر مىداد آنچه پشت ديوار بود حضرت محمد صلى الله عليه و آله از وقايع جنگ موته ( كه جعفر بن ابى طالب در آن جنگ شهيد شد ) خبر مىداد با اينكه در آنجا حضور نداشت و تعداد شهدا و كيفيت جنگ را بيان مىكرد با اينكه يك ماه راه بين او و محل جنگ فاصله بود .\r\nشخصى مىآمد و تصميم داشت سؤالى بكند به او مىگفت خودت مىگوئى يا من بگويم مىگفت شما بفرمائيد مىفرمود راجع به فلان جريان مىخواهى سؤالى كنى تمام خواسته او را بيان مىكرد .\r\nآنچنان اسرار اهل مكه را فاش نمود كه ديگر سرّى نداشتند از آن جمله جريان صفوان بن اميه و عمير بن وهب بود كه عمير پيش پيامبر آمده گفت آمده‌ام براى آزادى فرزندم فرمود به او دروغ مىگوئى تو با صفوان در خطيم كنار كعبه به ياد كشته‌شدگان جنگ بدر افتاديد و به او گفتى مرگ براى ما از زندگى بهتر است با اين كارى كه محمد صلى الله عليه و آله كرد آيا زندگى فايده‌اى دارد بعد از آن همه كشته كه ما در قليب داديم .\r\nتا به او گفتى اگر زن و فرزند نداشتم و قرضى كه دارم نبود تو را از دست محمد صلى الله عليه و آله آسوده مىكردم صفوان گفت من قرض تو را به عهده مىگيرم و زن و فرزندت را جزء خانواده خود قرار مىدهم كه در خير و شر آنها شريك باشند . تو گفتى پس اين مطلب را پنهان بدار و وسائل سفر مرا فراهم كن تا بروم و او را بكشم تو براى كشتن من آمده‌اى گفت صحيح مىفرمائيد يا رسول الله اينك مىگويم اشهد ان لا إله الا الله و انّك رسول الله از اين جريانها زياد اتفاق مىافتاد كه نمىتوان شمرد .\r\nيهودى گفت مىگويند عيسى به صورت پرنده از گل مىساخت و در او مىدميد يك پرنده مىشد به اجازه خدا على عليه السلام فرمود همين طور است حضرت محمد صلى الله عليه و آله نيز شنيد اين را انجام داده در جنگ حنين سنگى را بدست گرفت ما صداى تسبيح و تقديس سنگ را شنيديم سپس به سنگ فرمود شكافته شو ، سنگ سه پاره گرديد از هر كدام صداى تسبيحى غير تسبيح ديگرى مىشنيديم .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاز پى درختى فرستاد در جريان بطحاء درخت فرمان‌پذير شد و هر شاخه او تسبيح و تهليل و تقديسى داشت بعد فرمود به دو پاره شو درخت از ميان نصف گرديد باز فرمود به هم بپيوند بهم پيوست بعد فرمود گواهى به نبوت من بده گواهى داد سپس فرمود برگرد به جايگاه خود با تسبيح و تهليل و تقديس همان كار را كرد جايگاه درخت در محل سلّاخ خانه بود در مكه .\r\nيهودى گفت مىگويند عيسى سياح بود . على عليه السلام فرمود : صحيح است اما حضرت محمد صلى الله عليه و آله سياحتش در جهاد بود در طول ده سال تعداد بىشمارى را از شهرنشين و ده‌نشين به جبهه گسيل داشت و گروه زيادى از سركشان عرب كه شمشير زن و دلير و خون‌ريز بودند به قتل رسانيد مسافرت نمىرفت مگر مجهز براى جنگ با دشمن خود بود .\r\nيهودى گفت مىگويند عيسى زاهد بود . على عليه السلام فرمود صحيح است اما محمد صلى الله عليه و آله زاهدترين انبياء بود سيزده زن داشت به غير كنيزان هرگز سفره‌اش برداشته نشد كه در او غذا وجود نداشته باشد و هرگز نان گندم نخورد و هرگز از نان جو سه شب پشت سر هم سير نشد از دنيا رفت در حالى كه زرهش گرو بود در نزد مرد يهودى به چهار درهم ، طلا و نقره از خود به جاى نگذاشت با اين همه كشورگشائى كه كرد و غنائمى كه بدست آورد در يك روز سيصد هزار و چهار صد هزار ( درهم شايد باشد ) مىبخشيد شب سائل در خانه‌اش مىآمد مىفرمود قسم به آن كسى كه محمد صلى الله عليه و آله را به حق مبعوث كرده در خانه آل محمد صلى الله عليه و آله يك من جو و يك من گندم و درهم و دينارى وجود ندارد .\r\nيهودى گفت منهم مىگويم لا إله الا الله و محمدا رسول الله و گواهى مىدهم كه به هيچ پيامبرى درجه‌اى يا فضيلتى نبخشيده خدا مگر اينكه همه آنها را در محمد صلى الله عليه و آله جمع كرده و او را چندين برابر از ديگران بيشتر به درجات مفتخر نموده .\r\nابن عباس به على بن ابى طالب عليه السلام گفت يا ابا الحسن من گواهى مىدهم كه تو از راسخين در علم هستى فرمود واى بر تو چرا نگويم آنچه گفتم در باره آن\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nشخصيتى كه خداوند بزرگ در باره عظمت او مىفرمايد  وَ إِنَّكَ لَعَلى خُلُقٍ عَظِيمٍ  تو داراى اخلاق پسنديده عظيمى هستى .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nبخش سوم احتجاجهاى امير المؤمنين عليه السلام با نصارى\r\nاحتجاج طبرسى صفحه 108 .\r\nروايت شده كه گروهى از روميان در زمان ابا بكر به مدينه وارد شدند در ميان آنها راهبى نصرانى بود . راهب وارد مسجد پيامبر اكرم صلى الله عليه و آله شد و به همراه خود يك شتر پر از طلا و نقره داشت ابو بكر در مسجد حضور داشت گروهى از مهاجر و انصار نيز بودند ، وارد شد پس از تهنيت و تعارف لازم به دقت آنها را نگريست بعد پرسيد كداميك از شما خليفه پيامبريد و امين امينتان به طرف ابا بكر اشاره شد . راهب متوجه ابا بكر شد .\r\nگفت اسم تو چيست پيرمرد ! گفت عتيق پرسيد ديگر چه گفت صدّيق باز پرسيد ديگر چه جواب داد غير از اينها اسمى براى خود نمىدانم گفت تو شخصى كه من مىخواهم نيستى ابا بكر گفت چه منظورى دارى گفت من از مملكت روم آمده‌ام و يك شتر پر از طلا و نقره آورده‌ام تا از امين اين امت سؤالى بكنم اگر پاسخ داد مسلمان مىشوم و هر دستورى داد مىپذيرم و اين نقدينه را در اختيار شما مىگذارم اگر نتوانست بر مىگردم و مسلمان نخواهم شد و پولى كه آورده‌ام بر مىگردانم .\r\nابو بكر گفت هر چه مايلى بپرس راهب گفت لب به سخن نمىگشايم مگر اينكه از قدرت خويش و اصحابت مرا امان بدهى ، ابا بكر گفت تو در امانى و هيچ دغدغه‌اى نداشته باش هر چه مىخواهى بگو راهب گفت بگو خدا چه چيز ندارد و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nچه چيز نزد او نيست و از چه چيز علم ندارد ابا بكر به لرزه شد و جوابى نداشت پس از چند لحظه گفت برويد عمر را خبر كنيد . عمر آمد و نشست ابا بكر به او گفت از اين شخص بپرس راهب روى به عمر كرده سؤالهاى خود را تكرار نمود عمر نيز نتوانست جواب بگويد بعد عثمان آمد بين راهب و عثمان نيز آنچه بين اين دو واقع شد به وقوع پيوست .\r\nراهب گفت شخصيتهاى بزرگى هستند اما قدرت جوابگوئى از مسائل را ندارند از جاى حركت كرد تا خارج شود ابا بكر به او گفت اى دشمن خدا اگر پيمان ما نبود زمين را از خون تو رنگين مىكرديم .\r\nسلمان از جاى خود حركت كرد و خدمت على بن ابى طالب عليه السلام رسيد كه در صحن خانه‌اش نشسته بود با حسن و حسين جريان را نقل كرد از جاى حركت كرد با حسن و حسين و به مسجد آمد همين كه چشم مردم به على عليه السلام افتاد تكبير گفتند و حمد خدا را بجاى آوردند و همه از جاى حركت كردند به احترام ايشان آن جناب وارد شد ابو بكر گفت : راهب ! از اين مرد بپرس كه به منظور خود رسيده‌اى .\r\nراهب متوجه على عليه السلام شده گفت اسم شما چيست ؟ فرمود اسم من در نزد يهود اليا و در نزد نصرانيان ايليا و پدرم على نهاده و مادرم حيدره گفت چه نسبتى با پيامبرتان دارى ؟ فرمود برادر اويم و دامادش و پسر عموى من است راهب گفت به پروردگار عيسى منظور من تو هستى بگو خدا چه ندارد و چه در نزد او نيست و چه چيز را نمىداند .\r\nعلى عليه السلام فرمود به شخص مطلعى برخورد كردى اما آنچه خدا ندارد خدا را رفيق و فرزندى نيست اما چيزى كه در نزد خدا نيست ظلم است به احدى و امّا آنچه خدا نمىداند شريك در ملك است كه براى خود شريكى نمىداند .\r\nراهب از جاى حركت كرد و زنار از گردن بر كند و سر على عليه السلام را در آغوش گرفت و پيشانى او را بوسيد و گفت لا إله الا الله محمدا رسول الله و گواهى مىدهم تو خليفه و امين اين امت هستى و خزينه علم دين و حكمت و سرچشمه حجت در تورات نام تو را اليا و در انجيل ايليا خواندم و در قرآن على و در كتب\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nگذشته حيدرة و تو را بعد از پيامبر وصى او يافتم و امير و رهبر مردم و تو شايسته‌تر به اين مجلس از ديگران هستى بگو ببينم تو با اين مردم چه مىكنى ؟ على عليه السلام جوابى به او داد راهب از جاى حركت كرد و تمام مال را در اختيار او نهاد على عليه السلام آن مال را در همان ساعت بين فقراء اهل مدينه تقسيم كرد راهب مسلمان به پيش قوم خود برگشت .\r\nامالى طوسى صفحه 137 .\r\nسلمان فارسى گفت پس از درگذشت پيامبر اكرم صلى الله عليه و آله كه ابا بكر زمامدار شد گروهى از نصرانيان وارد مدينه شدند كه رهبر آنها جاثليق ايشان بود سخنور و با اطلاع بود تورات و انجيل را از حفظ داشت پيش ابا بكر آمدند جاثليق رو به ابا بكر كرده گفت ما در انجيل خوانده‌ايم كه پيامبرى بعد از عيسى خواهد آمد ما شنيده‌ايم كه محمد بن عبد الله قيام به رسالت نموده به فرمانرواى مملكت خود مراجعه نموديم شخصيت‌هاى مملكت را جمع نموده و به دنبال جستجوى واقعيت فرستاد اينك كه پيامبر شما از دست ما رفته و در كتابهاى ما است كه هيچ پيامبرى از دنيا نمىرود مگر اينكه بجاى خود وصى و جانشينى قرار مىدهد تا آنها را راهنمائى كند و از نور دانش او استفاده نمايند اينك اگر تو وصى او هستى سؤالهاى خود را از تو مىنمائيم .\r\nعمر گفت آرى همين شخص خليفه پيغمبر است جاثليق به دو زانو نشست و گفت اى خليفه بگو ببينم شما را در دين چه فضيلتى بر ما است ما براى همين سؤال آمده‌ايم ابو بكر گفت ما مؤمن هستيم و شما كافريد مؤمن بهتر از كافر است و ايمان از كفر بهتر . جاثليق گفت اين ادعائى است كه دليل لازم دارد بگو ببينم تو مؤمنى در نزد خدا يا پيش خودت گفت من در نزد خود مؤمنم از پيش خدا اطلاعى ندارم .\r\nجاثليق گفت من هم به نظر تو كافرم چنانچه تو به نظر خود مؤمنى گفت تو به نظر من كافرى اما نمىدانم در نزد خدا چگونه هستى . جاثليق گفت تو اكنون در مورد خود و من مشكوك هستى و در دين خود يقين ندارى بگو آيا تو را نزد خداوند منزلتى است در بهشت بواسطه اين دين و آئينى كه دارى ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nگفت من مقامى در بهشت دارم به واسطه وعده‌اى كه داده‌اند نمىدانم به آن مقام مىرسم يا نه گفت اميد مقامى براى من در بهشت دارى ؟ ابا بكر در پاسخ گفت آرى اميدوارم . جاثليق گفت اكنون تو را اميدوار نسبت به مقام من در بهشت مىبينم ولى در مورد خود خائف و ترسانى بگو چه فضيلتى بر من دارى در علم ؟ سپس پرسيد آيا تو تمام علم پيامبر خود را دارى ؟ گفت نه همان قدر كه به من رسيده مطلعم پرسيد چه شد كه خليفه شدى با اينكه علمى كه امت او نيازمند هستند ندارى و چگونه مردم تو را به اين مقام رسانده‌اند ؟\r\nعمر گفت نصرانى زبان خود را نگه دار از اين حرفها ، و گر نه خونت را مىريزيم نصرانى گفت اين از عدالت دور است كسى كه براى هدايت و راهنمائى آمده او را بكشند .\r\nسلمان گفت گويا لباس خوارى و مذلت بر تن ما كرده بودند از جاى حركت كرده پيش على عليه السلام آمدم جريان را عرض كردم جانم فدايش باد به مسجد آمد وقتى نصرانى مىگفت مرا راهنمائى كنيد به كسى كه بتواند پاسخ مرا بدهد امير المؤمنين عليه السلام فرمود سؤال كن قسم به آن كس كه دانه را شكافت از گذشته و آينده هر چه بپرسى جواب از جانب پيامبر هدايت بخش محمد مصطفى صلى الله عليه و آله خواهم داد گفت همان سؤالى را كه از اين پيرمرد كردم از تو مىكنم آيا تو نزد خدا و خودت مؤمنى ؟ فرمود من در نزد خدا مؤمنم همانطور كه در نزد عقيده خود مؤمن هستم .\r\nجاثليق گفت الله اكبر اين سخن از روى اعتماد به دين است و يقين صحيح دارد بگو ببينم مقام تو در بهشت چگونه است فرمود در مقام پيامبر امّى در فردوس اعلى جاى دارم هيچ شك و شبهه‌اى در اين وعده‌اى كه خدايم داده ندارم .\r\nجاثليق گفت از كجا اطلاع پيدا كردى به اين وعده ؟ فرمود به وسيله كتاب منزل و راستگوئى پيامبر مرسل . گفت راستگوئى پيامبر را از كجا اطلاع دارى گفت به وسيله دلائل آشكار و معجزات عالى . جاثليق گفت اين راه استدلال است براى كسى كه بدنبال دليل باشد . گفت بگو ببينم خدا امروز كجا است ؟ فرمود نصرانى ! خدا منزه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاست از جاى داشتن و بزرگتر از آن است كه به مكان نياز داشته باشد در ازل بود كه مكان وجود نداشت اكنون نيز هست از حالى به حال ديگر تغيير نمىكند .\r\nگفت احسن همين طور است اى دانشمند جوابى كوتاه دادى بگو آيا خداوند با حواس درك مىشود به نظر تو تا هر كس جوياى او شد به وسيله حواسّ خود خدا را درك نمايد اگر چنين نيست به چه صورت مىتوان معرفت پيدا كرد امير المؤمنين عليه السلام فرمود خداوند بزرگتر از آن است كه او را توصيف به مقدار نموده يا حواس دركش نمايد و يا با مقايسه نسبت به مردم شناخته شود و راه به شناخت او مصنوعات حيرت انگيز اوست كه عقل‌ها را رهبرى به معرفتش مىنمايند و از وجود اين مصنوعات كه مشهور و معقول ما است پى به عظمتش مىبريم .\r\nجاثليق گفت راست مىگوئى به خدا قسم اين حق و حقيقت است كه گمراهان در اين شناخت سرگردانند اينك بگو آنچه پيامبر شما در باره مسيح فرموده كه مخلوق خدا است به چه دليل ثابت مىكند كه عيسى مخلوق است و اولوهيت را از او نفى نموده و نقص به او نسبت داده مىدانى كه گروهى در دنيا اين اعتقاد را دارند .\r\nامير المؤمنين عليه السلام در پاسخ گفت مخلوق بودن را به اين ثابت مىنمايد كه عيسى محدود است و وجود او را ( طول و عرض و وزن و مقدار ) احاطه نموده و داراى شكل است و از حالى به حال ديگر تغيير مىيابد و قابل افزايش و نقصان است اما او را از مقام پيامبرى نفى نمىكنم و نه مقام عصمت را از او مىگيرم داراى كمال و تأييد پروردگار بوده و از جانب خداوند به ما اطلاع داده شد : او مانند آدم است كه از گل آفريده شده و به او گفته باش بوجود آمده .\r\nجاثليق گفت نمىتوان بر اين سخن ايرادى گرفت جز اينكه استدلال از چيزهائى است مردم در آن اشتراك دارند ( چه آنها كه اين استدلال برايشان شده و چه ديگران ) تو از كجا اين اطلاع را پيدا كرده‌اى ( كه عيسى چنين متولد شده ) .\r\nفرمود به همان جهت كه گفتم من از گذشته و آينده اطلاع دارم .\r\nجاثليق گفت اينك يك نمونه از اين اطلاعات برايم نقل كن تا برايم ثابت شود ادعاى تو .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nامير المؤمنين عليه السلام فرمود اى نصرانى تو از محل خود خارج شدى تا با كسى كه بحث و استدلال مىكنى او را مغلوب نمائى و بر خلاف آنچه اكنون ادعا مىكنى كه مايلى هدايت شوى قصد داشتى آن شخص را مغلوب و خوار نمائى اما در خواب به تو مقام مرا گفتند و از سخنان من برايت نقل كردند و تو را از مخالفت با من ترسانيدند و گفتند بايد از او پيروى كنى .\r\nگفت راست مىگوئى قسم به آن كسى كه مسيح را برانگيخت از آنچه خبر دادى جز خدا هيچ كس اطلاع نداشت من گواهى مىدهم و مىگويم لا إله الا الله محمدا رسول الله و تو وصى پيامبرى و شايسته‌ترين مردم به مقام اويى همراهان او نيز مسلمان شدند و گفتند مىرويم پيش فرمانرواى مملكت‌مان و او را به اين جريان اطلاع مىدهيم و به حق دعوتش مىنمائيم .\r\nعمر به او گفت خدا را سپاسگزاريم كه تو و همراهانت را به حق هدايت نمود جز اينكه بايد بدانى علم نبوت در ميان خانواده خود پيامبر است و حكومت بعد از او در اختيار همان كسى است كه اول با او صحبت كردى امّت چنين صلاح دانستند و راضى شدند به دوست خود اين جريان را نيز مىگوئى و از او مىخواهى كه اطاعت از خليفه بنمايد . در جواب او جاثليق گفت فهميدم منظور تو چيست من در كار خود يقين دارم چه اظهار نمايم و چه پنهان .\r\nمردم متفرق شدند اما عمر از آنها خواست كه اين جريان را به كسى نگويند و تهديد نمود كسى را كه بازگو نمايد و گفت به خدا قسم اگر مردم نگويند مسلمانى را كشت اين پير مرد و همراهان او را مىكشتيم من آنها را شياطين مىدانم تصميم دارند اختلاف بين اين امت بوجود آورند و آنها را به تباهى بكشند .\r\nامير المؤمنين عليه السلام به سلمان فرمود ديدى چگونه خداوند محبت را آشكار نمود براى اولياى خود اما قوم ما بيشتر از ما نفرت پيدا كردند ( با اين استدلال ) .\r\nدر كتاب فضائل صفحه 202 و روضة نقل شده .\r\nانس بن مالك گفت اسقف نجران پيش عمر آمد براى پرداخت جزيه . عمر او را\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبه اسلام دعوت كرد . اسقف گفت شما مىگوئيد خداوند بهشتى دارد كه عرض آن به اندازه آسمانها و زمين است پس جهنم كجاست عمر سكوت كرد و جوابى نداد .\r\nجمعيت حاضر گفتند جواب او را بده يا امير المؤمنين تا خورده به اسلام نگيرد از خجالت سر به زير افكند و ساعتى سكوت كرد ناگهان ديدند درب مسجد را مردى به بازوان خود بست درست دقت كردند ديدند گنجينه علم پيامبر على بن ابى طالب عليه السلام وارد شد از ديدن آن جناب مردم سخت خوشحال شدند .\r\nهمه مردم و عمر به احترام او از جاى حركت كردند . عمر گفت مولاى من كجا بودى كه جواب اين اسقف را بدهى سؤالى كرد كه ما را درمانده گذاشت جواب او را بده او مىخواهد مسلمان شود تو نور درخشنده و روشنى بخش تاريكىها هستى و پسر عموى پيامبر اسلام .\r\nعلى عليه السلام فرمود چه مىگوئى اسقف ؟ گفت جوان شما مىگوئيد عرض بهشت به اندازه آسمانها و زمين است . جهنم كجا است ؟ امام عليه السلام فرمود وقتى شب فرا رسد روز كجا است اسقف پرسيد تو كيستى جوان اجازه بده از اين آدم تندخو و بد اخلاق سؤالى بكنم يا عمر بگو كدام زمين است كه خورشيد بر آن يك ساعت تابيد و ديگر بر آن نتابيد عمر گفت مرا معاف دار از اين سؤال از على بن ابى طالب سؤال كن و از آن جناب درخواست كرد كه جوابش را بدهد امير المؤمنين عليه السلام فرمود آن زمين رود نيل است كه موسى از ميان آن عبور كرد و برايش شكافته شد خورشيد در آن ساعت بر آن زمين تابيد كه قبل و بعد از آن ديگر نتابيد و بهم پيوست براى فرعون و سپاهش .\r\nاسقف گفت راست گفتى جوان اى سرور مردم اينك بگو آن چيست در دنيا كه مردم هر چه از آن استفاده مىكنند و بهره مىگيرند كم نمىشود بلكه افزايش مىيابد فرمود آن قرآن و علوم است .\r\nگفت راست گفتى پرسيد آن رسولى كه خداوند فرستاد كه نه از جنيان بود و نه انسان كيست ؟ فرمود آن كلاغى بود كه خدا فرستاد موقعى كه قابيل برادرش هابيل را كشت و نمىدانست پيكر برادر خود را چه كند در اين موقع خداوند كلاغى را فرستاد\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nتا زمين را بكاود و به او نشان دهد چگونه جثه برادر را دفن نمايد .\r\nگفت راست گفتى جوان اينك سؤال ديگرى دارم ولى مايلم اين شخص جواب آن را بدهد اشاره به عمر كرد گفت بگو خدا كجا است عمر خشمگين شد و جوابى نداد .\r\nعلى عليه السلام رو به عمر نموده فرمود خشمگين نشو تا نگويد تو عاجز از جوابى . عمر گفت شما به او جواب بدهيد فرمود روزى خدمت پيامبر اكرم صلى الله عليه و آله بودم فرشته‌اى آمد و سلام كرد جوابش را داد فرمود كجا بودى گفت در خدمت پروردگارم بالاى هفت آسمان .\r\nبعد فرشته ديگرى آمد از او پرسيد كجا بودى ؟ گفت نزد پروردگارم در درون زمين هفتم پائين فرشته ديگرى آمد از او پرسيد كجا بودى ؟ گفت حضور پروردگارم در مشرق آفتاب فرشته چهارم آمد پرسيد كجا بودى گفت در مغرب آفتاب زيرا جايى خالى از خدا نيست و او در چيزى قرار ندارد و نه بر چيزى هست و نه از چيزى هست كرسىّ او آسمانها و زمين را فرا گرفته مثل و مانند ندارد شنوا و بينا است از او پنهان نيست ذره‌اى در زمين و نه در آسمان نه كوچكتر از ذره و نه بزرگتر مىداند آنچه در آسمانها و زمين است هر نجوائى كه سه نفر با هم داشته باشند خدا چهارمى آنها است و پنج نفرى خدا ششمى آنها است چه كمتر و چه بيشتر كه باشند خدا با آنها است هر كجا باشند .\r\nوقتى اسقف گفتار امير المؤمنين عليه السلام را شنيد گفت دست خويش را بده من گواهى مىدهم به لا إله الا الله و محمدا رسول الله صلى الله عليه و آله و اينكه تو خليفه الله در زمينى و وصى پيامبرى و اين آقاى خشمگين كه نشسته خود را پيوسته به دوش مردم تحميل مىنمايد و كانون خشم است شايسته اين مقام نيست تو شايسته هستى امام عليه السلام تبسمى نمود .\r\nاز كتاب ارشاد القلوب ديلمى :\r\nوقتى عمر به خلافت نشست بين يكى از يارانش بنام حارث بن سنان ازدى و مردى از انصار گفتگو و منازعه‌اى شد عمر براى او دادخواهى نكرد دوست عمر به\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nجانب قيصر روم رفت و مرتد از اسلام شد و تمام قرآن را فراموش كرد مگر اين آيه  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ  اين آيه را قيصر شنيد گفت چند مسأله براى فرمانرواى عرب مىفرستم اگر جواب آن سؤالها را داد اسيران عرب را آزاد مىكنم اگر پاسخ نداد آن اسيران را وادار مىكنم به پذيرش نصرانيت هر كدام پذيرفتند بعنوان برده و بنده خود مىپذيرم و هر كدام نپذيرفتند او را مىكشم .\r\nنامه‌اى براى عمر بن خطاب نوشت و اين مسائل را پرسيد : 1 - تفسير فاتحه .\r\n2 - آبى كه نه از زمين است و نه از آسمان . 3 - كدام چيز است كه نفس مىكشد ولى روح در او نيست . 4 - عصاى موسى از چيست و چه نام دارد و طول آن چقدر است . 5 - كدام دختر بكرى است كه در دنيا متعلق به دو برادر است و در آخرت متعلق به يكى از آن دو . وقتى نامه به عمر رسيد از جواب آنها عاجز بود پناه به على بن ابى طالب عليه السلام برد .\r\nامير المؤمنين عليه السلام در جواب قيصر نوشت اين نامه از طرف على بن ابى طالب داماد پيامبر صلى الله عليه و آله كه وارث علم او و نزديكترين فرد به او و وزير او و شايسته مقام ولايت و كسى كه پيامبر صلى الله عليه و آله دستور داده از دشمنانش بيزار باشند نور چشم پيامبر و همسر دخترش و پدر فرزندش به جانب قيصر روم . اما بعد پس از حمد و ستايش خدا عالم خفيات و نازل‌كننده بركات هر كه را هدايت نمايد گمراه‌كننده نخواهد داشت و هر كه را گمراه نمايد هدايت‌كننده ندارد . نامه تو رسيد و عمر به من نشان داد اما جواب سؤال تو از اسم خدا اسمى است كه در او شفا از هر بيمارى است و كمك به هر دواء است و رحمان كمك است براى هر كس ايمان به او بياورد و آن نامى است كه جز خدا بر كسى نهاده نشده اما رحيم پس رحم مىكند به هر كس گناه كرده و توبه نمود و ايمان آورده و عمل صالح انجام دهد .\r\n الْحَمْدُ لِلَّهِ رَبِّ الْعالَمِينَ  اين آيه ثناى ما است براى پروردگار بزرگمان به واسطه نعمت‌هائى كه به ما ارزانى داشته  مالِكِ يَوْمِ الدِّينِ  او زمام تمام مخلوقات\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nرا روز قيامت در اختيار دارد هر كس در دنيا شك داشته باشد يا ستمگر و جبار باشد او را به آتش مىافكند نمىتواند از عذاب خدا رهائى يابد شخص شاكّ و جبار . اما هر كس مطيع و فرمانبردار و پيوسته مراقب اطاعت خدا بوده داخل بهشت مىشود .\r\n إِيَّاكَ نَعْبُدُ  خدا را مىپرستيم و براى او شريكى قائل نيستيم  إِيَّاكَ نَسْتَعِينُ  ما از خدا كمك مىخواهيم كه ما را مدد نمايد بر شيطان منفور تا ما را مانند شما گمراه نكند .  اهْدِنَا الصِّراطَ الْمُسْتَقِيمَ  عبارت است از راه روشن هر كس در دنيا عمل صالح انجام دهد در قيامت از آن راه به بهشت رهسپار مىگردد .\r\n صِراطَ الَّذِينَ أَنْعَمْتَ عَلَيْهِمْ  اين همان نعمتى است كه خداوند به پيامبران گذشته عنايت فرموده از خدا مىخواهيم كه ما را نيز مانند آنها مشمول نعمت خويش بگرداند  غَيْرِ الْمَغْضُوبِ عَلَيْهِمْ  يهودان هستند كه نعمت خدا را به كفر تبديل نمودند خداوند بر آنها خشم گرفت كه به صورت ميمون و خوك درآمدند ما درخواست مىكنيم از خدا كه به ما خشم نگيرد چنانچه بر آنها خشم گرفت  وَ لَا الضَّالِّينَ  تو و امثال تو هستيد اى عابد صليب خبيث كه پس از عيسى بن مريم گمراه شديد ما از خداوند درخواست مىكنيم كه ما را به گمراهى نسپارد چنانچه شما گمراه شديد .\r\nاما مسأله آبى كه نه از زمين و نه از آسمان است همان آبى است كه بلقيس براى سليمان بن داود فرستاد و آن عرق اسبها بود هنگامى كه در جنگ جست و خيز كنند .\r\nجواب سؤالى كه نفس مىكشد اما روح ندارد صبح است كه  الصُّبْحِ إِذا تَنَفَّسَ  جواب عصاى موسى از چه بود و چقدر طول داشت و چه نام داشت و چگونه بود به آن عصا برنيه رايده مىگفتند وقتى در او روح وارد مىشد زياد مىگشت و وقتى روح از او خارج مىگشت كم مىشد ، از عوسج بود و طول آن ده ذراع ( فاصله از آرنج تا كف دست ) جبرئيل آن را از بهشت آورده بود .\r\nجواب دخترى كه متعلق به دو برادر بود در دنيا و در آخرت تعلق به يكى از آنها مىگيرد آن درخت خرما است در دنيا كه تعلق به مثل من مؤمن هم دارد و به مثل تو كه كافرى نيز دارد و هر دومان فرزند آدميم اما در آخرت متعلق به مسلمان است نه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nكافر و مشرك و در بهشت خواهد بود نه در جهنم اين آيه همان مطلب را بيان مىكند  فِيهِما فاكِهَةٌ وَ نَخْلٌ وَ رُمَّانٌ  است . نامه را بست و به پيك داد و روانه شد . قيصر پس از قرائت جواب ، اسيران را آزاد نمود ساكنين مملكت خود را به اسلام دعوت نمود .\r\nنصرانيان اعتصاب نمودند و تصميم كشتن او را گرفتند .\r\nهمه آنها را جمع كرد و گفت مردم من مىخواستم شما را بيازمايم و آنچه ابراز داشتم براى اين بود كه ببينم شما چگونه هستيد اينك كه آزمايش نمودم خدا را سپاسگزارم نصرانيان آرام گرفتند و اطمينان يافتند . گفتند ما نيز همين طور در باره تو گمان داشتيم . قيصر اسلام خود را پنهان كرد تا از دنيا رفت او به ياران نزديك و كسانى كه به آنها اعتماد داشت مىگفت عيسى بنده خدا و رسول او و كلمه خدا است كه به گريبان مريم القا نموده و روح از اوست و محمد صلى الله عليه و آله پس از عيسى پيامبر به حق است .\r\nعيسى بشارت ظهور او را به ياران خود داده و مىگفت هر كس از شما او را درك كرد اسلام مرا به او برساند او برادر من و بنده خدا و پيامبر اوست و با دين اسلام از دنيا رفت .\r\nوقتى قيصر از دنيا رفت جريان او را به هرقل اطلاع دادند گفت اين مطلب را پنهان نمائيد و انكار كنيد و اقرار به چنين چيزى نكنيد كه اگر مطلب آشكار شود پادشاه عرب طمع به مملكت ما مىاندازد كه شخصيت ما از بين مىرود و نابود مىشويم هر كدام از خواص قيصر و خدمتكاران و خانواده‌اش چنين عقيده‌اى دارند او را پنهان بداريد .\r\nهرقل اظهار نصرانيت نمود و نفوذى پيدا كرد . پايان حديث (  الْحَمْدُ لِلَّهِ رَبِّ الْعالَمِينَ *  ) .\r\nاز همان كتاب ارشاد به اختلاف سند : سهل بن حنيف انصارى گفت ما با خالد بن وليد در مأموريتى مىرفتيم رسيديم به دير يك نصرانى بين شام و عراق .\r\nراهب از دير سر برآورده گفت شما كه هستيد ؟ گفتيم مسلمانيم از امت محمد صلى الله عليه و آله . از جايگاه خود خارج شد و به جمع ما پيوست پرسيد رهبر شما\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nكجا است ؟ ما او را پيش خالد بن وليد آورديم . سلام كرد خالد جوابش را داد پير مردى كهنسال بود .\r\nخالد گفت چند سال دارى ؟ جواب داد دويست و سى سال . پرسيد چند سال است در اين دير زندگى مىكنى ؟ گفت شصت سال . سؤال كرد تاكنون كسى را ديده‌اى كه او عيسى را ديده باشد ؟ گفت آرى دو نفر را ديدم كه هر دو عيسى را ديده بودند . پرسيد آنها به تو چه گفتند ؟ جواب داد يكى از آن دو گفت عيسى بنده خدا و پيامبر او و روح و كلمه خدا است كه به مريم القاء نموده عيسى مخلوق است نه خالق . سخنش را پذيرفتم و تصديق نمودم ديگرى گفت عيسى خدا است اما او را تكذيب نمودم و لعنتش كردم .\r\nخالد گفت واقعا تعجب است كه دو نفر هر دو عيسى را ديده باشند و بر خلاف هم سخن بگويند . راهب گفت آن يكى پيرو هواى نفس خويش گرديد و اعمال زشت خويش را به اغواى شيطان نيك انگاشت اما ديگرى پيرو حق شد خداوند او را هدايت نمود .\r\nپرسيد انجيل خوانده‌اى ؟ جواب داد آرى گفت تورات چطور جواب داد چرا .\r\nگفت پس به موسى ايمان دارى ؟ جواب داد آرى . خالد گفت مايل نيستى كه مسلمان شوى و گواهى به رسالت حضرت محمد صلى الله عليه و آله بدهى ؟ گفت من به او قبل از تو ايمان آورده‌ام گرچه سخنش را نشنيده بودم و او را نديده‌ام گفت پس تو اكنون ايمان به او مىآورى و به دستوراتش ؟ جواب داد چگونه ايمان نياورم با اينكه نام او را در تورات و انجيل خوانده‌ام و موسى و عيسى به آمدنش بشارت داده‌اند . گفت پس چرا در اين دير سكونت اختيار كرده‌اى . گفت كجا بروم پيرمردى كهنسال و افتاده هستم ديگر عمرى از من باقى نمانده كه به مردم بپيوندم . شنيده بودم شما مىآئيد انتظار آمدنتان را داشتم كه سلام نمايم و اعلام كنم كه من پيرو ملت شمايم .\r\nپرسيد پيامبر شما چه شد ؟ جواب داد از دنيا رفت . پرسيد تو وصى او هستى ؟\r\nگفت نه ولى وصى او يكى از خويشاوندانش هست كه از ياران و صحابه او بوده .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nپرسيد تو را چه كسى به اينجا گسيل داشته آيا وصى او فرستاده ؟ گفت نه خليفه‌اش روانه كرده گفت آن خليفه غير وصى اوست ؟ جواب داد آرى . گفت وصى او زنده است جواب داد آرى گفت چگونه چنين اتفاق افتاده ؟ گفت مردم اجتماع نمودند و اين شخص را انتخاب كردند كه از خويشاوندانش نبود از صلحاء صحابه او به شمار مىرفت . گفت جريان تو از جريان آن دو مرد عجيبتر است كه در باره عيسى به اختلاف عقيده داشتند شما هم خلاف پيامبر خود نموديد و كار همان مرد را انجام داديد .\r\nخالد توجه به دوست پهلوى خود نموده گفت به خدا همين طور است ما پيروى هواى نفس خود را نموديم ديگرى را به جاى ديگرى نشانديم اگر اختلافى كه بين من و على در زمان پيامبر صلى الله عليه و آله وجود داشت نبود هيچ كس را بر او مقدم نمىداشتم .\r\nمالك اشتر به نام مالك بن حارث كه حضور داشت گفت چرا بين تو و على اختلاف باشد جريان چه بوده ؟ گفت من با او در شجاعت پيوسته مايل بودم برترى داشته باشم او داراى سابقه زياد در اسلام بود و با پيامبر صلى الله عليه و آله خويشاوندى داشت كه مرا آن امتيازها نبود بالاخره مرا به جانبدارى از قريش وادار نمود و اين اتفاق افتاد ام سلمه همسر پيامبر صلى الله عليه و آله مرا بر اين كار سرزنش نمود ولى من نپذيرفتم .\r\nآنگاه رو به ديرانى نموده گفت حرف خود را بزن و از مطالبى كه مىگفتى ادامه بده گفت مىگويم من داراى دينى بودم كه تازه و جديد بود اما كهنه شد بطورى كه در آن دين پايدار بر حق باقى نماند مگر دو نفر يا سه نفر و دين شما نيز كهنه مىشود بطورى كه دو يا سه مرد در آن باقى نخواهد ماند . شما با مردن پيامبرتان يك درجه از اسلام را رها كرديد با از دنيا رفتن وصيّتان نيز يك درجه ديگر را از دست خواهيد داد تا يك نفر باقى نماند كه پيامبرتان را ديده باشد چنان دين شما فرسوده شود كه نماز و حج و جهاد و روزه شما فاسد گردد امانت و زكات از ميان شما برود باقيمانده‌اى از دين خواهد بود ميان شما تا كتابتان ، خدايتان و از اهل بيت پيامبرتان\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nميان شما باشد وقتى اين دو چيز از ميان شما رفت ديگر بجز شهادتين چيزى برايتان باقى نمىماند لا إله الا الله و محمدا رسول الله صلى الله عليه و آله . در چنين موقعى قيامت شما و ديگران به پا مىخيزد و هنگام وعده فرا مىرسد و قيامت بر شما ملت مسلمان به پا خواهد شد زيرا آخرين امت هستيد به شما دنيا تمام و رستاخيز شروع مىشود .\r\nخالد گفت اين مطالب را پيامبرمان به ما فرموده اينك از عجيبترين چيزى كه مشاهده كرده‌اى در اين دير از وقتى سكونت گزيده‌اى براى ما نقل كن . گفت بيشمار عجايب و افراد ديده‌ام خالد گفت بعضى از آنها را براى ما بگو . گفت بسيار خوب من در دل شب از دير خارج مىشدم براى وضو گرفتن كنار آبگيرى كه در دامنه اين كوه است و مقدارى آب نيز با خود برمىداشتم و به دير مىبردم در بين دو نماز مغرب و عشاء مىرفتم و كنار آبگير به استراحت مىپرداختم يك شب كنار آبگير بودم كه مردى آمد و سلام كرد جوابش را دادم . گفت از اينجا گروهى كه داراى گوسفند بودند ردّ نشدند و آنها را نديدى ؟ گفتم نه . گفت گروهى از اعراب به يك گله گوسفند برخوردند كه غلام من آنها را مىچرانيد غلام و گوسفندها را پيش انداخته و برده‌اند .\r\nگفتم تو كيستى ؟ گفت من مردى از بنى اسرائيلم . پرسيد دين تو چيست ؟ گفتم تو چه دين دارى ؟ جواب داد من يهودى هستم . گفتم من هم نصرانى هستم و روى از او برگردانيدم .\r\nگفت شما خطا كرده‌ايد و داخل اين دين شده‌ايد و راه درست را رها كرده‌ايد پيوسته با من بحث مىكرد به او گفتم بيا دستهاى خود را برداريم و نفرين كنيم هر كدام بر باطل بود از خدا بخواهيم آتشى فرود آيد و او را فرا گيرد . دست برداشتيم اما هنوز دعاى ما تمام نشده بود كه ديدم آتش پيكر او را فرا گرفته و از زمين شعله بر مىخيزد . طولى نكشيد كه مردى آمد و سلام داد . جوابش را دادم . گفت شخصى را با اين نام و نشان مشاهده نكردى ؟ گفتم چرا . جريان را برايش نقل كردم گفت دروغگو تو برادر مرا كشته‌اى او مسلمان بود شروع كرد به ناسزا گفتن من با سنگ از او دفاع مىكردم او هم به من و عيسى مسيح ناسزا مىگفت و هر كس به دين عيسى بود\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nدر همين موقع ديدم او نيز شروع به سوختن كرد . از همان آتش برادرش پيكر او را نيز فرا گرفت روى زمين افتاد در همين موقع كه از كار او در شگفت بودم شخص سومى آمد سلام كرد جواب دادم . گفت دو نفر با اين مشخصات نديده‌اى ؟ گفتم چرا ولى جريان را به او نگفتم كه باز مثل برادرش به جنگ با من برخيزد . گفتم بيا تا آنها را به تو نشان دهم . او را آوردم پهلوى آن دو به زمين نگاه كرد كه دود از آن بر مىخاست گفت اين چيست ؟ جريان را برايش گفتم . گفت به خدا قسم اگر دو برادرم گواهى دهند به راستى تو ، من پيرو تو خواهم شد و گر نه با تو به جنگ مىپردازم .\r\nفرياد برداشت دانيال ! اين شخص راست مىگويد ؟ گفت آرى اى هارون او را تصديق كن گفت : اشهد ان عيسى بن مريم روح الله و كلمة الله و عبده و رسوله .\r\nگفتم خداى را سپاس كه تو را هدايت نمود گفت من و تو در راه خدا برادر مىشويم من داراى زن و فرزند و ثروتى هستم و گر نه با تو به سياحت مىپرداختم اما طاقت فراق آنها را ندارم اميد دارم خداوند به واسطه آنها به من در قيامت اجر و مزدى بدهد شايد هم بروم آنها را بياورم و نزديك دير تو ساكن شوم .\r\nاز پيش من رفت و چند شب فاصله شد و شبى آمد و فرياد زد ديدم با زن و بچه و گوسفندهايش آمده در همين نزديكى خيمه‌اى زد . پيوسته در دلهاى شب پيش او مىرفتم و به ملاقاتش بهره‌مند بودم و واقعا برادر خوبى براى من بود . يك شب گفت من در تورات چيزى را خوانده‌ام وقتى بيان كرد ديدم صفات پيامبر شما محمد مصطفى است صلى الله عليه و آله گفتم من مشخصات او را در تورات و انجيل ديده‌ام و ايمان به او آورده‌ام . به او انجيل آموختم و مشخصات پيامبر صلى الله عليه و آله را در انجيل برايش خواندم ما هر دو به او ايمان آورديم و دوستش مىداشتيم و آرزوى ديدارش را داشتيم .\r\nمدتى به همين وضع زندگى كرد و بهترين شخص بود و با او انس داشتم از مقامات او اين بود كه براى چرانيدن گوسفندان خود خارج مىشد و در سرزمين خشك و بىعلف گوسفندهاى خود را نگه مىداشت ولى به زودى سرسبز و خرم مىشد وقتى باران مىآمد گوسفندان خود را جمع مىكرد اطراف خيمه و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nگوسفندهايش باران مىآمد ولى به خيمه و گوسفندان او باران نمىرسيد در تابستان هر جا مىرفت بالاى سرش ابرى سايه مىافكند خيلى با مقام و با شخصيت بود و بسيار نماز مىخواند و روزه مىگرفت .\r\nگفت بالاخره هنگام مرگش رسيد مرا خواست بالاى سرش رفتم . پرسيدم چه شد كه مريض شدى ؟ گفت به ياد گناهى افتادم كه در جوانى انجام داده بودم غش كردم به هوش آمدم باز به ياد گناه ديگرى افتادم دو مرتبه بيهوش شدم اين غش‌ها موجب بيمارى من شد نمىدانم حالم چگونه است بعد گفت اگر محمد صلى الله عليه و آله پيامبر رحمت را ملاقات كردى سلام مرا به او برسان اگر او را نديدى ولى به ملاقات وصيش نائل شدى باز سلام مرا برسان همين يك درخواست و تقاضا را از تو دارم . راهب گفت اينك من از جانب خود و دوستم از شما تقاضا دارم كه به وصى حضرت محمد صلى الله عليه و آله سلام برسانيد .\r\nسهل بن حنيف گفت پس از بازگشت به مدينه على عليه السلام را مشاهده كردم جريان راهب را گفتم و آنچه با خالد گفتگو كرده بود و سلامى كه رسانيد از طرف خود و دوستش . شنيدم مولا فرمود سلام من بر او و هر كه مانند اوست و سلام بر تو اى سهل بن حنيف و او را ناراحت نديدم از يادآورى جريان خالد بن وليد و گفتارش و در اين مورد با من چيزى نگفت جز اينكه فرمود يا سهل خداوند تبارك و تعالى پيامبر اسلام محمد مصطفى صلى الله عليه و آله را برانگيخت چيزى در زمين باقى نماند مگر اينكه ايمان به او آورد مگر شقاوتمندان جن و انس و تبهكاران آنها .\r\nسهل گفت در دنيا چيزى خود را بر او برتر ندانست جز شقاوتمندان جن و انس و گنهكاران اين دو طايفه . سهل گفت مدتى گذشت من فراموش كردم جريان راهب را وقتى جريان زمامدارى على عليه السلام پيش آمد روزى در بازگشت از صفين به يك بيابان خشك رسيديم كه آب در آن وجود نداشت اين مطلب را شكايت كرديم به مولى . به راه افتاد تا رسيد به محلى كه خود مىدانست فرمود اينجا را حفر كنيد وقتى حفر نموديم به يك سنگ سخت و بزرگى رسيديم فرمود آن را از جاى بكنيد .\r\nهر چه سعى كرديم نتوانستيم از جاى بكنيم .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nامير المؤمنين عليه السلام تبسمى نمود از ناتوانى ما ، جلو سنگ آمد و با هر دو دست آن را گرفت مثل يك توپ از جاى كند ناگاه ديديم زير آن چشمه‌اى صاف است كه از سفيدى به يك نقره صيقلى مىنمود فرمود اينك بياشاميد و هر چه مىخواهيد آب برداريد بعد مرا آگاه كنيد . سهل گفت آب آشاميديم و برداشتيم بعد خدمت آن جناب رسيديم على عليه السلام به جانب چشمه به راه افتاد بدون ردا و كفش ، سنگ را با دست از جاى برداشت و آن را گذاشت به دهان چشمه و با دست خاك بر روى آن ريخت همه اين جريانها را آن راهب مشاهده مىكرد نزديك ما ايستاده بود و سخن ما را مىشنيد از دير خود به زير آمد و گفت رهبر شما كجا است او را خدمت على عليه السلام برديم گفت اشهد ان لا إله إلا الله و أنّ محمدا رسول الله و گواهى مىدهم كه تو وصى محمد صلى الله عليه و آله هستى قبلا خدمت شما سلام رساندم و هم از طرف دوستم با يك سپاه در فلان تاريخ .\r\nگفتم يا امير المؤمنين اين همان راهبى است كه خدمتتان عرض كردم « 1 » كه سلام او و دوستش را به شما رساندم و جريان روزى كه خالد از آنجا رد شده بود به ياد آورد . على عليه السلام فرمود از كجا فهميدى من وصى پيامبر اسلام هستم . گفت پدرم به من اطلاع داد او هم به قدر من عمر كرده بود او از پدرش و او از جدش نقل كرد از كسى كه به همراه يوشع بن نون وصى موسى به جنگ آمده بود و چهل سال با ستمگران بعد از موسى جنگ كرد او نيز از همين محل گذشته بود و تشنه شده بودند شكايت به يوشع نمودند گفت نزديك شما چشمه آبى است كه آدم آن را بيرون آورده . يوشع كنار محل چشمه آمد و سنگ را از روى آن برداشت آب آشاميد و يارانش همه سيراب شدند بعد سنگ را به جاى خود نهاد و به ياران گفت اين سنگ را بر نمىدارد مگر پيامبر يا وصى پيامبر . چند نفر از ياران يوشع عقب ماندند و بعد از\r\n\r\n\r\n\r\n\r\n","description":"","footnote":"\r\n( 1 ) شيخ مفيد اين جريان را در ارشاد صفحه 178 ذكر نموده و جريان ورود به صفين و جريان راهب را نقل كرده و كندن سنگ و ظهور چشمه و اسلام راهب را ذكر كرده نوشته است جريان آنچنان مشهور شد كه شعراء شعرها در اين رابطه سرودند .\r\n","page_name":" 65 ","page_number":65},
  {"content":"\r\n\r\nرفتن يوشع هر چه كوشيدند كه جاى چشمه را پيدا كنند نتوانستند اين دير نيز به بركت همين چشمه ساخته شده وقتى تو سنگ را از جاى كندى فهميدم وصى رسول خدا احمد صلى الله عليه و آله هستى كه من در جستجوى اويم من مايلم در ركاب تو به پيكار پردازم .\r\nسهل گفت يك اسب به او داد با سلاح جنگى به همراه سپاه شد و از كسانى بود كه در جنگ نهروان شهيد شد . سهل گفت ياران على عليه السلام از جريان راهب بسيار خوشحال شدند چند نفر عقب ماندند پس از رفتن على عليه السلام ولى هر چه از چشمه جستجو كردند پيدا نكردند بعد به لشكر پيوستند .\r\nصعصعة بن صوحان گفت من آن راهب را مشاهده كردم موقعى كه على عليه السلام سنگ را از جاى كند و مردم سيراب شدند و گفتار او را در باره على شنيدم آن روز جريان خالد را با آن راهب برايم سهل بن حنيف نقل كرد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nبخش چهارم احتجاج على عليه السلام با طبيب يونانى و معجزاتى كه از آن جناب آشكار شد\r\nتفسير امام عسكرى صفحه 67 و 70 احتجاج طبرسى 122 - 125 .\r\nحضرت عسكرى عليه السلام از امام زين العابدين عليه السلام نقل كرد كه يك روز امير المؤمنين عليه السلام نشسته بود مردى يونانى خدمت ايشان رسيد كه مدعى علم فلسفه و طب بود . گفت من داستان دوست تو را شنيده‌ام و گمان مىكنم ديوانگى داشته آمده بودم براى معالجه‌اش اما حالا كه آمده‌ام شنيدم از دنيا رفته است گفتند شما پسر عمو و دامادش هستى . در چهره شما نيز يك زرد رنگى مشاهده مىكنم و با اين دو ساق پاى باريك خيال نمىكنم بتوانى خود را روى آنها نگه دارى .\r\nمعالجه صفرا و زردى را مىكنم و دواى آن را دارم ولى دو ساق پاى باريك تو را نمىتوانم فربه و قوى نمايم . بايد در راه رفتن خيلى ملاحظه كنى و سنگينى را زياد روى پاهاى خود نيندازى مخصوصا موقعى كه چيزى روى شانه برمىدارى و تا به سينه مىچسبانى چون پاهايت نازك است امكان دارد بر اثر فشار سنگينى بشكند .\r\nاينك دواى زردى تو را مىدهم اين دوا معالج زردى است و موجب ناراحتى و اثر بدى برايت نمىشود اما بايد چهل روز از خوردن گوشت خوددارى نمائى بعد زرديت از بين خواهد رفت .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nعلى عليه السلام فرمود تو نفع اين دوا را براى زردى من ذكر كردى آيا چيزى سراغ دارى كه موجب افزايش زردى شود و به زردى زيان داشته باشد ؟ گفت بلى يك دانه از اين دوا در اين موقع اشاره به يك داروى ديگرى كرد كه اگر يك دانه آن را انسان بخورد و زردى داشته باشد بلافاصله خواهد مرد اما اگر زردى نداشته باشد چنان زردى در پيكرش پيدا مىشود كه آن روز خواهد مرد .\r\nفرمود ببينم آن داروى مضر را مرد يونانى دوا را در اختيار على عليه السلام نهاد فرمود اين چقدر است گفت دو مثقال سمّ كشنده است به اندازه يك حبّه آن مردى را مىكشد . دوا را گرفت و در دهان خود گذاشت و فرو برد . مختصرى عرق كرد اما مرد يونانى شروع به لرزيدن كرد با خود مىگفت اكنون مرا به جرم كشتن پسر ابى طالب مؤاخذه خواهند كرد . كسى از من نمىپذيرد كه جريان چه بوده و خودش اين كار را كرده .\r\nامير المؤمنين عليه السلام تبسمى نموده فرمود بندهء خدا اكنون صحيح‌ترين مزاج را دارم آنچه مدعى بودى سم است مرا زيانى نرسانيد اينك چشم خود را فرو بند .\r\nهمين كه يونانى چشم بر هم گذاشت فرمود چشم خود را باز كن . چشم گشود و تماشاى جمال على عليه السلام را كرد كه سفيد چهره شده و مايل به سرخى است از ديدن اين وضع به لرزه افتاد . امام عليه السلام تبسمى نموده فرمود كو آن زردى كه خيال مىكردى در وجود من هست ؟ يونانى گفت به خدا قسم خيال مىكنم تو آن شخص قبل نيستى قبلا زرد چهره بودى و اينك گلگونى .\r\nعلى عليه السلام فرمود پس آن زردى كه گمان داشتى به وسيله سمّى كه مىگفتى كشنده است از ميان رفت اما دو ساق پايم . پاهاى خود را دراز كرد و بالا زد گفت نشان مىدهم به تو كه طبّت بر خلاف طبّ خدا است با دست يك ستون چوبى بزرگ كه سقف بالاى سرش را نگه داشته بود گرفت بالاى سقف دو اتاق قرار داشت يكى روى ديگرى چنان پايه چوبين را به حركت درآورد و بلند كرد كه سقف بالا رفت با دو اتاقى كه بر فراز آن بود .\r\nمرد يونانى غش كرد امام عليه السلام فرمود آب روى او بريزيد وقتى آب بر\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nچهره‌اش پاشيدند به هوش آمد و مىگفت تاكنون چنين چيزى نديده بودم . على عليه السلام فرمود اين پيروى همين دو ساق باريك است و قدرت باربردارى آن بر خلاف آنچه طب تو حكايت مىكرد . يونانى گفت آيا محمد صلى الله عليه و آله نيز مانند تو بود ؟ فرمود مگر علم من جز از علم اوست و عقلم مگر جز از عقل او و نيرويم از نيروى او ؟ ! طبيبى ثقفى خدمت او آمد كه ماهرترين طبيب عرب بود گفت اگر جنون دارى من معالجه مىكنم حضرت محمد صلى الله عليه و آله فرمود مىخواهى به تو دليلى را نشان دهم كه بدانى از طبّت بىنيازم و تو نيازمند طبّ منى ؟ گفت چه نشانه‌اى ؟\r\nفرمود آن خوشه خرما را صدا مىزنى در اين موقع اشاره نمود به درخت خرماى بلندى از ريشه كنده شد و زمين را شكافت تا در جلو آن جناب ايستاد . فرمود اين نشانه تو را كافى است ؟ گفت نه . فرمود چه مىخواهى طبيب گفت به او دستور بده برگردد به همان جا كه آمده و در جاى اوّلى خود قرار بگيرد . امر كرد درخت به جاى خود برگشت . طبيب يونانى گفت اين جريان كه از حضرت محمد صلى الله عليه و آله نقل مىكنى براى من معلوم نيست من از خود شما چيزى كمتر از آن مىخواهم من از شما فاصله مىگيرم بگو بيايم . من نخواهم آمد اگر آمدم اين خود نشانه‌اى است .\r\nامير المؤمنين عليه السلام فرمود اين نشانه براى تو تنها دليل خواهد بود زيرا تو مىدانى كه تصميم داشته مخالفت كنى و من اختيار از دستت گرفته‌ام بدون اينكه بتوانى به من نزديك شوى يا به كسى كه دستور مىدهم با تو چنان كند و يا هر كس تصميم بگيرد تو را مجبور نمايد گرچه من به او نگفته باشم جز اينكه قدرت خدا اين كار را كرده و تو را بىاختيار نموده . ممكن است تو خود قبول كنى اما ديگرى مىتواند بگويد كه من با تو تبانى كرده بوديم اگر مىخواهى دليلى مشاهده كنى چيزى را بخواه كه براى همه جهانيان دليل باشد .\r\nيونانى گفت اينك كه اختيار انتخاب را به من مىسپارى من مايلم اجزاء اين درخت خرما را از هم بپاشى و بين آنها فاصله بياندازى باز همه را برگردانى و مانند حالت اوّلى برگردد . فرمود صحيح است اين دليلى است براى همه حالا تو خود پيك\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nو پيغام رسان من باش به آن درخت خرما بگو وصى محمد صلى الله عليه و آله به تو دستور مىدهد كه اجزاءت از هم پاشيده شود و متفرق گردد . يونانى جلو رفت و به او گفت از هم پاشيد و گسيخته گشت و تكه تكه شد بطورى كه اثرى از آن باقى نماند گوئى در اين محل درخت خرمائى وجود نداشته . بند بند مرد يونانى به لرزه درآمده گفت درخواست اول مرا عمل كردى اينك درخواست دوم را نيز به جاى آور . امر كن به درخت كه برگردد مانند اول .\r\nفرمود تو خود پيك من باش و به اجزاء درخت خرما بگو وصى محمد صلى الله عليه و آله امر مىكند به هم بپيوندى و مانند اول در جاى خود قرار گيرى . مرد يونانى صداى خود را بلند كرد . غبارى به آسمان بلند شد مانند گرد و شروع به پيوستن كرد تا به صورت شاخ و برگ و ريشه و برگهاى دراز خوشه‌ها درآمد و به يك ديگر پيوست و برافراشته شد و در جاى خود قرار گرفت و تنه آن اين بار را بر خود گرفت روى ساق درخت شاخه و روى شاخه‌ها برگ و در فواصل معينى خوشه خرما قرار گرفت اما خوشه خالى از خرما بود چون موقع خرما نبود نه هنگام خرماى رسيده و نه خرماى رنگ گرفته و نه خرماى نارس .\r\nمرد يونانى گفت حالا مايلم خوشه‌ها داراى خرما شود و از حالت سبزى زرد شوند و بعد قرمز و بعد به حالت رطب و رسيده درآيد تا بتوان خورد و به من و كسانى كه اينجا حضور دارند بخورانى . فرمود تو از طرف من برو به او بگو كه چنين شود .\r\nيونانى فرمان مولا را اجرا كرد درخت پر از خرما شد و بعد سبز شد و پس از آن زرد و بالاخره قرمز گرديد و تر و تازه شد كه خوشه‌ها از سنگينى آويزان گرديد .\r\nيونانى گفت تقاضاى ديگرم اينست كه شاخه‌هاى خرما پائين بيايد كه دست من به آنها برسد يا دست من بلند شود كه بتواند خرما از درخت بچيند و از همه بهتر اينكه يكى از خوشه‌ها فرود آيد پهلوى من و دستم دراز شود كه به خوشه ديگر در درخت برسد .\r\nفرمود دستى كه مايلى به خرما برسد دراز كن و بگو\r\nيا مقرب البعيد قرب يدي منها\r\nو بگير آن خوشه ديگر را كه مايلى برايت پائين بيايد و بگو\r\nيا مسهّل العسير\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسهّل لي تناول ما يبعد عني منها\r\nاين كار را كرد دست راستش بلند شد و به خرما رسيد خوشه‌هاى ديگر پائين آمد روى زمين اما ساقه خوشه بلند و دراز شد تا به زمين برسد .\r\nامير المؤمنين عليه السلام گفت اگر تو از اين خرماها بخورى و ايمان نياورى به كسى كه اين عجائب را برايت آشكار نمود به زودى خداوند گرفتار عقابت مىكند تا عبرتى براى خردمندان و جهّال باشى . يونانى گفت اگر من بعد از اين همه مشاهدات كافر شوم ديگر خيلى عناد و لج‌بازى كرده‌ام و خويشتن را دچار هلاك نموده‌ام .\r\nگواهى مىدهم كه تو از بندگان خاص خدا و آنچه نقل كردى راست و درست بود اينك هر دستورى به من بدهى انجام مىدهم .\r\nفرمود اقرار به وحدانيت خدا بياور و گواهى به جود و حكمت او بنما و او را منزه از كارهاى بيهوده و فساد و ستم به زن و مرد بدان و شهادت به رسالت حضرت محمد صلى الله عليه و آله و وصايت من بده و گواهى بده به اينكه على همان كسى كه اين عجائب را به تو نشان داد و بهره‌مند از معجزاتت نمود بهترين خلق خدا پس از محمد مصطفى است صلى الله عليه و آله و از همه شايسته‌تر به مقام و سزاوارتر به اداره احكام و شرايع مذهبى است . بدان دوستان او دوستان خدا و دشمنانش ، دشمنان خدايند و بدان كه مؤمنانى كه مكلف به همين دستوراتى كه به تو آموختم هستند آنها بهترين افراد امت محمد صلى الله عليه و آله و برگزيده از شيعيان على عليه السلام هستند .\r\nدستور مىدهم از آنچه خداوند به تو ارزانى داشته از نعمتهايش كمك كنى به برادران هم عقيده خود و جلو فقر و فاقه آنها را بگيرى و از ناتوانى و نيازمندى آنها را رهائى بخشى هر كس در ايمان با تو مساوى بود در مال به جان از او دريغ ندارى و هر كه برتر از تو بود در ايمان او را بر خود مقدم دارى از مال تا خداوند ببيند كه دين او در نظر تو مقدم بر مال است و دوستانش را تو از زن و فرزند خود بيشتر گرامى مىدارى . به تو سفارش مىكنم آنچه از اسرار ما آموختى نگه بدارى براى كسانى كه به عناد و لج‌بازى برخورد مىكنند افشا و آشكار نكنى و با تو از در ناسزا و لعنت و\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nضرب و جرح بر مىآيند . اسرار ما را در مقابل كسانى كه جاهل به حال ما هستند افشا نكن كه دوستان ما را مورد اعتراض نادانان قرار مىدهى . تقيّه را در دين حفظ كن خداوند در قرآن كريم مىفرمايد :  لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَ مَنْ يَفْعَلْ ذلِكَ فَلَيْسَ مِنَ اللَّهِ فِي شَيْءٍ إِلَّا أَنْ تَتَّقُوا مِنْهُمْ تُقاةً  .\r\nبه تو اجازه مىدهم دشمنان ما را در مواردى كه مجبور شدى بر ما مقدم بدارى و در صورتى كه بر جان ترسيدى از ما تبرى بجو و نماز واجب را ترك كن در صورتى كه گرفتار ناراحتيها و بيماريهائى شوى ( كه امكان نماز نبود ) زيرا دشمنان ما را كه بر ما مقدم دارى سودى به ايشان نمىبخشد و ضررى براى ما ندارد و اظهار برائت از ما در هنگام تقيّه اشكالى براى ما ندارد و موجب نقص ما نيست در صورتى كه با زبان يك ساعت از ما بيزارى بجوئى ولى در دل ما را دوست بدارى تا جان خود و مال خويش و موقعيت خود را حفظ كنى و موجب حفظ جان دوستان و برادران و خواهران دينى خود شوى سالهاى سال تا بالاخره اين ناراحتىها بر طرف شود و اين عقده‌ها حل گردد بهتر است از اينكه خويشتن را دچار هلاك كنى و از عمل به دين بازمانى و بر خلاف مصلحت برادران دينى خود عمل كنى . مبادا ترك كنى اين تقيّه را كه خون خود و برادران خويش را ريخته‌اى و نعمت خود و آنها را به با داده‌اى و آنها را در چنگ دشمنان خوار كرده‌اى . به تو دستور مىدهم آنها را بود از ضرر ناصبى و كافر به ما .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nبخش پنجم سؤالهاى شامى از امير المؤمنين عليه السلام در مسجد كوفه\r\nعيون اخبار الرضا 133 - 137 و علل الشرائع 197 - 199 .\r\nحضرت رضا عليه السلام از آباء گرام خود از حسين بن على نقل كرد كه روزى امير المؤمنين عليه السلام در مسجد جامع كوفه بود مردى از اهالى شام از جاى حركت كرده گفت يا امير المؤمنين من چند سؤال از تو دارم . فرمود بپرس اما براى فهميدن نه براى لج‌بازى مردم چشم به آن مرد دوختند .\r\nگفت بفرمائيد اولين چيزى كه خداوند تبارك و تعالى آفريده چيست ؟ فرمود نور . گفت آسمانها را از چه آفريد ؟ فرمود از بخار آب . سؤال كرد زمين را از چه آفريد ؟ فرمود از كف آب . پرسيد كوهها را از چه آفريد ؟ فرمود از امواج . گفت چرا به مكه ام القرى گفته‌اند ؟ فرمود چون زمين از زير آن گسترده شد .\r\nپرسيد آسمان دنيا از چيست ؟ فرمود از موجى مكفوف . پرسيد طول خورشيد و ماه و عرض آنها چقدر است ؟ فرمود نهصد فرسخ در نهصد فرسخ . پرسيد طول ستارگان و عرض آن چقدر است ؟ فرمود دوازده فرسخ در دوازده فرسخ . از رنگهاى آسمان هفتگانه و اسم آنها پرسيد فرمود آسمان دنيا رفيع و از آب و گاز است . نام آسمان دوم قيدرا و به رنگ مس است . آسمان سوم اسمش ماروم و به رنگ برنج زرد است . آسمان چهارم ارفلون نام دارد و به رنگ نقره است . آسمان پنجم هيلون نام دارد به رنگ طلا است . آسمان ششم عروس نام دارد و به رنگ ياقوت سبز است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nآسمان هفتم را عجماء مىگويند و مانند درّ ، سفيد است .\r\nسؤال كرد از گاو ، چرا سر به زير انداخته و سر بر نمىدارد گفت از حياء نسبت به خداى بزرگ از وقتى قوم موسى گوساله پرست شدند او سر به زير انداخت .\r\nاز جزر و مدّ پرسيد كه چيست ؟ فرمود فرشته موكل درياها است به نام رومان وقتى قدم‌هاى خود را در دريا بگذارد بالا مىآيد وقتى پاى بيرون آورد فرو مىرود .\r\nاز اسم ابو الجن پرسيد فرمود شومان و هم اوست كه از شعله آتش آفريده شد .\r\nپرسيد آيا خداوند پيامبرى براى جنيان فرستاده ؟ فرمود آرى پيامبرى به نام يوسف براى آنها فرستاد يوسف آنها را دعوت به حق نمود اما او را كشتند .\r\nاز نام ابليس پرسيد كه در آسمان چه بود ؟ فرمود اسمش حارث بود . پرسيد چرا آدم را آدم ناميده‌اند ؟\r\nفرمود چون از اديم زمين و صفحه روى زمين آفريده شد . پرسيد چرا ارث پسر دو برابر دختر است . فرمود به واسطه خوشه گندم بود كه سه دانه داشت حوا اول يك دانه آن را خورد و به آدم دو دانه را داد به همين جهت مرد دو برابر زن ارث مىبرد .\r\nپرسيد كداميك از پيامبرى ختنه شده به دنيا آمدند ؟ فرمود آدم ، شيث ، ادريس ، نوح ، ابراهيم ، داود ، سليمان ، لوط ، اسماعيل ، موسى ، عيسى و محمد صلى الله عليهم اجمعين . پرسيد عمر آدم چقدر بود ؟ فرمود : نهصد و سى سال . پرسيد چه كسى اولين شعر را گفت ؟ جواب داد آدم . گفت چه شعرى سرود ؟ فرمود وقتى به زمين فرود آمد از آسمان و گستردگى زمين و هواى آن را كه مشاهده نمود و قابيل برادرش هابيل را كشت آدم عليه السلام گفت :\r\n تغيرت البلاد و من عليها * فوجه الارض مغبّر قبيح\r\nتغير كل ذي لون و طعم * و قل بشاشة الوجه المليح \r\nشيطان در جوابش گفت :\r\n تنح عن البلاد و ساكنيها * ففي الفردوس ضاق بك الفسيح\r\nو كنت بها و زوجك في قرار * و قلبك من أذى الدنيا مريح\r\nفلم تنفك من كيدي و مكري * الى ان فاتك الثمن الربيع \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n فلولا رحمة الجبار اضحي * بكفك من جنان الخلد ريح « 1 » \r\nپرسيد آدم چند مرتبه حج بجا آورد ؟ فرمود هفتاد حج پياده رفت . اولين حجى كه بجا آورد با او بوم بود و جاى آب را به او نشان مىداد . از بهشت آمده بود از خوردن گوشت بوم و چلچله . پرسيد چرا چلچله روى زمين راه نمىرود ؟ گفت چون او در بيت المقدس چهل سال طواف مىكرد و بر آدم مىگريست و با او پيوسته به گريه اشتغال داشت به همين جهت ساكن خانه‌ها شد با او نه آيه از قرآن است . از آن آياتى كه آدم در بهشت قرائت مىكرد سه آيه از اول سوره كهف و سه آيه از آيات   سُبْحانَ الَّذِي أَسْرى   و آنها اين است  إِذا قَرَأْتَ الْقُرْآنَ  و سه آيه از يس  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا  .\r\nپرسيد اولين كسى كه كافر شد و كفر را بوجود آورد چه كسى بود ؟ فرمود ابليس ملعون . از اسم نوح پرسيد فرمود اسم او سكن بود او را نوح ناميدند چون نهصد و پنجاه سال بر قوم خود نوحه نمود .\r\nاز كشتى نوح پرسيد كه عرض و طول آن چقدر بود ؟ فرمود طولش هشتصد ذراع و عرض آن پانصد ذراع و ارتفاع آن به آسمان هشتاد ذراع ( هر ذراع از سر انگشتان تا آرنج است ) . آن مرد به زمين نشست شخص ديگرى بلند شد و گفت يا امير المؤمنين عليه السلام بگو اولين درخت چه بود كه در زمين كاشته شد ؟ فرمود عوسجه « 2 » كه عصاى موسى از همان بود پرسيد چه درختى اول روى زمين روئيد ؟\r\nجواب داد كدو . پرسيد از اهل آسمان چه كسى اول به حج رفت ؟ گفت جبرئيل .\r\n\r\n\r\n\r\n\r\n","description":"","footnote":"\r\n( 1 ) ترجمه شعر آدم : شهرها تغيير پيدا كرده و مردم آن روى زمين غبار آلود و زشت است .\r\nهر رنگ و طعمى برگشته چهره نمكين و خندان كم است .\r\nشيطان گفت : از اين سرزمين و مردم آن كناره بگير . بهشت فردوس كه جايى وسيع بود برايت تنگنائى شد . با همسرت آسوده بودى در آنجا و دلت از ناراحتى دنيا آسوده بود . اما از چنگ مكر و حيله من نتوانستى برهى تا آن بهارى پر ارزش را از دست دادى . اگر لطف خدا نبود از بهشت برين بادى برايت مىماند .\r\n( 2 ) يك نوع درخت خاردار است .\r\n","page_name":" 75 ","page_number":75},
  {"content":"\r\n\r\nپرسيد كدام بقعه از زمين گسترده شد ايام طوفان ؟ فرمود محل كعبه كه زبرجدى سبز بود . پرسيد كدام سرزمين بهترين جا است ؟ فرمود وادى سرانديب كه آدم در آنجا از آسمان فرود آمد . از بدترين سرزمين پرسيد فرمود وادى است در يمن بنام برهوت كه از واديهاى جهنم است پرسيد كدام زندان با زندانى به راه افتاد ؟ فرمود ماهى كه با يونس بن متى عليه السلام به راه افتاد . پرسيد آن شش نفر كدامند كه در رحم قرار نگرفتند ؟ فرمود آدم ، حوا ، قوچ ابراهيم ، عصاى موسى ، ناقه صالح ، خفاشى كه عيسى بن مريم ساخت و به اجازه خداى عزيز پرواز كرد .\r\nسؤال كرد كدام است آن كسى كه به دروغ او را متهم كردند نه از جن بود و نه از انسان ؟ فرمود همان گرگى كه برادران يوسف به او تهمت زدند . پرسيد چه بود آن چيزى كه خدا به او وحى كرد با اينكه نه جن بود و نه انسان ؟ فرمود خداوند به زنبور عسل وحى كرد . پرسيد كدام محل است كه يك ساعت بر آن آفتاب تابيد و ديگر هرگز نخواهد تابيد ؟ فرمود همان دريائى است كه خداوند آن را براى موسى شكافت . آفتاب بر آن تابيد بعد كه آب بهم آمد ديگر بر آن نمىتابد . پرسيد كدام چيز بود كه آشاميد با اينكه زنده بود و خورد در حالى كه مرده بود ؟ فرمود عصاى موسى .\r\nگفت كدام ترساننده بود كه فاميل خود را ترسانيد نه از جنّ بود و نه از انسانها فرمود همان مورچه‌اى كه مورچگان را از لگدمال شدن ترسانيد .\r\nپرسيد چه كسى براى اولين بار مأمور به ختنه شد ؟ فرمود ابراهيم . پرسيد اولين زنى را كه ختنه كردند كه بود ؟ جواب داد هاجر مادر اسماعيل كه ساره او را ختنه كرد تا از عهدهء قسمى كه خورده بود برآيد . پرسيد اولين زنى كه دامن بر زمين كشاند كه بود ؟ گفت هاجر هنگامى كه از ساره فرار كرد . پرسيد كدام مرد براى اولين بار دامن بر زمين كشاند ؟ فرمود قارون . اولين كسى كه نعلين پوشيد ؟ فرمود ابراهيم .\r\nگرامىترين شخص در نسب و نژاد ؟ فرمود يوسف صديق پسر يعقوب اسرائيل الله فرزند اسحاق ذبيح الله فرزند ابراهيم خليل الله .\r\nكدامند شش پيامبرى كه هر كدام دو اسم دارند ؟ فرمود : 1 - يوشع بن نون نام دوم ذو الكفل . 2 - يعقوب كه اسرائيل است . 3 - خضر كه تاليا است . 4 - يونس كه ذو النون است . 5 - عيسى كه مسيح است . 6 - محمد كه احمد است صلى الله عليه و آله . سؤال كرد از چيزى كه نفس مىكشد كه نه گوشت دارد و نه خون ؟\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nفرمود آن صبح است كه تنفس مىكند . پرسيد كدامند پنج پيامبرى كه به عربى سخن گفته‌اند . فرمود هود ، شعيب ، صالح ، اسماعيل ، محمد صلى الله عليه و آله .\r\nاين شخص نيز نشست و سوّمى از جاى برخاست سؤال كرد ولى از در لجبازى درآمد گفت يا امير المؤمنين عليه السلام اين آيه را برايم توضيح بده    يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ وَ صاحِبَتِهِ وَ بَنِيهِ    اينها كيانند كه فرار مىكنند ؟ فرمود قابيل از هابيل و آن كسى كه از مادرش فرار مىكند موسى است و آن كس كه از پدرش فرار مىكند ابراهيم است و كسى كه از زن خود فرار مىكند لوط است و آن كس كه از فرزندش فرار مىكند نوح است كه از فرزند خود كنعان فرار مىكند .\r\nگفت چه كسى براى اولين بار مرگ ناگهانى كرد ؟ فرمود داود كه روى منبر در روز چهارشنبه از دنيا رفت . گفت كدامند آن چهار چيز كه از چهار چيز سير نمىشوند ؟ فرمود زمين از باران و ماده از نر و چشم از نظر و عالم از علم . گفت اولين كسى كه دينار و درهم را سكه زد كه بود ؟ فرمود نمرود بن كنعان بعد از نوح .\r\nپرسيد اولين كسى كه عمل قوم لوط را انجام داد كه بود ؟ فرمود ابليس كه اجازه داد با او وطى كنند . از صداى كبوتر راعبيه پرسيد فرمود او نفرين مىكند به كسانى كه مشغول رقص و آواز و تار و طنبورند . از كنيه براق پرسيد فرمود او را ابا هزال مىگفتند . گفت چرا تبّع را تبّع گفته‌اند ؟ فرمود او غلامى نويسنده بود و منشى پادشاه .\r\nهر وقت نامه‌اى مىنوشت آغاز نامه را\r\nبسم الله الذى خلق صبحا و ريحا\r\nقرار مىداد .\r\nپادشاه گفت وقتى نامه مىنويسى ابتداى آن را به نام ملك رعد بنويس . گفت جز به نام پروردگارم آغاز نمىكنم بعد هر چه مايلى بگو بنويسم خداوند سپاس عقيده او را گذاشت و پاداش او را چنين قرار داد كه پس از اين پادشاه سلطنت به او رسيد و مردم تابع و پيرو او شدند به همين جهت تبّع نام گرفت .\r\nپرسيد چرا بز دم كوتاه دارد ( بعضى از نسخه‌ها دم او برافراشته است ) و عورت و نشيمنگاهش مكشوف است ؟ فرمود چون بز با نوح مخالفت كرد وقتى او را داخل كشتى نمود به زور او را انداخت دمش كنده شد اما گوسفند روى نشيمنگاهش پوشيده است چون خودش وارد كشتى شد نوح دستى بر پشت او كشيد و دمش روى رانهايش را گرفت .\r\nاز سخن بهشتيان سؤال كرد فرمود اهل بهشت به عربى صحبت مىكنند . از\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nجهنميان پرسيد فرمود به زبان مجوسيان . سپس امير المؤمنين عليه السلام فرمود خواب چهار قسم است : 1 - پيامبران به پشت مىخوابند چشمهايشان در خواب نيست انتظار وحى را مىكشند . 2 - مؤمن به دست راست مىخوابد روى به قبله .\r\n3 - پادشاهان و ابناء آنها به طرف چپ مىخوابند تا غذائى كه خورده‌اند گوارا شود .\r\n4 - شيطان و برادرانش و هر ديوانه و بيمارى به رو مىخوابد .\r\nبعد ديگرى از جاى حركت كرد و گفت مرا از روز چهارشنبه مطلع كن و اينكه فال بد مىزنيم و آن روز براى ما سنگينى مىآيد كدام چهارشنبه است ؟ فرمود چهارشنبه آخر ماه است . در آن چهارشنبه قابيل برادرش هابيل را كشت و ابراهيم را در آتش افكندند و روز چهارشنبه او را در منجنيق قرار دادند . روز چهارشنبه فرعون را خدا غرق كرد . روز چهارشنبه خداوند قريه لوط را زير و رو كرد . در چهارشنبه خداوند باد سهمگين بر قوم عاد فرستاد . روز چهارشنبه آنها مانند شب تار سياه شدند .\r\nروز چهارشنبه خداوند پشه را بر نمرود مسلط كرد . روز چهارشنبه فرعون از پى موسى رفت تا او را بكشد . روز چهارشنبه سقف بر آنها فرود آمد . روز چهارشنبه فرعون دستور داد بچه‌ها را بكشند . روز چهارشنبه بيت المقدس را خراب كرد . روز چهارشنبه مسجد سليمان بن داود را آتش زد در استخر فارس . روز چهارشنبه يحيى بن زكريا كشته شد . روز چهارشنبه اولين عذاب بر قوم فرعون سايه افكند . روز چهارشنبه خداوند قارون را به زمين فرو برد . روز چهارشنبه ايوب مبتلا به از بين رفتن مال و فرزند خود شد . روز چهارشنبه يوسف داخل زندان شد . روز چهارشنبه خداوند فرمود  أَنَّا دَمَّرْناهُمْ وَ قَوْمَهُمْ أَجْمَعِينَ  . روز چهارشنبه صيحه آسمانى آنها را فرا گرفت . در چهارشنبه ناقه صالح را پى كردند . روز چهارشنبه سنگى چون سجيل بر آنها باريد . روز چهارشنبه صورت پيامبر صلى الله عليه و آله شكافته شد و دندانش شكست . روز چهارشنبه قوم عمالقه تابوت را گرفتند .\r\nاز ايام هفته سؤال كرد كه چه كارها در آن جايز است . فرمود روز شنبه روز مكر و خدعه است . روز يك شنبه روز كاشت درخت و ساختمان است . روز دوشنبه روز سفر و جستجو است . روز سه شنبه روز جنگ و خون . روز چهارشنبه روز شوم است كه مردم فال بد مىزنند . روز پنج شنبه روز دخول بر امراء و قضاى حوائج است . روز جمعه روز خواستگارى و نكاح است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nبخش ششم بعضى از احتجاجات امير المؤمنين عليه السلام و جوامع علومى كه از موسى عليه السلام رسيده\r\nاحتجاج طبرسى صفحه 121 .\r\nاصبغ گفت ابن كواء از امير المؤمنين عليه السلام پرسيد كيست كه شب و روز بينا است و كيست شب و روز كور است و كيست كه شب بينا است و روز كور و كيست كه شب كور است و روز بينا ؟\r\nامير المؤمنين عليه السلام در پاسخ او فرمود واى بر تو سؤالى بكن كه بدردت بخورد نه سؤالى كه تو را به كار نيايد . شخصى كه شب و روز بينا است آن كسى است كه ايمان به پيامبران و اوصياى آنها آورده و به كتابهاى آنها و ايمان به خدا و پيامبر ما محمد مصطفى صلى الله عليه و آله آورده و اقرار به ولايت من دارد كه شب و روز بينا است .\r\nاما شخصى كه شب و روز كور است منكر انبياء پيشين و كتاب‌هاى آنها است و پيامبر ما را نيز درك كرده و ايمان نياورده و اقرار به ولايت من ندارد پس منكر خدا و پيامبر اوست شب و روزش كور است .\r\nاما كسى كه شب بينا و روز كور است شخصى است كه ايمان به انبياء گذشته و كتب آسمانى آنها دارد ولى به پيامبر ما ايمان نياورده و منكر ولايت من است و انكار حق مرا مىكند او شب بينا است و روز كور .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاما شب كور و روز بينا مردى است كه منكر انبياى گذشته و اوصياى آنها و كتب ايشان است . پيامبر ما را درك كرده و ايمان آورده به خدا و پيامبرش و به امامت من نيز ايمان دارد و ولايت مرا پذيرفته است شب كور است و روز بينا . اى ابن كواء ! واى بر تو به وسيله ما فرزندان ابو طالب اسلام را افتتاح نموده و به وسيله ما ختم مىنمايد .\r\nاصبغ گفت وقتى امير المؤمنين عليه السلام از منبر پائين آمد . از پى او رفتم و گفتم سرورم ! يا امير المؤمنين دلم را محكم كردى با بيانات خود . فرمود اصبغ ! هر كس شك در ولايت داشته باشد شك در ايمان اوست و هر كه اقرار به ولايت من نمايد اقرار به ولاية الله نموده . ولايت من متصل است به ولايت خدا مانند اين دو انگشت .\r\nاصبغ ! هر كس اقرار به ولايت من نمود رستگار شد و هر كه انكار كرد ولايت مرا بدبخت و زيانكار شد و به رو در آتش خواهد افتاد و هر كه داخل آتش شد در آنجا سالهاى سال و مدت زيادى خواهد ماند .\r\nمناقب ج 1 صفحه 511 .\r\nپادشاه روم نامه‌اى براى معاويه فرستاد و از او سؤالاتى كرد . از آن جمله پرسيد بگو لا شىء چيست ؟ معاويه در جواب فرو ماند . عمرو بن عاص گفت يك اسب خوب بفرست در سپاه على عليه السلام كه آن را به قيمت لا شىء بفروشند شايد مسأله روشن شود . فرستاده معاويه وارد سپاه امير المؤمنين عليه السلام شد و برخورد به على عليه السلام كرد كه قنبر همراه او بود . مولى به قنبر فرمود اسب را قيمت كن .\r\nپرسيد اين اسب را چند مىفروشى ؟ گفت ( بلا شىء ) فرمود اسب را از او بگير .\r\nصاحب گفت لا شىء را بده او را به صحرا برد و سراب را به او نمود گفت لا شىء اين است و فرمود برو بگو به معاويه . عرض كرد به چه دليل مىگوئى ؟ فرمود مگر نشنيده‌اى خداوند در قرآن مىفرمايد  يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً  .\r\nابن كواء پرسيد فاصله بين آسمان و زمين چقدر است ؟ فرمود به اندازه ناله مظلومى و دعاى مستجابى . گفت مزه آب چيست ؟ فرمود مزه زندگى را دارد . گفت بين مشرق و مغرب چقدر فاصله است ؟ فرمود به اندازه يك روز راه خورشيد . گفت آن دو برادر كدامند كه در يك روز به دنيا آمدند و يك روز از دنيا رفتند عمر يكى از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nآنها صد و پنجاه سال و عمر ديگرى پنجاه سال بود ؟ فرمود عزير و عزره برادرش بود چون خداوند عزير را صد سال ميراند بعد زنده‌اش كرد .\r\nاز زمينى پرسيد كه يك مرتبه بر آن آفتاب تابيد فرمود آن دريائى بود كه براى بنى اسرائيل شكافت و از انسانى سؤال كرد كه مىآشاميد و غذا مىخورد ولى تغوط ندارد فرمود جنين است و از چيزى كه آشاميد در حالى كه زنده بود و خورد وقتى مرده بود فرمود عصاى موسى است آشاميد موقعى كه در درخت بود تر و تازه و خورد وقتى وسائل سحر و جادوگرى ساحران را بلعيد .\r\nو از زمينى كه در طوفان نوح بالاى آب قرار گرفت فرمود آن محل كعبه است چون آن زمين مرتفع بود .\r\nاز تهمت زده‌اى كه نه از جن بود و نه انسان فرمود همان گرگى كه برادران يوسف به او تهمت زدند و سؤال كرد از كسى كه به او وحى شد نه جنّ بود و نه انسان فرمود خداوند به زنبور عسل وحى كرد و سؤال از پاكترين سرزمين كرد كه نماز در آن صحيح نيست فرمود پشت كعبه است . سؤال كرد از پيكى كه نه جن بود و نه انسان و نه از ملائكه و شياطين فرمود هدهد  اذْهَبْ بِكِتابِي هذا  و از برانگيخته‌اى كه نه جن و نه انسان و نه ملائكه و شياطين بود فرمود او همان كلاغى بود كه خدا او را فرستاد ( تا به قابيل كيفيت دفن هابيل را بياموزد ) و از جاندارى كه در شكم جاندارى بود كه بين آن دو قرابت و خويشاوندى وجود نداشت فرمود يونس پيامبر كه در شكم ماهى بود . پرسيد قيامت چه وقت است ؟ فرمود هنگام مرگ و رسيدن اجل .\r\nگفت عصاى موسى چه بود ؟ فرمود گفته‌اند به او اربيه و از عوسج بود هفت ذراع طول داشت به ذراع حضرت موسى جبرئيل از بهشت آورده بود براى شعيب .\r\nابن عباس گفت دو برادر يهودى از امير المؤمنين عليه السلام پرسيدند يكتائى كه دو ندارد چيست و دو تائى كه سه ندارد تا صد تا كه متصل است در تورات و انجيل مىيابيم و در قرآن شما مىخوانيد ؟ فرمود اما واحد خداوند يكتا است قهّار است و شريكى ندارد .\r\nاما دو تا آدم و حوا هستند كه اولين دو تا مىباشند . سه تا جبرئيل ، ميكائيل و\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاسرافيل است زيرا آنها سرآمد ملائكه در وحى هستند . اما چهار تا تورات ، انجيل ، زبور و قرآن است .\r\nاما پنج تا نماز است كه خداوند بر پيامبرش نازل نموده و بر امت او كه بر پيامبران قبل نازل نكرده و نه بر امت‌هاى پيشين شما در تورات مىيابيد آن را . اما شش تا خداوند آسمانها و زمين را در شش روز آفريد . هفت عبارت است از هفت آسمان طبقه طبقه . اما هشت تا بر مىدارد عرش خدا را در آن روز ثمانيه يعنى هشت تا . اما نه تا عبارت است از معجزات نه‌گانه موسى . اما ده تا اين آيه  تِلْكَ عَشَرَةٌ كامِلَةٌ  اما يازده يوسف به پدرش گفت ديدم يازده ستاره مرا سجده كردند .\r\nدوازده عبارت از دوازده ماه است . سيزده گفتار يوسف است به پدرش كه گفت خورشيد و ماه را ديدم برايم سجده مىكنند كه يازده برادر و خورشيد پدرش و ماه مادرش بود .\r\nچهارده عبارت است از چهارده قنديل نور كه بين آسمان هفتم و حجب آويخته است كه به نور خدا مىدرخشند تا روز قيامت . پانزده ، پانزده روز از ماه رمضان گذشته تمام كتب آسمانى از لوح محفوظ نسخه گرفته شد و به آسمان دنيا آمد .\r\nشانزده صف ملائكه كه اطراف عرش را گرفته‌اند . هفده اسمى از اسماء خدا كه بين بهشت و جهنم نوشته شده كه اگر آنها نباشد چنان شراره آتش زبانه مىكشد كه هر چه در آسمان و زمين است مىسوزاند .\r\nاما هجده عبارت از هجده حجاب است كه آويخته بين عرش و كرسى است اگر آنها نباشد كوههاى سخت ذوب مىشوند و آسمانها و زمين و هر چه ما بين آنها است مىسوزد از نور عرش .\r\nنوزده عبارت از نوزده فرشته خازن جهنم است . بيست زبور را خداوند بر داود بيست روز از ماه رمضان گذشته نازل كرد . بيست و يك در آن روز خداوند آهن را براى داود نرم كرد .\r\nبيست و دو كشتى نوح بر زمين قرار گرفت . بيست و سه ميلاد عيسى مسيح و نزول\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمائده بر بنى اسرائيل . بيست و چهار خداوند چشم يعقوب را برگرداند . اما بيست و پنج خداوند با موسى در وادى مقدس تكلم كرد بيست و پنج روز . بيست و شش مقدار درنگ ابراهيم در آتش نمروديان بود در آنجا قرار گرفت وقتى سرد و سلامت شد .\r\nاما بيست و هفت خداوند ادريس را به مرتبه عالى رسانيد در بيست و هفت سالگى . و بيست و هشت مدت درنگ يونس در شكم ماهى بود . اما سى مقدار قرار خداوند با موسى بود سى شب . اما چهل تمام اين قرار بود  وَ أَتْمَمْناها بِعَشْرٍ  . اما پنجاه ، پنجاه هزار سال . و اما شصت كفاره روزه ماه رمضان است  فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً  . اما هفتاد عبارت است از هفتاد نفرى كه موسى انتخاب نمود .\r\nاما هشتاد بايد تازيانه بزنند به تعداد هشتاد تازيانه . اما نود عبارت از نود و نه گوسفند است . اما صد  فَاجْلِدُوا كُلَّ واحِدٍ مِنْهُما مِائَةَ جَلْدَةٍ  كه هر كدام صد تازيانه بزنيد .\r\nتوضيح امير المؤمنين عليه السلام را كه شنيدند هر دو ايمان آوردند يكى از آنها در جنگ جمل به شهادت رسيد و ديگرى در جنگ صفين .\r\nدر جواب سئوال‌كننده‌اى فرمود : آن دو همسرى كه بايد با هم باشند با اينكه زنده نيستند خورشيد و ماه است و نورى كه نه از خورشيد و نه ماه و نه ستاره و نه چراغ‌ها است همان عمود نورى است كه خداوند در وادى تيه براى موسى فرستاد و ساعتى كه نه از شب و نه از روز است همان ساعتى كه قبل طلوع خورشيد است .\r\nپسرى كه از پدرش بزرگتر بود و او پسرى داشت كه بزرگتر از خودش بود عزير است كه خداوند او را مبعوث نمود به پيامبرى در چهل سالگى اما پسرش صد و بيست سال داشت و آنچه قبله ندارد كعبه است و كسى كه پدر ندارد مسيح است و كسى كه عشيره ندارد آدم است .\r\nكتاب غارات ابراهيم بن محمد ثقفى سند را به اصبغ بن نباته مىرساند گفت پادشاه روم نامه‌اى براى معاويه فرستاد و ده سؤال كرد اما او چنان فرو ماند مانند خر كه در گل فرو مىماند يك نفر را فرستاد خدمت امير المؤمنين عليه السلام . آن زمان امير المؤمنين عليه السلام در كوفه بود . گفت السلام عليك يا امير المؤمنين . امام عليه السلام فرمود تو از رعاياى من نيستى ؟ جواب داد آرى . مرا معاويه فرستاده تا ده\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسؤال بكنم كه پادشاه روم از او پرسيده و گفته است اگر جواب اين مسائل را بدهى به تو خراج مىدهم و گر نه تو بايد به من خراج بدهى . اما معاويه جواب آنها را نمىدانست مرا فرستاده تا از شما بپرسم .\r\nعلى عليه السلام پرسيد آن سؤالها چيست ؟ گفت : 1 - اول چيزى كه در زمين تكان خورد ؟ 2 - اول چيزى كه ناله زد در زمين ؟ 3 - چقدر فاصله بين حق و باطل است ؟ 4 - چقدر فاصله بين مشرق و مغرب است ؟ 5 - چقدر فاصله بين آسمانها و زمين است ؟ 6 - ارواح مسلمين كجايند ؟ 7 - ارواح مشركين كجا ؟ 8 - قوس و قزح چيست ؟ 9 - اين مجرّه چيست ؟ 10 - به خنثى چگونه ميراث مىرسد ؟\r\nامير المؤمنين عليه السلام فرمود اول چيزى كه بر روى زمين تكان خورد درخت خرما بود و مانند فرزند آدم است كه اگر سر او را ببرند مىميرد وقتى سر خرما را ببرند يك تنه خشك مىماند . اول چيزى كه ناله كرد در زمين وادى بود در يمن و آن اولين زمينى بود كه آب از آن تراويد . بين حق و باطل چهار انگشت فاصله است همان فاصله‌اى كه مىگوئى چشمم ديد و گوشم شنيد آنچه را كه نشنيده و بين آسمان و زمين فاصله طول ديد است و دعاى مظلوم و بين مشرق و مغرب يك روز تمام براى خورشيد .\r\nارواح مسلمين در سرچشمه‌اى در بهشت جاى دارند به نام سلمى و ارواح مشركين در چاهى قرار دارند از آتش به نام برهوت اما قوس امان براى اهل زمين است از غرق وقتى آن را در آسمان ببينند .\r\nاما مجرّه ( روشنائى است كه در آسمان ديده مىشود دو طرف آن را تاريكى فرا گرفته ) درب‌هاى آسمان است كه خداوند آنها را براى قوم نوح گشود بعد آنها را بست و ديگر باز نكرد . اما خنثى بول مىكند اگر ادرار او از آلت مردى خارج شد كه مرد است اگر از آن خارج نشد زن خواهد بود .\r\nمعاويه اين جواب‌ها را براى پادشاه روم نوشت . او خراج به معاويه پرداخت و گفت اين جواب‌ها جز از كتاب پيامبر خارج نشده . اين چيزهائى است كه خداوند در انجيل عيسى نازل كرده .\r\nپيرمردى از فزاره گفت على عليه السلام فرمود از كارهائى كه خداوند به نفع شما انجام داده اينست كه دشمن شما مسائل دينى خود را براى شما مىنويسد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nبخش هفتم تعليماتى است كه امير المؤمنين عليه السلام در چهار صد بخش از مصالح دين و دنياى مسلمان آموخته\r\nدر كتاب خصال از حضرت صادق عليه السلام نقل مىكند كه امير المؤمنين عليه السلام در يك مجلس به اصحاب خود چهار صد بخش از مصالح دين و دنياى مؤمن را آموخت .\r\nفرمود حجامت موجب سلامتى بدن و نيروى عقل مىشود و عطر در شارب از اخلاق پيامبر است و احترام به دو فرشتهء مأمور به اعمال انسان است . مسواك موجب خشنودى خدا و روش پيامبر و پاك‌كننده دهان است .\r\nاستعمال روغن پوست را نرم مغز را افزايش مىبخشد و مجارى آب را نرم مىكند و خشكى پوست و عيب آن را بر طرف مىكند و رنگ را باز مىكند و شستن سر كثافت و خار و خاشاك را مىريزد . مزمزه و استنشاق سنتى است و دهان و بينى را پاك مىكند .\r\nانفيه براى سر مفيد است و بدن را پاك و مفيد براى بيماريهاى سر است و نوره كشيدن بدن را محكم و پاك مىكند .\r\nكفش خوب بدن را نگه مىدارد و كمك به پاكى و نماز است و ناخن گرفتن مانع درد بزرگ است و رزق را فراوان مىكند و موى زير بغل را ستردن موجب از بين رفتن بوى بد مىشود و پاكيزگى و روشى است كه پيامبر دستور داده .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nشستن دو دست قبل و بعد از غذا روزى را افزايش مىدهد و جلو چرب شدن لباس را مىگيرد و چشم را جلا مىبخشد . شب‌زنده‌دارى بدن را سالم و خدا را خشنود و موجب رحمت مىگردد و چنگ زدن به اخلاق پيامبران است .\r\nخوردن سيب ترشح معده را مىافزايد . شير خوردن دندانها را محكم مىكند و بلغم و بوى دهان را مىبرد .\r\nنشستن در مسجد از طلوع فجر تا طلوع آفتاب سريعتر رزق انسان را از دويدن به اين طرف و آن طرف مىرساند . گلابى خوردن نيروى دل ضعيف است و معده را پاك و قلب را تزكيه و موجب بر طرف شدن ترس و خوشروئى بچه مىشود .\r\nخوردن بيست و يك دانه مويز قرمز هر روز ناشتا تمام امراض را بر طرف مىكند مگر مرض مرگ . مستحب است براى مرد مسلمان كه شب اول ماه رمضان با زن خود همبستر شود . خداوند در قرآن مىفرمايد  أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ  . رفث همان همبسترى است .\r\nانگشتر غير نقره به دست نكنيد . پيامبر اكرم صلى الله عليه و آله فرمود پاك نيست دستى كه در آن انگشتر آهنين باشد هر كس در انگشتر خود نام خدا را نقش نموده وقتى به مستراح مىرود آن را از دستى كه استنجا مىنمايد خارج كند .\r\nهر كدام از شما به آينه نگاه كرديد بگوئيد\r\nالحمد لله الذى خلقني فاحسن خلقي و صورتي فاحسن صورتي و زان مني ما شان من غيري و اكرمني بالاسلام .\r\nبايد خود را بيارايد هر كدام از شما كه دوست مسلمانش به ديدن او مىآيد چنانچه مايل است . اگر شخص غريبى او را ببيند در بهترين شكل و قيافه باشد .\r\nروزه سه روز در هر ماه چهارشنبه بين دو پنج شنبه و روزه ماه شعبان وسواس دل و آشفتگى خاطر را مىبرد .\r\nاستنجاء به آب سرد قطع بواسير مىكند شستن لباس ناراحتى و اندوه را مىبرد و پاكى براى نماز است . موى سفيد را از بدن نكنيد كه آن نور شخص مسلمان است .\r\nهر كس ريش او در اسلام سفيد شود برايش نورى خواهد بود در قيامت .\r\nمسلمان در حال جنابت نمىخوابد و به خواب نمىرود مگر با وضو ، اگر آب\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nنيافت تيمم نمايد با خاك زيرا روح مؤمن به جانب خدا بلند مىشود خداوند او را مىپذيرد و مورد لطف خويش قرار مىدهد . اگر اجلش رسيده باشد او را در گنجينه‌هاى رحمت خويش قرار مىدهد و گر نه روح را به همراه امناى ملائكه خويش به جسد بر مىگرداند .\r\nمؤمن آب دهان جلو انظار نمىاندازد اگر چنين كارى از روى نسيان كرد استغفار نمايد از خدا . محل سجده پوف نكند همچنين در خوراك و آشاميدن و دوا با دهان پوف ننمايد . شخص نبايد وسط راه بخوابد و ادرار از بام روى هوا نكند در آب جارى ادرار ننمايد اگر چنين كرد و مبتلا به يك ناراحتى شد خود را ملامت كند زيرا براى آب و هوا هر دو موجوداتى است ( كه در آن زندگى مىكنند ) .\r\nآدم به رو نبايد بخوابد كسى كه به رو خوابيده بيدارش كنيد او را رها نكنيد . به نماز نايستيد در حال كسالت و نه در حالت چرت و پينكى و در فكر خويش نباشد زيرا در مقابل پروردگار عزيز است و آنقدر از نماز بنده قبول مىشود كه با دل توجه داشته باشد .\r\nريزه‌هاى ته سفره را بخوريد كه شفاى از هر دردى است به اذن خداى عزيز براى هر كسى كه مايل باشد شفا بگيرد . وقتى غذا خورديد ، انگشتهاى خويش را كه غذا خورديد بمكيد خداوند به او مىفرمايد بركت به تو خواهد داد . لباسهاى پنبه‌اى بپوشيد اين نوع پارچه را پيامبر صلى الله عليه و آله مىپوشيد و ما نيز از همان لباس مىپوشيم . لباس پشمينه و موئى نمىپوشيد مگر به واسطه علتى . فرمود خداوند جميل است و جمال را دوست دارد و مىخواهد اثر نعمت را بر بنده خود ببيند . صله رحم به جا آوريد گرچه سلام باشد . خداوند مىفرمايد   وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً   . روز خود را به اين و آن تمام نكنيد و چنين و چنان كرديم زيرا با شما ملائكه‌اى هستند كه تمام كارهاى ما و شما را ثبت مىكنند .\r\nخدا را به ياد آوريد در هر مكان زيرا خدا با شما است .\r\nبر محمد و آل محمد صلوات بفرستيد . خداوند دعاى شما را قبول مىكند وقتى محمد صلى الله عليه و آله را ياد كنيد و براى او دعا نمائيد و متوجه وظيفه خود نسبت\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبه ايشان باشيد . چيز داغ و گرم را نگه داريد تا سرد شود . براى پيامبر اكرم صلى الله عليه و آله غذاى گرمى آوردند فرمود بگذاريد تا سرد شود و خوردن آن ممكن گردد ، خداوند به ما آتش را نمىخوراند و بركت در غذاى سرد است . هر وقت ادرار مىكنيد با آن ادرار به هوا نپاشيد و روبروى باد ادرار نكنيد . به بچه‌هاتان مطالبى كه سودمند است براى آنها بياموزيد مبادا عقايد باطل خاطر آنها را بپوشاند .\r\nزبان نگه داريد و در مقابل خدا تسليم باشيد تا سود ببريد . امانت را به هر كس كه شما را امين دانسته برگردانيد اگر چه قاتل فرزند انبياء باشد . پيوسته به ياد خدا باشيد .\r\nهنگامى كه وارد بازار مىشويد و در موقع گرفتارى مردم اين ياد خدا كفاره گناهان است و حسنات را مىافزايد و از غافلين شمرده نمىشويد .\r\nبنده نبايد به سفر رود وقتى ماه رمضان وارد مىشود زيرا خداوند مىفرمايد  فَمَنْ شَهِدَ مِنْكُمُ الشَّهْرَ فَلْيَصُمْهُ  . در شراب خوارى و مسح بر روى كفش تقيه نيست . مبادا در باره ما غلوّ كنيد بدانيد ما بندگان هستيم مورد توجه خدا و بگوئيد در فضل ما هر چه خواستيد . هر كه ما را دوست مىدارد عمل ما را انجام دهد و بايد از ورع كمك بگيرد زيرا ورع و پرهيزكارى بهترين كمك در مسائل دنيا و آخرت است . با عيبجوى ما ننشينيد . آشكارا مقابل دشمنانمان دم از محبت ما نزنيد كه موجب خوارى شما در نزد سلطان ستمگر مىشود . راستى را از دست ندهيد كه موجب سخاوت است تمايل پيدا كنيد به آنچه نزد خدا است و جوياى اطاعت او باشيد و تحمل و صبر بر اين كار داشته باشيد . چقدر زشت است كه مؤمن وارد بهشت شود اما فاش‌كننده سرّ خود باشد . ما را به زحمت نيندازيد در مورد شفاعت براى خود نسبت به كارهاى خويش ( شايد منظور اين باشد كه چنان نكنيد كه ما در باره شفاعت شما شرمنده باشيم ) . خود را در مقابل دشمنان روز قيامت رسوا ننمائيد و موجب تكذيب خويش نشويد . راجع به مقام و منزلت خويش در مقابل دشمنان به واسطه چيز بىارزش دنيا . چنگ بزنيد به دستور خدا فاصله‌اى بين شما و بين مقام شايسته و رسيدن به آرزوى ديرينتان نيست مگر با حضور پيامبر صلى الله عليه و آله ( يعنى دم مرگ به همه آرزوهاى خويش مىرسيد ) . آنچه نزد خداست بهتر و دوام\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبيشتر دارد در آن موقع مژده به او مىدهند و آرزوى ديدار و لقاء پروردگار را مىنمايد .\r\nبرادران ضعيف خويشتن را تحقير نكنيد . هر كس مؤمنى را تحقير نمايد خداوند بين آن دو در بهشت جمع نخواهد نمود مگر توبه كند . وادار نكنيد برادر مؤمن شما نياز خود را ابراز نمايد وقتى مىدانيد او نيازمند است ( يعنى قبل از اظهار ، حاجتش را برآوريد ) . به هم كمك كنيد مهربان باشيد و بخشش بنمائيد نه مانند منافق بگوئيد و عمل نكنيد . ازدواج كنيد . پيامبر اكرم صلى الله عليه و آله بسيار مىفرمايد هر كس مىخواهد پيرو سنت من باشد بايد ازدواج نمايد زيرا از سنت من تزويج است .\r\nجوياى فرزند باشيد كه من با امت‌هاى ديگر مباهات مىكنم روز قيامت . نگذاريد بچه‌هايتان شير زنان هر جايى را بخورند و زنان ديوانه ، زيرا شير اثر مىگذارد . از خوردن گوشت پرنده‌اى كه چينه‌دان و سيخك پا و سنگ‌دان ندارد خوددارى كنيد و از هر حيوان درنده چنگال دار بپرهيزيد و همچنين چنگال‌دارهاى پرنده و طحال را نخوريد زيرا مخزن خون فاسد است .\r\nلباس سياه نپوشيد كه آن لباس فرعون است از غده‌هاى گوشت پرهيز كنيد زيرا موجب تحريك مايه جذام است . در دين قياس نكنيد زيرا در دين مطالبى است كه قياس بردار نيست به زودى خواهند آمد گروهى كه قياس را كار خود قرار مىدهند .\r\nآنها دشمنان دينند . اولين كسى كه قياس كرد شيطان بود . كفشهاى نك تيز نپوشيد اين نوع كفشها مال فرعون است . او اولين كسى بود كه چنين كفشى پوشيد . با شراب‌خواران مخالفت كنيد . خرما بخوريد كه شفا از دردها است . پيرو دستور پيامبر صلى الله عليه و آله باشيد زيرا فرمودند هر كه به خود اجازه درخواست و سؤال از مردم را بدهد خداوند درى از فقر به روى او مىگشايد . زياد استغفار كنيد موجب جلب روزى است . هر چه مىتوانيد عمل خير انجام دهيد كه در قيامت نتيجه آن را خواهيد ديد . از جدال بپرهيزيد كه موجب ترديد و شك مىشود .\r\nهر كس حاجتى از خدا مىخواهد آن حاجت را در سه موقع از خدا بخواهد ساعتى است در روز جمعه و ساعتى كه خورشيد از دائره نصف النهار پائين مىرود\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n( هنگام ظهر ) ، موقعى كه باد مىوزد درهاى آسمان باز مىشود و رحمت نازل مىگردد و پرندگان به صدا در مىآيند و ساعتى در آخر شب هنگام طلوع فجر دو فرشته فرياد مىزنند آيا توبه‌كننده‌اى هست كه توبه كند و توبه‌اش پذيرفته شود ؟\r\nآيا درخواست‌كننده‌اى هست كه به او عنايت شود ؟ آيا استغفاركننده‌اى هست كه مورد مغفرت قرار گيرد ؟ آيا حاجتمندى هست كه حاجتش روا شود ؟ نداكننده خدا را جواب دهيد و روزى را بجوئيد و بخواهيد بين طلوع فجر تا طلوع خورشيد زيرا در اين ساعت روزى جستن سريعتر به دست مىآيد تا از اين طرف و به آن طرف دويدن و آن ساعتى است كه خداوند روزى بين بندگان تقسيم مىكند .\r\nانتظار فرج را بكشيد و از لطف خدا مأيوس نباشيد . محبوبترين اعمال در نزد خدا انتظار فرج است كه پيوسته اين انتظار را داشته باشيد بر خدا توكل كنيد هنگام دو ركعت فجر وقتى به پا مىداريد در اين موقع به شما جوائز با ارزشى عنايت مىشود با شمشير به سوى حرم خدا ( مكه ) نرويد و نماز نخوانيد در حالى كه جلو شما شمشير باشد زيرا قبله امن است . حج خود را به زيارت پيامبر صلى الله عليه و آله تمام كنيد وقتى به مكه مشرف مىشويد زيرا ترك اين كار جفا و ستم است و مأمور هستيد به اين عمل و به زيارت قبرهائى كه خداوند شما را ملزم نموده به زيارت آنها و درخواست روزى كنيد در كنار آنها .\r\nگناه خود را كوچك نشماريد زيرا گناه كوچك به حساب مىآيد و بزرگ مىشود . سجده خود را طولانى كنيد كه عملى گرانتر بر شيطان از اين نيست كه انسان را در حال سجده ببيند زيرا به او امر سجده كردند و مخالفت نمود اما اين انسان مأمور به سجده شد اطاعت كرد نجات يافت زياد به ياد مرگ باشيد و روز خارج شدن از قبر و ايستادن در پيشگاه پروردگار عزيز كه با اين كار مصائب براى شما ساده خواهد شد .\r\nهر كدام گرفتار درد چشم شديد آية الكرسى را بخواند و در دل چنين پندارد كه خوب مىشود خداوند ان شاء الله عافيت به او مىبخشد . از گناهان بپرهيزيد هيچ گرفتارى و يا كمبود روزى نيست مگر به واسطه گناه حتى يك خدشه و يا به زمين\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nخوردن و مصيبت . خداوند در اين آيه مىفرمايد  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  در موقع غذا خوردن زياد به ياد خدا باشيد . طغيان نورزيد ( در نسخه ديگرى است كه به غير ياد خدا صحبت نكنيد يا در غذا از دهان خود چيزى نياندازيد ) زيرا نعمتى از نعمتهاى خدا است و يكى از ارزاق اوست لازم است شكر آن را به جا آوريد و حمد خدا را بكنيد و قدر نعمت را بدانيد قبل از اينكه از دست شما برود . نعمت از دست خواهد رفت و به رفتار شما با خود گواهى خواهد داد .\r\nهر كه از خدا به روزى كم راضى باشد ، خداوند از او راضى مىشود به عمل كم .\r\nاز تفريط بپرهيزيد كه به حسرت خواهيد افتاد هنگامى كه سودى ندارد . وقتى در جنگ با دشمن روبرو شديد كم حرف بزنيد و زياد به ياد خدا باشيد فرار نكنيد كه مورد خشم و غضب خدا قرار مىگيريد اگر در جنگ برخورد به دوست مجروح خود كرديد يا كسى كه از پا افتاده يا شخصى كه دشمن او را هدف گرفته با جان خويش آنها را حفظ كنيد و كمك نمائيد .\r\nاز نيكوكارى دست نكشيد به مقدارى كه قدرت آن را داريد كه موجب جلوگيرى از زمين خوردگيهاى بد مىشود هر كس مىخواهد ببيند چه مقامى در نزد خدا دارد ببيند خدا چه مقامى در نزد او دارد . هنگام گناه همين مقام را او در نزد خدا دارد . بهترين چيزى كه شخص در منزل براى خانواده خود نگه مىدارد گوسفند است هر كه در منزل گوسفندى دارد ملائكه روزى يك بار او را تقديس مىكنند و هر كه دو گوسفند داشته باشد دو بار در هر روز مورد تقديس ملائكه قرار مىگيرد و در سه گوسفند به او مىگويند خدا بركت بدهد به تو وقتى شخص مسلمان ضعيف شد گوشت و شير بخورد كه خداوند نيرو را در اين دو چيز قرار داده . وقتى تصميم حج داشتيد لوازم ضرورى كه در مسافرت لازمتان مىشود بخريد . خداوند در اين آيه مىفرمايد  وَ لَوْ أَرادُوا الْخُرُوجَ لَأَعَدُّوا لَهُ عُدَّةً  وقتى تصميم به خارج شدن دارند لوازم ضرورى را تهيه مىكنند .\r\nوقتى يكى از شما مقابل آفتاب مىنشيند پشت به آفتاب نمايد زيرا آفتاب دردهاى پنهان انسان را آشكار مىكند وقتى به حج مىرويد زياد به خانه خدا تماشا\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nكنيد . خداوند تبارك و تعالى يك صد و بيست رحمت در كنار خانه خود دارد كه شصت قسمت آن متعلق به طواف‌كنندگان و چهل قسمت براى نمازگزاران و بيست قسمت به تماشاكنندگان خانه خدا .\r\nدر قلزم ( پشت خانه خدا ) هر چه به ياد داريد از گناهان خود اقرار نمائيد و هر چه در خاطر نداريد چنين بگوئيد : خدايا آنچه ملائكه مأمور بر من از گناهان نوشته‌اند و من فراموش كرده‌ام ببخش هر كه اقرار به گناه خود در اين محل بنمايد و بشمارد و ياد آورد و استغفار نمايد بر خداوند لازم است كه گناهان او را بيامرزد .\r\nپيش از نزول بلا دعا كنيد درب‌هاى آسمان پنج وقت به روى شما گشوده مىشود :\r\n1 - هنگام نزول باران . 2 - در موقع حمله به دشمن . 3 - موقع اذان . 4 - موقع قرائت قرآن . 5 - هنگام ظهر و موقع طلوع فجر . هر كس مرده‌اى را غسل مىدهد بعد از كفن كردن خودش غسل نمايد . كفن‌ها را عطرآلود نكنيد و بوى خوش براى مرده به كار نبريد مگر كافور زيرا مرده مانند محرم است ( كه در حال احرام عطر نبايد به كار برد ) .\r\nدستور دهيد خويشاوندان سخن خوب بگويند در كنار جنازه ، زيرا فاطمه دختر محمد صلى الله عليه و آله پس از درگذشت پيامبر صلى الله عليه و آله زنان به تسليت او آمدند فرمود رها كنيد تعريف و تمجيد از مردگان را دعا كنيد .\r\nبه زيارت مرده‌هاى خود برويد آنها از زيارت شما شاد مىشوند . شخص حاجت خود را در كنار قبر پدر و مادرش از خدا بخواهد بعد از اينكه براى آنها دعا مىكنيد . مؤمن آينه برادر خويش است وقتى از برادر خود لغزشى ديد به زيان او قدم برنداريد با او همچون خودش باشيد راهنمائىاش بكنيد و نصيحت كنيد و مهربان باشيد با او از مخالفت بپرهيزيد كه موجب نابودى شما مىشود و ميانه‌روى را از دست ندهيد به يك ديگر نزديك شويد كه پاداش خواهيد گرفت .\r\nهر كدام با چهارپا به مسافرت مىرويد پس از فرود آمدن ابتدا او را علف و آب بدهيد . به سر و صورت چهارپاى خود نزنيد او خدا را تسبيح مىكند . هر كدام در راه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nگم شديد يا بر جان خويش ترسيديد فرياد زنيد\r\nيا صالح اغثني\r\nدر ميان برادران جنّ شما يك جنى هست به نام صالح كه در جهان گردش مىكند وقتى صدا را بشنود جواب مىدهد و گمشده را راهنمائى مىنمايد و چهارپاى او را نگه مىدارد .\r\nهر كس از شير بر خود يا گوسفندش بترسد يك خط دور آن بكشد و بگويد\r\nاللهم رب دانيال و الجب و رب كل اسد مستأسد احفظني و احفظ غنمي\r\nو هر كس از عقرب ترسيد اين آيات را بخواند    سَلامٌ عَلى نُوحٍ فِي الْعالَمِينَ إِنَّا كَذلِكَ نَجْزِي الْمُحْسِنِينَ إِنَّهُ مِنْ عِبادِنَا الْمُؤْمِنِينَ    هر كه از غرق هراس داشته باشد اين را بخواند\r\n بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ  بسم الله الملك الحق  ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ  .\r\nروز هفتم فرزندان خود را عقيقه كنيد وقتى سر آنها را تراشيديد به وزن موى آنها نقره صدقه دهيد بر مسلمان . همين كار را پيامبر اكرم صلى الله عليه و آله براى امام حسن و امام حسين عليهما السلام كرد و سائر فرزندانش . وقتى به مستمند چيزى مىدهيد بگوئيد براى شما دعا كند دعايش مستجاب مىشود در باره شما ، ولى در باره خودشان مستجاب نمىشود چون دروغ مىگويند و دست خود را برگردانيد به دهان خود و ببوسيد زيرا خداوند تبارك و تعالى آن صدقه را مىگيرد قبل از آنكه به دست سائل قرار گيرد چنانچه مىفرمايد  أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ  .\r\nدر شب صدقه بدهيد كه صدقه شب خشم خدا را فرو مىنشاند ، سخن خود را از اعمال خويش بدانيد . سخن كم بگوئيد مگر در راه خير . انفاق كنيد از آنچه خدا به شما روزى داده ، زيرا انفاق‌كننده همچون مجاهد در راه خدا است . هر كس يقين به اين دارد كه صدقه او را خداوند عوض مىدهد از دل به انفاق اقدام مىكند . هر كس يقين داشته ولى بعد شك عارض او شده همان يقين را به كار برد كه شك موجب نقض يقين نمىشود .\r\nگواهى بر سخن نادرست ندهيد و بر سر سفره‌اى كه شراب خورده مىشود\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nننشينيد زيرا بنده نمىداند چه وقت او را مىگيرند وقتى كنار سفره مىنشينيد مانند بنده بنشينيد پاى خود را روى پاى ديگر نگذاريد و چهارزانو ننشينيد اين نوع نشستن را خداوند دوست ندارد و خشم به صاحب آن مىگيرد .\r\nغذاى شب را انبياء عليهم السلام پس از نماز عشاء مىخوردند . غذاى شب را رها نكنيد كه موجب زيان بدن مىشود . تب پيش قراول مرگ است و زندان خدا است در زمين در آن هر كدام از بندگان را بخواهد زندانى مىكند و اين تب گناهان را چنان از بين مىبرد چنانچه كرك از كوهان شتر سترده مىشود . هيچ دردى نيست مگر اينكه از داخل درون بدن است مگر جراحت و تب كه آنها بر بدن وارد مىشوند .\r\nتب را كم كنيد به وسيله بنفشه و آب سرد . حرارت تب از شراره جهنم است .\r\nمسلمان شروع به مداوا نمىكند مگر وقتى مرض صحت او را به هم بزند . دعا قضاى مبرم را برمىگرداند . دعا را وسيله‌اى براى خود قرار دهيد . وضو بعد از طهارت ده حسنه دارد . طهارت بگيريد . از كسالت بپرهيزيد . هر كس كسالت بورزد حق خدا را نخواهد پرداخت . به وسيله آب نظافت كنيد . از بوى بد كه موجب آزار و اذيت است متوجه خود باشيد زيرا خداوند دشمن مىدارد بنده‌اى را كه كثيف است و مردم از او متنفرند . در نماز با ريش خود بازى نكنيد و نه با چيزى كه از نماز شما را وامىدارد .\r\nبه كار نيك مبادرت كنيد پيش از آنكه گرفتار كار ديگرى شويد .\r\nمؤمن خويشتن را به زحمت مىدارد ولى مردم از دست او آسوده هستند . بيشتر سخن شما ياد خدا باشد . از گناهان بپرهيزيد . بنده گناهى مىكند روزى از او باز داشته مىشود . بيماران خود را با صدقه مداوا كنيد . اموال خويش را با زكات حفظ كنيد .\r\nنماز وسيله تقرب هر پرهيزكار است . حج جهاد هر ناتوان است .\r\nجهاد زن ، خوب شوهردارى كردن است . فقر مرگ بزرگ است . كمى اهل و عيال يكى از دو توانگرى است . اندازه و موازنه صحيح ، نصف زندگى است . غم و غصه نصف پيرى است . محتاج نمىشود شخصى كه اقتصاد را رعايت كند . سرزنش نمىشود كسى كه مشورت نمايد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكمك نيست مگر در نزد كسى كه داراى نژاد و الا يا دين باشد . هر چيز ميوه‌اى دارد ثمره نيكى عجله كردن در آن است . هر كه يقين به عوض داشته باشد از بخشش مضايقه ندارد . هر كس هنگام مصيبت دو دست خود را بر ران خويش بزند اجرش از بين مىرود ، بهترين اعمال شخص انتظار فرج خدا است . هر كه پدر و مادر خود را محزون نمايد عاقّ آنها شده . روزى را با صدقه فرود آوريد .\r\nامواج سهمگين بلا را از خود به وسيله دعا دفع كنيد . قسم به آن پروردگارى كه دانه را شكافت و انسان را آفريد حركت بلا به سوى مؤمن سريعتر از حركت سيل است از شيب‌هاى تند به پائين درّه و از سرعت راه رفتن اسب‌ها . از خداوند تقاضاى عافيت نمائيد از بلاى طاقت فرسا كه بلاى طاقت فرسا دين را از دست مىربايد .\r\nسعيد كسى است كه از ديگران پند بگيرد و خويشتن را بسازد . خويشتن را بيارائيد با اخلاق نيكو زيرا بنده مسلمان با حسن خلق به مقام روزه‌دار شب زنده‌دار مىرسد .\r\nهر كه شراب بياشامد با اينكه مىداند حرام است خداوند از چرك و فساد اهل جهنم به او مىخوراند گرچه آمرزيده مىشود .\r\nنذر در كار نامشروع صحيح نيست . قسم در مورد قطع رحم درست نيست .\r\nدعاكننده بدون عمل مانند تير زنده‌ايست كه كمانش زه نداشته باشد . بايد زن مسلمان خويشتن را براى شوهر بيارايد . كسى كه در راه دفاع از مال خود كشته شود شهيد است . كسى كه در معامله مغبون شده نه ستايش مىشود و نه اجر دارد . قسم براى فرزند نسبت به پدر نيست و نه براى زن نسبت به شوهرش . خاموشى يك روز تا شب صحيح نيست مگر با ذكر خداى عزيز . بيابان‌نشينى بعد از هجرت صحيح نيست . هجرت پس از فتح وجود ندارد ( شايد فتح مكه است ) .\r\nخويشتن را به تجارت واداريد زيرا در تجارت بىنيازى از مال مردم بوجود مىآيد . خداوند پيشه‌وران را دوست مىدارد . هيچ كارى در نزد خدا محبوبتر از نماز نيست . مبادا كارى از كارهاى دنيا شما را به خود مشغول دارد از اوقات نماز . خداوند تبارك و تعالى سرزنش كرده گروهى را با اين آيه  الَّذِينَ هُمْ عَنْ صَلاتِهِمْ ساهُونَ  يعنى غافلند و بىاهميت به وقتهاى آن هستند . بدانيد دشمنان خوب شما رياكارند\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nنسبت به هم ولى خداوند به آنها توفيق نمىدهد و قبول نمىكند مگر عملى را كه خالص باشد . كار نيك كهنه نمىشود و گناه فراموش نمىگردد . خداوند عزيز با كسانى هست كه پرهيزكار و نيكوكارند .\r\nمؤمن به برادرش غش نمىزند و به او خيانت نمىكند و نه او را خوار مىنمايد و نه متهم مىدارد و نمىگويد من از تو بيزارم . براى برادرت بهانه‌اى بجو اگر بهانه‌اى نيافتى كوشش نما تا بهانه‌اى پيدا شود . از جاى كندن كوهها ساده‌تر است از بدست آوردن قدرت از دست رفته . از خدا كمك بخواهيد و صبر كنيد . زمين ملك خدا است به هر كس بخواهد مىسپارد و عاقبت نيكو از آن پرهيزكاران است . عجله در كار نداشته باشيد . قبل از موقع آن كه موجب پشيمانى مىشود . زمان به نظر شما طولانى نيايد كه موجب قساوت قلب مىگردد .\r\nبه ناتوانان خود رحم كنيد و رحمت خدا را با رحم نمودن به آنها بجوئيد . از غيبت شخص مسلمان بپرهيزيد . مسلمان به غيبت برادر خود نمىپردازد . خداوند اين كار را نهى نموده و مىفرمايد  وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً  . مسلمان دو دست خود را روى هم نمىگذارد . در نمازش با اينكه در مقابل پروردگار عزيز ايستاده شبيه به اهل كفر مىشود يعنى مجوسان . بايد كنار سفره مانند بندگان نشست روى زمين بخورد و ايستاده آب نياشامد . اگر يكى از شما جانورى در نماز خود يافت او را دفن نمايد و آب دهان بر او بياندازد يا داخل جامه خويش كند تا نماز را تمام كند و توجه زياد ( به خارج از نماز ) موجب قطع نماز مىشود و شايسته است براى نمازگزار كه ابتدا اذان و اقامه و تكبير بگويد .\r\nهر كس   قُلْ هُوَ اللَّهُ أَحَدٌ   را قبل از طلوع آفتاب يازده مرتبه بخواند و يازده مرتبه   إِنَّا أَنْزَلْناهُ   و يازده مرتبه آية الكرسى مالش از تلف و نابودى محفوظ است . هر كه   قُلْ هُوَ اللَّهُ أَحَدٌ   را قبل از طلوع آفتاب بخواند آن روز گرفتار گناه نمىشود گرچه شيطان كوشش كند . از انحراف دينى و مغلوب شدن در برابر افراد به خدا پناه ببريد . هر كه از ما كناره گيرد هلاك مىشود . كوتاه كردن لباس موجب پاكى آن است . خداوند تبارك و تعالى مىفرمايد  وَ ثِيابَكَ فَطَهِّرْ  يعنى لباست را\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكوتاه كن .\r\nخوردن عسل شفا از هر دردى است خداوند مىفرمايد  يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ  و آن به قرائت قرآن است . نوشيدن شير باعث از بين رفتن بلغم مىشود . غذاى خود را با نمك شروع كنيد اگر مردم بدانند چقدر نمك ارزش دارد او را بر پادزهر مجرب مقدم مىدارند ( كنايه از اينست كه نمك اول غذا پادزهرى براى سموم بدن است ) . هر كس غذاى خود را با نمك شروع كند از او هفتاد درد دور مىشود و چيزهائى كه جز خدا ديگرى نمىداند . به آدم تب‌دار در تابستان آب سرد بپاشيد كه تب را فرو مىنشاند . هر ماه سه روز را روزه بگيريد كه معادل روزه تمام عمر است و ما دو پنج شنبه را روزه مىگيريم كه در وسط آن يك چهارشنبه است زيرا خداوند جهنم را در روز چهارشنبه آفريده . هر كس از شما حاجتى دارد صبح زود روز پنج شنبه آن را بجويد . پيامبر اكرم صلى الله عليه و آله فرموده است خدايا بر امت من مبارك گردان صبح زود روز پنج شنبه را .\r\nوقتى كه از خانه خارج مىشود بايد آياتى از سوره آل عمران  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ  تا  إِنَّكَ لا تُخْلِفُ الْمِيعادَ  و آية الكرسى و   إِنَّا أَنْزَلْناهُ   و ام الكتاب را بخواند زيرا در اين آيات قضاى حوائج دنيا و آخرت است .\r\nلباس كلفت انتخاب كنيد زيرا هر كس لباس نازك بپوشد دين او ضعيف مىشود . در مقابل پروردگار خويش نايستيد با اينكه داراى لباسى هستيد كه زير آن مشاهده مىشود . توبه كنيد در پيش خدا و خويشتن را داخل محبت او نمائيد زيرا خداوند توابين و مطهرين را دوست مىدارد . مؤمن بسيار توبه‌كننده است . وقتى مؤمن به برادر خود بگويد اف حرمت برادرى از ميان آن دو قطع مىشود . وقتى مىگويد تو كافرى يكى از آن دو كافر مىشود وقتى به او تهمت بزند اسلام در دلش چنان آب مىشود مثل نمك كه در آب حل مىگردد .\r\nدر توبه باز است براى كسى كه بخواهد ، بسوى خدا توبه نصوح كنيد . ممكن است خدا گناهان شما را بپوشاند . به عهد خويش وفادار باشيد . نعمت از دست نمىرود و زندگى خويش پايان نمىپذيرد مگر با گناهانى كه مرتكب مىشوند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nخداوند نسبت به بندگان ستمكار نيست اگر آنها پيشگيرى كنند اين بلاها با دعا و انابه به سوى خدا نازل نخواهد شد ، اگر زمانى كه بلا نازل شد و نعمت از ميان رفت پناه به خدا آورند با نيت پاك و سستى نكنند و اسراف نورزند خداوند هر فاسدى از آنها را اصلاح مىنمايد و هر خوبى را به آنها برمىگرداند .\r\nهر گاه مسلمان در تنگدستى قرار گرفت شكايت از خدايش نكند و درد دل خويش را به خداى خويش بگويد كه در دست او كليد تمام امور و تدبير آنها است .\r\nدر هر فردى يكى از سه امر است فال بد ، كبر و آرزو . هر گاه يك نفر از شما فال بد زد به كار خود ادامه دهد و خدا را ياد كند . اگر از كبر ترسيديد با خادم خود غذا بخوريد و گوسفند بدوشيد . وقتى آرزو كرديد از خدا درخواست نمائيد و زارى كنيد نزد او مبادا نفس شما را به گناه وادارد .\r\nبا مردم آميزش داشته باشيد و به آنها چيزهائى را بگوئيد كه قبول دارند و مىپذيرند از چيزهائى كه انكار مىكنند صرف نظر نمائيد آنها را بر خود و بر ما بار نكنيد . امر ما ( و ارتباط ولائى با ما ) دشوار و بسيار سخت است كه تحمل آن را ندارد مگر ملك مقرب يا نبى مرسل يا بنده‌اى كه خداوند دلش را به ايمان آزموده باشد .\r\nهر گاه شيطان در دل تو وسوسه كرد به خدا پناه ببر و بگو\r\nآمنت بالله و برسوله مخلصا له الدين\r\nهر گاه خداوند مؤمنى را لباس تازه‌اى روزى كرد وضو بگيرد و دو ركعت نماز بخواند و در آن دو ركعت ام الكتاب و آية الكرسى را قرائت كند و   قُلْ هُوَ اللَّهُ أَحَدٌ   و   إِنَّا أَنْزَلْناهُ فِي لَيْلَةِ الْقَدْرِ   سپس خدا را سپاسگزارى كند كه پيكرش را پوشانده و در ميان مردم او را آراسته و زياد بگويد\r\nلا حول و لا قوة الا بالله العلى العظيم\r\nدر آن لباس به معصيت دچار نمىشود و به مقدار هر نخى در آن لباس فرشته‌اى او را تقديس مىكند و برايش استغفار مىنمايد و براى او طلب رحمت مىكند .\r\nبدگمانى را از ميان خود دور افكنيد . خداوند از اين كار نهى نموده . من در خدمت پيامبر اكرم و عترتم با من در كنار حوض كوثر هستيم هر كس مىخواهد ما را بيابد به دستور ما عمل كند و كار ما را از پيش گيرد . براى هر خانواده‌اى نجيبى است\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبراى ما شفاعت است و هر كه ما را دوست بدارد داراى شفاعت است . سرعت بگيريد در راه ملاقات ما . كنار حوض كوثر دشمنان خود را كنار مىزنيم و دوستان و اولياى خود را سيرآب مىكنيم . هر كس جرعه‌اى از آن آب بنوشد هرگز تشنه نخواهد شد . حوض ما پر آب و دو سرچشمه فراوان از بهشت در آن مىريزد يكى از نهر تسنيم و ديگرى از نهر معين است در كنار جويبارهاى آن زعفران و دانه‌هاى مرواريد و ياقوت است آن حوض كوثر است .\r\nكارها به دست خدا است نه به دست مردم اگر به دست مردم بود كسى را بر ما مقدم نمىداشتند ولى خداوند به رحمت خويش ممتاز مىگرداند هر كه را بخواهد .\r\nخدا را سپاسگزار باشيد با امتياز اين رحمت و نعمت اولى كه منظورم پاكى ولادت است .\r\nهر چشمى در قيامت گريان است و هر چشمى در قيامت بيدار است مگر چشمى كه ممتاز به كرامت خدا شده و گريه بر هتك حرمت خانواده حسين و آل محمد صلى الله عليهم نموده . شيعيان مانند زنبور عسل‌اند . اگر مردم بدانند بازده آنها چيست و چه در دل دارند آنها را مىخورند . عجله نكند شخص در غذا تا غذايش تمام شود و نه هنگام قضاى حاجت تا آنقدر كه بايد قضاى حاجت نمايد . هر گاه يكى از شما از خواب بيدار شد بگويد\r\nلا إله الّا الله الحليم الكريم الحى القيوم و هو على كل شيء قدير سبحان رب النبيين و إله المرسلين رب السموات السبع و ما فيهن و رب الارضين السبع و ما فيهن و رب العرش العظيم ، حسبى الرب من العباد ، حسبى الذى هو حسبى منذ كنت حسبى الله و نعم الوكيل .\r\nهر گاه يكى از شما حركت كرد در دل شب تماشا به اطراف آسمان نمايد و بگويد  إِنَّ فِي خَلْقِ السَّماواتِ وَ الْأَرْضِ  تا  إِنَّكَ لا تُخْلِفُ الْمِيعادَ  .\r\nسر در چاه زمزم نمودن درد را از ميان مىبرد آب چاه زمزم را از طرف ركنى كه حجر الاسود در آنجا است بياشاميد زيرا در حجر چهار نهر از بهشت است فرات و نيل و سيحون و جيحون .\r\nنبايد مسلمان به جهاد برود با كسى كه ايمان به حكم خدا ندارد و در غنيمت\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمطيع امر خدا نيست . اگر در اين راه كشته شود ياور دشمنان ما بوده در جلوگيرى از حقوق ما و ريختن خون ما و به مرگ جاهليت مرده است .\r\nياد ما خانواده موجب شفا از علل و اسقام و وسواس و شك است و به سوى ما آمدن رضاى خدا است كسى كه مطيع ما باشد با ما خواهد بود در حظيرة القدس .\r\nكسى كه منتظر امر ما است مانند آغشته به خونى است در راه خدا . هر كه در جنگ ما حضور داشته باشد يا تقاضاى كمك ما را بشنود و ما را كمك نكند خداوند او را به رو در آتش جهنم مىاندازد . ما در نجاتيم زمانى كه ستم پيشه گيريد و راهها دشوار شود ما باب حطه هستيم كه باب السلام است هر كه داخل آن شود نجات يابد و هر كه گريزان باشد نابود مىشود . به وسيله ما خدا مىگشايد و به وسيله ما تمام مىكند و به واسطه ما محو مىنمايد هر چه را بخواهد و به وسيله ما اثبات مىنمايد به وسيله ما خداوند سختى ناگوار زمانه را دفع مىنمايد و به واسطه ما باران فرود مىآيد . موجب فريب شما از درگاه خدا نشود وسائل فريب دهنده . آسمان قطره‌اى از آب خود را نازل نكرده از زمانى كه خداوند آن را حبس نموده و اگر قائم ما قيام كند آسمان باران خود را مىبارد و زمين روئيدنى خود را مىروياند و كينه از دل مردم مىرود ، درندگان و چهارپايان با هم آشتى مىكنند بطورى كه زن فاصله عراق تا شام را مىپيمايد و قدم خود را جز بر گياه نمىگذارد و بر سر خود زينت دارد . هيچ درنده‌اى او را ناراحت نمىكند و چيزى موجب ترس او نمىشود .\r\nاگر بدانيد در مقابل دشمن و شكيبائى بر آنچه مىشنويد از آزار و اذيت ، چقدر ارزش دارد چشمهايتان روشن مىشود . اگر مرا از دست بدهيد پس از من با كارهائى روبرو مىشويد كه آرزوى مرگ مىكنيد به واسطه كارهائى كه از منكرين مىبينيد كه ستم و اهانت به حق خدا مىنمايند و از ترس جان خويش در چنين زمانى چنگ به ريسمان خدا بزنيد و متفرق نشويد . صبر و نماز و تقيه را از دست ندهيد .\r\nبدانيد خداوند تبارك و تعالى از بندگان متلوّن ( و رنگ پذير و ساز شكار ) بدش مىآيد . از حق منحرف نشويد و از ولايت اهل حق هر كس ديگرى را به جاى ما بپذيرد هلاك مىشود و دنيا را از دست مىدهد و از دنيا با حسرت خارج مىگردد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nهر وقت وارد منزل خود شديد به اهل منزل سلام كنيد مىگويد\r\nالسلام عليكم\r\nاگر كسى در خانه نباشد بگويد\r\nالسلام علينا من ربنا و   قُلْ هُوَ اللَّهُ أَحَدٌ  \r\nرا بخواند هنگام ورود به منزل كه موجب از ميان رفتن فقر مىشود .\r\nبه بچه‌هاتان نماز بياموزيد و مؤاخذه كنيد آنها را وقتى به هشت سالگى رسيدند . نزديك سگها نشويد هر كس دست تر به سگ بزند دست خود را بشويد و اگر خشك باشد آب بر آن بپاشد . اگر از حديث ما چيزى را شنيديد كه نمىفهميد برگردانيد آن را به خودمان و از اظهار نظر خوددارى كنيد و تسليم باشيد تا واقع براى شما كشف شود فورى شروع به انتشار آن نكنيد . تندرو به سوى ما برگشت مىكند و مقصر به ما ملحق مىشود كه در حق ما كوتاهى كرده . هر كه به ما چنگ زند ملحق مىشود و هر كه از راه ما نيايد غرق مىشود . محبان ما را فوجهائى از رحمت خدا است و دشمنان ما را فوجهائى از خشم خدا . راه ما راه ميانه است و در دستورات ما رستگارى است .\r\nسهو در پنج چيز نيست : در نماز وتر و جمعه و دو ركعت اول از هر نماز و در نماز صبح و نماز مغرب .\r\nقرآن نخواند شخص اگر وضو ندارد تا وضو بگيرد .\r\nهر سوره‌اى را حق ركوع و سجده آن را بدهيد وقتى در نماز هستيد .\r\nنماز نخواند شخصى با لباسى كه زير بغل و روى شانه انداخته اين كار قوم لوط است . مرد مىتواند در يك جامه نماز بخواند دو طرف آن را به گردن مىبندد و در پيراهن تنگ بندهايش را مىبندد .\r\nسجده نمىكند شخص بر نقاشى صورت و نه بر فرشى كه روى آن نقاشى است مىتواند نقاشى را زير پا بگذارد يا با چيزى روى آن را بپوشاند . سكه‌هائى كه روى آن نقش صورت است در جامه خود نگه ندارد . در حال نماز مىتواند سكه‌ها را در كيسه‌اى يا در جامه‌اى بگذارد اگر مىترسد و روى پشت خود بنهد نمىتواند سجده كند شخص روى خرمن گندم و جو و نه بر چيزهائى كه خورده مىشود و نه بر نان .\r\nو وضو نمىگيرد شخص مگر با بردن نام خدا . قبل از دست زدن به آب مىگويد\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبسم الله و بالله اللهم اجعلنى من التوابين و اجعلنى من المتطهرين\r\nوقتى وضو را تمام كرد مىگويد\r\nاشهد ان لا إله الا الله وحده لا شريك له و اشهد ان محمدا صلى الله عليه و آله عبده و رسوله\r\nدر اين موقع شايسته مغفرت خدا مىشود .\r\nهر كس نماز را چنان كه بايد انجام دهد خدا مىآمرزدش .\r\nنبايد شخص نافله را هنگام نماز واجب بخواند مگر با عذرى ولى مىتواند قضا كند بعد از آن وقتى امكان قضاى آن را پيدا كند خداوند مىفرمايد  الَّذِينَ هُمْ عَلى صَلاتِهِمْ دائِمُونَ  يعنى كسانى كه قضا مىكنند نمازى را كه از دست آنها رفته در شب و قضا مىكنند آن را روز و در روز به شب قضا نمىشود نافله در وقت واجب ابتدا نماز واجب را بخوان بعد هر چه مايلى بخوان .\r\nنماز در دو حرم ( مكه و مدينه ) برابر با هزار نماز است . يك درهم در راه حج خرج كردن معادل هزار درهم است بايد شخص در نماز خشوع داشته باشد هر كس در دل خشوع نمايد اعضاى او نيز خشوع دارد در نتيجه با چيزى بازى نمىكند .\r\nقنوت در نماز جمعه قبل از ركوع دوم است . در ركعت اول حمد و سوره جمعه و در ركعت دوم حمد و سوره منافقين را مىخواند بعد از دو سجده بنشينيد تا بدنتان آرام بگيرد بعد حركت كنيد كارها همين طور است وقتى براى نماز مىايستيد دست خود را مقابل سينه بياوريد . وقتى در مقابل خدا مىايستد سينه را پيش دهد و بر روى كمر بايستد و خم نباشد وقتى نماز را تمام كرد دست به آسمان بلند كند و به دعا بپردازد .\r\nعبد الله بن سبا گفت : يا امير المؤمنين مگر خداوند همه جا نيست ؟ گفت چرا .\r\nگفت پس براى چه دست خود را به آسمان بلند كند ؟ فرمود مگر اين آيه را نمىخوانى  وَ فِي السَّماءِ رِزْقُكُمْ وَ ما تُوعَدُونَ  مگر روزى را از جايش نبايد جست ؟\r\nمحل رزق و جايى كه وعده داده خدا ، آسمان است .\r\nدست از نماز خود برندارد شخص ، تا از خداوند بهشت را بخواهد و به او پناه برد از آتش جهنم و تقاضا نمايد ازدواج حور عين را . هر گاه به نماز مىايستيد نماز را چنان كه مىخواهيد وداع از نماز نمائيد بخوانيد تبسم نماز را باطل نمىكند ولى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nقهقهه باطل مىكند وقتى دل بخوابد وضو واجب است و وقتى خواب چشم تو را فرا گيرد در حال نماز ، نماز را قطع كن و بخواب زيرا نمىدانى دعا به نفع خود مىكنى يا بر ضرر خويش .\r\nهر كه ما را به دل دوست بدارد و كمك نمايد به ما با زبانش و با دست خود به جنگ دشمنان ما بپردازد او با ما خواهد بود در بهشت در درجه خودمان و هر كه به دل دوست بدارد و با زبان كمك كند و جنگ با دشمنان ما نكند يك درجه پائين‌تر خواهد بود و هر كه به دل دوست بدارد و با زبان ما را كمك نكند و نه با دست او در بهشت است و هر كه ما را به دل دشمن بدارد و با زبان و دست به زيان ما كار كند او با دشمنان ما در جهنم است و هر كه ما را دشمن بدارد ولى كمك به زيان ما با دست و زبان نكند در جهنم است و هر كه ما را دشمن بدارد و با زبان به زيان ما كار كند او در جهنم است .\r\nبهشتيان تماشا مىكنند منازل شيعيان ما را چنانچه انسان چشم به ستارگان مىاندازد وقتى خوانديد سوره سبحان الله‌هاى آخر را بگوئيد\r\nسبحان الله الاعلى\r\nو وقتى خوانديد  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ  صلوات بر پيامبر صلى الله عليه و آله بفرستيد چه در نماز باشيد و چه در كار ديگر .\r\nچيزى در بدن شكرش از چشم كمتر نيست خواسته او را ندهيد كه شما را از ذكر خدا باز مىدارد .\r\nوقتى خوانديد   وَ التِّينِ   را در آخر آن بگوئيد و نحن على ذلك من الشاهدين .\r\nوقتى خوانديد  آمَنَّا بِاللَّهِ  نگوئيد\r\nآمنا الله\r\nتا برسيد به اين قسمت  مُسْلِمُونَ  وقتى بنده در تشهد دو ركعت اخير كه نشسته است بگويد\r\nاشهد ان لا إله الا الله وحده لا شريك له و اشهد ان محمدا عبده و رسوله و  أَنَّ السَّاعَةَ آتِيَةٌ لا رَيْبَ فِيها وَ أَنَّ اللَّهَ يَبْعَثُ مَنْ فِي الْقُبُورِ \r\nبعد حدثى از او صادر شود و نمازش تمام است خدا را پرستش نكرده و نه به چيزى بهتر از رفتن به سوى خانه‌اش .\r\nجوياى خير باشيد از پاها و گردن شتران به موقع آمدن و رفتن همانا سقايه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nناميده شده چون پيامبر اكرم صلى الله عليه و آله برايش از طائف كشمش آورده بودند دستور داد آن را داخل حوض زمزم بريزند چون آب آن تلخ بود خواست تلخى آن را با كشمش كم كند وقتى خيلى ماند آن را نياشاميد .\r\nوقتى شخص عريان باشد شيطان به او تماشا مىكند و در او طمع پيدا مىكند .\r\nخود را بپوشانيد نبايد مرد جامه از روى ران بردارد و بين مردم بنشيند .\r\nهر كس چيز بدبو بخورد نزديك مسجد نرود پشت خود را مرد در حال سجده بلند كند در نماز واجب .\r\nهر كس مىخواهد شستشو كند ابتدا از دستها شروع نمايد وقتى نماز مىخوانى صداى قرائت و تكبير و تسبيح را چنان بلند كن كه خودت بشنوى . وقتى نماز را تمام كردى از طرف راست تمام كن ( شايد منظور اين است كه بعد از نماز ابتدا روى به طرف راست بكن ) .\r\nاز دنيا توشه بردار بهترين توشه دنيا تقوا است . دو گروه از بنى اسرائيل گم شدند يكى در دريا و يكى در بيابان . پس نخوريد مگر آنچه را مىشناسيد .\r\nهر كس درد خود را از مردم تا سه روز بپوشاند و شكايت به خدا نمايد شايسته است كه خدا او را شفا بخشد .\r\nدورترين حالات بنده از خدا هنگامى است كه كوشش او فقط در راه شكم و نيروى جنسى باشد .\r\nنبايد شخص به مسافرتى برود كه بر دين و نماز خود بيمناك است .\r\nچهار دعا است كه شنيده مىشود ( يعنى مىپذيرند ) پيامبر ، بهشت ، جهنم ، حور العين . وقتى بنده از نماز فارغ شد صلوات بر پيامبر بفرستد و از خدا بهشت بخواهد و به او از جهنم پناه ببرد و درخواست كند حور عين را به ازدواجش درآورد زيرا هر كس صلوات بر پيامبر فرستد دعايش بلند شود و هر كه بهشت بخواهد بهشت مىگويد خدايا به اين بنده خود هر چه مىخواهد بده و هر كه از آتش پناه برد ، آتش مىگويد خدايا پناه بده به اين بنده خود از آنچه درخواست پناه دارد و كسى كه درخواست حور عين نمايد حوران مىگويند خدايا آنچه مىخواهد به او بده .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nغنا زارى ابليس بر بهشت است .\r\nهر كدام تصميم خواب داريد دست راست خود را زير جانب راست صورت بگذاريد و بگوئيد :\r\nبسم الله وضعت جنبى لله على ملة ابراهيم و دين محمد صلى الله عليه و آله و ولاية من افترض الله طاعته ، ما شاء الله كان و ما لم يشأ لم يكن\r\nهر كه اين دعا را هنگام خواب بخواند از دزد و غارتگر و خراب شدن ايمن است و ملائكه برايش استغفار مىكنند .\r\nهر كه موقع وارد رختخواب شدن   قُلْ هُوَ اللَّهُ أَحَدٌ   بخواند خداوند پنجاه هزار ملك را موكل او مىگرداند تا آن شب او را حراست كنند .\r\nهر كدام تصميم خواب داشتيد پهلو به زمين نگذاريد مگر اينكه بگوئيد\r\nاعيذ نفسي و ديني و اهلي و مالي و خواتيم عملى . . و ما رزقني ربي و خولني بعزة الله و عظمة الله و جبروت الله و سلطان الله و رحمة الله و رأفة الله و غفران الله و قوة الله و قدرة الله و جلال الله و يصنع الله و اركان الله و يجمع الله و برسول الله صلى الله عليه و آله و بقدرة الله على ما يشاء من شر السامّه و الهامّه و من شر الجن و الانس و من شر ما يدبّ  فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها *  و من شر كل دابة ربى  آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ  و هو على كل شىء قدير و لا حول و لا قوة الا بالله العلى العظيم .\r\nپيامبر اكرم صلى الله عليه و آله پيوسته حسن و حسين عليهما السلام را به همين دعا تعويذ مىفرمود و به ما دستور داد بخوانيم .\r\nما گنج داران علم خدا و چراغهاى علم او هستيم هر گاه يكى از ما برود ديگرى از ما جايش را مىگيرد گمراه نمىشود تابع ما و هدايت نمىيابد منكر ما و نجات نمىيابد كسى كه بر خود ما به دشمنانمان كمك كند و كمك نمىشود كسى كه ما را واگذارد از ما كناره براى طمع به دنيا و آرايش ظاهر آن نگيريد كه از دنيا مفارقت خواهيد كرد . هر كه دنيا را بر آخرت گزيند و بر ما ترجيح دهد ، حسرتش در دنيا زياد خواهد بود اين آيه اشاره به همان است  أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ وَ إِنْ كُنْتُ لَمِنَ السَّاخِرِينَ  .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nدست‌هاى بچه‌هاى خود را از چربى غذا بشوئيد زيرا شياطين بوى چربى را استشمام مىكنند بچه در خواب مىترسد و فرشته‌هاى موكل انسان ناراحت مىشوند .\r\nاول نگاهى كه به زنى كرديد به نفع شما است ( يعنى نگاه نوشته نمىشود ) ولى براى مرتبه دوم نگاه نكنيد و از فتنه بهراسيد .\r\nشرابخوار با خدا ملاقات مىكند مانند بت پرست حجر بن عدى گفت عرض كردم يا امير المؤمنين مدمن خمر كيست ؟ فرمود كسى كه هر وقت بيابد مىخورد .\r\nهر كه شراب بخورد چهل شبانه روز نمازش را قبول نمىكند . هر كس به مسلمانى حرفى بگويد كه بخواهد شخصيت او را خرد كند خداوند او را در چرك و كثافت جهنم زندانى مىكند تا بتواند از عهده آن حرف برآيد .\r\nمرد با مرد ( و زن با زن در يك جامه نمىخوابد ) هر كه چنين كند بايد او را تأديب كرد كه شلاق است .\r\nكدو بخوريد كه موجب افزايش غفر مىشود پيامبر اكرم صلى الله عليه و آله از كدو خوشش مىآمد .\r\nليمو بخوريد قبل از غذا و بعد از غذا همانا آل محمد صلوات الله عليهم اجمعين اين كار را مىكردند .\r\nگلابى دل را جلا مىبخشد و تسكين دردهاى داخلى است .\r\nوقتى شخصى به نماز مىايستد شيطان از حسد به او تماشا مىكند كه چگونه در رحمت خداوند فرو رفته .\r\nبدترين كارها چيزهاى تازه است ( يعنى چيزى كه در كتاب و سنت و اجماع سابقه‌اى ندارد و بدعت است ) بهترين كارها كارى است كه خدا راضى است . هر كه دنيا پرست باشد و دنيا را بر آخرت مقدم دارد آخرت وخيمى خواهد داشت .\r\nآب را پاك و پاكيزه بدانيد . هر كه از خدا راضى باشد به آنچه روزيش نموده خويشتن را آسوده نموده .\r\nزيانكار است كسى كه عمر و زندگيش در راهى به سر رفته كه از خدا دور شده است .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاگر نمازگزار بداند چقدر از جلال خدا او را فرا گرفته خوشش نمىآيد سر از سجده بردارد .\r\nبپرهيزيد از به تأخير انداختن كارها فورى انجام دهيد وقتى امكان پذيرفت هر چه روزى شما باشد به زودى مىرسد با ضعفتان و هر چه به ضرر شما باشد نمىتوانيد با حيله دفع كنيد .\r\nبه كار خوب امر كنيد و از كار بد باز داريد و بر آنچه به شما مىرسد صبر كنيد .\r\nچراغ مؤمن شناخت حق ما است . بدترين كورى ، كورى از فضل ما است و عداوت پيشه كردن با ما بدون سابقه خطائى كه نسبت به او از ما سر زده باشد . ما او را دعوت به حق مىكنيم ديگران به فتنه و دنيا او را دعوت مىكنند سخن آنها را مىپذيرد و با ما طريق دشمنى و بيزارى مىسپرد . در اختيار ما پرچم حق است هر كه در سايه او قرار گيرد نگهدارى مىكند از او و هر كه بر آن پرچم سبقت گيرد رستگار مىشود و هر كه كناره‌گيرى كند هلاك مىشود و هر كه به آن تمسك جويد نجات يابد . من ياور مؤمنين و مال ياور تاريكى است به خدا سوگند مرا دوست نمىدارد مگر مؤمن و دشمن نمىدارد مگر منافق .\r\nوقتى با برادران خود برخورد كرديد مصافحه كنيد اظهار خوشحالى و شادى كنيد كه با اين كار وقتى از هم جدا شويد تمام گناهانتان از بين رفته است . هر كدام عطسه زديد آن ديگرى برايش دعا كند بگوئيد\r\n( يرحمكم الله )\r\nخداوند مىفرمايد  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها  .\r\nمصافحه كن با دشمنت اگر چه دوست نداشته باشد اين كار را . چيزى كه خداوند به آن امر كرده   ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ   .\r\nمكافات نكردى دشمن خود را به چيزى شديدتر از اينكه ببيند تو خدا را اطاعت مىكنى در مورد او و براى تو همين بس كه مشاهده كنى دشمنت عمل به معصيت مىنمايد . دنيا دست به دست مىگردد بهره خود را از آن بگير به نيكوترين وجه جستجو و طلب تا دولت تو برسد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمؤمن بيدار و مترقب و ترسان است انتظار يكى از دو مژده پيروزى را دارد و از بلا ترسان است . از گناه خود مىترسد اميد به رحمت خدا دارد . مؤمن خالى از خوف و رجاء نيست مىترسد از كارهاى قبل خود و غفلت از جستن وعده خدا ندارد و اطمينان از چيزهائى كه خدا او را ترسانيده نخواهد داشت .\r\nشما آبادكنندگان زمين هستيد كه شما را خليفه خود در اينجا قرار داده تا ببينند چه مىكنيد متوجه خدا باشيد در كارهائى كه از شما خواسته از راه روشن به راه خود ادامه دهيد مبادا ديگران اين راه را بگيرند .\r\nهر كه عقلش كامل شود عملش نيكو مىگردد و توجهش به دين .\r\nسبقت بگيريد به سوى مغفرت پروردگار خود و بهشتى كه عرض آن آسمانها و زمين است آماده شده براى متقين به آن بهشت نمىرسيد مگر به وسيله تقوا .\r\nهر كه آلوده به گناه شود از ذكر خدا غافل مىشود . هر كه ترك كند چنگ زدن به اطاعت خدا را شيطانى برايش ترتيب مىدهد كه با او قرين باشد چه شده آنها كه مخالف شمايند در عقيده خود بصيرترند و گذشت مالى آنها از شما بيشتر است اين نيست مگر آنكه شما اعتماد به دنيا كرده‌ايد و به ظلم تن داده‌ايد و به زيور دنيا دل بسته و حريص هستيد و آنچه موجب عزت و سعادت و قدرت شما بر ستمكاران است از دست داده‌ايد نه از خدا خجالت مىكشيد نسبت به دستوراتش و نه متوجه نفع خويش هستيد . هر روز دستخوش كم و كاست مىشويد ولى بيدار نمىگرديد و سستى شما پايان پذير نيست و توجه نداريد به ملكت و دينتان هر روز كهنه مىشود و شما در غفلت دنيا هستيد خداوند مىفرمايد  وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ وَ ما لَكُمْ مِنْ دُونِ اللَّهِ مِنْ أَوْلِياءَ ثُمَّ لا تُنْصَرُونَ  براى فرزندان خود نام بگذاريد اگر نمىدانيد پسر است يا دختر نامى بگذاريد كه صلاحيت براى هر دو دارد زيرا بچه‌هاى سقط شده شما وقتى قيامت شما را ببينند اگر نام نگذاشته باشيد به پدرش مىگويد چرا برايم نام ننهادى پيامبر اكرم صلى الله عليه و آله براى محسن قبل از تولد نام گذاشت .\r\nبپرهيزيد از آب خوردن ايستاده زيرا موجب درد بىدوا مىشود مگر خدا شفا بخشد هر وقت سوار چهارپا شديد خدا را ياد كنيد و بگوئيد   سُبْحانَ الَّذِي سَخَّرَ لَنا  \r\n\r\n","description":"","footnote":"","page_name":" 108 ","page_number":108},
  {"content":"\r\n\r\n  هذا وَ ما كُنَّا لَهُ مُقْرِنِينَ وَ إِنَّا إِلى رَبِّنا لَمُنْقَلِبُونَ   هر كدام به سفر رفتيد بگوئيد\r\nاللهم انت الصاحب في السفر و الحامل على الظهر و الخليفه في الاهل و المال و الولد\r\nوقتى در منزل فرود آمديد بگوئيد\r\nاللهم انزلنا  مُنْزَلًا مُبارَكاً وَ أَنْتَ خَيْرُ الْمُنْزِلِينَ \r\nوقتى از بازار احتياجات خود را خريدارى مىكنيد موقع وارد شدن به بازار بگوئيد\r\nاشهد ان لا إله الا الله وحده لا شريك له و اشهد ان محمدا عبده و رسوله اللهم انى اعوذ بك من صفعة خاسره و يمين فاجرة و اعوذ بك من بوار الايم .\r\nكسى كه انتظار وقت نماز را دارد پس از انجام نماز از زوار خدا است شايسته است كه خدا زوار خود را گرامى دارد و خواسته او را عنايت كند . حاجى و عمره‌گزار ميهمان خدايند شايسته است خداوند ميهمان خود را گرامى دارد و او را با مغفرت خويش مورد محبت قرار دهد .\r\nهر كس كودكى بىعقل را شراب بدهد خداوند او را در چرك و كثافت جهنميان زندانى مىكند تا راه فرارى براى اين كار كه كرده بيابد .\r\nو صدقه سپر بزرگى از آتش براى مؤمن و موجب نگهدارى كافر است ( از تلف شدن ) و به او عوض مىدهد و از او دفع مىكند ولى در آخرت بهره‌اى ندارد .\r\nجهنميان به وسيله زبان ساكن جهنم شده‌اند و با زبان روشندلان به روشنى رسيده‌اند . زبان را نگه داريد و به ذكر خدا مشغولش نمائيد . بدترين كارها كارى است كه موجب گمراهى شود . بهترين كاسبى كار نيك است از نقاشى بپرهيزيد روز قيامت در مورد آنها از شما بازخواست مىكنند اگر از چشم تو خاشاكى را كسى برداشت بگو\r\nاحاط الله عنك ما تكره\r\n. وقتى از حمام درآمدى و برادرت به تو گفت\r\nطاب حمّامك و حميمك\r\nبگو\r\nانعم الله بالك\r\nزمانى كه برادرت به تو گفت\r\nحيّاك الله بالسلام\r\nتو بگو\r\nفحياك الله بالسلام و احلّك دار المقام .\r\nدر راه ادرار مكن و قضاى حاجت منما .\r\nدرخواست پس از ستايش است خدا را بستائيد آنگاه حوائج خويش را بخواهيد ثناى پروردگار را بكنيد و او را مدح نمائيد قبل از درخواست حاجت . اى دعاكننده\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدرخواست مكن چيزى را كه ممكن نيست و حلال نخواهد بود .\r\nاگر به مردى مباركباد براى ولادت پسر گفتيد بگوئيد\r\nبارك الله في هبته و بلغه رشده و رزقك برّه .\r\nوقتى برادرت از مكه بازگشت پيشانى و لبهايش را كه حجر الاسود را بوسيده ببوس كه پيامبر اكرم صلى الله عليه و آله نيز آن حجر را بوسيده و چشمى را ببوس كه خانه خدا را تماشا كرده و جاى سجده و صورتش را ببوس ، وقتى به او تهنيت گفتيد بگوئيد\r\nقبل الله نسكك و رحم سعيك و اخلف عليك نفقتك و لا جعله آخر عهدك ببية الحرام\r\n. از سفله و بىبندوباران بپرهيزيد آنها كسانى هستند كه از خدا نمىترسند در ميان ايشان قاتلان انبيا و دشمنان ما هستند .\r\nخداوند تبارك و تعالى توجهى به زمين نمود ما را برگزيد و براى ما شيعيانى انتخاب كرد كه ما را يارى كنند . شاد باشند در شادى ما و محزون در حزن ما و از جان و مال در راه ما مضايقه ندارند آنها از مايند و بسوى ما برمىگردند هيچ يك از شيعيان كارى را كه نهى كرده‌ايم انجام نمىدهد مگر اينكه قبل از مرگ دچار بلائى مىشود كه گناهانش به وسيله آن پاك مىگردد يا در مال و يا در فرزند و يا در جان خودش تا بالاخره به ملاقات خدا بدون گناه برود ممكن است مقدارى از گناهش باقى بماند مرگ بر او دشوار مىگيرد ( تا پاك شود ) .\r\nمرده شيعه ما صديق و شهيد است تصديق امر ما را كرده و در راه ما دوست داشته و در راه ما دشمنى ورزيده كه منظورش خدا عزيز بوده مؤمن به خدا و پيامبر اوست خداوند مىفرمايد  وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ لَهُمْ أَجْرُهُمْ وَ نُورُهُمْ  .\r\nبنى اسرائيل به هفتاد و دو فرقه تقسيم شدند اين امت نيز به هفتاد و سه فرقه تقسيم مىشوند يك گروه در بهشت هستند هر كه اسرار ما را فاش كند خداوند گرفتار آهنش مىكند .\r\nروز هفتم فرزندانتان را ختنه كنيد مانع شما سرما و گرما نشود كه ختنه پاكى بهشت است زمين ناله مىزند بسوى خدا از ادرار ختنه نشده‌ها .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمستى چهار نوع است : مستى شراب ، مستى مال ، مستى خواب ، مستى سلطنت و قدرت .\r\nهر گاه يكى از شما تصميم خواب دارد دست راست خود را بگذارد زير گونه راست زيرا او نمىداند از خواب بيدار مىشود يا نه .\r\nدوست دارم مؤمن در هر پانزده روز يك بار با نوره خود را تميز كند .\r\nكمتر ماهى بخوريد كه گوشت ماهى بدن را آب مىكند و موجب افزايش بلغم مىشود و نفس را سنگين مىكند . شير را جرعه جرعه نوشيدن شفاى هر دردى است مگر مرگ . انار را با پيه آن بخوريد كه پاك‌كننده معده است . معده را دباغى مىكند .\r\nهر دانه از انار كه در معده جايگير شود دل را زنده مىكند و روشنى جان است و مداواى وسواس شيطان است تا چهل شب .\r\nچه خورش خوبى است سركه تلخى را از بين مىبرد و دل را زنده مىكند .\r\nكاسنى بخوريد هر صبحى نيست مگر اينكه قطره‌اى بر او از بهشت هست .\r\nآب آسمان را بياشاميد كه بدن را پاك مىكند و جلو بيماريها را مىگيرد خداوند مىفرمايد  وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ وَ لِيَرْبِطَ عَلى قُلُوبِكُمْ وَ يُثَبِّتَ بِهِ الْأَقْدامَ  هيچ دردى نيست مگر اينكه در زيره سياه ( سياه دانه ) براى او شفائى است مگر مرگ . گوشت گاو درد است ولى شير آن دوا است و روغن آن شفا است زن حامله چيزى نمىخورد و مداوا نمىنمايد به چيزى بهتر از رطب خداوند به مريم مىفرمايد   وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا فَكُلِي وَ اشْرَبِي وَ قَرِّي عَيْناً   كام فرزند خود را با خرما برداريد پيامبر اكرم صلى الله عليه و آله با حسن و حسين چنين كرد .\r\nوقتى تصميم همبسترى با زن خود داريد عجله نكنيد زيرا زنان را حوائجى است .\r\nوقتى چشم شما به زنى افتاد و در شگفت شديد بيائيد پيش زن خود در نزد او نيز مانند آنچه در آن زن ديده‌ايد هست شيطان را به دل خود راه ندهد و چشم از او بردارد اگر زن ندارد دو ركعت نماز بخواند و بسيار خداى را حمد كند و صلوات بر پيامبر اكرم صلى الله عليه و آله بفرستد بعد از فضل خدا بخواهد خداوند به رأفت خود به او عنايت مىكند چيزى كه بىنيازش مىنمايد .\r\nوقتى با همسر خود همبستر شديد كم حرف بزنيد زيرا سخن گفتن در اين موقع\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nموجب گنگى مىشود به داخل فرج زن خود نگاه نكنيد شايد چيزى را ببينيد كه بدتان بيايد و موجب كورى مىشود هر گاه تصميم همبسترى داشتى با زن خود بگو\r\nاللهم انى استحللت فرجها بامرك و قبلتها بامانتك فان قضيت لى منها ولدا فاجعله ذكرا سويا و لا تجعل للشيطان فيه نصيبا و لا شركا .\r\nتنقيه يكى از چهار چيز است كه پيامبر اكرم در باره آنها تعريف نمود فرمود بهترين چيزى كه معالجه به وسيله آن مىكنيد تنقيه است معده را بزرگ و درد دل را بر طرف و بدن را تقويت مىكند .\r\nبنفشه استنشاق كنيد حجامت را از دست ندهيد .\r\nوقتى تصميم همبسترى با خانواده خود دارد از اول ماه بپرهيزد و نيمه ماه شيطان در جستجوى فرزند است در اين موقع شايد شياطين جوياى شركت هستند مىآيند و مىخواهند در آبستن كردن شريك شوند . از حجامت و نوره در روز چهارشنبه بپرهيزيد روز چهارشنبه روز نحس دائمى است در آن روز جهنم خلق شد در جمعه ساعتى است كه حجامت نمىكند در آن احدى مگر اينكه مىميرد .\r\nدر تحف العقول اين روايت با تغيير مختصرى نقل شده كه ما از خصال نقل كرديم بواسطه اعتماد بيشترى كه به نسخه حاصل بود در تحف العقول است كه هر گاه خواستيد به مستراح برويد بگوئيد\r\nبسم الله اللهم امط عنى الاذى و اعذنى من الشيطان الرجيم\r\nوقتى نشست بگويد\r\nاللهم كما اطعمتنيه طيّبا و سوغتنيه فاكفنيه\r\nوقتى چشمش به مدفوع خويش افتاد بعد از فراغ بگويد\r\nاللهم ارزقنى الحلال و جنبي الحرام\r\nپيامبر اكرم فرمود هيچ بنده‌اى نيست مگر اينكه خداوند فرشته‌اى را مأمور او نموده گردنش را خم كند وقتى تغوط مىنمايد و مدفوع خود را ببيند در اين موقع شايسته است از خدا درخواست حلال كند فرشته به او مىگويد پسر آدم ! اينست نتيجه آنچه بر آن حرص داشتى نگاه كن از كجا بدست آوردى و چه شد .\r\nضمنا اين روايت را در رساله قديمى ديدم با اختلاف كم كه به بعضى از آن اختلافات در بين حديث اشاره كرديم .\r\nو بايد دانست كه اصل اين خبر در كمال اعتماد و اعتبار است بنا به نظر قدماء گرچه به نظر متاخرين صحيح نيست مرحوم كلينى بر اين خبر اعتماد نموده و اكثر اجزاء اين خبر را در بابهاى متفرق در ابواب كافى نقل كرده همچنين بزرگان محدثين .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nبخش هشتم آنچه امير المؤمنين عليه السلام به مردم ارزانى داشت به فرمايش خود ( سلوني قبل أن تفقدوني ) و جوامع علوم\r\nتوحيد 319 - 323 امالى مجلس پنجاه و پنج صفحه 205 - 208 .\r\nاصبغ بن نباته گفت وقتى على عليه السلام به خلافت نشست و با او بيعت كردند به سوى مسجد آمد با عمامه پيامبر و برد آن جناب را بر تن داشت نعلين پيامبر صلى الله عليه و آله را به پا داشت و شمشير ايشان را بر كمر داشت بر منبر بالا رفت و در روى منبر نشست . سپس انگشتان دست خود را در هم فرو برد و گذاشت به قسمت پائين شكم خود سپس فرمود مردم از من بپرسيد قبل از اينكه مرا نيابيد اينجا گنجينه دانش است اين آب دهان پيامبر است اين چينه‌ها و خوراكى است كه پيامبر اكرم صلى الله عليه و آله شخصا به من خورانده از من سؤال كنيد كه در نزد من علم اولين و آخرين است اگر تشك براى من بر روى هم بنهند و بر روى آن بنشينم فتوا مىدهم براى اهل تورات از روى تورات خودشان بطورى كه تورات به سخن درآيد و بگويد على راست مىگويد و به آنچه خدا در من نازل كرده فتوا داد و انجيليان را به انجيل خودشان بطورى كه انجيل بگويد على راست مىگويد دروغگو نيست به آنچه خدا در من نازل كرده فتوا داد و اهل قرآن را فتوا مىدهم به وسيله قرآن بطورى كه\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nقرآن سخن بگويد و بگويد على راست مىگويد و دروغگو نيست . فتوا داد به آنچه خدا در من نازل نموده و حال اينكه شما شب و روز قرآن مىخوانيد آيا در ميان شما كسى هست كه بداند چه نازل شده در آن اگر نباشد يك آيه در قرآن هر آينه خبر مىدهم به شما آنچه اتفاق افتاد و آنچه هست و به آنچه خواهد شد تا روز قيامت و آن اين آيه است  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  سپس فرمود\r\nسلونى قبل ان تفقدونى\r\nبه آن خدائى كه دانه را شكافت و انسان را آفريد اگر از من بپرسيد از هر آيه قرآن در شب نازل شده يا در روز مكّى است يا مدنى در سفر نازل شد يا در حضر ناسخ است يا منسوخ و محكم است يا متشابه و تأويل و تنزيل آن چيست به شما خبر خواهم داد .\r\nمردى از جاى حركت كرد كه ذعلب نام داشت و بسيار زبان‌آور بود و سخنور و پر دل گفت پسر ابى طالب بر روى پله‌هاى منبرى دشوار بالا رفت . امروز با سؤالهاى خود او را شرمنده مىكنم . گفت يا امير المؤمنين آيا پروردگار خود را ديده‌اى ؟ فرمود واى بر تو ذعلب خدائى را كه نديده باشم نمىپرستم . گفت چگونه ديده‌اى براى ما توصيف كن .\r\nفرمود واى بر تو . چشمها با مشاهده نمىبينند او را ولى دلها با حقيقت ايمان او را مىبينند . واى بر تو ذعلب ! خداى من به بعد و حركت و سكون و قيام و ايستادن و آمدن و رفتن توصيف نمىشود . لطيف لطيف است اما به لطافت توصيف نمىشود .\r\nعظيم دارى عظمت است اما به عظمت توصيف نمىشود . رؤف بخشنده است اما به رقّت و دلسوزى توصيف نمىشود . مؤمن است نه با عبادت مدرك است نه با حواس گوينده است نه با لفظ او در اشياء است نه با ممزوج شدن خارج از اشياء است نه با جدائى برتر از هر چيز است داخل در اشياء است نه چون اشياء كه در يك ديگر داخل مىشوند و خارج از اشياء است نه مانند چيزها كه از هم جدايند .\r\nذعلب بر زمين افتاد و غش كرد و گفت به خدا قسم چنين جوابى نشنيده بودم\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nديگر به خدا قسم چنين كارى نمىكنم .\r\nسپس فرمود\r\nسلونى قبل ان تفقدونى\r\nاشعث بن قيس از جاى حركت كرده گفت يا امير المؤمنين از مجوس چگونه جزيه و ماليات گرفته مىشود با اينكه كتابى بر آنها نازل نشده و پيامبرى نداشته‌اند ؟ فرمود چرا اشعث خداوند بر آنها كتاب نازل كرد و پيامبر فرستاد . پادشاهى داشتند كه شبى مست شد دختر خود را به بستر خويش فرا خواند و با او همبستر شد . صبح مردم شنيدند جلو قصر او جمع شدند و گفتند پادشاها دين ما را آلوده كردى و از بين بردى بيا بيرون تا حد بر تو جارى كنيم .\r\nبه آنها گفت جمع شويد و سخن مرا بشنويد اگر توانستم شما را قانع كنم بهتر و گر نه هر چه خواستيد بكنيد . همه جمع شدند . به آنها گفت مگر نشنيده‌ايد كه خداوند خلقى را گرامىتر از آدم پدرمان نيافريده و مادرمان حوا ؟ گفتند راست مىگوئى . گفت مگر او دختران خود را به ازدواج فرزندان خويش در نياورد ؟ گفتند راست مىگوئى همين اعتقاد ما است . به اين كار معتقد شدند خداوند علم را از ميان آنها برداشت و كتاب آنها را بالا برد . آنها كافرانى هستند كه داخل آتش مىشوند بدون حساب . منافقين از آنها بدترند . اشعث گفت به خدا قسم چنين جوابى نشنيده بودم به خدا ديگر چنين كارى را نخواهم كرد .\r\nباز فرمود\r\nسلونى قبل ان تفقدونى\r\nمردى از انتهاى مسجد كه بر عصاى خود تكيه كرده بود و از ميان مردم رد مىشد تا نزديك به آن جناب رسيد گفت يا امير المؤمنين مرا به عملى راهنمائى فرما كه خداوند مرا از آتش نجات بخشد . فرمود :\r\nبشنو ، بعد بفهم ، سپس يقين كن . دنيا به پا ايستاده به سه چيز : به عالمى كه علم خود را به كار برد و به ثروتمندى كه بخل نورزد ، به مال خود بر اهل دين خدا و به فقير شكيبا . وقتى عالم بپوشاند علم خويش را و ثروتمند بخل ورزد و فقير صبر نكند در چنين موقعى مرگ و بدبختى است در چنين موقعى خداشناسان مىفهمند كه دنيا به عقب برگشته و به كفر تبديل شده بعد از ايمان .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاى سئوال‌كننده ! فريب مساجد زياد را نخورى و اجتماع مردمى كه گرد هم آمده‌اند اما دلهاى آنها به هم پيوسته نيست . بدانيد مردم سه قسمند : زاهد ، راغب و صابر . اما زاهد اگر چيزى از دنيا به دست آمد شاد نمىشود و اگر چيزى از دستش رفت محزون نمىگردد . اما صابر به دل آرزوى دنيا را دارد اگر چيزى به دست آورد از آن كناره مىگيرد چون مىداند عاقبت بدى دارد . اما راغب به دنيا باكى ندارد كه از حلال بدست آورد يا حرام .\r\nگفت علامت مؤمن در اين زمان چيست ؟ فرمود متوجه وظيفه خويش است كه چه خدا بر او واجب نموده علاقمند به آن مىشود و چه مخالفت دستور خدا است از او متنفر است گرچه دوست نزديكش باشد . گفت صحيح مىفرمائيد يا امير المؤمنين .\r\nبعد آن شخص غائب شد و ما نديديم او را . مردم به دنبالش رفتند پيدايش نكردند .\r\nامير المؤمنين عليه السلام تبسمى نمود سپس فرمود چه مىكنيد او برادرم خضر عليه السلام بود .\r\nباز فرمود\r\nسلونى قبل ان تفقدونى\r\nديگر كسى از جاى حركت نكرد . خدا را ستايش نمود و صلوات بر پيامبر اكرم صلى الله عليه و آله فرستاد . سپس فرمود حسن جان حركت كن برو منبر سخن بگو تا قريش تو را بشناسند بعد از من و نگويند حسن نمىتواند كارى بكند . گفت پدر جان چگونه به منبر بروم و سخن بگويم با اينكه شما ميان مردم هستى مىشنوى و مىبينى مرا . فرمود پدر و مادرم فدايت خودم را پنهان مىكنم از تو كه بشنوم و ببينم ولى تو مرا نبينى .\r\nامام حسن عليه السلام به منبر رفت حمدى شايسته و بليغ نمود خداى را و صلواتى مختصر و موجز بر پيامبر اكرم صلى الله عليه و آله فرستاد سپس فرمود مردم ! از جدم پيامبر اكرم صلى الله عليه و آله شنيدم مىفرمود\r\nانا مدينة العلم و على بابها\r\nمگر مىتوان وارد شهر جز از درب آن شد ؟ آنگاه از منبر پائين آمد . امير المؤمنين عليه السلام از جاى حركت نمود و او را در آغوش گرفت آنگاه فرمود حسين جان ! تو\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nحركت كن و بر منبر برو و سخن بگو كه قريش جاهل به مقام تو نباشند پس از من و بگويند حسين چيزى نمىداند ، اما سخن خود را در ارتباط با سخن برادرت قرار بده .\r\nامام حسين عليه السلام بر منبر رفت پس از حمد و ثناى پروردگار و درود بر پيامبر اكرم صلى الله عليه و آله به اختصار فرستاد سپس فرمود : مردم ! از جدم پيامبر اكرم صلى الله عليه و آله شنيدم مىفرمود :\r\nان عليا مدينة هدى فمن دخلها نجا و من تخلف عنها هلك\r\nعلى شهر هدايت است هر كه داخل آن شد نجات يافت و هر كه كناره گرفت هلاك شد . على عليه السلام از جاى حركت كرد و او را در آغوش گرفت و بوسيد سپس فرمود : مردم بدانيد اين دو جوجه‌هاى پيامبر صلى الله عليه و آله هستند و يادگار اويند كه امانت به من سپرده و من به امانت در اختيار شما مىگذارم بدانيد مردم ! كه پيامبر اكرم صلى الله عليه و آله در باره اين دو از شما بازخواست خواهد كرد .\r\nاحتجاج طبرسى صفحه 138 .\r\nاصبغ بن نباته گفت روزى امير المؤمنين عليه السلام روى منبر كوفه مشغول سخنرانى بود پس از حمد و ثناى پروردگار فرمود\r\nايها الناس سلونى قبل ان تفقدونى فان بين جوانحى علما جما\r\n. ابن كواء از جاى حركت كرده گفت يا امير المؤمنين   وَ الذَّارِياتِ ذَرْواً   چيست فرمود بادها هستند . گفت  فَالْحامِلاتِ وِقْراً  چيست فرمود ابرها . گفت  فَالْمُقَسِّماتِ أَمْراً  كدام است فرمود ملائكه . گفت يا امير المؤمنين من در قرآن آياتى را مشاهده مىكنم كه آيات ديگر را نقض مىكند فرمود مادر به عزايت بنشيند پسر كواء كتاب خدا آياتش يك ديگر را تصديق مىكنند نه هم را نقض نمايند اينك بپرس هر چه مىخواهى .\r\nگفت مىبينم در قرآن مىفرمايد  بِرَبِّ الْمَشارِقِ وَ الْمَغارِبِ  و در آيه ديگرى  رَبُّ الْمَشْرِقَيْنِ وَ رَبُّ الْمَغْرِبَيْنِ *  و در آيه ديگرى  رَبُّ الْمَشْرِقِ وَ الْمَغْرِبِ  .\r\nفرمود مادر به عزايت بنشيند پسر كواء اين مشرق است و آن مغرب اما  رَبُّ \r\n\r\n","description":"","footnote":"","page_name":" 117 ","page_number":117},
  {"content":"\r\n\r\n الْمَشْرِقَيْنِ وَ رَبُّ الْمَغْرِبَيْنِ  به اين معنى است كه مشرق زمستان غير مشرق تابستان است اين مطلب را از نزديكى و دورى خورشيد نمىيابى ؟ اما آيه  بِرَبِّ الْمَشارِقِ وَ الْمَغارِبِ  خورشيد سيصد و شصت برج دارد كه هر روز از يك برج طلوع مىكند و در يك برج غروب مىنمايد و به آن برج بازگشت نمىكند مگر سال ديگر در همان روز .\r\nگفت يا امير المؤمنين فاصله بين قدمهاى شما تا عرش خدا چقدر است ؟ فرمود مادر به عزايت بنشيند پسر كواء سؤالى بكن براى ياد گرفتن نه سؤال براى لجبازى و آزمايش كردن . از محل قدم من تا عرش پروردگارم به اندازه فاصله گفتن يك\r\nلا إله الا الله\r\nاست از روى اخلاص « 1 » گفت يا امير المؤمنين عليه السلام ثواب كسى كه بگويد\r\nلا إله الا الله\r\nچيست ؟ فرمود هر كس با اخلاص بگويد گناهانش پاك مىشود چنان كه حرف سياه از لوح سفيد پاك مىگردد . وقتى براى مرتبه دوم گفت\r\nلا إله الا الله\r\nبا اخلاص درهاى آسمان و صفوف ملائكه را مىشكافد بطورى كه ملائكه به يك ديگر مىگويند اظهار خشوع كنيد در مقابل عظمت خدا . براى مرتبه سوم كه به اخلاص گفت\r\nلا إله الا الله\r\nهيچ چيز مانع او نمىشود تا عرش خدا . پروردگار جليل مىفرمايد آرام گير به عزت و جلالم سوگند مىآمرزم گوينده تو را با هر چه كرده . بعد اين آيه را خواند  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  يعنى وقتى عملش خالص بود بلند مىشود گفتار و كردارش .\r\nگفت يا امير المؤمنين قوس و قزح را برايم توضيح بده . فرمود مادر به عزايت بنشيند . نگو قوس و قزح زيرا قزح اسم شيطان است ولى بگو قوس خدا . وقتى مشاهده شود نشانه فراوانى و سبزى و خرمى است . گفت برايم توضيح دهيد اين\r\n\r\n\r\n\r\n\r\n","description":"","footnote":"\r\n( 1 ) يعنى وقتى از روى اخلاص بگويد ، به يك چشم بهم زدن به عرش خدا مىرسد و حاصل اينست كه سؤال از مسافت براى شما سودمند نيست سؤال كنيد خداوند چه چيزى را قبول مىكند و به عرش او مىرسد .\r\n","page_name":" 118 ","page_number":118},
  {"content":"\r\n\r\nسفيدى تابناك در آسمان چيست ؟ فرمود آن مسيل آسمان است و امان براى اهل زمين است از همان محل خداوند قوم نوح را به باران سيل‌آسا غرق نمود .\r\nگفت يا امير المؤمنين بفرمائيد اين ( محو ) و نابودى كه در ماه است چيست ؟\r\nفرمود الله اكبر ، الله اكبر . مردى نابينا مسأله‌اى كوركورانه مىپرسد مگر در قرآن نشنيده‌اى  وَ جَعَلْنَا اللَّيْلَ وَ النَّهارَ آيَتَيْنِ فَمَحَوْنا آيَةَ اللَّيْلِ وَ جَعَلْنا آيَةَ النَّهارِ مُبْصِرَةً  گفت يا امير المؤمنين مرا از اصحاب پيامبر صلى الله عليه و آله خبر بده . فرمود از كداميك آنها سؤال مىكنى ؟ گفت از ابى ذر غفارى . فرمود از پيامبر اكرم صلى الله عليه و آله شنيدم مىفرمود\r\nما اظلت الخضراء و لا اقلت الغبراء ذا لهجة اصدق من ابى ذر\r\n. آسمان سايه نيافكنده و زمين برنداشته راستگوتر از ابى ذر غفارى را .\r\nگفت راجع به سلمان فارسى بگو . فرمود به به سلمان از ما اهل بيت است . چه كسى مانند لقمان حكيم است داراى علم اول و آخر بود گفت از حذيفة بن يمان فرمود او مردى بود كه اسماء منافقين را مىدانست اگر از حدود خدا از او بپرسيد او را عالم و دانا به آن مىيابيد .\r\nگفت مرا از عمار ياسر مطلع فرما . فرمود او مردى بود كه گوشت و خون او را بر آتش خدا حرام كرده كه ذره‌اى از پيكر او را فرا گيرد . گفت مرا از خود مطلع فرما .\r\nفرمود من جورى بودم كه هر گاه از پيامبر اكرم سؤال مىكردم جوابم را مىداد و اگر سكوت مىكردم او خود ابتدا به سخن مىنمود .\r\nگفت يا امير المؤمنين به من بفرمائيد اين آيه مربوط به كيست ؟  هَلْ نُنَبِّئُكُمْ بِالْأَخْسَرِينَ أَعْمالًا  فرمود كفار اهل كتاب يهود و نصارى كه بر حق بودند ولى در دين خود بدعت گزاردند خيال مىكنند كار خوب انجام مىدهند . آنگاه از منبر پائين آمد و با دست بر روى شانه ابن كواء زد و فرمود اى پسر كواء اهل نهروان از آنها دور نيستند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nابن كواء ( از شنيدن اين سخن خود را خواست تبرئه نمايد ) گفت يا امير المؤمنين من كه جز در خانه شما نرفته‌ام و از كسى جز شما نمىپرسم . در جنگ نهروان او را با خوارج ديديم و اعتراض كرده گفتيم مادرت به عزايت بنشيند ديروز كه مشكلات و سؤالات خود را از امير المؤمنين عليه السلام مىكردى امروز با او جنگ مىكنى . در اين موقع مردى به او حمله كرد و با نيزه‌اى او را كشت .\r\nهمين خبر را ابراهيم بن محمد ثقفى در كتاب غارات نقل نموده و در آن اضافه كرده كه سؤال كرد معنى  السَّماءِ ذاتِ الْحُبُكِ  چيست ؟ فرمود صاحب خلق نيكو است . پرسيد بين مشرق و مغرب چقدر فاصله است ؟ فرمود به اندازه مسير يك روز خورشيد از محل طلوع تا غروب آن . هر كس غير از اين بگويد براى تو دروغ گفته .\r\nپرسيد آنها كيانند كه نعمت خدا را تبديل به كفر نمودند  الَّذِينَ بَدَّلُوا نِعْمَتَ اللَّهِ كُفْراً  ؟ فرمود بگذار در گمراهى خود فرو روند آنها قريش هستند . گفت ذو القرنين كيست ؟ فرمود مردى بود كه خداوند او را براى قومش برانگيخت تكذيبش كردند و شمشير بر تارك او زدند مرد ، باز خداوند او را زنده و بسوى آنها برانگيخت دو مرتبه تكذيب كردند و شمشيرى بر تاركش زدند از دنيا رفت براى مرتبه سوم خداوند زنده‌اش كرد براى همين او داراى دو قرن بود سپس فرمود در ميان شما نيز يك نفر مانند او هست . گفت كداميك از مخلوقات خداوند سخت‌تر است ؟ فرمود سخت‌ترين چيزهائى كه خداوند آفريده ده تا هستند : 1 - كوههاى مرتفع . 2 - آهن كه كوه را مىشكافد . 3 - آتش كه آهن را مىخورد . 4 - آب كه آتش را خاموش مىكند . 5 - ابرها كه بر فراز آسمان مسخرند و حامل آب هستند . 6 - باد كه ابرها را برمىدارد . 7 - انسان كه بر باد غالب مىشود با دست او را كنار مىزند و راه خود را از پيش مىگيرد . 8 - مستى كه بر انسان غالب مىشود .\r\n9 - خواب كه بر مستى غالب مىگردد . 10 - غم و غصه كه بر خواب غلبه پيدا مىكند . پس سخت‌ترين چيزى كه خدا آفريد غم و غصه و ناراحتى است .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاحتجاج طبرسى صفحه 139 .\r\nحضرت صادق عليه السلام از امير المؤمنين عليه السلام نقل كرد كه فرمود از كتاب خدا بپرسيد به خدا قسم هيچ آيه از قرآن نازل نشد در شب و روز و در سفر و حضر مگر اينكه پيامبر صلى الله عليه و آله آن را برايم خواند و تأويلش را به من آموخته . ابن كواء از جاى حركت كرده گفت يا امير المؤمنين موقعى كه قرآن نازل مىشد و شما نبودى چگونه مىشد ؟ فرمود پيامبر اكرم صلى الله عليه و آله هر آيه‌اى كه نازل مىشد و من حضور نداشتم به محض اينكه مىآمدم آن آيه را برايم مىخواند و مىفرمود يا على خداوند اين آيه را در نبودن تو نازل كرده و تأويل آن چنين است تأويل و تنزيل آن را به من مىآموخت .\r\nاحتجاج طبرسى صفحه 139 .\r\nدر اخبار رسيده كه امير المؤمنين عليه السلام مشغول خطبه بود فرمود\r\nسلونى قبل ان تفقدونى\r\nبه خدا قسم از من نخواهيد پرسيد از گروهى كه صد نفر را گمراه نموده‌اند و صد نفر را هدايت كرده‌اند مگر اينكه تبليغ‌كننده آنها و رهبرشان را برايتان معرفى مىكنم تا روز قيامت . مردى از جاى حركت كرد ( سعد بن ابى وقاص ) و گفت بگو ببينم تعداد مويهاى سر و ريش من چقدر است ؟ امير المؤمنين عليه السلام فرمود برادرم پيامبر اكرم صلى الله عليه و آله مرا از سؤال تو مطلع نموده و بر هر دانه موى سرت يك فرشته تو را لعنت مىكند و بر هر يك از مويهاى ريشت شيطانى است كه تو را مىكشاند و در خانه‌ات گوساله‌اى است ( عمر بن سعد ) كه فرزند پيامبر صلى الله عليه و آله را مىكشد نشانه تعداد موىهاى سر و ريشت همين مطلبى است كه برايت گفتم .\r\nاگر نه اينست اثبات تعداد مويهايت مشكل است مىگفتم تعداد آنها چقدر است ولى دليل اين مطلب همان خبرى است كه اطلاع دادم از لعنتى كه تو را مىكنند و گوساله ملعونت . پسرش در آن موقع پسر بچه كوچكى بود چهار دست و پا حركت\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمىكرد در جريان كربلا متصدى قتل آن جناب شد . مطلب همان طورى كه امير المؤمنين عليه السلام فرموده بود شد .\r\nاز كتاب ارشاد القلوب ديلمى .\r\nروايت شده كه گروهى خدمت امير المؤمنين عليه السلام آمدند موقعى كه ايشان مشغول خطبه بود در كوفه و مىفرمود\r\nسلونى قبل ان تفقدونى\r\nاز من نخواهيد پرسيد از چيزى پائين عرش مگر اينكه پاسخ خواهم داد . اين جمله هر كس بعد از من بگويد ادعاى بى جا نموده و دروغگو است و مفترى .\r\nمردى از جاى حركت كرد كه پهلوى آن جناب نشسته بود و در گردن كتابى چون مصحف داشت مردى گندمگون و چاق و بلند قد با مويهاى مجعد بود به يهودان عرب شباهت داشت . با صداى بلند گفت اى كسى كه ادعا مىكنى چيزى را كه نمىدانى و پيشى مىگيرى در مورد مسائلى كه نمىفهمى من از تو مىپرسم جوابم را بده .\r\nشيعيان و ياران على عليه السلام از هر طرف به او حمله كرده تصميم كشتنش را گرفتند . امير المؤمنين عليه السلام فرياد زد و آنها را بازداشت . فرمود رهايش كنيد عجله ننمائيد . با عجله و شتابزدگى نمىتوان برهان و دليل واقعى را اثبات نمود و نه با عجله كردن سائلى و پرسش‌كننده براهين خدا آشكار مىگردد . بعد روى به جانب او نموده فرمود با تمام نيروى خود بپرس و هر چه مىدانى سؤال كن ان شاء الله جوابت را خواهم داد . جوابى كه شك بردار نباشد و نتوان خرده بر آن گرفت و ترديد در واقعيتش نمود و لا حول و لا قوة الا بالله العلى العظيم .\r\nآن مرد گفت فاصله بين مشرق و مغرب چقدر است ؟ فرمود مسافت هواء .\r\nگفت مسافت هواء چقدر است ؟ فرمود به اندازه دوران فلك . گفت دوران فلك چقدر است ؟ فرمود به اندازه يك روز مسير خورشيد . گفت صحيح گفتى .\r\nپرسيد قيامت چه وقت است ؟ فرمود هنگام مرگ و رسيدن اجل . گفت صحيح\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاست . عمر دنيا چقدر است ؟ فرمود هفت هزار ديگر حدى نيست ( شايد از زمان خلقت آدم تا زمان خود را مىفرمايد ) آن مرد گفت صحيح است .\r\nگفت بكه كجاى مكه است ؟ فرمود مكه اطراف حرم است و بكه محل خانه خدا است . گفت صحيح مىفرمائيد . پرسيد چرا مكه نام گرفته ؟ فرمود زيرا خداوند زمين را از زير آن مكّ نموده يعنى كشانده . پرسيد پس چرا بكه نام گرفته ؟ فرمود زيرا اين خانه گردن ستمگران و تبهكاران را در هم شكسته . گفت راست مىگوئى .\r\nگفت خدا قبل از اينكه عرش را بيافريند كجا بود ؟ فرمود منزه است خدائى كه كنه صفات او را حاملين عرش با قرب مقام كرامتى كه دارند درك نمىكنند و نه ملائكه مقرب مىتوانند انوار دامن جلالش را بيابند . واى بر تو گفته نمىشود خدا كجا است و در چيست و نه كدام است و نه چگونه است ؟ گفت صحيح است . اما چقدر عرش خدا بر روى آب بود قبل از آفرينش زمين و آسمان ؟ فرمود مىتوانى حساب كنى ؟ گفت بلى . فرمود شايد نتوانى حساب اين عدد را بنمائى . جواب داد نه من خوب مىتوانم حساب كنم .\r\nفرمود اگر دانه خردل به روى زمين بريزند تا آسمان را پر كند فاصله بين زمين و آسمان بعد به تو اجازه دهند كه يك دانه يك دانه با اين ناتوانى كه دارى از مشرق به مغرب آنها را حمل كنى عمرت را طولانى كنند و به تو نيروى چنين كارى بدهند تا نقل نمائى و بشمارى اين كار آسانتر است از تعداد سالهائى كه عرش بر روى آب بود قبل از آفرينش زمين و آسمان من براى تو يك دهم يك دهم از يك دهم‌ها از يك جزء از صد هزار جزء را توضيح دادم استغفار مىكنم از اينكه كم كردم و اندازه معينى نمودم .\r\nآن مرد سر خود را تكانى داد و شروع به خواندن اين شعر كرد :\r\n انت اهل العلم يا هادى الهدى * تحبر من الشك الغياهيبا\r\nحزت اقاصى العلوم فما * تبصر ان غولبت مغلوبا \r\n\r\n","description":"","footnote":"","page_name":" 123 ","page_number":123},
  {"content":"\r\n\r\n لا تنثنى عن كل اشكولة * تبدى اذا حلت اعاجيبا\r\nلله در العلم من صاحب * يطلب انسانا و مطلوبا \r\nنهج البلاغه امير المؤمنين عليه السلام فرمود\r\nسلونى قبل ان تفقدونى\r\nمن به راههاى آسمان آشناتر تا راههاى زمينم . پيش از آنكه فتنه‌اى برانگيخته شود كه مدافعى وجود نداشته باشد براى رفع اين فتنه و آرزوهاى مردم بر باد رود .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\n[ بخشهاى احتجاجات ائمه عليهم السلام 
  ]\r\n\r\nبخش نهم مناظرات امام حسن و امام حسين عليهما السلام\r\nخصال صدوق صفحه 56 جلد 2 .\r\nحضرت باقر عليه السلام فرمود يك روز امير المؤمنين عليه السلام در محله كوفه بود . مردم در اطرافش اجتماع داشتند . بعضى سؤالهاى دينى مىنمودند و بعضى انتظار مىكشيدند كه سؤال خود را بنمايد . ناگاه مردى از جاى حركت كرده گفت السلام عليك يا امير المؤمنين و رحمة الله و بركاته .\r\nامير المؤمنين عليه السلام به او نگاهى كرد فرمود عليك السلام و رحمة الله و بركاته تو كه هستى ؟ گفت من مردى از رعايا و همشهرىهاى شمايم . فرمود تو از رعاياى من نيستى و نه همشهرى من . اگر يك روز به من سلام كردى وضع تو بر من مخفى نيست . گفت امان بدهيد تا بگويم يا امير المؤمنين فرمود از وقتى وارد شهر ما شده‌اى كارى صورت داده‌اى ؟ گفت نه . فرمود شايد تو از سپاه دشمنان ما هستى ؟\r\nجواب داد آرى .\r\nفرمود امان به تو مىدهم تا جنگ تمام شود . گفت مرا معاويه پنهان فرستاده تا از تو سؤالهائى را بپرسم كه پادشاه روم از او سؤال كرده گفته است اگر تو شايسته اين مقام هستى و جانشين پيامبرى اين سؤالها را جواب بده اگر جواب بدهى از تو پيروى مىكنم و برايت جايزه مىفرستم اما معاويه نتوانسته جواب او را بدهد و بسيار ناراحت است . مرا پيش شما فرستاده تا جواب آنها را بگيرم .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nامير المؤمنين عليه السلام فرمود خدا بكشد پسر هند جگرخوار را چقدر گمراه و كور است و كسانى كه اطرافش را گرفته‌اند . كنيزى را آزاد كرده بود ياد نداشت چگونه با او ازدواج نمايد . خداوند بين من و اين امت حكومت كند . پيوند مرا با پيامبر صلى الله عليه و آله مراعات نكردند و سابقه‌ام را در اسلام و شدائدى كه متحمل شدم براى پايدارى دين در نظر نگرفتند ، حقّم را ندادند و مقام عظيم مرا كوچك انگاشتند و با يك ديگر در راه پيكار با من همداستان شدند .\r\nفرمود برويد حسن و حسين عليهما السلام و محمد بن حنيفه را بياوريد . آنها را حاضر كردند فرمود شامى ! اين دو فرزندان پيامبرند اما اين فرزند من است . از هر كدام مايلى بپرس . اشاره كرد از همين آقا كه مويهاى پرپشت دارد بپرسم . به امام حسن عليه السلام اشاره نمود كه كم سن بود . امام مجتبى عليه السلام فرمود هر سؤالى دارى بكن . شامى گفت : فاصله بين حق و باطل چقدر است و بين آسمان و زمين و بين مشرق و مغرب ؟ قوس و قزح چيست ؟ محلى كه ارواح مشركين در آنجا منزل دارند چيست و محلى كه ارواح مؤمنين آنجا مسكن گزيدند كدام ؟ مؤنث چيست و آن ده چيز كه هر كدام از ديگرى سخت‌ترند كدام است ؟\r\nامام مجتبى عليه السلام فرمود بين حق و باطل چهار انگشت فاصله است . هر چه با چشم ديدى حق است با اينكه با گوش باطل بسيارى را شنيده‌اى . شامى گفت صحيح است . فرمود بين آسمان و زمين به اندازه دعاى مظلوم فاصله است و به اندازه ديد چشم ، هر كس جز اين گفت او را تكذيب كن . گفت راست مىگوئيد . فرمود بين مشرق و مغرب به اندازه يك روز راه خورشيد است كه او را مشاهده مىكنى از مشرق طلوع مىكند و در مغرب غروب . شامى گفت صحيح است . پرسيد قوس و قزح چيست ؟ فرمود واى بر تو نگو قوس و قزح زيرا قزح اسم شيطان است اين قوس الله است و علامت فراوانى و امان براى اهل زمين از غرق است .\r\nاما چشمه‌اى كه در آنجا ارواح مشركين جا دارند برهوت است و محلى كه ارواح مؤمنين جاى دارند سلمى نام دارد . مؤنث كسى كه معلوم نيست مرد است يا زن . بايد انتظار كشيد اگر محتلم شد مرد است و اگر زن باشد حيض مىشود و\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسينه‌هايش برمىآيد و گر نه او را مىگويند ادرار كن به ديوار اگر ادرارش به ديوار خورد مرد است اما اگر ريخت چنانچه ادرار شتر مىريزد او زن است . اما آن ده چيز كه يكى از ديگرى سخت‌تر است عبارت است از سنگ كه سخت‌ترين چيز است كه خدا آفريده از سنگ سخت‌تر آهن است كه سنگ را قطع مىكند از آهن سخت‌تر آتش است كه آهن را آب مىكند و از آتش سخت‌تر آب است كه آتش را خاموش مىكند و از آب سخت‌تر ابر است كه حاصل آب است و از ابر سخت‌تر باد است كه ابر را حمل مىكند و از باد سخت‌تر فرشته‌اى است كه آن باد را مىفرستد و از او سخت‌تر ملك الموت است كه آن فرشته را مىميراند و شديدتر از ملك الموت مرگ است كه ملك الموت را مىميراند و شديدتر از مرگ امر خداى جهانيان كه مرگ را مىميراند .\r\nشامى گفت گواهى مىدهم كه تو پسر پيامبرى و اينكه على عليه السلام شايسته‌تر به مقام خلافت است تا معاويه . اين جوابها را نوشت و براى معاويه برد .\r\nمعاويه براى پادشاه روم فرستاد . پادشاه روم برايش نوشت با سخن خود با من صحبت نكردى و جوابى دادى كه جواب تو نبود . به حضرت مسيح سوگند اين جواب مال تو نيست اين نيست مگر از معدن نبوت و محل رسالت اما اگر تو يك درهم از من بخواهى نمىدهم .\r\nدر تفسير قمى صفحه 595 - 599 .\r\nحضرت صادق عليه السلام از آباء گرام خود نقل كرد : وقتى جريان امير المؤمنين عليه السلام و معاويه به پادشاه روم رسيد كه دو نفر بر سر ملك با يك ديگر به جنگ پرداخته‌اند پرسيد از كجا خارج شده‌اند ؟ گفتند يكى از كوفه و ديگرى از شام . پادشاه به وزراء خود گفت بگرديد ببينيد مىتوانيد از تجار عرب كسى را بيابيد كه آنها را براى من توصيف نمايد . دو نفر تاجر شامى براى او آوردند و دو نفر از تجار مكه . از اينها امتيازات آن دو را پرسيد . قيافه‌هاى آنها را توضيح دادند به خزينه‌دار خود گفت ليست‌ها را بياوريد . آنها را آوردند نگاه كرد . گفت مردى در شام قيام كرده گمراه است و آن كس كه در كوفه قيام نموده هادى است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبراى معاويه نوشت كه داناترين افراد خانواده خود را برايم بفرست و براى امير المؤمنين عليه السلام نيز نوشت كه داناترين افراد خانواده خود را بفرست تا از اين دو فرستاده سؤالاتى را بشنوم و در انجيل نگاه كنم و بگويم كداميك شايسته اين مقام هستيد و بر سلطنت خود بيم داشت . معاويه فرزندش يزيد را فرستاد على عليه السلام نيز فرزند خود امام حسن مجتبى را . يزيد كه وارد شد دست پادشاه روم را بوسيد و بعد سر او را . امام حسن عليه السلام كه وارد شد فرمود : خدا را شكر كه يهودى و نصرانى و مجوس و خورشيد پرست و ماه پرست و بت پرست و گاوپرستم قرار نداد مرا پيرو دين حنيف مسلمانم كرد و از مشركينم قرار نداد . بزرگ خداوند جهانيان پروردگار عرش عظيم و  الْحَمْدُ لِلَّهِ رَبِّ الْعالَمِينَ *  بعد نشست و چشم بالا نكرد . وقتى پادشاه روم آن دو را مشاهده كرد هر دو را بيرون فرستاد و از هم جدا كرد .\r\nابتدا يزيد را به حضور پذيرفت . از خزائن خود سيصد و سيزده صندوق خارج كرد كه در آن تمثال انبياء وجود داشت و آن تمثال‌ها را زينت كرده بودند به آرايش هر پيامبر مرسلى .\r\nيكى از آن تمثالها را به يزيد نشان داد . يزيد نشناخت . يكى يكى نشان داد .\r\nهيچ كدام را نشناخت و جوابى نداد . بعد از ارزاق خلايق و ارواح مؤمنين كه كجا جمع مىشوند پرسيد و از ارواح كفار كه كجايند بعد از مرگ سؤال كرد ، هيچ كدام را نمىدانست .\r\nبعد امام حسن عليه السلام را خواست . گفت ابتدا يزيد بن معاويه را خواستم تا او بفهمد كه تو چيزهائى را كه او نمىداند مىدانى چيزهائى را كه پدرت مىداند پدر او نمىداند . براى من پدر تو و او را توصيف نموده‌اند در انجيل نگاه كردم ديدم محمد صلى الله عليه و آله است و وزير او على است و در اوصيا كه نگاه كردم ديدم پدرت وصى است .\r\nفرمود هر چه مايلى از انجيل از من بپرس و آنچه در تورات و قرآن است تا برايت بازگو كنم ان شاء الله . پادشاه تمثال‌ها را خواست . اولين تمثال به صورت ماه بود .\r\nامام حسن فرمود اين صفت آدم ابو البشر است . بعد تمثالى به صورت خورشيد فرمود\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاين صفت حوا مادر بشر است تمثال ديگرى نشان داد به صورت زيبائى فرمود اين صفت شيث پسر آدم است اولين كسى است كه مبعوث شده و سنش به هزار و چهل سال رسيده . باز تمثال ديگر فرمود اين صفت نوح است صاحب كشتى كه عمرش هزار و چهار صد سال بود در ميان مردم نهصد و پنجاه سال ديگر درنگ كرد .\r\nبعد تمثال ديگرى نشان داد و فرمود اين صفت ابراهيم است كه شانه پهن دارد و چهره گشاده . بعد تمثال ديگرى نشان داد فرمود اين صفت اسرائيل همان يعقوب است . بعد تمثال ديگرى فرمود اين صفت اسماعيل است . باز تمثال ديگرى فرمود يوسف بن يعقوب بن اسحاق بن ابراهيم است . بعد تمثال ديگرى گفت اين صفت موسى بن عمران كه عمرش دويست و چهل سال بود و بين او و ابراهيم پانصد سال فاصله شد . بعد تمثال ديگرى نشان داد فرمود اين صفت داود صاحب جنگ است .\r\nبعد تمثال ديگرى را نشان داد فرمود اين صفت شعيب است بعد زكريا و بعد يحيى و پس از آن عيسى بن مريم روح الله و كلمة الله كه عمرش در دنيا سى و سه سال بود .\r\nپس او را به آسمان بلند نمود و به زمين خواهد آمد در دمشق هم او دجال را مىكشد .\r\nباز يك يك نشان مىداد و نام هر كدام را بيان مىكرد بعد اوصياء و وزراء را نشان داد . نام يكايك آنها را بيان كرد پس تمثالهائى به نشانه پادشاهان نشان داد .\r\nامام حسن عليه السلام فرمود نشانه‌هاى اينها در تورات و انجيل و زبور و قرآن نيست شايد اينها نشانه پادشاهان باشند .\r\nپادشاه روم گفت گواهى مىدهم كه شما خانواده محمد صلى الله عليه و آله داراى علم اولين و آخرين هستيد و داراى علم تورات و انجيل و زبور و صحف ابراهيم و الواح موسى . سپس تمثال ديگرى به او نشان داد . چهره اين تمثال مىدرخشيد . همين كه چشم امام حسن عليه السلام به او افتاد گريه شديدى كرد . پادشاه پرسيد چرا گريه مىكنى ؟ فرمود اين صفت جدم محمد صلى الله عليه و آله است كه محاسن انبوه داشت و شانه پهن و گردنى بلند و پيشانى گشاده و دماغ باريك و دندانهاى باز خوش صورت و مويهاى پيچيده و مجعد و خوش بو و خوش صحبت\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nفصيح كه امر به معروف و نهى از منكر مىكرد و عمرش به شصت و سه سال رسيد .\r\nچيزى بعد از خود به جاى نگذاشت مگر انگشترى كه بر آن نقش بود\r\nلا إله الا الله محمد رسول الله صلى الله عليه و آله\r\nو بدست راست مىكرد و شمشيرش ذو الفقار و عصايش و جبه‌اى پشمينه و كسائى پشمينه كه به كمر مىبست نه او را تكه كرده بود و نه دوخته بود تا از اين جهان به لقاء الله پيوست .\r\nپادشاه گفت ما در انجيل مىيابيم كه داراى ملكى بود كه به دو نواده‌اش مىرسيد آيا چنين چيزى وجود داشت ؟ فرمود صحيح است . پرسيد آيا براى شما باقى مانده ؟ فرمود نه . پادشاه گفت اين اولين فتنه اين امت است بر مردم و بر قدرت پيامبر و اصحاب ذريه خودش كه از آنها قائم به حق است آمر به معروف و ناهى از منكر .\r\nبعد پادشاه پرسيد از هفت چيز كه خداوند آفريد و در رحمى قرار نداشته‌اند .\r\nامام حسن عليه السلام فرمود آدم بعد حوا ، سپس قوچ ابراهيم ، بعد ناقه صالح ، سپس ابليس ملعون ، بعد مار و پس از آن كلاغى كه در قرآن نام برده شده سپس از ارزاق خلايق پرسيد .\r\nفرمود ارزاق خلايق در آسمان چهارم است كه به اندازه نازل مىشود و با مقدار معينى بسط و گسترش مىيابد . آنگاه از ارواح مؤمنين پرسيد كه بعد از مرگ كجايند ؟\r\nفرمود در صخره بيت المقدس جمع مىشوند در هر شب جمعه و آن عرش كوچك خدا است . از آنجا خدا زمين را گسترده و به سوى آن مىپيچد و از همان جا محشر است و از آنجا خداى زمين را گسترده و به سوى آن مىپيچد و از همان جا محشر است و از آنجا خداى عزيز استيلا بر آسمان جست و همچنين ملائكه .\r\nبعد از ارواح كفار پرسيد كه در كجا جمع مىشوند ؟\r\nفرمود در سرزمين حضر موت پشت شهر يمن سپس خداوند آتشى از مشرق و آتشى از مغرب مىفرستد و دو باد شديد مىوزد و مردم محشور مىشوند كنار صخره بيت المقدس هر كه مستوجب بهشت باشد وارد بهشت مىشود و هر كه مستوجب آتش باشد داخل آن مىشود  فَرِيقٌ فِي الْجَنَّةِ وَ فَرِيقٌ فِي السَّعِيرِ  .\r\nوقتى امام حسن عليه السلام تمثال‌ها را براى او توجيه كرد و سؤالاتش را جواب\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nداد پادشاه روم نگاهى به يزيد بن معاويه نمود و گفت فهميدى كه چنين اطلاعاتى را جز نبى مرسل يا وصى همكار او كه خداوند به او امتياز كمك به پيامبرش را داده يا عترت پيامبر كس ديگرى نمىداند . دشمنان آنها دلهاشان در زير پرده جهل تاريك شده دنيا را بر آخرت و هواى نفس را بر دين خود اختيار كرده‌اند و از ستمكارانند .\r\nيزيد سكوت كرد و سر به زير انداخت با شرمسارى .\r\nپادشاه بسيار احترام به امام حسن عليه السلام كرد و جايزه گرانى تقديم داشت .\r\nگفت از خدا بخواه به من تشرف به دين شما را عنايت كند شيرينى سلطنت بين من و اين عمل فاصله شده . گمانم يك بدبختى مهلك و عذاب دردناكى باشد . يزيد برگشت پيش معاويه پادشاه روم طى نامه‌اى براى او نوشت آن كس كه خداوند به او علم ارزانى داشته و حكم به تورات و انجيل و زبور و فرقان مىنمايد شايسته خلافت است و براى على بن ابى طالب عليه السلام نوشت حق با توست و خلافت از آن تو .\r\nخاندان پيامبر شما و فرزندانت هستيد با كسى كه به جنگ پرداخته‌اى ادامه بده كه خداوند او را بدست تو عذاب خواهد كرد و بعد دچار آتش جهنم براى ابد خواهد شد زيرا كسى كه با تو پيكار كند در انجيل يافته‌ام كه لعنت خدا و ملائكه و تمام مردم بر اوست و بر او باد لعنت اهل آسمانها و زمينها .\r\nدر كتاب عدد القويه نقل شده است :\r\nحسن بصرى نامه‌اى به امام حسن عليه السلام نوشت به اين مضمون شما خاندان نبوت و معدن حكمت هستيد . شما را خداوند كشتى سيار در درياهاى ژرف قرار داده پناه بىپناهان هستيد و به ريسمان نجات شما چنگ مىزند تندرو . هر كه پيرو شما شود هدايت مىيابد هر كه تخلف جويد هلاك مىشود من اين نامه را براى شما نوشتم موقعى كه امت حيران و سرگردان در مسأله قضا و قدرند از شما تقاضا دارم آنچه خداوند به شما ارزانى داشته از علوم براى ما بگشائيد تا راهنماى اعتقاد ما شود .\r\nامام حسن عليه السلام در جوابش نوشت همان طورى كه ذكر كردى ما خاندان پيامبر مورد لطف خدا و اولياى او هستيم اما اگر ما در نزد تو و يارانت چنان كه\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنوشته‌اى مىبوديم بر ما مقدم نمىشديد و ديگرى را بر ما مقدم نمىداشتيد . خداوند مثال شما را در قرآن زده مىفرمايد  أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ  اين مربوط به اولياء و دوستان قسمت در سؤالى كه كرده‌اند و مثالى نيز براى تو اگر نمىخواستم اين احتجاج و استدلال را با تو و اصحابت بنمايم هرگز جواب تو را در اين سؤال نمىدادم . وقتى نامه مرا دريافت كنى حجت بر تو و يارانت دامن گير خواهد شد كه خداوند در اين آيه مىفرمايد  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  .\r\nپيرو آنچه در مورد قدر مىنويسم باش كه هر كس ايمان به قدر نداشته باشد چه خير و چه شر آن كافر است و هر كه گناه را به گردن خدا بياندازد فاجر است . هرگز خداوند به زور مردم را به اطاعت خويش وانداشته و به زور به معصيت وادار نكرده و آنها را به خود وانگذاشته است اما مالك تمام نيروهائى است كه در اختيار مردم قرار داده و قادر بر تمام قدرتهائى است كه به ايشان سپرده اگر راه اطاعت و بندگى را سپردند مانع آنها نخواهد شد و بازشان نمىدارد . اگر به معصيت تصميم گرفتند در صورتى كه بخواهد ممكن است بين آنها و عمل خلاف فاصله شود ( و نگذارد آلوده به معصيت شوند ) اگر چنين كارى را نكرد آنها را وادار به معصيتشان نكرده و نه به زور دچار چنين عملى نموده .\r\nخداوند به آنها قدرت انجام چنين كارى را داده و راهى برايشان گشوده و تمكن انجام عمل ( و ترك آن را به ايشان داده ) راه به انجام امر و ترك معصيت در آنها مقرر كرده . تكليف را از كسانى كه نقص بدنى دارند و قدرت انجام ندارند يا زمين‌گير هستند برداشته و السلام .\r\nامالى ابن شيخ صفحه 10 - 14 .\r\nامام على بن الحسين عليه السلام فرمود موقعى كه امام حسن عليه السلام با معاويه صلح كرد از محل خود خارج شد تا با هم روبرو شدند معاويه به پا خاست و به منبر\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nرفت و به امام حسن گفت شما يك پله پائينتر بايستيد . شروع به سخنرانى كرده گفت مردم اينك حسن بن على و فرزند فاطمه عليهما السلام ما را شايسته خلافت دانست و خود را لايق آن نمىدانست . به همين جهت آمده تا با ما بيعت كند بعد گفت از جاى حركت كن و بگو . امام حسن عليه السلام از جاى حركت كرد و شروع به سخنرانى كرده فرمود : حمد خدائى را كه بر نعمت‌ها و پياپى افاضه نمودن آنها و برگرداندن گرفتاريها و بلاها مستوجب ستايش است در نزد خردمندان و بىخردان پروردگارى كه به جلال و كبريائيش امكان راه‌يابى به دوام و مقامش نيست خدائى كه برتر از گمان و انديشه مخلوقين است تا راه به كنه غيب او يابند . افكار دانشمندان و صاحبنظران\r\nاشهد ان لا إله الا الله وحده في ربوبيته\r\nيكتا است در خدائى و وجود و وحدانيت خويش بىنيازى است كه شريك ندارد و بىهمتائى است كه همكار ندارد و اشهد ان محمدا عبده و رسوله پيامبرى كه برگزيد و ممتاز نمود و انتخابش كرد به رسالت تا دعوت به حق نمايد و چراغ درخشان باشد و براى بندگان از آنچه بايد بترسند بيم دهد و به آنچه آرزو دارند مژده دهد . امت را راهنمائى كرد و اظهار رسالت خويش نمود .\r\nمردم ! گوش كنيد ، شما داراى قلب‌ها و گوش‌هائيد دقت نمائيد ما خانواده‌اى هستيم كه خداوند ما را گرامى داشت به اسلام و برگزيد و امتياز بخشيد و انتخاب نمود . پليدى را از ما دور كرد و پاك و پاكيزه‌مان نمود . رجس شك است هرگز شك در پروردگار و دين او نداريم و از هر بدانديشى و گمراهى پاكمان نمود . برگزيده از فرزندان آدم شديم به نعمت خدا . هيچ گاه مردم به دو دسته تقسيم نشدند مگر اينكه ما در قسمت برگزيده آنها بوديم . بالاخره روزها گذشت و سالها طى شد تا خداوند محمد صلى الله عليه و آله را به نبوت برگزيد و به رسالت برانگيخت كتاب آسمانى خود را بر او نازل كرد . سپس دستور داد كه مردم را به سوى خدا دعوت نمايد . اولين كسى كه دعوت او را پذيرفت پدرم على بود . او اولين مؤمن و تصديق‌كننده رسالت\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبود كه خداوند در قرآن كريم مىفرمايد  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  پيامبر صلى الله عليه و آله بينه و راهبر از جانب خداست و پدرم پيامد اوست و گواه از جانب خدا است پيامبر اكرم موقعى كه خواست پدرم را به مكه بفرستد با سوره برائت فرمود على جان اين سوره را ببر به من دستور داده‌اند كه براى تبليغ سوره يا بايد خودم بروم يا شخصى چون خودم و تو آن شخص هستى . پس على از پيامبر و پيامبر از على است .\r\nو در مورد قضاوتى كه بين على و برادرش جعفر بن ابى طالب و غلامش زيد بن حارثه در مورد دختر حمزه نمود به او فرمود يا على تو از من و من از تو هستم و ولى هر مؤمنى بعد از من . پدرم تصديق رسالت پيامبر را از همه جلوتر نمود و با جان خويش از او حمايت كرد .\r\nپيامبر صلى الله عليه و آله در هر موقعيتى او را مقدم مىداشت و براى هر پيشامدى انتخابش مىكرد به واسطه اعتماد و اطمينانى كه به او داشت . مىدانست او خيرخواه خدا و پيامبر است و او از همه مقربين نزديكتر به خدا و پيامبر اوست . خداوند در قرآن كريم فرموده   السَّابِقُونَ السَّابِقُونَ أُولئِكَ الْمُقَرَّبُونَ   پدرم از همه سبقت‌گيرنده‌تر گيرنده‌تر بود به سوى خدا و پيامبر و از همه نزديكتر .\r\nخداوند در قرآن مىفرمايد  لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً  پدرم اول مسلمان و مؤمن و اول ملحق‌شونده به خدا و پيامبرش بود و اول مهاجر و اولين فرد بود كه به مقدار وسع و توان خويش در راه پيامبر اكرم صلى الله عليه و آله مايه گذاشت . خداوند مىفرمايد  وَ الَّذِينَ جاؤُ مِنْ بَعْدِهِمْ يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ  طبق اين آيه تمام مردم براى پدرم طلب مغفرت مىنمايند چون از همه زودتر سبقت به ايمان گرفت و هيچ كس از او جلوتر نبود خداوند مىفرمايد  السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ  پس او سبقت\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبر تمام سابقين گرفته همان طورى كه خداوند سابقين را بر متخلفين فضيلت بخشيده همچنين پيشتاز سابقين را نيز بر سابقين فضيلت مىبخشد خداوند در اين آيه مىفرمايد  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ  مجاهد واقعى در راه خدا اوست در باره او اين آيه نازل شده .\r\nاز كسانى كه دعوت پيامبر صلى الله عليه و آله را پذيرفت عمويش حمزه و پسر عمويش جعفر بن ابى طالب بود هر دو مانند عده زياد ديگرى شهيد شدند ولى خداوند حمزه را از بين تمام آن شهداء سيد الشهداء ناميد و براى جعفر دو بال عنايت كرد تا با ملائكه به هر جا كه خواست برود اين امتياز به واسطه مقام و موقعيت خويشاوندى بود كه با پيغمبر صلى الله عليه و آله داشتند .\r\nدر بين شهيدانى كه با حمزه شهيد شدند پيامبر حمزه را هفتاد نماز امتياز بخشيد چنانچه خداوند به زنان خوب پيامبر وعده دو پاداش و زنان بد وعده دو كيفر داده چون به پيامبر صلى الله عليه و آله انتساب داشتند . نماز در مسجد پيامبر را برابر با هزار نماز كه در مساجد ديگر خوانده شود قرار داده بجز مسجد الحرام و مسجد خليل خود ابراهيم در مكه اين بواسطه مقام و موقعيتى است كه پيامبر اكرم صلى الله عليه و آله در نزد خدا داشته . خداوند صلوات بر پيامبر را بر تمام مؤمنين واجب نموده پرسيدند يا رسول الله چگونه بر تو صلوات بفرستيم فرمود بگوئيد\r\nاللهم صل على محمد و آل محمد\r\nپس بر هر مسلمان لازم است كه بر ما نيز صلوات فرستد با صلواتى كه بر پيامبر صلى الله عليه و آله مىفرستد فريضه‌اى واجب است .\r\nخداوند خمس غنيمت را براى پيامبرش قرار داده و آنچه به او مرحمت كرده براى ما نيز لازم شمرده . بر او صدقه را حرام كرده چنانچه بر ما نيز حرام نموده . پس به حمد الله ما را نيز در امتيازات پيامبر شريك نموده و از هر چه پيامبر صلى الله عليه و آله را منزه نمود و خارج كرد ، ما را نيز منزه نموده و خارج كرد . اين امتياز لطفى است كه خداوند به ما داده و فضيلتى است بر ساير مردم كه به ما بخشيده .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nخداوند موقعى كه اهل كتاب نبوت او را انكار كردند فرمود  فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  پيامبر اكرم صلى الله عليه و آله براى مباهله با خود مصداق انفس پدرم را و مصداق ابناء من و برادرم را و زنان مادرم را برد ، از ميان تمام مردم پس ما خانواده او و گوشت و خون و نفس اوئيم ما از او و او از ما است و فرموده است  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  وقتى آيه تطهير نازل شد ، پيامبر اكرم صلى الله عليه و آله ما را جمع كرد . من و برادرم و مادر و پدرم را در زير يك كساء با خود قرار داد . آن كساء خيبرى از ام سلمه بود و جريان نيز در حجره و نوبه او پيش آمد . پيامبر اكرم صلى الله عليه و آله فرمود : خدايا اينها اهل بيت من هستند و خانواده و عترتم ، از آنها پليدى را دور كن پاكشان بگردان .\r\nام السلمه رضى الله عنها گفت من هم وارد اهل بيت بشوم ؟ پيامبر اكرم صلى الله عليه و آله فرمود : خدا رحمتت كند ، تو عاقبت به خيرى . چقدر من از تو خشنودم ولى اين امتياز مخصوص من و آنها است . سپس تا پايان عمر آن جناب كه از دنيا رفت هر روز صبح هنگام طلوع فجر مىآيد پيش ما و مىفرمود : موقع نماز است ، خدا رحمتتان بكند  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  .\r\nپيامبر اكرم صلى الله عليه و آله دستور داد درهائى كه از خانه به مسجد باز مىشد بستند به جز در خانه ما . در اين مورد بعضى اعتراض كردند فرمود من درب خانه‌هاى شما را از جانب خود نبسته‌ام كه درب خانه على را باز گذارم اين دستور خدا و وحى است خداوند دستور داده آن درها را ببندم و در خانه على باز باشد . ديگر بعد از آن هيچ كس دچار جنابت و توليد فرزند در مسجد پيامبر صلى الله عليه و آله نمىشد غير از شخص پيامبر صلى الله عليه و آله و پدرم على بن ابى طالب عليه السلام اين امتيازى بود مخصوص ما و فضيلتى كه بر تمام مردم داشتيم اينك درب خانه پدرم قرين درب\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nخانه پيامبر صلى الله عليه و آله در مسجد است و منزل ما بين منازل پيامبر است زيرا خداوند به او دستور داد كه مسجدش را بنا كند . آن جناب ده خانه ساخت كه نه خانه آن تعلق داشت به فرزندان و زنانش و خانه وسط متعلق به پدرم بود كه اينك آشكار است و خانه همان مسجد پاك است كه خداوند در باره آن مىفرمايد  أَهْلَ الْبَيْتِ  ما اهل بيت هستيم كه از ما رجس پليدى را دور كرده و پاك و پاكيزه‌مان كرده .\r\nمردم اگر من سالها پشت سر هم بايستم و براى شما امتيازات خود را كه خداوند ارزانى داشته بيان كنم نمىتوانم تمام نمايم . من فرزند نذير و بشير و سراج منيرم آن پيامبرى كه رحمت براى جهانيان بود پدرم على ولى مؤمنين و شبيه هارون بود .\r\nمعاويه فرزند صخر خيال مىكند من او را شايسته خلافت مىدانم و خود را شايسته آن نمىدانم دروغ مىگويد . به خدا سوگند من از جان مردم بر آنها مقدم‌ترم .\r\nبدستور قرآن و بيان پيامبر صلى الله عليه و آله جز اينكه ما خانواده پيوسته مظلوم و مقهور و ستم كشيده و بيمناك از دست ستمگرانيم . از زمان درگذشت پيامبر صلى الله عليه و آله خداوند حاكم خواهد بود بين ما و ستمگرانمان . آنها كه بار گران خود را بر دوش ما نهادند و مردم را عليه ما شورانيدند و سهم و بهره ما را از خمس و غنائم جلوگيرى نمودند و مادرمان فاطمه عليها السلام را از ارث پدرش محروم كردند . من نام كسى را نمىبرم ولى به خدا سوگند قاطع مىخورم كه اگر مردم گوش به حرف خدا و پيامبر صلى الله عليه و آله داده بودند آسمان بارانش را مىباريد و زمين بركتش را مىداد و هيچ اختلافى بوجود نمىآمد و از مرغزار سبز و خرم زمين استفاده مىكردند تا روز قيامت ديگر مثل تو اى معاويه طمع به خلافت پيدا نمىكرد اما وقتى پيشينيان خلافت را از جايگاهش خارج نمودند و پايه‌هاى آن را واژگون كردند و قريش بر سر آن به جست و خيز افتادند مانند توپى كه از اين دست به آن دست مىكنند تا آنجا كه تو نيز اى معاويه در آن طمع پيدا كردى و اصحابت نيز بعد از تو .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nپيامبر اكرم صلى الله عليه و آله فرمود : مردم اختيار خويش بدست فردى نمىدهند كه در ميان آنها داناتر از او باشد جز اينكه زندگيشان تباه مىشود مگر دست از كار خود بردارند ( و حق را به مستحق آن بدهند ) . بنى اسرائيل هارون برادر و وزير و جانشين موسى را رها كردند و روى به گوساله آورده مطيع سامرى شدند با اينكه مىدانستند هارون خليفه موسى است و اين امت نيز شنيدند كه پيامبر صلى الله عليه و آله به پدرم فرمود تو نسبت به من چون هارونى نسبت به موسى جز اينكه پيامبرى پس از من نيست . ديدند كه پيامبر صلى الله عليه و آله او را به خلافت برگزيده در غدير خم و با صداى بلند او را ولى مؤمنين نمود و فرمود حاضران به غائبان برسانند پيامبر اكرم صلى الله عليه و آله از ترس قوم خود به كفار پناهنده شد وقتى تصميم داشتند شبانه او را بكشند با اينكه مردم را دعوت به حق مىنمود علت فرار از آنها اين بود كه ياور نداشت اگر ياور و كمك‌كننده داشت با آنها به نبرد مىپرداخت پدرم نيز دست از خلافت برداشت با اينكه آنها را قسم داد و از ياران خود كمك خواست اما كمك نكردند و ياريش ننمودند . اگر ياور مىداشت از آنها نمىپذيرفت . ديگر برايش مانعى نبود كه گوشه‌نشينى را اختيار نمايد . چنانچه پيامبر اكرم صلى الله عليه و آله اجازه فرار يافت . مرا نيز امت خوار نمودند كه با تو بيعت كردم اى پسر حرب اگر ياوران باوفائى داشتم هرگز بيعت نمىكردم . خداوند هارون را نيز در وسعت قرار داد موقعى كه قوم موسى او را خوار و ضعيف شمردند من و پدرم نيز در كشاكشيم . وقتى امت رهايمان كردند و با ديگرى بيعت نمودند و ياورى نيافتيم اينها روش و سنتهائى است كه تابع يك ديگرند .\r\nمردم اگر شما در فاصله مشرق و مغرب جستجو كنيد كه شخصى را بيابيد جدا و رسول اكرم صلى الله عليه و آله و پدرش وصى رسول الله باشد جز من و برادرم نخواهيد يافت .\r\nاز خدا بپرهيزيد بعد از اين توضيحات گمراهى را نپذيريد چه مىكنيد و كجا\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nخواهيد رفت ؟ ! بدانيد ما با اين شخص ( اشاره به معاويه كرد ) بيعت كرديم  وَ إِنْ أَدْرِي لَعَلَّهُ فِتْنَةٌ لَكُمْ وَ مَتاعٌ إِلى حِينٍ  شايد آزمايشى براى شما باشد و استفاده كردن براى مدت معينى از دنيا .\r\nمردم كسى را نمىتوان سرزنش كرد به واگذاردن حق خويش و اما سرزنش براى كسى است كه حق ديگرى را بستاند . هر راست و درستى سودمند است و هر خطا و نادرستى زيان‌آور مثلا مسأله قضاوت سليمان كه حكم را خداوند به سليمان آموخت و از آن سود برد اما براى داود زيانى نداشت ( منظور شايد اين باشد كه انبياء و اوصياء مأمور به دستور خدايند و بر آنها عيب و ايرادى نمىتوان گرفت كه چرا داود ندانست ) .\r\nقرابت و خويشاوندى با پيامبر صلى الله عليه و آله براى مشرك سودمند است . به خدا قسم براى مؤمن سودمندتر است . پيامبر اكرم صلى الله عليه و آله به عموى خود ابو طالب هنگام مرگ فرمود بگو\r\nلا إله الا الله\r\nاز تو شفاعت مىكنم روز قيامت .\r\nهرگز پيامبر به او چنين حرفى نمىزد و چنين وعده‌اى نمىداد مگر اينكه يقين داشت كه او اين مقام را دارد ( شايد براى الزام مردم بود كه مدعى بودند ابو طالب مشرك است تا آشكارا ايمان او را ببينند ) « 1 » چنين مقامى هيچ كس را نيست جز جد\r\n\r\n\r\n\r\n\r\n","description":"","footnote":"\r\n( 1 ) داخل پرانتز از بيان خود مجلسى است در آخر روايت شايد مسأله توبه را امام به ميان مىكشد به صورتى كه خود آنها قبول داشته‌اند و گر نه شيعه اعتقاد به ايمان قبلى او دارد طبق دلائل زياد از رفتارش با پيامبر صلى الله عليه و آله و استغفارى كه حاكى از ايمان او به خدا و پيامبر در روز قيامت است و رواياتى كه از ائمه عليهم السلام رسيده در مورد ايمان ابو طالب زيديها و گروهى از اهل سنت نيز در مورد ابو طالب همين اعتقاد را دارند و كتابها در اين باره نوشته‌اند از آن جمله سيوطى كتاب بغيه الطالب في ايمان ابى طالب و سيد احمد زينى دحلان اسنى المطالب في نجاة ابى طالب و از شيعه در اين مورد از قديم و جديد بيش از چهل كتاب نوشته شده است .\r\n","page_name":" 139 ","page_number":139},
  {"content":"\r\n\r\nما ابو طالب خداوند مىفرمايد  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ وَ لَا الَّذِينَ يَمُوتُونَ وَ هُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً  .\r\nمردم بشنويد و حفظ كنيد از خدا بترسيد و برگرديد اما هيهات هرگز برنگرديد بواقعيت . شما در نبرد مغلوب باطل شده‌ايد و همگام با طغيان و سركشى و انكاريد ، ما شما را به زور وادار نمىكنيم حالا كه ميل نداريد و السلام  عَلى مَنِ اتَّبَعَ الْهُدى  معاويه گفت به خدا قسم امام حسن از منبر پائين نيامد مگر اينكه زمين برايم تاريك شد . نزديك بود به او حمله كنم اما فهميدم چشم‌پوشى و شكيبائى سودمندتر است برايم .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nبخش دهم مناظرات امام على بن الحسين عليهما السلام\r\nاحتجاج طبرسى صفحه 171 .\r\nابو حمزه ثمالى گفت يكى از قاضيهاى كوفه خدمت على بن الحسين عليه السلام رسيد گفت فدايت شوم مرا از تفسير اين آيه مطلع فرما  وَ جَعَلْنا بَيْنَهُمْ وَ بَيْنَ الْقُرَى الَّتِي بارَكْنا فِيها قُرىً ظاهِرَةً وَ قَدَّرْنا فِيهَا السَّيْرَ سِيرُوا فِيها لَيالِيَ وَ أَيَّاماً آمِنِينَ  .\r\nفرمود مردم عراق در مورد آيه چه اظهار نظر مىكنند ؟ گفت آنها مىگويند منظور مكه است فرمود آيا دزدى در جايى بيشتر از مكه ديده‌اى ؟ ( يعنى پس چگونه در آيه مىفرمايد در آنجا شما ايمن هستيد اين چه ايمنى است . گفت پس كجا است فرمود منظور از اين قريه‌ها رجال و مردانى هستند ( نه سرزمين ) گفت بر اين مطلب چه دليلى از قرآن داريد فرمود مگر اين آيه را نشنيده‌اى ؟  وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ  و آيه ديگر  تِلْكَ الْقُرى أَهْلَكْناهُمْ  و آيه ديگر  وَ سْئَلِ الْقَرْيَةَ الَّتِي كُنَّا فِيها وَ الْعِيرَ الَّتِي أَقْبَلْنا فِيها  از ده و قريه مىپرسند يا از اهل آن از مردم و قافله مىپرسند چند آيه ديگر نيز در همين معنى تلاوت فرمود . عرض كرد آقا فدايت شوم آن مردان كيانند ؟\r\nفرمود آنها ما هستيم كه  سِيرُوا فِيها لَيالِيَ وَ أَيَّاماً آمِنِينَ  كه هر كس به ما پناهنده شد از گمراهى ايمن است توضيح اين تفسير بطن آيه كريمه است . پس منظور از  الْقُرَى الَّتِي بارَكْنا فِيها  در آيه ائمه هدى عليهم السلام هستند يا اينكه اهل در تقدير گرفته مىشود و يا اينكه كنايه از ائمه است كه معدن علوم هستند چنانچه پيامبر صلى الله عليه و آله مىفرمايد\r\nانا مدينة العلم و على بابها\r\nو منظور از القرى الظاهره اصحاب خاص و سفراى ائمه‌اند كه واسطه فيض علوم آنها به ديگران\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمىشوند چنانچه در بعضى از اخبار تصريح شده در بعضى از اخبار مراد از سير شيعه در امن و امان زمان حضرت قائم عجل الله تعالى فرجه را معين فرموده .\r\nاحتجاج طبرسى صفحه 171 .\r\nروايت شده كه زين العابدين عليه السلام از كنار حسن بصرى رد شد كه مشغول موعظه بود و مردم را پند مىداد در منى ، امام عليه السلام ايستاد فرمود صبر كن تا از تو بپرسم نسبت به حالى كه اكنون دارى آيا بين خود و خدا از اين حال راضى هستى براى مرگ اگر فردا در خانه‌ات بيايد ؟\r\nگفت نه . فرمود آيا چنين در نظر دارى از اين حالى كه راضى نيستى به حال بهترى كه مورد رضايت تو است تغيير بدهى خود را ؟ حسن بصرى سر به زير انداخت سپس گفت اين حرف را مىزنم اما نه واقعا و حقيقتى داشته باشد فرمود آيا پيامبرى اميدوارى بعد از حضرت محمد صلى الله عليه و آله بيايد كه با او سابقه‌اى دارى ؟ گفت نه . فرمود آيا اميدوارى يك زندگى ديگرى برايت فراهم آيد در دنياى ديگر كه آنجا به عمل بپردازى ( و اصلاح خويش كنى ) ؟ گفت نه .\r\nفرمود آيا ديده‌اى كسى كه مقدارى عقل داشته باشد از نفس خود به همين مقدار قانع باشد ؟ تو در حالى هستى كه براى خود آن را نمىپسندى و واقعا در فكر اين نيستى كه تغيير حال بدهى و خويش را اصلاح كنى و پيامبرى نيز بعد از حضرت محمد صلى الله عليه و آله پيش بينى نمىكنى ؟ و نه جايى جز اين جا به نظر ندارى كه در آنجا به عمل و اصلاح پردازى ؟ با اين وضع به موعظه و پند مردم پرداخته‌اى ؟ ! در روايت ديگرى است كه پس چرا مردم را از كار باز مىدارى و به موعظه پرداخته‌اى ؟ وقتى امام عليه السلام رفت حسن بصرى پرسيد اين شخص كه بود ؟ گفتند على بن الحسين عليهما السلام گفت خاندان علم ديگر كسى نديد حسن بصرى موعظه كند .\r\nسيد مرتضى رحمة الله عليه در كتاب فصول از شيخ به اسناد خود نقل مىكند كه مردى از على بن الحسين عليه السلام پرسيد به چه چيز شما از همه مردم برتريد و سرور آنهائيد ؟ فرمود تمام مردم خارج از يكى از سه دسته نيستند يا كسانى هستند كه به دست جد ما مسلمان شده‌اند كه آنها مولاى مايند و ما سرور آنهائيم و بازگشتشان به ما است از طريق ولاء .\r\nيا كسى است كه با او جنگ كرده‌ايم و او را كشته‌ايم او كه روانه جهنم مىشود و يا كسى است كه از او جزيه و ماليات مىگيريم يا با كمال خوارى ديگر چهارمى ندارد چه فضيلتى است كه ما بدست نياورده باشيم و شرفى وجود دارد كه در ما نيست .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nبخش يازدهم چند مناظره از اهل زمان امام زين العابدين عليه السلام\r\nكنز كراجكى صفحه 167 .\r\nشعبى گفت در واسط بودم در روز عيد قربان به نماز عيد رفتم با حجاج ، خطبه بليغى ايراد كرد . پس از تمام كردن خطبه فرستاده حجاج پيش من آمده كه حجاج تو را مىخواهد . پيش او رفتم ديدم نشسته نيم خيز گفت : شعبى امروز روز قربان است من مىخواهم يك نفر از اهالى عراق را قربانى كنم خواستم تو حرف‌هاى او را بشنوى تا بدانى در چنين كارى نسبت به او اشتباه نكرده‌ام .\r\nگفتم امير اگر صلاح مىدانى به سنت پيامبر رفتار كنى و قربانى خود را طبق دستور آن جناب بنمائى و صرف نظر از آنچه تصميم دارى انجام دهى بنمائى در اين روز بزرگ . گفت اگر تو سخن آن مرد را بشنوى خواهى فهميد كار من صحيح است به واسطه تهمتى كه به خدا و پيامبر صلى الله عليه و آله مىزند و شبهه در دين ايجاد مىكند . گفتم اگر ممكن است مرا از اين كار معاف بفرمائيد . گفت امكان ندارد و دستور داد سفره‌اى چرمين گستردند و جلاد حاضر شد . گفت پيرمرد را بياوريد . وقتى آوردند ديدم يحيى بن يعمر است خيلى غمگين شدم و با خود گفتم يحيى چه مىگويد كه موجب قتلش شود .\r\nحجاج روى به جانب او كرده گفت تو خود را رهبر عراقيان مىدانى ؟ گفت نه ، من يكى از فقهاى عراقم . گفت از كدام فقه تو استدلال مىكنى حسن و حسين از ذريه رسول الله صلى الله عليه و آله هستند ؟ گفت من گمانم اين نيست بلكه عقيده واقعى دارم به آن . گفت به چه دليل مىگوئى ؟ جواب داد به دليل قرآن . حجاج رو به جانب من نموده گفت گوش كن چه مىگويد آيا تو دليلى در قرآن مىيابى دلالت كند بر اينكه حسن و حسين عليهما السلام از ذريه رسول الله صلى الله عليه و آله\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nهستند . شروع به فكر كردم . چيزى به نظرم نيامد . حجاج نيز در انديشه شد و بعد به او گفت شايد منظور تو اين آيه است  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  و اينكه پيامبر اكرم صلى الله عليه و آله براى مباهله رفت و با خود على و فاطمه و حسن و حسين را برد .\r\nشعبى گفت خوشحال شدم و با خود گفتم يحيى آزاد شد و نجات يافت . حجاج حافظ قرآن بود . يحيى گفت اين خود دليلى رسا براى اثبات اين مطلب است ولى به اين آيه استدلال نمىكنم . چهره حجاج زرد شد ، سر به زير انداخت بعد سر به جانب يحيى بلند نموده گفت اگر تو دليل ديگرى بر اين مطلب آوردى ده هزار درهم به تو مىدهم اگر نياوردى من مجاز هستم در ريختن خون تو . يحيى جواب داد : درست است قبول دارم .\r\nشعبى گفت من از گفته او غمگين شدم گفتم آيا يحيى را كافى نبود كه استدلال حجاج را قبول نمايد و او خوشحال شود كه قبل از يحيى اطلاع از چنين استدلالى داشته و موجب نجاتش شود . با اين كار حالا اطمينانى نيست كه هر استدلالى را بنمايد چون استدلال حجاج را باطل مىنمايد و مىفهماند كه اطلاعى داشته كه حجاج آن را نمىدانسته موجب كشته‌شدنش شود .\r\nدر اين موقع يحيى گفت اين آيه  وَ مِنْ ذُرِّيَّتِهِ داوُدَ وَ سُلَيْمانَ  . پرسيد منظور از اين شخص كه از ذريه او داود و سليمان را مىداند كيست ؟ حجاج گفت ابراهيم خليل و گفت پس داود و سليمان از ذريه ابراهيم هستند ؟ جواب داد : آرى .\r\nيحيى گفت در اين آيه ديگر چه كسانى را جزء ذريه او مىداند ؟ حجاج خواند  وَ زَكَرِيَّا وَ يَحْيى وَ عِيسى  يحيى گفت از كدام جهت عيسى از ذريه ابراهيم است با اينكه پدر نداشته ؟ حجاج گفت از طرف مادرش مريم . يحيى گفت آيا مريم به ابراهيم نزديكتر است يا فاطمه عليها السلام به حضرت محمد صلى الله عليه و آله و عيسى به ابراهيم يا حسن و حسين به آن حضرت ؟\r\nشعبى گفت مثل اينكه دهان حجاج را بستند گفت بازش كنيد خدا رويش را زشت كند . ده هزار درهم را به او بپردازيد نامبارك باد زندگى او . بعد رو به من نموده گفت حرف تو صحيح بود ولى ما نپذيرفتيم . دستور داد شترى آوردند و قربانى كرد .\r\nاز جاى حركت كرد دستور داد سفره گستردند و با او غذا خورديم . ديگر حرفى نزد تا از پيش او خارج شدم . ديگر از استدلال يحيى زبان بند شده بود .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nبخش دوازدهم مناظرات حضرت باقر عليه السلام و احتجاجات آن جناب\r\nتفسير قمى صفحه 89 مرحوم كلينى در روضه صفحه 122 ذكر نموده .\r\nعمرو بن عبد الله الثقفى گفت هشام بن عبد الملك امام باقر عليه السلام را از مدينه به شام خواست و مجالسى پيش آمد كه امام را با خود در آنجا مىنشاند . يك روز حضرت باقر نشسته بود و گروهى نيز از ايشان سؤال مىكردند ، ناگهان ديد گروهى از نصرانيان وارد كوه روبرو مىشوند . فرمود چه شده اينها عيد دارند ؟ گفتند نه يا ابن رسول الله صلى الله عليه و آله اينها مىروند پيش عالم خود كه در اين كوه ساكن است و هر سال در چنين روزى او را از محلش خارج مىكنند و سؤالات خود را مىنمايند و مشكلاتى كه در آن سال پيش آمده . امام عليه السلام پرسيد عالم است ؟\r\nگفتند بلى از داناترين مردم است او شاگردان حواريين عيسى را مشاهده كرده فرمود برويم آنجا . گفتند مايليد مىرويم .\r\nامام عليه السلام سر خود را با لباس خويش پوشاند و به همراه اصحاب و ياران خود داخل آنها شد و به طرف كوه رفتند . امام با ياران خود در وسط جمعيت نصارى نشست . نصرانيان فرش گستردند و تشك و پشتى نهادند . بعد داخل كوه شده او را خارج كردند . چشمهايش را قبلا بسته بودند وقتى گشودند مانند چشم افعى مىدرخشيد . روى به جانب حضرت باقر عليه السلام نموده گفت تو از ما هستى يا از امت مرحومه ؟ فرمود از امت مرحومه . گفت از دانشمندان آنهائى يا از نادانانشان ؟\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nفرمود از نادانان نيستم .\r\nنصرانى گفت تو از من مىپرسى يا من از تو بپرسم ؟ امام فرمود تو بپرس .\r\nنصرانى گفت مردم نصارى ! يك نفر از امت محمد صلى الله عليه و آله مىگويد از من بپرس اين شخص به مسائل وارد است .\r\nآنگاه گفت بگو ببينم كدام ساعت است كه نه از شب و نه از روز است ؟ فرمود بين طلوع فجر تا طلوع خورشيد . گفت اگر از ساعات شب و روز نباشد پس از كدام ساعات است ؟ فرمود از ساعات بهشت است كه مريض در آن به هوش مىآيد .\r\nنصرانى گفت صحيح است . اينك يا تو سؤال كن يا من . حضرت باقر فرمود تو سؤال كن . نصرانى گفت اى نصرانيان اين شخص متفكر به من مىگويد اهل بهشت چگونه غذا مىخورند ولى مدفوع ندارند مثال از دنيا برايم بزن .\r\nحضرت باقر فرمود جنين همين طور است در شكم مادر خود از آنچه مادر مىخورد استفاده مىكند ولى مدفوع ندارد . گفت صحيح است چرا پس نگفتى من از علماى آنهايم . فرمود من گفتم از نادانان نيستم . باز گفت يا تو سؤال كن يا من . گفت نصرانيان ! به خدا قسم سؤالى مىكنم كه چون حمار در گل فرو ماند . فرمود بپرس گفت مردى با زن خود نزديكى كرد حامله به دو پسر شد در يك ساعت آن دو مردند در ساعت دفن شدند در يك قبر در يك ساعت يكى از آن دو صد و پنجاه سال زندگى كرد و ديگرى پنجاه سال . آن دو كه بودند ؟\r\nحضرت باقر فرمود آن دو عزير و عزره بودند . همانطور كه گفتى مادرشان حامله شد و وضع حمل نمود هر دو سى سال از عمرشان گذشت بعد خداوند عزير را مىراند صد سال ولى عزره زنده بود . سپس خداوند عزير را برانگيخت و با عزره بيست سال زندگى كرد . نصرانى گفت نصرانيان ! من احدى را نديده‌ام تاكنون كه داناتر از اين مرد باشد تا وقتى او در شام است از من سؤالى نكنيد . مرا برگردانيد . او را به غار خودش برگرداندند . نصرانيان با حضرت باقر عليه السلام برگشتند .\r\nروايت ديگرى از خرايج نقل مىشود كه عبد الملك مروان امام باقر عليه السلام را از مدينه به شام خواست . موارد اختلاف اين روايت را ذكر مىكنيم ضمنا روايت\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاول سؤالهاى نصرانى زيادتر از اين روايت است ولى اول مىپرسد اهل بهشت كه در آنجا غذا مىخورند و از نعمتهاى بهشت استفاده مىنمايند آيا چيزى كم مىشود ؟\r\nفرمود نه . گفت نظير آن در دنيا چيست ؟ فرمود : مگر از تورات و انجيل و زبور و فرقان استفاده نمىكنند و چيزى از آن كاسته نمىشود در آخر سؤالها پيرمرد غش مىكند . امام عليه السلام از جاى حركت مىنمايد و از دير خارج مىشود اما متعاقب آن چند نفر از دير خارج مىشوند و مىگويند رئيس ما شما را مىخواهد .\r\nحضرت باقر مىفرمايد ما به او كارى نداريم اگر او به ما كارى دارد بيايد اينجا .\r\nبرگشتند و پيرمرد را آوردند . گفت پسر اسم شما چيست ؟ فرمود محمد است . گفت تو محمد پيامبرى ؟ فرمود نه من پسر دختر اويم . گفت اسم مادرت چيست ؟ جواب داد فاطمه . گفت پدرت چه نام داشت ؟ فرمود على . گفت تو پسر اليا بعبرانى و على به عربى هستى ؟ گفت آرى . پرسيد پسر شبر يا شبيرى ؟ جواب داد من پسر شبيرم .\r\nپير مرد گفت اشهد ان لا إله الا الله وحده لا شريك له و گواهى مىدهم كه جدت محمد صلى الله عليه و آله رسول الله است .\r\nبعد كوچ كرديم تا رسيديم به شام و نزد عبد الملك . او از تخت به زير آمد و به استقبال پدرم شتافت و گفت سؤالى برايم پيش آمده كه علماء جواب آن را ندانسته‌اند . بگو ببينم وقتى اين امت امام واجب الاطاعه خود را بكشند چه عبرتى خداوند به آنها نشان مىدهد ؟ پدرم فرمود در چنين موقعى سنگى را بر نمىدارند مگر اينكه زيرش خون تازه مىجوشد . عبد الملك سر پدرم را بوسيد گفت راست گفتى روزى كه پدرت على بن ابى طالب از دنيا رفت بر در خانه پدرم مروان سنگ عظيمى بود . دستور داد سنگ را بردارند . زير آن خون تازه مىجوشيد . من خودم نيز حوض بزرگى در باغم داشتم كه اطراف آن را سنگ سياه كار گذاشته بودم دستور دادم آن سنگ‌هاى سياه را بردارند و سنگ سفيدى بجايش بگذارند . در آن روز حضرت حسن عليه السلام را شهيد كرده بودند و ديدم از زير سنگ خون تازه مىجوشد .\r\nعبد الملك به پدرم پيشنهاد كرد پيش ما مىمانى با عزت و احترام يا بر مىگردى ؟ پدرم فرمود برمىگردم كنار قبر جدم . اجازه بازگشت داد . جلوتر از\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nحركت ما پيكى را فرستاده بود كه در تمام شهرهاى بين راه ما اطلاع دهند به ما چيزى از خوراكى ندهند و اجازه فرود آمدن نيز ندهند تا از گرسنگى بميريم . به هر منزلى كه مىرسيديم ما را طرد مىكردند ، بالاخره خوراكى ما تمام شد تا رسيديم به مدين شعيب . درب دروازه را بسته بودند . پدرم بر فراز كوهى رفت كه مشرف به شهر و محل مرتفعى بود . اين آيه را قرائت كرد  وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ وَ لا تَنْقُصُوا الْمِكْيالَ وَ الْمِيزانَ    بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ   .\r\nبعد صدا را بلند نموده فرمود به خدا قسم من بقية الله هستم . به پيرمردى كه در آنجا بود جريان ورود ما و وضعمان را اطلاع دادند . پيرمرد را خدمت پدرم آوردند با غذا و خوراكى زياد و از ما پذيرائى شايانى كردند . اما فرماندار دستور داد دست و پاى پيرمرد را بستند تا او را پيش عبد الملك ببرند . چون خلاف فرمان او را انجام داده .\r\nامام صادق عليه السلام فرمود من خيلى غمگين شدم و گريه كردم . پدرم فرمود پيرمرد را از طرف عبد الملك گزندى نخواهد رسيد او در اولين منزل كه رهسپار مىشوند از دنيا خواهد رفت . از مدين كوچ كرديم و با سختى تمام به مدينه رسيديم .\r\nفروع كافى جلد 2 صفحه 154 .\r\nابو حمزه ثمالى گفت در مسجد پيامبر صلى الله عليه و آله نشسته بودم . مردى وارد شد و سلام كرد . پرسيد تو كيستى ؟ گفتم مردى از اهالى كوفه هستم . پرسيد چكار دارى ؟ گفت تو ابى جعفر محمد بن على عليه السلام را مىشناسى ؟ گفتم آرى .\r\nچه كار دارى با او ؟ گفت چهل سؤال آماده نموده‌ام تا از او بپرسم كه هر كدام صحيح بود عمل كنم و هر چه ناصحيح بود واگذارم .\r\nگفتم تو تميز بين حق و باطل مىدهى ؟ گفت آرى . گفتم پس چه احتياجى به او دارى در صورتى كه خودت تميز بين حق و باطل بدهى ؟ گفت شما كوفيها تاب و توان نداريد . هر وقت حضرت باقر را ديدى به من اطلاع بده . هنوز سخنش تمام نشده بود كه امام باقر عليه السلام تشريف آورد . اطراف آن جناب را خراسانيان و چند نفر ديگر گرفته بودند كه از مناسك حج مىپرسيدند . امام در جاى خود\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nقرار گرفت . اين مرد هم رفت نزديك آن جناب نشست . ابو حمزه گفت طورى نشستم كه سخن آنها را بشنوم اطراف آنها گروهى نشسته بودند وقتى هر كدام مسائل مورد نياز خود را پرسيدند و رفتند امام عليه السلام رو به آن مرد كرده فرمود تو كيستى ؟ گفت من قتادة بن نعامه بصرى هستم . فرمود تو فقيه اهل بصره هستى ؟ گفت آرى . فرمود واى بر تو قتاده خداوند گروهى از بندگان خويش را حجت بر خلق خود قرار داده . آنها پايه‌ها و استوانه زمين هستند به امر خدا و برگزيدگان علم خدايند قبل از آفرينش مردم آنها را برگزيده كه سايه‌هائى در طرف راست عرش خدا بودند .\r\nقتاده مدتى سكوت كرد سپس گفت خدا به شما خير دهد من در مقابل فقهاى زيادى نشسته‌ام و پيش ابن عباس هيچ وقت دلم نمىتپد . امام باقر فرمود ميدانى كجا هستى ؟\r\nتو در مكانى هستى كه   أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ   تو در چنين جايى هستى و ما آنهائيم قتاده گفت راست مىفرمائيد خدا مرا فداى شما كند اين خانه از گل و سنگ نيست .\r\nقتاده گفت راجع به پنير مرا مطلع فرمائيد . حضرت باقر عليه السلام تبسمى نموده فرمود تمام سؤالات تو بالاخره به پنير رسيد . گفت همه را فراموش كردم .\r\nفرمود اشكالى ندارد . قتاده گفت گاهى در آن پنير مايه از شيردان مرده استفاده مىكنند فرمود اشكالى ندارد شيردان داراى رگ و خون و استخوان نيست از بين پشكل و مدفوع گوسفند و خون گرفته مىشود . بعد فرمود شيردان مانند تخم مرغ است كه از مرغ مرده‌اى خارج كنند . گفت آيا چنين تخم مرغى را مىخورى ؟ جواب داد نه و نه اجازه مىدهم كسى بخورد . حضرت باقر عليه السلام فرمود چرا ؟ گفت چون از مرده است . فرمود اگر اين تخم مرغ باز شود و جوجه‌اى بدهد آيا آن جوجه را مىخورى ؟ گفت بلى .\r\nفرمود چه چيز موجب حرمت تخم مرغ و حلال بودن مرغ مىشود ؟ سپس فرمود شيردان هم مثل تخم مرغ است پنير از بازار مسلمانان بخر از دست نمازگزاران و سؤال هم نكن مگر كسى بيايد و به تو اطلاعى بدهد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتفسير عياشى .\r\nابرش كلبى به حضرت باقر عليه السلام گفت شنيدم شما در باره آيه  يَوْمَ تُبَدَّلُ الْأَرْضُ  فرموده اى زمين تبديل به نان مىشود فرمود راست گفته‌اند زمين تبديل به نان پاك مىشود و در محشر از آن مىخورند . ابرش خنديد و گفت ديگر هيچ گرفتارى ندارند كه از خوردن بازمانند .\r\nفرمود واى بر تو در كداميك از اين دو جا گرفتاريشان بيشتر و ناراحت‌تر هستند وقتى در قيامت و محشرند يا موقعى كه در آتش جهنم عذاب مىشوند ؟ گفت در آتش . فرمود واى بر تو خداوند مىفرمايد     لَآكِلُونَ مِنْ شَجَرٍ مِنْ زَقُّومٍ فَمالِؤُنَ مِنْهَا الْبُطُونَ فَشارِبُونَ عَلَيْهِ مِنَ الْحَمِيمِ فَشارِبُونَ شُرْبَ الْهِيمِ     ابرش سكوت كرد . در خبر ديگر است كه فرمود آنها در آتش جهنم از خوردن ضريع و آشاميدن حميم در حال عذاب باز نمىمانند چگونه نمىخورند بواسطه گرفتارى در محشر .\r\nمناقب ابن شهر آشوب جلد 2 صفحه 288 .\r\nطاوس يمانى از حضرت باقر عليه السلام پرسيد چه وقت يك ثلث مردم مرده‌اند ؟ فرمود يا ابا عبد الرحمن هيچ وقت يك سوم مردم نمرده‌اند . پير مرد ! مىخواهى بگوئى چه وقت يك چهارم مردم مرده‌اند و آن روزى است كه قابيل ، هابيل را كشت . چهار نفر بودند آدم ، حوا ، هابيل ، قابيل يك چهارم آنها . مرد گفت كداميك از آن دو پدر مردم جهانند آنكه كشته شد يا زنده ؟ فرمود هيچ كدام . پدر مردم شيث بود سؤال كرد چيست كه كم آن حلال است ولى زيادش حرام است در قرآن ؟ فرمودند : نهر طالوت كه هر كس يك جرعه با دست بياشامد و از صلاة واجب بدون وضو و روزه‌اى كه خوردن و آشاميدن در آن اشكال ندارد پرسيد فرمود صلاة همان صلوات بر پيامبر اكرم صلى الله عليه و آله كه وضو لازم ندارد اما روزه اين آيه  إِنِّي نَذَرْتُ لِلرَّحْمنِ صَوْماً  .\r\nاز چيزى كه زياد مىشود و كم پرسيد فرمود ماه . از چيزى كه زياد مىشود و نه كم فرمود دريا و از چيزى كه كم مىشود نه زياد فرمود عمر انسان . از پرنده‌اى كه يك مرتبه پريد نه قبلا پريد و نه بعدا فرمود طور سيناء كه خداوند مىفرمايد :\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ  و از گروهى كه شهادت به حق دادند ولى دروغ مىگفتند فرمود منافقين بودند هنگامى كه گفتند   نَشْهَدُ إِنَّكَ لَرَسُولُ اللَّهِ   .\r\nمحمد بن منكدر گفت حضرت باقر عليه السلام را ديدم تكيه به دو غلام سياه كرده بود سلام كردم جوابم را داد و نفس نفس مىزد و عرق از چهره‌اش مىريخت .\r\nگفتم خدا خيرت بدهد اگر مرگ دامنت را بگيرد و در اين حال در جستجوى دنيا هستى ؟ امام عليه السلام دو غلام را كنار زد و به پا ايستاد و گفت اگر مرگ بيايد من مشغول اطاعت خدايم و بكارى مشغولم كه از احتياج به تو و مردم بىنياز باشم . بايد از خدا بترسم در صورتى كه مرگ بيايد و من به معصيت مشغول باشم گفتم خدا رحمتت كند مىخواستم شما را نصيحت كنم مرا نصيحت كردى .\r\nعبد الله بن نافع بن ارزق مىگفت اگر شخصى را بيابم در جهان كه بتوانم با شتر به سوى او بروم و او مدعى باشد كه على عليه السلام اهل نهروان را كشت و ظلمى نكرد بسويش سفر مىكنم و با او مناظره خواهم كرد .\r\nگفتند برو پيش فرزندش محمد باقر عليه السلام . خدمت حضرت باقر رسيد و بعد از مقدارى صحبت امام عليه السلام فرمود ستايش خداى را كه ما را به نبوت گرامى داشت و ولايت را به ما بخشيد . اى فرزندان مهاجر و انصار هر كدام منقبتى در باره امير المؤمنين مىداند حركت كند و بازگو نمايد . از جاى حركت كردند و مناقبى را بيان نمودند . وقتى رسيدند به اين خبر كه پيغمبر صلى الله عليه و آله فرمود\r\nلأعطين الراية\r\nدر جنگ خيبر فرمود فردا پرچم را خواهم داد به دست كسى كه امام باقر از عبد الله بن نافع پرسيد اين خبر صحيح است ؟ گفت آرى شكى در آن نيست ولى على بعد كافر شد . حضرت باقر فرمود بگو ببينم در اين خبر مىفرمايد خداوند او را دوست مىدارد على را دوست مىداشت با اينكه مىدانست او اهل نهروان را خواهد كشت يا نمىدانست اگر بگوئى نمىدانست كافرشده‌اى گفت مىدانست . فرمود پس دوستش داشت براى اينكه عمل به اطاعتش مىكرد يا براى اينكه معصيت مىكند ؟ گفت براى اطاعت . حضرت باقر فرمود حركت كن مغلوب شدى . از جاى حركت كرد در حالى كه مىگفت  حَتَّى يَتَبَيَّنَ لَكُمُ الْخَيْطُ الْأَبْيَضُ مِنَ \r\n\r\n","description":"","footnote":"","page_name":" 151 ","page_number":151},
  {"content":"\r\n\r\n الْخَيْطِ الْأَسْوَدِ  خدا مىداند رسالت خويش در كجا قرار دهد .\r\nدر حديث نافع بن ارزق هست كه او از حضرت باقر چند سؤال كرد از آن جمله پرسيد از اين آيه  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ  از چه كس حضرت رسول صلى الله عليه و آله سؤال مىكند با اينكه بين او و عيسى پانصد سال فاصله است . امام باقر عليه السلام آيه   سُبْحانَ الَّذِي أَسْرى بِعَبْدِهِ لَيْلًا   خواند و بعد جريان اجتماع پيامبر را با انبياء و مرسلين ذكر كرد كه با آنها نماز مىخواند بعضى از رؤساى كيسانى مذهب ( كه مدعى بودند محمد بن حنيفه پس از امام حسين عليه السلام امام است و زنده است ) با حضرت باقر بحث كردند فرمود اين حماقت چيست ؟ شما بهتر به حال او واقف هستيد يا ما ، پدرم على بن الحسين عليه السلام نقل كرد برايم كه او شاهد مرگ محمد بن حنفيه بوده و غسلش داده و كفن بر او پوشيد و نماز خواند و در قبر داخلش كرده .\r\nجواب داد به نظرش آمده ، همان طورى كه به نظر يهودان كه مىخواستند عيسى را بكشند آمد . حضرت باقر فرمود به همين مطلب حاضرى كه حاكم بين من و تو باشد ؟ گفت آرى . فرمود بگو ببينم يهودانى كه تصميم كشتن عيسى را داشتند دوست او بودند يا دشمنش ؟ گفت دشمن او . فرمود پس پدرم دشمن محمد بن حنفيه بود تا بنظرش بيايد ؟ گفت نه نتوانست جوابى بدهد . از اعتقادى كه داشت برگشت .\r\nمردى از شام خدمت امام باقر عليه السلام آمد و از ابتداى آفرينش سؤال كرد فرمود خداوند تبارك و تعالى به ملائكه گفت  إِنِّي جاعِلٌ فِي الْأَرْضِ خَلِيفَةً  ملائكه سخن خدا را چنين پاسخ دادند  أَ تَجْعَلُ فِيها  تا آنجا كه مىفرمايد  وَ ما كُنْتُمْ تَكْتُمُونَ  ملائكه فهميدند كه در خطا افتاده‌اند و اشتباه نموده‌اند بعرش خدا پناه آوردند و دور عرش هفت مرتبه طواف كردند تا خشنودى خدا را تحصيل نمايند .\r\nخداوند از آنها خشنود شد و فرمود به زمين فرود آئيد و خانه‌اى برايم بسازيد كه هر كس از بندگانم گناهى كرد به آن خانه پناه برد و اطرافش طواف نمايد چنانچه شما اطراف عرش طواف كرديد ، از آنها راضى شوم همان طورى كه از شما راضى شدم .\r\nاين خانه را ساختند .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nآن مرد گفت صحيح مىفرمائيد . ابتداى اين حجر الاسود چگونه بوده است ؟\r\nفرمود موقعى كه خداوند پيمان بنى آدم را گرفت نهرى شيرينتر از عسل و نرم‌تر از كره جارى كرد . به قلم دستور داد از آن نهر مركب بردارد . اقرار مردم و آنچه تا روز قيامت اتفاق مىافتد بنويسد ، بعد آن نوشته را در نهاد اين سنگ قرار داد اين بوسيدن كه مشاهده مىكنى نشانه‌اى از بيعت بر اقرارى است كه داده‌اند . پدرم هر وقت استلام ركن را مىكرد مىفرمود\r\nاللهم امانتى اديتها و ميثاقى تعاهدته يشهد لى عندك بالوفاء .\r\nآن مرد گفت صحيح مىفرمائيد . از جاى حركت كرد و رفت . در اين موقع حضرت باقر عليه السلام به فرزندش امام صادق فرمود برو آن مرد را برگردان . تا صفا به دنبالش رفت ، او را نديد . حضرت باقر عليه السلام فرمود او خضر بود .\r\nرجال كشى صفحه 143 - 144 .\r\nثوير بن ابى فاخته گفت عازم حج شدم به همراه عمر بن ذر قاضى و ابن قيس ماصر و صلت بن بهرام به هر منزلى كه مىرسيديم آنها مىگفتند چهار هزار سؤال نوشته‌ايم تا از حضرت باقر عليه السلام بپرسيم كه هر روز سى مسأله سؤال نمائيم ما اين مأموريت را به تو مىسپاريم . من از حرف آنها غمگين شدم تا وارد مدينه شديم و از هم جدا گشتيم . من خدمت حضرت باقر منزل گرفتم و عرض كردم فدايت شوم ابن ذر و ابن قيس ماصر و صلت با من همسفر بودند . شنيدم مىگفتند چهار هزار سؤال نوشته‌اند كه از شما بپرسم . من از حرف آنها غمگين شدم . امام باقر عليه السلام فرمود چرا غمگين شدى ؟ وقتى آمدند اجازه ورود به آنها بده .\r\nفردا صبح غلام امام عليه السلام آمد و گفت درب خانه ابن ذر و چند نفر ايستاده‌اند . امام به من فرمود ثوير حركت كن . به آنها اجازه ورود بده . از جاى حركت كردم و آنها را آوردم . پس از ورود سلام كرده نشستند ولى حرفى نزدند . مدتى طول كشيد . امام باقر عليه السلام شروع كرد به سؤال از احاديث ولى آنها صحبت نمىكردند . وقتى امام ديد صحبت نمىكنند به كنيزى به نام سرحه داشت فرمود سفره بياندازد . وقتى كنيز سفره را آورد و انداخت حضرت باقر عليه السلام فرمود خداى را سپاس كه براى هر چيزى حدّ و اندازه‌اى قرار داده حتى براى همين سفره .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nابن ذر گفت حدّ سفره چيست ؟ فرمود گسترده شد نام خدا را ببرى و پس از برچيدن حمد خدا را بنمائى . بعد شروع كردند به غذا خوردن . حضرت باقر عليه السلام فرمود آب برايم بياوريد . كنيز كوزه‌اى چرمين آورد . وقتى به دست امام عليه السلام قرار گرفت فرمود خداى را سپاس كه براى هر چيزى حدّى قرار داده حتى براى همين كوزه . ابن ذر گفت حدّ كوزه چيست ؟ فرمود : وقت آشاميدن نام خدا را ببرى و پس از نوشيدن حمد او را بنمائى و از دهانه آن ننوشى و اگر شكسته بود و از جاى شكستگىاش نياشامى .\r\nپس از خوردن غذا شروع كرد امام عليه السلام به سؤال احاديث از آنها ولى صحبت نكردند . وقتى امام عليه السلام ديد صحبت نمىكنند فرمود پسر ذر ما را حديث نمىكنى از احاديثى كه از طرف ما به شما نقل كرده‌اند . عرض كرد چرا يا ابن رسول الله گفت\r\nانى تارك فيكم الثقلين احدهما اكبر من آخر كتاب الله و اهل بيتى ان تمسكتم بهما لن تضلوا\r\n. امام فرمود پسر ذر وقتى پيامبر صلى الله عليه و آله را ملاقات كنى و بپرسد در مورد امانتهاى من چه كرديد چه جواب مىدهى ؟ چنان ابن ذر به گريه افتاد كه اشكهايش را ديدم بر روى صورتش مىريزد . بعد گفت اما امانت بزرگ را پاره پاره كرديم اما كوچكتر را كشتيم .\r\nحضرت باقر عليه السلام فرمود در اين صورت تصديق فرمايش آن جناب را خواهى كرد نه به خدا قسم كسى نمىتواند قدم بردارد روز قيامت تا سؤال كنند از او سه چيز 1 - از عمرش در چه راهى فانى كرده ؟ 2 - از مالش از كجا بدست آورده و در چه راهى خرج كرده ؟ 3 - از محبت ما خانواده . از جاى حركت كرده رفتند .\r\nامام عليه السلام به غلام خود فرمود برو پشت سر آنها ببين چه مىگويند . غلام رفت و برگشت گفت فدايت شوم شنيدم به ابن ذر مىگفتند ما براى اين كار كه با تو نيامده بوديم . گفت ساكت باشيد چه بگويم به مردى كه معتقد است خداوند بازخواست از ولايتش مىنمايد و چگونه سؤال كنم از شخصى كه حدّ سفره و كوزه را مىداند .\r\nتفسير قمى صفحه 610 .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nابو الربيع گفت در سالى كه هشام بن عبد الملك به مكه رفته بود من نيز به حج رفتم در خدمت حضرت باقر عليه السلام . به همراه هشام نافع بن ازرق غلام عمر بن خطاب نيز بود . نافع چشمش كه به حضرت باقر عليه السلام افتاد از هشام پرسيد اين كيست كه مردم اطرافش را گرفته ؟ هشام گفت اين پيامبر مردم كوفه است محمد بن على بن حسين بن على بن ابى طالب عليه السلام است .\r\nنافع گفت مىروم و از او سؤالهائى خواهم كرد كه جز پيامبر يا وصى يا فرزند وصى او نمىداند . هشام گفت برو سؤال كن شايد بتوانى او را شرمسار نمائى . نافع جلو آمد و تكيه بر مردم نموده تا توانست خود را به امام نشان دهد و گفت يا محمد بن على من تورات و انجيل و زبور و فرقان را خوانده‌ام و از حلال و حرام آنها اطلاع دارم . آمده تا سؤالاتى بنمايم كه جز پيامبر يا وصى و يا فرزند وصى او نمىداند .\r\nامام عليه السلام سربلند نموده فرمود بپرس . گفت فاصله بين عيسى و پيامبر اسلام صلى الله عليه و آله چند سال است ؟ فرمود به قول خودت جواب بدهم يا به نظر خودم ؟ گفت به هر دو جواب بده . فرمود به عقيده من پانصد سال است اما به عقيده تو ششصد سال . گفت از اين آيه توضيح بفرمائيد  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ  از چه كسى حضرت محمد صلى الله عليه و آله سؤال كرد با اينكه بين ايشان و عيسى پانصد سال فاصله است ؟ حضرت باقر آن آيه را خواند   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا   از آياتى كه به حضرت محمد صلى الله عليه و آله نشان داد هنگام معراج كه او را به بيت المقدس برد تمام پيامبران گذشته براى او محشور نمود . بعد دستور داد جبرئيل اذان بگويد دوتا دوتا و اقامه نيز دوتا دوتا و در اقامه گفت\r\nحى على خير العمل\r\nحضرت محمد صلى الله عليه و آله در پيش ايستاد و بر آنها نماز گذاشت خداوند اين آيه را نازل كرد  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ  .\r\nپيامبر اكرم صلى الله عليه و آله به آنها فرمود چه گواهى مىدهيد و چه كسى را مىپرستيد ؟ گفتند گواهى مىدهيم به لا إله الا الله وحده لا شريك له و به اينكه تو رسول الله هستى از ما چنين پيمان گرفته شد . نافع گفت صحيح مىفرمائيد يا ابا جعفر\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nشما به خدا وصى پيامبريد و خلفاى او ، در تورات نام شما هست و در انجيل و زبور و قرآن شما به خلافت از ديگران شايسته‌تريد .\r\nفصول المختاره صفحه 122 .\r\nبكير بن اعين گفت مردى خدمت امام باقر عليه السلام رسيد و گفت چه مىفرمائيد در باره زنى كه از دنيا رفته و داراى شوهر و برادران مادرى و يك خواهر پدرى است ؟ فرمود به شوهر نصف مال مىرسد ، سه سهم از شش سهم مىرسد و به برادران مادرش ثلث كه دو سهم از ثلث سهم است خواهد رسيد . آن مرد گفت فرائض زيد و فرائض عامه و قاضيان غير از اينست يا ابا جعفر ! آنها مىگويند خواهر پدرى ثلث مىبرد از شش سهم تا هشت سهم . امام فرمود به چه دليل چنين حرفى مىزنيد ؟\r\nگفتند بدليل اين آيه كه خداوند مىفرمايد  إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ  فرمود اگر بجاى خواهر برادر بود چقدر مىبرد ؟ گفت جز يك ششم بيشتر نمىبرد . فرمود به چه دليل شما سهم برادر را كمتر مىدهيد اگر استدلال مىكنيد كه در آيه تصريح به نصف شد براى برادر كه تصريح به تمام شده است و تمام مال بيشتر از نصف آن است . خداوند مىفرمايد  فَلَها نِصْفُ ما تَرَكَ وَ هُوَ يَرِثُها إِنْ لَمْ يَكُنْ لَها وَلَدٌ  ولى شما در فرائض خود كسى كه همه مال به او تعلق دارد هيچ نمىدهيد و در يك موضع به او يك ششم مىدهيد و به كسى كه خداوند نصف مال را داده همان نصف تمام را مىدهيد .\r\nآن مرد گفت چگونه ما به خواهر نصف مىدهيم و به برادر هيچ نمىدهيم ؟\r\nحضرت باقر فرمود در باره وارثانى كه مادر و شوهر و برادران مادرى و خواهر پدرى باشد به شوهر نصف سه سهم از شش سهم كه بر مىگردد به نه سهم و مادر يك ششم و برادران مادرى يك سوم و خواهر پدرى نصف مال سه سهم كه شش سهم متجاوز مىشود به نه سهم . گفت بلى همين طور مىگويند .\r\nفرمود : اگر به جاى خواهر برادر پدرى بود ، چيزى به او نمىدهند . آن مرد گفت شما چه مىفرمائيد ؟ فرمود : برادر پدر و مادرى و برادر مادرى و برادر پدرى يا مادر ارث نمىبرند ( وقتى مادر وارث باشد به آنها ارث نمىرسد ) .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\n[ بخشهاى احتجاجات حضرت امام صادق عليه السلام 
  ]\r\n\r\nبخش سيزدهم احتجاجات حضرت صادق عليه السلام با كفار و مخالفين\r\nمعانى الاخبار صفحه 13 .\r\nمردى از بنى اميه كه اعتقادى به دين نداشت خدمت حضرت صادق عليه السلام رسيد و گفت خداوند در اين آيه كه مىفرمايد   المص   چه منظورى دارد ، در اين لفظ چه حكمى از حلال و حرام است و مردم از اين چه بهره مىبرند ؟\r\nامام صادق عليه السلام از اين خشمگين شد فرمود حساب داشته باش الف يك و لام سى و ميم چهل و صاد نود مىشود به حساب ابجد مجموع چقدر شد آن مرد گفت صد و سى و يك سال . امام صادق عليه السلام فرمود وقتى سال صد و سى و يك برسد سلطنت بنى اميه دوستان تو به پايان خواهد رسيد .\r\nما اين تاريخ را يادداشت كرديم در سال صد و سى و يك روز عاشورا مسوّده ( يعنى بنى عباس كه پرچمهاى سياه داشتند ) وارد كوفه شدند و بنى اميه منقرض گرديدند .\r\nتوضيح : اين خبر با مدت حكومت بنى اميه سازگار نيست چون آنها هزار ماه حكومت كردند و و حتى اگر مبدأ تاريخ را هجرت بگيريم زيرا مبدأ هجرى بعدها تاريخ اسلام شد و مبدأ را اگر عام الفيل هم بگيريم ناسازگار است چون بنا بر اين مبدأ صد و شصت و يك سال مىشود با اينكه در اكثر نسخه‌هاى كتاب صد و سى و يك است و آن مطابق عدد حروف نيست .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاين خبر براى من مشكلى به وجود آورده بود تا مدتها بالاخره در كتاب عيون الحساب برخورد به اختلاف ترتيب ابجد كردم و در آنجا ترتيب ابجد را در نزد غربيها چنين ديدم .\r\nابجد ، هوز ، حطى ، كلمن ، سعفص ، قرشت ، ثخذ ، ظغش ، پس صاد بدون نقطه به حساب آنها شصت است و ضاد نقطه‌دار نود و شين نقطه دار هزار است با اين توصيه سازگار مىشود . آنچه در اكثر نسخه‌ها هست شايد اشتباه از طرف نسخه برداران شده كه نوشته صاد نود است . بنا بر مشهور از ترتيب حروف ابجد بوده . با اين حساب اگر مبدأ را بعثت بگيريم درست مىشود يا نزول آيه چنانچه بر دقت‌كننده پوشيده نيست .\r\nاحتجاج طبرسى .\r\nقسمتى از سؤال مردى منكر خدا از حضرت صادق ( ع ) پرسيد چگونه مردم خدا را عبادت مىكنند با اينكه او را نديده‌اند ؟\r\nفرمود : دلها به نور ايمان او را در مىيابند و عقلها آنچنان وجودش را ثابت كرده‌اند مثل اينكه با چشم ديده شود و ديده‌ها نيز از ديدن تركيب عالى جهان و پيوستگى حيرت‌انگيز آن گويا او را مىنگرند به دنيا اين همه آثار و دلائل پيامبران و معجزات آنها در كتب آسمانى و آيات محكم آن نيز بيشتر موجب اثبات وجود بشر مىگردد . دانشمندان با ديدن آثار عظمت و قدرتش دست از ديدنش برداشته‌اند .\r\nپرسيد آيا خدا نمىتواند خود را چنان ظاهر كند كه او را ببينند و بشناسند بعد از روى يقين او را بپرستند ؟ فرمود : محال جواب ندارد .\r\nگفت به چه دليل وجود انبياء و پيامبران را ثابت مىكنند ؟ فرمود : وقتى ما ثابت كرديم داراى آفريننده و سازنده‌اى هستيم كه بسيار برتر و منزه‌تر از ما و جميع موجودات است و او حكيم است و نمىتوانند مخلوقات او را مشاهده كنند و نه لمس نمايند و با آنها همكارى كند و آنها با او همكارى كنند و با آنها به استدلال بپردازند و آنها با او به بحث پردازند ثابت مىشود كه داراى سفيرانى در ميان مخلوق است كه آنها را راهنمائى به مصالح و منافع و موجبات بقاء كه ترك آنها سبب فنايشان\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمىشود مىكنند با همين دليل ثابت مىشود كه دستور دهندگان و نهىكنندگانى از جانب حكيم عليم در ميان خلق هست . كسانى هستند كه تعبير و تفسير دستوراتش را مىنمايند كه آنها همان انبياء و برگزيدگان خلق هستند . حكيمانى هستند كه به حكمت او تربيت شده‌اند و فرستادگان از جانب اويند با اينكه با مردم در زندگى شريك و در تمام تركيبات آفرينش با هم يكى هستند كه اداى رسالت خويش را از جانب خداى حكيم و عليم به وسيله حكمت و دلائل و براهين و شواهد مىنمايند از قبيل زنده كردن مرده و شفا بخشيدن كور و شخص برص دار . پس زمين خالى از حجتى كه همراه با دليلى كه شاهد بر صدق گفتارش باشد نيست و عدالتش را اثبات نمايد .\r\nسپس فرمود : ما مدعى هستيم كه زمين خالى از حجت نيست و اين حجت از نژاد انبياء است . هرگز خداوند پيامبرى را از نژاد غير انبياء نفرستاده و جريان چنين است كه خداوند براى انسانها شرع درخشانى قرار داده و از نژاد آدم نسلى را طاهر برگزيد كه از آن نسل انبياء و پيامبران را قرار داد و آنها را برگزيده و گوهر تابناك اويند در نهادهاى پاك و پاكيزه آنها در رحم‌هاى مادران حفظ شدند و آلوده به تيرگيهاى جاهليت نشدند و نه نژادشان در هم آميخت زيرا آنها را در موضعى قرار داد كه بالاترين درجه و شخصيت را داشتند . پس كسانى كه خزينه علم خدا و امين غيب و نگهبان اسرار و حجت او بر مردم و مفسر بيان خدايند جز چنين صفاتى را ندارند . حجت نيست مگر از نژاد آنها كه جايگزين پيامبر است به وسيله علمى كه به وراثت از پيامبر در مباحث نموده اگر مردم منكرش شوند سكوت مىكنند . آنچه در اختيار مردم از علم پيامبر است مقدار اندكى از علم آنها است . با اختلافى كه در همين مقدار كم دارند اگر مردم پيرو آنها شوند و اطاعت نمايند و به آنها چنگ زنند عدالت گسترده مىشود و اختلاف و نزاع از ميان مىرود و كارها استوار مىشود و دين ظاهر مىگردد و يقين جاى شك را مىگيرد كمتر مردم اقرار به او مىنمايند و پاس مقامش را دارند . بعد از درگذشت پيامبر صلى الله عليه و آله هيچ پيامبرى از دنيا نرفته مگر اينكه امت بعد از او اختلاف نموده‌اند و اين اختلاف فقط از جهت\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاختلاف در حجت به وجود آمده و رها كردن او .\r\nگفت پس حجت را اين مشخصات چه لزومى دارد ؟ فرمود گاه مورد پيروى و اقتدار قرار مىگيرد و از جانب او راهنمائىهاى لازم يكى پس از ديگرى مىشود اگر چيزى در دين ايجاد شد آنها را مطلع مىنمايد و اگر چيزى بيافزايند خبرشان مىدهد و اگر كم كنند بصير و مطلعشان مىگرداند .\r\nپس آن مرد منكر گفت جهان را از چه چيز آفريد ؟ فرمود : از هيچ . گفت چگونه از هيچ بوجود مىآيد ؟ فرمود : اشياء از اين دو صورت خارج نيست يا از چيزى آفريده شد يا از هيچ . اگر از چيزى باشد بايد آن چيز با خدا وجود داشته باشد و قديم باشد . قديم هرگز پديده و حادث نمىگردد و نه بر او تغيير و فنا عارض مىشود و آن چيز يا بايد يك ماده واحد و يك رنگ فقط باشد . اين رنگهاى مختلف و عناصر بسيار موجود در جهان از كجا پيدا شده ؟ مرگ از كجا آمده ؟ اگر چيزى كه در جهان از او بوجود آمده زنده بود يا زندگى چگونه بوجود آمده اگر او مرده بود و نمىتواند از مرده و زنده‌اى كه پيوسته بوده‌اند ، به وجود آمده باشد زيرا زنده كه پيوسته زنده باشد مرگ از او به وجود نمىآيد و نمىتواند مرده در حال مردگى قديم و ازلى باشد زيرا مرده را قدرت و بقائى نيست .\r\nگفت پس از كجا قائل شده‌اند كه اشياء ازلى و قديم است فرمود اين عقيده را كسانى دارند كه منكر آفريننده جهان هستند و پيامبران و دستوراتى كه آورده‌اند تكذيب مىكنند و كتابهاى آسمانى را قصه‌سرائى ناميده‌اند و براى خود مرامى مطابق ذوق و علاقه خويش تراشيده‌اند .\r\nبا اينكه موجودات خود گواهى مىدهند بر آفريده شدن از گردش افلاك و آنچه در ميان آنها است كه هفت فلك است و حركت زمين و هر كس در روى آن است و تغيير زمان و اختلاف وقت و اتفاقاتى كه در جهان به وقوع مىپيوندد از افزايش و نقصان و مرگ و كهنگى كه تمام اينها موجب مىشود اقرار كنيم آنها داراى صانع و آفريننده حكيم و دانا است نمىبينى شيرينى تبديل به ترشى مىگردد و طعم خوشگوار تلخ مىشود و تازه كهنه مىگردد و تمام رهسپار جانب تغيير و فنا هستند .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nگفت آفرينندهء جهان وقايع و حوادثى كه پيش مىآيد قبل از پيدايش نسبت به آنها اطلاع داشت فرمود علم او ازلى است آنچه مىدانسته آفريده است .\r\nگفت ذات خدا از چند چيز جدا جداست يا از چند چيز به هم پيوسته فرمود شايسته جلال و ذات او نه اختلاف است و نه به هم پيوستگى زيرا چيزى كه داراى چند جزء است پراكنده و مختلف مىشود و چيزى كه قسمت قسمت است به هم پيوسته مىگردد در باره او نه مختلف صحيح است نه به هم پيوستگى و مؤتلف پرسيد پس خدا چگونه است ؟ فرمود : يكتا است در ذات نه يكى باشد مثل يك عددى زيرا غير از او هر واحدى قابل تجزيه است اما ذات پروردگار يكتائى تجزيه ناپذير است كه شماره بردار نيست .\r\nگفت به چه علت اين مخلوق را آفريد با اينكه احتياج نداشت و مجبور به آفرينش آنها نبود و نبايد كار بيهوده‌اى در مورد خلقت ما كرده باشد فرمود : براى اظهار حكمت و اجراى علم و تدبير خويش آفريد .\r\nگفت چرا به همين جهان اكتفا نكرد كه ثواب و عقاب خود را در همين جا بدهد فرمود : اين جهان محل گرفتارى و جايگاه ثواب اندوزى و كسب رحمت است كه آميخته شده با بلاها و پر از شهوت‌ها است در اينجا بندگان را مىآزمايد با فرمانبردارى نمىتواند جايگاه عمل محل جزا و پاداش باشد .\r\nگفت اين هم از حكمت او بود كه براى خود دشمنى به وجود آورد با اينكه قبلا دشمنى نداشت شيطان را بنا به عقيده شما آفريد و او را بر بندگان خود مسلط كرد كه مردم را تشويق به مخالفت خدا مىكند و آنقدر به او قدرت داد مطابق عقيده شما كه مىتواند در دلهاى ايشان رسوخ نمايد و در آنها وسوسه كند و در باره خدا ايشان را به شك اندازد و از دين منحرفشان كند بطورى كه گروهى منكر خدا شوند و غير او را بپرستند چرا دشمن خدا را بر بندگان مسلط گردانيد و به او اجازه گمراه كردن ايشان را داد .\r\nفرمود : اين دشمنى كه گفتى موجب زيان و دوستى سبب نفعى نمىگردد .\r\nدشمنى نقص در ملك خدا به وجود نمىآورد و دوستيش موجب افزايشى نمىگردد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاز دشمنى مىترسند كه قدرتى داشته باشد كه موجب سود و زيان گردد اگر تصميم بگيرد ، بتواند متصرف شود يا قدرت را از او سلب نمايد ، اما شيطان را خدا آفريد تا او را بپرستد و به وحدانيتش اقرار نمايد . در همان موقع كه آفريد مىدانست چكاره خواهد شد . شيطان سالها با ملائكه به عبادت مشغول بود تا بالاخره به وسيله سجده بر آدم او را آزمايش كرد . شيطان از روى رشگ و حسد و بدبختى از سجده كردن امتناع نمود .\r\nخداوند او را لعنت كرد و از ميان ملائكه خارجش نمود و ملعون و مطرود به زمين فرستادش . شيطان از آن موقع دشمن آدم و فرزندانش شد و قدرتى بر فرزندان آدم جز وسوسه و تشويق به كار بد ندارد با همان مخالفت و سرپيچى كه نمود باز اقرار به خدايى داشت .\r\nگفت آيا سجده براى غير خدا صحيح است ؟ فرمود : نه . گفت : پس چگونه خداوند ملائكه را دستور داد بر آدم سجده كنند ؟ فرمود : كسى كه به امر و دستور خدا سجده كند او براى خدا است زيرا اطاعت فرمان او را نموده . پرسيد كهانت و جادوگرى از كجا به وجود آمد و چگونه خبر از آينده مىدهند ؟ فرمود : كهانت در جاهليت بود هر موقعى كه فاصله‌اى پيدا مىشود از عصر پيامبران كاهن شبيه حاكم و داور ميان مردم بود مسائل و وقايعى را كه نمىدانستند به او مراجعه مىكردند او نيز جريانهائى كه بعد به وجود مىآيد به آنها اطلاع مىداد ، اين اطلاع كاهن از آينده به چند طريق پيدا مىشد .\r\nتيز بينى و تيز هوشى و به خاطر خطور كردن و زيركى و گاهى بر دلش القاء مىشد ، زيرا آنچه در روى زمين به وجود مىآيد شيطان مطلع است ، آن را به كاهن مىرساند و وقايع اطراف و داخل منازل را به او مىگويد .\r\nدر مورد خبرهاى آسمانى شياطين مىرفتند در جاهائى كه چيزى به گوش آنها برسد در آن موقعى كه از استراق سمع ممنوع نبودند و هدف سنگهاى آسمانى قرار نمىگرفتند . علت اينكه از آنها جلوگيرى به عمل آمد تا روى زمين از اشخاص عملى شبيه وحى به وجود نيايد تا مسأله تشخيص پيامبر و نبوت بر مردم مشكل شود تا\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nحجت بر مردم ثابت گردد و اشتباهى به وجود نيايد .\r\nشيطان يك كلمه از اخبار آسمان را در مورد حوادثى كه براى مردم پيش مىآمد مىشنيد آن را حفظ مىكرد ، به زمين مىآمد و بر كاهن القاء مىنمود . از طرف خود كلماتى نيز به آن مىافزود ، حق را به باطل مىآميخت . آنچه كاهن درست مىگفت از اطلاعاتى بود كه شيطان از آسمان گرفته بود و آنچه اشتباه مىكرد از مطالبى بود كه شيطان بر آن افزوده بود . از مواقعى كه شياطين از استراق سمع ممنوع شدند ديگر كهانت از ميان رفت . در اين زمان شيطان‌ها به كاهنان وقايعى را كه مردم با يك ديگر گفتگو مىكنند و جريانهائى كه نقل مىكنند مىرسانند . گاهى نيز شياطين به يك ديگر وقايعى كه در جاهاى دور اتفاق افتاده از قبيل سرقت ، قتل و يا گمشده مىگويند ، آنها نيز مثل انسانها راستگو و دروغگو هستند .\r\nگفت چگونه شيطانها به آسمان بالا مىروند با اينكه آنها نيز مثل مردم هستند در خلقت و جثه براى حضرت سليمان ساختمان مىساختند و كارهائى مىكردند كه انسانها از انجام آن عاجز بودند فرمود : براى سليمان غلظت يافته بودند چنانچه مسخر او نيز بودند اما آنها موجوداتى رقيق ( گازى شكل ) هستند غذاى آنها نسيم است به همان دليل مىتوانند بر آسمان صعود كنند براى استراق سمع با اينكه جسم سنگين نمىتواند بالا برود مگر با نردبان يا وسيله‌اى ديگر « 1 » .\r\nگفت اصل سحر از چيست ؟ ساحر چگونه قدرت پيدا كرده بر آن كارهائى كه مىگويند ؟ فرمود : سحر چند نوع است : يك نوع مانند علم طب است .\r\nهمان طورى كه پزشكان براى هر دردى دوايى دارند ، ساحران نيز براى هر صحت و آرامشى بلا و فتنه‌اى دارند و براى هر عافيت و سلامتى بيمارى و گرفتارى و براى\r\n\r\n\r\n\r\n\r\n","description":"","footnote":"\r\n( 1 ) از اين قسمت خبر استفاده مىشود كه مىتوان به كرات بالا با وسيله رفت چنانچه اين آيه قرآن نيز شاهد بر صعود به آسمانها و كرات است با وسيله .\r\n يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ \r\n","page_name":" 163 ","page_number":163},
  {"content":"\r\n\r\nهر چيزى حيله‌اى انديشيده‌اند . نوع ديگرى تيز هوشى و سرعت عمل و شعبده‌بازى و سبكبالى است . يك نوع هم استفاده از شياطينى كه با آنها ارتباط دارند .\r\nگفت شياطين چگونه بر سحر اطلاع يافته‌اند ؟ فرمود : از همان راهى كه پزشكان به علم طب اطلاع يافته‌اند . برخى از اطلاعات به وسيله تجربه پيدا شده و برخى علاج و دوا است .\r\nپرسيد در باره آن دو ملك به نام هاروت و ماروت كه مردم مىگويند آن دو به اشخاص سحر مىآموزند چه مىفرمائيد ؟ فرمود : آن دو وسيله‌اى براى آزمايش و امتحان هستند . تسبيح آنها چنين است : هر كس امروز چنين كند ، چنان خواهد شد .\r\nاگر به وسيله فلان چيز معالجه كند ، چنان مىشود . انواع سحر مىآموزند هر چه مىگويند اما آن دو ملك مىگويند ما براى شما آزمايش هستيم . آنچه زيانبخش براى شما است و سودى ندارد از ما نگيريد .\r\nگفت آيا ساحر مىتواند به وسيله سحر انسان را به صورت سگ و الاغ يا چيز ديگر درآورد ؟ فرمود : او ناتوان‌تر از اينها است و عاجزتر است از آنكه تغييرى در آفرينش خدا دهد . هر كس تركيب صورتى كه خدا قرار داده تغيير دهد شريك اوست در آفرينش . خداوند منزه است از اينكه شريكى داشته باشد .\r\nاگر ساحر چنين قدرتى داشته باشد بايد بتواند امراض و ناراحتىها و سفيدى موى و فقر و تنگدستى را از خود بر طرف نمايد . بزرگترين عمل ساحر سخن‌چينى است كه موجب جدائى دو دوست و علاقمند به يك ديگر مىشود و سبب خونريزى و خانه خرابى و رسوائى مىگردد . سخن‌چين بدترين فرد روى زمين است . نزديكترين سخن ساحران به درستى آن چيزهايى است كه به منزله طب است . ساحر شخصى را معالجه مىكند . از نزديكى با زنان خوددارى مىنمايد . پزشك او را بر خلاف اين معالجه مىكند خوب مىشود « 1 » .\r\n\r\n\r\n\r\n\r\n","description":"","footnote":"\r\n( 1 ) با اينكه قسمتى از اين سؤالها مربوط به بخش خداشناسى نبود ، اما از نظر توضيحات لازم و مفيدى كه داشت و در ضمن باز از يك جهت ارتباط به اين بخش پيدا مىكرد ذكر نموديم .\r\n","page_name":" 164 ","page_number":164},
  {"content":"\r\n\r\nگفت چرا ميان فرزندان آدم بعضى با شخصيت هستند و برخى زبون و خوار ؟\r\nفرمود : شريف كسى است كه مطيع خدا باشد و پست كسى است كه معصيت او كند .\r\nگفت مگر در ميان آنها بهتر و بدتر وجود ندارد ؟ فرمود : برترى فقط با تقوى و پرهيزگارى است .\r\nگفت شما مىگوييد فرزندان آدم همه در اصل مساوى هستند فقط به وسيله پرهيزگارى برترى مىجويند ؟ فرمود : آرى اصل آفرينش خاك است . پدر آدم و مادر حوا يك خدا همه را آفريده و تمام بندهء او هستند . از ميان فرزندان آدم گروهى كه نطفه پاك و بدنهاى ناآلوده داشته‌اند انتخاب كرده و در صلب مردان و رحم زنان آنها را حفظ نموده از ميان اين گروه پيامبران و انبياء را برگزيده . آنها پاك‌ترين افراد انسان هستند . اين كار را نه به آن جهت نموده كه از خدا طلبكار بوده‌اند و اما چون هنگام آفرينش مىدانسته كه آنها مطيع و فرمانبردار هستند و در عبادت برايش شريك نمىگيرند انتخابشان نموده . پس آنها نيز به واسطه اطاعت و بندگى به آن مقام و منزلت رسيده‌اند .\r\nاينها فقط داراى شرافت و برترى و موقعيت هستند ، بقيه مردم برابرند . هر كس از خدا بپرهيزد او را گرامى مىدارد و هر كه مطيع باشد محبوب خداست و هر كه محبوب او باشد با آتش او را عذاب نمىكند .\r\nگفت چرا خداوند همه مردم را مطيع و خداپرست نيافريد با اينكه قدرت چنين كارى را داشت . فرمود : اگر همه را مطيع مىآفريد ديگر ثواب و پاداشى نداشتند زيرا وقتى به اجبار اطاعت كنند و اطاعت از خود آنها سر نزند بهشت و جهنمى نخواهد بود ولى آنها را آفريد و دستور داد به اطاعت و از مخالفت باز داشت و پيامبران را راهنماى آنها قرار داد و بهانه را از ايشان قطع نمود به وسيله كتاب‌هاى آسمانى تا اگر اطاعت كنند يا معصيت نمايند كار خود آنها باشد و با فرمانبردارى شايسته ثواب و با معصيت مستحق عذاب گردند .\r\nگفت كار شايسته كه از انسان سرزند از خود اوست و كار بد نيز از خود او سر مىزند . فرمود : عمل شايسته را بنده خدا انجام مىدهد و خدا به آن امر كرده و عمل\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبد را او انجام مىدهد خدا نهى كرده . گفت : مگر كارى كه مىكند به وسيله آلت و اعضائى نيست كه خدا در او تركيب كرده ؟ فرمود : چرا ، اما به وسيله همان آلتى كه كار خوب انجام مىدهد قادر است كار بدى را كه از آن نهى نموده انجام دهد .\r\nگفت آيا بنده را در اين مورد اختيارى هست ؟ فرمود : هر چه خدا او را از آن بازداشته مىدانسته كه قادر به ترك آن هست و هر چه به آن امر كرده مىدانسته كه مىتواند انجام دهد زيرا هرگز خداوند ستم روا نمىدارد و كار بيهوده نمىكند و چيزى را كه نمىتوانند انجام دهند تكليف نمىنمايد .\r\nگفت كسى كه خدا او را كافر آفريده مىتواند ايمان بياورد ؟ آيا خداوند مىتواند اعتراض بر او نمايد كه چرا ايمان نياورده ؟ فرمود : خداوند همه مردم را مسلمان آفريده ، كافر شدن اسمى است كه بعد از طرز كار و زندگى بر انسان نهاده مىشود . هنگام آفرينش خدا او را كافر نيافريده پس از آنكه به موقعيتى كه حجت بر او تمام مىگردد و سرپيچى مىكند كافر مىشود ، حقيقت بر او عرضه مىشود منكر مىگردد ، با اين انكار كافر مىشود .\r\nگفت ممكن است براى بنده شر را مقدر نمايد در حالى كه او را امر به كار خير مىنمايد ، با اينكه قدرت انجام آن را ندارد ؟ فرمود : شايسته عدل خدا نيست كه بر بنده‌اى شر را مقدر گرداند و از او اين شر را بخواهد ، بعد امر كند او را به كارى كه مىداند نمىتواند انجام دهد و قدرت ندارد دست بردارد از چيزى كه بر او مقدر نموده بعد او را عذاب نمايد كه چرا انجام نداده كارى كه نمىتوانسته انجام دهد .\r\nگفت پس با چه فضيلت و موقعيتى مستحق ثروت و توسعه زندگى شده‌اند ، ثروتمندان و كسانى زندگى خوبى دارند و چه موجب شده كه بايد گروهى فقير و تنگدست و سخت گذران باشند ؟\r\nفرمود : ثروتمندان را آزمايش مىكند با ثروتى كه به آنها مىدهد تا چگونه شكر گزارند و فقيران را مىآزمايد تا مقدار صبر و شكيبائى آنها را بداند . يك جهت ديگر گروهى را در همين زندگى نعمت بخشيده و گروه ديگرى را ذخيره نموده براى روز احتياجشان ، جهت سوم او مقدار توان هر كسى را مىداند به اندازه توانش به او\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nداده با اينكه اگر تمام مردم ثروتمند مىشدند دنيا خراب مىگرديد و نقشه جهان بر هم مىخورد و به سوى نيستى رهسپار مىشدند ولى گروهى را براى گروه ديگر كمك قرار داده و رزق و توشه آنها را در انواع مختلف از شغلها و حرفه‌ها نهاده كه اين كار بهتر موجب بقا و دوام مىگردد .\r\nو نقشه‌اى صحيح‌تر است ، باز ثروتمندان را امتحان مىنمايد كه تا چه اندازه نسبت به تنگدستان مهربان هستند ، تمام اينها لطف و رحمتى است از جانب حكيمى كه نمىتوان بر كارش خرده گرفت .\r\nگفت چرا طفل كوچكى كه گناهى نكرده گرفتار بيماريها و امراض مىگردد با اينكه سابقه عمل خلافى ندارد ؟\r\nفرمود : بيمارى چند قسم است :\r\n1 - بيمارى آزمايشى .\r\n2 - بيمارى شكنجه‌اى .\r\n3 - بيمارى كه موجب مرگ است با اينكه تو خيال مىكنى به واسطه سوء تغذيه و آشاميدنىهاى بيمارى انگيز و و با خيز است يا به واسطه بيمارى مادرش مبتلا به اين بيمارى شده و گمان مىكنى كسى كه كاملا وارد به حفظ بهداشت باشد و خوردنيها و آشاميدنيهاى سودمند و زيانبخش را بداند و به كار برد مريض نمىشود و با اين حرف هم عقيده هستى با آنها كه مىگويند بيمارى و مرگ فقط از خوردنيها و آشاميدنيها است .\r\nبا اينكه ارسطاطاليس معلم اطباء افلاطون رئيس حكيمان مردند و جالينوس به پيرى گرائيد و از چشم نابينا شد و نتوانست مرگ را از خود دفع نمايد بسا از پزشكان دانا و وارد به دردها و دواها و استاد كه جان سپردند و نادانانى نسبت به علم پزشكى و طب بعد از آنها سالها زندگى كردند طبيب را هنگام تمام شدن مدت زندگى علم طب سودى نبخشيد و نه آن شخص ناوارد را عدم اطلاعش بر علم طب زيانى به وجود آورد با اينكه اجلش سر نيامده بود .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nبعد فرمود : بيشتر پزشكان معتقدند كه انبياء از علم پزشكى اطلاعى ندارند بنا بر عقيده آنها مىخواهيم چه كنيم ، علمى را مىگويند انبياء كه نماينده خدا بر مردم و امين پروردگارند در روى زمين و خزينه علم و وارث حكمت و راهنماى به سوى او دعوت‌كننده مردمند به اطاعت خداى از آن علم بهره ندارند ، از آن گذشته بيشتر از پزشكان را مشاهده كرده‌ام كه منحرف از راه انبياء هستند و كتاب‌هاى آسمانى را تكذيب مىكنند . همين مطلب موجب شده كه بىعلاقه به علم پزشكى و پزشكان شوم .\r\nگفت : چگونه بىعلاقه هستى نسبت به گروهى كه خود رئيس آنها محسوب مىشوى و معلم آنهائى .\r\nفرمود : چون من مىبينم پزشكى ماهر و استاد در علم طب اگر از او سؤال كنى حدود نفس خود را نمىداند و تركيب و تأليف بدن و اعضاى خويش را نمىشناسد و مجراى غذا در اعضاء و جوارح و محل خروج نفس و حركت زبان و جايگاه سخن و نور چشم و تحرك آلت جنسى و اختلاف شهوات و ريزش اشك و محل شنوائى و محل درك و فهم و جايگاه روح و محل خروج عطسه و موجبات غم و اندوه و اسباب شادى و سرور و علل كرى و كورى و چيزهاى ديگر كه اگر از آنها سؤال كنى چيزى ندارند جز آنچه بين خود مستحسن و مقبول مىشمارند و عللى را كه تجويز نموده‌اند .\r\nگفت بفرمائيد آيا خداوند را در ملك خود شريكى هست يا مخالفى در تدبير آفرينش دارد ؟ فرمود : نه .\r\nگفت پس اين فساد موجود در جهان از قبيل درندگان زيانبخش و جنبندگان وحشت‌انگيز و موجودات نفرت‌انگيز ، كرمها ، پشه‌ها ، مارها ، عقرب‌ها از چيست با اينكه شما عقيده داريد هر چه را خلق نموده علت و جهتى دارد و كار بيهوده نميكند .\r\nفرمود : مگر تو خود نمىگوئى كه عقرب‌ها براى ناراحتى مثانه و خصيه‌ها خوب است و براى كسى كه در رختخواب ادرار مىكند و بهترين پادزهر از گوشت افعى به دست مىآيد ، گوشت آنها را اگر جذامى بخورد برايش نافع است و عقيده دارى كرمهاى قرمز زير زمين براى بيمارى آكله نافع است .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nفرمود : اما مگس و پشه و كيك و برخى از آنها را روزى براى پرندگان قرار داده و با آنها خوار مىكند متكبران و ستمگرانى را كه بر خداى خود تكبر مىورزند و انكار خدائيش مىكنند . ضعيف‌ترين موجود را بر او مسلط مىكند تا قدرت و عظمت خويش را به او نشان دهد . داخل در بينى او شد و به مغزش رسيد بالاخره او را كشت « 1 » . در ضمن بايد بدانى كه ، اگر بخواهيم علل و موجبات خلقت تمام موجودات را بدانيم كه چرا آفريده با او در علم مساوى خواهيم شد و آنچه او مىداند ما نيز خواهيم دانست و از او بىنياز مىشويم ما و او در علم برابر مىشويم .\r\nگفت آيا مىتوان بر خلقت و تدبير آفرينش او ايراد گرفت ؟ فرمود : نه . گفت پس خداوند مردها را بطورى آفريد كه آلت مردى آنها نبريده است اين كار او حكمت بوده يا كار بيهوده است ؟ « 2 » فرمود : حكمت است . گفت پس چرا شما آفرينش او را تغيير داده‌ايد و پوست آلت را مىبريد و مىگوئيد اين كار بهتر است و بر كسى كه ختنه نشده عيبجوئى مىكنيد يا اينكه خداوند آن طور آفريده او را و كار خود را كه ختنه است بهتر مىداند يا شما مىگوئيد اين كار را خدا اشتباه كرده و مصلحت نبوده .\r\nفرمود : اين كار از جانب خدا از روى حكمت و مصلحت است ، اما خودش دستور داده و واجب كرده بر بندگان كه ختنه نمايند چنانچه بچه از شكم مادر خارج مىشود ناف او متصل به ناف مادر است اين طور او را آفريده اما دستور داده ناف او را قطع كنند ، اگر قطع نكنند براى بچه و مادر هر دو زيانبخش است . همين طور است\r\n\r\n\r\n\r\n\r\n","description":"","footnote":"\r\n( 1 ) اشاره به داستان نمرود است كه سعدى نيز در ديباچه خود مىگويد جبارى كه نيش پشه را تيغ قهر دشمنان و تار عنكبوت را سد عصمت دوستان گردانيد .\r\n( 2 ) اين اشكال نيز شبيه ايراد سابق است بالاخره در قرنها پيش در اين مورد مردم اشكالهائى داشته و دانشمندان بعضى جواب داده‌اند و گروهى مثل ثنويان قائل به دو آفريننده خير و شر شده‌اند نور و ظلمت ، جواب كافى و غير قابل انكار در اين مورد همان جواب حضرت صادق ( ع ) است .\r\n","page_name":" 169 ","page_number":169},
  {"content":"\r\n\r\nناخنهاى انسان كه فرمود هر وقت بلند شد آن را بچينيد با اينكه قادر بود طورى بيافريند كه بلند نشود . همين طور موى شارب و سر انسان بلند مىشود و آن را كوتاه مىكنند . چنين است نيز گاوهاى نر كه آنها را نر آفريده اما اخته كردن و قطع نسل نمودن بهتر است اينها هيچ كدام عيبى در نقشه آفرينش خدا نيست .\r\nگفت مگر شما نمىگوئى كه خدا فرموده است  ادْعُونِي أَسْتَجِبْ لَكُمْ  مرا بخوانيد تا دعاى شما را مستجاب كنم و مضطر و گرفتار را مىبينم دعا مىكند ولى مستجاب نمىشود و مظلوم و بيچاره او را به فريادرسى خود مىخواند به دادش نمىرسد .\r\nفرمود : واى بر تو احدى او را نخوانده كه دعايش مستجاب نشود اما دعاى ظالم رد مىشود تا وقتى توبه كند مظلوم و كسى كه حق با اوست وقتى دعا كند دعايش را مستجاب مىكند و بلا را بطورى از او بر مىگرداند كه متوجه نمىشود يا برايش ثواب زيادى ذخيره مىكند براى روزى كه احتياج دارد . اگر چيزى كه تقاضا نموده به نفع او نيست در صورتى كه دعايش مستجاب شود در اين صورت از دادن به او خوددارى مىكند . مؤمن عارف گاهى خوددارى از دعا مىكند چون نمىداند اين كار او درست يا اشتباه است .\r\nگاهى بنده از خدا درخواست از بين بردن كسى را مىكند كه اجلش نرسيده يا تقاضاى باران مىكند در موقعى كه شايد باران در آن موقع صلاح نيست زيرا خداوند واردتر است به تدبير و نقشه خلقت شبيه اين جريانها زياد است اين مطلب را دقت كن .\r\nگفت اى دانشمند چرا از آسمان كسى فرود نمىآيد و كسى به آسمان بالا نمىرود و راهى به آن طرف نيست اگر بندگان در هر چند وقت يك نفر به آسمان بالا رود و پائين آيد اين كار ربوبيت را بهتر ثابت مىكند و بهتر شك را از ميان برمىدارد و موجب يقين بيشترى مىشود و بهتر متوجه مىشوند بندگان در آنجا مدبرى وجود دارد به جانب او بالا مىروند و پائين مىآيند .\r\nفرمود : هر چه در زمين مشاهده مىكنى تدبير آن از آسمان است و از آن جناب\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nآشكار مىگردد . مگر نمىبينى خورشيد از آسمان طلوع مىكند كه روشنائى روز است و پايدارى جهان به او پيوسته است اگر از درخشش باز ايستد هر كه در روى زمين است سرگردان و هلاك مىشود . ماه نيز در آسمان طلوع مىكند كه نور شب است به وسيله آن تشخيص ماه و سال و حساب و روزها داده مىشود ، اگر باز ايستد مردم سرگردان مىشوند و نقشه جهان بر هم مىخورد در آسمان ستارگانى وجود دارد كه به وسيله آنها راه را مىيابند در تاريكى ، خشكى و دريا و از آسمان باران فرود مىآيد كه سبب زندگى تمام چيزها از زراعت و نباتات و چهارپايان و تمام آفريده‌ها است . اگر باران نبارد زندگى ادامه نخواهد يافت و تغيير پيدا مىكند . ابر و رعد و برق و صاعقه تمام اينها دليلى است بر اينكه آنجا مدبرى وجود دارد كه تدبير هر چيزى در اختيار اوست و از جانب او فرود مىآيد جز اينكه تو قبول نمىكنى مگر چيزى را كه با چشم ببينى . آنچه با چشم مبينى اگر انديشه خرد را به كار برى برايت كافى است .\r\nگفت اگر خداوند در هر صد سال يك مرتبه از مرده‌ها گروهى را برمىگرداند تا سؤال كنيم چه بر آنها گذشته و بعد از مرگ را در چه وضعى بوده‌اند و در باره ايشان چه كرده‌اند سبب مىشود كه مردم يقين پيدا بكنند و ترديد از دلهايشان مىرود .\r\nفرمود : اين سخن كسى است كه منكر پيامبران باشد و آنها را تكذيب كند و گفتار ايشان را كه از جانب خداوند مىگويند نپذيرد . خداوند توسط پيامبران حال فوت‌شدگان ما را بيان نموده كسى از خدا و پيامبران راستگوتر هست با اينكه گروهى به دنيا برگشته‌اند از مرده‌ها از قبيل اصحاب كهف كه سيصد و نه سال مرده بودند بعد خداوند آنها را برانگيخت در زمانى كه مردم منكر بعث و زنده شدن بودند تا حجت بر آنها تمام گردد و قدرت خدا را ببينند . خداوند ارمياى پيغمبر را مىميراند وقتى گذرش بر خرابه‌هاى بيت المقدس افتاد . پس از جنگ بخت نصر با خود گفت چگونه خداوند اين مرده‌ها را زنده مىكند . صد سال در آنجا مرده بود ، پس از آن زنده شد مىديد چگونه اعضايش به هم وصل مىشود و گوشت بر آنها مىرويد ، بندها و رگهايش به هم مىپيوندد . همين كه صحيح و سالم نشست گفت فهميدم كه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nخداى توانا بر هر چيز قادر است .\r\nاز آن جمله هزاران نفر بودند كه از وطن خود از ترس طاعون فرار كردند ، خداوند آنها را ميراند و مدتها مرده بودند تا استخوانهايشان پوسيد و بندها از هم گسيخت و به صورت خاك درآمدند ، خداوند وقتى تصميم گرفت قدرت خويش را نشان دهد پيامبرى به نام حزقيل را برانگيخت ، او اين مردگان را فرا خواند ، بدنهاى آنها گرد هم آمد و روح به پيكرهايشان برگشت ، از جا حركت كردند به همان صورتى كه مرده بودند ، يك نفر از آنها كم نشده بود و مدتها پس از آن زندگى كردند خداوند گروهى را كه با موسى به كوه طور رفته بودند و مىگفتند خدا را به ما آشكارا نشان بده آنها را ميراند سپس زنده گردانيد .\r\nگفت بفرمائيد آنها كه ادعاى تناسخ ارواح را دارند « 1 » از كجا چنين ادعائى را كرده‌اند و چه دليل بر گفته خود دارند .\r\nفرمود مدعيان تناسخ پشت به افكار دين نموده و گمراهى را براى خود پسنديده‌اند و دل به شهوت‌رانى بسته‌اند گمان مىكنند آسمان خالى از چيزهائى است كه گفته شده و آفريننده جهان به شكل همين مردم است دليل آنها اين روايت است كه گفته‌اند خداوند آدم را به شكل خود آفريد . مىگويند بهشت و جهنم و قيامت و رستاخيزى وجود ندارد قيامت در نظر آنها خارج شدن روح از بدن و داخل شدن در بدن ديگرى است . اگر آدم نيكوكارى باشد داخل قالبى مىشود كه از بدن اول بهتر باشد ، در درجه‌اى بالاتر از نظر دنيا اگر گناهكار باشد يا عرفان نداشته باشد در قالب يكى از چهارپايان كه در دنيا رنج كش هستند يا حشرات منفور وارد مىشود .\r\nروزه و نماز و عبادتى ندارند به جز شناسائى كسى را كه واجب مىشمارند شناختن او را هر نوع شهوت رانى با زنان براى آنها حلال است از قبيل ازدواج با\r\n\r\n\r\n\r\n\r\n","description":"","footnote":"\r\n( 1 ) پيروان اين ادعا مىگويند خداوند تعداد محدودى روح آفريده و روح‌ها را در بدنها مىگرداند ممكن است روح فلان كس تاكنون چند بدن را تعويض كرده باشد .\r\n","page_name":" 172 ","page_number":172},
  {"content":"\r\n\r\nخواهران و دختران خود و خاله‌ها و زنان شوهردار گوشت مرده و شراب و خون را حلال مىشمارند . تمام فرقه‌ها اعتقاد ايشان را زشت مىشمارند و تمام ملل آنها را لعنت مىكنند .\r\nوقتى از آنها دليلى بخواهى كناره مىروند و سرباز مىزنند اعتقاد آنها را تورات تكذيب نموده و قرآن لعنت مىكند . با تمام اين خرافات مىگويند خداى ما از قالبى به قالب ديگر نقل مكان مىكند و ارواح ازلى همان‌هائى هستند كه با آدم بوده‌اند همين طور نقل و انتقال نموده‌اند تا عصر ما يكى پس از ديگرى وقتى خالق به صورت مخلوق باشد ، چه دليل مىتواند بياورد كه يكى از آنها خالق ديگرى است .\r\nمىگويند ملائكه از همان اولاد آدم هستند وقتى از امتحان درآمدند و به مرتبه عالى دين رسيدند و تصفيه شدند ملك مىشوند در بعضى از گفتار خود متمايل به نصرانيان مىشوند و در بعضى پيرو طبيعيين هستند .\r\nمىگويند اشياء به صورت حقيقى خود نيستند . بر آنها لازم است كه از خوردن هر نوع گوشتى پرهيز كنند زيرا چهارپايان ، به عقيده آنها تمام از فرزندان آدم هستند كه صورتشان تغيير يافته نبايد گوشت خويشاوندان خود را بخورند .\r\nگفت بعضى معتقدند با خدا يك طينت و سرشت موذى همراه است كه از دست او رهائى ندارد مگر با او بياميزد و در آن حلول كند از همان طينت و سرشت اشياء را آفريده .\r\nفرمود : سبحان الله چقدر عاجز و ناتوان است خدائى كه مىگويند قادر است اما از دست آن طينت رهائى ندارد . اگر آن طينت زنده و ازلى است پس دو خداى قديم مىشوند و با يك ديگر آميخته و تدبير جهان را مىكنند اگر اين مطلب درست باشد پس مرگ و نابودى از كجا است ؟ اگر آن طينت مرده باشد بقائى براى مرده يا ازلى قديم نخواهد بود و مرده نمىتواند منشأ موجود زنده شود ، اين عقيده ديصانيها است كه از تمام كفار خرافىتر و بىبنيادترند دل بر كتاب‌هائى بسته‌اند كه پيشينيان آنها نوشته‌اند پر از سخنان مزخرف بدون دليل و اصلى استوار كه ادعاى ايشان را ثابت كند تمام اين مزخرفات مخالف خدا و پيامبران است و تكذيب مطالبى است كه آنها\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nاز جانب خدا آورده‌اند .\r\nاما آنها كه مدعى هستند بدن‌ها از ظلمت و ارواح از نور است و نور كار بد نمىكند و ظلمت كار خوب انجام نمىدهد نبايد كسى را بر كار خلاف و عمل حرام و انجام كار زشت سرزنش كنند و بر ظلمت نبايد خرده گرفت چون كار او همين است و نبايد خداى را بخواند و پيش او تضرع كند زيرا نور خداست و خدا براى خود تضرع نمىكند و به ديگرى پناهنده نمىشود و نبايد به هيچ كس از معتقدين به اين عقيده بگويند كار خوبى كردى يا كار بدى ، زيرا كار بد از ظلمت سر مىزند و اين طبيعى اوست و كار خوب از نور است و نور به خود نمىگويد خوب كارى كردى ديگر ثالثى آنجا وجود ندارد . ظلمت بنا به عقيده آنها كارش محكمتر و تدبيرش قوىتر است و از نور استوارتر است زيرا اختيار به دست بدنها است .\r\nچه كس اين آفريده‌ها را به يك صورت در آورده با صفت‌هاى مختلف هر چه ديده مىشود از قبيل گلها و درختها و ميوه‌ها و پرنده و چهارپايان بايد يك خدا باشند و نور در آنها زندانى شده است ، اختيار در دست ظلمت است .\r\nو آنچه مىگويند : بالاخره عاقبت پيروزى با نور است ادعائى بيش نيست بنا بر گفته آنها نور بايد منشأ كارى نباشد چون او اسير ظلمت است و قدرتى ندارد ، كار و تدبيرى انجام نمىدهد ، اگر در مقابل ظلمت اختيارى داشته باشد پس اسير نخواهد بود و آزاد است . اگر آزاد نباشد و اسير ظلمت باشد پس معلوم مىشود نيكى و خوبى و بدى و شريكه در جهان وجود دارد از ظلمت سر مىزند و اوست كه كار خوب و بد را مىكند اگر بگويند اين محال است نه نورى ثابت مىشود نه ظلمت و ادعاى آنها باطل است و ثابت مىشود كه خدا يكتا است و جز اين عقيده باطل است .\r\nاين عقيده مانى كافر و پيروان اوست و اما آنها كه مىگويند نور و ظلمت حاكمى در ميان آنها وجود دارد پس آن حاكم از هر دو برتر است ، زيرا به داور كسى احتياج دارد كه مغلوب يا نادان يا مظلوم باشد اين نيز اعتقاد مقدونيه است داستان آن طولانى است .\r\nگفت جريان مانى چيست ؟ فرمود : مرد كنجكاوى بود كه از مجوس مقدارى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nگرفت و با عقايد نصرانيان مخلوط كرد و با اين كار هر دو اعتقاد را فاسد و سياه نمود و مطابق هيچ يك از اين دو مذهب سخنى نگفت و مىگفت جهان از دو خدا به وجود آمده ، نور و ظلمت و نور داخل ظلمت قرار گرفته همانطور كه نقل كرديم نصرانيان او را تكذيب كردند ولى مجوس عقايد او را پذيرفتند « 1 » .\r\nگفت بفرمائيد آيا خداوند براى مجوسان پيامبرى فرستاد . چون من كتاب محكم و پند و اندرز به معنى دستور العمل شفا بخشى ميان آنها نديده‌ام و اقرار به ثواب و عقاب و شرايعى كه عمل كنند ندارند .\r\nفرمود : هيچ امت وجود ندارد مگر اينكه پيامبرى ميان آنها وجود داشته و رسولى با كتاب از جانب خدا برانگيخته شده اما انكارش كرده‌اند . آن مرد گفت پيامبر مجوسان كيست ؟ بعضى از مردم خالد بن سنان را معرفى مىكنند . فرمود : خالد بن سنان مرد عربى بيابانى بود نه پيامبر ، اين حرفى است كه بعضى از مردم مىزنند .\r\nگفت پس زردشت بود ؟ فرمود : زردشت براى آنها زمزمه ( كه يك نوع صدائى است موقع خوردن از دماغ خارج مىكنند بىآنكه لب و دهان را به كار اندازند ) و ادعاى پيامبرى كرد برخى ايمان آوردند و گروهى نيز منكر شدند او را در بيابان انداختند ، درندگان بدنش را خوردند .\r\nگفت بفرمائيد مجوس به واقعيت نزديك‌تر بودند در زمان خود يا عرب ؟\r\nفرمود : عرب در آن زمان بدين حنيف نزديكتر از مجوس بودند .\r\nزيرا مجوس كافر تمام انبياء و منكر كتب آنهايند و برهان و دليل ايشان را نمىپذيرند و خود را موظف دين و آداب هيچ پيامبرى نمىدانند . كيخسرو پادشاه مجوس در آن زمان سيصد پيامبر را كشت . مجوس غسل از جنابت نمىكرد كه عرب مىكرد و اين غسل از آثار خالص ملت حنيف است . مجوسان ختنه نمىكردند با اينكه ختنه از سنن انبياء است و اولين كسى كه ختنه كرد ابراهيم خليل بود . مجوسيها مرده‌هاى خود را غسل نمىدادند و كفن نمىكردند ، اما عرب اين كار را مىكرد .\r\n\r\n\r\n\r\n\r\n","description":"","footnote":"\r\n( 1 ) جزء 10 ص 164 .\r\n","page_name":" 175 ","page_number":175},
  {"content":"\r\n\r\nمجوس مرده‌ها را در بيابانها و گودالها مىانداختند ولى عرب در قبر مىگذاشت و برايش لحد ترتيب مىداد . با همين روش پيامبران اول كسى كه برايش قبر كندند آدم ابو البشر بود و لحد برايش ترتيب دادند .\r\nمجوسيها با مادران خود جمع مىشدند و با دختران خويش ازدواج مىكردند ولى عرب آن را حرام مىدانست . مجوس بيت الله الحرام را انكار مىكرد و مىگفت خانه شيطان است ولى عرب حج مىگذارد و احترام مىكرد و مىگفت خانه خدا است و اقرار به تورات و انجيل داشت و از اهل كتاب استفاده مىنمود و دستور العمل از آنها مىگرفت بالاخره عرب در تمام چيزها نزديكتر به دين حنيف از مجوس بود .\r\nفرمود : مجوسان كه با خواهر خود همبستر مىشدند مدعى بودند كه اين سنت آدم است اما چه دليلى براى آميزش با دختران و مادران داشتند ، با اينكه آدم و نوح و ابراهيم و موسى و عيسى و ساير پيامبران اين كار را حرام مىدانستند و هر دينى كه از جانب خدا آمده است .\r\nگفت چرا خداوند شراب را حرام نموده با اينكه لذتى از آن بهتر نيست . فرمود :\r\nزيرا ام الخبائث بود و سرآمد هر شرّى ساعتى بر شرابخوار مىگذرد كه عقل از سرش مىرود و خداى را نمىشناسد ، از هيچ گناهى فروگذر نمىكند و هر احترامى را از ميان مىبرد و هر خويشاوندى را هر چه نزديكتر قطع مىنمايد و هر كار زشتى را انجام مىدهد آدم مست افسارش به دست شيطان است ، اگر به او دستور دهد براى بت سجده نمايد خواهد كرد ، به هر كجا مىخواهد او را مىبرد .\r\nگفت چرا خون تازه حرام شد ؟ فرمود : چون موجب قساوت مىشود و رحم را از دل مىبرد و بدن را به عفونت مىكشاند و رنگ را تغيير مىدهد و بيشتر چيزى كه موجب جذام مىشود خون است . گفت خوردن غدّه‌ها براى چيست ؟ فرمود : موجب جذام مىشود . گفت لاشهء حيوان مرده چرا حرام است ؟ فرمود : تا فرق باشد بين آنچه نام خدا بر آن برده شده و آنچه برده نشده و مرده خون در آن منجمد شده و خون برگشت به بدنش مىكند ، گوشت آن سنگين و ناگوار است چون خون و گوشت با هم خورده مىشود .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nگفت پس ماهى هم مرده است . فرمود : كشتن ماهى به اين است كه زنده او را از آب بيرون آورند بعد رهايش مىكنند تا بميرد علت آن هم اينست كه داراى خون نيست ، ملخ نيز همين طور است .\r\nگفت چرا زنا را حرام كرده ؟ فرمود : به واسطه فساد و از بين رفتن مواريث و نابود شدن نژادها زن زناكار نمىداند چه كس او را حامله كرده فرزند نيز تشخيص نمىدهد پدرش كيست ارتباط خويشاوندى وجود ندارد و اين قرابت معروف نخواهد بود . گفت چرا لواط را حرام كرده ؟ فرمود : اگر حلال مىبود مردها از زنها بىنياز مىشدند و موجب قطع نسل و تعطيل ازدواج مىشد ، مجاز بودن چنين كارى مفاسد بسيار زيادى داشت .\r\nگفت چرا جمع شدن با حيوانات را حرام نموده ؟ فرمود : نخواست مرد آب منى خود را ضايع نمايد و با غير هم جنس خود جمع شود . اگر اجازه مىداد هر كس جمع مىشد با همان الاغى كه سوارش مىگرديد در اين كار فساد زيادى بود . به همين جهت سوارى آنها را حلال و جمع شدن با آنها را حرام نمود . براى مردان زنان را آفريد تا با آنها انس بگيرند و آرامش بجويند و آرام بخش لذت‌هاى جنسى آنها و مادران فرزندانشان باشند .\r\nگفت چرا بايد غسل جنابت كرد ، كارى كه كرده حلال بوده ، و در حلال كثافتى نيست ؟ فرمود : جنابت مانند حيض است . زيرا نطفه خونى است كه محكم نشده و جماع ممكن نيست مگر با حركت شديد و شهوت زياد . وقتى فارغ شد بدن تنفس مىكند و شخص بوى زننده در خود احساس مىنمايد ، به همين جهت بايد غسل كند .\r\nبا اينكه غسل جنابت امانتى است كه در اختيار بندگان خداوند قرار داده تا آنها را آزمايش نمايد .\r\nگفت اى حكيم ! چه مىگوئى در باره كسى كه مدعى باشد اين نظام و تدبير در عالم از ستاره‌هاى هفتگانه است ؟ فرمود : احتياج به دليل دارند كه ثابت كند اين جهان بزرگ و كوچك از تدبير ستارگانى است كه خودشان در مدار معينى حركت مىكنند و پيوسته به حركت خود ادامه مىدهند ، نه خسته مىشوند و نه ناراحت .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nسپس فرمود : هر ستاره‌اى از ستارگان زير پوشش تدبيرى است آنها نيز مانند بندگانند كه مأمور به كار معينى هستند و از كار ديگرى ممنوع مىباشند اگر قديم و ازلى باشند نبايد از حالى به حال ديگر تغيير نمايند .\r\nگفت آنها كه مدعى هستند اين نظام از طبايع چهارگانه ( سردى ، گرمى ، رطوبت و خشكى ) به وجود آمده .\r\nفرمود : كسى كه مالك بقاء نيست و نمىتواند حوادث را از خود دفع نمايد و شب و روز او را دستخوش تغيير قرار داده نمىتواند پيرى را بر طرف نمايد و اجل را دفع كند چه مىتواند انجام دهد ؟\r\nگفت بفرمائيد چه جواب داريد در مورد كسى كه مدعى است موجودات پيوسته در توالد و تناسل هستند و قرنها از پى هم مىگذرد كه بيماريها و ناراحتىها و انواع آفت‌ها سبب هلاكت آنها مىشود . اين وضع شاهد اوضاع قبل است و قرن حاضر دليل قرن سابق . مردم را به همين وضع مشاهده كرده‌اند مانند گياه‌ها و درختها . در هر مدت زمانى حكيمى پيدا مىشود كه اطلاع از مصالح مردم دارد و قدرت تأليف كتاب نيز دارد كه با زيركى و هوشيارى كتابى تأليف مىكند به عنوان دستور العمل ميان مردم مىنهد كه به كار نيك گرايند و از كار بد خوددارى نمايند تا به فتنه و آشوب روى نياورند و يك ديگر را نكشند .\r\nفرمود : واى بر تو ! كسى كه ديروز از مادر متولد شده و فردا از دنيا خواهد رفت ، چه اطلاع از قبل و بعد دارد ؟ ديگر اينكه انسان از اين سه حال خارج نيست ، يا خود را آفريده يا ديگرى او را آفريده و يا از ازل وجود داشته . ردّ مطلب اوّل : چيزى كه نبوده نمىتواند چيزى را بيافريند در حالى كه خود وجود ندارد و چيزى نيست ، مطلب دوم : همچنين آنچه نبوده بعد بوجود آمده نمىداند ابتدايش چگونه بوده است . اگر انسان ازلى باشد نبايد دستخوش حوادث قرار گيرد ، زيرا ازلى در او ايام اثرى ندارد و در معرض فنا قرار نمىگيرد ، با اينكه ما هيچ ساختمانى را بدون سازنده و بنّا و هيچ اثرى را بدون مؤثر و هيچ تأليف و تركيبى را بدون مؤلف و مركب نمىيابيم . كسى كه خيال كند پدرش او را آفريده گفته مىشود پدرش را كه آفريده ؟\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاگر پدر فرزند را آفريده باشد آن طور كه دل بخواه اوست مىآفريند و شكلى كه دوست دارد به او مىدهد و نظرات خود را در او بوجود مىآورد ، اگر مريض شود نمىتواند سودى بخشد او را و اگر بميرد نمىتواند مرده‌اش را زنده كند . كسى كه قدرت دارد آفريده‌اى را بيافريند و در او روح را بدمد به طورى كه به پا ايستد و راه برود قادر است كه از او هر گونه فساد و ناراحتى را رفع نمايد .\r\nگفت در باره علم نجوم چه مىگوئيد ؟ فرمود : علمى است كه منافع آن كم است و زيانهايش بسيار ، زيرا نمىتوان به وسيله آن گرفتاريها را رفع كرد و از ناراحتىها پرهيز نمود .\r\nاگر منجم از بلا خبر دهد قدرت فرار از قضا را ندارد و اگر از خيرى اطلاع دهد نمىتواند آن را زودتر برساند و از گزند نمىتواند وارهد .\r\nمنجم با خدا مبارزه مىكند به وسيله علم خود زيرا مدعى است كه قضاى خدا را از خلق دفع مىنمايد .\r\nگفت پيامبر بالاتر است يا فرشته‌اى كه به سوى او فرستاده مىشود ؟ فرمود :\r\nپيامبر بالاتر است . گفت چرا فرشته‌ها مأمور شده‌اند اعمال نيك و بد انسان را بنويسند با اينكه خداوند دانا به تمام اسرار و پنهانيها است ؟ فرمود : آنها را مأمور به اين كار كرده و شاهد بر مردم قرار داده تا بندگان به واسطه ملازمت اين فرشته‌ها بيشتر در عبادت بكوشند و از معصيت بپرهيزند . چقدر از اشخاص كه تصميم گناهى مىگيرند به واسطه همين مطلب بازمىگردند ، مىگويند خدا مرا مىبيند و ملائكه شاهد عمل ما هستند . خداوند آنها را به لطف و كرم خويش مأمور انسانها نموده تا شيطان‌هاى متمرّد را از آنها دور نمايند و حيوانات موذى و بسيارى از آفات را بر طرف كنند به طورى كه متوجه نشوند به اجازه خدا تا وقتى امر خدا در باره او نازل شود .\r\nگفت خلق را براى رحمت آفريده يا عذاب ؟ فرمود : براى رحمت ، ولى مىدانست قبل از آفرينش كه گروهى مستوجب عذاب مىشوند به واسطه اعمال ناشايست و انكار خدا . گفت كسى كه منكر اوست به واسطه انكارش عذاب مىكنند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nپس چرا كسى كه معتقد به يگانگى اوست و خداشناس است عذاب مىنمايد ؟\r\nفرمود : منكر خدائيش را براى ابد و هميشه عذاب مىكند و اما معترف را كيفر مىكند به واسطه معصيت و مخالفتش نسبت به دستوراتى كه به او داده ، بعد از عذاب خارج مىشود و خداى به هيچ كس ستم روا نمىدارد .\r\nگفت بين كفر و ايمان فاصله‌اى وجود دارد ؟ فرمود : نه . پرسيد ايمان و كفر چيست ؟ فرمود : ايمان تصديق چيزى است كه از او پنهان است مانند عظمت خدا كه اين تصديق از مشاهده مصنوعات و مخلوقات به وجود مىآيد و كفر انكار آن است .\r\nگفت شرك چيست و شك چيست ؟ فرمود : شرك اين است كه با خداى يكتا كه مثل و مانند ندارد ديگرى را شريك نمايد و شك عبارت است از اينكه دلش به چيزى معتقد نشود .\r\nگفت آيا عالم جاهل مىشود ؟ فرمود : عالم است نسبت به آنچه مىداند و جاهل است نسبت به چيزهائى كه نمىداند . پرسيد سعادت و شقاوت چيست ؟\r\nفرمود : سعادت دست آويزى است كه سعيد به آن چنگ زده و او را به نجات مىرساند و شقاوت خذلان و بدبختى است كه شقى به آن تمسك جسته كه موجب هلاكش مىشود همه را هم خداوند عالم است . گفت بفرمائيد وقتى چراغ خاموش مىشود نورش كجا مىرود ؟ فرمود مىرود و برنمىگردد . گفت پس شما انكار نمىكنى كه انسان هم همانطور باشد وقتى مرد و روح از بدن خارج شد ديگر برنگردد و هيچ وقت مانند نور چراغ كه ديگر برنگردد ؟ فرمود قياس ناصحيح كردى .\r\nفرمود آتش در درون اجسام نهفته است اما اجسام پايدار به ذات خويشند مانند سنگ و آهن وقتى يكى را به ديگرى زدى از بين آن دو آتشى افروخته مىشود كه چراغ روشن مىگردد و داراى نور است پس آتش در درون اشياء است و نور مىرود .\r\nروح جسم لطيفى است كه به او لباس كلفتى پوشيده‌اند مانند چراغى كه گفتى نيست آن كسى كه در رحم جنين را از آب صاف آفريده و در آن چيزهاى مختلفى تركيب نموده از رگ و پى و دندان و موى و استخوان و چيزهاى ديگر بعد از مرگ زنده‌اش مىكند و دو مرتبه پس از فنا بازش مىگرداند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nگفت روح كجاست ؟ فرمود : در دل زمين ، همان جا كه بدن به خاك شده تا روز قيامت . گفت كسى را كه به دار آويخته‌اند روحش كجاست ؟ گفت در اختيار فرشته‌اى كه روحش را گرفته تا به زمين تحويل دهد .\r\nگفت بفرمائيد آيا روح غير از خون است ؟ فرمود : آرى روح بنا بر آنچه توضيح دادم برايت ماده‌اش از خون است و از خون رطوبت جسم مىباشد و صفاى چهره و صداى خوب و خنده زياد وقتى خون منجمد شود روح در بدن مفارقت مىكند .\r\nگفت آيا مىتوان روح را به وزن نسبت داد ، سبكى و سنگينى ؟ فرمود : روح مانند بادى است كه در خيك و مشك مىدمى . وقتى در او مىدمى مشك پر مىشود از باد اما به وزن مشك نمىافزايد اين دميدن باد در او نه از وزن او مىكاهد وقتى خارج شود همين طور روح داراى سنگينى و سبكى نيست .\r\nگفت بفرمائيد حقيقت باد چيست ؟ فرمود : باد همان هوا است ، وقتى به حركت درآيد باد مىشود وقتى ساكن است هوا است كه به وسيله آن دنيا به پا ايستاده اگر باد سه روز در جهان نوزد هر چه در روى زمين است فاسد مىشود و بو مىگيرد زيرا باد مانند بادبزن از اشياء چيزهاى فاسد را دور و دفع مىنمايد و او را پاكيزه مىكند پس باد مانند روح است در بدن كه اگر خارج شد بدن متعفن مىشود و تغيير مىيابد  فَتَبارَكَ اللَّهُ أَحْسَنُ الْخالِقِينَ  .\r\nگفت آيا روح وقتى از قالب خارج شد متلاشى مىشود يا باقى است ؟ فرمود :\r\nباقى است تا وقتى در صور دميده شود ، در اين موقع همه چيز از بين مىرود ديگر حس و محسوسى وجود ندارد باز دو مرتبه برمىگردند چنانچه ابتدا مدبّر اشياء آنها را به وجود آورد و اين در فاصله چهار صد سال است كه مخلوقات آسوده‌اند . اين چهار صد سال همان فاصله بين دو نفخه است .\r\nگفت چگونه مىتواند دو مرتبه برانگيزاند با اينكه بدن فرسوده شده و اعضاء از يك ديگر جدا شده‌اند يك عضو در خلال سرزمين خوراك درنده شد و عضو ديگرى را كرم‌ها خورده‌اند و عضوى را كه خاك شده بود با آن ديوارى برافراشتند ؟ فرمود :\r\nكسى كه آنها را به وجود آورده از هيچ و صورت بخشيده بدون اينكه سابقه شكل و\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nقيافه داشته باشد قادر است كه دو مرتبه باز گرداند آنها را مانند اول . گفت اين مطلب را توضيح بده . فرمود : روح در محل خود عقيم است . روح نيكوكار در جاى وسيع و روشنايى و روح بدكار در گرفتارى و ظلمت و بدن به صورت خاكى در مىآيد كه از آن آفريده شده و آنچه درنده و حيوانات خورده‌اند و پاره كرده‌اند تمامش در خاك محفوظ است . پيش كسى كه ذره‌اى از او پنهان نيست در ظلمات زمينى و تعداد و وزن تمام اشياء را مىداند خاك آدم‌هاى خوب مانند طلا است در خاك هنگام حشر كه رسيد باران شور مىبارد ، زمين بارور مىشود بعد مانند مشك به حركت مىآيد .\r\nخاك انسان مانند طلائى را كه به وسيله شستن خاك از درون آن جدا كنند ، جدا مىشود و چنانچه كره از شير جدا مىگردد وقتى تكانش بدهند . خاك هر قالبى با اجازه خدا جمع مىشود و منتقل مىگردد به جايى كه روح در آنجا است و شكلها به اجازه خداوند مانند اول مىشود و روح در آنها مىدمد يك مرتبه به پا مىايستد و هيچ در خود كم و كاستى نمىبيند .\r\nگفت بفرمائيد مردم در روز قيامت عريان محشور مىشوند ؟ فرمود : با كفنهايشان محشور مىگردند . گفت كفن از كجا مىآورند كه پوسيده و نابود شده است ؟ فرمود : كسى كه زنده كند آنها را ، كفن نيز براى آنها تجديد مىنمايد . گفت كسى كه بدون كفن مرده است ؟ فرمود : خداوند عورت او را به وسيله آنچه بخواهد مىپوشاند .\r\nگفت به صورت صف مىآيند ؟ فرمود : آرى آنها صد و بيست هزار صف در عرض زمين هستند . گفت مگر اعمال را وزن نمىكنند ؟ فرمود : نه ، اعمال اجسام نيستند آنها صفت كارهاى مردم است ، احتياج به وزن كسى دارد كه تعداد اشياء را نمىداند و سنگينى و سبكى آنها بر او پوشيده است ، چيزى بر او مخفى نيست . گفت پس ميزان چيست ؟ فرمود : عدالت . گفت پس معنى اين آيه در قرآن چيست  فَمَنْ ثَقُلَتْ مَوازِينُهُ *  فرمود : هر كس عملش برترى يابد .\r\nگفت آيا آتش كافى نيست كه مردم را به آن عذاب نمايد و احتياج به مار و عقرب نباشد ؟ فرمود : به وسيله مار و عقرب عذاب مىشوند كسانى كه خيال\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمىكرده‌اند اين موجودات آفريده خدا نيست و شريك خدا آنها را آفريده . خداوند در جهنم عقرب و مار را بر آنها مسلط مىكند تا سزاى انكار خويش را بيابند . گفت چگونه است كه مىگويند اهل بهشت نزديك به درختى مىشوند و ميوه‌اى مىچينند پس از خوردن باز درخت به حالت اول داراى ميوه است فرمود : آرى اين شبيه چراغ است كه يك نفر مىآيد و به وسيله آن چراغ ديگرى را روشن مىكند بدون اينكه از نور چراغ كم شود و دنيا پر از چراغ از همان چراغ مىشود . گفت مگر نمىخورند و نمىآشامند باز شما معتقد هستى كه قضاى حاجت ندارند . فرمود : آرى ، چون غذاى آنها رقيق است و سنگينى ندارد به وسيله عرق در بدن دفع مىشود .\r\nگفت چطور مىشود كه حوريه‌ها با هر چند مرتبه كه شوهرش با او نزديكى كند باز بكر است ؟ فرمود : زيرا او از پاكى و پاكيزگى آفريده شد و هيچ عارضه‌اى او را نمىگيرد و آفتى بر او عارض نمىشود و چيزى در سوراخ او جريان ندارد و حيض آلوده‌اش نمىكند پس رحم به هم چسبيده است زيرا جز مجراى آلت مردى راه ديگرى ندارد . گفت پس او هفتاد حليه و زيور مىپوشد شوهرش از پشت اين هفتاد حلّه غفر ساق و بدنش را مىبيند ؟ فرمود : آرى ، همانطور كه شما پول را كه در آب صاف انداخته‌ايد و به اندازه يك نيزه عمق دارد مشاهده مىكنيد .\r\nپرسيد چگونه اهل بهشت متنعّم به نعمت‌ها مىشوند يا اينكه هر كدام يا فرزند يا پدر و يا خويشاوند و يا مادر خود را از دست داده‌اند وقتى در بهشت آنها را نيابند بدون شك مىدانند در جهنم هستند ديگر نعمت بهشت چه لذتى براى آنها خواهد داشت با اينكه مىداند عزيزش در جهنم معذب است . فرمود : اهل علم گفته‌اند آنها فراموش مىكنند از اين خويشاوندان و بعضى مدعى هستند كه منتظر آمدن ايشانند و اميدوارند كه بين بهشت و جهنم باشند در اصحاب اعراف .\r\nگفت بفرمائيد خورشيد كجا غايب مىشود ؟ فرمود : بعضى از دانشمندان گفته‌اند وقتى سرازير شد پائين قبه فلك دور مىزند تا دل آسمان همين طور بالا مىرود تا باز پائين بيايد از جايى كه طلوع نموده . يعنى آن خورشيد غائب مىشود در سرزمينى تاريك و سياه سپس مىشكافد زمين را تا فرود مىآيد به جايگاه طلوعش\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nسرگردان است تا اجازه طلوعش دهند و نورش هر روز از بين مىرود و نور ديگرى متجلى مىشود .\r\nگفت كرسى بزرگتر است يا عرش ؟ فرمود : هر چه خدا آفريده در دل كرسى است به جز عرش خدا كه بزرگتر از كرسى است و نمىتواند كرسى آن را احاطه نمايد .\r\nگفت : آفرينش روز جلوتر است يا شب ؟ فرمود : آرى ، آفرينش روز قبل از شب است و خورشيد پيش از ماه است و زمين قبل از آسمان قبل از حوت و حوت در آب است و آب در سنگ مجوّفى است و سنگ بر شانه فرشته است و فرشته بر زمين است و زمين بر باد عقيم است و باد بر هوا و هوا را قدرت نگه مىدارد زير باد عقيم جز هوا و ظلمات چيزى نيست و نه پشت سر آن وسعى و نه تنگى و نه چيزى تصور مىشود . سپس كرسى را آفريد و او را پر از آسمانها و زمين كرد و كرسى بزرگترين چيزى است كه خدا خلق كرده ، سپس عرش را آفريد و او را بزرگتر از كرسى قرار داد .\r\n\r\nمناظره حضرت صادق عليه السلام\r\nهشام ابن حكم مىگويد مردى طبيعى خدمت حضرت صادق عليه السلام آمد و سؤالاتى نمود از آن جمله پرسيد : چرا جايز نيست كه جهان را دو خدا باشد ؟\r\nحضرت صادق عليه السلام در جواب او فرمود : اينكه گفتى دو خدا باشد خارج از دو صورت نيست . يا هر دو قديم و ازلى هستند يا هر دو ضعيف و يا اينكه يكى قوى است و ديگرى ضعيف ، اگر هر دو قوى هستند چرا يكى ديگرى را دفع نمىكند تا به تنهائى تدبير جهان را نمايد در صورتى كه يكى قوى و ديگرى ضعيف باشد ثابت مىشود كه خدا يكتا است به واسطه عجز و ناتوانى كه در دومى فرض شد .\r\n( با فرض ديگر ) اگر بگوئى دو خدا است يا اين دو خدا از همه جهت با هم متفق هستند يا با يك ديگر از همه جهت فرق دارند ( در صورتى كه از هر جهت با هم\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمتفق باشند حتى از نظر وجود دو بودن صحيح نيست ) اما اگر با يك ديگر فرق داشته باشند چون نظام و هماهنگى جهان را مشاهده مىكنيم از گردش افلاك و آمد و رفت شب و روز و خورشيد و ماه از اين نظام و هماهنگى كه تمام موجودات روى هدف و نظر خاصى آفريده شده‌اند و ( در تمام جهان از ذرات كوچك و اتمها تا كرات بزرگ و كهكشانها ) يك پيوستگى و ارتباط وجود دارد متوجه مىشويم كه نظم دهنده و نقشه پرداز و مدير يكى است .\r\nاز جهت ديگر در صورتى كه دو تا باشند مطابق گفته تو بايد بين آن دو يك فاصله باشد تا دو بودن درست شود بايد آن فاصله هم قديم باشد بنا به گفته تو خدايان سه مىشود اگر بگوئى سه خدا است طبق استدلالى كه براى تو كردم بايد دو فاصله بين آنها باشد و تعداد به پنج مىرسد . بالاخره تعدد و كثرت به بىنهايت مىرسد .\r\nهشام گفت از جمله سؤالهاى او اين بود كه گفت چه دليل بر وجود او هست .\r\nحضرت صادق عليه السلام فرمود : اين موجودات شگفت‌انگيز و جهان بيكران كه گواهند بر اينكه صانعى آنها را پديد آورده مگر وقتى تو چشمت به يك ساختمان مجلل و آراسته بيفتد يقين نخواهى كرد كه آن را سازنده‌اى است گرچه سازنده آن ساختمان را مشاهده نكرده باشى و او را نديده باشى . گفت پس او چيست ؟ فرمود : او چيزى بر خلاف چيزها وقتى مىگويم چيزى است توجه كن يك معنى ثابت مىشود و اينكه او چيزى است به معنى واقعى چيز بودن اما جسم و صورت نيست نه حس مىشود و نه درك مىگردد و با حواس پنجگانه درك نمىگردد خيال او را نمىيابد گذشت قرنها كم و كاستى در او به وجود نمىآورد و زمان در او تغييرى نمىدهد .\r\nگفت پس شما مىگوئيد او سميع و بصير است . فرمود : سميع و بصير است مىشنود ولى نه با عضو مىبيند ولى بدون آلت بينايى به نفس خود مىشنود و مىبيند اينكه مىگويم به نفس خود مىشنود و مىبيند نه اين است كه او شىء است و نفس شىء ديگر چون تو از من مىپرسى و بايد طورى تعبير كنم كه بفهمى مىگويم با تمام ذات خود مىشنود باز نه اين كل و تمامى را كه گفتم جزء و بعض باشد . مىخواهم به\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nتو بفهمانم تعبير از من است منظورم جز اين نيست كه خدا سميع و بصير و عالم و خبير است بدون اينكه اختلافى در ذات و يا اختلاف در معنى پيدا كند .\r\nباز پرسيد پس او چيست ؟ حضرت صادق عليه السلام فرمود : او پروردگار و معبود است او اللَّه است از گفتن اللَّه منظورم اثبات الف لام و لاه نيست منظورم كسى است كه خالق اشياء و سازنده آنها است . اين حروف بر او دلالت دارد ، او يك معنى است به نام اللَّه و رحمان و رحيم و عزيز و ساير نامهايش كه ناميده شده او معبود بزرگ و عزيز است .\r\nگفت هر چه به وهم ما درآيد و برايش يك معنى در نظر بگيريم مخلوق است .\r\nامام صادق ( ع ) فرمود : اگر آن طور كه تو مىگوئى صحيح باشد اعتقاد به توحيد از ما برداشته شده ، زيرا ما مكلف نيستيم معتقد شويم چيزى را كه معنى نداشته باشد و غير موهوم باشد ولى ما مىگوئيم هر چيزى كه با حواس تصور شود و درك گردد و بتواند حواس ما برايش حد و اندازه‌اى بسازد و در وهم و خيال ما درآيد مخلوق است « 1 » .\r\nچاره‌اى نداريم از اينكه براى اشياء و موجودات صانعى ثابت كنيم منزه از دو جهت ناستوده ، جهت اول : نبودن ( خدا هست ) زيرا نبودن عدم و نيستى است .\r\nجهت دوم : تشبيه ( خدا به هيچ چيز شباهت ندارد ) او را منزه مىدانيم از اينكه شبيه يكى از مخلوقات باشد ، زيرا شباهت داشتن به چيزى ، از صفات مخلوق است كه از چند چيز تركيب و تأليف يافته‌اند ، راهى نيست جز اينكه براى اين موجودات و پديده‌ها سازنده و آفريننده‌اى معتقد باشيم كه مثل آنها نباشد زيرا چيزى كه مثل آنها باشد داراى اين صفات خواهد بود تأليف و تركيب و حدوث ( سابقه نبودن و بعد هست شدن ) و تغيير حال از كوچكى به بزرگى و سياهى به سفيدى و نيرو به ضعف و\r\n\r\n\r\n\r\n\r\n","description":"","footnote":"\r\n( 1 ) سئوال‌كننده از سؤالهاى مكرر خود در مورد اينكه خدا چيست و جوابهاى امام چنين درك مىكند كه ذات خدا را مىتواند تصور نمايد . به همين جهت مىگويد پس هر چه تصور شود مخلوق است . امام عليه السلام در جواب او مىفرمايد : خدا ذاتى است كه فقط ما مىتوانيم بگوئيم هست اما نه شبيه ديگر موجودات بيش از اين راهى براى درك او نداريم .\r\n","page_name":" 186 ","page_number":186},
  {"content":"\r\n\r\nحالات ديگرى كه موجود است در مخلوقات و احتياجى به اثبات آن نداريم .\r\nگفت شما نيز او را محدود كردى چون وجودش را ثابت كردى . حضرت صادق فرمود : من او را محدود نكردم ( كه مىگويم چنين و چنان است و كيفيت برايش ثابت كنم ) فقط وجودش را اثبات نمودم ( كه هست ) زيرا حد فاصل و درجه‌اى بين اثبات و نفى وجود ندارد « 1 » .\r\nگفت آيا خدا داراى ماهيت و شخصيت و حقيقت است ؟ فرمود : آرى ، زيرا چيزى وجود نخواهد داشت مگر اينكه داراى شخصيت و ماهيت باشد .\r\nگفت پس داراى كيفيت نيز هست ؟ فرمود : نه ، كيفيت يك حالت و چگونگى است كه مربوط به صفت است ( نه حقيقت ذات ) و هر چه كيفيت داشت بايد احاطه شود و به تصور درآيد به ناچار بايد خدا را خارج از دو حد تعطيل و تشبيه نمود زيرا كسى كه بگويد نيست منكر او شده و خدائيش را نپذيرفته ( حد تعطيل ) و هر كس او را تشبيه به ديگرى نمايد وجودش را داراى صفت مخلوقات نموده كه آنها شايسته خدائى نيستند .\r\nبايد ذاتى را اثبات نمود كه داراى كيفيت نيست هيچ كس و هيچ چيز شايسته چنين ذاتى نيست و با او شركت ندارد . ذاتى كه نمىتوان او را احاطه نمود و جز خود خدا كسى از كنه او مطلع نيست .\r\nگفت پس موجودات را به دست خويش ساخته و پرداخته است . حضرت صادق عليه السلام فرمود : او بزرگتر از آن است كه اشياء را با دست و شخصا بسازد زيرا اين كار از مختصات مخلوقات است كه اشياء نزد آنها نمىآيند مگر اينكه آنها را تحصيل نمايد و بياورند . خدا داراى اراده كامل و مثبت است ، هر چه بخواهد انجام مىدهد ( بدون مباشرت و مداخله نفسى ) .\r\nگفت پس او هم خشنود مىشود و هم خشم مىگيرد . فرمود : آرى ، اما نه آن طور كه مردم خشنودى و خشم دارند زيرا خوشحالى و خشم در انسان تغيير به وجود\r\n\r\n\r\n\r\n\r\n","description":"","footnote":"\r\n( 1 ) يا بايد گفت هست يا نيست .\r\n","page_name":" 187 ","page_number":187},
  {"content":"\r\n\r\nمىآورد ( در خوشحالى چهره‌اش بشاش و در خشم گرفته و عبوس و خونهايش به جوش آمده ، رگها متورم مىشود ) و اين اختصاص به مخلوق عاجز و نيازمند دارد .\r\nخدا بزرگ و عزيز و بخشنده است ، نيازى به مخلوق خود ندارد ، تمام جهانيان به او نيازمندند . آفرينش را آفريد بىآنكه احتياجى به آفريدن آنها داشته باشد و بىآنكه از كسى اقتباس نمايد يا طرح آن را از ديگرى فرا گيرد .\r\nگفت پس معنى  الرَّحْمنُ عَلَى الْعَرْشِ اسْتَوى  چيست ؟ فرمود : خداوند خود را چنين ستوده او بر عرش تسلط دارد و از آفريده‌ها جداست ، نه اينكه بر روى عرش قرار گرفته باشد و عرش او را در بر داشته باشد . ما مىگوئيم او نگهدار عرش و حامل آن است و هم در مورد آيه  وَسِعَ كُرْسِيُّهُ السَّماواتِ وَ الْأَرْضَ  آنچه خداوند در مورد عرش و كرسى فرموده قبول داريم ولى ذات مقدسش را منزه مىدانيم از اينكه عرش و كرسى جا و مكانش باشد و محتاج به جا و مكان يا چيز ديگرى از مخلوقات خود شود بلكه آفرينش به او نيازمند است .\r\nسائل پرسيد چه فرق است بين اينكه دست‌هاى خود را به آسمان بلند كنيد يا به طرف زمين پائين بياوريد ؟ حضرت صادق عليه السلام فرمود : اين كار در علم و قدرت و احاطه خدا مساوى است ولى او خود به اوليائش دستور داده كه دستهايشان را به آسمان بلند كنند جانب عرش ، زيرا عرش معدن روزى است پس ما آنچه قرآن ثابت كرده پذيرفته‌ايم و اخبار از پيامبر اكرم صلى الله عليه و آله آنجا كه مىفرمايد\r\nارفعوا ايديكم الله الله عز و جل\r\nدستهاى خود را به جانب خدا بلند كنيد و تمام امت بر اين وضع اتفاق دارند « 1 » .\r\nاز كتاب غرر سيد مرتضى رضى الله عنه نقل شده كه جعد بن درهم در شيشه مقدارى خاك و آب ريخت بعد كرمها و جانورانى پديد آمد ، به ياران خود گفت من اينها را آفريده‌ام چون من وسيله وجود آنها شده‌ام .\r\n\r\n\r\n\r\n\r\n","description":"","footnote":"\r\n( 1 ) بقيه سؤال مربوط به اثبات انبياء است كه عينا قبلا ترجمه شده است و اين خبر جزئى از خبر سابق است و اضافه بعضى از نسخه‌ها را از جهت اختصار صرف نظر كرديم .\r\n","page_name":" 188 ","page_number":188},
  {"content":"\r\n\r\nاين خبر به حضرت صادق عليه السلام رسيد . فرمود : بگويد تعداد آنها چقدر است و چند عدد آن نر و چند عدد ماده است ؟ اگر او به وجود آورده وزن هر كدام چه اندازه است و دستور دهد او كه به اين صورت آنها را درآورده به صورت ديگرى درآيند . نتوانست جواب بگويد ، فرار كرد .\r\nمناقب ابن شهر آشوب يونس در حديث خود نقل مىكند كه ابن ابى العوجاء از حضرت صادق عليه السلام پرسيد به چه جهت بيماريهاى مختلف موجب مرگ است ؟ بعضى به ناراحتيهاى شكم و بعضى با سل مىميرند ؟ امام عليه السلام فرمود : اگر يك علت فقط موجب مرگ مىشد مردم آسوده بودند تا همان علت و بيمارى به خصوص پيدا شود ، خداوند خواست كه مردم در هر حال اطمينان به خود نداشته باشند . پرسيد چرا دل انسان متمايل سبزه است بيشتر از مقدارى كه تمايل به چيزهاى ديگر دارد ؟\r\nفرمود : چون دل را خداوند سبز آفريده ( يعنى منبع معروف كه تعبير و تفسير سبز است ) و هر چيزى كه متمايل به هم شكل خويش است .\r\nروايت شده كه وقتى خدمت حضرت صادق عليه السلام رسيد امام پرسيد اسم تو چيست ؟ ابن ابى العوجاء جوابى نداد . امام رو به جانب ديگران كرد . ابن ابى العوجاء برگشت نزد ياران خود پرسيد چه شد ؟ گفت اولين سؤالى كه كرد بسيار بد بود . از نام من پرسيد اگر مىگفتم عبد الكريم است مىپرسيد آن كريم كيست كه تو بنده او هستى ؟ يا بايد اقرار به خدا مىكردم و يا بايد اظهار چيزى را مىكردم كه پنهان داشته‌ام . گفتند برويم . ابن ابى العوجاء كه رفت حضرت صادق عليه السلام فرمود : ابن ابى العوجاء پيش دوستان خود برگشت . در حالى كه مغلوب شده بود و ذلت مغلوب شدن در چهره‌اش آشكار بود يكى از آنها گفت اين استدلالى است كه باطل را از ميان برمىدارد ، راست گفته اگر اميد ثواب و ترس از عقاب نباشد مردم همه مساوى هستند ، ولى اگر برگشت جهان به ثواب و عقاب برسد ما هلاك‌شده‌ايم .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nابن ابى العوجاء به ياران خود گفت مگر او پسر كسى كه مردم جهان را مغلوب كرده نيست ؟ دستور در قرآنش داد و وضع آنها را عوض كرد و اموالشان را تقسيم نمود و زنان آنها را حرام كرد ( كنايه از حركت سريع و قدرت و نفوذ پيامبر اكرم صلى الله عليه و آله است ) .\r\nتفسير قمى مىنويسد : مردى از منكرين از ابو جعفر احول پرسيد اين آيه را برايم توضيح بده  فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلَّا تَعْدِلُوا فَواحِدَةً  و در سوره ديگر مىفرمايد  وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ فَلا تَمِيلُوا كُلَّ الْمَيْلِ  بين اين دو آيه چه فرق است ؟ ابو جعفر گفت من نتوانستم جواب او را بدهم .\r\nبه مدينه رفتم و خدمت حضرت صادق عليه السلام رسيدم از آن دو آيه پرسيدم ، فرمود : در آيه اول كه مىفرمايد اگر ترسيديد از انجام ندادن عدالت يكى بگيريد منظور عدالت در خرج و نفقه است و در آيه دوم كه مىفرمايد هرگز نمىتوانيد عدالت روا داريد ، گر چه خيلى مايل باشيد در مورد محبت است زيرا هيچ كس نمىتواند در محبت بين دو زن عدالت روا دارد . ابو جعفر احول جواب را براى آن مرد آورد . گفت اين جواب از حجاز آورده شده .\r\nفروع كافى ج 2 صفحه 275 .\r\nحضرت صادق عليه السلام به ابى حنيفه گفت : چه مىگوئى در مورد خانه‌اى كه روى چند نفر خراب شده فقط دو نفر پسر بچه باقيمانده ، يكى حرّ و ديگرى برده او بوده . حالا حرّ از برده و غلام شناخته نمىشود . ابو حنيفه گفت نصف از اين و نصف از آن آزاد مىشود و مال بين آنها مساوى تقسيم مىگردد . حضرت صادق عليه السلام فرمود : چنين نيست بايد قرعه كشيد . هر كدام قرعه به او اصابت كرد حرّ است و آن ديگرى آزاد مىشود و مولاى او خواهد بود .\r\nكتاب اختصاص .\r\nمحمد بن مسلم گفت : ابو حنيفه خدمت امام صادق عليه السلام رسيد ، عرض كرد من پسر شما موسى را ديدم نماز مىخواند و مردم از جلو او در رفت و آمد هستند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nهيچ كس نگفت كه نهى كند آنها را با اينكه چنين كارى صحيح نيست . فرمود : صدا بزن پسرم بيايد . وقتى حضرت موسى بن جعفر عليهما السلام آمد امام صادق فرمود :\r\nپسرم ابو حنيفه مىگويد تو نماز مىخوانده‌اى مردم در جلوت در رفت و آمد بوده‌اند آنها را نهى نكرده‌اى .\r\nگفت صحيح است پدر جان ، آن كس كه براى او نماز مىخواندم از مردم به من نزديك‌تر بود . خداوند مىفرمايد  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  امام صادق عليه السلام او را به سينه چسبانيد و فرمود : پدر و مادرم فدايت اى خزينه اسرار .\r\nامام صادق عليه السلام به ابو حنيفه فرمود : قتل در نزد شما مهم‌تر است يا زنا ؟\r\nگفت قتل . فرمود : پس چرا در قتل خداوند دستور مىدهد دو شاهد بياورند ولى در زنا چهار شاهد اين مطلب چگونه با قياس سنجيده مىشود ؟\r\nترك نماز مهم‌تر است به عقيده تو يا ترك روزه ؟ گفت ترك نماز . فرمود : پس چرا زن بايد روزه‌اش را قضا كند ( در ايام حيض ) ولى نمازش را لازم نيست قضا نمايد . با قياس چطور مىتوان درك كرد ؟\r\nبگو ببينم مدفوع نجس‌تر است يا منى ؟ گفت : مدفوع . فرمود : چطور مدفوع با آب شسته مىشود ولى براى منى بايد غسل كرد ؟ با قياس چه مىتوانى بفهمى ؟ ! فرمود : مىگوئى من هم مثل آيات قرآن به زودى نازل خواهم كرد . گفت به خدا پناه مىبرم اگر چنين حرفى بزنم . فرمود : تو و يارانت به طورى كه متوجه نيستيد ، اين ادعا را داريد .\r\nابو حنيفه گفت : فدايت شوم ، مرا حديثى بفرمائيد كه از تو روايت كنم . فرمود :\r\nپدرم از پدر عزيزش تا على ابن ابى طالب عليه السلام نام برد كه فرمود پيامبر اكرم صلى الله عليه و آله فرمود : ميثاق اهل بيت را خداوند از اعلى عليين گرفت و طينت شيعيان ما را از آن گرفت . اگر اهل آسمان و زمين كوشش كنند كه تغيير دهند ، از آنها يكى را هرگز قدرت ندارند . ابو حنيفه بلند گريه كرد ، ياران او نيز به گريه افتادند . بعد خارج شدند .\r\nعلل الشرائع و خصال ج 2 صفحه 97 .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nربيع گفت : روزى حضرت صادق عليه السلام وارد مجلس منصور دوانيقى شد .\r\nمردى هندى پيش منصور بود و كتابى در باره طب مىخواند .\r\nحضرت صادق عليه السلام براى شنيدن سخنان او سكوت كرد ، وقتى مرد هندى از خواندن فارغ شد روى به حضرت صادق عليه السلام نموده ، گفت مايلى از اطلاعات من كسب كنى . فرمود : آنچه خود دارم بهتر است از آنچه تو دارى .\r\nهندى گفت شما چه داريد ؟ امام پاسخ داد گرمى را با سردى و سردى را با گرمى و رطوبت را با خشكى و خشكى را با رطوبت معالجه مىنمايم و كار را تمام به خدا وامىگذارم و آنچه پيامبر اكرم فرموده است به كار مىبرم ( فرموده معده كان بيمارى است و خوددارى از غذا راه علاج و مداوا است ) و بدن را به آنچه عادت دارد مىسپارم .\r\nطبيب هندى گفت مگر علم پزشكى غير از اين است ؟ امام فرمود : خيال مىكنى من اين مطالب را از كتاب‌هاى طب آموخته‌ام . گفت آرى . فرمود : نه به خدا جز از خداوند از ديگرى استفاده نكرده‌ام . حالا بگو ببينم تو به علم طب واردترى يا من هندى ؟ گفت من .\r\nفرمود : از تو سؤالى مىكنم . گفت بگو . فرمود : بگو ببينم سر داراى چند شعبه است ؟ جواب داد نمىدانم . پرسيد چرا موى بالاى سر درآمده است ؟ گفت نمىدانم .\r\nچرا پيشانى مو ندارد ؟ نمىدانم .\r\nچرا در پيشانى خطوط قرار داده شده و راه راه است ؟ نمىدانم .\r\nچرا دو ابرو را بالاى دو چشم قرار داده‌اند ؟ نمىدانم .\r\nچرا بينى را ميان دو چشم قرار داده‌اند ؟ نمىدانم .\r\nچرا دو چشم به شكل دو بادام است ؟ نمىدانم .\r\nچرا سوراخ بينى در پائين است ؟ نمىدانم .\r\nچرا لب و شارب بالاى دهان است ؟ نمىدانم .\r\nچرا دندانهاى پائين تيز است و دندانهاى كرسى پهن و نيشها درازند ؟ نمىدانم .\r\nچرا ريش داشتن به مردان اختصاص داده شده ؟ نمىدانم .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nچرا كف دستها از مو خالى است ؟ نمىدانم .\r\nچرا موى و ناخن داراى حيات نيستند ؟ نمىدانم .\r\nچرا قلب به صورت ميوه صنوبر است ؟ نمىدانم .\r\nچرا ريه داراى دو قسمت است و حركت آنها را در محل خود قرار داده ؟\r\nنمىدانم .\r\nچرا كبد محدب است ؟ نمىدانم .\r\nچرا كليه‌ها مانند دانه لوبيا است ؟ نمىدانم .\r\nچرا پاهاى انسان به عقب جمع مىشود ؟ نمىدانم .\r\nچرا كف پاها گود شده است ؟ نمىدانم .\r\nفرمود : ولى من مىدانم . عرض كرد پس جواب اين سؤالها را خودتان بدهيد .\r\nفرمود : سر داراى شعبه‌هايى است و به چند قسمت شده زيرا ميان تهى و مجوف است ، اگر تكه تكه نباشد زود سر درد مىآورد ، اگر داراى چند بخش باشد كمتر مبتلا به اين درد مىگردد « 1 » . و موى را در بالاى سر قرار داده‌اند تا روغنها به وسيله آن موىها به مغز برسد و بخارها از كناره‌هاى آن خارج گردد و سرما و گرمائى كه بر او وارد مىشود دفع نمايد .\r\nپيشانى خالى از موى شده چون تابش نور از آن طرف به چشم‌ها مىشود و خطوط پيشانى براى اين است كه جلو عرقى كه از سر به طرف چشم مىآيد به اندازه‌اى كه انسان از خود دور مىكند بگيرد ، مانند جوىها كه آب‌ها را نگه مىدارند ، دو ابرو را بالاى چشم‌ها قرار داده است تا به اندازه لازم نور به چشم‌ها برسد نمىبينى وقتى نور زيادى به چشم كسى وارد شود دستهاى خود را روى دو چشم مىگذارد تا جلو نور را بگيرد و به اندازه لازم به آنها مىرساند .\r\n\r\n\r\n\r\n\r\n","description":"","footnote":"\r\n( 1 ) ابن سينا در تشريح مىگويد جمجمه از هفت استخوان تشكيل شده كه چهار استخوان به منزله ديوار و يكى چون پايه است ، بقيه كه از آنها قحف تشكيل شده است اين استخوانها به يك ديگر وصل شده‌اند با درزهائى كه دارند .\r\n","page_name":" 193 ","page_number":193},
  {"content":"\r\n\r\nو بينى را بين دو چشم قرار داده تا نور را دو قسمت كرده به هر چشم به اندازه آن ديگرى نور برساند و چشم را مانند بادام قرار داده تا ميل در آن با دواء حركت كند و درد از آن خارج شود ، اگر چهار گوش يا دايره‌اى شكل بود ميل در آن حركت نمىكرد و دوا به آن نمىرسيد و درد خارج نمىشد ، سوراخ بينى را در پائين قرار داده شده تا ترشحاتى كه از مغز فرود مىآيد خارج گردد و بوىها از آنجا به نيروى شامه برسد اگر سوراخ بينى بالا بود نه ترشحات پائين مىآمد و نه بوئى به مشام مىرسيد ، شارب و لب را بالاى دهان قرار داده تا جلوگيرى كند از رسيدن آنچه از دماغ مىآيد به دهن تا خوردن و آشاميدن بر انسان ناگوار نشود و ناراحتش نكند .\r\nو مردها را داراى ريش قرار داده تا به وسيله آن بىنياز گردند از آشكار كردن عورت و آلت مردى و زن از مرد شناخته شود ، دندان‌هاى پائين تيز شده چون به وسيله آن قطع مىكند و دندان‌هاى عقب پهن است چون به وسيله آنها نرم مىكند و مىجود و نيش‌ها بلند است تا پايه‌اى نگهبان براى دندانهاى پيش و عقب باشد مانند پايه‌هاى ساختمان ، و دو دست خالى از مو است زيرا به وسيله آنها لمس مىكند اگر داراى مو مىشد لمس كردنيها را تشخيص نمىداد ، موىها و ناخن‌ها حيات ندارند زيرا طولانى شدن آنها خوب نيست و بايد كوتاه نمود اگر داراى حيات مىبود در موقع كوتاه كردن انسان ناراحت مىشد ، و قلب مانند ميوه صنوبر است زيرا آن چپه است سرش باريك است تا داخل ريه شود و از سرما و هواى ريه سرد گردد تا مغز از حرارت قلب ملتهب نگردد .\r\nو ريه دو قطعه است تا داخل شود بين گوديهاى آن با حركت آن نفس بكشد ، و كبد محدب است تا معده سنگين شود تمامش بر معده قرار گيرد و آن را بفشارد تا گازهاى آن خارج گردد ، و كليه را مانند دانه لوبيا قرار داده زيرا منى روى آن مىريزد قطره قطره اگر چهار گوش يا دايره‌اى شكل بود نقطه اولى به دومى مىچسبيد از خارج شدن آن لذت نمىبرد چون منى از ستون فقرات مىريزد به كليه ، كليه مانند كرم‌ها باز مىشود و بسته مىگردد و منى را قطره قطره به مثانه مىريزد مثل گلوله كه از فلاخن مىجهد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nزانوها به عقب جمع مىشود زيرا انسان به طرف جلو راه مىرود و موجب حفظ تعادل مىگردد ، اگر اين طور نبود در موقع راه رفتن به زمين مىخورد ، و وسط پاها گود شده زيرا در صورتى كه تمام پاها روى زمين قرار مىگرفت سنگين مىشد مانند سنگينى سنگ آسياب ، اما اگر يك قسمت آن روى زمين قرار گيرد ( مثل طاير ماشين ) بچه هم مىتواند حركتش بدهد وقتى به رو بيافتد سنگينى آن براى مرد هم دشوار است .\r\nپزشك هندى گفت اين علم را از كجا آموخته‌اى ؟ فرمود : من از اجداد خود استفاده كرده‌ام . آنها از رسول اكرم از جبرئيل از خداى بزرگ كه آفريننده اجساد و ارواح است . طبيب هندى گفت راست مىگوئى ، من نيز شهادت مىدهم به يكتائى خدا و رسالت محمد مصطفى صلى الله عليه و آله و اينكه شما دانشمندترين فرد روى زمينى .\r\nكنز الفوائد كراجكى .\r\nمحمد بن سائب كلبى گفت وقتى امام صادق عليه السلام به عراق آمد ساكن حيره شد . ابو حنيفه خدمت امام عليه السلام رسيد و مسائلى را پرسيد از جمله سؤالهايش اين بود كه گفت فدايت شوم امر به معروف چيست ؟\r\nفرمود : يا ابا حنيفه معروف چيزى است كه معروف در آسمان باشد و معروف در زمين و آن امير المؤمنين عليه السلام على بن ابى طالب است . پرسيد فدايت شوم منكر چيست ؟ فرمود : آن دو نفرى كه به او ستم روا داشتند و مقامش را غصب نمودند و مردم را عليه او شوريدند . ابو حنيفه گفت مگر نهى از منكر اين نيست كه شخص را ببينى مشغول گناهى است او را نهى نمائى ؟ حضرت صادق عليه السلام فرمود : اين امر به معروف و نهى از منكر نيست ، كار خوبى است كه از پيش فرستاده .\r\nابو حنيفه گفت آقا بفرمائيد تفسير اين آيه را  ثُمَّ لَتُسْئَلُنَّ يَوْمَئِذٍ عَنِ النَّعِيمِ  فرمود : به نظر تو نعيم چيست ؟ گفت امنيت و صحت بدن و خوراك حاضر . فرمود :\r\nاگر خدا نگه دارد تو را يا به پا دارد تو را در روز قيامت تا از هر لقمه‌اى كه خورده‌اى و هر شربت آبى كه نوشيده‌اى حساب بكشد بايد مدت بسيار زيادى بايستى .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nگفت پس نعيم چيست فدايت بشوم . فرمود : نعيم ما هستيم كه خداوند مردم را به واسطه ما نجات بخشيده از گمراهى و از كورى به بينش رسانده و از نادانى به علم . گفت چرا قرآن هميشه تازه است ؟ فرمود : زيرا قرآن اختصاص به يك زمان ندارد تا گذشت زمان او را كهنه نمايد اگر چنين بود قرآن نابود مىشد قبل از فناى عالم .\r\nارشاد مفيد نقل مىكند :\r\nعباس بن عمرو فقيمى گفت ابن ابى العوجاء و ابن طالوت و ابن الاعمى و ابن مقفّع با چند نفر از منكرين خدا در ايام حج در مسجد الحرام جمع بودند . امام صادق عليه السلام نيز در مسجد مردم را به مسائل آشنا مىكرد و تفسير قرآن مىنمود و سؤالهاى آنها را با دليل و برهان پاسخ مىداد . دوستان به ابن ابى العوجاء گفتند مىتوانى اين آقائى را كه نشسته به اشتباه اندازى و سؤالهائى بكنى موجب افتضاح او شود در مقابل اين مردمى كه اطرافش را گرفته‌اند ؟ مىبينى چقدر مردم فريبش را خورده‌اند و قرآن را تفسير مىكند و سؤال آنها را پاسخ مىدهد . او علامه زمان خويش است .\r\nابن ابى العوجاء گفت بسيار خوب . جلو رفت و مردم را متفرق كرد و صدا زد يا ابا عبد الله مجالس به امانت سپرده شد و هر كس عقده‌اى دارد بايد بگشايد ، به من اجازه مىدهى سؤال كنم ؟ فرمود : بپرس در صورتى كه مايلى . ابن ابى العوجاء گفت چقدر اين خرمن را مىكوبيد و خود را به اين سنگ مىچسبانيد و اين خانه برافراشته را مىپرستيد و به گردش مانند شتر رم كرده مىدويد ، هر كس انديشه‌اى داشته باشد مىفهمد اين كار صحيحى نيست و از شخص صاحب نظر سر نمىزند اينك پاسخ بده كه پيشواى اين مردم و قله مرتفع اين جمعيت هستى و پدرت بنيانگذار و نظام دهنده آن بوده ؟\r\nامام صادق عليه السلام فرمود : كسى كه خدا گمراهش نموده حق برايش سنگين مىآيد و پناه به آن نمىبرد و همكار شيطان مىشود و از او پيروى مىنمايد كه موجب هلاكتش مىگردد و هرگز او را از گرداب نجات نمىبخشد . اين خانه‌اى است\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nكه خداوند مردم را به پرستش در اين خانه واداشته تا بيازمايد كه اطاعتش مىنمايند در رابطه با آمدن اينجا . آنها را مأمور به تعظيم و زيارت خانه نموده و آن را قبله مسلمانان جهان نموده . پس اين يكى در وسائل رضوان خدا و راهى است براى رسيدن به آمرزش او برافراشته گرديده با كمال و جايگاه عظمت و جلال است .\r\nخداوند دو هزار سال قبل از گستردن زمين او را آفريده ، پس شايسته است كه دستورش را اطاعت و از آنچه نهى نموده بر حذر باشيم .\r\nابن ابى العوجاء گفت سخنى گفتى كه ما را حواله به چيزى كه غائب است دادى .\r\nفرمود : چگونه غائب است كسى كه با مخلوق حضور دارد و به آنها از رگ گردن نزديكتر است سخن آنها را مىشنود و اسرارشان را مىداند و هيچ مكانى خالى از او نيست ولى هيچ مكانى او را در بر نمىگيرد و به جايى نزديكتر از جاى ديگر نيست به اين مطلب آثارش گواه است و افعالش راهنما ؟ آن كسى كه خداوند او را به راستى برگزيده با آيات محكم و براهين واضح حضرت محمد صلى الله عليه و آله اين نوع عبادت را براى ما آورده . اگر در چيزى از آن مشكوك هستى بگو تا برايت توضيح بدهم .\r\nابن ابى العوجاء فرو ماند و نتوانست چيزى بگويد و از خدمت امام رفت . وقتى به دوستان خود رسيد گفت من از شما مىخواستم شرابى برايم تهيه كنيد شما كبابم كرديد و به آتش انداختيد .\r\nگفتند ساكت باش . ما را با حيرت خود مفتضح كردى . ما كسى را از تو خوارتر در مجلس او نديديم . گفت به من چنين نسبت مىدهيد . اين شخص پسر كسى است كه اين طور سر مردم را تراشيده . اشاره كرد به مردمى كه براى حج آمده بودند .\r\nارشاد صفحه 301 .\r\nروايت شده كه ابو شاكر ديصانى روزى در مجلس امام صادق عليه السلام عرض كرد تو يكى از ستارگان درخشانى و آباء گرامت ماه تابان بودند و مادرانت شخصيت‌هاى برجسته و از نژادى گرامى وقتى نام از دانشمندان برده شود همه اشاره به تو مىكنند . اينك تقاضا دارم مرا مطلع فرمائى كه چه دليلى بر حدوث و پديدار\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nشدن جهان دارى ؟\r\nحضرت صادق عليه السلام فرمود يكى از نزديكترين دلائل را براى تو ذكر مىكنم . تخم مرغى را خواست و در كف گرفت و فرمود اين يك دژ استوار و يك حصار محكمى كه داخل آن يك پوست نازك سفيدى هست و در داخل آن پوست نازك سفيده‌اى روان جاى گرفته مانند نقره و يك زرده مايع . آيا در محتويات اين تخم مرغ شك دارى ؟ ابو شاكر گفت نه در آنچه فرمودى شكى وجود ندارد .\r\nامام صادق عليه السلام فرمود : بعد همين تخم جوجه‌اى مىدهد چون طاوس .\r\nآيا غير آنچه گفتم چيز ديگرى وارد تخم مرغ مىشود ؟ ابو شاكر گفت نه . فرمود : اين خود دليلى بر پديد شدن جهان است .\r\nابو شاكر گفت متشكرم از راهنمايى شما توضيح داديد نيكو و مختصر ، اما مىدانيد كه ما جز چيزى را كه به چشم درك نمائيم نمىپذيريم يا به گوش بشنويم و يا با دهان بچشيم و يا بويش را استشمام نمائيم و يا به دست لمس كنيم . حضرت صادق عليه السلام فرمود : از حواس پنج‌گانه صحبت كردى ، با اينكه حواس نمىتوانند چيزى را ثابت كنند مگر با دليل همان طورى كه تاريكى را نمىشكافند مگر با چراغ . امام عليه السلام منظورشان اين است كه حواس بدون عقل نمىتوانند راهنماى مسائلى باشند كه از ما دور است و پيدايش شكل و صورتى كه مىبينى معقولى است كه اطلاع به آن از راه محسوس پيدا شده .\r\nمناقب آل ابى طالب ج 2 صفحه 28 .\r\nعبد الرحمن بن سالم گفت ابن بشرمه و ابو حنيفه خدمت حضرت صادق عليه السلام رسيدند ، امام عليه السلام به ابو حنيفه فرمود : از خدا بترس و دين را با رأى و قياس خود توجيه نكن . اولين كسى كه قياس كرد ابليس بود زيرا خداوند او را امر به سجده كرد . گفت من از او بهترم مرا از آتش آفريده و او را از گل .\r\nبعد فرمود مىتوانى سر خود را با بدنت مقايسه كنى . جواب داد نه . فرمود : بگو اين آب شورى كه در چشم‌ها است براى چيست ؟ و ترشح تلخ گوش براى چيست و سردى بينى و آب شيرين دهان اينها براى چه قرار داده شده‌اند ؟ جواب داد نمىدانم .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nفرمود : خداوند دو چشم را از چربى آفريده و شورى را در آن دو از جهت حفظ آنها مقرّر فرموده و گر نه فاسد مىشدند . تلخى در گوش لطف ديگرى است كه به ما نموده اگر اين تلخى نبود كرمها و حشرات داخل گوش مىشدند و به دماغ و مغز صدمه مىرسانند و آب بينى براى آن است كه نفس بالا و پائين رود و بوىهاى خوب و بد را استشمام كنيم و طعم شيرين بزاق دهان براى آن است كه انسان لذت طعم خوردنيها و آشاميدنيها را ببرد .\r\nبعد فرمود : كدام جمله است كه اولش كفر است و آخر آن ايمان ؟ گفت نمىدانم . فرمود :\r\nلا إله الا الله\r\nبعد فرمود : كداميك از اين دو كار نزد خدا بزرگتر است قتل يا زنا ؟ جواب داد قتل . فرمود : پس خداوند در قتل به دو شاهد راضى شده ولى زنا را جز چهار شاهد نمىتواند ثابت كند . با اينكه شاهد در زنا شهادت عليه دو نفر مىدهد و در قتل شهادت عليه يك نفر ، زيرا قتل كار يك نفر است اما زناكار دو نفر . باز فرمود : كداميك از اينها نزد خدا بزرگتر است روزه يا نماز ؟ جواب داد نماز .\r\nفرمود : پس چرا زن وقتى حائض مىشود قضاى روزه نمىگيرد ولى قضاى نماز را مىخواند ؟ فرمود : براى اينكه زن بعد از حيض شروع به نماز مىكند و ادامه مىدهد اما در روزه چنين نيست .\r\nباز پرسيد : زن ضعيف‌تر است يا مرد ؟ گفت زن . فرمود : پس چرا زن ضعيف در ارث يك سهم مىبرد اما مرد قوى دو سهم ؟ سپس فرمود : چون مرد مجبور است خرج زن را بدهد اما زن اجبارى براى خرج مرد ندارد .\r\nباز فرمود : ادرار كثيف‌تر است يا منى ؟ ابو حنيفه جواب داد ادرار . فرمود : بنا به قياس تو بايد غسل را براى ادرار كرد نه براى منى ، با اينكه خداوند غسل را براى منى قرار داده نه ادرار . سپس فرمود : چون منى اختيارى است و از تمام بدن خارج مىشود و در هر چند روز يك بار است ولى ادرار ضرورى است و در هر روز چند مرتبه .\r\nابو حنيفه گفت چطور منى از تمام بدن خارج مىشود با اينكه خداوند در قرآن كريم مىفرمايد  يَخْرُجُ مِنْ بَيْنِ الصُّلْبِ وَ التَّرائِبِ  امام صادق عليه السلام فرمود : آيا فرموده است از جاى ديگر خارج نمىشود ( فقط از همين دو جا خارج مىشود ) .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nباز فرمود : چرا زن هنگام حامله بودن حيض نمىشود ؟ جواب داد نمىدانم .\r\nفرمود : خداوند خون را نگه مىدارد و غذاى فرزند مىكند . سپس فرمود : دو فرشته‌اى كه اعمال انسان را يادداشت مىكنند در كجاى بدن قرار مىگيرند ؟ گفت نمىدانم .\r\nفرمود : جايگاه آنها روى دندانهاى عقل است كه دهان دوات است و زبان قلم و آب دهان مركّب .\r\nباز فرمود : چرا مرد در هنگام مصيبت دست خود را بر جلوى سر مىگذارد و زن به صورت مىزند ؟ گفت نمىدانم . فرمود : از آدم و حوّاء پيروى مىكنند وقتى از بهشت پائين شدند نمىبينى مرد هنگام مصيبت كمر خم مىكند ولى زن سر به آسمان بلند مىنمايد موقع گريه .\r\nبعد فرمود : چه مىگوئى در مورد مردى كه ازدواج كرده و بنده‌اى دارد او هم در همان شب ازدواج نموده هر دو به مسافرت رفتند و زن هر دوى آنها در يك اتاق زندگى مىكردند خانه بر سر آن دو خراب شد هر دو زن مردند ولى دو پسر بچه باقى ماند كداميك از آن دو پسر مالك است و كدام غلام و برده و كدام وارث و كدام موروث ؟ ديگر اينكه بگو ببينم نظر تو چيست در مورد مرد كورى چشم شخص بينائى را كور كرده و كسى كه دست ندارد دست يك نفر را قطع نموده و در مورد اين آيه چه مىگوئى كه خداوند وقتى موسى و هارون را مىفرستد پيش فرعون مىفرمايد  لَعَلَّهُ يَتَذَكَّرُ أَوْ يَخْشى  شايد گفتن و لعل از تو اگر بگوئى حالت شك و ترديد را مىرساند . گفت صحيح است فرمود : آيا از خداوند هم به معنى شك و ترديد است ؟\r\nسپس فرمود : اين آيه را توضيح بده  وَ قَدَّرْنا فِيهَا السَّيْرَ سِيرُوا فِيها لَيالِيَ وَ أَيَّاماً آمِنِينَ  كدام محل است ؟ ابو حنيفه گفت بين مكه و مدينه . امام عليه السلام فرمود :\r\nشما را به خدا قسم آيا در بين مكه و مدينه حركت نمىكنيد با اينكه اعتمادى به جان خويش از كشته شدن و به اموالتان از سرقت نداريد ؟\r\nفرمود : اين آيه را بگو  وَ مَنْ دَخَلَهُ كانَ آمِناً  كجا است ؟ گفت خانه خدا .\r\nفرمود : شما را به خدا قسم مگر نمىدانيد كه عبد الله بن زبير و سعيد بن جبير داخل خانه خدا شدند ولى از كشته شدن در امان نبودند . ابو حنيفه گفت مرا معاف داريد\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nيا ابن رسول الله فرمود : تو مىگوئى من به زودى مانند آنچه خدا نازل كرده نازل مىكنم ؟ گفت به خدا پناه مىبرم از چنين حرفى .\r\nفرمود : وقتى از تو سؤالى بكنند چكار مىكنى ؟ گفت از روى كتاب خدا يا سنت پيامبر صلى الله عليه و آله و يا اجتهاد جواب مىدهم ؟ فرمود : اگر اجتهاد نمودى به رأى خود آيا لازم است مسلمانان پيروى رأى و نظر تو را بكنند ؟ گفت آرى .\r\nفرمود : همين طور لازم است بپذيرند آنچه را خدا نازل كرده پس گويا تو گفته‌اى به زودى نازل مىكنم مثل آنچه خدا نازل كرده ( چون اطاعت تو نيز مانند اطاعت خدا لازم است ) .\r\nدر حديث ديگرى محمد بن مسلم گفت حضرت صادق عليه السلام به ابو حنيفه گفت بگو همين دو نكته كه بر روى دست‌هاى الاغ تو است چيست كه موى بر روى آنها نمىرويد ؟ گفت مانند دو گوش و دو چشم شما آفريده شده‌اند فرمود : در همين مطلب هم مقايسه كردى و قياس نمودى و خداوند دو چشم مرا براى ديدن و دو گوش مرا براى شنيدن آفريده . اين دو نكته كه در همه حيوانات است براى چيست و به چه درد مىخورد ؟ ابو حنيفه شرمنده بازگشت .\r\nمحمد بن مسلم گفت من عرض كردم آقا بفرمائيد براى چيست ؟ فرمود : خداوند در قرآن كريم مىفرمايد  لَقَدْ خَلَقْنَا الْإِنْسانَ فِي كَبَدٍ  يعنى راست ( سرش به طرف بالا و پاهايش به طرف پائين است ) غذاى او از غذاى مادر و آشاميدنى او از آشاميدنىهاى مادر است . پيمان نامه او در پيشانى اوست وقتى خداوند اجازه ولادت فرزند را بدهد فرشته‌اى به نام حيوان مىآيد او را چپه مىكند سرش به طرف پائين مىآيد و پاهايش به طرف بالا از پيمان فراموش مىكند اما تمام چهارپايان در شكم مادرشان چپه هستند سرشان طرف دم مادر و دمشان طرف سر مادر است .\r\nچنانچه انسان هنگام زايمان چنين مىشود اين دو نكته كه سياه است و در چهارپايان ديده مىشود جاى دو چشم آنها است در شكم مادرشان . به همين جهت موى بر آنها نمىرويد اين وضع در تمام چهارپايان هست مگر شتر كه گردن او بلند است و سرش جلوتر از دو دست و دو پايش هست .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمناقب آل ابو طالب ج 2 صفحه 337 .\r\nابو خنيس كوفى گفت خدمت حضرت صادق عليه السلام رسيدم گروهى از نصرانيان در خدمت ايشان بودند . مدعى بودند كه مقام موسى و عيسى و محمد صلى الله عليه و آله مساوى است چون همه آنها داراى شريعت و كتاب آسمانى هستند . امام صادق عليه السلام فرمود : حضرت محمد صلى الله عليه و آله بهتر از آن دو است و داناتر . خداوند به او آنقدر علم عطا فرموده كه به ديگرى نداده . گفتند : آيا آيه‌اى در قرآن هست كه شاهد بر اين مطلب باشد ؟ فرمود : آرى اين آيه  وَ كَتَبْنا لَهُ فِي الْأَلْواحِ مِنْ كُلِّ شَيْءٍ  و اين آيه كه به عيسى مىفرمايد  وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ  و فرمايش خداوند به حضرت محمد صلى الله عليه و آله كه مىفرمايد  وَ جِئْنا بِكَ شَهِيداً عَلى هؤُلاءِ وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  و اين آيه  لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً  به خدا قسم حضرت محمد صلى الله عليه و آله داناتر از هر دوى آنها است اگر حضرت موسى و عيسى پيش من بيايند و سؤال از من بنمايند جواب مىدهم به آنها و سؤال مىكنم جواب نمىدهند .\r\nاختصاص .\r\nداود رقى گفت يكى از خوارج اين آيه را از من پرسيد  مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ  چه چيز از آنها را خدا حلال كرده و چه چيز را حرام ؟ گفت من چيزى نمىدانستم به حج رفتم و خدمت امام صادق عليه السلام رسيدم و عرض كردم فدايت شوم يكى از خوارج چنين سؤالى را از من كرد فرمود : خداوند قربانى منى را ميش و بز اهلى را حلال كرده ولى ميش و بز كوهى را حرام . اين آيه همين مطلب را مىفرمايد و  مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ  و در قربانى منى شتر عربى را حلال كرده و شتر نجاتى را حرام ( يك نوع شتر است كه نسبت به بخت نصر دارد ) و از گاوها گاو اهلى حلال و گاو كوهى حرام است اين آيه همان مطلب است  وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ  رفتم پيش آن خارجى و جواب را به او گفتم . گفت اين مطلب را بايد به وسيله شتر از حجاز آورده باشى .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nكنز الفوائد كراجكى : نقل كرده‌اند كه ابو حنيفه با حضرت صادق عليه السلام غذا خورد وقتى امام عليه السلام دست از غذا كشيد گفت  الْحَمْدُ لِلَّهِ رَبِّ الْعالَمِينَ *  خدايا اين نعمت از تو و پيامبر تو است . ابو حنيفه گفت يا ابا عبد الله آيا با خدا شريك قرار مىدهى ؟ فرمود : واى بر تو خداوند در قرآن مىفرمايد  وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِهِ  و در جاى ديگر مىفرمايد  وَ لَوْ أَنَّهُمْ رَضُوا ما آتاهُمُ اللَّهُ وَ رَسُولُهُ وَ قالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ وَ رَسُولُهُ  .\r\nابو حنيفه گفت به خدا قسم گويا تاكنون در قرآن اين آيات را نخوانده بودم و نه شنيده بودم امام فرمود : من هم خوانده‌ام و هم شنيده‌ام ولى خداوند در باره تو و امثال تو نازل كرده  أَمْ عَلى قُلُوبٍ أَقْفالُها  و در اين آيه مىفرمايد  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  .\r\nكتاب استدراك .\r\nمنصور دوانيقى در مجلسى كه پر از جمعيت بود امام صادق عليه السلام را احضار نمود وقتى امام وارد شد اجازه جلوس داد . مدتى منصور سر به فكر فرو برده بود سپس سر برداشت و گفت يا جعفر ! پيامبر اكرم صلى الله عليه و آله روزى به پدرت على بن ابى طالب عليه السلام فرمود : اگر گروهى از امت حرفى كه نصرانيان در باره عيسى گفتند برايت نمىگفتند سخنى در باره‌ات مىگفتم كه هر دسته‌اى كه به تو برخورد مىكردند از خاك پاهايت براى شفا برمىداشتند و خود على عليه السلام فرمود : دو دسته در رابطه با من هلاك شده‌اند يكى دوست افراطى و ديگرى كينه‌توز افراطى او از عقيده افراطىها در باره خود عذر مىخواهد . سوگند به جان خود ياد مىكنم كه اگر عيسى بن مريم سكوت كند در باره آنچه نصرانيان به او نسبت مىدهند خدا عذابش خواهد كرد . ما مىبينيم آنچه در باره تو مردم معتقدند كه مشتى ياوه و بهتان است . اينكه تو در مقابل آنها سكوت كرده‌اى و راضى به حرف آنها هستى خشم خدا را برمىانگيزاند . نادانان شام و اوباش كوفه مدعى هستند كه تو عالم دهر و ناموس دوران و حجت خدا و نماينده او و خزينه علم خدائى و ترازوى عدالت و چراغ راهنماى راه تاريكى به سوى فضاى روشنى و خداوند عمل هيچ كس را قبول\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nنمىكند كه جاهل به حق تو باشد و نه روز قيامت برايش ارزشى قائل شوند تو را مقامى مىدهند كه شايسته آن نيستى و آنچه سزاوار تو نيست به تو نسبت مىدهند اينك مىدانى اولين كسى كه حق و حقيقت را گفته است جدّ تو و اولين كسى كه تصديقش نموده بر اين حقيقت پدر تو است تو شايسته‌ترى كه پيرو آنها باشى و راه آنها را بپيمائى .\r\nحضرت صادق عليه السلام فرمود : من شاخه‌اى از شاخه‌هاى زيتونم و چراغى از چراغهاى خاندان نبوت و عترت پيامبر و تربيت شده سفيران خدا و دست پرورده رادمردان پاك و چراغى از چراغهاى مشكات نورم كه در آن نور نور است و برگزيده پايدار در نهاد رهبران برجسته پروردگارم . منصور نگاهى به اطرافيان خود نموده گفت مرا در دريائى بيكران و مواج سرگردان كرد كه هيچ ساحلش نمودار نيست دريائى ژرف كه شناگران غرق مىشوند و دانشمندان سرگردان و شنونده را در تنگناى انديشه قرار مىدهد اين همان استخوانى است كه در گلوى خلفاء گير كرده نمىتوان او را كشت و نه تبعيدش نمود اگر من و او از درختى مبارك بوديم كه ريشه‌اى پاك دارد و شاخه‌اى بلند و ميوه‌اى شيرين كه در عالم ذرّ برجسته بودند و در كتابهاى آسمانى مقدس هر آينه با او برخوردى مىكردم كه عاقبت پسنديده‌اى نداشته باشد به واسطه عيب‌جوئيهائى كه از ما مىكند و حرف‌هاى ناستوده‌اى كه در باره ما مىگويد .\r\nامام صادق عليه السلام فرمود : قبول نكن در مورد خويشاوندان خود و كسانى كه آسايش را مىخواهند از بستگانت . سخن كسى را كه محروم از بهشت و اهل جهنم است زيرا سخن چين گواهى به دروغ مىدهد و شريك شيطان است در اختلاف انداختن بين مردم خداوند در اين آيه مىفرمايد  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ  ما ياور و كمك كار تو هستيم و از اركان مملكت و قدرت توايم تا موقعى كه امر به معروف و نيكى كنى و اجراى احكام قرآن در ميان مردم بنمائى و به اطاعت از خدا دماغ شيطان را به خاك بمالى . گرچه با هوشيارى و بردبارى و اطلاعاتى كه از آداب و سنن الهى دارى بر تو لازم است پيوند نمائى با خويشاوندى كه قطع نموده و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nعطا كنى به كسى كه محرومت كرده و ببخشى كسى را كه به تو ستم روا داشته چون مقام كسى كه جبران نيكى را مىكند مانند كسى كه صله رحم مىنمايد نيست .\r\nو اصل كسى است كه اگر كسى قطع رحم نموده او پيوند نمايد . اينك صله رحم كن تا خداوند بر عمرت بيفزايد و روز قيامت تخفيف در حسابت بخشد .\r\nمنصور گفت چون راست مىگوئى عذرت را پذيرفتم و به واسطه مقامى كه دارى از تو گذشتم اكنون مرا حديثى بفرما از جانب خود تا پند بگيرم و مرا از هلاكت و بدبختى باز دارد . امام صادق عليه السلام فرمود : حلم و بردبارى را از دست مده كه پايه علم است ، خوددار باش هنگامى كه قدرت پيدا مىكنى زيرا اگر هر چه مىخواهى انجام دهى تشفى خاطر كرده‌اى يا كينه‌اى را اظهار نموده‌اى يا خواهند گفت خيلى قدرت دارد بدان كه اگر مستحق مجازاتى را كيفر نمائى حد اكثر به تو خواهد گفت كه عادل است من حالى را بهتر از حال عدل نمىدانم اما حالى كه موجب سپاس و تشكر شود بهتر است از حالى كه موجب صبر و شكيبائى گردد .\r\nمنصور گفت پند دادى بسيار نيكو و سخن مختصر و موجز بيان كردى اكنون از شخصيت و مقام جدت على بن ابى طالب عليه الصلاة و السلام حديثى نقل كن كه عامه نقل نكرده باشند فرمود : پدرم از جدم نقل كرد كه پيامبر اكرم فرمود : در شب معراج چشمم گشوده شد و در فاصله دور چون اسب سوارى كه شكاف سوزنى را از فاصله يك روز راه ببيند خداوند با من در مورد على سه پيمان گرفت فرمود : يا محمد صلى الله عليه و آله گفتم آرى پروردگارم . فرمود : على پيشواى پرهيزگاران و رهبر سفيد چهرگان و سرور مؤمنين است ولى مال و پول سرور ستمكاران . او همان كلمه‌اى است كه براى پرهيزگاران لازم شمردم و آنها سزاوارتر به اين كلمه هستند و اهل آن كلمه‌اند به اين مقام او را بشارت بده پيامبر اكرم صلى الله عليه و آله او را بشارت داد . عرض كرد يا رسول الله من در آنجا نيز ياد مىشوم فرمود : آرى تو را در رفيع اعلى ياد مىكنند . منصور گفت اين فضل خداست كه به هر كس كه بخواهد مىدهد .\r\nالمجالس و الاخبار صفحه 20 .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nحفصى بن غياث گفت خدمت سرور جعفرها امام صادق عليه السلام بودم . آن موقعى كه منصور ايشان را آورده بود . ابن ابى العوجاء كه مردى ملحد و كافر بود خدمت آن جناب رسيد و گفت در باره اين آيه چه مىفرمائيد  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها  قبول كرديم اين پوستها گنهكارند و عذاب مىشوند چرا غير آن پوستها عذاب شوند امام عليه السلام فرمود : واى بر تو آنها همان پوست اوّلند ولى غير آنهايند .\r\nابن ابى العوجاء گفت اين سخن را برايم خوب توضيح بده . امام عليه السلام فرمود : اگر شخصى يك خشت خام را تكه تكه كند ، بعد آب را روى آن بريزد و گل كند باز آن را در قالب بريزد و مثل خشت اول درآورد مگر اين همان خشت اول نيست در حالى كه غير آن خشت است .\r\nابن ابى العوجاء گفت صحيح است ، خدا عمرت را بيفزايد .\r\nتوضيح : به خط يكى از افاضل ديدم كه از خط شهيد اعلى الله درجته نقل مىكرد كه ابو حنيفه نعمان بن ثابت گفت در منى رفتم پيش سرتراشى تا سرم را بتراشند گفت طرف راست خود را بياور و رو به قبله بنشين و نام خدا را ببر از او سه چيز آموختم كه اطلاع نداشتم گفتم تو غلامى يا آزاد ؟ گفت غلامم . پرسيدم غلام كيستى ؟ گفت جعفر بن محمد علوى صلوات الله عليه .\r\nگفتم ايشان در اينجا هستند يا نه ؟ گفت اينجاست . رفتم درب خانه ايشان اجازه خواستم مرا اجازه نداد و گروهى از مردم كوفه آمدند و اجازه خواستند به آنها اجازه داد منهم با آنها وارد شدم . وقتى خدمت آن جناب رسيدم گفتم يا ابن رسول الله صلى الله عليه و آله اگر پيغام بدهى به اهل كوفه و آنها را از دشنام دادن به اصحاب محمد صلى الله عليه و آله باز دارى خوب است من بيش از ده هزار نفر را در كوفه ديده‌ام كه اصحاب را دشنام مىدهند . فرمود از من نمىپذيرند . گفتم چه كسى از تو نمىپذيرد با اينكه شما پسر پيغمبرى .\r\nفرمود : تو خودت از كسانى هستى كه حرف مرا نمىپذيرى بدون اجازه من وارد خانه‌ام شدى و بىاجازه نشستى و بر خلاف اعتقاد من حرف زدى . شنيده‌ام كه تو\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nدر دين قياس مىكنى گفتم بلى . فرمود : واى بر تو نعمان ، اولين كسى كه قياس كرد ابليس بود هنگام امر به سجده براى آدم عليه السلام گفت مرا از آتش و او را از گل آفريدى حالا بگو ببينم كدام بزرگتر است از اين دو ، قتل يا زنا ؟ گفتم قتل . فرمود :\r\nبراى قتل دو شاهد لازم داشته ولى در زنا چهار شاهد . آيا مىتوان مقايسه كرد ؟\r\nگفتم نه .\r\nفرمود : از اين دو كداميك بزرگتر است ادرار يا منى ؟ گفتم ادرار . فرمود : چرا خداوند در ادرار وضو را لازم دانسته ولى در منى غسل بايد بكند آيا مىتوان قياس كرد ؟ گفتم نه . فرمود كداميك اهميت بيشتر دارد نماز يا روزه ؟ گفتم نماز . فرمود :\r\nپس چرا براى زن حائض لازم است روزه را قضا كند ولى نماز را قضا نمىكند آيا مىتوان مقايسه كرد ؟ گفتم نه . فرمود : كداميك از اين دو ضعيف‌ترند زن يا مرد ؟\r\nگفتم زن . فرمود : پس چرا در ارث خداوند به مرد دو سهم و به زن يك سهم داده آيا مىتوان قياس كرد ؟ گفتم نه .\r\nفرمود : چرا خداوند در مورد كسى كه ده درهم بدزدد حكم به قطع دست او نموده اما اگر شخصى دست ديگرى را قطع نمايد بايد ديه آن كه پنج هزار درهم است بپردازد مىتوان اينها را قياس كرد ؟ گفتم نه .\r\nفرمود : شنيده‌ام تو يك آيه از قرآن را تفسير نموده‌اى به غذاى پاك و آب سرد در روز گرم اين آيه  ثُمَّ لَتُسْئَلُنَّ يَوْمَئِذٍ عَنِ النَّعِيمِ  گفتم درست است . فرمود : اگر كسى تو را دعوت كند و غذاى پاك و خوبى برايت بياورد و آب سرد و گوارائى به تو بياشامد بعد منت بگذارد بر تو همين طور كه اين آيه را تفسير مىكنى آيا مىگوئى چه نوع آدمى است ؟ گفتم من او را بخيل مىدانم . فرمود : آيا خداوند بخل مىورزد گفتم پس نعيم در اين آيه چيست ؟ فرمود :\r\nحبنا اهل البيت\r\nدوستى با ما خانواده پيامبر صلى الله عليه و آله .\r\nنقل شده كه طاوس يمانى خدمت امام صادق عليه السلام رسيد فرمود به او يا طاوس تو را به خدا سوگند آيا كسى از خدا عذر پذيرتر هست ؟ گفتم نه . فرمود : آيا كسى راستگوتر از آن كس كه مىگويد نمىتوانم و واقعا هم نمىتواند هست ؟ گفتم\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنه . فرمود : پس چرا عذر بنده را كه راستگوترين شخص است كسى كه عذر پذيرترين شخص است نمىپذيرد . طاوس دامن افشاند بين حق و من كينه و عداوتى وجود ندارد .\r\nتوضيح : منظور امام عليه السلام اين است كه معتقدين به جبر مىگويند بنده به اجبار خدا معصيت مىكند پس خدا عذر او را نمىپذيرد با اينكه ادعاى صحيحى بنا به عقيده آنها كرده كه گفته است خدايا من نمىتوانم معصيت نكنم « 1 » .\r\nاز يكى از امامان معصوم عليهم السلام نقل شده كه ابو حنيفه خدمت امام صادق عليه السلام رسيد . موقعى كه آقا تكيه به عصائى كرده بودند ابو حنيفه گفت آقا اين عصا چيست هنوز شما به سنى نرسيده‌اى كه محتاج عصا باشى ؟ فرمود صحيح است .\r\nاما اين عصاى پيغمبر صلى الله عليه و آله است . مىخواهم تبرك به آن بجويم .\r\nابو حنيفه گفت اگر من مىدانستم عصاى پيغمبر صلى الله عليه و آله است از جاى مىجستم و آن را مىبوسيدم . حضرت صادق عليه السلام در حالى كه آستين بالا مىزد فرمود : سبحان الله يا نعمان و الله تو مىدانى اين موى پيامبر صلى الله عليه و آله و از پوست اوست آن را نمىبوسى . ابو حنيفه جلو آمد تا دستش را ببوسد . آستين پائين زد و دست كشيد و وارد منزل خود شد .\r\n\r\n\r\n\r\n\r\n","description":"","footnote":"\r\n( 1 ) روايت بعد چند مرتبه ترجمه شده بود با مختصر اختلاف كه اين مرتبه از ترجمه آن صرف نظر كرديم .\r\n","page_name":" 208 ","page_number":208},
  {"content":"\r\n\r\n\r\nبخش چهاردهم توضيحاتى كه حضرت صادق عليه السلام در باره اصول و فروع دين به روايت اعمش داده\r\nاعمش گفت حضرت صادق عليه السلام فرمودند : اين مسائل شرايع و آداب دينى است براى كسى كه مايل است تمسك به آن بجويد ، خدا را در نظر بگيرد خداوند هم او را هدايت خواهد كرد :\r\nوضو را شاداب گرفتن چنانچه خداوند در قرآن كريم مىفرمايد : شستن صورت و دو دست تا آرنج و مسح سر و دو قدم تا برآمدگى روى پا هر كدام يك مرتبه - دو مرتبه نيز جايز است . وضو را باطل نمىكند مگر بول و گازهاى معده و خواب و غائط و جنابت . هر كس روى كفش مسح كند مخالفت با خدا و پيامبر و كتاب خدا نموده وضويش صحيح نيست و نمازش نيز كافى نخواهد بود .\r\nغسل‌ها چند قسم است : غسل جنابت ، حيض ، ميت ، غسل مسّ ميت بعد از سرد شدن و غسل كسى كه ميت را غسل مىدهد ، غسل روز جمعه ، غسل دو عيد ( عيد قربان و عيد فطر ) غسل دخول مكه ، دخول مدينه ، غسل زيارت ، غسل احرام ، غسل روز عرفه ، غسل شب هفده ماه رمضان ، غسل شب نوزده ماه رمضان و شب بيست و يكم ماه رمضان و بيست و سوم آن ، اما واجب غسل جنابت است . غسل جنابت با حيض يكى است .\r\nنماز واجب : ظهر چهار ركعت ، عصر چهار ركعت ، مغرب سه ركعت ، عشاء\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nچهار ركعت و صبح دو ركعت . مجموع نمازهاى واجب هفده ركعت است و نمازهاى مستحب سى و چهار ركعت كه چهار ركعت بعد از مغرب كه در سفر و حضر كم نمىشود و دو ركعت نشسته بعد از عشاء كه معادل با يك ركعت و هشت ركعت در سحر به نام نماز شب و دو ركعت شفع و يك ركعت وتر و دو ركعت نافله صبح بعد از يك ركعت وتر و هشت ركعت قبل از ظهر و هشت ركعت قبل از عصر و خواندن نماز مستحب است در اول وقت .\r\nنماز جماعت بر فرادى بيست و چهار برابر فضيلت دارد نماز خواندن پشت سر فاجر صحيح نيست نبايد اقتدا نمود مگر به اهل ولايت ائمه عليهم السلام .\r\nدر پوست مرده نمىتوان نماز خواند اگر چه هفتاد مرتبه دباغى شده باشد و نمىتوان نماز خواند در پوست حيوانات درنده .\r\nنمىتوان سجده كرد مگر بر روى زمين يا روئيدنيهاى زمين كه خوردنى نباشد و پنبه و كتان . در افتتاح نماز گفته مىشود\r\nتعالى عرشك\r\nنمىتوان گفت\r\nتعالى جدك\r\nو در تشهد اول نبايد بگويد\r\nالسلام علينا و على عباد الله الصالحين\r\nزيرا حلال بودن خروج از نماز همان دادن سلام است . وقتى اين سلام را گفتى نماز را سلام داده‌اى .\r\nقصر كردن در هشت فرسخ است كه دو بريد مىشود هر گاه نماز را قصر نمودى روزه را هم افطار مىكنى و هر كه در سفر قصر نكند نمازش صحيح نيست .\r\nزيرا در مقدار فرض خدا افزوده است قنوت در تمام نمازها يك سنّت واجب است در ركعت دوم قبل از ركوع و بعد از قرائت نماز ميّت پنج تكبير است . هر كه از اين مقدار كم كند مخالفت با سنت نموده . ميت را از طرف پا با ملايمت داخل قبر مىكنند ولى زن از طرف عرض به طرف لحد گرفته مىشود . قبرها چهارگوش مىشود نه مرتفع .\r\nبلند خواندن\r\n بِسْمِ اللَّهِ الرَّحْمنِ الرَّحِيمِ * \r\nدر نمازها واجب است . واجبات نماز هفت عدد است ، وقت ، طهارت ، توجه ، قبله ، ركوع ، سجود ، دعا .\r\nزكات فريضه واجب است از هر دويست درهم پنج درهم در كمتر از دويست\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nدرهم نقره زكات نيست . زكات بر مال واجب نمىشود مگر بعد از گذشتن يك سال بر مالكيت صاحب آن . زكات را نمىتوان پرداخت مگر به كسانى كه اهل ولايت و معرفت باشند . زكات در گندم ، جو ، خرما ، كشمش وقتى به پنج وسق رسد يك دهم بايد پرداخت . در صورتى كه با آب جارى آبيارى شود اما اگر با دست و دلو آبيارى گردد و يك بيستم مىپردازد وسق شصت صاع و هر صاع يك من است .\r\nدر گوسفند زكات وقتى واجب مىشود كه به چهل رأس برسد كه بايد يك گوسفند بدهد وقتى به صد و بيست و يك رسيد بايد دو گوسفند بدهد تا به دويست رأس بعد از دويست در هر صد رأس يك گوسفند مىدهد .\r\nگاو در صورتى كه به سى رأس رسيد كه يك سال داشته باشند يك گوساله يك ساله تا برسد به چهل گاو كه در آن بايد يك گاو مسن داده شود تا شصت گاو كه در آن دو گوساله تا برسد به هفتاد كه در آن يك گوساله و يك گاو مسن تا به هشتاد برسد در آن دو گاو مسن مىپردازند تا نود كه در آن سه گوساله مىدهد بعد از آن در هر سى رأس يك گوساله و در هر چهل رأس يك گاو مسن .\r\nدر شتر زكات وقتى واجب مىشود كه به پنج نفر برسد كه بايد يك گوسفند داد در ده شتر دو گوسفند و در پانزده شتر سه گوسفند وقتى بيست شتر رسيد چهار گوسفند در بيست و پنج شتر پنج رأس گوسفند . اگر بيست و شش شتر شد يك شتر كه وارد سال دوم شده باشد وقتى به سى و شش شتر رسيد ، زكات آن شترى است كه وارد سال سوم شده باشد ، در چهل و شش شتر بايد شترى بدهد كه داخل سال چهارم شده باشد و در شصت و يك شتر زكات آن يك شتر است كه داخل سال پنجم شده باشد ، وقتى هشتاد و يك رسيد دو شتر مىدهد تا به نود برسد و در نود شتر دو شتر كه داخل سال چهارم شده باشد ، درصد و بيست و يك شتر دو شتر كه داخل سال چهارم شده باشند و نر بر آن جهيده باشد وقتى شتر زياد شد در هر چهل نفر يك شتر سال سوم و در هر پنجاه نفر يك شتر وارد سال چهارم مىدهد ديگر گوسفند دادن ساقط مىشود و برگشت به دندان شتر مىنمايد ( شتر زكات بايد ماده باشد ) .\r\nزكات فطره بر هر شخص چه صغير باشد و چه كبير ، بنده باشد يا آزاد ، مرد باشد\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nيا زن واجب است كه بدهد يك من گندم و جو و خرما و كشمش كه يك صاع كامل است كه آن را نمىتوان پرداخت مگر به اهل ولايت و مودّت .\r\nحد اكثر ايام حيض ده روز است و حد اقل آن سه روز ، زن مستحاضه غسل مىكند و پنبه مىگذارد و نماز مىخواند اما زن حائض نمازش را نمىخواند و قضا هم ندارد اما روزه را مىخورد ولى قضاى آن را بايد بگيرد . روزه ماه رمضان واجب است كه با ديدن ماه بايد گرفت . نماز مستحب را نمىتوان به جماعت خواند زيرا اين كار بدعت و ضلالت است و هر ضلالتى در جهنم است . روزه گرفتن سه روز در هر ماه سنت است كه روز دو پنجشنبه و در وسط آن دو يك چهار شنبه پنج شنبه اول در ده روز اول ماه و چهار شنبه در ده روز دوم و پنج شنبه آخرى در ده روز آخر روزه ماه شعبان خوب است براى كسى كه بگيرد زيرا صالحين اين روزه را گرفته و ترغيب كرده‌اند . پيامبر اكرم صلى الله عليه و آله ماه شعبان را وصل به ماه رمضان مىكرد روزه فوت شده از ماه رمضان اگر به تدريج جدا جدا گرفته شود اشكالى ندارد ، اما پشت سر هم گرفته شود بهتر است .\r\nحج واجب است بر هر كس كه استطاعت دارد و استطاعت عبارت خوراك مال سوارى و صحت بدن و به قدرى داشته باشد كه خرج خانواده‌اش تأمين شود و پس از بازگشت از مكه اداره شود ، جايز نيست مگر حج تمتع . حج اقران و افراد فقط براى كسى كه خانواده‌اش در مسجد الحرام ساكن باشد احرام جايز نيست تا به ميقات نرسد و از ميقات تأخير انداختن آن جايز نيست مگر به واسطه مريض بودن يا تقيه . خداوند مىفرمايد  وَ أَتِمُّوا الْحَجَّ وَ الْعُمْرَةَ لِلَّهِ  و تمام نمودن حج عبارت است از اينكه پرهيز نمايد از آميزش جنسى و فسق و جدال در حج نمىتوان در قربانى از گوسفند بىخايه استفاده كرد چون ناقص است ، اما گوسفندى كه خايه‌اش ماليده شده در صورتى كه به جز آن يافت نشود اشكالى ندارد . واجبات حج عبارت است از احرام تلبيه چهارگانه كه اينست\r\nلبيك اللهم لبيك ، لبيك لا شريك لك لبيك ، ان الحمد و النعمة لك و الملك لا شريك لك\r\nطواف خانه كعبه براى عمره واجب است و دو ركعت نماز طواف در مقام ابراهيم واجب است و سعى بين صفا و مروه و طواف\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nنساء واجب است بعد از آن ديگر سعى بين صفا و مروه نمىكنند . وقوف در مشعر و قربانى براى حج تمتع واجب است اما وقوف به عرفه سنتى است لازم و تراشيدن سر سنت است و رمى جمره نيز سنت است .\r\nجهاد واجب است با امام عادل ، هر كس براى دفاع از مال خود كشته شود شهيد است . حلال نيست كشتن يك نفر كافر و ناصبيان در زمان تقيه مگر به جنگ پردازد يا سعى كند در فساد دين و اين در موقعى است كه ترس از جان خود و دوستان نداشته باشى . به كار بردن تقيه در زمان تقيه واجب است و كفاره قسم ندارد و خلاف قسم حساب نمىشود . براى كسى كه از روى تقيه قسم خورده تا بدين وسيله ظلمى را از خويش دور نمايد .\r\nطلاق به همان روش است كه ذكر كرده در قرآن كريم و سنت پيامبر صلى الله عليه و آله بر خلاف آن طلاق جايز نيست و هر طلاقى كه مخالف قرآن باشد طلاق حساب نمىشود . چنانچه هر ازدواجى بر خلاف سنت باشد ازدواج نخواهد بود . مرد نمىتواند بيش از چهار زن به ازدواج بگيرد ، اگر زنى را سه مرتبه طلاق داد براى شوهرى كه سه مرتبه طلاق داده ديگر جايز نيست با او ازدواج كند مگر اينكه ديگرى با او ازدواج نمايد . فرموده است بپرهيزيد از ازدواج با زنى كه سه بار طلاق داده شده در يك چنين موقع ، زيرا چنين زنانى شوهر دارند .\r\nصلوات بر پيامبر اكرم واجب است در هر محلى ، هنگام عطسه و بادها و غير آن و دوستى با اولياى خدا واجب است و ولايت آنها نيز واجب و بيزارى از دشمنانشان لازم است و هم از كسانى كه ظلم به آل محمد صلى الله عليه و آله كرده و احترام آنها را نگه نداشته‌اند و فدك را از فاطمه زهرا عليها السلام گرفته‌اند و از ميراث او مانع شدند و غصب حقوق او و همسرش را نموده‌اند و تصميم به آتش زدن خانه‌اش را گرفتند و ظلم را بنيان نهاده و سنت پيامبر را تغيير دادند و برائت و بيزارى از ناكثين و قاسطين و مارقين واجب است و همچنين برائت از انصاب و ازلام ( دو نوع قمار جاهلى بود ) و بيزارى از رهبران ضلالت و شتم تمامشان از اول تا آخر لازم و واجب است .\r\nو برائت از شقىترين جهانيان همطراز با كشنده ناقه ثمود كشنده امير المؤمنين\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nعليه السلام واجب است و از تمام كشتگان اهل بيت پيامبر صلى الله عليه و آله .\r\nو ولايت مؤمنينى كه پس از پيامبر صلى الله عليه و آله موجب تغيير و تبديلى نشدند واجب است مانند سلمان فارسى و ابى ذر غفارى و مقداد بن اسود كندى و عمار بن ياسر و جابر بن عبد الله انصارى و حذيفة بن يمان و ابو الهيثم بن التيهان ، سهل بن حنيف ، ابو ايوب انصارى ، عبد الله بن صامت ، عبادة بن صامت ، خزيمة بن ثابت ذى الشهادتين و ابى سعيد خدرى و كسانى كه طريق آنها را پيموده‌اند و به روش ايشان رفتار كرده‌اند و ولايت كسانى كه پيروى از آنها نموده و راه هدايت آنها را از پيش گرفته‌اند واجب است .\r\nنيكى به پدر و مادر واجب است اگر مشرك بودند اطاعت آنها و ديگران را در معصيت خدا نبايد كرد زيرا اطاعت هيچ مخلوقى در راه معصيت خدا صحيح نيست انبيا و اوصياء آنها معصومند و پاك .\r\nحلال دانستن دو متعه ( متعه حج و متعه نساء ) واجب است چنانچه خداوند نازل كرده در قرآن كريم و سنت پيامبر اسلام صلى الله عليه و آله و واجب به همان نحوى است كه خداوند نازل فرموده .\r\nعقيقه براى فرزند پسر و دختر روز هفتم است روز هفتم بايد فرزند را نام‌گذارى نمود و سر او را مىتراشند و به وزن مويش طلا يا نقره صدقه مىدهند خداوند هيچ كس را بيشتر از قدرتش تكليف نمىنمايد و بيش از نيروى او تكليف نمىكند و افعال بندگان مخلوق است به خلق تقديرى نه به خلق تكوينى و خداوند خالق هر چيزى است و نبايد معتقد به جبر يا تفويض شوى .\r\nهرگز خداوند شخص پاك را به جرم گناهكار كيفر نمىكند خداوند فرزندان را به گناه آباء و اجدادشان كيفر نمىنمايد خداوند در قرآن كريم مىفرمايد  لا تَزِرُ وازِرَةٌ وِزْرَ أُخْرى *  و باز مىفرمايد  أَنْ لَيْسَ لِلْإِنْسانِ إِلَّا ما سَعى  خداوند مىتواند ببخشد و مورد رحمت و تفضل خويش اشخاص را قرار دهد و هرگز ستم روا نمىدارد اطاعت كسى را كه مىداند بندگانش را گمراه مىكند و به ضلالت مىكشاند واجب نفرموده و براى رسالت و پيامبرى خود از ميان بندگان كسانى را انتخاب\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nنمىكند كه بداند كافر خواهند شد و پيرو شيطان مىشوند و هرگز حجت براى مردم قرار نمىدهد مگر معصوم باشد .\r\nاسلام غير ايمان است هر مؤمنى مسلمان است اما هر مسلمانى مؤمن نيست .\r\nسارق در حالت سرقت مؤمن نيست و زناكار در حال زنا ايمان ندارد كسانى كه حد بر آنها جارى شده مسلمانند ولى نه مؤمنند و نه كافر خداوند تبارك و تعالى داخل آتش نمىكند مؤمنى را كه وعده بهشت به او داده و از آتش خارج نمىنمايد كافرى را كه وعده جهنم و عذاب جاويد به او داده و غير از اين دو را ببخشد براى هر كه بخواهد پس اصحاب حدود فاسقند نه مؤمن و نه كافر مخلد در جهنم نخواهند بود بالاخره يك روز خارج خواهند شد شفاعت در باره آنها جايز است و همچنين براى مستضعفينى كه خداوند دين آنها را بپسندد .\r\nقرآن كلام خدا است نه خالق است و نه مخلوق و فعلا جهان تقيه است و اين منطقه اسلام است نه منطقه كفر و نه منطقه ايمان . امر به معروف و نهى از منكر واجب است براى كسى كه امكان اين كار را داشته باشد و بر جان خويش يا اصحاب خود نترسد ايمان عبارت است از اداى واجبات و اجتناب كبائر و ايمان شناخت قلبى و اقرار به زبان و عمل به اركان و اعتراف به عذاب قبر و منكر و نكير و برانگيختن بعد از مرگ و حساب و صراط و ميزان و ايمان به خدا صحيح نيست مگر با برائت از دشمنان او .\r\nتكبير در دو عيد واجب است اما در عيد فطر در پنج نماز است كه ابتداى آن از نماز مغرب شب عيد فطر شروع مىشود تا نماز عصر روز عيد و آن تكبير چنين است\r\nالله اكبر ، الله اكبر لا إله الا الله و الله اكبر ، الله اكبر و لله الحمد الله اكبر على ما هدانا و الحمد لله على ما ابلانا\r\nبه واسطه اين كه خداوند در قرآن كريم مىفرمايد  وَ لِتُكْمِلُوا الْعِدَّةَ وَ لِتُكَبِّرُوا اللَّهَ عَلى ما هَداكُمْ  .\r\nاما در عيد قربان در شهرها بعد از ده نماز است كه از نماز ظهر روز عيد قربان شروع مىشود تا نماز صبح روز سوم و در منى بعد از پانزده نماز كه ابتداى آن در نماز ظهر روز عيد است تا نماز صبح روز چهارم و اضافه مىنمايد در اين تكبير\r\nو الله اكبر على ما رزقنا من بهيمة الانعام\r\nو زنان زائو بيش از بيست روز نبايد بنشينند مگر\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nقبل از بيست روز پاك شوند اگر پاك نشد بعد از بيست روز غسل مىكنند و خود را بر حذر مىدارند و عمل مستحاضه را انجام مىدهند .\r\nشراب عبارت است از هر چيزى كه كم آن مست مىكند زيادش نيز حرام است .\r\nهر درنده كه چنگال دارد و هر پرنده كه پنگال دارد ، خوردنش حرام است .\r\nطحال حرام است چون خون است و جرّى و مار ماهى و طافى و هر نوع ماهى كه فلس نداشته باشد خوردن آن حرام است « 1 » .\r\nگناهان كبيره حرام است و آنها عبارت است از شرك به خداى عزيز و كشتن نفسى كه خدا حرام نموده و عقوق والدين و فرار از جنگ و خوردن مال يتيم و رباخوارى بعد از گواهى و نسبت زنا دادن به زنان پاك دامن بعد از اين گناهان زنا و لواط و خوردن حرام و كم فروشى در پيمانه و ترازو و قمار و شهادت به دروغ و يأس از رحمت خدا و ايمنى از مكر خدا و نااميدى از رحمت پروردگار و ترك كمك به مظلومين و اعتماد به ستمكاران و قسم دروغ و زشت و حبس حقوق مردم بدون تنگدستى و به كار بردن كبر و بزرگ منشى و دروغ و اسراف و تبذير و خيانت و سبك شمردن حج و جنگ با اولياى خدا و لهو و لعبى كه انسان را از ذكر خدا باز دارد مكروه است مانند غنا و تار زدن و اصرار بر گناهان صغيره . سپس فرمود : در اين مقدار مايه‌ايست براى رسانيدن مردمان پارسا به هدف مكتبى خود .\r\nشيخ صدوق رحمة الله عليه مىفرمايد : گناهان كبيره ، هفت قسم است . بعد از اين هفت قسم هر گناهى كبيره است نسبت به گناه كوچكتر از خود و صغيره است نسبت به گناه بزرگتر از خود . اين تفسير فرمايش امام صادق عليه السلام است . در اين حديث كه بعد از آن هفت قسم كبائر ديگرى را ذكر فرموده\r\nو لا قوة الا بالله .\r\nاجزاء خبر در بخش‌هاى مربوط به خود توضيح و تشريح شده است .\r\n\r\n\r\n\r\n\r\n","description":"","footnote":"\r\n( 1 ) جرى يا جريت نوعى ماهى نهرى است معروف به جنكليس در مصر به نام اژدهاى درياست . استخوانى جز استخوان سر و ستون فقرات ندارد . طافى يك نوع ماهى است كه در آب مىميرد بالا مىآيد و معلوم مىشود . زمير نوعى ماهى است كه پشت او خار دارد ، بيشتر در آب شيرين زندگى مىكند .\r\n","page_name":" 216 ","page_number":216},
  {"content":"\r\n\r\n\r\nبخش پانزدهم احتجاج اصحاب امام صادق عليه السلام با مخالفين\r\nاختصاص : ابن ابى عمير گفت : ابو حنيفه به ابى جعفر مؤمن طاق گفت : نظر تو در بارهء سه طلاقه نمودن چيست ؟ مؤمن طاق گفت آيا بر خلاف كتاب خدا و سنت پيامبر صلى الله عليه و آله است ؟ ابو حنيفه جواب داد آرى . گفت صحيح نيست .\r\nابو حنيفه گفت چرا صحيح نباشد ؟ گفت چون ازدواج يك قرارداد در مسير اطاعت خداست ، هرگز با معصيت از هم گسيخته نمىشود . وقتى ازدواج در مسير معصيت جايز نباشد ، طلاق نيز در اين مسير جايز نيست و در تجويز چنين كارى طعنه زدن به خداى عزيز است در دستوراتش و به پيامبر صلى الله عليه و آله در سنّتش ، چون وقتى عمل بر خلاف كتاب و سنت بود معنى ندارد ، ما خود مىگوئيم هر كس خلاف كتاب و سنت نمايد به اجبار بايد به كتاب و سنت وادار نمود .\r\nابو حنيفه گفت علما چنين كارى را تجويز نموده‌اند مؤمن طاق در جوابش گفت عالم نيست كسى كه به بنده اجازه معصيت بدهد و راه شيطان را در دين خدا تجويز نمايد . عالمى بزرگتر از كتاب و سنت نيست چرا شما به بنده اجازه مىدهيد جمع بين سه طلاق در يك وقت بنمايد ولى اجازه نمىدهيد جمع بين نماز ظهر و عصر و مغرب و عشاء نمايد و در اين تجويز تعطيل كتاب خدا و از ميان بردن سنت پيامبر است . خداوند در قرآن كريم مىفرمايد   وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ   .\r\nاينك بگو ببينم ابا حنيفه ! چه مىگوئى در باره مردى كه بگويد زن من به سنّت\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nشيطان طلاق داده شده است ؟ آيا چنين طلاقى جايز است يا نه ؟ ابو حنيفه گفت اين بر خلاف سنت است ، زنش طلاق داده شده است ، اما معصيت خدا را كرده . مؤمن طاق گفت پس اين شبيه آن است كه بگوئيم وقتى خلاف سنت خدا نمود عمل به سنت شيطان نموده و هر كه پيرو شيطان باشد او بر ملت شيطان است و نصيبى از دين خدا ندارد .\r\nابو حنيفه گفت چنين كسى عمر بن خطاب است كه او از بهترين پيشوايان مسلمين است .\r\nعمر گفت خداوند عزيز در مورد طلاق براى شما مهلت قرار داد و فاصله انداخت ولى شما عجله نموديد و فرصت را از دست داديد ، ما هم اين عجله شما را پذيرفتيم .\r\nمؤمن طاق گفت عمر وارد به احكام دين نبود . ابو حنيفه گفت به چه دليل ؟\r\nمؤمن جواب داد چه دليلى بياورم كه تو نمىپذيرى . اولين مرتبه گفت شخص جنب نماز نخواند اگر آب پيدا نكرد گرچه يك سال طول بكشد ، امت اسلامى بر خلاف اين عمل مىكنند . ابو كيف عائذى پيش عمر آمد و گفت يا امير المؤمنين من به مسافرت رفتم ، حالا برگشته‌ام زنم ازدواج كرده . او در جواب گفت اگر با زنت همبستر شده ، زن اوست ولى اگر همبستر نشده زن تو است . اين حكمى است كه كسى قائل نيست و امت بر خلاف آن هستند .\r\nو در مورد زنى كه چهار سال بود شوهرش به مسافرت رفته بود اجازه داد در صورت تمايل ازدواج كند اما امت بر خلاف اين دستورند كه هرگز نمىتواند ازدواج نمايد مگر گواهان بر مرگ او گواهى دهند يا گواهى به طلاقش بدهند ، و هم دستور داد هفت نفر از يمنىها را به جرم كشتن يك نفر بكشند و گفت اگر نبود رويه‌اى كه اهل صنعا دارند همه را به واسطه اين يك نفر مىكشتم ، با اينكه امت بر خلاف چنين دستورى عمل مىكند .\r\nزن آبستنى پيش او آوردند كه گواهان بر زناكارى او شهادت داده بودند ، دستور داد او را سنگسار نمايند . على عليه السلام فرمود : بر فرض تو بتوانى آن زن را رجم\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكنى چه اختيارى در مورد بچه شكمش دارى ؟ فرمود : مگر نمىدانى كه قلم از او برداشته شده تا صحّت يابد ؟ عمر گفت لولا على لهلك عمر .\r\nهم او نمىدانست كلاله چيست . از پيامبر اكرم صلى الله عليه و آله پرسيد ، آن جناب برايش توضيح داد باز نفهميد . از دخترش حفصه خواست كه از پيامبر اكرم صلى الله عليه و آله بپرسد ، وقتى حفصه پرسيد آن جناب فرمود پدرت از تو خواسته و به تو دستور داده ؟ گفت آرى ، فرمود : پدر تو اين مطلب را نخواهد فهميد تا بميرد .\r\nكسى كه اين كلاله را نداند چگونه احكام دين را مىداند ؟\r\nتوضيح : سيد رضى در كتاب فصول مىنويسد فضال بن حسن بن فضال كوفى از محلى گذشت كه ابو حنيفه براى عده‌اى احكام فقهى و حديث خود را مىگفت تا بنويسند .\r\nفضال به دوست خود گفت به خدا سوگند از اينجا رد نخواهم شد مگر اينكه ابو حنيفه را شرمنده كنم دوست او در پاسخ گفت تو ابو حنيفه را مىشناسى و زبان آورى او را مىدانى ؟ گفت اين سخنان را رها كن مگر استدلال كافرى بر مؤمن تفوق و برترى پيدا خواهد كرد . در اين هنگام نزديك ابو حنيفه رفت و سلام كرد . ابو حنيفه و حاضران جواب سلام او را دادند .\r\nگفت يا ابا حنيفه خدا رحمتت كند . من برادرى دارم كه معتقد است بهترين مردم پس از پيامبر صلى الله عليه و آله ، على بن ابى طالب است اما من مىگويم ابا بكر بهترين مردم و پس از او عمر بهترين فرد است ، آيا نظر شما چيست ؟\r\nمدتى سر به زير انداخت سپس سر برداشت و گفت در مقام و فخر آنها نسبت به پيامبر اكرم صلى الله عليه و آله همين بس كه آن دو همبستر پيامبر در قبر او هستند چه دليلى واضح‌تر از اين مىخواهى ؟ فضال گفت من اين استدلال را براى او كردم .\r\nگفت به خدا قسم اگر محل متعلق به پيامبر صلى الله عليه و آله است و آنها حقى در آن محل نداشته باشند به پيامبر اكرم صلى الله عليه و آله ظلم كرده‌اند كه بدون حق آنجا دفن شده‌اند و اگر محل متعلق به آن دو بوده كه به پيامبر اكرم صلى الله عليه و آله\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nبخشيده‌اند باز خطا كرده و كار خوبى نكرده‌اند كه از بخشش خود برگشته‌اند و محلى را كه بخشيده‌اند باز خود تصرف نموده‌اند .\r\nابو حنيفه ساعتى سر به زير انداخت . آنگاه گفت نه مال شخصى پيامبر صلى الله عليه و آله بوده و نه مال آن دو ولى آن دو به مناسبت حق دخترانشان عايشه و حفصه استحقاق اين دفن را پيدا كرده‌اند . فضال گفت اين حرف را هم برايش گفتم او در جواب من گفت خودت مىدانى كه پيامبر صلى الله عليه و آله وقتى از دنيا رفت نه زن داشت وقتى محاسبه مىكنيم به هر كدام از آن زنان 72 / 1 مىرسد و اين يك نهم از يك هشتم به اندازه يك وجب در يك وجب مىشود ، چگونه آن دو بيش از يك مقدار معلوم متصرف شده‌اند ؟ ضمنا چه شد كه حفصه و عايشه ارث از پيامبر صلى الله عليه و آله مىبرند ولى فاطمه زهرا عليها السلام دخترش نبايد ارث ببرد ؟\r\nابو حنيفه فرياد زد مردم اين مرد را دور كنيد از من كه او رافضى خبيث است .\r\n\r\nمناظره سيد حميرى\r\nاز مطالبى كه شيخ رحمة الله عليه نقل كرده اين است كه حارث بن عبد الله ربعى گفت من در حضور منصور دوانيقى بودم روزى كه در پل بزرگ بود و سوّار قاضى نيز حضور داشت ، سيد حميرى اين قصيده خود را مىخواند :\r\n ان الا له الذى لا شىء يشبهه * أتاكم الملك للدنيا و للدين\r\nأتاكم الله ملكا لا زوال له * حتى يقاد إليكم صاحب الصين\r\nو صاحب الهند مأخوذ برمته * و صاحب الترك محبوس على هون \r\nقصيده خود را تمام كرد . منصور از ذكر فتوحات خود در اين قصيده خوشحال بود . سوّار گفت اين مرد يا امير المؤمنين به خدا قسم بر خلاف عقيده قبلى خود شعر مىگويد . خدا را سوگند اين‌ها معتقد به محبت ديگران هستند و عداوت شما را در دل مىپرورانند . سيد حميرى گفت به خدا قسم او دروغ مىگويد من در مدح تو\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nراستگويم اين سخنان او از حسد سرچشمه مىگيرد . من دلباخته شما و دوستدار اهل بيتم و در خون من از پدر و مادرم به ارث رسيده ، اما اين سوّار و فاميلش دشمن شما بوده‌اند در جاهليت و اسلام خداوند بر پيامبر اكرم صلى الله عليه و آله در مورد اين خانواده او اين آيه را نازل نموده  إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ  منصور گفت راست مىگوئى ؟ سوّار گفت يا امير المؤمنين او معتقد به رجعت است و شيخين را سبّ مىكند و نسبت‌هاى زشت مىدهد به آنها سيد گفت اما مسأله رجعت من از روى قرآن به آن معتقد شده‌ام كه مىفرمايد  وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ  در آيه ديگر مىفرمايد  وَ حَشَرْناهُمْ فَلَمْ نُغادِرْ مِنْهُمْ أَحَداً  مىفهميم از اين دو آيه كه دو نوع حشر وجود دارد يك نوع حشر عمومى و يك حشر خصوصى . و در اين آيه مىفرمايد  رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ  و مىفرمايد  فَأَماتَهُ اللَّهُ مِائَةَ عامٍ ثُمَّ بَعَثَهُ  و فرموده است  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ  اين گواهى قرآن است . پيامبر اكرم صلى الله عليه و آله نيز مىفرمايد\r\nيحشر المتكبرون في صور الذر يوم القيامة\r\nمتكبران به صورت ذره‌ها در قيامت محشور مىشوند و فرموده است\r\nلم يجر في بنى اسرائيل شىء الا و يكون في امتى مثله حتى الخسف و المسخ و القذف\r\nو حذيفه گفته است بعيد نيست كه گروه زيادى از اين امت به صورت ميمون و خوك مسخ شوند . پس اعتقاد من به رجعت از چيزهايى است كه قرآن حاكى از آن و سنت پيامبر شاهد است . من معتقدم خداوند اين سوّار را به دنيا برمىگرداند به صورت ميمون يا خوك يا ذرّه ، زيرا او مردى ستمگر و متكبّر و كافر است . منصور خنديد . سيد اين اشعار را سرود :\r\n جاءت سوّارا ابا شمله * عند الامام الحاكم العادل\r\nفقال قولا خطلا كله * عند الورى الحافى و الناعل\r\nو بان للمنصور صدقى كما * قد بان كذب الانوك الجاهل \r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمنصور گفت او را واگذار . سيد حميرى گفت يا امير المؤمنين او اول شروع كرده و شروع‌كننده ظالم‌تر است . او دست بكشد تا من نيز دست بكشم ، از ريختن آبروى من خوددارى كند تا من نيز خوددارى كنم . منصور به سوّار گفت سيد حميرى سخن منصفانه‌اى گفت ، دست از او بردار تا سيد هم از تو دست بردارد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nبخش شانزدهم احتجاج‌هاى موسى بن جعفر عليه السلام با ارباب مذاهب و خلفاء و بعضى از مسائل مشكل علمى\r\nتوحيد صدوق عليه الرحمة . هشام بن حكم از يكى از جاثليق‌هاى نصرانى كه هفتاد سال عمر خود را به نصرانيت گذرانده بود به نام بريهه نقل كرد كه در جستجوى اسلام بود و مىخواست كسى را بيابد كه بتواند برايش استدلال نمايد از كتابهاى خودشان و عيسى مسيح را با امتيازاتش بشناسد . با اين خصوصيت حتى بين نصرانيان و مسلمانان و يهودان و مجوس نيز مشهور شده بود ، بطورى كه نصرانيان به او افتخار مىكردند و مىگفتند اگر در دين نصرانيت جز بريهه عالمى نباشد همان يك نفر ما را كافى است . اما در عين حال مردى حق طلب و جوياى اسلام بود . زنى به همراه داشت كه او را خدمت مىنمود و سالها با او بود . بريهه به آن زن صفت نصرانيت و دلائل پوشالى آنها را گوشزد كرده بود و او در اين زمينه اطلاعى داشت .\r\nولى بر خلاف عقيده خود مطلب را مىپوشاند اما پيوسته از رهبران مسلمانان و صلحا و دانشمندان و اهل استدلال مىپرسيد و از رهبر هر گروهى سؤالاتى مىكرد . اما آنچه مىجست پيدا نمىكرد و مىگفت اگر اينها رهبران واقعى باشند بايد از واقعيتها اطلاعاتى داشته باشند . بالاخره مذهب تشيع را براى او توصيف نمودند و هشام بن حكم را براى اين منظور ستودند .\r\nيونس بن عبد الرحمن گفت هشام بن حكم برايم نقل كرد كه روزى من در درب\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدكان خود در كرخ نشسته بودم . چند نفر هم پيش من قرآن مىخواندند ناگاه گروهى از نصرانيان را ديدم كه دانشمندان متعددى ، از قسيس گرفته تا ديگران ميان آنها بود .\r\nدر حدود صد نفر لباسهاى سياه داشتند با كلاههاى مخصوص نصرانيت . بريهه جاثليق اكبر نيز به همراه آنها بود . اطراف دكان مرا احاطه نمودند و يك صندلى مخصوص براى بريهه گذاشتند . روى آن نشست . بقيه اسقف‌ها و رهبانان بر عصاى خود تكيه نموده ، ايستادند با همان كلاههاى مخصوص .\r\nبريهه گفت كسى نمانده از مسلمانان كه من با او مناظره نكرده باشم از دانشمندان مطّلع ؟ ولى هيچ كدام چيزى نداشته‌اند آمده‌ام با تو مناظره كنم در باره اسلام . هشام گفت اگر مىخواهى من معجزه‌اى بكنم مانند عيسى مسيح يا شبيه او كه هرگز از من بر نمىآيد او روحى پاك و نيالوده داشت . بسيار ارجمند بود و داراى معجزاتى بزرگ و دلائلى آشكار . بريهه گفت از سخن و بيان توصيف تو خوشم آمد .\r\nاما اگر منظورت بحث و استدلال است اشكالى ندارد ، اينك من حاضرم . بريهه در پاسخ گفت آرى بگو ببينم پيامبر شما چه نسبتى با عيسى مسيح دارد از نظر خويشاوندى جسمى ؟ هشام گفت او پسر عموى جد مادرى عيسى است ، زيرا عيسى از فرزندان اسحاق است و حضرت محمد صلى الله عليه و آله از فرزندان اسماعيل .\r\nبريهه گفت چرا او را نسبت به پدرش مىدهى ؟ هشام در پاسخ گفت كه اگر مايلى آن نسبتى كه به نظر شما دارد آن را بگويم . مايلى نسبتى كه به عقيده ما دارد آن را توضيح دهم ؟ بريهه گفت نسبتى كه به نظر ما دارد بگو . بريهه خيال مىكرد اگر آن نسبت را توضيح دهد هشام را مغلوب مىكند . به همين جهت چنين درخواستى را كرد . هشام گفت بسيار خوب .\r\nمىگويند عيسى قديم است از قديم . در چنين صورتى كداميك پدر است و كداميك پسر ؟\r\nبريهه : آن يكى كه به زمين آمد پسر است و پسر پيامبر از طرف پدر است .\r\nهشام : پدر موقعيت بيشترى از پسر دارد چون آفرينش از پدر است .\r\nبريهه : آفرينش آفريده پدر و آفريده فرزندند .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nهشام : چه اشكالى دارد كه هر دو پائين بيايند چنانچه با هم آفريده‌اند .\r\nبريهه : چگونه شريك هستند با اينكه يك شىء واحدند .\r\nهشام : پس در اسم با هم اجتماع دارند .\r\nبريهه : اين سخن از روى نادانى است .\r\nهشام : اتفاقا سخنى صحيح و درست است .\r\nبريهه : پسر متصل به پدر است .\r\nهشام : برعكس پسر جدا از پدر است .\r\nبريهه : اين كه جدا باشد خلاف معمول مردم است .\r\nهشام : اگر معمول مردم را شاهد و دليل بر ادعاى خود بگيريم من در اين مناظره تو را مغلوب كرده‌ام زيرا معلوم مردم اينست كه پدر وجود دارد قبل از پسر اين معمول را تو قبول دارى ؟\r\nبريهه : خير چنين چيزى را نمىپذيرم .\r\nهشام : پس چرا معمول مردم را گواهى مىگيرى در صورتى كه آن را قبول ندارى .\r\nبريهه : پدر و پسر دو اسم است در قدرت قديم .\r\nهشام : هر دو اسم قديم هستند مانند خود پدر و پسر .\r\nبريهه : نه اسمها محدث و آفريده‌اند .\r\nهشام : در صورتى كه اين اسمها را پسر آفريده باشد تو پدر را پسر ناميده‌اى ( چون آفريدگار اسمها است و پسر را پدر اما اگر پدر اين اسمها را آفريده باشد پس او پدر است و پسر هم پدر است در اينجا ابن و پسرى وجود ندارد .\r\nبريهه : پسر اسم روح است وقتى به زمين نزول مىكند .\r\nهشام : پسر وقتى به زمين نيامده چه اسم دارد ؟\r\nبريهه : اسم او پسر است چه فرود آيد چه فرود نيايد .\r\nهشام : پس قبل از فرود آمدن اين روح هر دو يكى هستند يا اسم آنها دو تا است .\r\nبريهه : يك روح است .\r\nهشام : مىپذيرى كه بعضى از آن روح ابن باشد و قسمتى از آن اب .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبريهه : نه ، زيرا اسم پدر و پسر مربوط به يك چيز است .\r\nهشام : پس پسر پدر پدر است و پدر پدر پسر در نتيجه پدر و پسر يكى هستند .\r\nاسقف‌هاى نصرانى به زبان خود به بريهه گفتند : تا كنون چنين گير نكرده بودى حركت كن برويم .\r\nبريهه متحير شد بالاخره از جاى حركت كرد تا برود ولى هشام دامن او را گرفت و گفت چرا مسلمان نمىشوى ؟ اگر در دل مطلبى دارى و اشكالى هست بگو و گر نه من يك سؤال در مورد نصرانيت مىكنم امشب تا به صبح در انديشه خواهى بود و سحرگاه هر چند زودتر مايل خواهى بود كه مرا بيابى .\r\nاسقف‌ها گفتند آن سؤال را مطرح نكن ممكن است به اشكال برخورد كند اما خود بريهه تقاضا كرد سؤال را مطرح نمايد .\r\nهشام گفت به نظر تو آيا پسر هر چه نزد پدر است مىداند ؟ گفت آرى . پرسيد آيا پدر آنچه نزد پسر است مىداند ؟ گفت آرى . باز پرسيد آيا پسر قادر است به هر كارى كه پدر قدرت دارد ؟ گفت آرى . گفت اينك بگو ببينم آيا آنچه پسر قادر است پدر هم بر آن قدرت دارد ؟ گفت بلى . هشام گفت اين چه نوع واحدى است كه يكى پسر ديگرى است ولى هر دو مساوى هستند و چطور يكى بر ديگرى ستم روا نمىدارد بريهه در پاسخ گفت ظلم از آنها سر نمىزند .\r\nهشام گفت سزاوار است كه پسر پدر پدر باشد و پدر پسر پسر اينك برو امشب در اين باره فكر كن ، نصرانيان از جاى حركت كرده متفرق شدند و آرزو داشتند كه هشام و يارانش را نديده بودند .\r\nبريهه با ناراحتى تمام و اندوه به منزل برگشت . زن خدمتكارش گفت چرا اين طور ناراحتى . بريهه جريان بحث و مناظره خود را با هشام برايش نقل كرد .\r\nآن زن گفت تو مىخواهى بر حق باشى يا بر باطل ؟ بريهه گفت جوياى حق هستم . زن گفت پس هر جا حقيقت را مىيابى به همان طرف برو مبادا لج‌بازى كنى زيرا لجاجت شك و ترديد است و شك و ترديد زشت است و چنين اشخاصى در آتش جهنمند .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبريهه سخن آن زن را پسنديد و تصميم گرفت فردا پيش هشام برود و فردا صبح پيش هشام رفت ولى ديگر از نصرانيان كسى با او نبود . بريهه به هشام گفت آيا كسى دارى كه سخن او را بپذيرى و مطيع او باشى . هشام پاسخ داد آرى . پرسيد امتيازات و مشخصات او چيست ؟ گفت امتيازات نژادى را مىخواهى يا دينى گفت امتيازات نژادى و دينى هر دو را بيان كن . هشام گفت اما از نظر نژاد بهترين نژاد را دارد سرآمد نژاد عرب و برگزيده از قريش و برترين فرزندان هاشم هر كه با او در نژاد به جا آورده شود او را برتر از خود مىيابد چون قريش بهترين قبيله عرب و بنى هاشم باارزشترين قبيله قريشند و بهترين افراد بنى هاشم سرور و سيد آنها است و فرزند سرور و سيد از ديگران بهتر است اين شخص نيز از فرزندان سرور بنى هاشم است . بريهه گفت از نظر دينى برايم توصيف كن .\r\nهشام گفت راه روش او را بيان نمايم يا امتيازات شخصى و طهارت روحى را .\r\nگفت امتيازات شخصى و طهارت روحى را .\r\nهشام گفت معصوم است گناه از او سر نمىزند . سخىّ است بخل نمىورزد .\r\nشجاع است ترس در او راه ندارد ، گنجينه علم است و جهل در دانستنيهاى او نيست .\r\nحافظ دين و به پا دارنده واجبات و از عترت انبياء و جامع علوم آنها است هنگام خشم حلم مىورزد و هنگام ستم انصاف دارد و هنگام خوشحالى كمك مىكند .\r\nنسبت به دوست و دشمن انصاف را رعايت مىكند ، درخواست بيهوده در باره دشمن خود نمىكند و دوست خويش را محروم نمىنمايد عمل به كتاب خدا مىكند و از عجايب خاندان طهارت جريانها نقل مىكند . حكايت از قول ائمه گرام مىنمايد دليل او قابل رد نيست و جاى سؤال باقى نمىگذارد . در هر مشكلى فتوى مىدهد و هر ظلمت و تاريكى را روشن مىنمايد .\r\nبريهه گفت تمام صفت و مشخصات مسيح را با دلائل و معجزاتش بيان كردى جز اينكه او غير مسيح است . هشام گفت اگر ايمان بياورى راهنمائى خواهى شد و اگر پيرو حق گردى شرمسار نخواهى گشت سپس هشام گفت بريهه ! هر حجتى كه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nخدا در ابتداى آفرينش به پا داشته در وسط آفرينش نيز به پا داشته و در آخر آن نيز به پا خواهد داشت حجت‌هاى خدا باطل نمىشود و ملت‌هاى پروردگار نابودى ندارد و نه سنن الهى از ميان مىرود .\r\nبريهه گفت چقدر سخن صحيح و درستى است اين از مزاياى حكماء است كه دليل مىآورند و شبهه و ترديد را از ميان مىبرند هشام گفت آرى .\r\nسه نفرى با آن زن به جانب مدينه رهسپار شدند تا خدمت حضرت صادق عليه السلام برسند اما در بين راه به موسى بن جعفر عليه السلام برخورد كردند جريان را هشام خدمت آن جناب نقل كرد .\r\nپس از توضيح جريان موسى بن جعفر عليه السلام فرمود : بريهه ! چقدر از كتاب خود اطلاع دارى ؟ جواب داد من عالم به آن هستم . فرمود : چقدر اطمينان به تأويل و توجيه خوددارى ؟ گفت به اندازه اطلاعاتى كه در مورد آن دارم . امام عليه السلام شروع به خواندن انجيل كرد . بريهه گفت حضرت مسيح همين طور قرائت مىكرد ، به اين صورت جز مسيح كسى قرائت نكرده .\r\nبريهه گفت پنجاه سال است كه دنبال شما يا مثل شما مىگردم ايمان آورد و شخص پايبند معتقداتش بود ، زن خدمتكارش نيز ايمان آورد و با عقيده بود .\r\nهشام با بريهه و آن زن خدمت امام صادق عليه السلام رسيدند ، هشام تمام جريان را نقل كرد و آنچه بين امام موسى بن جعفر عليه السلام و بريهه اتفاق افتاده بود نيز بيان نمود . حضرت صادق عليه السلام فرمود  ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  .\r\nبريهه گفت آقا فدايت شوم شما از كجا تورات و انجيل و كتب انبيا را به دست آورده‌ايد ؟ فرمود اين كتابها به وراثت از آنها به ما رسيده ، به همان صورتى كه خودشان خوانده‌اند ما مىخوانيم بدون كم و كاست . خداوند در روى زمين حجتى قرار نمىدهد كه از او چيزى بپرسند و بگويد نمىدانم .\r\nبريهه تا آخر عمر امام صادق عليه السلام در خدمت ايشان بود ، سپس ملازم خدمت امام موسى بن جعفر عليهما السلام شد ، تا در زمان آن جناب از دنيا رفت . امام عليه السلام او را به دست خود غسل و كفن كرد . فرمود اين يكى از حواريين\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمسيح است كه عارف به حق بود بيشتر اصحاب امام آرزو داشتند كه كاش مثل او بودند .\r\nتحف العقول 404 - 408 .\r\nاز سخنان موسى بن جعفر عليه السلام با هارون الرشيد در يك خبر طولانى است كه مورد نياز را فقط ذكر مىنمايم . امام عليه السلام وارد مجلس هارون شد كه به واسطه تهمت‌هائى كه به آن جناب زده بودند ايشان را احضار نموده بود . يك طومار بلند بالائى را به دست داشت و با نسبت‌هاى ناروائى كه به شيعيان آن جناب داده بودند آنها را خواند .\r\nآن گاه موسى بن جعفر عليه السلام فرمود : يا امير المؤمنين ما خانواده‌اى هستيم كه به ما تهمت مىزنند . خداوند بخشنده و سرّپوش است . هرگز اسرار بندگان خود را فاش نمىكند مگر در هنگام حساب رستاخيز . روزى كه مال و فرزندان سودى ندارند مگر كسى كه با قلب سليم به پيشگاه او بيايد .\r\nسپس فرمود : پدرم از پدر خود از على عليه السلام از پيامبر اكرم صلى الله عليه و آله نقل كرد كه فرمود\r\n« الرحم اذا مسّت الرحم اضطربت ثم سكنت »\r\nخويشاوند وقتى با خويشاوند خود تماس حاصل نمايد رگ خويشاوندى به هيجان مىآيد سپس آرام مىشود . اينك اگر صلاح بداند امير المؤمنين با من مصافحه نمايد .\r\nدر اين موقع هارون از تخت به زير آمد و دست راست خود را دراز كرد و دست راست آن جناب را گرفت و او را در آغوش فشرد و در پهلوى راست خود نشانيد و گفت گواهى مىدهم كه تو راست مىگوئى و پدرت راستگو است و جدت صادق است و رسول الله صلى الله عليه و آله نيز صادق است . وقتى وارد شدى من شديدترين كينه را نسبت به تو داشتم به واسطه اطلاعاتى كه به من داده بودند ، همين كه شروع به صحبت نمودى و آن سخنان را گفتى و با من مصافحه نمودى مسرور شدم و خشم من تبديل به خشنودى از تو شد . ساعتى به سكوت گذرانيد آنگاه گفت :\r\nمايلم سؤالى در باره عباس و على بنمايم كه به چه دليل على به ميراث پيامبر\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nصلى الله عليه و آله از عباس شايسته‌تر بود با اينكه عباس عموى پيامبر و برادر مهربان پدر او به شمار مىرفت .\r\nامام عليه السلام فرمود : مرا معاف دار . گفت نه ، به خدا امكان ندارد بايد جواب بدهى . فرمود : پس اگر ممكن نيست ، امانم بده . گفت امان دادم . فرمود : پيامبر اكرم صلى الله عليه و آله از ميراث محروم نمود كسى را كه قادر به هجرت بود ولى مهاجرت نكرد . پدرت عباس ايمان آورد ولى مهاجرت نكرد ، ولى على عليه السلام ايمان آورد و مهاجرت نمود . خداوند در اين آيه مىفرمايد  الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا  رنگ چهره هارون تغيير كرد و ناراحت شد . گفت چرا شما را نسبت به على نمىدهند با اينكه على پدر شما است و به پيامبر اكرم نسبت مىدهند با اينكه ايشان جد شما هستند ؟ فرمود : خداوند عيسى مسيح پسر مريم را نسبت داده به ابراهيم خليل از طرف مادرش مريم بتول كه هيچ انسانى با او نياميخت در اين آيه   وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ   .\r\nاين انتساب فقط از طرف پدر و مادر به ابراهيم داده شده همان طورى كه داود و سليمان و ايوب و يوسف و موسى و هارون را از طرف پدر و مادر به ابراهيم نسبت مىدهد كه اين خود فضيلتى براى عيسى است كه تنها از جهت مادر داراى اين مقام مىشود و اين آيه اشاره به همان است در داستان مريم  إِنَّ اللَّهَ اصْطَفاكِ وَ طَهَّرَكِ وَ اصْطَفاكِ عَلى نِساءِ الْعالَمِينَ  كه عيسى را به او عنايت نمود بدون تماس بشرى با مريم . همين طور خداوند فاطمه را برگزيد و پاك و پاكيزه نمود و فضيلت بخشيد به او به واسطه حسن و حسين كه دو سرور جوانان اهل بهشتند .\r\nهارون كه سخت ناراحت شده بود ، از سخنان امام عليه السلام با ناراحتى گفت از كجا شما مدعى هستيد كه انسان دچار فساد مىشود از طرف پدر و مادر به واسطه خمس كه به اهلش نپردازد ؟ امام عليه السلام فرمود اين سؤالى است كه هيچ كدام از سلاطين تا كنون نكرده‌اند غير از تو يا امير المؤمنين نه ابا بكر و نه عمر و نه بنى اميه و\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاز هيچ يك از آباء من چنين سؤالى نشده ، مخواه من از آن پرده بردارم . ( در خبرى است كه هارون مىگويد پس اگر اين جريان را نقل كنى امان من از بين مىرود . امام فرمود : قبول دارم . ) هارون گفت زندقه در اسلام زياد شده هم آنها سخن‌چينىهائى مىكنند نزد ما و اينها را به شما نسبت مىدهند به نظر شما اهل بيت زنديق كيست ؟ فرمود : زنديق كسى است بر خدا و پيامبرش ردّ كند و آنها كسانى هستند كه از در خشم و عناد با خدا و پيامبر اويند . خداوند در اين آيه مىفرمايد  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  تا آخر آيه ، آنها ملحد هستند كه از توحيد برگشته‌اند و به الحاد و كفر گرائيده‌اند .\r\nهارون گفت اولين كسى كه ملحد و كافر شد كه بود ؟ امام فرمود : اولين كسى كه الحاد و زندقه را پذيرفت در آسمان ابليس ملعون بود ، كه كبر ورزيد و افتخار نمود بر آدم صفى و برگزيده خدا و گفت آن ملعون من بهتر از آدمم ، « مرا از آتش آفريده‌اى و او را از گل » . سرپيچى از فرمان خدا نمود و ملحد شد اين الحاد به بازماندگان به ارث رسيد تا روز قيامت . هارون گفت مگر ابليس ذريّه و بازماندگانى هم دارد ؟\r\nفرمود : آرى ، مگر اين آيه را نشنيده‌اى   إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ بِئْسَ لِلظَّالِمِينَ بَدَلًا ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ وَ ما كُنْتُ مُتَّخِذَ الْمُضِلِّينَ عَضُداً   زيرا آنها فرزندان آدم را گمراه مىكنند به آرايش زر و زيور و دروغى كه مىگويند و گواهى به يگانگى خدا مىدهند ، چنانچه خداوند در اين آيه مىفرمايد  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلِ الْحَمْدُ لِلَّهِ بَلْ أَكْثَرُهُمْ لا يَعْلَمُونَ  يعنى آنها اين حرف را از روى تلقين و تأديب و سرزبانى مىگويند نه اينكه اعتقاد داشته باشند كسى كه اعتقاد نداشته باشد گرچه گواهى بدهد مشكوك است و دشمنى حسود خواهد بود ، به همين جهت عرب مىگويد هر كه چيزى را نداند دشمن اوست و هر كه دستش به چيزى نرسد عيب‌تراشى براى آن مىكند و منكر آن مىشود چون\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجاهل است . امام عليه السلام با ابى يوسف قاضى سخنان طولانى داشت كه اينجا محل ذكر آن نيست .\r\nسپس هارون الرشيد گفت تو را سوگند مىدهم به حق آباء گرامت سخنانى كوتاه در مورد بحثى كه داشتيم بفرمائيد . فرمود : دواتى بياوريد . دوات و كاغذ آوردند ، نوشت :\r\nبسم الله الرحمن الرحيم\r\n: امور اديان چهار نوع است :\r\n1 - امرى كه اختلافى در آن نيست و آن اجماع امت در مسائلى است كه ضرورى است كه چاره‌اى جز آن ندارند . 2 - اخبارى كه مورد قبول همه است كه هر شبهه‌اى را به وسيله آنها بايد بر طرف نمود و هر حادثه‌اى را استنباط كرد .\r\n3 - امرى كه احتمال شك و انكار دارد در مورد آنها بايد از اهلش سؤال كرد تا دليلى از كتاب خدا كه تأويل آن مورد قبول همه است بياورد . 4 - سنتى كه جميع آن را قبول دارند و اختلافى در باره آن نيست يا قياسى كه صحت آن را عقل بپذيرد و عامه و خاصه نتوانند در آن شك و ترديد نمايند و انكار كنند ، اين دو امر از توحيد گرفته تا ساير مسائل و از جريمه خدشه تا بالاتر از آن چيز است كه بايد امور دينى را به آنها ارجاع داد . هر چه با دليل ثابت شد مىپذيرى و آنچه دليلى نداشت از آن چشم مىپوشى . هر كس يكى از اين سه مطلب را ايراد نمود ، اين همان حجت بالغه‌ايست كه خداوند در اين آيه بيان مىفرمايد  قُلْ فَلِلَّهِ الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ  چنين دليلى به جاهل كه برسد با جهل خود آن را درك مىكند چنانچه عالم با علم متوجه مىشود ، زيرا خداوند عادل است و ستم روا نمىدارد به وسيله آنچه درك مىكنند بر آنها استدلال مىنمايد و دعوت به آنچه مىشناسند مىكند نه به آنچه منكرند و نمىفهمند . هارون الرشيد به امام عليه السلام احترام لازم را نموده و ايشان را برگرداند ، خبر مفصل است .\r\nخرايج : روايت شده گروهى از يهودان خدمت امام صادق عليه السلام رسيدند و گفتند چه معجزه‌اى دارى كه دلالت بر نبوت حضرت محمد صلى الله عليه و آله بكند ؟\r\nفرمود : كتاب مهيمن و حيران‌كننده عقول به آنچه در مورد حلال و حرام و ساير\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nچيزهائى كه به ايشان داده شده .\r\nيهودان گفتند از كجا ما بفهميم كه اين مطالب شما همان طورى است كه نقل مىكنيد ؟ امام موسى بن جعفر عليه السلام كه كودكى بود در آن وقت و حضور داشت فرمود : ما از كجا بفهميم دلائلى كه براى حضرت موسى شما نقل مىكنيد و معجزات او همانطور است كه شما مىگوئيد ؟\r\nگفتند اين مطالب به وسيله اشخاص راستگوئى به ما رسيده . موسى بن جعفر عليه السلام فرمود : اينك صدق گفتار ما را به وسيله تلقينى كه خداوند به طفل كوچكى نموده بدون تعليم و نقل از ديگران بشناسيد . گفتند لا إله الّا اللَّه محمّد رسول اللَّه و گواهى دادند به امامت ائمه هدى و حجت‌هاى پروردگار بر مردم امام صادق عليه السلام از جاى حركت كرد و پيشانى موسى بن جعفر را بوسيد ، سپس فرمود : تو قائم بعد از من هستى .\r\nبه همين جهت كه حضرت صادق تعبير به قائم نمود ، واقفىها مدعى شدند كه موسى بن جعفر زنده است و او قائم است . امام صادق عليه السلام به يهودان جايزه داد و با احترام و مسلمان شدن برگشتند . اما در اينكه هر امامى قائم است بعد از پدرش به امر امامت شكى نيست ولى آن قائمى كه زمين را پر از عدل مىكند ، او حضرت مهدى فرزند امام حسن عسكرى عليه السلام است .\r\nتفسير عياشى - حسن بن على بن نعمان گفت وقتى مهدى عباسى تجديد بناى مسجد الحرام را نمود يك خانه در زاويه‌اى از مسجد باقى ماند كه از صاحبان آن تقاضاى فروش نمود ، اما آنها امتناع كردند . راجع به اين مطلب از فقهاء پرسيد ، همه گفتند نبايد چيز غصبى را جزء مسجد الحرام نمود .\r\nعلى بن يقطين گفت يا امير المؤمنين اگر نامه‌اى به موسى بن جعفر بنويسى ، او در باره اين مطلب تو را راهنمائى خواهد كرد . مهدى نامه‌اى به والى مدينه نوشت كه از موسى بن جعفر عليه السلام بپرسد : خانه‌اى را مىخواهيم جزء مسجد الحرام نمائيم ، اما صاحب آن امتناع دارد . چگونه مىتوان از اين اشكال رهايى يافت ؟ فرماندار\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبراى حضرت موسى بن جعفر نوشت ، آقا در جواب فرمودند : بايد حتما جواب اين مطلب را داد ؟ گفت چاره‌اى نيست . فرمود : بنويس .\r\n بِسْمِ اللَّهِ الرَّحْمنِ الرَّحِيمِ * \r\nاگر مردم آنجا سكونت داشته‌اند و كعبه بعد در آنجا به وجود آمده ، مردم شايسته تصرف ملك خود هستند ، اما اگر كعبه قبلا بوده است و مردم آمده آنجا سكونت اختيار كرده‌اند ، كعبه سزاوار اطراف خويش است نه مردم .\r\nوقتى نامه براى مهدى عباسى رسيد آن را بوسيد و دستور داد خانه را خراب كردند .\r\nصاحبان خانه آمدند خدمت موسى بن جعفر عليه السلام و تقاضا كردند كه راجع به بهاى خانه آنها براى مهدى نامه‌اى بنويسد ، آن جناب نوشت يك چيزى به آنها بده .\r\nمهدى صاحبان خانه را راضى نمود .\r\nتحف العقول 480 .\r\nعبد الله بن يحيى گفت نامه‌اى خدمت موسى بن جعفر نوشتم در مورد دعاى « الحمد لله منتهى علمه » نوشت : نگو « الحمد لله منتهى علمه » زيرا براى علم خدا انتهائى نيست ولى بگو\r\n« الحمد لله منتهى رضاه »\r\n. شخصى از آن جناب در باره جواد سؤال كرد . فرمود : سخن تو دو صورت دارد :\r\nاگر منظورت جواد در بين مردم كيست سؤال مىكنى ، جواد كسى است كه آنچه خداوند بر او واجب نموده پرداخت نمايد و بخيل كسى است كه از پرداخت آن بخل ورزد و اما اگر از خدا مىپرسى او جواد است ، چه بدهد و چه منع نمايد زيرا اگر بدهد چيزى را داده كه مال تو نيست و اگر منع نمايد چيزى را منع نموده كه مال تو نبوده .\r\n7 - وكيل امام در اموالشان به آن جناب عرض كرد به خدا به شما خيانت نكرده‌ام . فرمود : خيانت كردن و تضييع مال و از بين بردن با هم مساوى است ولى خيانت براى تو بدتر است .\r\n8 - فرمود : هر كس در باره خدا صحبت كند هلاك مىشود و هر كه ريا طلب باشد هلاك مىشود و هر كس خودپسند باشد نيز هلاك مىگردد .\r\n9 - فرمود : گرفتارى دنيا و دين هر دو سخت و مشكل است . اما گرفتارى دنيا به\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاين دليل كه دست به هر چيز دراز كنى مىبينى يك فاجر و تبهكارى قبل از تو آن را تصرف نموده و اما گرفتارى آخرت به اين صورت است كه كسى را پيدا نمىكنى بر امور آخرت به تو كمك كند .\r\n10 - فرمود چهار چيز از وسواس است : خوردن گل و خاك بازى ( خاك را با دست نرم كردن ) ، كوتاه كردن ناخن با دندان و خوردن ريش . و سه چيز موجب جلاء نور چشم مىشود نگاه به سبزى و تماشاى آب جارى و ديدار صورت زيبا .\r\n11 - فرمود : هر وقت ستمكارى در ميان مردم رايج بود بيشتر از حق ، صحيح نيست هيچ كس به ديگرى اطمينان نمايد مگر اينكه او را تجربه نموده باشد .\r\n12 - فرمود : بوسيدن لب صحيح نيست مگر از همسر و بچهء صغير .\r\n13 - فرمود : در دين خدا تفقه پيدا كنيد زيرا فقه و اطلاعات دينى بينش و بصيرت است و موجب كمال عبادت و علت رسيدن به مقامات عالى و درجات بلند دين و دنيا است . برترى فقيه بر عابد مانند برترى خورشيد است بر ستارگان . هر كس تفقه در دنيا نداشته باشد خداوند عملى را از او نمىپسندد .\r\n14 - به على بن يقطين فرمود : كفاره كار كردن براى سلطان ، نيكى به برادران دينى است .\r\n15 - فرمود : وقتى امام و پيشوا عادل باشد براى او اجر و پاداش است و براى تو شكر و سپاس . وقتى امام و پيشوا ستمگر بود براى او گناه است و براى تو صبر .\r\n16 - ابو حنيفه گفت در زمان امام صادق عليه السلام عازم حج شدم به مدينه كه رسيدم آهنگ خانه امام صادق عليه السلام را نمودم در دهليز خانه نشستم تا اجازه ورودم بدهند . ناگاه كودكى آمد . به او گفتم پسر جان آدم غريب در شهر شما كجا بايد قضاى حاجت كند ؟ گفت اجازه بده ، عجله نكن تا برايت توضيح دهم . در اين هنگام تكيه به ديوار نمود . گفت براى قضاى حاجت بايد از رودخانه‌ها و نهرهاى آب پرهيز كنى و زير درختان و پشت مسجدها و داخل كوچه‌ها و راه‌ها قضاى حاجت نكنى و پشت ديوار پنهان شوى و جامه خويش بلند كنى به شرط اينكه رو به\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nقبله و پشت به قبله نباشى ، آنگاه هر جا خواستى قضاى حاجت مىكنى .\r\nاز جملات و سخنان اين كودك سخت به حيرت ماندم . پرسيدم اسم تو چيست ؟ گفت من موسى بن جعفر بن محمد بن على بن حسين بن على بن ابى طالبم .\r\nپرسيدم پسر جان معصيت از كيست ؟ گفت گناه از سه حالت خارج نيست :\r\nيا از خدا سر مىزند كه از او هرگز نيست ، در اين صورت صحيح نيست خداوند بنده خود را عذاب كند براى كارى كه نكرده و يا از بنده و از خدا دو نفرى انجام داده‌اند در صورتى كه چنين نيز نيست . در اين صورت هم نبايد شريك قوى شريك ضعيف را ستم نمايد و يا از خود بنده است كه واقع مطلب همين است . اگر خداوند ببخشد ، به جور و كرم خويش بخشيده و اگر كيفر نمايد ، به واسطه خطاى بنده و انحراف او است .\r\nابو حنيفه گفت از همان جا برگشتم . ديگر موفق به ملاقات امام صادق عليه السلام نشدم و به همان حرف كه از آن كودك شنيدم بىنياز شدم .\r\nهمين خبر از كنز الفوائد كراجكى نقل مىشود به مختصر اختلاف كه در آخر آن اين اشعار را امام موسى بن جعفر عليه السلام مىخوانند :\r\n لم تخل افعالنا اللاتى نذم بها * احدى ثلاث معان حين ناتيها\r\nاما تفرد بارينا بصنعتها * فيسقط الذم عنا حين ننشيها\r\nاو كان يشركنا فيها فيلحقه * ما سوف يلحقنا من لائم فيها\r\nاو لم يكن لإلهي في جنايتها * ذنب فما الذنب الا ذنب جانيها \r\nترجمه اشعار خلاصه‌اى از همان توضيحات سابق است .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nبخش هفدهم اخبارى كه على بن جعفر از برادر خود موسى بن جعفر عليه السلام نقل كرد به غير روايتى كه حميرى نقل مىكند ، در اينجا مجموع آنها را نقل كرديم چون مختصر اختلافى با اخبار حميرى دارد و اخبار حميرى را در بخشهاى مربوط به آن متفرق نموده‌ايم .\r\nعلى بن جعفر بن محمد از برادر خود موسى بن جعفر نقل كرد كه فرمود : از پدرم جعفر بن محمد پرسيدم مردى كه با زن خود همبستر شود قبل از طواف نساء عملا چه بايد بكند ؟ فرمود : طواف مىكند و يك شتر قربانى مىنمايد .\r\nپرسيدم مردى را گرفته‌اند كه سه حد بايد زده شود . حد شراب خوارى ، حد دزدى و حد زنا ، چه بايد كرد ؟ فرمود : ابتدا شراب بعد سرقت و بعد از آن حد زنا را بايد زد .\r\nدر مورد خنثى پرسيدم كه با تدليس و فريب زنى را ازدواج كرده فرمود : بايد پشت او را شلاق زد تا ذلت و خوارى را حس نمايد و تمام مهر را بايد بپردازد اگر با او دخول نموده ، ولى اگر دخول نكرده نصف مهر را او مىپردازد .\r\nاز ذبيحه و كشتار يهودى و نصرانى پرسيدم كه خوردنش جايز است يا نه ؟\r\nفرمود : هر چه نام خدا بر آن برده شده باشد ( مشهور بر خلاف اين فتوى است مگر مسلمان دستور كشتن داده باشد و خودش نام خدا را ببرد ) .\r\nپرسيدم شخصى گوسفندى در بيابان پيدا كرده آيا براى او حلال است ؟ فرمود :\r\nپيامبر اكرم صلى الله عليه و آله فرمود : آن گوسفند يا مال تو است يا برادرت و يا گرگ .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nگوسفند را بگير و اطلاع بده در همان محلى كه پيدا كرده‌اى در صورتى كه صاحبش پيدا شد به او مىدهى اگر صاحبش پيدا نشد آن را مىخورى ولى ضامن آن هستى اگر صاحبش پيدا شود و درخواست بهاى گوسفند خويش را بنمايد ( كه بايد مثل يا قيمتش را بپردازى ) پرسيدم كسى كه براى كفاره ظهار روزه گرفته بعد وضع مالى او خوب مىشود كه مىتواند كفاره مالى بدهد ( بنده آزاد كند ) از روزه كفاره‌اش دو روز يا سه روز باقيمانده چه كار بايد بكند ؟ فرمود : اگر يك ماه را روزه گرفته و داخل ماه دوم شده همان روزه كافى است ، تمام مىكند و بنده آزاد نمىكند . پرسيدم شخصى دو ماه رمضان متوالى مريض بوده بعد خوب شده ، چه كار بايد بكند ؟ فرمود : ماه دوم را بايد قضا كند ولى رمضان اول را كفاره مىدهد براى هر روز يك مد طعام ( تقريبا ده سير ) .\r\nپرسيدم شخصى پرنده‌اى را از مكه آورده تا به كوفه ، حالا چه بايد بكند ؟\r\nفرمود : آن را برگرداند به مكه اگر مرد بايد قيمت آن را صدقه بدهد .\r\nپرسيدم شخصى ترك طواف نموده تا آمد به وطن ، در آنجا با همسر خود همبستر شده ، چه بايد بكند ؟ فرمود : يك قربانى مىفرستد ، اگر اين طواف را از حج ترك كرده در ايام حج و اگر در عمره ترك كرده در عمره مىفرستد و شخصى را وكيل مىكند تا آنچه از طواف ترك نموده انجام دهد .\r\nپرسيدم شخصى چهار زن دارد ، يكى از زنها مىميرد آيا جايز است قبل از تمام شدن عده متوفى با زنى ديگر ازدواج كند ؟ فرمود : وقتى مرد با هر كه مىخواهد ازدواج نمايد .\r\nپرسيدم نماز خوف چگونه است ؟ فرمود : امام مىايستد و با عده‌اى از سپاهيان خود يك ركعت نماز مىخواند بعد براى ركعت دوم حركت مىكند ، سربازان نيز ركعت دوم را با او مىخوانند بعد نمازشان را تمام مىكنند و مىروند بعد بقيه سپاه مىآيند و با او نماز مىخوانند ، ركعت دوم نماز امام را وقتى امام به تشهد نشست ، آنها حركت مىكنند و دومى را براى خود مىخوانند سپس مىنشينند و با او تشهد\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمىخوانند . سپس امام سلام مىدهد از جاى حركت مىكند با آنها مىروند .\r\nپرسيدم نماز مغرب را در هنگام خوف چگونه بايد خواند ؟ فرمود : امام مىايستد با عده‌اى از ياران يك ركعت نماز مىخواند بعد ركعت دوم مىرسد آنها نيز با او مىخوانند ، دو ركعت و تمام مىكنند و مىروند بقيه سربازان مىآيند با او نماز را در ركعت دوم مىخوانند سپس از جاى حركت مىكند با آنها نماز را مىخواند در ركعت دوم . در اين موقع ركعت سوم امام و ركعت دوم آنها است ، بعد مىنشيند براى تشهد ، آنها نيز تشهد مىخوانند ، بعد سربازان حركت مىكنند براى ركعت سوم خود ، در حالى كه امام نشسته است ركعت سوم را كه خواندند آنها تشهد مىخوانند بعد امام سلام مىدهد آنها نيز سلام مىدهند .\r\nپرسيدم حج تمتع از كجا احرام بايد بست و احرام حج چگونه است ؟ فرمود :\r\nپيامبر اكرم صلى الله عليه و آله براى اهل عراق از عقيق تعيين نموده و براى اهل مدينه و اطراف آن مسجد شجره و براى شاميان و اطراف آن از جحفه و اهل طائف از قرن و اهل يمن از يلملم ، صحيح نيست كسى از اين ميقاتگاه‌ها تخلف ورزد و به ديگرى برود .\r\nپرسيدم شخص مىتواند كبوتر حرم را در منطقه حلّ صيد كند و بعد وارد حرم شود و آن را بخورد ؟ فرمود : كبوتر حرم را در هيچ حال نبايد خورد .\r\nپرسيدم آيا شخص مىتواند موىهاى زير بغل خود را بكند در ماه رمضان كه روزه دارد ؟ فرمود : اشكالى ندارد .\r\nپرسيدم شخص مىتواند با آب دهان خود چيزى را كه در لباسش هست بشويد ؟ فرمود : اشكالى ندارد .\r\nپرسيدم زنى شوهرش مرده و حامله است ، وضع حمل كرد و قبل از گذشتن چهار ماه و ده روز ازدواج نمود ، چگونه است ؟ فرمود اگر شوهرش با او همبستر شده از هم جدا مىشوند بقيه عده شوهرش را نگه مىدارد بعد باز عده ديگرى براى شوهر دوم نگه مىدارد و به آن مرد ديگر هرگز حلال نمىشود ، گرچه با ديگرى هم ازدواج نمايد . اما اگر با او همبستر نشده باشد از هم جدا مىشوند و بقيه عده شوهر اولش را\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nنگه مىدارد بعد اين شوهر يكى از خواستگاران او به شمار مىرود .\r\nپرسيدم ملخ ريزه را مىتوان خورد ؟ فرمود : نمىتوان خورد تا بپرد .\r\nپرسيدم دو نفر به خواستگارى دخترى مىآيند ، جدّ دختر مايل است دختر را به يكى ازدواج بدهد ولى پدر دختر به ديگرى تمايل دارد ، كدام يك خواسته آنها مقدم است ؟ فرمود كسى كه جدّ انتخاب مىكند شايسته است زيرا پدر و دختر هر دو در اختيار جدّ هستند .\r\nاز مردى پرسيدم كه داراى گوسفند است پوست گوسفندهاى مرده را هم نگه داشته مخلوط شده است با پوستهاى تذكيه شده ، نمىداند كدام حلال است آيا مىتواند اينها را بفروشد ؟ فرمود : مىفروشد به كسى كه پوست مرده را حلال مىداند و پولش را استفاده مىنمايد ، اشكالى ندارد .\r\nپرسيدم زن مىتواند معانقه كند با مرد در ماه رمضان با حال روزه جايى از بدن مرد را ، بدون غريزه جنسى و شهوت ببوسد ؟ فرمود : اشكالى ندارد .\r\nپرسيدم زن مىتواند روى روسرى خود مسح بكشد ؟ فرمود : صحيح نيست ، بايد مسح بر روى سر بكشد . پرسيدم روزه‌دار مىتواند روغن در گوش خود بچكاند ؟\r\nفرمود : اگر داخل حلقش نشود اشكالى ندارد .\r\nپرسيدم مردى با كنيزى همبستر شده ، آن كنيز را قبل از حيض شدن بفروشد و مشترى در همان ظهر با او همبستر شود و زن آبستن گردد ، بچه متعلق به كداميك از آن دو است ؟ فرمود : بچه متعلق به مردى است كه كنيز در اختيار اوست ، چون پيامبر اكرم فرموده است\r\n« الولد للفراش »\r\n. پرسيدم زنى شير داده باشد به بچه‌اى كه غلام و برده اوست چه مىشود ؟ فرمود :\r\nوقتى شير داد آزاد مىگردد . پرسيدم مادر مىتواند از گوشت عقيقه فرزند خود بخورد ؟ فرمود : صحيح نيست بخورد بايد تمام آن را صدقه بدهد .\r\nپرسيدم روز هفتم تولد سر بچه را نتراشيده‌اند ، آيا بايد بعد بتراشد و به وزن آن صدقه بدهد ؟ فرمود : وقتى هفت روز گذشت لازم نيست بر آنها تراشيدن زيرا تراشيدن و عقيقه و اسم‌گذارى در روز هفتم است .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nپرسيدم حج افراد بهتر است يا حج اقران ؟ فرمود : حج تمتع بهتر از افراد و اقران است كه با خود قربانى ببرد . سپس فرمود : متعه همان است كه در كتاب خدا است و پيامبر صلى الله عليه و آله به آن امر كرده . سپس فرمود متعه داخل در حج است تا روز قيامت بعد انگشتهاى خود را درهم داخل كرد يعنى اين طور با هم مخلوط شده . فرمود :\r\nابن عباس مىگفت حاضرم هر كه بخواهد در اين مورد با او مباهله و نفرين كنيم .\r\nپرسيدم شخص به سجده مىرود و دست خود را روى كفش خويش مىگذارد آيا صحيح است ؟ فرمود : اشكالى ندارد .\r\nپرسيدم : شخص مىتواند دختر خود را بدون اجازه‌اش به ازدواج دهد ؟ فرمود :\r\nآرى ، فرزند با بودن پدر از خود اختيارى ندارد مگر قبلا ازدواج كرده باشد ( بيوه باشد ) چنين زنى را جايز نيست مگر او را آگاه كند و اجازه بگيرد .\r\nپرسيدم شخصى مىتواند پشت سر امام نماز بگذارد بالاى تخت گاهى دكان خود ؟ فرمود : اگر با مأمومين در صف قرار گرفته باشد اشكالى ندارد .\r\nپرسيدم زن مىتواند نماز بخواند در لحاف و روسرى خود با داشتن چادر ؟\r\nفرمود صحيح نيست مگر با چادر .\r\nپرسيدم زن مىتواند نماز بخواند با لنگى و لحاف و سرپوشى با اينكه چادر دارد ؟ فرمود : صحيح نيست مگر اينكه چادر خود را بپوشد . پرسيدم زن مىتواند در لنگ و لحاف و روسرى نماز بخواند با داشتن چادر ؟ فرمود : وقتى چادر داشته باشد صحيح نيست .\r\nپرسيدم مرد مىتواند با شلوار و رداء پيش نماز باشد ؟ فرمود : اشكالى ندارد .\r\nپرسيدم از شب‌زنده‌دارى ماه رمضان آيا صحيح است ؟ فرمود : صحيح نيست مگر با قرائت قرآن ، ابتدا فاتحه را مىخوانى بعد ساكت مىشوى براى قرائت امام وقتى به ركوع رفت   قُلْ هُوَ اللَّهُ أَحَدٌ   را و غير آن سوره را مىخوانى بعد به ركوع مىروى . وقتى امام به ركوع رفت تو هم در ركوع تكبير بگو و در سجده چنانچه تنها\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nدر نماز اين كار را مىكنى ولى نمازت تنهائى بهتر است « 1 » .\r\nپرسيدم آيا شلوار مىتواند به جاى لنگ در نماز كافى باشد ؟ فرمود : آرى .\r\nپرسيدم مرد مىتواند در لنگ و كلاه نماز بخواند با اينكه عبا و رداء هم دارد ؟\r\nفرمود : صحيح نيست .\r\nپرسيدم مرد مىتواند پيش نماز باشد با شلوار و كلاه ؟ فرمود : صحيح نيست .\r\nپرسيدم محرم مىتواند لنگ خود را در نماز به گردن ببندد ؟ فرمود : صحيح نيست به گردن ببندد ولى مىپيچد به گردن خود و نمىبندد .\r\nپرسيدم مرد مىتواند دو طرف رداى خود را به طرف چپ جمع كند ؟ فرمود :\r\nصحيح نيست جمع آن در طرف چپ ولى مىتواند در طرف راست جمع كند يا رها نمايد .\r\nپرسيدم آيا ماهى ( حنكلس كه فقط استخوان سر و مهره پشت دارد و به آن اژدهاى دريا مىگويند ) خوردن آن صحيح است ؟ فرمود : در كتاب امير المؤمنين عليه السلام آن را حرام يافتيم .\r\nپرسيدم از مردى كه به استخوان گوش او ضربتى زده‌اند مدعى است كه نمىشنود ؟ فرمود : اگر مسلمان است تصديق مىشود .\r\nپرسيدم چارپا داران كه سفر به نيل مىكنند آيا نماز را بايد تمام كنند ؟ فرمود :\r\nوقتى در رفت و آمد هستند روزه بگيرند و نماز را تمام كنند مگر اينكه تازه به سفر مىروند كه بايد افطار كنند و نماز را قصر نمايند .\r\nپرسيدم مردى با زنش در ماه رمضان كه مرد روزه‌دار بوده همبستر شده چه بايد بكند ؟ فرمود : بايد قضاى روزه را بگيرد و يك بنده آزاد كند ، اگر نداشت دو ماه متوالى روزه بگيرد اگر نتوانست شصت نفر را غذا بدهد اگر نداشت استغفار كند .\r\nپرسيدم جايز است براى روزه‌دار در ماه رمضان كنيز را به پشت بخواباند و به\r\n\r\n\r\n\r\n\r\n","description":"","footnote":"\r\n( 1 ) اين جملات با هم هم آهنگ نيست شايد سؤال در نماز تراويح به جماعت كرده . فرموده است : صحيح نيست مگر با قرائت قرآن بعد حال كسى كه بايد تقيه كند بيان مىنمايد .\r\n","page_name":" 242 ","page_number":242},
  {"content":"\r\n\r\nشكم و ران و پشت او بزند ؟ فرمود : اگر اين كار از روى شهوت نكند اشكالى ندارد اما از روى شهوت صحيح نيست .\r\nپرسيدم صدقه ( زكات ) در چه چيزها است ؟ فرمود : پيامبر اكرم صلى الله عليه و آله فرموده است : در نه چيز است : گندم ، جو ، خرما ، مويز ، طلا ، نقره ، شتر ، گاو ، گوسفند از چيزهاى ديگر عفو شده .\r\nپرسيدم شخص مسلمان مىتواند به سياحت بپردازد يا در گوشه خانه‌اى رهبانيت و ترك دنيا نمايد و خارج نشود ؟ فرمود : نه .\r\nپرسيدم لباس شخصى برخورد به الاغ مرده مىكند آيا قبل از شستن مىتواند در آن نماز بخواند ؟ فرمود : شستن آن لازم نيست ، نماز بخواند اشكالى ندارد .\r\nپرسيدم شخصى لباسش برخورد به سگ مرده مىكند مىتواند در آن نماز بخواند ؟ فرمود : تكانش مىدهد ( يا آب بر آن مىپاشد ) و نماز مىخواند اشكالى ندارد .\r\nپرسيدم شخصى به نماز ميت مىرسد كه يك يا دو مرتبه تكبير را گفته‌اند چكار بايد بكند ؟ فرمود : بقيه تكبيرها را مىگويد و دست بر مىدارد و نماز را سبك و كوتاه مىكند .\r\nپرسيدم و با در سرزمينى پيدا مىشود آيا شخص مىتواند از ترس مرگ فرار كند ؟ فرمود : فرار مىكند تا وقتى كه در مسجدى كه نماز مىخواند اتفاق نيفتاده باشد ، اگر در ميان اهل مسجدى كه نماز در آن مىخواند و با افتاد نبايد فرار كند .\r\nپرسيدم شخصى مسواك مىكند در حال روزه و استفراغ مىنمايد چگونه است ؟ فرمود : اگر قى كند عمدا بايد قضا كند ، اما اگر عمدى نباشد اشكالى ندارد .\r\nپرسيدم آيا مىتوان با شراب مداوا نمود ؟ فرمود : نه .\r\nپرسيدم شخص مىتواند در پيراهن تنها و قباى تنها نماز بخواند ؟ فرمود : بايد بر پشت خود چيزى بيندازد .\r\nپرسيدم شخص مىتواند پيش نماز باشد در يك بارانى ( لباسى كه براى حفاظت از باران مىپوشند ) يا يك جبّه ؟ فرمود : اگر در زير پيراهن پوشيده باشد\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nاشكالى ندارد .\r\nپرسيدم شخص محرم مىتواند كشتى بگيرد ؟ گفت : صحيح نيست ، ممكن است مجروح شود يا از موى بدنش بريزد .\r\nپرسيدم شخص محرم صحيح است كه مسواك كند ؟ فرمود : صحيح است ، ولى صحيح نيست دهانش را خونى كند .\r\nسؤال كردم از شخصى كه لباسش برخورد به خوك كرده و در حال نماز يادش مىآيد ؟ فرمود : اشكالى ندارد نمازش را بخواند ولى اگر داخل نماز نشده آنچه در لباس خود ميابد پاك مىكند و تكان مىدهد مگر اينكه چيزى مشاهده كند كه بايد بشويد .\r\nپرسيدم مرد مىتواند در يك قبا و پيراهن پيش نمازى كند ؟ فرمود : اگر دو جامه باشد اشكالى ندارد .\r\nپرسيدم از شخصى كه در حال وضو خون دماغ مىكند يك قطره از خون در ظرف آب او مىريزد صحيح است يا نه ؟ گفت نه .\r\nپرسيدم شخصى خون دماغ كرده بعد مخاط دماغ را مىريزد بعضى از خون ذره‌اى كوچك به ظرف او مىرسد آيا مىتواند وضو بگيرد ؟ فرمود : اگر چيزى در آب ديده نشود اشكالى ندارد و اما اگر ديده مىشود وضو نگيرد از آن پرسيدم كنيز اگر گوسفندى را بكشد آيا صحيح است فرمود : اگر به نخاع نرسيده باشد و گردن را نشكسته باشد ، اشكالى ندارد فرمود : در خانواده حضرت على بن الحسين كنيزى بود كه براى آنها كشتار مىكرد پرسيدم شخص محرمى شتر مرغى را شكار مىكند چه بايد بكند ؟ فرمود : يك شتر قربانى كند اگر نداشت به شصت نفر صدقه بدهد اگر نداشت هجده روز روزه بگيرد .\r\nپرسيدم از محرمى كه گاوميشى را صيد كرده ؟ فرمود : يك گوسفند قربانى مىكند اگر نيافت ، ده نفر را صدقه مىدهد اگر نيافت ، سه روز روزه مىگيرد .\r\nپرسيدم از شخصى كه مىگويد اين كنيز مال تو به تو اختيار دادم آيا مىتواند با\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nآن كنيز همبستر شود ، فرمود : اگر مىتواند او را بفروشد با او همبستر شود و گر نه نمىتواند .\r\nپرسيدم از كسى كه بر خود لازم نمود عتق و آزاد نمودن بنده را ، آيا مىتواند بنده‌اى لنگ يا شل آزاد كند ؟ فرمود : اگر خريد و فروش مىشود مىتواند ، مگر نوع معينى را تعيين كرده باشد كه بايد همان نوع را آزاد كند .\r\nپرسيدم از شخص آزادى كه كنيزى دارد ( مىتواند با او رفع غريزه جنسى نمايد ) اگر زنا كرد بايد او را رجم كنند ؟ فرمود : آرى .\r\nپرسيدم از كسى كه جنس را نسيه مىدهد آيا مىتواند ضامنى بگيرد ؟ فرمود :\r\nآرى .\r\nپرسيدم از كسى كه پيش خريد مىكند خرما را قبل از اينكه شكوفه خرما بريزد و خرماى ريزه ديده شود ، آيا حلال است ؟ فرمود : در خرما پيش خريد صحيح نيست .\r\nپرسيدم معامله نخل و خرما را ؟ فرمود : وقتى تازه خرما رنگ انداخته و خرماى آن ديده مىشود و تميز داده مىشود از خرماى نبسته خريد و فروش آن جايز است .\r\nپرسيدم پيش فروش گندم صحيح است ؟ فرمود اگر از تو مقدار معينى را بخرد صحيح است .\r\nپرسيدم از پيش فروش در خرما ؟ فرمود : صحيح نيست اما اگر بخرد از تو اين خرماى معينى را اشكالى ندارد ، يعنى يك اندازه معين .\r\nپرسيدم از دو نفر كه شريكند در معامله سلف و سلم ، آيا مىتوانند قبل از گرفتن جنس سهم خود را تقسيم كنند ؟ فرمود : اشكالى ندارد .\r\nپرسيدم اگر حيوانى را به حيوان ديگر نسيه بدهند با افزايش مقدارى پول كه پول را نقدا بپردازد و حيوان را بعد بدهد آيا صحيح است ؟ فرمود : اگر هر دو راضى باشند اشكالى ندارد .\r\nپرسيدم اگر كسى برده خود را مكاتبه نمايد ( يعنى در آزادى او قراردادى بنويسد ) كه يك پسرك غلام به او بدهد و ضمانت مىدهد در چنين موقعى آيا\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nصحيح است ؟ فرمود : اگر معين شود پسر بچه پنج ساله باشد يا چهار ساله يا سن ديگرى اشكال ندارد .\r\nپرسيدم شخص كنيزى مىخرد و با او همبستر مىشود مىتواند او را با ربح و سود بفروشد ؟ فرمود : اشكالى ندارد .\r\nپرسيدم شخصى مقدارى از ديگرى گندم طلب دارد مىتواند به همان مقدار جو بگيرد ؟ فرمود : اگر راضى باشند هر دو اشكالى ندارد ؟\r\nپرسيدم شخصى از كسى مقدارى خرما يا جو يا گندم طلب دارد مىتواند قيمت آن را دريافت كند ؟ فرمود : وقتى آن را قيمت نمايد به درهم درست نيست ، چون اصل معامله پول بوده و معاوضه پول به پول درست نيست .\r\nپرسيدم شخصى مقدارى طعام خريده مىتواند آن را به ديگرى واگذارد قبل از گرفتن آن طعام ؟ فرمود : اگر از آن ديگرى سود نگيرد اشكال ندارد ، اما اگر سود گرفت درست نيست مگر بعد از تحويل گرفتن طعام ( آرد گندم ) .\r\nپرسيدم شخصى آرد گندم مىخرد مىتواند آن را قبل از تحويل بفروشد ؟\r\nفرمود : اگر سود بگيرد نمىتواند مگر بعد از تحويل اما اگر واگذار نمايد اشكالى ندارد .\r\nپرسيدم شخصى روغن مىخرد بعد زياد مىشود مىتواند به جاى آن يك رطل يا دو رطل روغن زيتون بگيرد ؟ فرمود : در صورتى كه دو نوع باشد و راضى شوند هر چه مايل است مىتواند بگيرد .\r\nپرسيدم شخصى زمين يا يك كشتى را اجاره مىكند به دو درهم بعد نصف آن را به يك درهم و نيم به اجاره مىدهد و خود در بقيه سكونت مىكند اين كار صحيح است ؟ فرمود : اشكالى ندارد .\r\nپرسيدم يك كنيز متعلق به دو نفر است كه يكى از آن دو شريك غائب است شريك ديگر مىتواند آن كنيز را به ازدواج بدهد ؟ فرمود : اگر شخص غائب ناراضى باشد ازدواج صحيح نيست .\r\nپرسيدم شخصى خانه‌اى را به ده درهم اجاره مىكند خياط يا صنعت‌گر ديگرى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمىآيد و مىگويد من اينجا كار مىكنم مال الاجاره بين من و تو تقسيم شود و هر چه سود بردم با هم شريك باشيم بعد بيشتر از اجاره خانه سود ببرد ، آيا چنين معامله‌اى صحيح است ؟ فرمود : اشكالى ندارد .\r\nپرسيدم شخصى به ديگرى مىگويد به تو ده درهم مىدهم تا به من صنعت خود را بياموزى و شريك من باشى ، آيا چنين كارى صحيح است ؟ فرمود : وقتى راضى باشد ، اشكالى ندارد .\r\nپرسيدم شخصى به ديگرى صد درهم مىدهد كه كار كند با آن به شرط اينكه پنج درهم يا بيشتر و يا كمتر به او بدهد ، آيا چنين كارى حلال است ؟ فرمود : نه اين رباى محض است .\r\nپرسيدم شخصى به بنده‌اش ده درهم مىدهد كه هر ماه به او ده درهم بپردازد ، آيا اين كار حلال است ؟ فرمود : اشكالى ندارد .\r\nپرسيدم شخص زكات نقره‌اش را با طلا مىپردازد و زكات طلا را نقره به همان قيمت پرداخت مىكند ، صحيح است ؟ فرمود : اشكالى ندارد .\r\nپرسيدم شخصى متاعى را مىفروشد و شرط مىكند كه نصف آن متعلق به خود او باشد ، بعد با سود مىفروشد ، آيا اين كار صحيح است ؟ فرمود : اشكالى ندارد .\r\nپرسيدم شخصى خانه‌اى را اجاره مىكند به يك مبلغ معين و شرط مىكند كه بعد خانه را گل كارى و درب‌هايش را اصلاح نمايد ، آيا حلال است ؟ فرمود : اشكالى ندارد .\r\nپرسيدم شخصى چيزى را مىخرد به مدت معين ، مدت فرا مىرسد و جنس نزد فروشنده است . خريدار مىآيد و مىگويد چيزى كه از تو خريده‌ام خودت بخر و اين مبلغ هم كم كن ، من از خودم تاوان آن را مىدهم آيا حلال است ؟ فرمود : وقتى راضى باشند اشكالى ندارد .\r\nپرسيدم قربانى در منى چند روز است ؟ فرمود : سه روز و پرسيدم در غير منى قربانى چند روز است ؟ فرمود : سه روز .\r\nپرسيدم شخصى مسافرت بوده دو روز پس از عيد قربان مىآيد آيا مىتواند\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nروز سوم قربانى كند ؟ فرمود : اشكالى ندارد .\r\nپرسيدم شخصى ده درهم از ديگرى طلبكار است ، بدهكار مىگويد يك پيراهن از من بخر و آن را به فروش هر چه كمتر فروختى من از خودم مىدهم آيا صحيح است ؟ فرمود : اگر هر دو راضى باشند صحيح است .\r\nپرسيدم شخصى جامه‌اى خريده به ده درهم تا مدت معينى بعد همان جامه را مىفروشد به پنج درهم نقد ؟ فرمود : اگر شرط نكرده باشد و راضى باشند اشكالى ندارد .\r\nپرسيدم شخصى پشت سر امام كه قرائت را به حمد و بلند مىخواند ايستاد و به او اقتدا كرده مىتواند پشت سر او بخواند ؟ فرمود : نه ، ولى بايد سكوت كند براى قرآن .\r\nپرسيدم شخصى پشت سر امام است و به او اقتدا كرده در ظهر و عصر قرائت خود را پشت سر او مىخواند ؟ فرمود : صحيح نيست ، بايد تسبيح و تمهيد بخواند و صلوات بر پيامبر اكرم صلى الله عليه و آله بفرستد و بر اهل بيت او .\r\nپرسيدم انگشترى كه در آن نقش جانورى درنده يا پرنده باشد آيا با آن نماز مىتواند بخواند ؟ فرمود : نه .\r\nپرسيدم آيا شخص مىتواند بعضى از فرزندان خود را بر بعض ديگر ترجيح دهد ؟ فرمود : فلان كس را من بر تمام اهل خانه خود و فرزندانم ترجيح داده‌ام اشكالى ندارد .\r\nپرسيدم از چند نفر كه اجتماع نموده‌اند بر كشتن ديگرى چه بايد كرد ؟ فرمود :\r\nكشته مىشوند به واسطه او .\r\nپرسيدم از چند نفر كه اجتماع كرده‌اند بر كشتن يك غلام و برده و خود آزادند ؟\r\nفرمود : بايد قيمت او را بپردازند .\r\nپرسيدم زنى كه قبل از انقضاء عده خود ازدواج كند ؟ فرمود : بايد بين او و شوهرش جدائى انداخت ، بعد او يكى از خواستگاران اين زن به حساب خواهد آمد .\r\nپرسيدم از مردى كه با كنيز برادر يا عمو يا پسر برادرش ازدواج كرده باشد ،\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبچه‌اى بزايد بچه چه خواهد شد ؟ فرمود : اگر بچه از صاحب و مالك خود ارث ببرد به مقدار كمى آزاد مىشود .\r\nپرسيدم از شخص نصرانى كه فرزندش از دنيا مىرود با اينكه فرزند مسلمان است آيا پدر نصرانى از او ارث مىبرد ؟ فرمود : اهل ملتى از ملت ديگر ارث نمىبرد .\r\nاز گوشت الاغ اهلى سؤال كردم ؟ فرمود : پيامبر اكرم صلى الله عليه و آله نهى نمودند و اين نهى به واسطه آن بود كه با آن الاغ كار مىكردند و خوش نداشت خوردن گوشت آن را تا نابود نشوند .\r\nپرسيدم زن موى از صورت خود مىكند ؟ فرمود : اشكالى ندارد .\r\nپرسيدم از زنى كه با عمو يا دائى خود ازدواج كند ؟ فرمود : نمىتواند .\r\nپرسيدم از كسى كه قسم مىخورد و استثناء مىكند حال او چگونه است ؟\r\nفرمود : او آنچه را استثناء كرده است برايش هست .\r\nپرسيدم فاصله انداختن بين انگشتان در ركوع آيا سنت است ؟ فرمود : اگر خواست اين كار را مىكند و خواست ترك مىكند .\r\nپرسيدم از آب باران كه در محلى جريان پيدا مىكند كه در آن محل عذره است و به لباس انسان برخورد مىكند مىتواند در آن لباس نماز بخواند قبل از شستن ؟\r\nفرمود : وقتى آب باران راه برود اشكالى ندارد .\r\nپرسيدم از لباسى كه مىافتد در محل چهارپايان و برخورد به ادرار و پشكل آنها مىكند چه بايد كرد ؟ فرمود : اگر چيزى به آن چسبيده باشد بايد بشويد اما اگر خشك باشد اشكالى ندارد .\r\nپرسيدم از غذائى كه نهاده مىشود روى سفره يا محلى كه شراب به آن رسيده ، آيا مىتوان از آن طعام خورد ؟ فرمود : اگر سفره يا خوان خشك باشد اشكالى ندارد .\r\nپرسيدم از خوردن گوشت لاك پشت ، خرچنگ و جرّى ( نوعى ماهى است كه قبلا معنى شد به نام حنكلس ) فرمود : جرّى و لاك پشت و خرچنگ را نمىتوان خورد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nپرسيدم گوشت صدف دريا و نهر را مىتوان خورد ؟ فرمود : اين گوشت قورباغه است ، نمىتوان خورد .\r\nپرسيدم در گل مقدارى سرگين داخل مىكنند و مسجد يا خانه را به آن اندود مىنمايند مىتوان در آن نماز خواند ؟ فرمود : اشكالى ندارد .\r\nپرسيدم بورياتر مىشود و به آن آب كثيفى مىرسد ، مىشود روى آن نماز خواند ؟ فرمود : اگر خشك باشد اشكالى ندارد .\r\nپرسيدم كه گچ را به وسيله عذره و مدفوع مىپزند آيا صحيح است كه با چنين گچى مسجد را گچ‌كارى كرد ؟ فرمود اشكالى ندارد .\r\nپرسيدم زنى مسلمان مىشود بعد از او شوهرش مسلمان مىشود اما آن زن با ديگرى ازدواج نموده چه بايد كرد ؟ فرمود : متعلق به شوهر بعد است كه با او ازدواج كرده به شوهر اولى بر نمىگردد .\r\nپرسيدم زنى مسلمان مىشود و بعد شوهرش مسلمان مىگردد ، آيا براى او حلال است ؟ فرمود : آن مرد شايسته‌تر است برايش تا وقتى ازدواج با ديگرى نكرده باشد ولى مخير است هر كه را خواست اختيار مىكند .\r\nاز حد قطع دست دزد پرسيدم كه چگونه است ؟ فرمود : امير المؤمنين در بهاى يك تكه آهن كه معادل دو درهم يا سه درهم بود قطع نمود .\r\nپرسيدم از شخصى كه كنيزى را دزديده است و او را فروخته كسى كه خريده مىتواند با آن كنيز همبستر شود ؟ فرمود : اگر متهم به سرقت شد نمىتواند ، ولى اگر نداند مىتواند .\r\nپرسيدم سگ يا موش اگر از پنير يا روغن بخورند آيا مىتوان آن پنير و روغن را خورد ؟ فرمود : آنچه زبان آنها رسيده بايد دور انداخت و بقيه خورده مىشود .\r\nپرسيدم از موشى يا سگى كه از روغن باز يا زيتون يا شير آشاميده مىتوان آن را خورد ؟ فرمود : اگر در كوزه يا شبيه آن باشد خورده نمىشود ، ولى مىتوان براى چراغ استفاده كرد اگر بيشتر از آن بود مىتوان خورد مگر اينكه صاحب ثروتمند باشد كه بايد آن را بريزد و از آن استفاده نبرند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nسؤال كردم از مردى كه صدقه بدهد به يكى از فرزندانش بعد بخواهد ديگرى را در آن صدقه‌اى كه به فرزندش داده شريك كند صحيح است ؟ فرمود : پدر در مال فرزند خود هر چه بخواهد مىكند . بخشش پدر به فرزند مانند صدقه است به ديگرى ( در نسخه ديگرى بخشش پدر به فرزند شبيه صدقه ديگرى است به او ) .\r\nپرسيدم دو نفر نصرانى يكى به ديگرى خوك يا شراب مىفروشد تا مدت معينى قبل از پرداخت پول هر دو مسلمان مىشوند آيا بعد از مسلمان شدن مىتوانند پول آن را بگيرند ؟ فرمود : پول متعلق به اوست ، مىتواند بگيرد .\r\nپرسيدم از مردى كه سه نفر عليه او شهادت دادند كه زنا كرده با فلان زن ، نفر چهارم مىگويد نمىدانم با چه كسى زنا كرده با آن زن يا ديگرى . فرمود : حال مرد چگونه است اگر زن داشته باشد يا نداشته باشد حديث تمام نشد « 1 » .\r\nپرسيدم مردى زنش را طلاق مىدهد قبل از آنكه همبستر شده باشد اما آن زن مدعى شود كه از آن مرد حامله است ؟ فرمود : اگر گواهان شهادت دادند كه او به حجله رفته و بعد انكار فرزند را مىكند با او لعان مىكند و از آن زن جدا مىشود بايد تمام مهر را بپردازد .\r\nپرسيدم از نان كه با روغن مخلوط مىشود ؟ فرمود اشكالى ندارد .\r\nپرسيدم مىتوان در رختخواب يهودى خوابيد ؟ فرمود : اشكالى ندارد .\r\nپرسيدم در لباس نصرانى و يهودى مىتواند مسلمان نماز بخواند ؟ فرمود : نه .\r\nپرسيدم از مردى كه نسبت زنا به زن خود داده سپس او را طلاق مىدهد ، بعد زن حق خويش را در مورد اين نسبت زنا طلب مىكند ؟ فرمود : اگر اقرار كند بايد او را تازيانه زد و اگر در عدّه بود با او لعان مىكند .\r\nپرسيدم مرد مسلمانى كه زنى يهودى يا نصرانى يا كنيزى دارد بچه‌اش را منكر مىشود و او را نسبت به زنا مىدهد آيا بايد لعان كنند ؟ فرمود : نه .\r\n\r\n\r\n\r\n\r\n","description":"","footnote":"\r\n( 1 ) حديث از جايى كه گرفته شده همين طور ناقص بوده ولى به روايت تهذيب كه عمار همين سؤال مىكند ، مىفرمايد نه حد زده مىشود و نه رجم مىشود .\r\n","page_name":" 251 ","page_number":251},
  {"content":"\r\n\r\nپرسيدم مردى به كنيز خود كه مىخواهد او را آزاد كند و با او تزويج نمايد مىگويد تو را آزاد نمودم و آزاديت را مهر ازدواجت قرار دادم . فرمود : آزاد مىشود اگر خواست ازدواج مىكند و گر نه نمىكند اما اگر با او ازدواج نمود بايد يك چيزى به او بدهد و اگر بگويد با تو ازدواج كردم و مهر تو را آزاديت قرار دادم اين عقد ازدواج درست است ، اگر خواست به او چيزى مىبخشد .\r\nپرسيدم از برده‌اى كه قرارداد آزاد شدن دارد ( مكاتب ) و بين چند نفر مشترك است ، بعضى از آنها سهم خود را آزاد مىكنند ولى بعد مكاتب عاجز مىشود از انجام قرارداد چه بايد كرد ؟ فرمود : آزاد مىشود به واسطه همان مقدارى كه آزاد شده و بايد به كار وادارش كرد براى پرداخت حق بقيه .\r\nپرسيدم شخصى غلام خود را مكاتبه مىكند ، بعد از قرارداد غلام مىگويد به من مقدارى از قرار دادم را ببخش و بقيه را زودتر بگير از براى تو است مكانم آيا حلال است ؟ فرمود : اگر به صورت هبه و بخشش باشد اشكال ندارد اما اگر بگويد كم كن تا زودتر بدهم صحيح نيست .\r\nپرسيدم از برده‌اى كه نصف قرارداد مكاتبه خود را پرداخته يا مقدارى از آن بعد مىميرد و فرزند و مال زيادى مىگذارد چه بايد كرد ؟ فرمود : اگر نصف را پرداخته باشد ، آزاد مىشود و بقيه آن را از مالش مىپردازند و ارث او متعلق به فرزندش هست .\r\nپرسيدم مسلمان مىتواند با يك مجوسى در يك كاسه غذا بخورد و روى فرش او بنشيند يا در مسجدش و يا با او مصافحه كند ؟ فرمود : نه .\r\nپرسيدم يك برده‌اى كه مكاتبه شده است جنايتى انجام داده به گردن كيست ؟\r\nفرمود : بر عهده مكاتب است .\r\nاز فطره ماه رمضان پرسيدم كه مكاتب بايد بپردازد يا بر كسى است كه با او مكاتبه نموده است و يا شهادتش پذيرفته است ؟ فرمود : فطره به عهده اوست و شهادتش پذيرفته نيست .\r\nپرسيدم از شخصى كه نصف غلام خود را آزاد كرده با اينكه غلام صحيح است\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nچه بايد بكند ؟ فرمود : نصف ديگر آزاد مىشود و بايد كار كند و به يك قيمت عادلانه بهاى نصف ديگر را بپردازد .\r\nپرسيدم آيا مرد مىتواند عبائى بپوشد كه در آن ديبا به كار رفته و كساى سياه كه ابريشم در آن به كار رفته ؟ فرمود : نه .\r\nپرسيدم مردم مىتوانند لباس ديبا بپوشند ؟ فرمود : نه .\r\nپرسيدم زن مىتواند خلخال ( پاى بند طلا ) بپوشد و بچه‌ها ؟ فرمود : اگر صدا نداشته باشد اشكال ندارد ولى اگر صدا بدهد نه .\r\nپرسيدم شخص مىتواند سوار مركبى بشود كه زنگ كوچك دارد ؟ فرمود : اگر صدا دارد نه ولى اگر بىصدا است اشكال ندارد .\r\nپرسيدم كه موش در روغن يا عسل جامد مىميرد مىتوان آن را خورد ؟ فرمود :\r\nاطراف جايى كه مرده دور بيانداز و بقيه را مىتوانى بخورى .\r\nپرسيدم مركب سوارى كه مال شخصى است مىميرد آيا مىتواند پوستش را بفروشد و دباغى كند و بپوشد ؟ فرمود : نه ، اگر پوشيد نماز در آن نخواند .\r\nپرسيدم مىتوان چهارپا را زد يا به وسيله داغ كردن نشانه بر روى آن گذاشت ؟\r\nفرمود : اشكالى ندارد .\r\nپرسيدم مرد مىتواند ريش خود را بگيرد و كم كند ؟ فرمود : از دو طرف چهره‌اش مىتواند اما از جلوش نه .\r\nپرسيدم شارب كوتاه كردن سنت است يا نه ؟ گفت آرى و سؤال كردم كه شيرينى مىپاشند در عروسى يا غير عروسى . فرمود : كراهت دارد خوردن آنچه را به غارت ببرد .\r\nپرسيدم از جايزه‌اى كه براى هر بنده فرارى يا گمشده مىگذارند ؟ فرمود :\r\nاشكالى ندارد .\r\nپرسيدم از فروش مالى كه به وسيله عتق به ارث به كسى رسيده ؟ گفت نه .\r\nپرسيدم مىتواند شخص نماز بخواند در مسجدى كه ديوارهاى قبله و اطرافش داراى سوراخ و رخنه‌ها است و زنى روبرويش نماز مىخواند او را مىبيند ؟ فرمود :\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nصحيح نيست .\r\nپرسيدم زن مشغول نماز است در حال قيام بچه‌اش پهلوى او گريه مىكند مىتواند در حال قيام او را بردارد و در آغوش بگيرد ؟ فرمود : در حال قيام نمىتواند .\r\nاز قربانى پرسيدم فرمود : قوچ چاق قربانى كن ، شاخ دار و نر و چاق باشد ، اگر گوسفند چاق نر پيدا نكردى بز نر چاق و بىخايه از گوسفند يا بز اگر نيافتى بره چاقى . على عليه السلام مىفرمود : قربانى با گوسفند دو ساله بكن و گوسفند خريدارى كن كه گوشها و چشم‌هايش سالم باشد و رو به قبله بگذار و هنگام قربانى بگو\r\n وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً  مسلما  وَ ما أَنَا مِنَ الْمُشْرِكِينَ    إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ لا شَرِيكَ لَهُ وَ بِذلِكَ أُمِرْتُ وَ أَنَا   من المسلمين اللهم منك و لك اللهم تقبل منى ، بسم اللَّه الذى لا إله الّا هو و ، اللَّه اكبر و صلى اللَّه على محمّد و على اهل بيته\r\nبعد بخور و به ديگران بخوران .\r\nسؤال كردم از تكبير در ايام تشريق ( سه روز بعد از عيد قربان ايام تشريق است ) فرمود : روز عيد قربان نماز اول تا آخر ايام تشريق از نماز عصر تكبير مىگويد\r\nاللَّه اكبر ، اللَّه اكبر لا إله الّا اللَّه و اللَّه اكبر و للَّه الحمد اللَّه اكبر على ما هدانا اللَّه اكبر على ما رزقنا من بهيمة الانعام\r\n. پرسيدم از شخصى كه بچه‌اش كنيزى دارد مىتواند با كنيز بچه‌اش همبستر شود .\r\nفرمود : اگر مايل باشد قيمت آن را براى خود تعيين مىكند و دو نفر شاهد مىگيرد ، اگر خواست با او همبستر مىشود و اگر فرزندش مالى داشت در صورتى كه بخواهد مىتواند از آن مال بردارد اگر مادر زنده باشد دوست ندارم از او چيزى بگيرد مگر به عنوان قرض .\r\nپرسيدم شخصى رو به قبله گوسفند را نمىكشد چگونه است ؟ فرمود : اگر عمدى نباشد اشكال ندارد ، اگر كشتار كرد و نام خدا را نبرد اشكالى ندارد وقتى\r\nبسم اللَّه\r\nرا بگويد ، اول و آخرش سپس بخورد .\r\nپرسيدم زكات آيا داده مىشود به كسى كه داراى صد ( درهم ) باشد ؟ فرمود :\r\nآرى و به كسى كه خانه دارد و بنده دارد زيرا خانه را نبايد مال شمرد .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nپرسيدم از حائض ؟ فرمود : نيم خورده او را مىتوان خورد ولى وضو از آن نمىگيرد .\r\nپرسيدم آيا بر بنده زكات مىتوان داد ؟ فرمود : نه .\r\nپرسيدم از كسى كه به مكه نرفته آيا از زكات مىتوان خرج حج او را داد ؟\r\nفرمود : آرى ، اهل مكه نبايد مانع حاجىها بشوند از ورود به خانه‌هايشان .\r\nاز اين آيه پرسيدم  اذْكُرُوا اللَّهَ كَثِيراً *  پرسيدم اگر كسى دويست بار ذكر بگويد كثير گفته ؟ فرمود : آرى .\r\nپرسيدم از خوابيدن بعد از صبح . فرمود : نه تا وقتى خورشيد طلوع كند .\r\nگفت صحبت از انگشترى شد ، فرمود : وقتى غسل مىكنى آن را تكان بده از جايش ، اگر فراموش كردى تا به نماز ايستادى نمىگويم نمازت را دو مرتبه بخوان .\r\nصحبت از ذو القرنين شد كه بنده بود يا پادشاه ؟ فرمود : بنده‌اى بود كه خدا را دوست داشت خداوند هم او را دوست مىداشت و خيرخواه خدا بود ، خدا هم خير او را مىخواست .\r\nپرسيدم از اختلاف در قضاوت كه از امير المؤمنين عليه السلام نقل شده در چيزهائى كه آن جناب نه امر به آن كرده و نه نهى از آنها كرده جز اينكه خود و فرزندانش را از آن نهى نموده . پرسيدم چنين چيزى چگونه امكان دارد ؟ فرمود : يك آيه حلال كرده و آيه ديگر حرام نموده ، گفتم چنين چيزى ممكن است مگر به اين صورت كه يكى از دو آيه ناسخ ديگرى باشد يا هر دو آيه محكم هستند و بايد به آنها عمل شود ؟ فرمود : توضيح داده وقتى خود و فرزندانش را نهى نموده . گفتم پس چرا براى مردم توضيح نداده فرمود : ترسيده كه اطاعت نكنند اگر امير المؤمنين عليه السلام مسأله خلافت برايش استوار مىشد و پاهايش محكم مىگشت ، تمام كتاب خدا را به پا مىداشت و حق را اقامه مىنمود ، امام حسن و امام حسين پشت سر مروان نماز خواندند ما نيز با آنها نماز مىخوانيم .\r\nپرسيدم شخصى كه از شما تفسيرى را نقل مىكند يا روايتى را در مورد قضاء يا طلاق يا چيزى ديگر كه تاكنون نشنيده‌ايم از قبيل مناسك يا مشابه آن بىآنكه\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nشهرت به دشمنى شما داشته باشد ، مىتوانيم بگوئيم خدا مىداند آل محمد چنين چيزى را نگفته‌اند ( يعنى انكار كنيم ) مىفرمايد : نمىتوانيد مگر اينكه يقين نمائيد .\r\nپرسيدم آيا پيامبر اكرم صلى الله عليه و آله هرگز چيزى در باره خدا گفته يا از روى هوى نفس حرفى زده و يا تحميل نموده ؟ فرمود : نه . گفتم اين سخن آن جناب كه در باره على عليه السلام فرموده\r\nمن كنت مولاه فعلى مولاه\r\nآيا خداوند به او دستور داده بود ؟ فرمود : آرى . گفتم پس من بيزار باشم از كسى كه انكار اين حرف را كرد ، از روزى كه پيامبر اكرم صلى الله عليه و آله آن را فرمود ؟ فرمود : آرى . گفتم ممكن است مردم نجاتى داشته باشند مگر اينكه اين جريان را معتقد شوند . فرمود : نه ، مگر اشخاص مستضعف از مرد و زن و بچه‌ها كه راه به جايى و چاره‌اى ندارند .\r\nپرسيدم آنها چگونه اشخاصى هستند ؟ فرمود : مگر نديده‌ايد خدمتكاران و زنانتان پيدا مىشوند كه اين مقام را معتقد نيستند مگر آنها را مىكشيد با اينكه اقرار نسبت به شما دارند ؟ و فرمود : هر كس بر او اين مقام على عليه السلام ابراز شود و انكار كند خدا او را ، دور گرداند و مرگش دهد كه خيرى در او نيست .\r\nپرسيدم شخصى مىگويد اگر فلان بنده را خريدم آزاد است و اگر اين جامه را خريدم صدقه است و اگر با زنى ازدواج كردم او طلاق داده است . فرمود : اين چيزى نيست .\r\nپرسيدم مرد زنش را طلاق مىدهد در غير موقع . فرمود : پسر عمر زنش را طلاق داد در زمان پيامبر صلى الله عليه و آله در حال حيض . پيامبر اكرم صلى الله عليه و آله دستور داد به او مراجعه نمايد و اين كار را طلاق حساب نكرد .\r\nپرسيدم مردى به زنش مىگويد تو بر من حرامى . فرمود : اين يك نوع قسم است بايد كفاره آن را بدهد . خداوند به حضرت محمد صلى الله عليه و آله مىفرمايد    يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَ اللَّهُ غَفُورٌ رَحِيمٌ قَدْ فَرَضَ اللَّهُ لَكُمْ تَحِلَّةَ أَيْمانِكُمْ وَ اللَّهُ مَوْلاكُمْ    اين كار را قسم گرفت . پيامبر اكرم صلى الله عليه و آله و سلم كفاره آن را پرداخت .\r\nپرسيدم به چه مقدار كفاره قسم را مىدهد ؟ فرمود : اطعام ده نفر مسكين\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nپرسيدم هر مسكينى چقدر غذا بايد داد ؟ فرمود : ده سير ، ده سير .\r\nپرسيدم شخصى ربا خورد اما عقيده‌اش اين بود كه حلال است . فرمود : اشكالى ندارد مگر اين كار را عمدا بكند كه ربا است .\r\nاز اين آيه پرسيدم\r\n أَوْ كِسْوَتُهُمْ  للمساكين\r\nفرمود : جامه‌اى بدهد كه پوشش براى عورت او باشد . گفتم شخصى مىگويد من نذر كرده‌ام اما چيزى را بيان نمىكند .\r\nفرمود : چيزى نيست .\r\nپرسيدم از روزه در وطن ؟ فرمود : هر ماه سه روز ، دو پنج شنبه كه وسط آن يك چهارشنبه بگيرد .\r\nشخصى مىميرد و يك فرزند از كنيزى دارد و بچه‌هاى ديگر هم دارد آيا ميتواند كسى آن زن را به ازدواج خود درآورد ؟ فرمود : برايت نقل كنم سفارشى كه على عليه السلام در مورد كنيزان داراى فرزند فرمود گفتم بفرمائيد . فرمود : على عليه السلام دستور داد كه هر زنى از كنيزان فرزند داشته آن زن از سهم فرزندش محسوب مىشود .\r\nاز شغل حجامت‌گر پرسيدم . فرمود : مردى خدمت پيامبر اكرم صلى الله عليه و آله همين مسأله را سؤال كرد به او فرمود : تو شتر آب كش دارى ؟ جواب داد آرى .\r\nفرمود : از آن شغل او را علف بده .\r\nپرسيدم شخصى به غنا مشغول است مىشود با او نشست ؟ فرمود : نه .\r\nپرسيدم شخصى به فرزندش صدقه‌اى مىدهد مىتواند آن را باز پس بگيرد ؟\r\nفرمود : پيامبر اكرم صلى الله عليه و آله فرمود هر كسى كه صدقه‌اى بدهد و بعد آن را پس بگيرد مثل كسى است كه استفراغ كند و استفراغ خود را دو مرتبه ببلعد .\r\nپرسيدم مردى از درخت ميوه رد مىشود و از آن مىخورد . فرمود : آرى .\r\nپيامبر اكرم صلى الله عليه و آله نهى كرد كه ديوارها را بلند نمايند كه بپوشاند درخت را .\r\nسؤال كردم شخصى زمينى را در اختيار ديگرى مىگذارد كه آبادش كند ولى آب آن را به مبلغ معين به اجاره مىدهد . فرمود : اشكالى ندارد .\r\nپرسيدم از اهل ذمه ( يهود و نصارى ) مىتوان از غذاى آنها خورد در صورتى كه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nگوشت مرده و خوك بخورند ؟ فرمود : نه ، و نمىتوان در ظرف طلا و نقره غذا خورد .\r\nپرسيدم كبائرى كه خداوند در اين آيه مىفرمايد  إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ  چه نوع گناهانى است ؟ فرمود : گناهانى كه وعده آتش به آنها داده .\r\nپرسيدم شخصى كناره‌گيرى مىكند از برادر يا خويشاوندانش از كسانى كه عارف به ولايت نيستند ؟ فرمود : اگر طلاق و عتق و آزادى بنده‌اى در كار نباشد با او حرف بزند .\r\nپرسيدم يك شخص به تنهائى شب اول ماه رمضان ماه را مىبيند و ديگرى غير از او نمىبيند آيا روزه بگيرد ؟ فرمود : اگر شكى در آن ندارد ، تنها خودش روزه بگيرد و روزه مىگيرد با مردم وقتى آنها روزه گرفتند .\r\nپرسيدم شخصى كه روزه ماه رمضان را قضا مىكند مىتواند با همسر خود ملامسه و بوس و كنار داشته باشد ؟ فرمود : نه .\r\nپرسيدم شخصى برخورد به مدفوع خشك مىكند به لباس و پاى او مىرسد مىتواند داخل مسجد شود و نماز بخواند و شستشو ندهد به آنچه برخورد به مدفوع كرده ؟ فرمود : وقتى خشك باشد اشكالى ندارد .\r\nپرسيدم شخصى بدون وضو اذان يا اقامه مىگويد ، همين كافى است ؟ فرمود :\r\nاذان اشكالى ندارد اما اقامه را بايد با وضو بگويد . گفتم اگر اقامه گفت بدون وضو آيا مىتواند با آن اقامه نماز بخواند ؟ فرمود : نه .\r\nپرسيدم شخص تخم كبوتر را مىشكند يا مقدارى از آن را در حالى كه جوجه در داخل تخم تكان مىخورد چه كار بايد بكند ؟ فرمود : در مقابل هر جوجه‌اى يك گوسفند صدقه مىدهد و گوشت آن را صدقه مىدهد وقتى محرم است و اگر جوجه حركتى نداشته باشد ، پول تخم‌مرغ را صدقه مىدهد يا با پول آن خوراكى براى كبوتر حرم مىخرد .\r\nپرسيدم شخصى تخم شتر مرغ را دست مىزند با اينكه جوجه داخل آن حركت مىكند ؟ فرمود : در مقابل هر جوجه يك شتر بايد در قربانگاه قربانى كند .\r\nپرسيدم نضوح ( يك نوع بوى خوش است ) در آن شراب مىريزند مىتواند زن\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nنماز بخواند در صورتى كه آن نضوح روى سرش باشد ؟ فرمود : نه ، مگر اينكه بشويد آن را .\r\nپرسيدم سورمه چشم را مىتوان با شراب مخلوط كرد ؟ فرمود : نه .\r\nپرسيدم مرد لباس زرد پر رنگ مىپوشد ؟ فرمود : اگر در آن بوى خوش نباشد اشكالى ندارد .\r\nپرسيدم زن خضاب به حنا و وسمه نموده ؟ فرمود : اشكالى ندارد و نمىتواند نماز با آن بخواند .\r\nپرسيدم پوشيدن پوست سمور و سنجاب و روباه كوچك و قاقم چگونه است ؟\r\nفرمود : اشكالى ندارد ، نماز با آن نمىخواند مگر اينكه تزكيه شده باشد .\r\nپرسيدم انجير و خرما را با هم مخلوط كردن و ميوه‌هاى ديگر آيا صحيح است ؟\r\nفرمود : پيامبر اكرم صلى الله عليه و آله نهى كرده از مخلوط كردن اگر تنها بودى هر چه مايلى بخور ، اما اگر با ديگران بودى اين كار را نكن مگر با اجازه آنها .\r\nپرسيدم مرد در مسجد نشسته ولى پايش خارج از مسجد است يا از مسجد منتقل مىشود در حال نماز صحيح است ؟ فرمود : اشكالى ندارد .\r\nسؤال كردم نقره در خوان يا كاسه و يا شمشير و كمربند و زين يا افسار فروخته مىشود به قيمتى كمتر از نقره يا بيشتر ، آيا حلال است ؟ فرمود : بايد ثمر را به طلا بخرد و غير آن را به درهم .\r\nپرسيدم زين نقره‌دار و لجام نقره‌اى را مىتوان سوار شد ؟ فرمود : اگر آب نقره باشد كه نتوان آن را جدا كرد ، اشكالى ندارد و گر نه سوار نشود .\r\nپرسيدم شمشير را در مسجد مىآويزد ؟ فرمود : رو به قبله نه ، اما طرف ديگر اشكالى ندارد .\r\nپرسيدم شير خر براى دوا مىتوان آشاميد يا در دواء مىتوان قرار داد ؟ فرمود :\r\nاشكالى ندارد .\r\nپرسيدم در ظرفى كه شراب خورده‌اند مىتوان آب آشاميد قدح چوبى يا ظرف شراب ، فرمود : وقتى شسته شود اشكالى ندارد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nپرسيدم شخصى در محلى غسل جنابت مىكند يا ادرار مىنمايد بعد خشك مىشود ، مىتواند آنجا را فرش كند ؟ فرمود : آرى در صورتى كه خشك شده باشد .\r\nپرسيدم شخصى از جايى مىگذرد كه مدفوع انسان آنجاست ، باد مىوزد و از عذره و مدفوع به لباس و سر او مىپاشد ، مىتواند قبل از شستن نماز بخواند ؟ فرمود :\r\nبلى ، مىتكاند و پاك مىكند نماز مىخواند .\r\nپرسيدم شراب اول شراب بوده بعد سركه شده آيا مىتوان آن را خورد ؟ فرمود :\r\nآرى ، وقتى سكر و مستى آن از بين برود .\r\nپرسيدم در كوزه شراب مىتوان سركه ريخت يا روغن زيتون و چيز ديگر ؟\r\nفرمود : اگر شسته شود اشكالى ندارد .\r\nپرسيدم عقيقه براى پسر و دختر چگونه است ؟ فرمود : فرقى نمىكند ، قوچ و قوچ سرش را در روز هفتم مىتراشد و به وزن آن طلا يا نقره صدقه مىدهد ، اگر نتوانست صدقه بدهد ، موى را نگه مىدارد يا وزن آن را مىسنجد وقتى توانگر شد صدقه مىدهد . پرسيدم شخصى دعا مىكند ، برادرانش اطراف او هستند ، واجب است آنها آمين بگويند ؟ فرمود : اگر خواستند چنين كارى را مىكنند و اگر نخواستند ساكتند . اگر دعاى خوبى كرد و به آنها گفت آمين بگوئيد ، لازم است كه آمين بگويند .\r\nپرسيدم آيا غنا در روز فطر و عيد قربان و شادى جايز است ؟ فرمود : اشكالى ندارد ، اگر نى زنى نكند .\r\nپرسيدم شراب‌خوار چه حالى دارد وقتى مست شود ؟ فرمود : هر كس شراب بخورد و بعد بميرد تا چهل روز مانند بت پرست است .\r\nپرسيدم نوحه‌سرائى بر مرده صحيح است ؟ فرمود : كراهت دارد .\r\nپرسيدم مىتوان شعر در مسجد خواند ؟ فرمود : اشكالى ندارد .\r\nپرسيدم مىتوان گمشده را در مسجد جستجو كرد ؟ فرمود : اشكالى ندارد .\r\nپرسيدم فطره ماه رمضان براى تمام افراد واجب است يا براى كسانى كه روزه گرفته‌اند و اهل نمازند ؟ فرمود : هر كوچك و بزرگ خانواده كه تحت تكفل او هستند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nپرسيدم كشتن مورچه جايز است ؟ فرمود : آن را نكش ، مگر تو را بيازارند .\r\nپرسيدم كشتن شانه سر ( هدهد ) اشكال دارد ؟ فرمود : او را نيازار و نكش ، پرنده خوبى است .\r\nپرسيدم كسى كه قرائت سوره حمد را ترك نموده چگونه است ؟ فرمود : اگر عمدا ترك كرده نمازش درست نيست ، اما اگر فراموش كرده اشكالى ندارد .\r\nپرسيدم خوردن سوسمار و موش خرما ( كه در صحرا رو پا مىايستد ) چگونه است ؟ فرمود : صحيح نيست .\r\nپرسيدم شخصى دو روز روزه ماه رمضان بدهكار است ، چگونه روزه بگيرد ؟\r\nفرمود بين آن دو روز يك روز فاصله مىاندازد و اگر بيشتر بود از اين فقط متوالى و پشت سر هم مىگيرد .\r\nپرسيدم مرد با زن خود شوخى مىكند يا او را عريان مىنمايد يا مىبوسد ، چيزى از او خارج مىشود چگونه است ؟ فرمود : اگر منى خارج شود با شدت و سست شدن ، بايد غسل كند . اما اگر آبى است كه به شدت و شهوت و سستى خارج نشده ، غسل ندارد و براى نماز وضو مىگيرد .\r\nپرسيدم زن مىتواند از خانه شوهرش چيزى بدون اجازه او به كسى بدهد ؟\r\nفرمود : نه ، مگر از او حلال بود را بخواهد .\r\nپرسيدم مردى طواف مىكند بعد فجر ، آيا دو ركعت را مىتواند خارج از مسجد بخواند ؟ فرمود : نماز را در مكه مىخواند و خارج از آن نمىشود مگر فراموش كند كه خارج مىشود و نماز را مىگزارد ، وقتى به مسجد بازگشت بايد بخواند آن دو ركعت طواف را هر ساعتى كه مىخواهد .\r\nپرسيدم شخصى يك هفت طواف مىكند و آن دو ركعت را نمىخواند تا باز تصميم مىگيرد هفت شوط ديگر طواف كند ، آيا صحيح است ؟ فرمود : نه ، مگر دو ركعت هفت شوط اول را بخواند بعد هر چه مىخواهد طواف كند .\r\nپرسيدم مرد مىتواند وقوف در عرفات نمايد بدون وضو ؟ فرمود : صحيح نيست ، مگر وضو داشته باشد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nپرسيدم شخص مىتواند وقوف در مشعر بنمايد بدون وضو ؟ فرمود : بدون وضو صحيح نيست .\r\nپرسيدم شخصى پيراهنى دارد كه جنابت به آن رسيده و آن را نشسته مىتواند در آن بخوابد ؟ فرمود : مكروه است .\r\nپرسيدم مرد در جامه خود عرق مىكند مىداند كه در آن جنابت است چه بايد بكند ؟ مىتواند قبل از شستشو نماز بخواند ؟ فرمود : اگر بداند وقتى عرق مىكند از آن جنابت به بدنش مىرسد بايد بشويد آنچه به بدنش رسيده ، اما اگر بداند كه به بدنش رسيده ولى محل آن را نداند بايد تمام بدنش را بشويد .\r\nپرسيدم كيفيت نشستن در نماز عيدين و جمعه موقعى كه امام مشغول خطبه است چگونه است ؟ بايد رو به قبله باشد يا رو به امام ؟ فرمود : رو به امام .\r\nپرسيدم پير زن و دخترى كه تازه بالغ نشده لازم است خود را تزئين نمايد و عطر استعمال كنند در جمعه و عيدين ، چنانچه بر مردان لازم است ؟ فرمود : آرى .\r\nپرسيدم شخص سهو مىكند بعد بنا را بر گمان مىگذارد ، بايد چه كند ؟ آيا نماز را شروع كند يا بايستد و تكبير بگويد و قرائت بخواند ؟ آيا اذان و اقامه دارد ؟ اگر در دو ركعت آخر سهو كند بعد از تمام كردن قرائت آيا بايد تسبيح و تكبير بگويد ؟\r\nفرمود : بنا را بر آنچه خواند مىگذارد ، اگر از قرائت فارغ شده باشد ديگر قرائت بر او نيست و نه اذان و اقامه بايد بگويد و سهوى بر او نيست .\r\nپرسيدم در تكبير ايام تشريق آيا دست‌هاى خود را بايد بلند كند يا نه ؟ فرمود :\r\nمستحب است ، اگر فراموش كرد چيزى بر او نيست .\r\nپرسيدم زنها بايد ايام تشريق تكبير بگويند ؟ فرمود : آرى ولى بلند نمىگويند .\r\nپرسيدم از مرد داخل مىشود با امام كه يك ركعت جلوتر از اوست ، امام بعد از سلام تكبير مىگويد تكبير ايام تشريق آن مرد چه كار بايد بكند ؟ فرمود : حركت مىكند ، بقيه نمازش را مىخواند ، وقتى تمام كرد تكبير مىگويد .\r\nپرسيدم شخصى تنها نماز مىخواند ، تنها در ايام تشريق آيا بايد تكبير بگويد ؟\r\nفرمود : آرى ، اگر فراموش كرد اشكالى ندارد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nپرسيدم در ايام التشريق چه بايد بگويد ؟ فرمود : مىگويد\r\nالله اكبر الله اكبر لا إله الا الله و الله اكبر و لله الحمد الله اكبر على ما هدانا ، الله اكبر على ما رزقنا من بهيمة الانعام .\r\nپرسيدم از نافله‌ها در ايام التشريق ، آيا در آنها تكبير هست ؟ فرمود : آرى ، و اگر فراموش كرد ، اشكالى ندارد .\r\nپرسيدم شخصى اذان را مىشنود و نماز فجر را مىخواند ، اما نمىداند فجر طلوع كرده يا نه فقط گمان به فجر دارد به واسطه اذان چنين گمانى را دارد ، آيا همين كافى است ؟ فرمود : كافى نيست مگر علم داشته باشد كه فجر طلوع كرده .\r\nپرسيدم مسلمان عارف داخل خانه برادرش مىشود ، او برايش نبيذ ( يك نوع شراب است ) يا آشاميدنى كه نمىداند چيست به او مىدهد ، مىتواند بياشامد بىآنكه از او بپرسد ؟ فرمود : اگر مسلمان عارف باشد بياشامد آنچه برايش آورد ، مگر اينكه نشناسد آن را .\r\nپرسيدم مرد مىتواند انگشتر طلا دست كند ؟ فرمود : نه .\r\nپرسيدم بازى چهارده‌تائى و مشابه آن چگونه است ؟ فرمود : هيچ نوع لعب و بازى مستحب نيست غير از رهان ( شرط بندى ) و تير اندازى .\r\nپرسيدم شخصى سوره را شروع مىكند مقدارى از آن را مىخواند بعد اشتباه مىكند ، سوره ديگرى را مىخواند تا تمام كند ، بعد مىفهمد كه اشتباه كرده ، آيا بايد برگردد و همان سوره اول را بخواند گرچه ركوع و سجده را انجام داده باشد ؟ فرمود :\r\nاگر به ركوع نرفته باشد برگردد ، در صورتى كه بخواهد اما اگر ركوع كرده نماز خود را ادامه دهد .\r\nپرسيدم كه قربانى را شخصى به اشتباه در موقع ذبح نام ديگرى را مىبرد آيا براى صاحب آن كافى است ؟ فرمود : آرى همان نيتى كه كرده صحيح است .\r\nپرسيدم از شخصى كه قربانى را مىخرد كه كور است و اين را نمىداند مگر بعد از خريدن ، آيا همان كافى است ؟ فرمود : آرى مگر اينكه ( هدى ) باشد زيرا هدى صحيح نيست ناقص باشد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nپرسيدم از گروهى كه در كشتى هستند و نمىتوانند خارج شوند مگر در گل و آب مىتوانند نماز واجب را در كشتى بخوانند ؟ فرمود : آرى .\r\nپرسيدم گروهى نماز جماعت در كشتى مىخوانند امام كجا بايستد ؟ اگر زنها هم باشند چه كار كنند ؟ ايستاده بخوانند يا نشسته ؟ فرمود : ايستاده ، اگر نتوانند بايستند نشسته مىخوانند ، امام جلو مىايستند و زنها پشت سر آنها اگر كشتى جا نداشت زنها مىنشينند مردها نماز مىخوانند ، اشكالى ندارد كه زنها جلو آنها باشند .\r\nپرسيدم شخصى در تشهد و قنوت اشتباه مىكند ، مىتواند تكرار كند تا به يادش بيايد يا ساعتى ساكت باشد تا يادش بيايد . فرمود : اشكالى ندارد ، تكرار كردن و ساعتى سكوت كند تا يادش بيايد در قنوت اشتباه نيست مانند تشهد .\r\nپرسيدم شخصى در قرائت خود اشتباه مىكند مىتواند ساعتى ساكت باشد تا يادش بيايد ؟ فرمود : اشكالى ندارد .\r\nپرسيدم شخصى سوره‌اى را مىخواهد بخواند ولى سوره ديگرى را مىخواند ، مىتواند بعد از خواندن نصف سوره برگردد و سوره‌اى كه مىخواست بخواند ؟\r\nفرمود : آرى ، مگر   قُلْ هُوَ اللَّهُ أَحَدٌ   و   قُلْ يا أَيُّهَا الْكافِرُونَ   باشد .\r\nپرسيدم مردى يك سوره را در دو ركعت نماز واجب مىخواند در صورتى كه سوره ديگر هم مىتواند بخواند چه كار بايد بكند ؟ فرمود : اگر سوره ديگرى را خوب مىخواند اين كار را نكند اما اگر سوره ديگر ياد ندارد اشكالى ندارد ، اگر كرد چيزى بر او نيست و نبايد اعاده كند .\r\nپرسيدم مردى در نماز مىايستد آيا مىتواند يك پاى خود را جلو و پاى ديگر را عقب بياندازد بدون مرض و علّتى ؟ فرمود : اشكالى ندارد .\r\nپرسيدم شخصى در دو ركعت اول نماز مىايستد ، آيا مىتواند دست به ديوار مسجد بگيرد و به كمك ديوار حركت كند و به پا بايستد بدون اينكه بيمارى يا ناراحتى داشته باشد ؟ فرمود : اشكالى ندارد .\r\nپرسيدم در حج تمتع شخصى روز ترويه مقدم مىدارد قبل از زوال چه كار بايد بكند ؟ فرمود : طواف مىكند و از احرام خارج مىشود ، وقتى نمازش را خواند محرم\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمىشود .\r\nپرسيدم شخصى چيزى را پيدا مىكند چند درهم يا لباس يا چهارپا چه كار بايد بكند ؟ فرمود : يك سال اعلان مىكند اگر اعلان نكرد جزء اموال خود قرار مىدهد تا صاحبش پيدا شود و به او بدهد ، اگر مرد وصيت مىكند بدهند ، او ضامن آن شىء است .\r\nگفتم شخصى چيزى را پيدا مىكند و يك سال هم اعلان مىنمايد بعد صدقه مىدهد ، پس از صدقه دادن صاحبش مىآيد آن صدقه‌اى كه داده چه مىشود و اجر آن متعلق به كيست ؟ فرمود : بايد به صاحبش بدهد يا قيمت آن را . فرمود : ضامن آن است و اجر متعلق به او است مگر صاحبش راضى شود و از آن بگذرد و اجرش متعلق به او است .\r\nپرسيدم زن در نماز واجب است و بچه‌اش در پهلوى او گريه مىكند و آن زن نشسته است ، آيا مىتواند بچه‌اش را بنشاند در دامن خود و ساكتش كند يا شير به او بدهد ؟ فرمود : اشكالى ندارد .\r\nپرسيدم زن جراحتى در ران يا شكم يا بازو دارد ، مرد مىتواند نگاه كند و معالجه نمايد ؟ فرمود : نه .\r\nپرسيدم مرد در زير ران يا دو طرف نشيمنگاهش جراحتى دارد ، زن مىتواند نگاه كند و آن را معالجه كند ؟ فرمود : اگر عورت او نباشد مىتواند .\r\nپرسيدم فضله موش داخل آرد مىشود ، مىتوان آن را خورد وقتى مخلوط آرد شود ؟ فرمود : اگر نداند اشكالى ندارد ، اما اگر فهميد فضله را از آرد خارج كند .\r\nپرسيدم كسى كه قربانى مىكند مىتواند پوست آنها را براى خود مشك بسازد ؟ فرمود صحيح نيست مگر اينكه قيمت پوست را صدقه بدهد .\r\nپرسيدم شخصى روى مصلّى و فرش نماز يا حصير نماز مىخواند . موقع سجده كف دست او روى فرش قرار مىگيرد اما انگشتهايش خارج از فرش روى زمين است ؟ فرمود : اشكالى ندارد .\r\nپرسيدم شخصى در نماز واجب سوره و سوره ديگر را با يك نفس مىخواند\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nصحيح است ، اشكالى ندارد اگر انجام داد ؟ فرمود : در صورتى كه بخواهد مىتواند به يك نفس بخواند و اگر به چند نفس هم خواند چيزى بر او نيست .\r\nشخصى در نماز است صدائى را مىشنود ، سكوت مىكند تا گوش بدهد اگر چنين كرد اشكالى دارد ؟ فرمود : اين نقصى است در نماز ولى چيزى بر او نيست .\r\nپرسيدم شخص در قرائت نماز مىتواند زبانش را حركت ندهد و همين طور آهسته بخواند ؟ فرمود : اشكالى ندارد .\r\nپرسيدم شخص در قرائت به آيه‌اى مىرسد كه در آن ترسانيدن است گريه مىكند و آيه را تكرار مىنمايد ؟ فرمود : هر چه مىخواهد آيه را تكرار كند و اگر گريه‌اش گرفت اشكالى ندارد .\r\nپرسيدم زن مىتواند با انگشتر نقره كار كند ؟ فرمود : اشكالى ندارد ، كراهت دارد ظرف آب را استعمال كند كه نقره است .\r\nپرسيدم شخص مىتواند قرآن را بنويسد روى لوح يا صفحه بدون وضو ؟\r\nفرمود : اشكالى ندارد .\r\nپرسيدم شخص مجوسى ملخ و ماهى صيد مىكند ما مىتوانيم بخوريم ؟ فرمود :\r\nصيد آنها همان زكات آنها است و اشكالى ندارد .\r\nپرسيدم كودك دزدى مىكند چه حكمى دارد ؟ فرمود : اگر صغير باشد بخشيده است ، اگر تكرار كرد انگشتهايش قطع مىشود و اگر باز دزدى كرد از پائين‌تر قطع مىشود يا جايى كه خدا مىخواهد .\r\nپرسيدم مىتوان در خوابگاه شتر نماز خواند ؟ فرمود : صحيح نيست مگر بترسد كه اسبابش از بين برود ، اول جاروب كن بعد آب پاشى نما بعد نماز بخوان .\r\nدر خوابگاه گوسفند پرسيدم مىتواند نماز بخواند ؟ فرمود : اشكالى ندارد .\r\nپرسيدم درخت خرما را دو سال يا چهار سال بفروشد ؟ فرمود : اشكالى ندارد مىگويد اگر امسال چيزى نداد ان شاء الله سال ديگر مىدهد .\r\nپرسيدم درخت خرما را مىتواند براى يك سال بخرد ؟ فرمود : نمىتواند مگر خرما برسد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nپرسيدم احرام به يك حجة چگونه است ؟ فرمود : وقتى احرام بست و گفت پرسيدم احرام به يك حجة چگونه است ؟ فرمود : وقتى احرام بست و گفت بيك حجة اين عمل او عمره است كه در خانه از احرام خارج مىشود عملش عمره كوفه است و حج مكه .\r\nپرسيدم عمره در چه زمانى انجام مىشود ؟ فرمود : هر ماه كه بخواهد مىتواند برود .\r\nپرسيدم ايستادن پشت سر امام در صف اندازه آن چگونه است ؟ فرمود : هرطور مىتوانى بايست وقتى نشستى اگر جا تنگ بود جلو برو يا عقب اشكالى ندارد .\r\nپرسيدم شخص مىتواند در نماز كف دو دست را روى هم بگذارد يا آرنج را ؟\r\nفرمود : صحيح نيست ، اگر انجام داد دو مرتبه نخواهد كرد .\r\nحضرت موسى بن جعفر عليه السلام فرمود : از پدرم اين مسأله را سؤال كرد ايشان از پدرشان بالاخره از على بن ابى طالب عليه السلام نقل كرد كه فرموده است اين يك كار است و در نماز كار نيست .\r\nپرسيدم كرم از مستراح روى لباس مىافتد ، مىتواند در آن نماز بخواند ؟ فرمود :\r\nاشكالى ندارد مگر روى لباس خود اثرى ببيند كه بايد آن را بشويد .\r\nپرسيدم يهودى و نصرانى دست در آب فرو مىبرند آيا مىتوان از آن وضو گرفت ؟ فرمود : نه ، مگر مضطر باشد .\r\nپرسيدم نصرانى و يهودى شستشو مىكنند با مسلمانان در حمام ؟ فرمود : وقتى بداند او نصرانى است با غير آب حمام بايد غسل كند مگر اينكه تنها غسل كند داخل حوض او شستشو مىكند بعد او غسل مىنمايد .\r\nپرسيدم يهودى و نصرانى از خم آب مىخورند ، مسلمان مىتواند از آن آب بخورد ؟ فرمود : اشكالى ندارد .\r\nپرسيدم از طرف دسته كوزه و خم و قدح و شيشه و عيدان مىتواند آب بياشامد ؟ فرمود : از طرف دسته كوزه و آفتابه و قدح و از طرف دسته وضو هم نمىگيرد .\r\nپرسيدم مريض كه نمىتواند بايستد چگونه نماز مىخواند ؟ فرمود : نافله را\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nنشسته مىخواند ، هر دو ركعت را يك ركعت حساب مىكند ، اما در نماز واجب هر ركعت را يك ركعت حساب مىكند ، در صورتى كه نتواند بايستد .\r\nپرسيدم مريض در چه صورت مىتواند روزه خود را بخورد ؟ فرمود : هر بيمارى كه روزه برايش ضرر داشته باشد مىتواند روزه‌اش را بخورد .\r\nپرسيدم شخصى در موقع ذبح گردن گوسفند را قطع نموده قبل از سرد شدن گوشت آن اين كار را اشتباها انجام داده يا كارد يك مرتبه بريده ، مىتوان آن را خورد ؟ فرمود : اشكالى ندارد ، دو مرتبه نكند .\r\nپرسيدم پسر چه وقت نماز و روزه بر او واجب مىشود ؟ فرمود : وقتى نزديك بلوغ مىشود و روزه و نماز را بشناسد .\r\nپرسيدم مرد را دزد مىزند يا لباسش غرق مىشود و لخت است موقع نماز مىرسد ، چگونه نماز بخواند ؟ فرمود : اگر خاشاك پيدا كرد عورت خود را مىپوشاند و نمازش را با ركوع و سجود تمام مىكند ، اگر چيزى پيدا نكرد مىايستد و براى ركوع و سجده اشاره مىكند .\r\nپرسيدم زن فقط يك چادر دارد چگونه نماز بخواند ؟ فرمود : خود را در آن مىپيچد و سرش را مىپوشد و نماز مىخواند ، اگر پايش بيرون ماند و چاره‌اى نداشت اشكالى ندارد .\r\nپرسيدم شخصى در نماز جماعت است ، يك نفر آيه سجده را مىخواند چكار بكند ؟ فرمود : با سرش اشاره كند . پرسيدم مىتواند در زمين شوره‌زار نماز بخواند ؟\r\nفرمود : نه ، مگر در آن زمين گياه روئيده باشد و مگر بترسد نمازش فوت شود .\r\nپرسيدم شخصى با درنده روبرو مىشود موقع نماز نمىتواند از ترس او حركت كند ، اگر نماز را بايستد و بخواند در ركوع و سجود از درنده كه روبروى اوست در غير قبله مىترسد ، اگر رو به قبله بايستد مىترسد شير به او حمله كند ، چه كار كند ؟ فرمود :\r\nرو به شير نماز بخواند و با سر اشاره مىكند در حال قيام ، گر چه شير رو به قبله نباشد .\r\nپرسيدم شخصى در نماز است ، ديگرى آيه سجده مىخواند ؟ فرمود : سجده مىكند وقتى يكى از چهار سوره واجب را شنيد بعد حركت مىكند و نمازش را تمام\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمىنمايد ، مگر در نماز واجب باشد كه با سر اشاره مىنمايد .\r\nپرسيدم حرف زدن بعد از تمام شدن نماز عشاء چگونه است ؟ فرمود : اشكالى ندارد .\r\nپرسيدم از دمل چرك مىآيد ، چه كار كند ؟ فرمود : اگر غليظ است و خون به همراه دارد در هر شبانه دو بار مىشويد صبح و شب وضو را باطل نمىكند ، اگر به لباس به اندازه يك دينار خون رسيده ، آن را بشوى ، در آن جامه نماز نخوان مگر بعد از شستن .\r\nپرسيدم شخصى مىگويد قربانى به كعبه مىبرم چنين و چنان چيزهائى كه قدرت آن را ندارد ؟ فرمود : اگر نذر براى خدا كرده باشد و مالك چيزى نباشد اشكالى ندارد اما اگر مالك غلام يا كنيز يا مشابه آنها است مىفروشد و از بهاى آن عطر مىخرد و كعبه را معطر مىكند ، اگر مالك چهارپا باشد چيزى بر او نيست .\r\nپرسيدم مردى دو زن دارد ، يكى از آنها مىگويد سهم شب و روز من يك روز يا يك ماه و از اين قبيل متعلق به تو باشد و به تو بخشيدم . فرمود : اگر واقعا راضى باشد يا از او بخرد اشكالى ندارد حق اوست .\r\nپرسيدم شخصى در نماز در صفى هست مىتواند به صف دوم يا سوم برود يا به پشت برگردد و در كنار صف ديگر ؟ فرمود : اگر در بودن آنجا خللى مشاهده مىكند اشكال ندارد .\r\nپرسيدم مىتوان اذان و اقامه را روى مركب گفت ؟ فرمود : اذان اشكالى ندارد ولى اقامه را نمىگويد تا پائين بيايد .\r\nپرسيدم كلاغ دو رنگ و سياه را مىتوان خورد ؟ فرمود : صحيح نيست خوردن گوشت هيچ نوع كلاغ زاغ و غير آن .\r\nپرسيدم روزه سه روز در حج و هفت روز ، آيا پشت سر هم بگيرد يا جدا كند ؟\r\nفرمود : سه روز را پشت سر هم فاصله نياندازد ولى بين سه روز و هفت روز جمع نكند .\r\nپرسيدم كفاره روزه قسم را بايد متوالى بگيرد يا فاصله بياندازد ؟ فرمود : با هم\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمىگيرد .\r\nپرسيدم مرد مىتواند مرد را ببوسد يا زن زن را ؟ فرمود : برادر و خواهر و دختر و مانند آن اشكالى ندارد .\r\nپرسيدم مرد مىتواند در خانه تنها بخوابد ؟ فرمود : كراهت دارد تنهائى و من دوست ندارم چنين انجام دهد .\r\nپرسيدم شخصى در انگشت يا دستش چيزى است ، مىتواند با آب دهان آن را مرطوب كند و در نمازش مسح نمايد ؟ فرمود : اشكالى ندارد .\r\nپرسيدم شخصى در طشت ادرار مىكند ، مىتواند در آن وضو بگيرد ؟ فرمود :\r\nوقتى سلاح نباشد مىتوانند حمل كنند .\r\nپرسيدم شخص قنوت را فراموش مىكند تا به ركوع مىرود چه كند ؟ فرمود :\r\nنمازش را تمام كند ، چيزى بر او نيست .\r\nپرسيدم شتر قربان كردن و گاو براى چند نفر مىتواند قربانى باشد ؟ فرمود :\r\nسرپرست خانواده نام خود را مىبرد ، همان قربانى براى خانواده كافى است ، اگر چهار پنج نفر باشند .\r\nپرسيدم در صورت خشك شدن آب و مردن صيدهاى دريائى ( از قبيل ماهى ) آيا خوردن آنها حلال است ؟ فرمود : نه .\r\nپرسيدم صيد دريائى را در طور و شبكه نگاه مىدارند تا مىميرد ، خوردن آن حلال است ؟ فرمود : اگر در طور بماند تا بميرد ، بخورد اشكالى ندارد .\r\nپرسيدم شكارچى آهو يا گورخر يا پرنده‌اى را به زمين مىاندازد بعد ديگرى آن\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nرا با تير مىزند و مىميرد آيا خورده مىشود ؟ فرمود : بخور تا تغيير نكرده ( در نسخه ديگر تا وقتى غايب نشده باشد ) در صورتى كه موقع تيراندازى نام خدا را برده باشد .\r\nپرسيدم شخص مسلمان برده‌اى مشرك مىخرد در سرزمين شرك . برده مىگويد نمىتوانم راه بروم مسلمان مىترسد او ملحق به مشركان بشود ، مىتواند او را بكشد ؟ فرمود : در صورتى كه بترسد به دشمن بپيوندد مىتواند او را بكشد .\r\nپرسيدم مردى از شخصى طلبكار است ، مرد بدهكار منكر مىشود بعد همان مرد منكر از اين شخص طلبكار مىشود ، آيا مىتواند طلبكار اولى مانند او منكر بدهى خود شود مثل او ؟ فرمود : آرى ، ولى اضافه نه .\r\nپرسيدم شخصى كنيزى را به ديگرى صدقه مىدهد ، آيا آميزش با آن كنيز حلال است برايش تا هنوز كنيز را به شخص صدقه‌گيرنده نداده است ؟ فرمود : وقتى به او صدقه داد آميزش با آن كنيز برايش حرام است .\r\nپرسيدم نماز ميت در صورتى كه خورشيد قرمز شود جايز است ؟ فرمود :\r\nصحيح نيست مگر در وقت نماز ، وقتى خورشيد غروب كرد نماز مغرب را بخوان بعد نماز ميت را .\r\nپرسيدم شخص پشت سر امام نماز مىخواند ، تشهد را طولانى مىكند ادرارش مىگيرد يا مىترسد چيزى از دستش برود يا دچار دردى شود چه كار بايد بكند ؟\r\nفرمود : سلام مىدهد و تمام مىكند و امام را رها مىكند .\r\nپرسيدم زن بدون اجازه شوهرش مىتواند خارج شود ؟ فرمود : نه .\r\nپرسيدم زن بدون اجازه شوهرش مىتواند روزه بگيرد ؟ فرمود : آرى .\r\nپرسيدم قرضى به گردن شخص ثروتمندى است هر وقت طلبكار بخواهد مىتواند بگيرد . آيا زكات بايد بدهد ؟ فرمود : نه ، تا طلبش را بگيرد و يك سال بر آن بگذرد .\r\nابو الحسن على بن جعفر از برادر خود حضرت موسى بن جعفر نقل كرد كه مىتواند دو هفت شوط طواف را به هم ضميمه نمايد . بعد نماز طواف بخواند و بيش\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاز دو هفت شوط نمىتواند طواف نمايد بدون نماز « 1 » .\r\nپرسيدم مريض را داغ نمايند يا مىتواند دعا برايش بنويسند ؟ فرمود : اشكالى ندارد گرفتن دعا ، در صورتى كه به نوع حرام نباشد . ( مانند سحر ) پرسيدم زن مطلقه تا تمام نشدن عدّه نفقه از شوهرش طلبكار است ؟ فرمود :\r\nآرى .\r\nپرسيدم زنى شنيد شوهرش مرده . عدّه وفات نگه داشت ، بعد ازدواج كرد . باز فهميد شوهرش زنده است . آيا براى شوهر دوم حلال است ؟ گفت : نه .\r\nپرسيدم شخصى نماز شب را فراموش مىكند . وقتى يادش مىآيد كه براى نماز ظهر آماده مىشود . چه كار بكند ؟ فرمود : اول نماز ظهر را مىخواند . بعد از نماز ظهر ، نماز شب و وتر را قضا مىكند . بين ظهر و عصر يا هر وقت خواست .\r\nپرسيدم مردى حجامت كرده و خون به لباسش رسيده . نمىداند تا فردا چه كار بايد بكند ؟ فرمود : اگر ديده و نشسته بايد آنچه نماز در آن حال خوانده قضا كند .\r\nچيزى كم ننمايد اگر ديده و شروع به نماز كند . بعد همين نماز را قضا نمايد .\r\nپرسيدم لحاف حرير يا متكاى حرير يا مصلّاى حرير يا تمام اينها از ديبا باشد مىتواند مرد روى آنها نماز بخواند و تكيه كند ؟ فرمود : روى زمين پهن مىكند و مىايستد اما سجده نمىكند بر آنها .\r\nپرسيدم شخصى فراموش مىكند سجده آخر نماز واجب را ؟ فرمود : سلام نماز را مىدهد ، بعد سجده مىكند همين طور در نافله .\r\nپرسيدم شخصى نماز را شروع كرده با سوره‌اى قبل از حمد ، پس از تمام كردن سوره يادش بيايد چه بايد بكند ؟ فرمود : نمازش را مىخواند ، حمد را بعد مىخواند .\r\nپرسيدم شخصى سوره‌اى را شروع كرده قبل از سوره حمد در صورتى كه خطا و اشتباه كرده باشد همين او را كافى است ؟ فرمود : آرى .\r\n\r\n\r\n\r\n\r\n","description":"","footnote":"\r\n( 1 ) قبلا گذشت كه تا نماز طواف هفت دور اول را نخواند نمىتواند هفت دور دوم را شروع كند . شايد بتوان حمل كرد كه طواف اولى واجب است .\r\n","page_name":" 272 ","page_number":272},
  {"content":"\r\n\r\nپرسيدم شخص مىتواند در كشتى بر قير سجده كند ؟ فرمود : اشكالى ندارد .\r\nپرسيدم شخص مىتواند در نماز به نقش انگشترى خود نگاه كند مثل اينكه مىخواهد آن نقش را بخواند يا در تكه كاغذى يا كتابى كه رو به قبله است ؟ فرمود :\r\nاين كار نقصى در نماز است اما آن را قطع نمىكند .\r\nپرسيدم شخص مىتواند در ركوع يا سجود باقيمانده سوره‌اى كه مىخواند ، بخواند ؟ فرمود : در ركوع نمىتواند ولى در سجده اشكالى ندارد .\r\nپرسيدم شخص مىتواند در ركوع يا سجده‌اش سوره‌اى غير از سوره‌اى كه هميشه مىخواند ، بخواند ؟ فرمود : اگر شروع به آيه‌اى نموده اشكالى ندارد .\r\nپرسيدم مرد فراموش كرده به پهلوى راست بخوابد ، بعد از دو ركعت نماز صبح يادش آمد وقتى كه مشغول اقامه شده است چه كار بكند ؟ فرمود : پا مىشود و نمازش را مىخواند و آن را رها مىكند اشكالى ندارد .\r\nپرسيدم شخص در نماز است و پهلوى او كسى خوابيده ، مىخواهد او را بيدار كند تسبيح مىگويد و صدايش را بلند مىكند به قصد بيدار كردن او ، آيا اين كار نمازش را باطل مىكند و چه بايد بكند ؟ فرمود : نمازش صحيح است . چيزى هم بر او نيست اشكالى ندارد .\r\nپرسيدم شخصى مشغول نماز است . كسى در مىزند تسبيح مىگويد و صدايش را بلند مىكند تا خادمش بفهمد و بيايد با دست نشان دهد كه درب منزل كسى است .\r\nآيا نمازش باطل مىشود و چيزى بر او هست ؟ فرمود : اشكالى ندارد .\r\nپرسيدم شخصى وضو ندارد . باران مىبارد بر سر و رويش تا از سر به صورت و دستها و پاهايش جارى مىشود . آيا همين او را از وضو بىنياز مىكند ؟ اگر بشويد كافى است . مضمضه و استنشاق نيز مىكند .\r\nپرسيدم شخص مىتواند براى غسل جنابت در باران بايستد تا روى سر و بدنش جارى شود ، با اينكه مىتواند با آب ديگرى غسل كند ؟ فرمود : اگر غسل مىكند همانطور كه با آب غسل مىكند كافى است جز اينكه شايسته است مضمضه و استنشاق كند و دست بكشد به جايى از بدنش كه دست مىرسد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nپرسيدم شخصى مبتلا به جنابت مىشود ، آب ندارد . باران مىآيد ، آيا همان باران كافى است يا بايد تيمم نمايد ؟ فرمود : اگر بشويد كافى است از تيمم .\r\nپرسيدم شخصى جنب يا بىوضو است ، آب پيدا نمىكند اما برف و يخ هست و خاك نيز وجود دارد . كداميك از اين دو بهتر است تيمم كند يا برف به صورت و بدن و سر خود بكشد ؟ فرمود : برف در صورتى كه سر و بدنش را تر كند بهتر است .\r\nاگر نتوانست با برف غسل كند تيمم بگيرد .\r\nپرسيدم شخص مىتواند دو چشمش را در نماز عمدا ببندد ؟ فرمود : اشكالى ندارد .\r\nپرسيدم شخصى در نماز است ، مىفهمد بادى از او خارج شد اما استشمام بو نمىكند و صدائى نمىشنود ؟ فرمود : نماز و وضويش را اعاده مىكند و آنچه از نماز خوانده به حساب نمىآورد ، در صورتى كه به يقين بداند .\r\nپرسيدم شخصى احساس باد در شكم مىنمايد . دست بر دماغ مىگذارد و از مسجد عمدا خارج مىشود تا باد از او خارج شود ، بعد برمىگردد و نماز مىخواند بىآنكه وضو بگيرد آيا كافى است ؟ فرمود : صحيح نيست ، مگر اينكه وضو بگيرد و آنچه در نماز خوانده رها مىكند .\r\nپرسيدم وقتى از تشهد دو ركعت اول مىخواهد حركت كند چگونه حركت نمايد دو دست و دو زانويش را به زمين مىگذارد بعد حركت مىكند ؟ چگونه انجام دهد ؟ فرمود : هر كار خواست مىكند . اشكال ندارد .\r\nپرسيدم شخصى در مسجد مىتواند عمامه يا عرقچين خود را زير پيشانى بگذارد ؟ فرمود : نه ، بايد پيشانى روى زمين قرار گيرد .\r\nپرسيدم شخصى دو ركعت نماز صبح را نخواند تا وارد مسجد مىشود و امام ايستاده در نماز است چه بكند ؟ فرمود : وارد نماز آنها مىشود و آن دو ركعت را رها مىكند . وقتى خورشيد برآمد قضا مىكند . ( منظور دو ركعت نافله صبح است ) پرسيدم شخص مىتواند در نماز چشم به آسمان بياندازد ؟ فرمود : اشكالى\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nندارد .\r\nپرسيدم زنى كه شوهر بر او غضبناك است آيا نمازش صحيح است يا چگونه است حال او ؟ فرمود : پيوسته در حال گناه است ، تا شوهر از او راضى شود .\r\nپرسيدم اشخاصى مشغول صحبت مىشوند تا يك ثلث از شب مىگذرد يا بيشتر ، همه حركت كنند و نماز عشا را بخوانند يا به جماعت برگزار كنند ، كدام بهتر است ؟ فرمود : در جماعت بخوانند بهتر است .\r\nپرسيدم شخصى در نماز واجب ، سوره نجم را مىخواند بعد به ركوع مىرود سپس حركت مىنمايد و بقيه نماز را مىخواند ؟ فرمود : سجده مىكند ( براى سجده واجبى كه در سوره نجم هست ) بعد حركت مىكند و سوره حمد را مىخواند سپس به ركوع مىرود ، اين يك كار اضافى است در نماز واجب دو مرتبه نكند سجده را در فريضه مىخواند .\r\nپرسيدم مردى در نماز است . خيال مىكند جامه‌اش پاره شده يا چيزى به آن رسيده ، مىتواند در حال نماز جامه خود را بررسى نمايد ؟ فرمود : اگر در جلو لباس يا دو طرف آن است اشكالى ندارد ، اما اگر پشت است توجه به آن نكند كه صحيح نيست .\r\nپرسيدم شخص مىتواند پشت درخت خرماى ميوه‌دار نماز بخواند ؟ فرمود :\r\nاشكالى ندارد .\r\nپرسيدم شخص مىتواند در ميان درختان تاك نماز بخواند وقتى انگور دارد ؟\r\nفرمود : اشكالى ندارد .\r\nپرسيدم شخصى به پشت گربه دست كشيده مىتواند قبل از شستن دست نماز بخواند ؟ فرمود : اشكالى ندارد .\r\nپرسيدم امامى پيش نماز مسافرين است . مسافرها چگونه نماز بخوانند ؟ فرمود :\r\nآنها دو ركعتى مىخوانند ، امام بقيه نماز را مىخواند . وقتى سلام داد و تمام كرد آنها نيز مىروند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nپرسيدم شخص مىتواند نماز بخواند با اينكه جلو او الاغى ايستاده ؟ فرمود : در فاصله خود و او يك نى يا چوب يا چيزى مىگذارد و بعد نماز مىخواند ، اشكالى ندارد . گفتم اگر اين كار را نكرد آيا بايد نمازش را دو مرتبه بخواند يا چيزى بر او هست ؟ فرمود : نمازش را اعاده كند ، چيزى بر او نيست .\r\nپرسيدم شخصى يك ثلث از حج خود را به ميتى مىبخشد و يك ثلث را به شخص زنده ؟ فرمود : براى ميت صحيح است اما براى زنده صحيح نيست .\r\nپرسيدم شخصى بر خود لازم شمرده كه در كوفه يك ماه روزه بگيرد و در مدينه يك ماه و در مكه يك ماه . بعد چهارده روز در مكه روزه گرفت ، مىتواند برگردد پيش خانواده خود و روزه كوفه را بگيرد ؟ فرمود : اشكالى ندارد و چيزى بر او نيست .\r\nپرسيدم مردى دختر خود را به ازدواج پسرى كه مخنث است ( ظاهر مردى را دارد ولى قدرت مجامعت ندارد ) اين كار صحيح است ؟ فرمود : اگر در او نابكارى و فاحشه‌اى نيست به ازدواج درآورد .\r\nپرسيدم چند نفر آزاد با چند برده يك غلام را مىكشند چه بايد بكنند ؟ فرمود :\r\nغلامها را بايد كشت و آزادها ديه دهند .\r\nپرسيدم شخصى وصيت مىكند وقتى مردم ، كنيزم فلانى آزاد است . زنده مىماند تا چند فرزند از او متولد مىشود بعد مىميرد . حال او چگونه است ؟ فرمود :\r\nكنيز آزاد است ، اما بچه‌ها برده هستند .\r\nپرسيدم مردى جامه خود را بر شانه مىافكند و به زمين مىخورد يا زير بغل مىاندازد . اين كار صحيح است ؟ فرمود : اشكالى ندارد .\r\nپرسيدم شخصى به غلام خود مىگويد برادرم پسرم ، آيا صحيح است ؟ گفت اشكالى ندارد .\r\nپرسيدم چهارپا ادرار مىكند . ادرارش به مسجد يا ديوار مىرسد . مىتوان نماز خواند در آنجا قبل از شستن ؟ فرمود : خشك باشد اشكالى ندارد .\r\nپرسيدم شخصى در حال جماع يا رفتن به مستراح انگشترى دارد كه نام خدا يا\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nآيه‌اى از قرآن در آن هست آيا صحيح است ؟ فرمود : نه . ( در نسخه ديگرى است كه اشكال ندارد ) پرسيدم نشست و برخاست و نماز بر پوست حيوانات درنده و خريد و فروش و سوار شدن بر آنها ( كه زين اسب مثلا باشد ) آيا صحيح است ؟ فرمود : اشكالى ندارد اگر سجده بر آن نكند .\r\nپرسيدم شخصى بر اوست روزه سه روز در ماه . آيا روزه قضا بگيرد با اينكه در همان ماهى است كه آن سه روزش را روزه نگرفته ؟ فرمود : اشكالى ندارد .\r\nپرسيدم شخصى روزه سه روز در ماه را تأخير مىاندازد و تا آخر ماه بطورى كه ديگر نمىتواند پنج شنبه آخر را درك كند مگر با جمع كردن با چهارشنبه آيا كافى است ؟ فرمود : اشكالى ندارد .\r\nپرسيدم شخصى روزه سه روز در ماه كه به گردنش هست پشت سر هم مىگيرد .\r\nقضاى آن صحيح است يا بايد فاصله بياندازد ؟ فرمود : هرطور مايل است .\r\nپرسيدم مردى زنش را طلاق داده يا زنش مرده است . بعد زنا مىكند ، آيا بايد او را سنگسار كرد ؟ فرمود : آرى .\r\nپرسيدم زنى را طلاق داده‌اند . يك سال پس از طلاق يا بيشتر زنا كرده ، آيا بايد او را رجم كرد ؟ فرمود : آرى .\r\nپرسيدم شخصى مشغول طواف است يادش مىآيد كه جنب بوده آيا طواف خود را قطع كند ؟ فرمود : طواف را قطع مىكند و آنچه طواف كرده حساب نمىكند .\r\nپرسيدم جنب دست خود را در آبى فرو مىبرد كه مىخواهد خويشتن را شستشو دهد قبل از شستن دست خود اشكالى دارد ؟ فرمود : اگر دستش آلوده به جنابت نشده اشكالى ندارد ، اما اگر قبل از وارد كردن در آب دستش را بشويد من مايل‌ترم .\r\nپرسيدم ولد زنا شهادتش پذيرفته است و مىتواند پيش نماز شود ؟ فرمود :\r\nشهادتش پذيرفته نيست و نمىتواند پيش نماز شود .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nپرسيدم اگر كسى كنيزى را پيدا كند ، پيداكننده مىتواند با او همبستر شود ؟\r\nفرمود : نه ، فقط مىتواند آن را بفروشد در مقابل مخارجى كه برايش نموده .\r\nپرسيدم آب زيادى گوسفند ، گاو ، شتر را مىتوان آشاميد و وضو گرفت ؟ فرمود :\r\nاشكالى ندارد .\r\nپرسيدم آب در مستراح مىريزد و ترشح به لباس مىكند چه كار بايد كرد ؟\r\nفرمود : اگر خشك باشد اشكالى ندارد . ( شايد منظور اينست كه نجاست همراه آن نباشد ) .\r\nپرسيدم ملخ را صيد مىكنند بعد از صيد مىميرد . مىتوان آن را خورد ؟ فرمود :\r\nاشكالى ندارد .\r\nپرسيدم ملخ مرده در دريا يا صحرا است مىتوان آن را خورد ؟ فرمود : نخور .\r\nپرسيدم تشك پر پشم است و ادرار به آن رسيده . چگونه آن را بشويند ؟ فرمود :\r\nظاهر آن را مىشويند بعد آب روى آن مىريزند در محلى كه ادرار فرو رفته تا آب از آن طرف لحاف ( يا تشك ) برآيد .\r\nپرسيدم بالاى سقف مستراح است باران بر آن مىبارد . آب چكه مىكند . از ترشح آن به لباس مىرسد . مىتواند قبل از شستن بر آن نماز بخواند ؟ فرمود : اگر از آب باران جارى شود اشكالى ندارد كه نماز با آن بخواند .\r\nپرسيدم موش به لباس مىخورد مىتوان با آن نماز خواند ؟ فرمود : اگر موش تر نباشد اشكالى ندارد و اگر تر باشد بشوى به جايى كه با لباس برخورد كرده . سگ هم همين طور است .\r\nپرسيدم اضافه آب اسب و قاطر و الاغ را مىتوان آشاميد و وضو گرفت ؟\r\nفرمود : اشكالى ندارد .\r\nپرسيدم نماز روى بورياهاى نصرانيان و يهودان كه بر آن نشسته‌اند در خانه‌هايشان صحيح است ؟ فرمود : روى فرش آنها نماز نخوان .\r\nپرسيدم موش و مرغ و كبوتر و نظائر آنها پا مىگذارد روى مدفوع بعد روى\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nلباس مىروند ، بايد شست ؟ فرمود : اگر چيزى ديده شود از آثار پاى آنها بشوى و گر نه اشكالى ندارد .\r\nپرسيدم مرغ و كبوتر و گنجشك و نظائر آنها به مدفوع برخورد مىكنند بعد داخل آب مىشوند مىتوان با آن آب وضو گرفت ؟ فرمود : نه ، مگر آب زياد باشد به اندازه كرّ .\r\nپرسيدم كلپاسه و وزغ و مار در آب مىافتد نمىميرند مىتوان از آب آن وضو گرفت ؟ فرمود : اشكالى ندارد .\r\nپرسيدم عقرب و سوسك و پشه آنها در خم يا كوزه مىميرند . مىتوان از آن وضو گرفت ؟ فرمود : اشكالى ندارد .\r\nپرسيدم شخصى ماه رمضان در سفر است . در محلى اقامت مىگزيند . لازم است روزه بگيرد ؟ فرمود : نه ، مگر تصميم ماندن ده روز داشته باشد . وقتى تصميم گرفت روزه را مىگيرد و نماز را تمام مىخواند .\r\nپرسيدم شخصى چند روز روزه ماه رمضان قرض دار است و در مسافرت است .\r\nاگر قصد اقامت در محلى را بنمايد مىتواند قضاى روزه‌اش را بگيرد ؟ فرمود : نه ، مگر قصد اقامت ده روز را داشته باشد .\r\nپرسيدم نماز خورشيد گرفتن چگونه است ؟ فرمود : هر وقت مايل است نماز را مىخواند و هر سوره‌اى مىخواند ، جز اينكه قرائت مىخواند به ركوع مىرود باز نماز قرائت مىخواند و به ركوع مىرود باز قرائت و ركوع و قرائت مىخواند در ركوع ، تا چهار ركوع و در ركوع پنجم به سجده مىرود بعد حركت مىكند همين كار را تكرار مىنمايد .\r\nپرسيدم زنى را كه طلاق دهند چقدر عده دارد ؟ فرمود : سه حيض و عده نگه مىدارد از اول طلاق .\r\nپرسيدم مرد يك طلاق يا دو طلاق مىدهد بعد زن را رها مىكند تا عده‌اش تمام شود . حال چنين زنى چگونه است ؟ فرمود : اگر رهايش كرد كه ديگر او را\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nنمىخواهد از او جدا مىشود برايش حلال نيست مگر با مرد ديگرى ازدواج كند اما اگر ترك كرد و تصميم رجوع داشت بعد يك سال گذشت او به رجوع شايسته‌تر است .\r\nپرسيدم صدقه را وقتى نگرفته جايز است براى صاحبش ؟ فرمود وقتى پدر صدقه بر فرزند صغير خود بدهد جايز است زيرا او قبض مىكند براى فرزندش وقتى صغير است . اگر بچه كبير باشد جايز نيست مگر قبض كند .\r\nپرسيدم مردى صدقه داده به مرد ديگرى ، اما او هنوز صدقه را تصرف نكرده .\r\nآيا جايز است ؟ فرمود جايز است چه تصرف كرده باشد و چه تصرف نكرده باشد .\r\nپرسيدم مردى مالى را كرايه كرده تا مكان معينى از آن محل رد شود و بگذرد .\r\nچهارپا مرد و سقط شد . چه بايد بكند ؟ فرمود : اگر از آن محل تجاوز كرده مستاجر و ضامن است .\r\nپرسيدم شخصى چهارپائى را كرايه كرده و به ديگرى واگذار نموده و چهارپا سقط شد و مرد . بر او چيست ؟ اگر شرط كرده ديگرى جز او سوار نشود ضامن آن است ، اما اگر حرفى نزده چيزى بر او نيست .\r\nپرسيدم شخصى مال سوارى را كرايه كرد . افتاد در چاه و اعضايش شكست . چه بايد بكند ؟ فرمود : او ضامن است . بايد مال سوارى را ببندد . اگر گواه آورد كه بسته و محكم نموده چيزى بر او نيست .\r\nپرسيدم شتر مست مىشود و كسى را مىكشد . برادر مقتول شتر را مىكشد . چه بايد بكنند ؟ فرمود : صاحب شتر بايد ديه مقتول را بدهد و كشنده شتر بايد قيمت شتر را بپردازد .\r\nپرسيدم مردى در اختيارش كنيزى هست كه متعلق به دو نفر است . يكى از آن دو نفر به او مىگويد من منصرف شده‌ام كه كنيزم را از تو بگيرم و سهم خود را مىفروشم به ديگرى . سهم خودش را مىفروشد . خريدار مىگويد من كنيزم را مىخواهم . آيا زنش بر او حرام مىشود ؟ فرمود : اگر خريدار غير از كسى است كه با او\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nازدواج كرده ، طلاق به دست اوست . اگر خواست جدائى مىاندازد بين آن دو و گر نه رهايش مىكند با او باشد . زن براى شوهر حلال است و بر همان ازدواج هستند تا مشترى كنيز خود را بگيرد . اما اگر به ازدواج مجدد درآورد ، در اين صورت طلاق در اختيار شوهر اوست ، به دست صاحب كنيز نيست .\r\nپرسيدم مرد براى فرزندش زنى گرفته در حالى كه صغير است . آن پسر با زن خود دخول مىكند . مهر آن زن باكى است بر پدر يا پسر ؟ فرمود : مهر بر پسر است .\r\nاگر چيزى نداشته باشد به گردن پدر است . اگر ضامن فرزند خويش باشد يا ضامن نباشد ، وقتى به ازدواج او درآورده در حال صغير بودن او .\r\nپرسيدم شخصى آزاد كنيزى كه مال دو نفر است به ازدواج درآورده . يكى از دو نفر مىخواهد كنيز را از او بگيرد آيا مىتواند ؟ فرمود : طلاق به دست شوهر است .\r\nصحيح نيست براى هيچ كدام از دو شريك ، كه او را طلاق بدهند و كنيز را بگيرند .\r\nپرسيدم خم آبى است كه در آن هزار رطل آب مىباشد . در آن قطره ادرارى ريخته . آيا مىتوان آشاميد يا وضو گرفت ؟ فرمود : صحيح نيست .\r\nپرسيدم در يك ديگ هزار رطل كه در آن آب گوشت مىپزند داخل ديگ مقدارى خون ريخته مىتوان آن را خورد ؟ فرمود : وقتى پخت بخور ، اشكالى ندارد .\r\nپرسيدم موشى در چاهى افتاده و مرده است . مىتوان با آن آب وضو گرفت ؟\r\nفرمود : هفت دلو از چاه آب بكش ، بعد وضو بگيرد ، اشكالى ندارد .\r\nپرسيدم موشى در چاهى افتاده ، بيرون آورده‌اند كه تكه تكه شده ، مىتوان وضو گرفت از آب چاه ؟ فرمود : بيست دلو مىكشى . وقتى قطعه قطعه شد بعد وضو مىگيرى . اشكال ندارد .\r\nپرسيدم بچه‌اى ادرار كرده در چاهى . مىتوان از آن آب وضو گرفت ؟ فرمود :\r\nتمام آب را بايد كشيد .\r\nپرسيدم مردى دست به ميت زده . آيا بايد غسل كند ؟ فرمود : اگر ميت سرد نشده باشد غسل ندارد . اگر سرد شده باشد وقتى دست زد بايد غسل كند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nپرسيدم در چاهى شراب ريخته . مىتوان وضو گرفت از آن آب ؟ گفت : صحيح نيست مگر همه آب را بكشند .\r\nپرسيدم مرد صدقه‌اى را در راه خدا مىدهد . قطعى مىتواند از صدقه خود برگردد ؟ فرمود : وقتى صدقه در راه خدا داد ، مال مساكين و ابن السبيل است ، نمىتواند برگردد .\r\nپرسيدم مرد مىتواند نماز يا روزه بگيرد از طرف بعضى اموات خود ؟ فرمود :\r\nآرى ، هر چه مىخواهد نماز مىخواند و به ميت مىدهد . وقتى به ميت بخشيد ، متعلق به او مىشود .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nبخش هجدهم احتجاج اصحاب امام عليه السلام با مخالفين\r\nسيد مرتضى رضى الله عنه در كتاب فصول مىنويسد : شيخ فرمود :\r\nضرار بن عمرو ضبى پيش يحيى بن خالد برمكى رفت . يحيى به او گفت يا ابا عمرو علاقه دارى مناظره كنى با يكى از استوانه‌هاى شيعه ؟ ضرار گفت : هر كه را مايل هستى بياور .\r\nيحيى بن خالد از پى هشام بن حكم فرستاد و او را آورد . به او گفت : ابا محمد ! اين شخص ضرار است . او را در قدرت عقيده‌شناسى مىشناسى و مىدانى كه در عقيده با تو مخالف است . در مورد امامت با او سخن بگو . گفت بسيار خوب . آنگاه توجه به ضرار نموده ، گفت : يا ابا عمرو بگو ببينم بايد در ولايت و تبرّى به كدام يك از اين دو مىتوان اعتماد نمود ؟ بر شخصيت و مقام ظاهرى يا باطنى ؟\r\nضرار در پاسخ گفت : بر شخصيت ظاهرى ، زيرا از باطن جز خدا كسى خبر ندارد مگر به وسيله وحى . هشام حركت نموده گفت : بگو ببينم كدام يك از آن دو مرد بيشتر دفاع با شمشير در مقابل پيامبر اكرم صلى الله عليه و آله مىكرد و دشمنان خدا را مقابل آن جناب بيشتر كشت و بيشتر در جنگ‌ها مؤثر بود على بن ابى طالب يا ابا بكر ؟ ضرار در جواب گفت : على بن ابى طالب ، اما ابا بكر يقين بيشترى داشت .\r\nهشام گفت اين مطلب در ارتباط با باطن است كه قرار شد در آن مورد بحث نكنيم ولى خود اعتراف كردى كه على عليه السلام با ظاهر كار خود مقامى را در\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nولايت داشت كه ابا بكر نداشت . ضرار گفت : صحيح است ، اين ظاهر است .\r\nسپس هشام گفت : اگر باطن با ظاهر مساوى بود مگر اين فضيلت نيست كه غير قابل دفع است ؟ ضرار جواب داد : آرى . هشام گفت : مگر نمىدانى پيامبر اكرم صلى الله عليه و آله به على عليه السلام فرمود : تو نسبت به من مانند هارون هستى نسبت به موسى ، جز اينكه پيامبرى بعد از من نيست . ضرار گفت صحيح است .\r\nهشام گفت : مگر مىشود چنين حرفى را به على عليه السلام بزند جز اينكه على در نزد او در باطن مؤمن است ؟ گفت : نه . هشام گفت : پس ظاهر و باطن على عليه السلام هر دو مساوى شد و براى دوست تو نه ظاهرى هست و نه باطن الحمد لله .\r\n\r\nمناظره ديگر هشام\r\nشيخ گفت يحيى بن خالد برمكى در حضور هارون الرشيد از هشام بن حكم پرسيد آيا مىشود حق در دو حجت مخالف باشد ؟ هشام جواب داد نه . يحيى گفت اينك بگو دو نفر در يك مسأله دينى اختلاف دارند و نزاع مىكنند خالى از اين نيست ، يا هر دو محق باشد يا هر دو ياوه سرا ، يا يكى بر حق و ديگرى بيهوده گو .\r\nهشام گفت صحيح است ، اما نمىتوانند هر دو محق باشند به دليل سخنى كه قبلا گفتم در اين موقع يحيى گفت پس بگو ببينم .\r\nعلى و عباس كه پيش ابا بكر شكايت كردند در ميراث كداميك محق بودند و كداميك مبطل . چون تو گفتى نمىتواند هر دو محق و هر دو مبطل باشند .\r\nهشام گفت با خود فكر كردم اگر بگويم على بيهوده ادعا مىكرد كافر شده‌ام و از مذهب خارج مىشوم ، اما اگر بگويم عباس بى خود ادعا مىكرد ، گردنم زده مىشد .\r\nسؤالى كرده بود كه قبلا از من نشده بود و جوابى برايش آماده نكرده بودم . از اين دعاى امام صادق عليه السلام يادم آمد كه فرمود : هشام پيوسته در تائيد روح القدس خواهى بود تا وقتى ما را كمك مىكنى فهميدم من خوار نخواهم شد . جواب به نظرم آمد در همان حال .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nگفتم هيچ كدام خطائى نكرده بودند و هر دو محق بودند ، اين مسأله در قرآن نظير دارد در داستان داود چنانچه خداوند مىفرمايد  هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ  تا اين آيه  خَصْمانِ بَغى بَعْضُنا عَلى بَعْضٍ  اينك بگو كدام فرشته بر حق و كدام بر باطل بود يا مىگوئى هر دو خطاكار بودند ، هر جوابى بدهى من هم همان جواب را خواهم داد .\r\nيحيى گفت من نمىگويم آن دو فرشته خطا كرده‌اند مىگويم هر دو صحيح مىگفتند زيرا آن دو با هم واقعا اختلافى نداشتند و نه در حكم اختلاف داشتند اين حرف را زدند تا داود را متوجه اشتباه خود بكنند و او را متوجه حكم نمايند .\r\nگفتم همين طور على و عباس اختلافى در حكم نداشتند و در واقع مخاصمه نداشتند اين اختلاف را ابراز كردند تا ابا بكر را متوجه اشتباهى بكنند و او را بر خطايش آگاه سازند و بفهمانند كه در ميراث به آن دو ستم روا داشته . آنها شكى در كار خود نداشتند ، كار آنها عينا مانند كار آن دو فرشته بود . يحيى نتوانست حرفى بزند . رشيد از جواب من خوشش آمد .\r\n\r\nمناظره‌اى از هشام\r\nشيخ نيز گفت : هارون الرشيد مايل بود مناظره هشام را با خوارج مشاهده كند .\r\nدستور داد هشام بن حكم و عبد الله بن يزيد اباضى را آوردند . هارون در جايى قرار گرفت كه سخن آنها را بشنود ولى او را نبينند . اين مناظره در حضور يحيى بن خالد بود .\r\nيحيى به عبد الله بن يزيد گفت سؤالى از هشام بكن . هشام گفت ما با خوارج سؤالى نداريم . عبد الله گفت چطور ؟ زيرا شما گروهى هستيد كه با ما بر ولايت على و تعديل او و اقرار به امامتش هم عقيده بوديد ، بعد از ما جدا شديد در عداوت و بيزارى از او ما بر همان اجماع هستيم و گواهى شما را مىپذيريم . اين اختلاف شما به عقيده ما ضررى نمىرساند و ادعايتان مورد قبول نيست زيرا اختلاف نمىتواند\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمقابله با اتفاق و هم آهنگى نمايد . گواهى دشمن براى دشمنش پذيرفته است ولى شهادت عليه او مردود است .\r\nيحيى بن خالد گفت نزديك مغلوب نمودن او رسيدى ولى بيشتر ادامه بده كه امير المؤمنين اين كار را دوست مىدارد . هشام گفت اشكالى ندارد اما استدلال ما گاهى به جايى مىرسد كه دقيق است و زود نمىتوان فهميد . ممكن است يكى از ما دو نفر به معانده برخيزيم و يا واقعا نفهميم اگر واقعا مايل است با هم بحث كنيم يك نفر را قرار بدهد بين ما و او حكومت كند ، اگر خارج از جاده شدم مرا برگرداند و اگر او ستمگرى كرد متوجهش نمايد .\r\nعبد الله بن يزيد گفت هر كسى را مايلى انتخاب كن ، من راضيم . هشام گفت ولى من مىگويم اگر از اصحاب من باشد ممكن است تعصب بىجا به خرج دهد و اگر از ياران تو باشد ممكن است عليه من حكم كند ، اگر مخالف عقيده من و تو باشد نه من و نه تو به او اطمينانى نداريم . به همين جهت يك نفر از ياران تو يك نفر از اصحاب من انتخاب مىكنيم كه آن دو نفر ناظر استدلال من و تو باشند و به حق حكومت كنند . عبد الله بن يزيد گفت خوب انصاف دادى ، من هم انتظار همين نظر را از تو داشتم .\r\nهشام روى به يحيى به خالد نموده گفت من او را مغلوب كردم و تمام پايه‌هاى اعتقادى او را به سادگى واژگون كردم ، ديگر چيزى ندارد بگويد و لازم به مناظره نيست . گفت در اين موقع پرده بالا رفت و يحيى بن خالد گوش داد . هارون گفت اين مرد مدعى است كه متكلم و مذهب‌شناس شيعه است ، با اين مرد هم آهنگ شد و مناظره‌اى نكرد ، بعد ادعا كرد كه من او را مغلوب كرده‌ام و اعتقادش را به باد دادم .\r\nبگو اين ادعاى خود را ثابت نمايد .\r\nيحيى بن خالد به هشام گفت امير المؤمنين مىگويد اين ادعاى خود را ثابت كن . هشام گفت اينها با ما پيوسته به روايت على بن ابى طالب هم اعتقاد بودند تا جريان حكمين پيش آمد به واسطه حكم قرار دادن على عليه السلام را كافر دانستند و گمراه به شمار آوردند و اين همان جهت امتياز و مشخصات مذهبى آنها است . اينك\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nخود اين مرد حكم قرار داد ، با اينكه سرآمد چنين عقيده‌ايست بىآنكه ضرورتى ايجاب نمايد . دو مرد مختلف را به عنوان حكم پذيرفت كه يكى مخالف عقيده اوست و او را نسبت به كفر مىدهد ، ديگرى مذهب او را مىپسندد ، اگر اين كار را صحيح انجام داده على عليه السلام به انجام آن شايسته‌تر است و اگر خطا كرده و كافر شده ديگر احتياجى نداريم به مناظره ، زيرا خود گواه شده است بر كفر خويش . توجه به اينكه خودش كافر است يا مؤمن مهم‌تر است از اينكه على عليه السلام را كافر مىداند يا نه . هارون خوشش آمد دستور داد به او جايزه بدهند .\r\n\r\nمناظره‌اى ديگر\r\nشيخ ادام الله بقاه گفت هشام از بزرگترين ياران حضرت صادق عليه السلام بود ، مردى فقيه و روايات زيادى نقل كرده ، از صحابه حضرت صادق عليه السلام به شمار مىرفت و خدمت حضرت موسى بن جعفر عليه السلام نيز رسيده بود ، او را ابا محمد و ابا الحكم مىگفتند و مولى بنى شيبان و ساكن كوفه بود . به مقامى در خدمت امام صادق عليه السلام رسيد كه روزى در منى وارد بر امام شد تازه موى بر گونه‌اش روئيده بود و در محضر امام شخصيت‌هاى بزرگ شيعه از قبيل حمران بن اعين و قيس ماصر و يونس بن يعقوب و ابى جعفر احول و ديگران حضور داشتند . او را بر تمامى آنها برترى بخشيد با اينكه همه از او بزرگتر بودند در سنّ ، وقتى متوجه شد كه اين برترى موجب ناراحتى اصحاب شد فرمود\r\nهذا ناصرنا بقلبه و لسانه و يده\r\nاين جوان ياور ما است با دل و دست و زبان .\r\nروزى از امام عليه السلام از اسماء الله و اشتقاق آنها سؤال كرده بود . آن جناب جواب داد بعد به او فرمود : فهميدى آن طور كه بتوانى دشمنان ملحد ما را دفع كنى ؟\r\nعرض كرد آرى\r\nقال ابو عبد الله عليه السلام نفك الله عز و جل به و ثبتك\r\nخداوند تو را بهره‌مند كند از اين و ثابت قدم بدارد تو را .\r\nهشام گفت به خدا قسم از آن وقت تاكنون هيچ كس در توحيد نتوانسته بر من\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nغلبه كند .\r\nشيخ مىفرمايد هشت نفر از حضرت صادق عليه السلام روايت كرده‌اند كه تمام آنها هشام ناميده مىشدند :\r\n1 - ابو محمد هشام بن حكم مولى بنى شيبان همين هشام . 2 - هشام بن سالم مولى بشر بن مروان كه از اسيران جوزجان بود . 3 - هشام كفرى همان كسى كه على بن حكم از او نقل مىكند . 4 - هشام معروف به ابى عبد الله بزاز . 5 - هشام صيد نانى رحمة الله عليه . 6 - هشام خياط رحمة الله عليه . 7 - هشام بن يزيد رحمة الله عليه .\r\n8 - هشام مثنّى كوفى رحمة الله عليه .\r\nشيخ نقل مىكند كه از هشام بن حكم سؤال كردند روايتى را كه اهل سنت از قول امير المؤمنين عليه السلام نقل مىكنند كه پس از مردن عمر على عليه السلام وارد شد در حالى كه عمر را كفن كرده بودند . فرمود : دوست داشتم خدا را با صحيفه اين كفن شده ملاقات مىكردم و در حديث ديگرى است من اميدوارم كه خدا را با صحيفه اين مرده ملاقات كنم .\r\nهشام در جواب گفت اين حديث ثابت نشده و سند آن معروف نيست و از طريق حديث‌سازان و بازاريها است . بر فرض ثابت هم باشد معنى حديث واضح است . جريان اين است كه عمر و ابا بكر و مغيره و سالم مولى ابى حذيفه و ابا عبيده با هم قراردادى نوشتند كه هر گاه پيامبر اكرم صلى الله عليه و آله از دنيا رفت نگذارند هيچ كدام از اهل بيت او ارث ببرند و جانشين گردند . اين قرارداد از عمر بود چون سر كرده آنها به شمار مىرفت . پس آن صحيفه‌اى كه مايل بود امير المؤمنين عليه السلام خدا را با آن ملاقات كند ، همين قرارداد بود تا با او به مخاصمت پردازد و عليه او احتجاج نمايد .\r\nو دليل بر اين مطلب روايتى است كه عامه از ابى بن كعب نقل كرده‌اند كه بعد از درگذشت پيامبر اكرم صلى الله عليه و آله با صداى بلند كه تمام اهل مسجد صدايش را شنيدند مىگفت مردم قرارداد نويسان هلاك شدند ، من براى آنها متأثر نيستم ولى تأثر من به واسطه كسانى است كه آنها گمراهشان كردند .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nگفتند اى صحابى پيامبر صلى الله عليه و آله اين قرارداد نويسان كيانند و قرارداد آنها چه بود ؟ گفت گروهى با هم قرارداد بستند كه پس از فوت پيامبر اكرم صلى الله عليه و آله نگذارند احدى از اهل بيت آن جناب ارث ببرد و مقامش را به آنها ندهند . به خدا قسم اگر تا روز جمعه زنده بمانم در ميان مردم به پا مىايستم و براى مردم آنها را معرفى خواهم كرد اما تا جمعه زنده نماند .\r\nاختصاص - احمد بن حسن از عبد العظيم بن عبد الله نقل كرد كه هارون الرشيد به جعفر بن يحيى برمكى گفت من مايلم استدلال اهل كلام را بشنوم به طورى كه مرا نبينند و عقيده خود را اظهار نمايند .\r\nجعفر دستور داد متكلمين را احضار نمايند . همه حاضر شدند . هارون در جايى پرده آويخته بود و سخن آنها را مىشنيد . همه جمع شدند و مجلس پر شد . انتظار هشام بن حكم را مىكشيدند . هشام وارد شد ، پيراهنى داشت كه تا زانويش آمده بود و شلوارى تا نيمه ساق به پا داشت . به همه سلام داد و جعفر بن يحيى را به خصوص مورد احترام قرار نداد . يكى از حاضران گفت چرا على را بر ابا بكر فضيلت مىبخشى با اينكه خداوند مىفرمايد  ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا  هشام گفت بگو ببينم حزن ابا بكر در غار آيا در راه رضاى خدا بود يا خداوند راضى نبود ؟ سئوال‌كننده از جواب سكوت كرد . هشام گفت اگر خدا راضى بود چرا پيامبر اكرم او را نهى كرد و فرمود  لا تَحْزَنْ  از اطاعت خدا او را نهى مىكند اما اگر مىگوئى خدا راضى نبوده ، نبايد افتخار كنى به چيزى كه خداوند راضى نبوده با اينكه خداوند مىفرمايد  فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ  « 1 » .\r\nو سپس ديگر اينكه شما مىگوئيد ما هم معتقديم و هم مىگويند كه بهشت مشتاق چهار نفر است : على بن ابى طالب ، مقداد ابن اسود ، عمار بن ياسر و ابو ذر\r\n\r\n\r\n\r\n\r\n","description":"","footnote":"\r\n( 1 ) در آيه غار خداوند سكينه را اختصاص به پيامبر اكرم صلى الله عليه و آله مىدهد و ابا بكر مشمول سكينه نمىشود ولى در اين آيه تمام مؤمنين را مشمول سكينه قرار مىدهد كه اين خود نقص ابا بكر است .\r\n","page_name":" 289 ","page_number":289},
  {"content":"\r\n\r\nغفارى . على عليه السلام در اين چهار نفر هست و اين فضيلت را دارد ولى ابا بكر در اينجا نيست . او بر دوست شما به اين امتياز برترى دارد .\r\nشما و ما معتقديم و همه مىگويند دفاع‌كنندگان از اسلام چهار نفرند :\r\nعلى بن ابى طالب عليه السلام ، زبير بن عوام ، ابو دجانه انصارى و سلمان فارسى . ملاحظه مىكنى كه على عليه السلام در اين فضيلت با آنها همراه است ولى ابا بكر جزء آنها نيست . على عليه السلام به اين امتياز هم بر او برترى دارد .\r\nما و شما و تمام مردم معتقدند كه قراء چهار نفرند : على بن ابى طالب ، عبد الله بن مسعود ، ابى بن كعب و زيد بن ثابت . على در اين فضيلت با آنها همراه است و دوست شما جزء آنها نيست . اين امتياز نيز اختصاص به او دارد و رفيق شما اين امتياز را ندارد .\r\nهمه ما و شما و مردم معتقد هستيم كه ابرار چهار نفرند : على بن ابى طالب ، فاطمه ، حسن و حسين عليه السلام . دوست ما در اين فضيلت شركت دارد و رفيق شما اين امتياز را ندارد .\r\nما و شما و همه مردم معتقدند : كه شهداء چهار نفرند : على بن ابى طالب ، جعفر ، حمزه و عبيدة بن حارث بن عبد المطلب . اينك ملاحظه مىكنى كه على بن ابى طالب عليه السلام در اين جمع نيز داخل است ولى دوست شما از آن تخلف دارد . اين امتياز نيز متعلق به على است و او مشمول اين امتياز نيست .\r\nدر اين موقع هارون پرده را بلند كرد و به جعفر دستور داد مردم خارج شوند . با ترس خارج شدند . هارون خود داخل مجلس شد و گفت چه كسى بود اين زنازاده ؟\r\nتصميم گرفتم او را بكشم و به آتش بسوزانم .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nبخش نوزدهم مناظرات حضرت على بن موسى الرضا عليه السلام با ملل مختلف و اديان در حضور مأمون و ديگران\r\nحسن بن محمد نوفلى مىگويد وقتى حضرت رضا عليه السلام پيش مأمون آمد ، مأمون به فضل بن سهل دستور داد سران مذاهب را از قبيل جاثليق ( رئيس نصرانيان ) و رأس الجالوت ( رئيس كليميان ) و رؤساى صابئين ( ستاره پرستان ) و هربذ اكبر و پيروان زردشت و نسطاس رومى و مذهب‌شناسان را جمع كند تا مناظره امام عليه السلام را با آنها بشنود .\r\nفضل بن سهل آنها را جمع كرد و به مأمون اطلاع داد كه اجتماع نموده‌اند .\r\nمأمون گفت همه را پيش من بياور ، وقتى وارد شدند خيلى به آنها احترام كرد . سپس گفت من شما را براى آن جمع كرده‌ام تا مناظره كنيد با پسر عمويم كه تازه از حجاز آمده . فردا صبح پيش ما بيائيد ، مبادا كسى تخلف جويد . گفتند به ديده منت ان شاء الله خواهم آمد .\r\nحسن بن محمد نوفلى گفت من در خدمت حضرت رضا عليه السلام مشغول صحبت بودم كه ياسر خادم وارد شد ، او عهده‌دار كارهاى حضرت رضا عليه السلام بود . گفت آقا امير المؤمنين سلام مىرساند مىگويد برادرت فدايت شود . رؤساى مذاهب مختلف پيش من جمع شده‌اند اگر مايل باشيد صبح زود شما هم تشريف بياوريد در صورتى كه مايل باشيد سخن آنها را بشنويد اگر ميل نداشتيد شما را به\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nزحمت نمىاندازم اگر اجازه بدهيد ما خدمت شما مىرسيم هيچ زحمتى ندارد براى ما .\r\nحضرت رضا عليه السلام فرمود : سلام مرا به او برسان و بگو مىدانم منظور شما را من ان شاء الله صبح زود خواهم آمد .\r\nحسن بن محمد گفت وقتى ياسر رفت امام رو به من كرده فرمود : تو عراقى هستى . عراقيان تيز هوش هستند ، نظرت چيست در اين اجتماعى كه مأمون تهيه ديده ؟ گفتم فدايت شوم مىخواهد شما را امتحان نمايد و بداند معلومات شما چقدر است ؟ اما پايه‌اى نااستوار بنا نموده و بد نظرى دارد . امام عليه السلام پرسيد بر چه پايه‌اى كار را بنا نموده ؟\r\nگفتم اصحاب كلام و بدعت‌سازان بر خلاف علماء و دانشمندان هستند . زيرا دانشمندان مسائل غير واقعى را منكر مىشوند ولى متكلمان و اصحاب نظر و مشركان منكر واقعيت‌ها مىشوند و اهل تهمت و نارواگوئى هستند . اگر ثابت كنى خدا يكتا است مىگويند وحدانيت او را براى ما تحقيق كن . اگر بگوئى محمد صلى الله عليه و آله پيامبر است مىگويند رسالت او را اثبات نما . بعد شروع به تهمت مىكنند . با اينكه طرف براى آنها استدلال مىنمايد آنقدر مغالطه مىكنند تا شخص حرف خود را پس بگيرد ، بايد شما از بحث آنها بپرهيزى .\r\nامام عليه السلام لبخندى زده فرمود : نوفلى مىترسى كه بر من غلبه كنند ؟ گفتم نه به خدا چنين ترسى ندارم . اميدوارم خداوند شما را بر آنها پيروز نمايد ان شاء الله .\r\nفرمود : مىدانى مأمون چه وقت پشيمان مىشود ؟ گفتم آرى . فرمود : وقتى بشنود كه با اهل تورات به وسيله توراتشان و با انجيليان با انجيل خود آنها و با اهل زبور به وسيله زبور و با ستاره پرستان با زبان عبرى و با زردشتيان به زبان فارسى و با روميان با زبان رومى و با مذهب‌شناسان مختلف به زبان خودشان استدلال نمايم . وقتى همه را مغلوب نمايم و استدلالشان را باطل كنيم و حرف خود را پس بگيرند و سخن مرا بپذيرند ، آن وقت مىفهمد كه مسندى كه بر آن تكيه نموده استحقاق ندارد در اين موقع پشيمان مىشود و لا حول و لا قوة الّا باللَّه العلى العظيم .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nفردا صبح فضل بن سهل آمد و گفت فدايت شوم پسر عمويت انتظار شما را دارد ، تمام علماء آمده‌اند آيا تشريف مىآوريد . فرمود : تو جلو برو من هم خواهم آمد ان شاء الله بعد امام وضو براى نماز گرفت و مختصرى شربت سويق ( غذائى است كه با آب و آرد و روغن درست مىكنند ) به من نيز عنايت كرد با هم خارج شديم و پيش مأمون رفتيم .\r\nتمام مدعوين حضور داشتند . محمد بن جعفر نيز با گروهى از فرزندان ابو طالب و بنى هاشم حضور داشتند . مدتى آنها ايستاده بودند و حضرت رضا عليه السلام با مأمون نشسته بود و صحبت مىكرد تا اجازه جلوس به آنها داد نشستند . مأمون با تمام صورت توجه به امام داشت و با او صحبت مىكرد تا يك ساعت .\r\nبعد رو كرد به جاثليق و گفت اينك پسر عمويم على بن موسى بن جعفر كه از فرزندان فاطمه زهرا عليها السلام و فرزند على بن ابى طالب عليه السلام است تشريف آوردند . مايلم با ايشان بحث كنى ولى جانب انصاف را رعايت نمائى . جاثليق گفت چگونه بحث نمايم با شخصى كه استدلال به كتابى مىنمايد كه من منكر آن كتاب هستم و به پيامبرى كه ايمان به نبوت او ندارم .\r\nحضرت رضا عليه السلام فرمود : اگر استدلال به انجيل خودت بنمايم اقرار مىكنى ؟ ! جاثليق پاسخ داد مگر مىتوانم گفته انجيل را نپذيرم . به خدا قسم اقرار مىكنم گرچه خلاف ميلم باشد . حضرت رضا عليه السلام فرمود : هر چه مايلى بپرس ولى دقت در جواب بكن .\r\nجاثليق گفت عقيده شما در باره نبوت حضرت عيسى و كتاب او چيست ؟ آيا منكر آن دو هستى ؟ امام فرمود : من معتقد به نبوت عيسى و كتاب او و بشارتى كه به امتش داده و آنچه حواريين به آن اقرار نموده‌اند هستم . ولى كافرم به نبوت عيسائى كه اقرار به نبوت حضرت محمد و به كتاب او نداشته باشد و امتش را به اين بشارت نداده باشد .\r\nجاثليق گفت مگر اثبات سخن به وسيله دو شاهد عادل نمىشود ؟ فرمود : چرا .\r\nگفت دو شاهد عادل كه نصرانيت آنها را بپذيرد بر نبوت حضرت محمد\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nصلى الله عليه و آله اقامه بكن از ما نيز همين دو شاهد را از غير ملتمان بخواه .\r\nحضرت رضا عليه السلام فرمود : انصاف دادى آيا از من آن عادلى كه از همه مقدم‌تر پيش عيسى بن مريم بود نمىپذيرى ؟ گفت چرا ، اما آن امام عادل كه بود ؟\r\nنامش را ببر . فرمود : نظر تو در باره يوحناى ديلمى چيست ؟ گفت به‌به محبوب‌ترين شخص را در نزد عيسى مسيح نام بردى . فرمود : تو را سوگند مىدهم آيا انجيل نمىگويد كه يوحنا گفت حضرت مسيح به من خبر داد از نبوت محمد عربى و بشارت داد كه او بعد از من خواهد آمد و من به حواريين بشارت دادم ايمان به او آوردند . جاثليق گفت اين حرف را يوحنا از حضرت مسيح نقل كرده و بشارت به نبوت مردى داده و اهل بيت او . و وصيّش اما معين نكرده كه چه وقت خواهد آمد و نام نبرده كه ما او را بشناسيم . فرمود : اگر من يك نفر را بياورم كه انجيل بخواند و ذكر محمد و اهل بيت و امتش را بنمايد آيا ايمان مىآورى به او ؟ گفت : حتما .\r\nحضرت رضا عليه السلام به نسطاس رومى گفت سفر سوم انجيل را از حفظ هستى ؟ گفت آرى . فرمود : گوش كن من مىخوانم اگر نام حضرت محمد و اهل بيتش را برده بود گواهى بده اما اگر نبرده بود شهادت نده . بعد شروع كرد به خواندن سفر سوم . همين كه رسيد به ذكر پيامبر اكرم صلى الله عليه و آله ايستاد آنگاه فرمود : تو را سوگند مىدهم به حق عيسى مسيح و مادرش . قبول دارى كه من عالم به انجيل هستم ؟ گفت آرى . بعد شروع به خواندن كرد آنچه در باره محمد و اهل بيت و امتش بود . آنگاه فرمود : حالا چه مىگوئى نصرانى ! اين گفته عيسى بن مريم است اگر تكذيب كنى گفته انجيل را تكذيب موسى و عيسى را نموده‌اى ، چنانچه منكر اين وحى شوى كشتن تو واجب مىشود چون تو كافر به خدا و پيامبر و كتاب او شده‌اى .\r\nجاثليق گفت منكر آنچه از انجيل خوانده‌اى نيستم و اقرار مىكنم حضرت رضا عليه السلام فرمود گواه باشيد كه اقرار دارد بعد فرمود : از هر چه مايلى بپرس . گفت بفرمائيد حواريين عيسى چند نفر بودند ؟ فرمود : از شخص مطلعى پرسيدى اما حواريين دوازده نفر بودند . داناترين و بهترين آنها الوقا بود . اما علماى نصارى سه نفر بودند يوحنا اكبر كه ساكن باجّ بود و يوحنا كه در قرقيسا سكونت داشت و يوحنا\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nديلمى كه در زجان بود در نزد او ذكر پيامبر و اهل بيت و امتش بود هم او بشارت داد امت عيسى و بنى اسرائيل را به ظهور پيامبر اسلام صلى الله عليه و آله .\r\nسپس فرمود : نصرانى ! به خدا قسم ما ايمان به عيسائى داريم كه ايمان به محمد صلى الله عليه و آله دارد و هيچ ايرادى به عيساى شما نداريم جز ضعف و ناتوانى و كمى روزه و نمازش . جاثليق گفت علم خود را تباه كردى و امر خود را تضعيف نمودى . من گمان مىكردم تو داناترين فرد مسلمان هستى . حضرت رضا فرمود :\r\nمنظورت چيست ؟ جاثليق جواب داد از طرف شما كه مىگوئى عيسى كم روزه مىگرفت و نماز كم مىخواند با اينكه عيسى نه يك روز افطار كرد و نه شبى را خوابيد و در تمام سال روزه داشت .\r\nحضرت رضا عليه السلام فرمود : براى چه كسى روزه مىگرفت و نماز مىخواند ؟ جاثليق زبانش بند آمد و نتوانست جوابى بدهد « 1 » .\r\nحضرت رضا عليه السلام فرمود : از مسأله‌اى سؤال مىكنم . گفت بفرمائيد اگر دانستم جواب مىدهم . حضرت رضا عليه السلام فرمود : انكار ندارى كه عيسى مرده زنده مىكرد به اجازه خدا . جاثليق گفت اين مطلب را انكار مىكنم زيرا كسى كه مرده زنده كند و كور را بينا نمايد و برص را شفاء دهد شايسته پرستش است .\r\nحضرت رضا فرمود : يسع نيز كار حضرت عيسى را كرد ، به روى آب راه رفت و مرده زنده كرد و كور و برص را شفا بخشيد ولى امت او يسع را به عنوان خدا نگرفتند هيچ كس او را پرستش نمىكرد . حزقيل پيامبر نيز كار عيسى مسيح را انجام داد سى و پنج هزار نفر را بعد از مرگ زنده كرد با اينكه شصت سال از مرگ آنها گذشته بود .\r\nسپس روى به رأس الجالوت ( رئيس كليميان ) نموده فرمود : آيا تو در تورات ميان جوانان بنى اسرائيل آنها را ديده‌اى كه بخت نصر انتخابشان كرد از ميان اسيران بنى اسرائيل موقعى كه در بيت المقدس جنگ كرد و آنها را به بابل برد . خداوند حزقيل را مبعوث نمود . آنها را زنده كرد اين مطلب در تورات هست ، هر كس منكر\r\n\r\n\r\n\r\n\r\n","description":"","footnote":"\r\n( 1 ) چون آنها كه معتقدند به خدائى عيسى پس براى كه روزه مىگرفت و نماز مىخواند .\r\n","page_name":" 295 ","page_number":295},
  {"content":"\r\n\r\nشود كافر است .\r\nرأس الجالوت در پاسخ گفت شنيده‌ام و مىدانم شما راست مىگوئيد بعد امام عليه السلام فرمود : اينك گوش كن تا آن سفر را بخوانم . شروع به خواندن تورات كرد . يهودى از اين قرائت در شگفت شد و تعجب مىكرد .\r\nسپس روى به نصرانى نموده فرمود : اينها قبل از عيسى بودند يا عيسى قبل از آنها گفت قبل از عيسى بودند .\r\nحضرت رضا عليه السلام فرمود : قريش اجتماع نمودند خدمت پيامبر اكرم صلى الله عليه و آله و تقاضا نمودند كه مرده‌هايشان را زنده كند . على بن ابى طالب عليه السلام را فرستاد . فرمود : با اينها مىروى به قبرستان و نام اينها را با صداى بلند فرياد بزن فلانى ! فلانى فلانى ، و بگو\r\nمحمد رسول الله صلى الله عليه و آله\r\nمىگويد به اذن خدا از جاى حركت كنيد . از جاى حركت كردند در حالى خاك از سر خود مىافشاندند . قريش شروع كردند به سؤال كردن از وضعشان . به آنها گفتند حضرت محمد صلى الله عليه و آله به رسالت مبعوث شده . گفتند اى كاش ما او را درك مىكرديم و ايمان به او مىآورديم . او كور و برص و ديوانه را شفا بخشيد و چهارپايان و پرنده‌ها و جن و شياطين با او صحبت مىكردند ولى ما پيامبر خودمان را به عنوان پروردگار نپذيرفتيم . در مقابل خدا منكر فضل هيچ كدام از پيامبران هم نيستيم ، اما شما كه عيسى را خدا مىدانيد بايد حزقيل و يسع را نيز خدا بدانيد چون همان كار عيسى را انجام دادند .\r\nگروهى از بنى اسرائيل از خانه و زندگى خود فرار كردند از ترس و با هزاران نفر بودند . خداوند در يك ساعت آنها را ميراند . اهالى ده اطراف آنها ديوارى كشيدند .\r\nهمان جا بودند تا استخوانها پوسيده شد و كهنه گرديد . پيامبرى از پيامبران بنى اسرائيل از آنجا گذشت . در شگفت شد از اين همه استخوان پوسيده . خداوند به او وحى كرد مىخواهى آنها را براى تو زنده كنم تا به تبليغ ايشان بپردازى ؟ گفت : آرى پروردگارا خداوند وحى كرد به او كه ايشان را صدا بزن . صدا زد استخوانهاى پوسيده از جاى حركت كنيد . به اذن خدا همه زنده شدند و خاك از سر خود مىافشاندند . از آن\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nگذشته ابراهيم خليل الرحمن موقعى كه پرنده‌ها را قطعه قطعه كرد و روى هر كوهى مقدارى از آنها را قرار داد . بعد صدا زد ، با سرعت آمدند . غير از آن موسى بن عمران و آن هفتاد نفرى كه انتخاب كرد كه با او به كوه بيايند و گفتند تو خدا را ديده‌اى ، به ما نيز نشان بده . گفت من خدا را نديده‌ام . گفتند ما ايمان نمىآوريم تا خدا را آشكارا ببينيم . صاعقه‌اى بر آنها جهيد ، تمامشان سوختند . موسى تنها ماند . عرض كرد خدايا من هفتاد نفر از بنى اسرائيل را انتخاب كردم و آوردم . حالا تنها برگردم چگونه حرف مرا قبول مىكنند . اگر مىخواستى آنها را قبلا مىكشتى با من و به واسطه حرف نادان مردم ما را هلاك مىكنى . خداوند پس از مرگ آنها را زنده كرد . تمام آنچه برايت نقل كردم نمىتوانى دفع كنى زيرا تورات و انجيل و زبور و فرقان گوياى اين مطالب است .\r\nاگر هر كس مرده زنده كند و كور و برص و ديوانه را شفا بخشد بتوان او را خدا گرفت بايد تمام اينها خدا باشند . يهودى چه مىگوئى ؟ جاثليق گفت سخن ، سخن تو است لا إله الا الله .\r\nبعد متوجه راس الجالوت شده فرمود : يهودى توجه كن . سؤال مىكنم از تو ده آيه‌اى كه نازل شده بر موسى بن عمران . آيا در تورات ذكر محمد صلى الله عليه و آله و امتش آمده آنجا كه مىفرمايد زمانى كه آمد امت اخير پيروان شتر سوار خدا را تسبيح مىكنند به واقع تسبيحى جديد در عبادتگاههاى تازه . بنى اسرائيل به آنها پناه آورند و به قدرت ايشان سر فرود آورند تا آرامش خاطر مىيابند . زيرا در اختيار آنها شمشيرهائى است كه به وسيله آنها انتقام مىگيرند از امت‌هاى كافر جهان در اطراف زمين اگر همين طور در تورات نوشته نيست ؟ راس الجالوت گفت چرا همين طور است . آنگاه رو به جاثليق نموده فرمود : يا نصرانى ! چقدر از كتاب شعيا اطلاع دارى ؟ گفت كلمه به كلمه واردم . به آن دو فرمود : اين تهمت از اين سخن او را مىدانيد مردم من ديدم چهره الاغ سوار را كه لباسى از نور پوشيده و شتر سوار را ديدم كه نورش چون ماه مىدرخشيد گفتند چرا اين حرف را زده ؟\r\nحضرت رضا عليه السلام فرمود : نصرانى آيا در انجيل اين سخن عيسى را\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمىدانى من مىروم به سوى خداى شما و خودم و بار قليطا مىآيد . او به واقعيت من گواهى مىدهد چنانچه من گواهى به حقيقت او دادم . آن كسى كه همه چيز را براى شما تفسير مىكند به دست اوست رسوائى امت‌ها و او استوانه كفر را در هم مىشكند . جاثليق گفت هر چه فرمودى در انجيل هست . ما اقرار كرديم . فرمود : اين يكى را در انجيل قبول دارى ؟ گفت آرى .\r\nحضرت رضا عليه السلام فرمود : جاثليق ! بگو ببينم انجيل اول را كه گم كرديد پيش چه كسى آن را يافتيد ؟ و اين انجيل را چه كسى براى شما به وجود آورد ؟ گفت ما فقط يك روز انجيل را گم كرديم بعد آن را تر و تازه يافتيم و يوحنا و متى براى ما آوردند .\r\nفرمود : تو خيلى ناوارد هستى به اسرار انجيل و علماى آن . اگر اين مطلب صحيح است پس چرا شما در مورد انجيل اختلاف داريد ؟ اين اختلاف در مورد همان انجيلهائى است كه در دست شما است .\r\nامروز اگر مطابق انجيل اول است اختلاف براى چيست ؟ ولى من برايت جريان را توضيح مىدهم . بدان وقتى انجيل اول گم شد امت نصارى پيش علماى خود اجتماع كردند و گفتند عيسى بن مريم كشته شد ، انجيل را هم گم كرده‌ايم ، اينك نزد شما دانشمندان چيست ؟ لوقا و مرقابوس گفتند انجيل در سينه ما است ما سفر سفر برايتان خواهيم آورد . محزون نشويد و دست از عبادتگاه‌ها برنداريد ما به زودى در تمام مورد سفر به سفر تمام آن را جمع مىكنيم . لوقا و مرقابوس و يوحنا و متى نشستند اين انجيل را براى شما نوشتند پس از گم شدن انجيل اول . اينها شاگرد شاگردان عيسى بودند ، حالا فهميدى ؟\r\nجاثليق گفت اين مطلب را نمىدانستم حالا فهميدم و متوجه شدم كه چقدر شما از انجيل مطلع هستى و مطالبى را شنيدم كه دلم شاهد و گواه آن است و اطلاعاتم افزايش يافت . فرمود : گواهى اينها در نزد تو چگونه است ؟ گفت : صحيح است ، اينها دانشمندان انجيل هستند به هر چه گواهى دهند حق است . فرمود : به مأمون و ساير حاضرين از خويشاوندان خود كه شما شاهد باشيد . گفتند بسيار خوب .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nسپس فرمود : به جاثليق تو را به حق پسر و مادرش مىدانى كه متّى گفته است :\r\nعيسى مسيح پسر داود بن ابراهيم بن اسحاق بن يعقوب يهود ابن حضرون است .\r\nو مرقابوس در نژاد عيسى مىگويد او كلمة الله است كه در جسد آدمى خداوند او را حلول داده و انسان شده است لوقا گفته است عيسى بن مريم و مادرش دو انسان از گوشت و خون بودند در آن دو روح القدس داخل شده .\r\nبعد تو معتقد هستى كه از شهادت عيسى بر خود اين بود كه گفت : اين واقعيتى است كه مىگويم اى حواريين به آسمان صعود نمىكند مگر كسى كه از آن فرود آمد جز شتر سوار خاتم الأنبياء كه او بالا مىرود به آسمان و فرود مىآيد در باره اين گفته عيسى چه مىگوئى ؟ جواب داد اين سخن عيسى است ، منكر آن نيستيم . فرمود : چه مىگوئى در مورد گواهى لوقا و مرقابوس و متى بر عيسى و نژادى كه براى او ترتيب دادند ، آنها دروغ بر عيسى بسته‌اند . حضرت رضا فرمود :\r\nمردم مگر او اول نپذيرفت گواهى اينها را و نگفت اينها علماى انجيل هستند و گفتارشان صحيح است .\r\nجاثليق گفت اى دانشمند مسلمانان مايلم در مورد آنها مرا معاف دارى . امام عليه السلام فرمود : پذيرفتم اينك هر چه مايلى سؤال كن . جاثليق گفت ديگرى سؤال كند به حق عيسى مسيح گمان نمىكنم در ميان علماى مسلمان مانند تو كسى باشد .\r\nامام متوجه راس الجالوت شده ، فرمود : تو مىپرسى از من يا من از تو بپرسم ؟\r\nگفت من مىپرسم ولى دليلى جز از تورات نمىپذيرم يا انجيل و يا زبور داود يا آنچه در صحف ابراهيم و موسى است . حضرت رضا عليه السلام فرمود : دليلى از من نپذير مگر آنچه تورات گوياى آن است ، به زبان موسى بن عمران و انجيل به زبان عيسى بن مريم و زبور به زبان داود راس الجالوت گفت از كجا تو اثبات نبوت حضرت محمد صلى الله عليه و آله را مىكنى ؟ فرمود : به نبوت حضرت محمد صلى الله عليه و آله موسى بن عمران و عيسى بن مريم و داود خليفة الله در زمين گواهى داده‌اند . گفت گفتار موسى بن عمران را بگو .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nحضرت رضا فرمود : يهودى ! مىدانى كه موسى بن عمران وصيت كرد بنى اسرائيل را و به آنها گفت به زودى پيامبرى خواهد آمد از برادرانتان ، او را تصديق كنيد و حرفش را بشنويد براى بنى اسرائيل برادرى جز فرزندان اسماعيل سراغ دارى ؟\r\nاگر آشنا به خويشاوندى اسرائيل يا اسماعيل هستى و نژادى كه بين آنها است از طرف اسماعيل .\r\nراس الجالوت گفت اين گفتار موسى است ، رد نمىكنيم . حضرت رضا عليه السلام فرمود : آيا از برادران بنى اسرائيل پيامبرى جز حضرت محمد صلى الله عليه و آله آمده است ؟ گفت نه . فرمود : پس اين مطلب قبول است در نزد شما ؟ گفت آرى ، ولى مايلم از تورات شاهدى براى آن بياورى .\r\nحضرت رضا عليه السلام فرمود : تو منكرى كه تورات مىگويد : نور از كوه طور سيناء آمد و درخشيد براى ما از ساعير و آشكار شد براى ما از كوه فاران . راس الجالوت گفت اين كلمات را آشنا هستم اما تفسير آنها را نمىدانم . امام عليه السلام فرمود : من براى تو توضيح مىدهم . اين سخن كه آمد نور از طرف كوه طور سيناء ، اين همان وحى است كه خداوند بر موسى بن عمران در كوه طور سيناء نازل كرد و اما اين كه : درخشيد براى ما كوه ساعير همان كوه است كه خداوند به عيسى بن مريم وحى نمود و او در آن كوه بود و اما اين گفته : آشكار شد بر ما از كوه فاران فاران كوهى از كوههاى مكه است كه يك روز با مكه فاصله دارد . شعياى نبى در مورد آنچه در تورات آمده مىگويد : دو سواره را ديدم كه زمين براى آنها روشن شده يكى سوار بر الاغ و ديگرى بر روى شتر . اينك بگو الاغ سوار و شتر سوار كيست ؟\r\nراس الجالوت گفت نمىشناسم آنها را ، برايم توضيح بدهيد ! فرمود الاغ سوار عيسى است اما شتر سوار حضرت محمد صلى الله عليه و آله است . اين مطلب را در تورات منكرى گفت نه منكر آن نيستم . سپس فرمود : حيقوق پيامبر را مىشناسى ؟\r\nگفت آرى او را مىشناسم . فرمود : آن پيامبر مىفرمايد سخنى را كه كتاب شما نيز شاهد آن است : خداوند بيان را از كوه فاران آورد و آسمانها از تسبيح احمد و امتش پر شده است . سپاهش در دريا حركت مىكند ، طورى كه در صحرا حركت مىكند\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nبراى ما كتابى جديد مىآورد بعد از خراب شدن بيت المقدس ، منظور قرآن است ، آيا اين را قبول دارى و ايمان به آن مىآورى ؟ راس الجالوت گفت اين مطلب را حيقوق گفته است منكر آن نيستم . حضرت رضا عليه السلام فرمود : داود در زبور خود كه آن را تو قرائت مىكنى فرموده است خدايا بپادارنده سنت را بعد از يك ركود و فترت بفرست آيا پيامبرى مىشناسى كه سنت به پا دارد بعد از ركود جز حضرت محمد صلى الله عليه و آله ؟ راس الجالوت گفت اين سخن داود است منكر آن نيستم ولى منظورش عيسى بوده و ايام او فترت و ركود است .\r\nحضرت رضا عليه السلام فرمود : نمىدانى عيسى مخالف سنت نبود او موافق سنت تورات بود تا خداوند او را به آسمان بالا برد و در انجيل نوشته است كه پسر برّه سرود و بارقليطا بعد از او خواهد آمد . او سختىها را تخفيف مىدهد و همه چيز را تفسير مىكند . براى من گواهى مىدهد چنانچه من براى او شهادت دادم . من براى شما امثال آوردم او تأويل براى شما مىآورد ، آيا به اين در انجيل ايمان دارى ؟ گفت آرى ، منكر آن نيستم .\r\nحضرت رضا عليه السلام فرمود : راس الجالوت ! در باره پيامبرت موسى بن عمران سؤال مىكنم . گفت بپرسيد . فرمود : به چه دليل نبوت حضرت موسى را ثابت مىكنى ؟ گفت او چيزهايى آورد كه هيچ يك از پيامبران قبل نياورده بودند .\r\nعصايش به اژدها تبديل شد ، با عصا به سنگ زد از آن چشمه‌ها جارى شد و يد بيضاء براى ناظرين بيرون آورد و علاماتى كه خلق قدرت مانند آن را ندارند .\r\nحضرت رضا عليه السلام فرمود : صحيح است كه دليل موسى بر نبوتش اين است كه چيزهائى آورد كه كسى مانند آن را نياورده مگر هر كسى ادعاى نبوت كرد و چيزى آورد كه كسى نتوانست مانند آن را بياورد لازم نيست او را تصديق كنيم ؟ گفت نه ، زيرا موسى نظيرى نداشت در مقام نزد پروردگار و نزديكى به خدا و ما نمىتوانيم اقرار به ادعاى نبوت كسى بكنيم مگر اينكه شبيه حضرت موسى براى ما باشد .\r\nحضرت رضا عليه السلام فرمود پس چگونه اقرار به انبياى پيش از موسى داريد\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبا اينكه دريا نشكافتند و از سنگ دوازده چشمه خارج نكردند و يد بيضاء نداشتند و عصا را اژدها ننمودند .\r\nيهودى گفت قبلا گفتم كه وقتى براى اثبات نبوت خود معجزاتى بياورند كه مردم نتوانند مانند آن را بياورند اگر چه مثل معجزات موسى نباشد و يا غير آنها باشد واجب است آنها را تصديق كنيم .\r\nحضرت رضا عليه السلام فرمود : چرا به حضرت عيسى ايمان نمىآورى با اينكه مرده زنده كرد و كور و پيس را شفا بخشيد و با گل شبيه پرنده ساخت سپس در آن دميد و پرنده شد به اجازه خدا ؟\r\nراس الجالوت گفت مىگويند چنين كرده ما نديده‌ايم . فرمود : مگر آنچه حضرت موسى آورده مشاهده كرده‌اى ؟ مگر نه اين است كه اخبار متواترى رسيده از اصحاب مورد اعتماد حضرت موسى كه اين كارها را كرده ؟ گفت صحيح است .\r\nفرمود : همين طور اخبار متواتر رسيده به آنچه عيسى بن مريم انجام داده ، چه شده كه موسى را تصديق كرده‌ايد اما به عيسى ايمان نداريد ؟ نتوانست جوابى بدهد .\r\nحضرت رضا عليه السلام فرمود : همين طور است كار حضرت محمد صلى الله عليه و آله و آنچه آورده و كار هر پيامبرى كه خدا فرستاده از معجزات پيامبر ما صلى الله عليه و آله اين است كه يتيمى بود فقير و چوپان ، نه درس خوانده بود و نه با معلمى رفت و آمد داشت . قرآن را آورد كه داستانهاى پيامبران و اخبار آنها حرف به حرف و اخبار گذشتگان و آيندگان تا روز قيامت در آن هست . به آنها از اسرارشان خبر مىداد و آنچه در خانه داشتند و معجزات بىشمار ديگرى آورد . راس الجالوت گفت جريان عيسى و محمد صلى الله عليه و آله براى ما ثابت نشده و نمىتوانيم چيزى كه ثابت نشده بپذيريم . امام عليه السلام فرمود : پس كسى كه گواهى به نبوت عيسى و محمد صلى الله عليه و آله داده گواهى پوچ و بىاصل بوده ؟ نتوانست جوابى بدهد .\r\nسپس هربذ اكبر را پيش خواند . حضرت رضا عليه السلام فرمود : از زردشت به ما خبر بده كه به چه دليل به نبوت او ايمان دارى ؟ گفت او معجزاتى آورده براى ما\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nكه كسى قبل از او نياورده با اينكه نديده‌ايم اما اخبار از گذشتگان به ما رسيده كه براى ما چيزى را حلال كرده كه ديگرى نكرده . به همين جهت پيرو او شده‌ايم .\r\nامام فرمود : مگر شما از راه اخبار پيرو او نشده‌ايد ؟ گفت چرا . فرمود :\r\nهمين طور ساير امت‌هاى گذشته به وسيله اخبارى كه به آنها رسيده از پيامبران و آنچه موسى و عيسى و محمد صلوات الله عليهم انجام داده ، ايمان آورده‌اند . شما چه دليل داريد كه ايمان به آنها نمىآوريد ، همانطور كه به زردشت ايمان آورده‌ايد از طريق اخبار متواترى كه شاهد است چيزى آورده كه ديگرى نياورده . هربذ در جاى خويش فرو ماند و جوابى نداشت .\r\nحضرت رضا عليه السلام فرمود : مردم ، اگر ميان شما كسى مخالف اسلام هست و سؤالى دارد بدون وحشت بپرسد . عمران صابى كه يكى از متكلمين بود از جاى حركت كرده گفت اگر دعوت به سؤال نمىكرديد اقدام به پرسش نمىكردم . من در كوفه و بصره و شام و جزيره كسى را از متكلمين نديده‌ام كه برايم ثابت كند يكتائى را كه جز او آفريننده‌اى نيست و پايدار به وحدانيتش باشد ، اجازه مىدهى سؤال بكنم ؟\r\n\r\nمناظره عمران صابى\r\nحضرت رضا عليه السلام فرمود : اگر در ميان جمعيت عمران صابى وجود داشته باشد تو همانى ؟ عرض كرد من عمرانم . فرمود : سؤال كن ولى انصاف را از دست مده و جانب ياوه‌سرائى و ستم را فرو گذار . عرض كرد به خدا قسم سرورم ، منظورم اين است كه برايم مطلبى را اثبات كنى كه به آن چنگ زنم . فرمود : بپرس .\r\nدر اين موقع جمعيت خود را جمع نموده و متوجه جريان مناظره شدند و به يك ديگر چسبيده و به هم نزديك مىشدند . عمران گفت از موجود اول و آنچه آفريده مرا مطلع فرما . فرمود : اينك كه پرسيدى ، درست دقت كن .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nخداى يكتا پيوسته يكتا بود ، بىآنكه چيزى با او باشد و بدون حد و حدودى يا عرض و كيفيت و كميتى : پيوسته چنين بود ، آنگاه مخلوقى مختلف داراى كيفيت و كميت و اندازه و عرض و طول متفاوت نه در جايى آنها را نهاد و نه در چيزى محدود نمود و نه در مقابل چيزى قرار داد و نه قبلا نقشه آنها را كشيده بود . بعد آفريده‌هاى خود را ممتاز و غير ممتاز و جدا و به هم پيوسته و رنگارنگ و داراى طعم و مزه قرار داد . نه اينكه احتياجى به آنها داشته باشد و نه مقامى را جويا باشد كه جز با آفريدن آنها به آن مقام نرسد و با آفريدن آنها در خود زيادى يا نقصانى نديده ، عمران ! توجه كردى ؟ عرض كرد آرى سرورم ! فرمود : عمران اگر اين آفرينش براى رفع نياز و احتياج او بود چيزهائى را مىآفريد كه از آنها مىتوانست بهره‌مند شود و بايد چند برابر اينها خلق مىكرد زيرا هر چه كمك كار و ياور زياد گردد شخص قوىتر مىشود با اينكه نياز و حاجت را حد و اندازه‌اى نيست زيرا هر مخلوقى را بيافريند باز در مورد او حاجت و نياز به وجود مىآيد . به همين جهت گفتم آفرينش او از جهت احتياج نبود ولى مخلوق را به يك ديگر نيازمند كرد و برخى را به ديگرى برترى داد نه اينكه احتياجى به برتر داشته باشد و نه به واسطه خشمى كه به وجود بىمقدارتر و خوار گرفته باشد . بعد سخنانى كه بين آنها رد و بدل شد آنگاه پرسيد :\r\nآقا بفرمائيد خدا كه يكتا بود و چيزى جز او نبود با آفرينش مخلوقات تغييرى در او به وجود نيامد ؟ حضرت رضا عليه السلام در پاسخ او فرمود : خداى عز و جل با آفرينش موجودات تغييرى نكرده ولى موجودات تغيير يافتند با دگرگونى كه در آنها قرار داد . عمران عرض كرد با چه چيز او را مىشناسيم ؟ فرمود : به وسيله غير خدا ( از مخلوقات ) . عرض كرد غير او چيست ؟ فرمود : مشيت و اراده ( كه موجب پيدايش موجودات شده ) . و نام و صفتش و چيزهاى ديگرى كه شبيه اينها است ، تمام اينها مخلوق و آفريده شده است و به تدبير اوست عمران عرض كرد آقا خدا چيست ؟\r\nفرمود : نور است اما به اين معنى كه هادى و راهنماى آفريده‌هاى آسمان و\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمخلوقات زمين است . ديگر در اين مورد حق توضيح بيشترى بر من ندارى جز اينكه وحدانيت او را برايت اثبات كنم « 1 » .\r\nعمران صابى ( براى اينكه اثبات يك نوع تغيير در خدا نمايد ) گفت مگر او اول ساكت نبود قبل از آفرينش موجودات ، بعد سخن گفت ؟\r\nحضرت رضا فرمود : سكوت وقتى صحيح است كه قبلا كسى صحبتى كرده باشد بعد مىگويند ساكت شد . در اين مورد مثالى مىزنم به چراغ كه در باره‌اش سخن گفتن و ساكت بودن صحيح نيست . نبايد گفت چراغ ساكت است و صحبت نمىكند ( چون سخن گفتن به چراغ ارتباطى ندارد ) در مورد خداوند نيز نمىتوان گفت سخن ، گفت به آن معنى كه تو از سخن گفتن درك مىكنى كه با زبان و لب و دهان مىگويد ( بلكه ايجاد صوت مىنمايد ) مثل چراغ كه نور مىبخشد نه به آن معنى است كه تغييرى مىكند و حركتى مىنمايد و براى بخشيدن نور اعضا و جوارح خود را به كار مىبرد همين كه توالى و پشت سر هم آمدن نور باشد مىگوئيم ، چراغ نور مىبخشد . خداوند نيز در آفريدن موجودات احتياج به حركت و به كار بردن آلت و ابزار يا فكر و انديشه تا تغييرى در او به وجود آيد « 2 » .\r\nعمران گفت آقا من خيال مىكنم خداوند به آفرينش موجودات تغيير حال مىدهد . حضرت رضا عليه السلام فرمود : سخن محالى گفتى . به همين كه مدعى شدى ذات او به وجهى از وجوه تغيير يابد آيا آتش در ذات خود تغييرى به وجود\r\n\r\n\r\n\r\n\r\n","description":"","footnote":"\r\n( 1 ) منظور اين است كه سؤال از كيفيت و چگونگى خدا صحيح نيست و اين مطلب كه چگونه است ، جواب ندارد مگر به همان اندازه كه وحدانيت او را ثابت كند و از مشابهت مخلوقات منزهش نمايد .\r\nاز اين روايت و روايت ديگر كه بعد خواهد آمد معلوم مىشود كه تفسير  ( اللَّهُ نُورُ السَّماواتِ وَ الْأَرْضِ )  خدا نور آسمانها و زمين است . يعنى هادى و راهنماى مخلوقات زمين و آسمان‌ها است .\r\n( 2 ) اين قسمت نقل به معنى شده و با توضيح اضافى ذكر شده .\r\n","page_name":" 305 ","page_number":305},
  {"content":"\r\n\r\nمىآورد يا حرارت خويش را هم مىسوزاند يا چشم خود را هم مىبيند ( يعنى همانطور كه حرارت خود را مىسوزاند و چشم خود را نمىبيند ، خداوند نيز از فعل و كار خود تغيير نمىيابد ) گفت صحيح است . گفت آقا بفرمائيد آيا خدا در خلق است يا خلق در خدا قرار دارد ؟ فرمود : عمران خداوند منزه از چنين حرفهاست ، اينك به لطف خدا برايت مثالى مىزنم كه درك كنى . بگو ببينم وقتى به آينه نگاه مىكنى و خود را در آن مىبينى تو در آينه هستى يا آينه در تو قرار دارد ؟ اگر هيچ كدام از شما دو تا در هم قرار نداريد پس به چه چيز خود را در آن مىبينى ؟ ! عمران گفت به وسيله نورى كه بين من و آينه قرار دارد . حضرت رضا عليه السلام فرمود : آيا آن نورى كه در آن آينه است بيشتر از نورى است كه در چشم خود مىيابى ؟ گفت آرى . فرمود : پس به ما نشان ده . عمران نتوانست جوابى بگويد .\r\nحضرت رضا عليه السلام فرمود : پس در واقع نور واسطه شده كه خود و آينه را ببينى بدون اينكه در يكى از شما دو تا داخل شود ( پس امكان دارد خداوند نيز تأثير در آفرينش نمايد بدون اينكه او در آنها باشد يا آنها در او باشند ) فرمود : براى اين موضوع مثالهاى زيادى هست غير از اين مثال كه جاى اشكال و ايرادى نيست .\r\n وَ لِلَّهِ الْمَثَلُ الْأَعْلى  در اين موقع حضرت رضا عليه السلام رو به جانب مأمون نموده فرمود : موقع نماز است . عمران صابى عرض كرد آقا بحث و سخن مرا قطع نفرمائيد ، قلبم رقت يافته و دلم تكان خورده .\r\nحضرت رضا عليه السلام فرمود : نماز مىخوانم بعد ادامه خواهم داد ، از جاى حركت كرد مأمون نيز برخاست .\r\nحضرت رضا عليه السلام در داخل مجلس نماز خواند ، مردم در خارج پشت سر محمد بن جعفر نماز خواندند ، بعد از نماز حضرت رضا عليه السلام در جايگاه خود قرار گرفت و عمران را خواست ، به او فرمود : اكنون سؤال كن .\r\nگفت آقا بفرمائيد آيا يكتائى خدا را با درك كنه و حقيقت او مىيابيم يا با درك صفاتش ؟ فرمود : خداوند آفريننده يكتاى بىهمتا بود ، بدون اينكه چيزى با او\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nباشد و دومى داشته باشد از قبيل چيزهاى معلوم و مجهول محكم و متشابه مذكور و غير مذكور و نه هر چه كه بتوان او را چيز ناميد . بودنش را ابتدائى نيست و نه انتهائى و نه به چيزى پايدار است و نه بر روى چيزى ايستاده و نه بر چيزى تكيه كرده و نه در چيزى جاى گرفته . خدا با اين صفات قبل از آفرينش بوده زيرا چيزى جز خدا نبوده .\r\nبدان كه ابداع و مشيت و اراده سه لفظ هستند داراى يك معنى . اولين چيزى كه ابداع نمود و مشيتش به آن تعلق گرفت و اراده كرد همان حروفى بودند كه آنها را ريشه همه چيز قرار داد و راهنما براى هر مدركى و مشخص‌كننده براى هر شكلى و با همين حروف هر اسم باطل و حقى از هم تميز داده مىشود يا فعل و مفعولى و غير معنى و تمام امور بر آنها جمع گرديده است .\r\nبراى حروف در ابداع معنائى جز نفس خود حرف قرار نداد ( يعنى لام معنى آن همان حرف لام است ) و آنها وجودى ندارند چون به ابداع آفريده شده‌اند ( منظور شايد اين باشد كه حروف سابقه ماهيت و اصل و ريشه‌اى ندارند كه از آنها گرفته شده باشد ) .\r\nنور در اينجا اولين فعل خدا است كه او نور سموات و زمين است . حروف مفعول همين فعل است و اينها همان حروفى هستند كه از آنها كلام و عبارات از جانب خدا صادر مىشود كه به مردم و مخلوق آنها را آموخت و تعدادشان سى و سه حرف است كه بيست و هشت حرف آن بر لغات عربى دلالت دارند و از بيست و هشت حرف ، بيست و دو حرف آن راهنما و به ريشه زبان سريانى و عبرانى است و پنج حرف ديگر به كار برده مىشود در ساير لغات غير عرب براى تمام زبانهاى مختلف دنيا و مجموع حروف با آن بيست و هشت حرف مىشود سى و سه حرف اما آن پنج حرف مختلف به واسطه علل و اسبابى آفريده شده كه بيش از اين صحيح نيست در باره آنها صحبت كنم بعد خداوند حروف را پس از محدود نمودن بعدد معيّنى فصل خويش گردانيد مانند اين سخن خداوند  ( كُنْ فَيَكُونُ ) *  و همين لفظ  ( كُنْ ) *  از جانب خدا ساختن شش است و آنچه به وسيله اين حرف به وجود آمد مصنوع خداست .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nپس اولين خلق خدا ابداع بود كه نه وزن داشت و نه حركت و نه سمع و نه رنگ و نه حس خلق ، دوم حروف بودند كه آنها نيز وزن و رنگ نداشتند اما مسموع و موصوف بودند اما به خود آن حروف نظرى از نظر معنى نبود .\r\nخلق مردم انواع مختلف از محسوسات و ملموسات بود كه داراى طعم و مزه هستند و خود آنها مورد نظر بودند ( مانند آب زمين آسمان ) خداوند تبارك و تعالى پيش از ابداع بود زيرا چيزى قبل از خدا وجود نداشته و نه با او چيزى بوده اما ابداع قبل از حروف به وجود آمد و حروف جز بر نفس خود دلالت ندارند .\r\nمأمون گفت چگونه حروف جز بر نفس خود دلالت ندارند . حضرت رضا عليه السلام فرمود : زيرا خداوند تركيب حروف را جز براى معنى قرار نداده . هر گاه چهار يا پنج يا شش حرف يا بيشتر و يا كمتر با هم تركيب شوند جز براى فهميدن يك معنى مخصوص نيست بلكه براى دلالت بر يك معنى تازه كه سابقه نداشته .\r\nعمران گفت از كجا ما اين مطلب را بفهميم ؟ حضرت رضا عليه السلام فرمود :\r\nتوضيح مطلب چنين است كه وقتى تو اين حروف را ذكر مىكنى و جز نفس آنها را اراده نكرده باشى تنها و فرد ذكر مىكنى مىگوئى ا ب ت ث ج ح خ تا آخر در اين صورت جز نفس خودشان معنى ديگرى ندارند ، اما وقتى آنها را تركيب كردى و به صورت اسم و صفتى درآوردى براى منظورى كه دارى و چيزى كه قصد نموده‌اى آن وقت داراى آن معنى مخصوص مىشوند و راهنما به همان مفهوم هستند ، حالا فهميدى عمران ! عرض كرد آرى . فرمود : عمران ! بدان كه هيچ صفتى نيست مگر موصوفى دارد و هيچ اسمى بدون معنى وجود ندارد اندازه فقط مربوط به اشياء محدود است ولى صفات و اسماء شاهد بر كمال و وجود هستند و دليل بر احاطه نمودن نخواهد بود چنانچه حدود راهنماى ما به وضع مخصوصى است چون مربع بودن يا مثلث و يا مسدس بودن .\r\nزيرا خداوند شناخته مىشود با صفات و اسماء ولى به طول و عرض و قلت و كثرت و رنگ و وزن و مشابه آن هرگز توصيف نمىشود و هيچ كدام از اين حدود بر\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nذات او صدق نمىكند تا مردم همان طورى كه خويشتن را به حد و اندازه و طعم و مزه مىشناسند خدا را نيز بشناسند .\r\nراهنماى به خداى عزيز صفات و اسماء اوست و استدلال بر وجود او به وسيله مخلوقات مىشود تا براى شخص مشكوك ديگر شك و ترديدى باقى نماند و احتياج به ديدن و شنيدن با گوش و يا لمس كردن با دست و يا تصور به دل نداشته باشد ، اگر صفات خداى عزيز دلالت بر او نداشتند و اسماء راهنماى ما به سوى او نبودند و پژوهش‌گران از مردم درك نمىكردند معنى آن را به ناچار مردم اسمها و صفات او را پرستيده بودند نه معناى آن را در چنين فرضى معبود يكتا غير ذات خدا بود ( يعنى معبود و لفظ همان اسماء و صفات مىشد ) زيرا اسماء و صفات خدا غير خدايند ( لفظ ديّان كه خدا نيست و همچنين لفظ رحمان به تعدد اين الفاظ متعدد مىشد ) آيا درست فهميدى عمران ؟ عرض كرد آرى ، ولى باز برايم بيشتر توضيح بدهيد .\r\nحضرت رضا عليه السلام فرمود : عمران ! مبادا گول كسانى را بخورى كه گمراه و نابينايند آنهايى كه معتقدند خدا در آخرت براى حساب و ثواب و عقاب ديده مىشود ولى در دنيا ديده نخواهد شد براى پرستش و اميد آمرزش . اگر ديده شدن خداوند در دنيا موجب لفظى براى او باشد در آخرت هم نبايد ديده شود . اما آنها سرگردان و گمراه و كور و كر شده‌اند از درك واقعيت اين آيه قرآن ناظر به همين اشخاص است  مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  .\r\nخردمندان مىدانند كه آنچه در آخرت استدلال مىشود عينا همان است كه در دنيا استدلال مىشود كسى كه با خودرأيى و مقايسه با خويش مىخواهد خدا را درك كند جز فاصله از واقعيت چيزى نخواهد داشت زيرا خداوند اين دانش را اختصاص به كسانى داده است كه عقل و انديشه را به كار مىبرند و مىفهمند .\r\nعمران گفت آيا توضيح نمىفرمائيد كه ابداع مخلوق است يا غير مخلوق ؟\r\nفرمود : مخلوق ساكن است كه به سكون درك نمىشود و مخلوق بودن او از اين جهت است كه آفريده است و قديم نيست و خداوند آن را به وجود آورده ، پس مخلوق خدا است . در اين مورد بايد گفت فقط خداى يكتا است با مخلوق او ، سومى\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبين آنها نيست ( يعنى هر چه غير خدا است مخلوق اوست ) و جز آن دو سومى وجود ندارد .\r\nولى بعضى از مخلوقات او ساكن و متحرك و مختلف و مركب و معلوم و شبيه يك ديگرند هر چه را بتوان محدود نمود مخلوق خدا است . و توجه داشته باش كه هر چه را حواس تو درك كنند آنها مفهوم و مدرك حواسند و هر يك از حواس مخصوص درك محسوس همين هستند ولى تميز و فهم از مغز انديشه است نسبت به تمام آنها .\r\nبدان عمران خداى يكتا كه پايدار است بدون تقدير اندازه‌گيرى و حدّ مخلوقات را آفريد كه محدود و داراى اندازه هستند . آنچه خلق كرد دو قسمت بود يكى حروف و ديگرى حدود قائم به آن كه در هيچ كدام از آنها رنگ و وزن و طعم وجود نداشت . يكى از آن دو را به وسيله ديگرى قابل درك قرار داد و هر دو به نفس خود درك مىشوند هرگز چنين چيزى را نيافريده كه تنها قائم به نفس خويش باشد و قيام او به ديگرى وابسته نباشد ، چون خواست همه مخلوقات دلالت بر ذات او بنمايند و سبب اثبات وجود خدا باشند .\r\nپس خداى تبارك و تعالى يكتا و بىهمتا است دومى ندارد كه او را به پا دارد و كمك به او بنمايد و در خويش جايش دهد ولى مخلوقات يك ديگر را نگه مىدارند به اذن و مشيت خدا . مردم در راه شناخت او چنان حيران و سرگردان شده‌اند كه براى رهائى از گرداب ظلمت و تاريكى پناه به ظلمت و نادانى برده‌اند . در توصيف خدا به صفات نفس خود ( مانند ديده شدن ) به جاى راه يافتن پيوسته از واقعيت فاصله گرفته‌اند . اگر خدا را با صفات خودش و مخلوقات را نيز با صفات خودشان توصيف نمايند واقعيت را خواهند يافت و اختلاف از ميان مىرود ولى وقتى به دنبال مطالبى رفتند كه خود از آنها سر در نمىآورند و متحيرند ، در آن فرو مىمانند . اما خداوند هر كه را بخواهد راهنمائى به راه مستقيم مىنمايد .\r\nعمران عرض مىكند آقا من گواهى مىدهم خدا همان طورى است كه توصيف نمودى اما سؤال ديگرى دارم فرمود : هر چه مايلى بپرس .\r\nگفت بفرمائيد آيا خدا در چيزى قرار دارد و يا چيزى او را احاطه نموده است و\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nيا از چيزى به چيز ديگرى تغيير مكان مىدهد يا احتياج به چيزى دارد .\r\nحضرت رضا عليه السلام فرمود : عمران ! درست دقت كن سؤالت را جواب مىدهم . اين از مشكل‌ترين سؤالها است كه بين مردم مىشود و كسى كه ثبات عقيده و درك ندارد نمىتواند اين مطلب را بفهمد ولى خردمندان با انصاف از درك آن عاجز نيستند . جهت اول اين است كه اگر براى رفع احتياج خود موجودات را مىآفريد مىتوانست كسى بگويد تكيه بر مخلوقات خود نموده ، چون به آنها نياز داشت ولى احتياج او را بر آفرينش وادار نكرد پيوسته پايدار است نه در چيزى و نه بر چيزى آن آفريده‌ها هستند كه بعضى بعض ديگر را نگه مىدارند و برخى در برخ ديگر جاى مىگيرند و از درون آن بعض خارج مىشوند اما خداوند قادر و توانا تمام آفرينش را به قدرت خويش نگه داشته ، نگهدارى آنها موجب خستگى خدا نمىشود و او را ناتوان نمىكند . كسى كيفيت و چگونگى اين مطلب را نمىداند جز ذات پاك خدا و پيامبرانى كه آنها را مطلع گردانيده و صاحبان اسرار و نگهبانان فرمان و خزينه‌هاى حافظ شريعتش : كار خدا همچون چشم بر هم زدن است بلكه از اين هم نزديك‌تر . هر وقت تصميم آفرينش چيزى را بگيرد مىگويد باش ، به وجود مىآيد ، با خواست و اراده او هيچ يك از آفريده‌ها به او نزديك‌تر از ديگرى نيست و نه چيزى از او دور تر از ديگرى است . عمران ! متوجه شدى ؟\r\nعرض كرد آرى سرورم فهميدم گواهى مىدهم خدا آن طور است كه تو توصيف كردى و يكتائىاش را ستودى و محمد مصطفى بنده برانگيخته براى هدايت جهان است . در اين موقع خود را به سجده انداخت روى به جانب قبله و اسلام آورد .\r\nحسن بن محمد نوفلى گفت همين كه دانشمندان و متكلمين مغلوب شدند و اسلام آوردند عمران را مشاهده كردند با اينكه كسى را ياراى بحث و مناظره با او نبوده و نه تاكنون او را مغلوب كرده بودند ، ديگر كسى جرأت اشكال گرفتن و سخريه گفتن نداشت . شب شد ، مأمون و حضرت رضا عليه السلام از جاى حركت كرده داخل منزل شدند و مردم متفرق گرديدند . من با چند نفر از دوستان بودم كه محمد بن جعفر ( عموى حضرت رضا ) از پى من فرستاد . پيش او رفتم . گفت ديدى دوست تو\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nچه كرد ؟ به خدا گمان نمىكردم على بن موسى الرضا عليه السلام تاكنون در اين مسائل بحث كرده باشد و نه سابقه اين كارها را داشت . او در مدينه گاهى كه سؤال مىكردند جواب مىداد مگر متكلمين در آنجا پيش او اجتماع مىكردند ؟ ! گفتم حاجيان كه رهسپار مكه بودند از مسائل حلال و حرام سؤال مىكردند . به آنها جواب مىداد . بعضى كه اهل بحث و مناظره بودند با آنها نيز به مناظره مىپرداخت .\r\nمحمد بن جعفر گفت من مىترسم مأمون بر او رشگ برد و عاقبت او را به وسيله سم از ميان بردارد يا بلائى بر سرش درآورد به او گوشزد كن تا خوددارى كند از اين كارها . گفتم از من نمىپذيرد . اين مرد مىخواهد او را آزمايش كند و ببيند از علوم اجدادش بهره‌اى دارد . گفت بگو عمويت از اين كار خوشش نمىآيد و مايل است در اين موارد خوددار باشى به دلائل زيادى .\r\nوقتى من خدمت حضرت رضا عليه السلام در منزلش رسيدم پيغام عمويش را نقل كردم امام عليه السلام لبخندى زده فرمود : خدا عمويم را حفظ كند ، خوب او را مىشناسم . چرا كار مرا دوست نمىدارد ؟ در اين لحظه رو به غلام خود نموده فرمود :\r\nبرو عمران صابى را بياور .\r\nعرض كردم من محل او را مىدانم در خانه يكى از دوستان شيعه ما است .\r\nفرمود : اشكالى ندارد برايش مركب سوارى ببريد . من پيش عمران رفتم و او را آوردم . امام ( ع ) احترام زيادى نمود و يك دست لباس خواست و به او خلعت داد با مركبى سوارى و ده هزار درهم .\r\nعرض كردم آقا فدايت شوم از روش امير المؤمنين جد بزرگوارت پيروى كردى ؟ فرمود : چنين بايد كرد . بعد امام دستور داد شام بياورند . مرا در پهلوى راست خود و عمران را طرف چپ نشاند تا از خوردن غذا فارغ شديم . آنگاه فرمود : اينك با دوستان خود برو ولى فردا پيش ما بيا تا تو را با غذاهاى مدينه پذيرائى كنم .\r\nپس از اين جريان دانشمندان و متكلمين كه داراى عقايد مختلف بودند پيش او مىآمدند و به مناظره مىپرداختند . عمران همه را مغلوب مىكرد تا ديگر از بحث و مناظره با او اجتناب كردند . مأمون نيز به او ده هزار درهم داد ، فضل بن سهل نيز\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمقدارى به او بخشيد . حضرت رضا عليه السلام موقوفات بلخ را به او سپرد از اين راه مبالغ زيادى به دست آورد « 1 » .\r\nدر كتاب توحيد صدوق و عيون اخبار الرضا از حسن بن محمد نوفلى نقل مىكند كه سليمان مروزى متكلم خراسان پيش مأمون آمد . خليفه او را گرامى داشت و احترام زياد كرد . آنگاه به او گوش زد كرد :\r\nكه پسر عمويم على بن موسى الرضا از حجاز ، تازگى آمده و علاقه‌مند به بحث و مناظره است . دوستان او نيز در اين فن مهارت دارند . در صورت تمايل مىتوانى در روز هشتم ماه ذيحجه ( روز ترويه ) پيش او بيائى و با هم مناظره كنيد .\r\nسليمان در جواب مأمون گفت من خوشم نمىآيد در حضور تو و گروهى از بنى هاشم با ايشان مناظره كنم چون ممكن است هنگام مناظره فرو ماند و موجب شكست او بشود و نمىتوانم پىگيرى از بحث و مناظره كنم .\r\nمأمون گفت اتفاقا من چون تو را مىشناختم و قدرت استدلالت را مىدانم از پى تو فرستادم . منظورى جز همين ندارم كه حد اقل در يك قسمت او را مغلوب كنى . سليمان گفت اگر چنين است اشكالى ندارد و فقط مرا با او در يك مجلس جمع كن ، ديگر كارت نباشد ، بعد از من گله نكنى .\r\nمأمون كسى را خدمت امام رضا عليه السلام فرستاد و پيغام داد كه مردى از اهالى مرو كه در مذهب‌شناسى و كلام بىنظير است ، بر ما وارد شده . اگر موجب ناراحتى شما نيست اينجا تشريف بياوريد .\r\nامام عليه السلام از جاى حركت كرد تا وضو بسازد . به من و عمران صابى فرمود :\r\n\r\n\r\n\r\n\r\n","description":"","footnote":"\r\n( 1 ) در پايان توضيح خبر مجلسى رحمة الله عليه مىنويسد اين خبر از متشابهات اخبار است كه تأويل آن را جز خداوند و راسخين در علم نمىدانند و ما جز تسليم ، وظيفه‌اى نداريم به مقدار فهم و بينش خود به صورت احتمال توضيح داديم . با اينكه در چنين اخبار طولانى معمولا از طرف راويان لفظ و تحريف نيز مىشود . خدا و پيشوايان دين مىدانند من نيز به مقدار فهم خود ترجمه كردم و همان اعتقاد مرحوم مجلسى را دارم - مترجم .\r\n","page_name":" 313 ","page_number":313},
  {"content":"\r\n\r\nشما جلوتر برويد . ما رفتيم به در خانه مأمون ياسر و خالد دست مرا گرفته پيش مأمون بردند . سلام كرديم . گفت برادرم حضرت رضا كجا است ؟ گفتم مشغول لباس پوشيدن بود . به ما دستور داد جلوتر خدمت برسيم . آنگاه گفتم يا امير المؤمنين ، غلامت عمران صابى بر در خانه است . اگر اجازه مىفرمائيد او هم داخل شود . اجازه داد . عمران وارد شد .\r\nمأمون بسيار او را احترام نمود . گفت عمران ! بالاخره عمرت دراز شد تا جزء بنى هاشم شدى . عمران گفت خداى را سپاسگزارم كه اين نعمت را به واسطه شما به من ارزانى داشت .\r\nمأمون به عمران گفت اين مرد سليمان مروزى متكلم و عقيده‌شناس خراسان است .\r\nعمران گفت او را مىشناسم . خود را برجسته‌ترين دانشمندان خراسان مىداند .\r\nاما مسأله بداء را منكر است . مأمون گفت چرا در اين مورد با او مناظره نمىكنى ؟\r\nعمران پاسخ داد اين بسته به ميل اوست .\r\nدر همين هنگام على بن موسى الرضا عليه السلام وارد شد « 1 » فرمود : در چه چيز صحبت مىكرديد ؟ عمران گفت آقا اين مرد سليمان مروزى است . سليمان قبل از اينكه سخن عمران تمام شود به او گفت تو راضى هستى هر چه حضرت رضا در اين باره بگويد و عقيده ايشان را قبول دارى در مسأله بداء ؟\r\nعمران گفت با كمال ميل خشنودم كه امام عليه السلام براى ما دليلى در مورد\r\n\r\n\r\n\r\n\r\n","description":"","footnote":"\r\n( 1 ) حضرت رضا عليه السلام در اين استدلال با چند آيه بداء را با تمام معانى آن اثبات مىنمايد .\r\n1 - بداء به معنى ايجاد كه از آيه  أَ وَ لَمْ يَرَ الْإِنْسانُ  فهميده مىشود .\r\n2 - بداء به معنى نسخ احكام كه از آيه  وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ  معلوم مىشود .\r\n3 - تقدير حوادث و موجودات و محو و اثبات آن طبق مصالح و حكم الهى كه از آيه  وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ عُمُرِهِ  كه معروف از معنى بداء همين قسمت سوم است .\r\n","page_name":" 314 ","page_number":314},
  {"content":"\r\n\r\nبداء بياورد تا بوسيله آن بر صاحبنظران استدلال نمائيم . مأمون گفت نظر شما در مورد بحث اين دو نفر چيست ؟ امام عليه السلام فرمود : من منكر بداء نيستم با اينكه خداوند در قرآن مىفرمايد :\r\n أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً  انسان نمىبيند ما او را آفريديم با اينكه چيزى نبود و آيه  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ  اوست كه جهانيان را آفريده سپس باز مىگرداند و در اين آيه مىفرمايد :   يَزِيدُ فِي الْخَلْقِ ما يَشاءُ   مىافزايد در آفرينش هر چه را بخواهد و آيه ديگر  وَ بَدَأَ خَلْقَ الْإِنْسانِ مِنْ طِينٍ  انسان را از گل سرشت و مىفرمايد :  وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ  گروهى انتظار فرمان خدا را دارند كه يا آنها را عذاب كند و يا از ايشان درگذرد و در اين آيه مىفرمايد :  وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ عُمُرِهِ إِلَّا فِي كِتابٍ  هيچ كس عمر طولانى نمىكند و هيچ كس از عمر او كاسته نمىشود مگر اينكه در كتابى ثبت است .\r\nسليمان گفت آيا در مورد بداء از آباء گرام چيزى روايت شده ؟ فرمود : آرى ، پدرم از حضرت صادق عليه السلام نقل كرد كه فرمود : خدا را دو علم است :\r\n1 - علمى پنهان و مخفى كسى جز خود او از آن علم اطلاع ندارد كه بداء جزء همين علم است .\r\n2 - علمى كه به ملائكه و پيامبران آن را آموخته . علماى اهل بيت ( امامان ) از اين علم اطلاع دارند .\r\nسليمان گفت مايلم از قرآن مطالبى در مورد بداء استخراج فرمائيد . فرمود : اين آيه كه خداوند خطاب به پيامبرش مىكند :  فَتَوَلَّ عَنْهُمْ فَما أَنْتَ بِمَلُومٍ  از آنها فاصله بگير تو سرزنش نخواهى شد . خداوند تصميم داشت آنها را هلاك كند ولى از اين تصميم صرف نظر كرد . بعد فرمود :  وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ  آنها را متوجه ساز . تذكر براى مؤمنين سودمند است .\r\nسليمان تقاضا كرد بيش از اين بفرمائيد . فرمود : پدرم از آباء گرام خود نقل كرد كه پيامبر اكرم فرمود : خداوند به يكى از پيامبران وحى كرد كه به فلان پادشاه بگو من\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nدر فلان روز و ساعت او را از بين مىبرم . آن پيامبر پيغام خدا را رسانيد . پادشاه آنچنان به دعا و تضرع به پيشگاه پروردگار پرداخت ، در همان حالى كه روى تخت بود و چنان زارى مىنمود كه از تخت سرازير شد . مىگفت خدايا به من مهلت ده تا پسرم بزرگ شود و كار خود را بسازم . خداوند به همان پيامبر وحى كرد كه پيش آن پادشاه برو و بگو من اجل او را تأخير انداختم و پانزده سال به عمرش افزودم . پيامبر عرض كرد : خدايا تو مىدانى كه من تاكنون دروغ نگفته‌ام . خداوند به او خطاب نمود كه تو يك مأمور هستى . پيغام مرا برسان . كسى را ياراى آن نيست كه از كردار خدا بازخواست نمايد .\r\nدر اين موقع امام على بن موسى الرضا عليه السلام رو به سليمان نمود فرمود :\r\nاعتقاد يهودان را پيدا كرده‌اى ؟ سليمان عرض كرد به خدا پناه مىبرم از چنين اعتقادى . مگر يهود چه اعتقادى دارند ؟ فرمود : آنها مىگويند  يَدُ اللَّهِ مَغْلُولَةٌ  دست خدا بسته است . منظورشان اينست كه خداوند جهان را آفريد . ديگر كارى ندارد و هيچ كم و زياد و تغيير و تبديلى نمىدهد . خداوند در پاسخ اين اعتقاد مىفرمايد :  غُلَّتْ أَيْدِيهِمْ وَ لُعِنُوا بِما قالُوا  دستهاى ايشان بسته باد و لعنت بر آنها از چنين گفتارى . شنيدم گروهى از پدرم موسى بن جعفر عليه السلام راجع به بداء پرسيدند . فرمود : مردم نمىتوانند منكر بداء شوند كه خداوند در قرآن مىفرمايد :\r\nگروهى را نگه مىدارد و نمىدانند آيا آمرزيده مىشوند يا عذاب خواهند شد ( پس خداوند در مورد آنها هر تصميمى كه بخواهد مىگيرد و اين خود يك نوع از بداء است ) .\r\nسليمان گفت آقا بفرمائيد آيه   إِنَّا أَنْزَلْناهُ فِي لَيْلَةِ الْقَدْرِ   در باره چه چيز نازل شده ؟ فرمود : در شب قدر خداوند مقدرات از اين سال تا سال بعد را تعيين مىكند از قبيل مرگ و زندگى و بد و خوب و روزيها . آنچه را در آن شب مقدر نمايد از حوادث حتمى است .\r\nسليمان گفت اينك متوجه شدم ، اما تقاضا دارم باز بيشتر برايم توضيح بفرمائيد . فرمود : سليمان ! امور در نزد خداوند معين و مسجل هستند . بعضى را تقديم\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nو برخى را تأخير مىاندازد بنا به خواست و اراده خود .\r\nعلى عليه السلام مىفرمود علم دو نوع است :\r\n1 - علمى است كه خداوند به ملائكه و پيامبران آموخته است آن شدنى است .\r\nهرگز خداوند خويشتن و ملائكه و پيامبران را دروغگو نخواهد ساخت .\r\n2 - علمى كه در نزد او مخزون و مكتوم است و هيچ كدام از مخلوقات بر آن اطلاع ندارند . هر چه بخواهند از آن علم مقدم مىدارد و آنچه بخواهد تأخير مىاندازد و برخى را از ميان مىبرد و برخى را نگه مىدارد .\r\nسليمان رو به مأمون نموده ، گفت يا امير المؤمنين از امروز به بعد ديگر منكر بداء نخواهم شد و هرگز تكذيب اين اعتقاد را نمىكنم .\r\nمأمون به سليمان گفت اينك تو از حضرت رضا سؤال كن . ولى درست دقت نما و انصاف را از دست مده . سليمان گفت آقا اجازه مىفرمائى از شما سؤالى كنم ؟\r\nفرمود : هر چه مايلى بپرس . سليمان گفت شما چه مىفرمائيد در باره كسى كه اراده را اسم و صفت از براى خدا قرار مىدهد مانند حى ، سميع ، بصير ، قدير ؟\r\nحضرت رضا فرمود : شما مىگوئيد موجودات بوجود آمده و اختلاف پيدا كرده‌اند بواسطه خواست و اراده خدا است ، اما نمىگوئيد بوجود آمده و اختلاف يافته چون خدا سميع و بصير است . اين خود يك دليل واضح است بر اينكه مانند سميع و بصير و قدير نيست ( يعنى اراده از صفات ذات نيست ) .\r\nسليمان گفت پس در ازل مريد بوده . حضرت رضا پرسيد آيا اراده او غير او است ؟ گفت آرى . فرمود : در اين صورت تو با خداوند چيز ديگرى را ثابت كردى كه ازلى است و معتقد به دو قديم و ازلى شدى . سليمان گفت نه سخن من موجب اثبات دو ازلى و قديم نمىشود . فرمود : پس تو مىگوئى اراده خدا ازلى نيست ؟\r\nسليمان در جواب چنان متحير مانده بود كه گفت نه ازلى است اراده او قديم است . مأمون از اين جواب ضد و نقيض سليمان برآشفت . فرياد زد سليمان آيا با مثل حضرت رضا مكابره مىكنى و بىمطالعه سخن مىگوئى ؟ متوجه حرفهاى خود باش .\r\nنمىبينى اطرافت چقدر از سخن‌سنجان و اهل نظر گوش فرا داشته‌اند ؟\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمأمون رو به جانب حضرت رضا عليه السلام نموده ، گفت بحث خود را ادامه دهيد . او متكلم خراسان است . باز امام ( ع ) به او فرمود : بالاخره اراده را قديمى مىدانى يا غير قديم زيرا اگر چيزى ازلى نبود بايد حادث باشد و اگر حادث باشد هرگز نمىتواند ازلى باشد .\r\nسليمان گفت اراده خدا جزئى از اوست ، همانطور كه شنوائى جزئى و بينائى جزئى و علم جزئى از اوست . حضرت رضا عليه السلام سؤال كرد پس اراده ، نفس خدا است ؟ گفت نه « 1 » . فرمود : پس اراده‌كننده ( مريد ) مانند سميع و بصير نيست ( چون اين صفات عين ذات خدا است ) و سليمان مىگفت اراده عين ذات او نيست .\r\nسليمان در جواب گفت خدا اراده نفس خود را كرده ، چنانچه نفس خويش را شنيده و نفس خود را مىبيند و علم به نفس خود دارد . حضرت رضا فرمود : معنى اينكه نفس خود را اراده نموده يعنى چه ؟ اراده كرده چيزى باشد يا اراده كرده حى و زنده باشد يا شنوا و بينا باشد يا قدير و توانا ؟\r\nگفت بلى ، منظورم همين است . فرمود : پس اين حى و سميع و بصير و عليم بوسيله اراده‌اش بوجود آمده ؟ سليمان كه متوجه شد تفسير نامناسبى براى اراده كرده و به اشكال بر مىخورد گفت نه ، چنين نيست كه اينها به اراده‌اش به وجود آمده باشد .\r\nحضرت رضا فرمود : پس در اين صورت اينكه مىگوئى به اراده‌اش حى بودن و سميع و بصير بودن پيدا شده ، حرفى است بىمعنى ، زيرا گفتى به اراده‌اش به وجود نيامده . باز سليمان نتوانست حرف سابق خود را منكر شود ، گفت چرا ، همه اينها به اراده‌اش پيدا شده . در اين موقع مأمون و اطرافيان با صداى بلند شروع به خنده كردند .\r\nحضرت رضا عليه السلام نيز خنديد و رو به جانب حاضرين نموده ، فرمود : پس بنا به عقيده تو ، خدا از وضعى كه داشته تغيير يافته و دگرگونى در او پيدا شده ( چون به اراده‌اش شنوائى و بينائى و . . . به وجود آمده ) و اين اعتقادى است كه خداوند ، منزه از\r\n\r\n\r\n\r\n\r\n","description":"","footnote":"\r\n( 1 ) وقتى او اراده را با علم و سمع يكى دانست فرمود : پس اراده عين خدا است ، چون صفات خدا عين ذات اوست .\r\n","page_name":" 318 ","page_number":318},
  {"content":"\r\n\r\nآن است و نمىتوان به خدا نسبت داد . سليمان از جواب و ادامه سخن عاجز شد .\r\nسپس حضرت رضا عليه السلام فرمود : سليمان از تو سؤالى مىكنم . عرض كرد فدايت شوم . فرمود : بگو ببينم تو و پيروانت با مردم بحث و مناظره مىكنيد با مطالبى كه خودتان مىفهميد و مىدانيد يا با چيزهائى كه نمىفهميد و نمىدانيد ؟ عرض كرد با چيزهائى كه مىفهميم و مىدانيم .\r\nحضرت رضا عليه السلام فرمود : پس در اين صورت مردم چنين مىپندارند كه اراده‌كننده ، غير از اراده است و مريد قبل از اراده وجود دارد و فاعل قبل از مفعول است . اين اعتقاد شما را باطل مىكند كه مدعى هستيد مريد و اراده شما واحد است .\r\nسليمان گفت فدايت شوم اين مطلب منطبق با صورتى كه مردم مىفهمند و مىدانند نيست . فرمود : پس شما ادعا مىكنيد از چيزى اطلاع داريد بدون معرفت و گفتيد اراده مانند شنوائى و بينائى است ، با اين توجيه كه كردى چنين ادعائى بر خلاف فهم و عقل مردم است ( چنين چيزى را نمىتوان اثبات نمود ) .\r\nسپس حضرت رضا عليه السلام فرمود : سليمان ! آيا خداوند تمام آنچه در بهشت و جهنم است مىداند ؟ سليمان در پاسخ گفت آرى . فرمود : پس هر چه در بهشت است همانهائى است كه خدا مىداند ؟ ! سليمان گفت همين طور است .\r\nفرمود : اگر آنچه خداوند از نعمت‌هاى بهشت مىداند همه را به آنها ارزانى داشت ، بطورى كه هيچ چيز باقى نمىماند . آيا ديگر به آنها چيز اضافه‌اى نمىدهد و به همان مقدار اكتفا مىنمايد ؟ سليمان گفت نه ، اضافه مىدهد . فرمود : در اين صورت اضافه داد چيزى را كه در علم او نبود و نمىدانست كه خواهد بود .\r\nسليمان گفت اضافه دادن انتهائى ندارد . امام عليه السلام فرمود : پس در اين صورت خداوند احاطه علمى به آنچه در بهشت و جهنم است نخواهد داشت ، زيرا انتهاى آن را نمىداند . وقتى احاطه علمى نداشت نمىداند چه چيز در بهشت و جهنم خواهد بود . خداوند منزه است از چنين نسبتى .\r\nسليمان گفت ما كه مىگوئيم نمىداند ، چون انتها ندارد زيرا خداوند عالم آخرت را سراى جاويد دانسته . ما نمىخواهيم براى آن انقطاع و تمام شدن قرار دهيم .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nامام عليه السلام فرمود : علم خدا به آنها ، موجب انقطاع عالم آخرت نمىشود زيرا خداوند مىداند بعد اضافه مىدهد و قطع نمىكند از آنها . در قرآن كريم همين مطلب را فرموده  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ  . و براى اهل بهشت مىفرمايد  عَطاءً غَيْرَ مَجْذُوذٍ  و اين آيه   وَ فاكِهَةٍ كَثِيرَةٍ لا مَقْطُوعَةٍ وَ لا مَمْنُوعَةٍ   .\r\nخداوند اين نعمت را مىداند و اضافه دادن را هم از آنها نمىبرد . مگر تو معتقد نيستى كه هر چه اهل بهشت مىخورند و مىآشامند ، جاى آن باز پر مىشود ؟ گفت چرا . فرمود : پس وقتى جاى نعمت قبلى را پر مىكند و خالى نمىماند ، آيا از آنها قطع نموده ؟ سليمان گفت نه . فرمود : پس هر چه در آنجا وجود داشته باشد وقتى جايش پر شود از آنها قطع ننموده . سليمان گفت از آنها مىبرد و قطع نمىكند و اضافه به آنها نمىدهد . حضرت رضا عليه السلام فرمود : در اين صورت تمام مىشود نعمت‌هاى بهشت و اين خلاف جاويد بودن و خلود است و خلاف كتاب خدا است كه مىفرمايد  لَهُمْ ما يَشاؤُنَ فِيها وَ لَدَيْنا مَزِيدٌ  و مىفرمايد  عَطاءً غَيْرَ مَجْذُوذٍ  و مىفرمايد  وَ ما هُمْ مِنْها بِمُخْرَجِينَ  و مىفرمايد  خالِدِينَ فِيها أَبَداً *  و مىفرمايد   وَ فاكِهَةٍ كَثِيرَةٍ لا مَقْطُوعَةٍ وَ لا مَمْنُوعَةٍ   . سليمان نتوانست جوابى بدهد .\r\nسپس حضرت رضا عليه السلام فرمود : سليمان ! بگو ببينم ، اراده فعل است يا غير فعل ؟ ! گفت فعل است . فرمود : پس آفريده خدا است زيرا تمام افعال حادث هستند . سليمان گفت نه فعل نيست . فرمود : پس با خدا چيز ديگرى از قديم بوده ؟\r\nسليمان گفت اراده انشاء و به وجود آوردن است .\r\nفرمود : سليمان ! اين همان مطلبى است كه بر ضرار و پيروان او شما خرده مىگيريد كه آنها معتقدند هر چه خداوند آفريده در آسمان يا زمين يا در دريا و خشكى از قبيل سگ و خوك يا ميمون يا انسان و يا جنبنده ، همه اراده خدا هستند و اراده خدا زندگى مىكند و مىميرد ، مىرود و مىخورد و مىآشامد و ازدواج مىكند و مىزايد ، ظلم مىكند و كارهاى زشت انجام مىدهد ، كافر و مشرك مىشود . ما از آنها اظهار بيزارى مىنمائيم و دشمن آنهائيم . اينست حد و مرز اعتقاد آنها .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nسليمان گفت اراده مانند سمع و بصر و علم است . امام عليه السلام فرمود : باز برگشتى به مطلب اول . براى بار ديگر ادعاى قبلى را كردى . حالا بگو ببينم ، سمع و بصر و علم مخلوق است يا غير مخلوق ؟ سليمان گفت مصنوع و مخلوق نيست .\r\nفرمود : پس اگر مصنوع و مخلوق نيست ، چگونه آن را از خدا نفى مىكنيد ؟ يك بار مىگوئيد اراده نكرده و بار ديگر مىگوئيد اراده كرده ، با اينكه بنا به اعتقاد شما مخلوق او نيست .\r\nسليمان گفت اين مثل سخن ما است كه مىگوئيم يك بار دانست و يك بار مىگوئيم ندانست . ( مثلا ممكن است مداد نباشد اما علم به مداد باشد ) ولى نفى مداد نفى اراده است ، زيرا وقتى چيزى را اراده نكرد اراده وجود ندارد ، اما علم هست با اينكه ممكن است معلوم وجود نداشته باشد مانند ديدن كه انسان بينا است با اينكه ممكن است ديدنى وجود نداشته باشد و علم هم باشد با اينكه معلومى نباشد .\r\nسليمان گفت اراده مصنوع و مخلوق است . فرمود : پس مخلوق و محدث است و مانند سمع و بصر نيست زيرا سمع و بصر مخلوق و مصنوع نيستند ، با اينكه اراده مصنوع است .\r\nسليمان گفت اراده صفتى از صفات خدا است كه قديم است . فرمود : پس انسان نيز بايد قديم و ازلى باشد ، زيرا صفات خدا قديم و ازلى ( و خلقت انسان را از قديم اراده كرده بنا به عرض تو ) . سليمان در جواب گفت نه ، چنين لزومى ندارد ، چون اين كار را نكرده .\r\nحضرت رضا عليه السلام فرمود : خراسانى ! چقدر اشتباه مىكنى ؟ ! مگر بوسيله اراده و سخن او اشياء بوجود نمىآيند ؟ سليمان گفت نه . فرمود : پس اگر با اراده و مشيت و امر و مباشرت خدا نباشد ، چگونه است ؟ خدا منزه است از چنين نسبتى .\r\nسليمان باز در جواب فرو ماند .\r\nسپس فرمود : سليمان ! اين آيه را برايم توضيح بده  وَ إِذا أَرَدْنا أَنْ نُهْلِكَ قَرْيَةً \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n أَمَرْنا مُتْرَفِيها فَفَسَقُوا فِيها  « 1 » . آيا خداوند در آن حال اراده را بوجود مىآورد ؟\r\nجواب داد آرى . فرمود : در صورتى كه اراده بوجود آورد اعتقاد تو كه اراده خود خدا است يا جزئى از اوست باطل مىشود ، زيرا خداوند خود را بوجود نمىآورد و نه تغييرى در او پيدا مىشود منزه است از چنين نسبتها .\r\nسليمان گفت نه معنى آن نيست كه اراده بوجود مىآورد . فرمود : پس يعنى چه ؟ سليمان جواب داد منظور انجام كار است .\r\nحضرت رضا عليه السلام فرمود : واى بر تو . چقدر اين مطلب را تكرار مىكنى .\r\nمن كه گفتم اراده محدث است چون انجام كار محدث است و قديم نيست . سليمان كه ديگر فرو مانده بود گفت پس معنى ندارد .\r\nفرمود : به نظر تو خداوند خود را توصيف نموده با اراده‌اى كه معنى ندارد در صورتى كه معنى قديم و حدوثى نداشته باشد . ادعاى تو باطل مىشود كه مىگوئى خداوند ازلا و ابدا اراده داشته . سليمان گفت منظورم اين است كه اراده يكى از افعال ازلى خدا است . فرمود : مگر نمىدانى چيزى كه ازلى بود ديگر مفعول نمىشود و قديم هرگز حادث نمىباشد در حالت واحده باز سليمان در جواب فرو ماند .\r\nحضرت رضا عليه السلام فرمود : اشكال ندارد ، سؤال خود را تمام كن . سليمان گفت اراده يكى از صفات خدا است . حضرت رضا عليه السلام فرمود : چقدر تكرار مىكنى كه يكى از صفات خدا است . اين صفت محدث است يا قديم ؟ سليمان گفت صفات محدث است . حضرت رضا عليه السلام فرمود : الله اكبر ، پس اراده محدث است و اگر از صفات قديم او باشد نبايد چيزى را اراده كرده باشد ( زيرا اراده ازلى يا تعلق به شىء ازلى مىگيرد كه ادعائى است محال ، چون شىء قديم و ازلى مفعول و محدث نمىتواند باشد يا اراده به چيز حادث تعلق مىگيرد در اين صورت موجب مىشود كه اراده از مراد تخلف پذيرد كه اين نيز جايز نمىباشد ) . فرمود : چيز\r\n\r\n\r\n\r\n\r\n","description":"","footnote":"\r\n( 1 ) ترجمه آيه : گاهى كه تصميم هلاك قريه‌اى را بگيريم تبهكاران را امر مىكنيم به فسق و فجور در آن بپردازند .\r\n","page_name":" 322 ","page_number":322},
  {"content":"\r\n\r\nقديم و ازلى نمىتواند مفعول قرار گيرد .\r\nسليمان گفت اشياء اراده نيستند چنانچه ضرار معتقد است و اراده او به چيزى تعلق نگرفته است . حضرت رضا عليه السلام فرمود : ياوه‌سرائى مىكنى و پرت و پلا مىگوئى . اگر اراده چنين باشد و قديم و ازلى باشد اين صفت چيزى است كه شعور ندارد ( مثل آتش كه سوزاندن او قهرى است بايد اراده خدا هم قهرى باشد ) منزه است از چنين نسبتى .\r\nسليمان گفت سرورم ! من گفتم كه مانند سمع و بصر و علم است . مأمون پرخاش كرده گفت سليمان ! اين چقدر غلط و اشتباه است كه از تو سر مىزند و چقدر تكرار مىكنى . اين مطلب را رها كن و در مطلب ديگرى وارد شو ، زيرا تو بيش از اين نمىتوانى حرفى بزنى .\r\nحضرت رضا عليه السلام رو به مأمون نموده فرمود : او را واگذار . سخنش را قطع نكن كه همين كار را دليل بر حقانيت خود مىگيرد . به سليمان فرمود : حرف خود را بزن .\r\nسليمان باز گفت من از اول گفتم كه مانند سمع و بصر و علم است . حضرت رضا عليه السلام فرمود : اشكالى ندارد . بگو ببينم معنى اين‌ها چيست يك معنى دارد يا معانى مختلف ؟ سليمان گفت يك معنى دارد . فرمود : اگر داراى يك معنى باشد پس اراده قيام همان اراده قعود است و اراده حيات بسان اراده مرگ است زيرا يك اراده دارد و بعضى از آن مقدم بر بعض ديگر نيست و چند جزء مخالف ندارد . يك شىء واحد است .\r\nسليمان گفت معنى آن مختلف است . فرمود : بگو ببينم آيا مريد همان اراده است يا غير اراده است ؟ سليمان گفت مريد همان اراده است . فرمود : پس مريد نيز بنا به عقيده شما مختلف است چون او خود اراده است . سليمان كه باز فرو مانده بود گفت نه سرورم ! اراده ، مريد نيست . حضرت رضا عليه السلام فرمود : پس اراده محدث است نه قديم و گر نه لازم مىآيد با او ديگرى باشد . درست توجه كن و سخن خود را ادامه بده .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nسليمان گفت اراده اسمى است از اسماء خدا . حضرت رضا عليه السلام فرمود :\r\nآيا اين نام را خودش براى خويش گذاشته ؟ سليمان گفت نه ، به اين نام خود را نناميده . فرمود : پس تو مىتوانى اسمى كه خودش نگذاشته به او نسبت دهى . سليمان گفت خويشتن را به اين توصيف نموده كه مريد است . حضرت رضا عليه السلام فرمود : اين كه خود را توصيف نموده مريد است . دليل نمىشود كه منظورش اين باشد كه اراده است يا منظورش اين باشد كه اراده اسمى از اسمهاى اوست .\r\nسليمان گفت اراده خدا ، علم خدا است . حضرت رضا عليه السلام فرمودند :\r\nنادان ، پس وقتى چيزى را دانست او را اراده كرده . گفت آرى . فرمود : پس وقتى چيزى را اراده نكرد آن را نمىداند . سليمان گفت همين طور است .\r\nفرمود : از كجا چنين ادعائى را مىكنى ؟ ! و چه دليل دارى كه اراده خدا ، علم اوست با اينكه خداوند چيزهائى را مىداند كه هرگز اراده آنها را نخواهد كرد . دليل اين مطلب اين آيه قرآن است  وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ  . خداوند مىداند چگونه وحى را از ميان ببرد ولى هرگز نبرده . سليمان گفت چون كار را تمام كرده و فارغ شده و چيزى اضافه نخواهد كرد . حضرت رضا عليه السلام فرمود : اين عقيده يهودان است . اگر چنين عقيده‌اى صحيح باشد چگونه در قرآن مىفرمايد  ادْعُونِي أَسْتَجِبْ لَكُمْ  . سليمان گفت منظورش اين است كه قادر به اين كار است .\r\nفرمود : پس وعده مىدهد ولى وفا نمىكند . پس چگونه مىفرمايد   يَزِيدُ فِي الْخَلْقِ ما يَشاءُ   و مىفرمايد  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  . با اينكه كار را تمام كرده باشد اين آيات ديگر معنى ندارد . سليمان در جواب فرو ماند .\r\nحضرت رضا عليه السلام فرمود : سليمان ! آيا ممكن است كه خداوند بداند انسانى خواهد بود ولى اراده خلق انسانى را هرگز نكند يا بداند انسانى مىميرد و اراده نكند كه امروز بميرد ؟ سليمان جواب داد آرى . حضرت رضا عليه السلام فرمود : پس در اين صورت مىداند چيزى را كه در اراده دارد باشد و چيزى را كه اراده ندارد باشد . سليمان گفت مىداند كه اين دو با هم خواهند بود . حضرت رضا عليه السلام فرمود : در اين صورت مىداند انسانى زنده است ، مرده است ، ايستاده و نشسته ، كور و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبينا است در يك حالت و اين محال است . عرض كرد فدايت شوم او مىداند يكى از اين حالات هست نه ديگرى . فرمود : اشكالى ندارد . كداميك از آنها هست آنچه اراده كرده باشد يا آنچه اراده نكرده ؟ سليمان گفت چيزى كه اراده كرده باشد .\r\nحضرت رضا خنديد . مأمون و ساير دانشمندان حاضر نيز خنديدند . فرمود : غلط كردى و گفته خود را زير پا گذاشتى زيرا گفتى او مىداند انسانى مىميرد امروز و اراده مرگ او را نمىكند و مىداند چيزى را مىآفريند و اراده آفرينش آنها را ندارد .\r\nوقتى علم به نظر شما جايز نباشد در مورد چيزى را كه اراده نكرده باشد پس خداوند فقط چيزى را مىداند كه اراده كرده وجود داشته باشد ( چيز ديگر را كه اراده نكرده نمىداند اين مخالف حرف قبل تو است ) . سليمان گفت منظورم اين است كه اراده نه خدا است و نه غير خدا . حضرت رضا فرمود : نادان ! وقتى مىگوئى خدا نيست او را غير خدا فرض كرده‌اى . وقتى مىگوئى خدا است او را ذات خدا شمرده‌اى .\r\nسليمان گفت پس او مىداند چگونه چيزى را مىآفريند . فرمود : آرى . سليمان گفت در اين صورت اثبات چيزى در ازل لازم مىآيد ( اين سخن را سليمان از آن جهت مىگويد كه خيال مىكند علم به شىء موجب وجود آن شىء مىشود ) حضرت رضا عليه السلام فرمود : سخن نادرستى گفتى . زيرا شخص ممكن است بنّاى خوبى باشد با اينكه بنائى نكند و خياط ماهرى باشد و خياطى نكند و يا كارى را خوب انجام دهد گر چه تاكنون آن كار را انجام نداده باشد ( يعنى علم به شىء موجب وجود آن نمىشود ) . سپس فرمود : سليمان ! آيا خداوند مىداند كه يكتا است و چيزى با او نيست ؟ گفت آرى . فرمود : پس موجب اثبات چيزى در ازل مىشود اين علم خدا .\r\nسليمان گفت او نمىداند كه يكتا است و چيزى با او نيست . حضرت رضا فرمودند : تو اين مطلب را مىدانى ؟ گفت آرى . فرمود : پس تو از خدا داناترى ؟ ! سليمان گفت اين سؤال محال است . فرمود : در نزد تو محال است كه يكتا باشد و چيزى با او نباشد و او سميع ، بصير ، حكيم ، قادر ، عليم و خبير باشد . گفت آرى .\r\nفرمود : پس چطور از خود خبر مىدهد كه واحد ، حى ، سميع ، بصير ، حكيم ، قادر ، عليم و خبير است با اينكه خودش نمىداند كه چنين هست ؟ ! اين ادعا رد حرف خدا\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nاست و تكذيب نمودن اوست كه خداوند منزه از چنين نسبتى است .\r\nسپس حضرت رضا عليه السلام فرمود : پس چگونه مىآفريند چيزى را كه ساخت آن را نمىداند و اطلاع ندارد و چگونه است آن وقتى كه سازنده نداند چگونه مىسازد چيزى را قبل از ساختن آن . او متحير و سرگردان است كه منزه است خداوند از چنين نسبتى .\r\nسليمان گفت اراده همان قدرت است . حضرت رضا عليه السلام فرمود : خداوند قدرت دارد بر چيزى كه هرگز اراده آن را نكرده . بايد همچنين باشد . زيرا مىفرمايد  وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ  . اگر اراده همان قدرت باشد ، پس بايد اراده از بين بردن وحى را نموده باشد ، چون قدرت از بين بردن آن را دارد . سليمان نتوانست حرفى بزند . مأمون گفت سليمان ! اين آقا داناترين فرد بنى هاشم است . بعد مجلس به هم خورد و متفرق شدند .\r\nشيخ صدوق رحمة الله عليه ، پس از ذكر اين دو خبر مىنويسد : مأمون هر يك از دانشمندان و متكلمين را كه مىشنيد در جايى هست او را به حضور مىخواند تا با حضرت رضا عليه السلام به مناظره پردازد . چون زياد علاقه داشت يك نفر آن جناب را مغلوب كند . چون سخت به آن جناب و مقام علمى ايشان حسد مىورزيد .\r\nولى حضرت رضا عليه السلام با احدى مناظره نكرد مگر اينكه اقرار به فضل او كرد و حجت را بر آنها تمام نمود زيرا خداوند پيوسته حجت خود را بالاتر قرار مىدهد و حجت خويش را يارى مىنمايد .\r\nاين وعده را در قرآن كريم خود داده است  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا  منظور از  وَ الَّذِينَ آمَنُوا  در آيه ائمه هدى عليهم السلام و پيروان عارف به آنها و كسانى كه اخذ علم از ايشان نموده‌اند آنها را يارى مىكند با حجت و استدلال بر مخالفين تا وقتى در دنيا هستند همين طور نيز در آخرت خداوند وعده خلافى نخواهد كرد .\r\nعيون الاخبار صفحه 345 .\r\nصفوان بن يحيى دوست صابرى گفت ابو قره دوست جاثليق از من درخواست\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nكرد كه او را خدمت حضرت رضا عليه السلام ببرم . از امام عليه السلام اجازه خواستم ، فرمود : بگو بيايد . وقتى وارد شد ، به زمين افتاد و فرش امام را بوسيد و گفت در دين ما چنين رسم است كه شخصيت‌هاى بزرگ زمان خود را احترام نمائيم . سپس گفت آقا چه مىفرمائيد در باره گروهى كه ادعائى بنمايند گروه ديگرى سخن آنها را تائيد مىكنند ؟ فرمود : اين ادعا به نفع گروه اول ثابت مىشود . گفت اما گروه ديگرى ادعائى مىكنند ولى شاهدى از غير كيش و مذهب خود پيدا مىكنند . فرمود : آنها به نفع خود نمىتوانند مدعى را اثبات نمايند .\r\nابو قره گفت ما ادعا كرديم كه عيسى روح الله و كلمة الله است مسلمانان ادعاى ما را پذيرفتند ولى مسلمانان ادعا كردند كه محمد صلى الله عليه و آله پيامبر است اما ما تابع آنها نشديم ، پس آنچه ما مدعى هستيم بهتر است از آنچه آنها ادعا كرده‌اند .\r\nحضرت رضا عليه السلام فرمود : اسم تو چيست ؟\r\nگفت يوحنا . فرمود : يوحنا ما به آن عيسى ايمان داريم كه ايمان به محمد داشته باشد و بشارت به آمدن او بدهد و اقرار نمايد براى خود كه بنده خدا است . اگر آن عيسى كه تو معتقدى روح الله و كلمة الله است ، عيسائى است كه ايمان به محمد ندارد و بشارت به او نمىدهد و اقرار به بندگى خود نسبت به خدا ندارد ، ما از چنين عيسائى بيزاريم . پس ما و تو چطور در يك عقيده اجتماع نموديم . از جاى حركت كرده ، گفت به صفوان حركت كن برويم اين جلسه ، براى ما سودى ندارد .\r\nعيون اخبار الرضا عليه السلام صفحه 77 .\r\nابو الصلت عبد السلام بن صالح هروى گفت مأمون از حضرت رضا عليه السلام اين آيه را پرسيد  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا  . فرمود : خداوند تبارك و تعالى عرش و آب و ملائكه را آفريد قبل از آفريدن آسمانها و زمين . ملائكه به واسطه وجود خودشان و عرش و آب استدلال بر وجود خداى تبارك و تعالى مىكردند . سپس عرش خود را بر آب نهاد تا قدرت خويش را به ملائكه نشان دهد و بدانند خداوند بر هر چيزى قادر است . سپس عرش خود را برافراشت و آن را بالاى هفت آسمان قرار داد .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nپس از آن آسمانها و زمين را آفريد در شش روز . در حالى كه استيلا بر عرش داشت تا ملائكه متوجه شوند خداوند آنچه را مىآفريند به تدريج و بفهمند و استدلال نمايند به حدوث و آفريده بودن موجودات يكى پس از ديگرى . خداوند عرش را نيافريد به واسطه احتياج به آن ، چون از عرش بىنياز است و از هر چه آفريده و توصيف نمىشود به اينكه در جايى قرار دارد چون جسم نيست ، منزه است از صفات مخلوقات خويش .\r\nاما اين فرموده خداوند  لِيَبْلُوَكُمْ أَيُّكُمْ أَحْسَنُ عَمَلًا  . خداوند خلق را آفريد تا آنها را بوسيله تكليف و عبادت بيازمايد نه آزمونى كه براى خودش امتحان و تجربه باشد . زيرا او خود عالم به تمام چيزها است . مأمون گفت عقده دلم را گشودى خدا عقده دلت را بگشايد يا ابا الحسن . سپس گفت يا ابن رسول الله معنى اين آيه چيست ؟   وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ   .\r\nحضرت رضا عليه السلام فرمود : پدرم نقل كرد از آباء گرام خود از على بن ابى طالب عليهم السلام كه فرمود : مسلمانان به پيامبر اكرم صلى الله عليه و آله عرض كردند يا رسول الله اگر به اجبار وادار كنى مردم را كه ايمان آورند عده ما زياد مىشود و بر دشمن پيروز مىشويم . فرمود : من كارى را از پيش خود انجام نمىدهم كه بدعت‌گذارم گزارم ، بدون اينكه دستورى به من رسيده باشد و زور و اكراهى ندارم .\r\nخداوند اين آيه را نازل كرد كه يا محمد ( اگر بخواهد پروردگارت ، تمام مردم روى زمين ايمان مىآورند ) به صورت اجبار و اضطرار چنانچه اين ايمان اضطرارى را در آخرت با مشاهده كردن عذاب مىآورند . اگر چنين كارى بكنم ديگر استحقاق ثواب و ستايشى از طرف من نخواهند داشت . من مىخواهم آنها به ميل خود ، بدون اجبار ايمان بياورند تا شايسته مقام و لطف و سكوت دائم در بهشت شوند ( آيا تو مىخواهى وادار كنى مردم به زور ايمان آورند ) .\r\nاما اين آيه  وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ  . معنى آيه اين نيست كه ايمان آوردن را بر آنها تحريم نمايد . معنى آيه اينست ايمان نمىآورد هيچ كس مگر\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبه اجازه خدا و اجازه او امر كردن به ايمان است . تكليف و تعبد اجبارى و الزامى نيست . اين اجبار هنگام زوال تكليف و پرستش است ( يعنى بعد از مرگ ) . مأمون گفت عقده دلم را گشودى يا ابا الحسن ، خداوند عقده دلت را بگشايد . اين آيه را برايم توضيح دهيد  الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي وَ كانُوا لا يَسْتَطِيعُونَ سَمْعاً  . فرمود : پرده روى چشم مانع ذكر نيست زيرا ذكر با چشم ديده نمىشود ولى خداوند تشبيه نموده آنهائى را كه كافر به ولايت على بن ابى طالب عليه السلام هستند .\r\nبه كورها كه گفتار پيامبر صلى الله عليه و آله را در باره او سنگين مىشمردند و طاقت شنيدنش را نداشتند . مأمون گفت مرا آسوده كردى خدا آسوده‌ات كند .\r\n\r\nاين هم مناظره‌اى از حضرت رضا عليه السلام\r\nصفوان بن يحيى گفت ابو قره‌ى محدث دوست شبرمه از من درخواست كرد براى او از حضرت رضا عليه السلام اجازه بگيرم . اجازه گرفتم . خدمت امام عليه السلام رسيد . چندين مسأله از حلال و حرام و احكام و واجبات پرسيد تا بالاخره سؤالش منتهى به توحيد گرديد . عرض كرد فدايت شوم توضيحى در باره سخن با موسى بدهيد .\r\nفرمود : خدا مىداند كه به كدام لهجه با او صحبت كرده بسريانى يا عبرى .\r\nابو قره با دست زبان خود را گرفت . گفت منظورم از اين زبان است .\r\nفرمود : منزه است خدا از آنچه تو مىگوئى پناه مىبرم به خدا كه او را شبيه مخلوقش قرار دهم يا مثل مردم حرف بزند . او را مثل و مانندى نيست و گوينده و فاعلى مانند او وجود ندارد .\r\nپرسيد چگونه سخن گفته ؟ فرمود : سخن خدا با مردم مانند سخن مردم با يك ديگر نيست . بوسيله زبان و دهان صحبت نمىكند ولى مىگويد باش . با اراده او بوجود مىآيد . آنچه خدا به موسى خطاب نموده از امر و نهى بدون اينكه در آن مورد فكر و انديشه نمايد .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nابو قره گفت در باره كتابهاى آسمانى چه مىفرمائيد ؟ حضرت رضا عليه السلام فرمود : تورات و انجيل و زبور و فرقان و هر كتابى كه خدا فرستاده كلام خدا است كه براى جهانيان چراغ هدايت و راهنما است . تمام آنها آفريده شده است « 1 » و آن كتابها ، غير خدا هستند . چنانچه در قرآن نيز مىفرمايد :  أَوْ يُحْدِثُ لَهُمْ ذِكْراً  « 2 » و در آيه ديگر  ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ إِلَّا اسْتَمَعُوهُ وَ هُمْ يَلْعَبُونَ  « 3 » . خداوند تمام كتابهاى آسمانى را به وجود آورده .\r\nابو قره گفت آيا فنا پذيرند ؟ فرمود : مسلمانان اجماع نموده و بر اين مطلب اتفاق دارند كه غير خدا هر چه هست فانى است . غير خدا فعل اوست . تورات و انجيل و زبور و فرقان همه فعل خدايند . مگر نشنيده‌اى كه مردم مىگويند « پروردگار قرآن » و يا مىگويند قرآن روز قيامت مىگويد « خداى من اين فلان كس است با اينكه خدا او را بهتر مىشناسد . روزها به گرسنگى و شبها به بيدارى به سر برده . مرا شفيع او قرار ده » . همين طور است تورات و انجيل و زبور . تمام آنها مخلوق و آفريده هستند . آنها را كسى به وجود آورده كه مثل و مانند ندارد و وسيله راهنمائى خردمندان قرار داده . كسى كه معتقد باشد كه اين كتابها پيوسته با خدا بوده‌اند ، بايد بگويد خدا تنها قديم نيست و يكتا نخواهد بود . كلام نيز هميشه با او بوده از ازل . با اينكه خدا هم نيستند .\r\nابو قره گفت ما روايت داريم كه تمام كتابهاى آسمانى روز قيامت مىآيند در حالى كه مردم در صحراى محشرند و به صف در مقابل پروردگار ايستاده تماشا مىكنند . اين كتابها برگشت به خدا مىكنند چون جزء او هستند و به سوى او بر مىگردند .\r\n\r\n\r\n\r\n\r\n","description":"","footnote":"\r\n( 1 ) بحثى بس داغ و پر هياهو از زمان هارون بين اشاعره و معتزله بوجود آمد در اينكه آيا كلام خدا قديم است يا حادث و آفريده شده .\r\n( 2 ) طه 13 براى آنها تذكرى مىفرستد .\r\n( 3 ) بقره 21 تذكرى از جانب پروردگار آنها نيامده مگر اينكه گوش دادند در حالى كه به بازى مشغول بودند .\r\n","page_name":" 330 ","page_number":330},
  {"content":"\r\n\r\nحضرت رضا عليه السلام فرمود : نصرانيان نيز در باره عيسى همين عقيده را داشتند كه جزء او است و به سوى او برمىگردد . زردشتيان نيز در باره آتش و خورشيد همين عقيده را دارند و مىگويند جزء خدا است و به سوى او برمىگردد . خداى ما منزه است از اينكه جزء پذير باشد ، زياد و كمى مخلوق هستند و دلالت مىكنند بر خالق خود .\r\nابو قره گفت روايت داريم كه خداوند ديده شدن و كلام را بين دو پيامبر تقسيم نموده . كلام را به موسى داده و ديده شدن را به حضرت محمد صلى الله عليه و آله .\r\nحضرت رضا عليه السلام فرمود : پس آن شخص كه بود به جهانيان اعلام كرد از جانب خدا : كه ديده‌ها او را درك نمىكنند و نمىتوانند تصورش كنند و مانند ندارد .\r\nمگر اين اعلاميه‌ها از محمد مصطفى صلى الله عليه و آله نيست ؟ گفت چرا . فرمود :\r\nپس چطور مىشود كه شخصى از جانب خدا به مردم اعلام كند كه من از طرف خدا مبعوث شده‌ام و شما را به دين خدا دعوت مىكنم . او مىفرمايد :  لا تُدْرِكُهُ الْأَبْصارُ   وَ لا يُحِيطُونَ بِهِ عِلْماً   لَيْسَ كَمِثْلِهِ شَيْءٌ  .\r\nبعد خودش مىگويد من با چشم خود او را ديده‌ام و تصورش كرده‌ام كه به صورت انسان است . خجالت نمىكشيد از چنين نسبتها . خدانشناس‌ها و كفار نمىتوانند چنين نسبتى به پيامبر ما بدهند كه از جانب خدا دستورى بياورد . بعد بر خلاف آن نيز به طريق ديگر سخن مىگويد .\r\nابو قره گفت خداوند در قرآن مىفرمايد :  وَ لَقَدْ رَآهُ نَزْلَةً أُخْرى  « 1 » .\r\nحضرت رضا عليه السلام فرمود : آيه بعد معنى مىكند كه پيامبر اكرم چه چيز را ديده .\r\n ما كَذَبَ الْفُؤادُ ما رَأى  قلب محمد دروغ نمىگويد نسبت به آنچه چشمهايش ديده . در اين آيه معنى مىكند كه چشمهايش چه چيز را ديده .  لَقَدْ رَأى مِنْ آياتِ رَبِّهِ الْكُبْرى  آيات و نشانه‌هاى بزرگ خدا را ديده . غير از خداست . در اين آيه مىفرمايد :  وَ لا يُحِيطُونَ بِهِ عِلْماً  اگر چشم‌ها او را ببينند پس احاطه علمى\r\n\r\n\r\n\r\n\r\n","description":"","footnote":"\r\n( 1 ) سوره نجم - 13 او را ديد مرتبه ديگرى\r\n","page_name":" 331 ","page_number":331},
  {"content":"\r\n\r\nبه او پيدا كرده‌اند و شناسائى به موجود آمده .\r\nابو قره گفت پس روايت را صحيح نمىدانيد . فرمود : وقتى روايت مخالف قرآن و اجماع مسلمانان باشد البته تكذيب مىكنم ، زيرا مسلمانان اتفاق دارند . او را نمىتوان دريافت و چشمها او را درك نمىكنند و مثل و مانندى ندارد .\r\nابو قره از اين آيه سؤال كرد :   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى   « 1 » .\r\nفرمود خداوند در اين آيه اعلام مىكند كه پيامبرش را به شب سير داده . بعد خودش مىفرمايد سير براى چه بوده .\r\n  لِنُرِيَهُ مِنْ آياتِنا   براى اينكه نشان دهيم آيات خود را . آيات خدا غير خدا است . در آيه توضيح علت سير را داده و آنچه پيامبر اكرم صلى الله عليه و آله ديده است . در آيه ديگر مىفرمايد :  فَبِأَيِّ حَدِيثٍ بَعْدَ اللَّهِ وَ آياتِهِ يُؤْمِنُونَ  به چه گفتارى پس از خدا و آياتش ايمان مىآوريد . از اين آيه معلوم مىشود كه آيات غير از خدا هستند ( چون مىگويد بعد از خدا و آياتش ) .\r\nابو قره گفت خدا كجا است ؟ حضرت رضا عليه السلام فرمود : كجا مكان است و اين را كسى سؤال مىكند كه اينجا هست . در باره كسى كه اينجا نيست ( مىگويد فلانى كجا است ) . خدا غائب نيست و كسى پيش او نمىرود . او در هر مكانى است .\r\nموجود و مدبر و صانع و حافظ است و نگهدار آسمانها و زمين است .\r\nابو قره گفت مگر خدا بالاى آسمانها و زمين نيست بالاتر از هر چه كه هست .\r\nفرمود : او خداى آسمانها و زمين است . او كسى است كه در آسمان خدا است و در زمين خدا است . او شكل مىدهد به شما در رحم مادر به هر صورتى كه بخواهد .\r\nاو با شما است هر كجا باشيد و اوست كه تسلط بر آسمان دارد ، با اينكه به صورت گاز است و او فرمانرواى آسمان است و آنها را به هفت آسمان ترتيب داده و اوست كه بر عرش مستولى است . او بود وقتى مخلوق وجود نداشت همانطور كه هست . آن\r\n\r\n\r\n\r\n\r\n","description":"","footnote":"\r\n( 1 ) سوره اسرى\r\n","page_name":" 332 ","page_number":332},
  {"content":"\r\n\r\nموقعى كه هيچ آفريده‌اى وجود نداشت ، او بود . تغيير مكان نداد با موجودات است .\r\nابو قره گفت پس چرا شما وقتى دعا مىكنيد دستهاى خود را به طرف آسمان بلند مىكنيد ؟ فرمود : خداوند از بندگان به شكلهاى مختلف عبادت خواسته و پناهگاهى چند قرار داده كه به آن جاها پناه برند و پرستشگاه‌هائى قرار داده از آنها عبادت لفظى و علمى و توجه خواسته است . دستور داده در موقع نماز به جانب كعبه رو كنند و حج عمره را در آنجا به جا آرند و امر كرده هنگام دعا و درخواست و زارى دستها را به سوى آسمان بلند كنند ، كه اين خود نشانه كوچكى و علامت بندگى و اظهار خوارى در نزد اوست .\r\nابو قره گفت پس چه كس به خدا نزديكتر است ، ملائكه يا مردم ؟ فرمود : اگر منظورت نزديكى به اندازه طول وجب يا نيمى از دست است ، تمام اشياء از اين جهت يكسانند . آفريده او هستند . متوجه برخى از آنها نمىشود بطورى كه از بعض ديگر فاصله داشته باشد . بالاترين موجود را در اختيار دارد همان طورى كه پائين‌ترين آنها را تدبير مىكند . اولين را نيز مانند آخرين آنها به راه مىبرد بدون رنج و ناراحتى و كمك و مشورت و زحمت . اما اگر منظورت اين است كه كدام آفريده از نظر مقام به او نزديكتر است هر كدام بيشتر مطيع خدا باشد . خودتان روايت مىكنيد نزديكترين موقعى كه بنده به خداى خود نزديك مىشود همان موقعى است كه در سجده است و روايت داريد كه چهار ملك با يك ديگر ملاقات كردند . يكى از بالاى آسمانها آمده بود ، ديگر از پائين‌ترين قسمت آفريده‌ها . سومى از شرق موجودات ، چهارمى از غرب . از هم سؤال كردند از كجا مىآئيد ؟ همه گفتند از جانب خدا مرا براى فلان كار مأمور كرده . اين روايت گواه است كه قرب و بعد در مقام و منزلت است نه تشبيه و تمثيل .\r\nابو قره گفت مگر شما قبول نداريد كه خدا روى چيزى قرار گرفته و محمول است .\r\nحضرت رضا فرمود : هر چه محمول باشد و بر روى چيز قرار داشته باشد مخلوق است و به ديگرى نيازمند است . محمول خود اسمى است كه در لفظ بىارزش است . حامل فاعل است و در لفظ پسنديده است . چنين اسمى سخن آن\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nكس كه مىگويد بالا و پائين و بالاتر و پائين‌تر ( مسلم است بالا بهتر از پائين است ) .\r\nخداوند در قرآن مىفرمايد :  لِلَّهِ الْأَسْماءُ الْحُسْنى فَادْعُوهُ بِها  خدا را اسمهاى پسنديده‌ايست . بوسيله آن اسمها او را بخوانيد . در هيچ يك از كتابهاى آسمانى نفرموده خدا محمول است . او حامل است در بيابان و دريا و نگهدار آسمانها و زمين است . غير خدا همه محمول هستند . از كسى نشنيده‌ايم كه ايمان به خدا و عظمتش داشته باشد و در دعا بگويد يا محمول .\r\nابو قره گفت پس اين روايت دروغ است كه مىگويد خداوند وقتى خشمگين شود ملائكه‌اى كه حامل عرش هستند ، سنگينى او را بر روى دوش خود احساس مىكنند و به سجده مىافتند . وقتى خشم خدا بر طرف شد به جاى خود برمىگردند .\r\nحضرت رضا فرمود : بگو ببينم خداوند از وقتى شيطان را لعنت كرد تا امروز و تا روز قيامت آيا بر او و پيروانش خشمناك است يا از آنها راضى است ؟ گفت خشمناك است .\r\nفرمود : پس چه وقت راضى شده كه سبك شود با اينكه تو خود مىگوئى پيوسته بر شيطان و پيروانش خشم دارد . فرمود واى بر تو چقدر جرات مىكنى كه خداى خود را توصيف كنى به صفتى كه تغيير پذير باشد از حالى به حال ديگر و بر او عارض شود حالى كه بر مخلوق عارض مىگردد . منزه است ذات پاكش . او پايدار است با ناپايداران و تغيير پذير نيست با تغيير پذيران .\r\nصفوان گفت ابو قره فرو ماند و نتوانست ديگر سخنى بگويد . از جاى حركت كرده ، رفت « 1 » .\r\nمناقب آل ابى طالب جلد 2 صفحه 404 .\r\nاحمد طوسى در حديثى از مشايخ خود نقل كرد كه گروهى اجتماع نمودند تا با حضرت رضا عليه السلام در مسأله امامت مناظره كنند . آنها از بين خود يحيى بن ضحاك سمرقندى را نائب گرفتند تا مناظره كند . امام عليه السلام به او فرمود : سؤال كن . يحيى در پاسخ عرض كرد شما سؤال بفرمائيد تا مرا به اين سؤال\r\n\r\n\r\n\r\n\r\n","description":"","footnote":"\r\n( 1 ) احتجاج طبرسى ج 2 ص 185 تا 189\r\n","page_name":" 334 ","page_number":334},
  {"content":"\r\n\r\nمفتخر فرمائيد .\r\nفرمود : يحيى ! چه مىگوئى در باره مردى كه ادعاى راستگوئى در باره خود بنمايد ولى راستگويان را تكذيب كند آيا او راستگو و حقيقت‌جو است در دين خود يا دروغگو است ؟ يحيى نتوانست جواب بدهد . ساعتى فرو ماند .\r\nمأمون گفت جواب بده . يحيى گفت مرا مغلوب نمود يا امير المؤمنين . مأمون رو به حضرت رضا عليه السلام نموده گفت اين چه سؤالى بود كه يحيى خود اعتراف مىنمايد كه از جواب آن فرو مانده . امام عليه السلام فرمود : اگر يحيى بپذيرد كه راستگويان را تصديق نموده در اين صورت امامت صحيح نيست براى كسى كه خود اعتراف به عجز نمايد كه خود بالاى منبر پيامبر صلى الله عليه و آله فرياد زد\r\nوليتكم و لست بخيركم\r\nمن فرمانرواى شما شده‌ام اما بهترين شما نيستم با اينكه بايد امير بهتر از رعيت باشد و اگر يحيى بپذيرد كه تصديق صادقين را نموده باز امامت صلاح نيست براى كسى كه اقرار نمايد در منبر پيامبر صلى الله عليه و آله نسبت به خود كه\r\nان لى شيطانا يعترينى\r\nمرا شيطانى است كه دچارم مىشود . امام را نبايد شيطان دچار شود . اگر گمان يحيى تصديق صادقين باشد در اين صورت امامت شخصى كه دوستش به ضرر او اقرار نمود صحيح نيست زيرا عمر گفت\r\nكانت بيعة ابى بكر فلتة وقى الله شرها فمن عاد الى مثلها فاقتلوه\r\nبيعت با ابا بكر كار عجولانه‌اى بود كه خداوند شر اين بيعت را نگه داشت . اگر كسى مبادرت به چنين كارى بنمايد او را بكشيد .\r\nدر اين موقع مأمون فرياد زد متفرق شويد . همه متفرق شدند . آن گاه روى به بنى هاشم نموده . گفت من به شما نگفتم باب مناظره را نگشائيد و مردم را جمع نكنيد . اينها علمشان از علم پيامبر اكرم صلى الله عليه و آله است .\r\nدر كتاب صفوانى است كه حضرت رضا عليه السلام به ابو قره نصرانى گفت در باره حضرت مسيح چه مىگوئى ؟ گفت آقا او از خدا است . فرمود : منظورت از ( من ) كه از خدا است چيست ؟ ( من ) چهار قسم است كه پنجمى ندارد . يا منظورت جزء از كل است . در اين صورت خدا را تجزيه‌پذير دانسته‌اى يا مانند سركه است كه از شراب بوجود آيد . اين هم تغيير ماهيت و استحاله است يا مانند فرزند كه از پدر بوجود مىآيد باز از راه آميزش جنسى است يا چون مصنوع كه از صنعتگر بوجود آمده . اين\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nوجه چون مخلوق است كه از خالق پديد آيد يا وجه ديگرى تو دارى براى ما توضيح بده . او نتوانست جوابى بدهد و فرو ماند .\r\nمناقب آل ابو طالب جلد 2 صفحه 405 ابو اسحاق موصلى گفت گروهى از ما وراء النهر از حضرت رضا عليه السلام سؤال كردند حوران بهشتى را خداوند از چه آفريده و اينكه اهل بهشت وقتى وارد بهشت مىشوند اول چيزى كه مىخورند چيست و تكيه‌گاه خداى جهان كجا بود وقتى زمين و آسمانى وجود نداشت .\r\nفرمود : حوران بهشتى از زعفران و خاك آفريده شده‌اند كه فنا ناپذير نيستند .\r\nاولين چيزى كه بهشتيان مىخورند از كبد ماهى است كه زمين روى آن قرار دارد . اما تكيه‌گاه خدا ، او خود جا را بوجود آورده و كيفيت را آفريده . خود نه جا دارد و نه كيفيت و تكيه‌گاه او قدرتش بود . منزه است و متعال .\r\nتوضيح : سيد مرتضى رضوان الله عليه در كتاب فصول از استاد خود شيخ مفيد نقل مىكند كه در بين راه حركت مأمون به جانب خراسان كه حضرت رضا عليه السلام نيز حضور داشت . روزى مأمون گفت يا ابا الحسن من در مورد موضوعى فكر كرده‌ام . بالاخره مطلب را فهميدم . اما آنچه در باره‌اش فكر كردم مربوط به ما و شما و نژادمان بود كه بالاخره به اين نتيجه رسيدم ما هر دو از نظر امتياز نژادى برابريم . اختلاف پيروان ما جز هواپرستى و تعصب نيست .\r\nحضرت رضا عليه السلام فرمود : اين سخن جوابى دارد . در صورتى كه بخواهم جواب آن را مىدهم و گر نه سكوت مىكنم . مأمون گفت من اين مطلب را مطرح نكردم ، مگر اينكه بدانم نظر شما چيست ؟ حضرت رضا عليه السلام فرمود : تو را به خدا سوگند مىدهم اگر خداوند پيامبرش را بفرستد و از پشت اين تپه‌ها بيرون آيد و دختر تو را خواستگارى كند آيا تو اين ازدواج را مىپذيرى ؟\r\nمأمون با تعجب گفت آيا كسى هست كه سر از ازدواج با پيامبر صلى الله عليه و آله باز زند ؟ فرمود : حالا بگو ببينم آيا حلال است براى پيامبر اكرم صلى الله عليه و آله كه تقاضاى چنين ازدواج را از من بكند ؟ مأمون مدتى سكوت كرد . آنگاه گفت شما به خدا قسم به پيامبر اكرم از ما نزديكتريد .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nشيخ مفيد مىفرمايد : منظور امام عليه السلام اينست كه فرزندان عباس براى پيامبر اكرم صلى الله عليه و آله حلال هستند ، همان طورى كه ازدواج با ساير مردم كه ارتباط نژادى با پيغمبر صلى الله عليه و آله ندارند حلال است . ولى فرزندان امير المؤمنين از فاطمه زهرا عليها السلام و از امامه دختر زينب ، دختر ديگر پيامبر صلى الله عليه و آله بر او حرام هستند ، زيرا آنها واقعا فرزند خود پيامبرند صلى الله عليه و آله .\r\nپس فرزند انتسابش نزديكتر است به پدر و امتياز بيشترى دارد از پسر عمو در نزد تمام متدينين . در اين صورت چطور ممكن است با هم در فضيلت نژادى برابر باشند . امام عليه السلام همين مطلب را براى او توضيح داد .\r\nفصول المختاره جلد 1 صفحه 16 .\r\nسيد مرتضى رحمة الله عليه مىنويسد استادم شيخ مفيد نقل كرد كه مأمون روزى به حضرت رضا عليه السلام گفت بزرگترين امتياز امير المؤمنين عليه السلام را كه شاهدى از قرآن بر آن دلالت كند برايم توضيح دهيد :\r\nحضرت رضا عليه السلام امتياز مباهله كه خداوند در قرآن مىفرمايد  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  را بيان كرد .\r\nپيامبر اكرم صلى الله عليه و آله براى مباهله امام حسن و امام حسين كه فرزندانش بودند آورد و فاطمه زهرا عليها السلام را آورد كه در اينجا تعبير زنانمان در آيه شده و امير المؤمنين را نيز آورد كه او نفس پيامبر به شمار مىرفت طبق آيه قرآن در نتيجه ثابت شد كه احدى از جهانيان با ارزشتر از پيامبر اكرم صلى الله عليه و آله وجود نداشت در نتيجه احدى از جهانيان نيز با ارزشتر از نفس پيامبر اكرم صلى الله عليه و آله نيست طبق آيه قرآن .\r\nمأمون گفت مگر در اين آيه خداوند ابناء را به تلفظ جمع ذكر نكرده اما پيامبر اكرم صلى الله عليه و آله دو فرزندش را فقط آورد و نساء را نيز به لفظ جمع فرموده و پيامبر اكرم صلى الله عليه و آله فقط فاطمه عليها السلام را تنها آورد چرا نمىتوان مدعى شد كه منظور از  ( أَنْفُسَنا )  واقعا نفس خود پيامبر اكرم\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nصلى الله عليه و آله باشد نه ديگرى در نتيجه فضيلتى كه شما از آيه استفاده كرديد براى امير المؤمنين عليه السلام ثابت نخواهد شد .\r\nحضرت رضا عليه السلام فرمود : اين ادعاى تو صحيح نيست يا امير المؤمنين زيرا شخص ديگرى را مىخواند و صدا مىزند نه خود را چنانچه امركننده به ديگرى امر مىكند نه به خود و اين صحيح نيست كه واقعا خود را صدا زده باشد چنانچه نمىشود امر به خود بكند . وقتى پيامبر اكرم صلى الله عليه و آله در مباهله مردى جز امير المؤمنين عليه السلام را شركت نداد مىفهميم كه نفس پيامبر در اين آيه امير المؤمنين عليه السلام است و اين امتياز را در قرآن به او بخشيد . مأمون گفت وقتى جواب آمد سؤال از بين مىرود .\r\nكتاب الدرة الباهرة نقل مىكند كه گروهى از صوفيان و پشمينه پوشان به حضرت رضا عليه السلام عرض كردند : مأمون اين مقام را به تو رد كرد زيرا شما شايسته‌ترين مردم به اين مقام هستى اما لازم است كه لباس پشمينه پوشى و لباسى كه شايسته شما است .\r\nحضرت رضا عليه السلام فرمود : وظيفه امام اجراى قسط و عدالت است حرف راست بگويد و به عدالت حكم كند و خلاف وعده ننمايد خداوند در اين آيه مىفرمايد  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  حضرت يوسف ديباى طلاباف مىپوشيد و تكيه بر اريكه و تخت آل فرعون مىزد .\r\nروايت ديگر : مأمون تصميم گرفت مردى را بكشد در اين مورد با حضرت رضا عليه السلام مشورت نمود . آن جناب فرمود : خداوند عزت آن كس كه عفو شايسته بنمايد افزايش مىدهد . مأمون او را بخشيد .\r\nدر كتاب درة باهره مىنويسد : مردى نصرانى را پيش مأمون آوردند كه با زنى از بنى هاشم زنا كرده بود همين كه چشم او به مأمون افتاد مسلمان شد علماء گفتند :\r\nاسلام جرائم قبل را از ميان مىبرد اما حضرت رضا عليه السلام فرمود : نه او را بايد بكشى زيرا وقتى مسلمان شد كه خويشتن را در چنگال عدالت ديد و بيم از خطر داشت خداوند در اين آيه مىفرمايد  فَلَمَّا رَأَوْا بَأْسَنا  .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\nبخش بيستم دستور العمل‌هائى كه حضرت رضا عليه السلام براى مأمون نوشت از اسلام واقعى و دستورات دين و مطالب ديگرى از جوامع علوم\r\nعيون اخبار الرضا : فضل بن شاذان گفت مأمون از حضرت رضا عليه السلام درخواست كرد خلاصه‌اى از اسلام واقعى به اختصار برايش بنويسد . امام عليه السلام اين مطالب را نوشت . اسلام واقعى شهادت\r\nلا إله الا الله وحده لا شريك له الها واحدا احدا صمدا قيوما سميعا بصيرا قديرا قديما باقيا\r\n. عالمى است كه جهل در او راه ندارد و قادرى است كه ناتوانى در او نيست غنى است كه هرگز نيازمند نمىشود . عادلى است كه ستم روا نمىدارد . او آفريننده هر چيزى است و مثل و مانند ندارد و نه مخالف و ضد و همطرازى دارد و كسى كه شايسته عبادت و سزاوار شوق و بيم و ملجا و پناه دعاكنندگان است اوست .\r\nمحمد صلى الله عليه و آله بنده و رسول و امين و برگزيده و ممتازترين خلق و سيد المرسلين و خاتم الأنبياء و بهترين فرد جهانيان است كه پيامبرى بعد از او نيست و ملت او قابل تبديل به ملت ديگرى نيستند و شريعتش تغييرپذير نيست و آنچه او آورده واقعيت محض است . تصديق به رسالت آن جناب و تمام پيامبران گذشته و انبياء و حجج الهى و تصديق به كتاب خداى عزيز كه باطل در او رخنه نيافته در گذشته و آينده و كتابى است از جانب خداوند حميد و قرآن حافظ و نگهبان و حاكم\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبر تمام كتب آسمانى است و تمام آن حقيقت واقعى است از فاتحة الكتاب تا آخر آن ايمان به محكم و متشابه و خاص و عام و مژده و تهديد و ناسخ و منسوخ و داستانها و اخبار او داريم . هيچ كس نمىتواند مانند آن را بياورد .\r\nو اينكه راهنما پس از پيامبر و حجت براى مردم و حاكم بر امور مسلمانان و سخنگوى قرآن و عالم به احكام آن برادر و جانشين و وصى و ولّى او است . آن كسى كه نسبتش به پيامبر چون نسبت هارون است به موسى ، على بن ابى طالب امير المؤمنين عليه السلام ، امام متقين و پيشواى سفيد چهرگان و ممتازترين اوصياء ، وارث علم پيامبران و بعد از او حضرت امام حسن و امام حسين سرور جوانان اهل بهشت سپس على بن الحسين زين العابدين عليه السلام بعد از او محمد بن على شكافنده علوم پيشينيان و بعد از آن جناب جعفر بن محمد امام صادق عليه السلام وارث علم اوصياء و پس از او موسى بن جعفر عليه السلام و پس از آن سرور على بن موسى الرضا سپس محمد بن على و بعد از آن جناب على بن محمد و پس از او حسن بن على و بعد از آن جناب حجت قائم منتظر فرزندش صلوات الله عليهم .\r\nمن گواهى مىدهم براى آنها به ولايت و امامت و اينكه زمين خالى از حجت خدا بر خلق نيست در هر عصر و زمان كه آنها عروة الوثقى و ائمه هدى و حجت بر اهل دنيا تا روز قيامت هستند .\r\nهر كس با آنها مخالفت كند گمراه و گمراه‌كننده است و تارك حق و هدايت آنها نيز كه مفسر قرآنند و توضيح فرموده‌هاى پيامبر را مىدهند . هر كس بميرد و آنها را نشناسد به مرگ جاهليت مرده . روش اين اوصياء ورع ، عفت و راستگويى و درست كارى و استقامت و كوشش و اداى امانت به خوب و بد و سجده طولانى و روزه‌دارى در روز و شب‌زنده‌دارى به شب و پرهيز از گناهان و انتظار فرج با صبر و همدردى و معاشرت نيكو با مردم است .\r\nسپس وضو را طورى كه خداوند در كتاب كريم بيان نموده : شستن صورت و دو دست تا آرنج و مسح سر و دو پا يك مرتبه و وضو را جز تغوط و ادرار يا گازهاى معده يا خواب يا جنابت باطل نمىكند و اگر بر روى كفش مسح كرد خلاف دستور خدا و پيامبر\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nانجام داده و ترك واجب و قرآن را كرده .\r\nغسل روز جمعه مستحب است و همچنين غسل عيد فطر و قربانى و غسل ورود به مكه و مدينه و غسل زيارت و غسل احرام و غسل اولين شب ماه رمضان و شب هفدهم و نوزدهم و بيست و يكم و بيست و سوم آن ماه ، اينها تمام غسل‌هاى مستحب است اما غسل جنابت واجب است و غسل حيض نيز واجب است .\r\nنمازهاى واجب عبارت است از نماز ظهر چهار ركعت ، عصر چهار ركعت ، مغرب سه ركعت ، عشاء چهار ركعت ، و صبح دو ركعت كه مجموعا هفده ركعت مىشود ولى نماز مستحب سى و چهار ركعت است ، هشت ركعت قبل از نماز ظهر و هشت ركعت قبل از نماز عصر و چهار ركعت بعد از نماز مغرب و دو ركعت نشسته بعد از عشاء كه يك ركعت حساب مىشود و هشت ركعت در سحر و شفع و وتر سه ركعت كه سلام مىدهد بعد از دو ركعت و دو ركعت نماز صبح . نماز بايد اول وقت خوانده شود . برترى نماز جماعت بر فرادى بيست و چهار برابر است . ولى نماز خواندن پشت سر فاجر صحيح نيست و نبايد اقتدا كرد مگر به اهل ولايت و معتقدين به امامت . با پوست درندگان نمىتوان نماز خواند و جايز نيست در تشهد اول بگوئى\r\nالسلام علينا و على عباد الله الصالحين\r\nزيرا تحليل نماز سلام است . وقتى اين حرف را زدى نماز را سلام داده‌اى و نماز قصر در هشت فرسخى است و بيشتر از آن و هر جا نماز را قصر كردى روزه هم افطار مىشود و كسى كه افطار نكند روزه‌اش صحيح نيست زيرا در سفر نبايد روزه گرفت . قنوت سنت لازمى است در نماز صبح و ظهر و عصر و مغرب و عشاء .\r\nنماز ميت پنج تكبير است هر كه كمتر بخواند مخالف سنت رفتار نموده . مرده را از طرف پا داخل قبر مىكنند با رفق و مدارا .\r\nبسم الله الرحمن الرحيم\r\nرا بلند گفتن در همه نمازها مستحب است .\r\nزكات واجب در هر دويست درهم ، پنج درهم است و كمتر از دويست درهم زكات ندارد زكات واجب نمىشود مگر اينكه يك سال بگذرد و جايز نيست زكات را به غير اهل ولايت و امامت داد . در گندم ، جو ، خرما ، مويز يك دهم بايد داد وقتى\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nپنج وسق كه هر وسقى شصت صاع و هر صاع چهار مد است برسد « 1 » .\r\nزكات فطره واجب است كه براى هر فرد كوچك يا بزرگ بنده يا آزاد ، مرد يا زن لازم است . يك من گندم يا جو و يا خرما و يا مويز داد و نمىتوان به غير معتقدين به ولايت داد .\r\nحد اكثر حيض ده روز است و حد اقل آن سه روز . زن مستحاضه پنبه به خود مىگيرد و غسل مىكند و نماز را مىخواند اما زن حائض نماز را نمىخواند و قضا هم ندارد اما روزه را نمىگيرد ولى قضا بايد بنمايد .\r\nروزه ماه رمضان واجب است كه با ديدن ماه بايد روزه گرفت و با ديدن ماه شوال افطار نمود . نماز مستحب را به جماعت نمىتوان خواند كه اين كار بدعت است و هر بدعتى ضلالت و هر ضلالتى در آتش جهنم است . روزه سه روز در هر ماه سنت است در مقابل هر ده روز يك روز كه يك چهارشنبه بين دو پنج شنبه روزه مىگيرد . روزه ماه شعبان خوب است براى كسى كه بگيرد اگر قضاى روزه‌هاى ماه رمضان را متفرق بگيرد صحيح است .\r\nانجام حج واجب است براى كسى كه استطاعت رفتن داشته باشد و استطاعت عبارت از زاد و وسيله سوارى و صحت بدن و حج جايز نيست مگر تمتع ، حج قرآن و افراد جايز نيست كه عامه و اهل سنت آن را انجام مىدهند مگر براى اهل مكه و حاضرين آنجا . نبايد جلوتر از ميقات محرم شد . خداوند مىفرمايد  وَ أَتِمُّوا الْحَجَّ وَ الْعُمْرَةَ لِلَّهِ  .\r\nنمىتوان گوسفند بىخايه را قربانى كرد چون ناقص است اما گوسفندى كه رگ خايه‌هاى آن را كشيده باشند تا از كار افتاده شده اشكالى ندارد .\r\nجهاد واجب است با امام عادل كسى كه براى حفظ مالش كشته شود شهيد است .\r\nنمىتوان هيچ يك از كفار و ناصبيان را در هنگام تقيه كشت مگر به جنگ\r\n\r\n\r\n\r\n\r\n","description":"","footnote":"\r\n( 1 ) در رساله‌هاى عملى 288 من تبريز در - / 45 مثقال كم معادل 207 / 847 كيلوگرم .\r\n","page_name":" 342 ","page_number":342},
  {"content":"\r\n\r\nبرخيزد و سعى در فساد نمايد ، آن هم در صورتى است كه بر جان خود و دوستان خويش بيم نداشته باشى . تقيه در دار تقيه ( هنگام دولتى باطل ) واجب است و كفاره قسم لازم نيست بر كسى كه براى حفظ جان خود و جلوگيرى از ظلمى بر خويش قسم خورده باشد .\r\nطلاق به همان روش مرسوم از پيامبر صلى الله عليه و آله صحيح است كه خداوند در قرآن كريم بيان نموده و به غير آن جايز نيست و هر نوع طلاقى كه مخالف قرآن باشد طلاق نخواهد بود . چنانچه هر نوع ازدواجى بر خلاف قرآن ازدواج نيست و نمىتوان بيش از چهار زن آزاد گرفت اگر زنى را سه مرتبه طلاق داد ديگر به شوهرش حرام است مگر با مرد ديگرى ازدواج نمايد .\r\nامير المؤمنين عليه السلام فرمود : بپرهيز از ازدواج با زنانى كه در يك ساعت سه طلاق داده شده‌اند زيرا آنها شوهر دارند . صلوات بر پيامبر اكرم صلى الله عليه و آله واجب است همه جا عطسه زدن و كشتار نمودن و جاهاى ديگر .\r\nدوستى اولياى خدا واجب است همين طور دشمنى با دشمنان خدا و بيزارى از آنها و رهبران ايشان .\r\nنيكى به پدر و مادر واجب است اگر چه مشرك باشند ولى اطاعت آنها در معصيت خدا لازم نيست و نه اطاعت ديگرى غير پدر و مادر زيرا اطاعت هيچ كس در ارتباط با معصيت خدا صحيح نيست .\r\nبرّه داخل شكم گوسفند كشتارش با همان كشتار مادر كافى است وقتى موى و كرك برآورده باشد .\r\nحلال دانستن دو متعه كه خدا در كتاب خود بيان كرد و سنت و روش پيامبر صلى الله عليه و آله بوده يكى متعه نساء و ديگرى حج تمتع .\r\nفرائض به همان صورتى است كه در قرآن بيان شده است و عول در آن وجود ندارد . با داشتن فرزند و پدر و مادر هيچ كس جز شوهر و زن ارث نمىبرد صاحب\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nسهم شايسته‌تر است از كسى كه سهمى ندارد و عصبه در دين خدا وجود ندارد « 1 » عقيقه از پسر و دختر واجب است همين طور نام نهادن و تراشيدن سر در روز هفتم كه به وزن موى او طلا يا نقره صدقه بدهد و ختنه سنت واجبى است براى مردان و شايسته است براى زنان .\r\nخداوند تبارك و تعالى هيچ كس را بيش از طاقتش مكلف ننموده و افعال مردم مخلوق خداست به خلق تقديرى نه به خلق تكوينى و خداوند خالق هر چيزى است و نبايد معتقد به جبر و تفويض شد .\r\nهرگز خداوند كسى كه خطا نكرده به جرم خطاكار نمىگيرد و خداوند عذاب نمىكند بچه‌ها را به واسطه گناه آباء و هيچ كس گناه ديگرى را به دوش نمىگيرد و جز سعى و كوشش چيز ديگرى براى انسان مفيد نيست .\r\nخداوند مىتواند گنه‌كاران را ببخشد و به آنها تفضل نمايد ولى ستم روا نمىدارد و ظلم نمىكند زيرا خدا منزه است از چنين نسبتى .\r\nخداوند اطاعت كسى را كه مىداند مردم را گمراه مىكند و به بدبختى مىكشاند لازم ننمود ، و هرگز براى نبوت انتخاب نمىكند كسى را كه مىداند كافر خواهد شد به او و به عبادتش و شيطان‌پرست مىشود .\r\nاسلام غير ايمان است ، هر مؤمنى مسلمان است ولى هر مسلمانى مؤمن نيست .\r\n\r\n\r\n\r\n\r\n","description":"","footnote":"\r\n( 1 ) عول به مذهب اهل سنت است كه عمر بن خطاب به وجود آورد و آن در صورتى است كه اگر فرائض و سهام معين شده در قرآن مجموعا از واحد بيشتر شد مانند 2 / 1 و 6 / 2 و 4 / 1 در سهم دختر و پدر و مادر و شوهر مقدار كمبود را از همه سهام اگر كسر كنند عول است و تعصبيب نيز به مذهب آنها است كه در صورت كم شدن فرائض از يك واحد در اين صورت اهل سنت ما زاد از فرائض معين شده را اختصاص به خويشاوندان پدر مىدهند ولى مذهب شيعه اضافه دادن و كم كردن هر دو اختصاص دارد به كسانى كه سهم آنها معين نشده كه چقدر است و آنها اولاد و برادران پدر و مادرى يا پدرى است تفسير الميزان سوره نساء .\r\n","page_name":" 344 ","page_number":344},
  {"content":"\r\n\r\nدزد در هنگام دزدى ايمان ندارد و زناكار در هنگام زنا مؤمن نيست « 1 » .\r\nكسانى كه حد بر آنها است مسلمانند نه مؤمن و نه كافر خداوند عزيز مؤمن را وارد جهنم نمىكند كه او را وعده بهشت داد و از جهنم كافر را خارج نمىنمايد كه او را مخلّد در آتش نموده و كسى كه شرك بورزد به او نمىآمرزد ولى گناه كمتر از شرك براى كسى كه بخواهد مىآمرزد و گناهكاران موحّد داخل جهنم مىشوند ولى خارج از آن خواهند شد و شفاعت براى آنها جايز است و امروز كشور تقيه است و آن دار الاسلام است نه كشور كفر و نه كشور ايمان .\r\nامر به معروف و نهى از منكر واجب است . در صورت امكان و ترس از نفس وجود نداشته باشد ايمان اداى امانت است و پرهيز از تمام گناهان كبيره و آن عبارت است از عرفان قلبى و اقرار به زبان و عمل به اركان .\r\nو تكبير در دو عيد واجب است . در عيد فطر پس از پنج نماز كه ابتداى آن بعد از نماز مغرب در شب عيد فطر است و در عيد قربان بعد از ده نماز كه از نماز ظهر روز قربان شروع مىشود ولى در منى بعد از پانزده نماز .\r\nزن زائو بيش از هجده روز نبايد از نماز خوددارى نمايد اگر قبل از هجده روز پاك شد نماز مىخواند اما اگر پاك نشد تا هجده روز گذشت غسل مىكند و نماز مىخواند و اعمال مستحاضه را انجام مىدهد .\r\nايمان به عذاب قبر و منكر و نكير و برانگيخته شدن بعد از مرگ و ميزان و صراط و بيزارى از كسانى كه ظلم به آل محمد عليهم السلام نموده‌اند و تصميم به خارج نمودن آنها گرفتند و ستم را بر ايشان رواج دادند و تغيير دادند سنت پيامبر اكرم\r\n\r\n\r\n\r\n\r\n","description":"","footnote":"\r\n( 1 ) در توضيح اين مطلب چند نوع جواب داده شده : اول يعنى شايسته صفت ايمان نيست دوم اينكه لفظ اخبار است ولى معنى آن نهى است سوم يعنى در امان خدا نيست چهارم يعنى كسى كه اين كار را حلال بشمارد ممكن است معنى اين باشد كه در حال عمل سرقت يا زنا هواى نفس پرده‌اى مىشود او غرق در هواى نفس خويش است و توجهى به ايمان ندارد كه مىتوان اين صفت را از آن سلب نمود .\r\n","page_name":" 345 ","page_number":345},
  {"content":"\r\n\r\nصلى الله عليه و آله را و بيزارى از ناكثين و قاسطين و مارقين واجب است آنها كه پرده پيامبر را دريدند و بيعت امام خود را شكستند و آن زن را بيرون آورده با امير المؤمنين عليه السلام به جنگ پرداختند و شيعيان را كشتند خداوند آنها را رحمت كند .\r\nو همچنين لازم است بيزارى از كسانى كه شخصيت‌هاى برجسته مذهبى را تبعيد كردند ولى مطرودها و ملعون‌ها را پناه دادند و بيت المال را وسيله زراندوزى قرار دادند و مردم سفيه و نادان را به كار گماشتند مانند معاويه و عمرو بن عاص كه هر دو مورد لعنت پيامبر اكرم صلى الله عليه و آله بودند .\r\nو برائت و بيزارى لازم است از پيروان آنها كه به جنگ با امير المؤمنين عليه السلام پرداختند و انصار و مهاجر و متدينين و صالحين را كشتند و بيزارى از دنيا طلبان و رياست خواهان و از ابو موسى اشعرى و پيروان او كه سعى و كوشش آنها در دنيا به هدر رفت و خيال مىكنند كار خوبى انجام داده‌اند . آنها كافر به آيات خدا شدند و به ولايت امير المؤمنين و ديدار او كافرند كه خدا را با امامت على بايد ديدار نمايند . اعمال آنها نابود است و ارزشى در قيامت ندارند ، سگ‌هاى جهنميند و برائت از انصاب و ازلام پيشوايان گمراهى و رهبران ستمگرى از اول تا آخر و بيزارى از اشخاصى كه شبيه پىكننده ناقه صالح هستند ، تبهكاران پيشين و آنها كه بعد آمدند و هر كه آنها را دوست بدارد .\r\nو ولايت امير المؤمنين و كسانى كه به سيره پيامبر اكرم صلى الله عليه و آله رفتار نمودند و هيچ تغيير و تبديلى به وجود نياوردند مانند سلمان فارسى و ابى ذر غفارى و مقداد بن اسود و عمار بن ياسر و حذيفة بن يمان و ابى الهيثم بن تيهان و سهل بن حنيف و عبادة بن صامت و ابو ايوب انصارى و خزيمة بن ثابت ذو الشهادتين و ابى سعيد خدرى و امثال آنها رضى الله عنهم و ولايت و دوستى كسانى كه پيرو آنهايند از هدايت ايشان استفاده كرده‌اند و راه و روش آنها را پيموده‌اند رضوان الله عليهم و رحمة .\r\nحرام دانستن شراب كم و زيادش را و تحريم هر مست‌كننده‌اى چه كم چه زياد هر چه زياد آن مست بكند كم آن هم حرام است و مضطر شراب نمىنوشد زيرا\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nموجب كشتنش مىشود .\r\nحرام دانستن گوشت هر درنده پنجه‌دار و هر پرنده چنگال‌دار و تحريم طحال كه آن خون است و حرام دانستن جرّىّ « 1 » و ماهى به روى آب آمده و مار ماهى و زمير ( ماهى آبنوس ) و هر نوع ماهى كه فلس ندارد .\r\nو اجتناب از كبائر كه عبارتند از قتل نفس و زنا و سرقت و شرب خمر و عقوق والدين و فرار از جنگ و مال يتيم خوردن و خوردن گوشت مرده و خون و گوشت خوك و آنچه به غير نام خدا كشته شده در غير ضرورت و احتياج مبرم و رباخوارى و حرام خوارى و قمار و كم‌فروشى و نسبت ناشايست به زنان محترم دادن و لواط و شهادت به دروغ و يأس از رحمت خدا و ايمن از مكر خدا بودن و نااميد از رحمت خدا شدن و كمك به ستمكاران و اعتماد به آنها و قسم به دروغ خوردن و حبس حق مردم نه به واسطه گرفتارى و دروغ گفتن و تكبر و اسراف و تبذير و خيانت و حج را سبك شمردن و جنگ با اولياى خدا و اشتغال به كارهاى لهو و اصرار بر گناه .\r\nاين حديث از فرزند على بن شاذان به نام قنبر نيز نقل شده كه او مىگويد امام عليه السلام اين مطالب را به صورت نوشته به مأمون نداده و مختصر اختلافى با حديث سابق دارد كه ( مرحوم مجلسى مىنويسد حديث عبد الواحد بن محمد بن عبدوس به نظر من صحيح‌تر است . ) روايت ديگرى از تحف العقول مرحوم مجلسى نقل مىكند كه مأمون فضل بن سهل ذو الرياستين را خدمت حضرت رضا عليه السلام فرستاد تقاضا كرد برايش سنن و آداب و حلال و حرام را بنويسد . همان روايت را با مختصر اختلافى نقل مىكند مثلا در فضيلت جماعت بر افرادى كه در روايت اول 24 برابر بود در اينجا هزار برابر است و در زكات غلات بين ديم و زراعت كه با دلو آب داده مىشود فرق مىگذارد كه ديم 10 / 1 زكات دارد و آبيارى به وسيله دست 20 / 1 و موارد مختصر ديگرى كه از\r\n\r\n\r\n\r\n\r\n","description":"","footnote":"\r\n( 1 ) قبلا توضيح جرى داده شده ، ماهى معروف به حنكلس كه در آب‌هاى شيرين زندگى مىكند و فقط تيره پشت دارد .\r\n","page_name":" 347 ","page_number":347},
  {"content":"\r\n\r\nترس تكرار به ترجمه آن نپرداختيم . خود مجلسى مىنويسد كه روايت ديگرى هم با سند ديگرى در همين مورد ديده‌ام كه به جهت تكرار شدن آن را ذكر نمىكند .\r\nتوضيح : مجلسى رحمة الله عليه مىنويسد به خط شيخ محمد بن على جبائى ديدم كه از خط شيخ محمد بن مكى به اين صورت نقل مىكند :\r\nكه سيد فقيه اديب نسابه شمس الدين ابو على فخار بن معد ، جزوه‌اى به من داد كه در آن احاديثى مسند وجود داشت . از حضرت على بن موسى الرضا عليه السلام و سلسله اين نقل را مىرساند به يوسف بن احمد غازى كه مىگويد حضرت رضا عليه السلام مرا حديث كرد از پدرش از آباء گرام ، خود كه نام يكايك آنها را مىبرد تا پيامبر اكرم صلى الله عليه و آله كه آن جناب فرمود : ايمان اقرار به زبان و معرفت با دل و عمل به اركان است .\r\nعلى بن مهرويه گفت كه ابو حاتم محمد بن ادريس رازى از ابا صلت هروى نقل كرد كه اين سند اگر بر ديوانه خوانده شود به هوش مىآيد . شيخ ابو اسحاق گفت از عبد الرحمن بن ابى حاتم رازى شنيدم مىگفت با پدرم در شام بودم . مردى را ديدم كه غش كرده يادم از آن سند آمد ، گفتم همين را تجربه نمايم همان سند را بر او خواندم به هوش آمد و گرد و خاك از لباس خود مىافشاند و رفت .\r\nبا همين سند از پيامبر اكرم صلى الله عليه و آله نقل مىكند كه فرمود : از ما نيست كسى كه با مسلمانى غش بزند يا به او زيان رساند يا با او به حيله رفتار نمايد .\r\nبا همين سند فرمود : جبرئيل از جانب خدا پيام آورد كه پروردگارت سلام مىرساند و مىفرمايد كه : يا محمد بشارت بده به مؤمنينى كه عمل صالح انجام مىدهند و ايمان به تو و اهل بيتت دارند به بهشت بهترين پاداش را در نزد من خواهند داشت به زودى وارد بهشت مىشوند .\r\nبا همين اسناد مىفرمايد : مثل مؤمن نزد خدا مانند ملك مقرب است و مؤمن در نزد خداوند برتر از ملك مقرب است . كسى محبوبتر نزد خدا نيست از مرد مؤمن توبه‌كننده و يا زن مؤمن توبه‌كننده .\r\nبا همين سند مىفرمايد : بپرهيزيد از رفت و آمد با سلطان كه دين را از ميان\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nمىبرد و از كمك به او پرهيز نمائيد كه شما را مورد ستايش قرار نمىدهند در كار سلطان .\r\nبا همين سند فرمود : هر كس به قبرستان گذر كند و يازده مرتبه   قُلْ هُوَ اللَّهُ أَحَدٌ   را بخواند و ثواب آن را ببخشد به مرده‌ها ، به تعداد اموات به او اجر مىدهند .\r\nبا همين سند مىفرمايد : هر وقت پيامبر اكرم صلى الله عليه و آله مبتلا به سر درد يا چيز ديگر مىشد ، دو دست مىگشاد و سوره حمد را با دو قل اعوذ مىخواند و با آن دو دست به صورت خود مىكشيد ، ناراحتىاش بر طرف مىشد .\r\nبا همين سند پيامبر اكرم مىفرمايد هر كس معصيتى را ترك كند از ترس خدا ، خداوند او را در روز قيامت خشنود مىكند .\r\nبا همين سند پيامبر اكرم مىفرمايد : فرزند صالح گياهى خوشبو از گياه‌هاى بهشت است .\r\nبا همين سند فرمود : علم گنجينه‌هائى است كه كليدهاى آن پرسش است . سؤال كنيد ، خدا شما را رحمت كند كه چهار نفر در پرسش شما اجر مىبرند :\r\n1 - سئوال‌كننده . 2 - معلم . 3 - شنونده . 4 - دوستدار آنها .\r\nبا همين سند پيامبر اكرم صلى الله عليه و آله فرمود : خداوند خشم دارد بر مردى كه دفاع از ( خانه و زندگى خود نمىكند . ) و با همين سند از امير المؤمنين عليه السلام نقل مىكند كه فرمود : اگر بنده سرعت و شتاب اجل خود را ببيند ، دشمن آرزو و طلب دنيا مىشود .\r\nبا همين سند پيامبر اكرم صلى الله عليه و آله مىفرمايد : سه چيز است كه بر امت پس از خود مىترسم :\r\nگمراهى بعد از معرفت ، فتنه‌هاى گمراه‌كننده و شهوت شكم و فرج .\r\nبا همين سند از پيامبر اكرم صلى الله عليه و آله نقل مىكند كه فرمود : چهار گروه را من شفاعت مىكنم روز قيامت ، گرچه با گناهان اهل زمين وارد شوند : دفاع‌كننده با شمشير پيشاپيش ذريه‌ام ، برآورنده حاجات آنها و كوشش‌كننده در حاجات آنها هنگام اضطرار و دوستدار آنها به قلب و زبان .\r\nبا همين سند پيامبر اكرم صلى الله عليه و آله مىفرمايد : يا على روز قيامت من\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nچنگ به لطف خدا مىزنم و تو چنگ به دامن من و فرزندانت چنگ به دامن تو و شيعيانت چنگ به دامن فرزندانت مىزنند . خيال مىكنى ما را به كجا خواهند برد ؟ ! با همين سند پيامبر اكرم صلى الله عليه و آله فرمود : مرا صلاى كوچ داده‌اند و پذيرفته‌ام و در ميان شما دو چيز گران نهاده‌ام يكى از آن دو گران‌تر از ديگرى است .\r\nكتاب خدا ريسمان پيوسته از آسمان تا زمين و عترت و اهل بيتم ، دقت كنيد چگونه رفتار مىكنيد بعد از من با آنها .\r\nبا همين سند از پيامبر اكرم صلى الله عليه و آله نقل مىكند كه فرمود : شما را سفارش مىكنم به حسن خلق زيرا خوش اخلاق بدون شك در بهشت است و از بد اخلاقى بپرهيزيد كه بد اخلاق بدون شك در جهنم است .\r\nبا همين سند مىفرمايد : اگر بنده بداند حسن خلق چه ارزشى دارد خواهد فهميد كه نيازمند است به اخلاق نيكو .\r\nبا همين سند پيامبر اكرم صلى الله عليه و آله فرمود : هر كس وقتى وارد بازار مىشود بگويد :\r\nسبحان الله و الحمد لله و لا إله الا الله وحده لا شريك له ، له الملك و له الحمد ، يحيى و يميت و يميت و يحيى و هو حى لا يموت ، بيده الخير و هو على كل شيء قدير\r\n. به اندازه تعداد خلق خدا روز قيامت به او پاداش مىدهد .\r\nبا همين سند پيامبر اكرم صلى الله عليه و آله فرمود : محافظت بر نمازهاى پنجگانه داشته باشيد زيرا خداوند تبارك و تعالى روز قيامت بنده را مىخواند ، اول چيزى كه مىپرسد نماز است ، اگر كامل آن را آورده بود و گر نه برو در آتش افكنده مىشود .\r\nبا همين سند از پيامبر اكرم صلى الله عليه و آله نقل مىكند كه فرمود : پرنده‌اى در هوا پر نمىزند مگر اينكه در مورد آن پر زدن در نزد ما دانش و علمى است .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nبخش بيست و يكم مناظرات اصحاب و اهل زمان امام على بن موسى الرضا عليه السلام\r\nسيد مرتضى رحمة الله عليه در كتاب فصول مىنويسد : على بن ميثم رحمة الله عليه از ابا الهذيل علاف سؤال كرده ، گفت مگر تو معتقد نيستى كه شيطان از تمام كارهاى خوب نهى مىنمايد و به تمام كارهاى بد امر مىكند ؟ گفت چرا .\r\nپرسيد ممكن است امر به كار بد بكند ولى كار بد را نشناسد و نهى از كار خوب بكند ولى آن را نشناسد ؟ ابو الهذيل جواب داد نه .\r\nعلى بن ميثم گفت پس شيطان تمام بدىها و خوبىها را مىداند . ابو الهذيل در پاسخ گفت همين طور است . على بن ميثم گفت حالا بگو ببينم آيا امام و پيشوايى كه بعد از پيامبر صلى الله عليه و آله به او اقتدا مىكنى تمام خوبىها و بدىها را مىداند ؟\r\nگفت نه . على بن ميثم گفت پس ابليس از امام تو داناتر است . ابو الهذيل نتوانست پاسخى بگويد .\r\nعلى بن ميثم روز ديگرى به ابو الهذيل گفت بگو ببينم كسى كه اقرار نمايد لعنت به خود كه دروغگوست و گواهى به دروغ داده ، آيا شهادت او در اين مقام بر ضرر ديگرى مقبول است ؟ ابو الهذيل در پاسخ گفت شهادتش پذيرفته نيست .\r\nابو الحسن على بن ميثم گفت مگر انصار ادعاى خلافت را براى خود نكردند سپس در همين مورد خود را تكذيب نمودند و گواهى دروغى دادند سپس اقرار به\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nخلاف ابى بكر كردند و به نفع او شهادت دادند . چگونه پذيرفته مىشود شهادت كسانى كه دروغ بر خود بستند و گواهى به دروغ دادند با اينكه قبلا از تو اقرار گرفتم كه چنين شهادتى قبول نمىشود .\r\nشيخ مىفرمايد اين يك كلام موجز و مختصرى است ولى شرح آن چنين است كه وقتى مخالفين ما در مورد خلافت ابا بكر استدلال به اجماع امت از مهاجر و انصار مىنمايند ، خود معترفند كه شهادت انصار باطل است زيرا اقرار نمودند كه ادعاى خلافت براى خودشان ادعاى باطلى بود . با همين تكذيب شهادتشان به امامت ابا بكر باطل مىشود و بىارزش است . در اين صورت شهادت به امامت ابا بكر منحصر به بعضى از امت مىشود نه همه و ادعاى اجماع باطل مىگردد و هيچ يك از ما و مخالفين‌مان در اين مطلب ترديد نداريم كه اجماع بعضى از امت دليل بر اثبات ادعاى آنها نيست و ممكن است اشتباه كرده باشند با اين تقريب امامت ابا بكر باطل مىشود طبق ادعاى آنها و دليل بر اين مطلب از هيچ جهت ندارند .\r\nمىنويسد شيخ نيز برايم نقل كرد كه ضرار پيش ابو الحسن على بن ميثم رحمة الله عليه آمده گفت آمده‌ام با تو مناظره كنم . پرسيد در چه مورد ؟ گفت در مورد امامت .\r\nعلى بن ميثم گفت به خدا قسم براى مناظره نيامده‌اى ، آمده‌اى كه به زور حرف خود را ثابت كنى . ضرار گفت اين حرف را به چه دليل مىگوئى ؟\r\nابو الحسن جواب داد برايت توضيح مىدهم . و در توضيح مطلب گفت تو خود مىدانى كه مناظره گاهى به جايى مىرسد جواب به اشكال برمىخورد و لازم است كه خصم دليل بياورد يا خود را به نادانى مىزند و يا عناد مىورزد ، گرچه متوجه اين مطلب شنونده‌ها نشوند يا همه و يا برخى از آنان اما براى پيش‌گيرى از چنين پيش آمدى من از تو مىخواهم كه انصاف را در گفتار بپذيرى . يكى از دو پيشنهاد را انتخاب كن يا حرف مرا در باره امامم بپذير و من حرف تو را در باره امامت بپذيرم اين يكى .\r\nضرار گفت چنين كارى را نمىكنم . ابو الحسن پرسيد چرا ؟ گفت زيرا اگر من\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nادعاى تو را در باره امامت بپذيرم خواهى گفت او وصى پيامبر صلى الله عليه و آله و بهترين خلق خدا بعد از آن جناب است و خليفه پيامبر بر قوم اوست و سرور مسلمانان است . در اين صورت ادعاى من در باره امامم سودى نمىبخشد كه مىگويم او صدّيق بود و مردم به امامت انتخابش كردند زيرا در صورت پذيرفتن حرف تو اين ادعا باطل مىشود .\r\nگفت پس كار ديگرى بكن . حرف مرا در باره امامت بپذير و من حرف تو را در باره امام خود مىپذيرم . ضرار گفت اين هم امكان ندارد زيرا اگر من حرف تو را در باره امامم بپذيرم خواهى گفت او گمراه و گمراه‌كننده است و ظالم به آل محمد صلى الله عليه و آله است و خلافت را غصب نموده و حق امام را گرفته و در زمان پيامبر اكرم صلى الله عليه و آله منافق بوده ، در اين صورت برايم سودى نخواهد داشت كه بگويم او بهتر و با شخصيت بوده و دوست امين پيامبر ، زيرا با پذيرفتن ادعاى تو در باره او هر چه من بگويم بىفايده است چون پذيرفته‌ام كه او گمراه و گمراه‌كننده است .\r\nابو الحسن على بن ميثم به او گفت در صورتى كه ادعاى خود را در باره امامت نپذيرى و نه ادعاى مرا در باره او پس تو فقط آمده‌اى كه به زور حرف بزنى نه مناظره كنى .\r\n\r\nمناظره ديگرى از على بن ميثم\r\nشيخ مفيد فرمود : ابو الحسن على بن ميثم روزى به مردى نصرانى كه صليب به گردن آويخته بود گفت چرا اين صليب را به گردن آويخته‌اى ؟\r\nجواب داد چون شبيه چيزى است كه عيسى را بر آن دار زده‌اند . پرسيد آيا عيسى دوست داشت بر آن آويخته شود ؟ جواب داد نه .\r\nعلى بن ميثم گفت حالا بگو ببينم آيا عيسى سوار بر الاغ مىشد و براى انجام كارهاى خود به وسيله الاغ رهسپار مىگرديد ؟ جواب داد آرى . پرسيد آيا عيسى الاغ\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nرا دوست داشت تا به وسيله آن به حاجت خود نائل گردد ؟ گفت آرى .\r\nگفت پس تو آنچه را عيسى در زمان زندگى دوست داشت و علاقه به بقائش داشت و سوار آن مىشد براى انجام كارها چون دوستش مىداشت رها كرده‌اى و چيزى را به گردن آويخته‌اى كه عيسى را به زور بر آن بسته‌اند و سوار آن با ناراحتى و خشم شده بود و آن را به گردن آويخته‌اى . بايد طبق اين استدلال الاغ را به گردن مىآويختى و صليب را رها مىكردى و گر نه خود را به نادانى زده‌اى .\r\n\r\nگفتگوهاى ديگر از على بن ميثم رحمة الله عليه\r\nشيخ مفيد فرمود : از على بن ميثم رحمة الله عليه پرسيدند چرا امير المؤمنين پشت سر آنها نماز خواند ؟ جواب داد آنها را چون ديوارهاى مسجد خيال مىكرد . پرسيد چرا وليد بن عقبه را در مقابل عثمان حدّ زد ؟ گفت زيرا اختيار حدّ دست او بود ، در صورتى كه امكان بيابد به هر حيله اقامه بايد بنمايد .\r\nگفت چرا در مشورت با ابا بكر و عمر شركت مىكرد و رأى مىداد ؟ جواب داد چون مايل بود كه احكام دين زنده بماند و پايدار باشد ، چنانچه حضرت يوسف پادشاه مصر را راهنمائى كرد براى نفع مردم . چون زمين و حكومت در زمين مال اوست وقتى بتواند به نفع مردم حرفى بزند مىزند وقتى براى خودش امكان نداشته باشد به وسيله ديگران كه مىتواند اين كار را مىكند چون مايل است كه امر خدا پايدار باشد .\r\nپرسيد چرا از جنگ كردن با آنها خوددارى نمود ؟ جواب داد به همان دليل كه هارون بن عمران برادر حضرت موسى از جنگ با سامرى خوددارى كرد با اينكه آنها بت‌پرست شدند گفت قدرت نداشت . جواب داد همان طورى كه هارون گفت  أَنِّي مَغْلُوبٌ فَانْتَصِرْ  و مانند لوط كه گفت  لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ  و مانند هارون و موسى بود كه گفت  رَبِّ إِنِّي لا أَمْلِكُ إِلَّا نَفْسِي وَ أَخِي  .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nپرسيد چرا در شورى شركت كرد ؟ جواب داد چون خود را قادر بر احتجاج و استدلال مىدانست و يقين داشت كه اگر آنها با او مناظره كنند و انصاف دهند او غالب خواهد بود . در صورتى كه چنين نكنند حجت بر آنها تمام مىشود زيرا كسى كه حقى داشته باشد او را دعوت به مناظره كنند در صورتى كه دليل ثابت‌كننده داشته باشد و به او حقش را بدهند ، اگر شركت نكند حقش از ميان مىرود و با اين كار مردم به شبهه مىافتند . خود فرمود : امروز وارد مجلسى شده‌ام كه اگر به انصاف بامن رفتار كنند به حق خود خواهم رسيد يعنى ابا بكر به زور در روز سقيفه به آن مسند تكيه كرد و مشورتى ننمود .\r\nپرسيد چرا دختران خويش را به ازدواج عمر بن خطاب درآورد ؟ جواب داد چون اظهار دو شهادت را مىكرد لا إله الا الله محمد رسول الله صلى الله عليه و آله و به فضيلت پيامبر صلى الله عليه و آله اقرار داشت مىخواست به اين وسيله او را به راه بدارد و جلويش را بگيرد . لوط پيامبر دختران خود را در اختيار قوم خويش گذاشت با اينكه آنها كافر بودند تا از گمراهى آنها را باز دارد و گفت  هؤُلاءِ بَناتِي هُنَّ أَطْهَرُ لَكُمْ فَاتَّقُوا اللَّهَ وَ لا تُخْزُونِ فِي ضَيْفِي أَ لَيْسَ مِنْكُمْ رَجُلٌ رَشِيدٌ  .\r\n\r\nمناظره‌اى ديگر\r\nشيخ مفيد رحمة الله عليه گفت روزى ابو الحسن على بن ميثم وارد شد بر حسن بن سهل و ديد پهلوى او مرد ملحدى نشسته كه حسن خيلى به او احترام مىگذارد و مردم اطرافش را گرفته‌اند .\r\nرو به آنها نموده گفت چيز عجيبى در كنار خانه شما ديدم . حسن بن سهل پرسيد چه چيز ؟ جواب داد كشتىاى ديدم كه بدون ملّاح و ريسمان مخصوص كه بين نهر مىگذارند تا قايق به وسيله آن از آب رد شود مردم را از اين طرف به آن طرف مىبرد .\r\nمرد منكر خدا به حسن بن سهل گفت اين مرد آدم ديوانه‌ايست . على بن ميثم\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nگفت به چه دليل من ديوانه‌ام ؟ جواب داد يك چوب بدون اراده كه زنده نيست و قدرت ندارد چگونه مىتواند مردم را از اين طرف شط به طرف ديگر ببرد ؟ ! ابو الحسن در پاسخ او گفت اين كار شگفت‌انگيزتر است يا آبى كه بر روى زمين به طرف شرق و غرب جارى است با اينكه نه روح دارد و نه اراده و نه قدرت يا اين گياه كه از زمين مىرويد و آب باران كه از آسمان مىبارد كه تو مدعى هستى اينها هيچ كدام مدبرى ندارند اما انكار مىكنى كه يك قايق بدون قايقران مردم را به اين طرف و آن طرف ببرد . شخص منكر و ملحد نتوانست پاسخى بگويد .\r\n\r\nبا ابو الهذيل علاف .\r\nشيخ مفيد رحمة الله عليه گفت ابو الهذيل از على بن ميثم در حضور على بن رياح پرسيد چه دليل دارى بر اينكه على از ابا بكر به خلافت و امامت شايسته‌تر بود ؟\r\nگفت اجماع تمام مسلمانان كه على هنگام وفات پيامبر اكرم صلى الله عليه و آله مؤمن و عالم و با كفايت بود . اما چنين اجماعى در مورد ابا بكر نيست .\r\nابو الهذيل گفت چه كس چنين اجماعى را ندارد ( كه ابا بكر در زمان وفات پيامبر مؤمن و عالم و با كفايت نبوده ) جواب داد من و تمام هم عقيده‌هاى من از گذشتگان و هم كيشان من هم اكنون .\r\nابو الهذيل گفت تو و يارانت همه گمراه و سرگردانيد . ابو الحسن در جواب او گفت پاسخ اين استدلال جز ناسزا و فحش دادن چيز ديگرى نيست .\r\n\r\nاستدلال فضل بن شاذان نيشابورى بر امامت على عليه السلام .\r\nشيخ مفيد رحمة الله عليه گفت از ابو محمد فضل بن شاذان نيشابورى پرسيدند چه دليل بر امامت امير المؤمنين على بن ابى طالب دارى ؟ گفت دليل بر امامت آن جناب هم از كتاب خدا است و هم از سنت پيامبر صلى الله عليه و آله و هم از اجماع مسلمانان .\r\nاما كتاب خدا اين آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  خداوند ما را مأمور به اطاعت اولى الامر نموده چنانچه امر به اطاعت از\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nخود و پيامبرش كرده ، ما لازم است اولى الامر را بشناسيم . به جستجوى آن به سراغ امت مىرويم مىبينيم در معنى اولى الامر اختلاف كرده‌اند ولى اجماع دارند بر مطلبى كه آيه فقط شامل على بن ابى طالب عليه السلام مىشود .\r\nبعضى گفته‌اند اولو الامر فرماندهان لشكرند و برخى علما را اولو الامر مىدانند و گروهى گفته اولو الامر فرمانروايان بين مردم و كسانى كه امر به معروف و نهى از منكر مىكنند عده‌اى هم مىگويند اولو الامر على ابن ابى طالب و امامان از ذريه اوست . از دسته اول مىپرسيم آيا على ابن ابى طالب فرمانده لشكر نبود ؟ مىگويند چرا . به دسته دوم مىگوئيم آيا از علما نبود ؟ مىگويند چرا . به دسته سوم مىگوئيم مگر على از فرمانروايان بر مردم و آمر به معروف و ناهى از منكر نبود ؟ مىگويند چرا . با اين توضيح امير المؤمنين به اجماع امت به وسيله اين آيه معين مىشود و يقين به اين مطلب مىنمائيم به اقرار مخالف و موافق ما در مسأله امامت پس بايد او امام باشد به دليل اين آيه كه به اتفاق معلوم شد منظور آن جناب است و لازم نيست به ديگرى جز او تمسك جست و امامتش را پذيرفت چون اختلاف در باره اوست و اتفاقى وجود ندارد و دليلى كه جايگزين برهان شود براى كسى نيست .\r\nاما سنت پيامبر صلى الله عليه و آله ، ما مىبينيم پيامبر اكرم صلى الله عليه و آله على عليه السلام را به منصب قضاوت براى اهل يمن فرستاد و او را فرمانده لشكر كرد و اموالى را در اختيارش گذاشت و دستور داد كه به بنى جذيمة بپردازد كه خالد بن وليد آنها را به ستم كشته بود و او را مأمور ابلاغ سوره برائت و پيام خداوند كرد و در غياب خود او را جانشين خويش قرار داد ولى در باره احدى جز خداوند نديده‌ايم كه اين اعمال را انجام دهد و در احدى اين موارد بعد از پيامبر جمع نشده به آن طور كه در باره على عليه السلام انجام گرفت روش پيامبر بعد از مرگ او نيز لازم الاجرا بود .\r\nچنانچه در زمان حياتش واجب است و امت احتياج به امامى دارد كه داراى اين امتيازات باشد . وقتى اين امتيازات را در يك فرد مشاهده كرديم او شايسته‌تر به مقام امامت است از كسانى كه هيچ يك از اين امتيازات را ندارند .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nاما اجماع : امامت على بن ابى طالب عليه السلام به دليل اجماع از چند جهت ثابت مىشود : 1 - تمام مسلمانان اجماع دارند كه على عليه السلام امام بوده ، گرچه براى يك روز باشد و در اين مطلب هيچ كدام از مسلمانان اختلاف ندارند ولى در اين مورد اختلاف دارند كه بعضى مىگويند در فلان تاريخ امام بوده و بعضى مىگويند پس از درگذشت پيامبر صلى الله عليه و آله پيوسته امام بوده است اما امت اجماع بر امامت احدى جز او نكرده‌اند كه به اندازه يك چشم به هم زدن بگويند كسى به اجماع تمام امت امام بوده پس اجماع شايسته‌تر است كه از آن پيروى شود تا اختلاف .\r\n2 - همه مسلمانان اجماع دارند كه على عليه السلام صلاحيت براى امامت داشت و امام براى بنى هاشم است ، اما در مورد ديگران اختلاف كرده‌اند . بعضى مىگويند جز براى على بن ابى طالب عليه السلام صلاحيت ندارد و غير بنى هاشم نمىتواند امام شود ، اجماع يك واقعيت است كه شبهه پذير نيست و اختلاف نمىتواند دليل باشد .\r\n3 - تمام مسلمانان اجماع دارند بر اينكه على عليه السلام پس از پيامبر اكرم عدالت ظاهرى داشت و ولايت او واجب بود ، بعد اختلاف كرده‌اند . بعضى مىگويند در عين عدالت معصوم نيز بوده و از انجام گناه كبيره و گمراهى محفوظ بوده است و گروهى گفته‌اند نه ، معصوم نبود اما شخصى عادل ، نيكوكار و پرهيزگار بوده است .\r\nعلى الظاهر كه واقعا دچار آلودگيها نشده پس اجماع بر عدالت على عليه السلام دارند ولى اختلاف در مورد عصمت ايشان است اما تمام امت اجماع دارند كه ابا بكر معصوم نبوده زيرا حق ديگران را غصب كرده پس كسى كه به اجماع امت عادل است و اختلاف در نفى عصمت او است به امامت شايسته‌تر است از كسى كه به اجماع امت معصوم نيست و اختلاف در عادل بودن اوست .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nديگر از پاسخ‌هاى ابن شاذان رحمة الله عليه\r\nاز گفتار شيخ مفيد و سخنان اوست كه از فضل بن شاذان رحمة الله عليه معنى اين روايت را پرسيدند كه عامه و اهل سنت روايت نموده‌اند كه امير المؤمنين على عليه السلام فرمود : اگر شخصى را بياورند كه مرا بر ابا بكر و عمر فضيلت بخشد او را حد دروغگو و تهمت زن مىزنم .\r\nدر جواب گفت اين حديث را سويد بن غفله نقل كرده و خبرگان خبر اجماع دارند كه او غلط زياد داشته . از آن گذشته خود حديث متناقض است زيرا امت اجماع دارند كه على عليه السلام در قضاوت كمال عدالت را داشته چگونه حدّ افتراء مىزند به كسى كه افتراء نبسته . اين كار به نظر تمام امت جور و ستم است و على عليه السلام از چنين كارى مبرا است .\r\nشيخ مفيد مىفرمايد اين حديث اگر صحيح باشد كه امير المؤمنين عليه السلام فرموده با اينكه هرگز صحيح نيست به دلائلى كه ذكر خواهيم كرد ، چنين توجيه مىشود كه شخص فضيلت دهنده على عليه السلام بر آن دو نفر بايد حد افتراء بخورد كه ادعاى فضيلت براى آن دو نفر نموده كه هيچ استحقاق فضيلت ندارند زيرا برترى و بالاترى نيست مگر بين چند نفر كه به هم نزديك باشند و يكى بهتر باشد و بايد در شخص مفضول فضلى وجود داشته باشد . وقتى دليل‌هاى مختلف حاكى بود كه آنها سخنشان در دين پذيرفته نيست و فضيلتى نخواهند داشت . كسى كه از اسلام مرتد باشد در او فضيلتى دينى وجود ندارد . آن دو نفر به واسطه انكار نص از ايمان خارج شدند و ديگر فضلى براى آنها در اسلام باقى نمىماند بعد چگونه داراى فضلى مىشوند كه مشابه و قريب به فضل امير المؤمنين عليه السلام باشد . وقتى كسى امير المؤمنين را بر آن دو فضيلت بخشد به ناچار براى آن دو قائل به فضلى در دين شده است . به همين جهت لازم است به او حد مفترى و كاذب زده شود نه حد افترائى كه مرتكب عمل قبيح شده باشد زيرا او با تفضيل امير المؤمنين بر آن دو افترائى زده\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nكه براى آنها فضيلتى در دين قائل شده است و مشابه آن است كه كسى يك فرد متقى و متدين را بر شخص كافرى كه مرتد و خارج از دين است ، فضيلت بخشد و شبيه فضيلت دادن جبرئيل است بر شيطان و فضيلت دادن پيامبر صلى الله عليه و آله بر ابا جهل ، زيرا مقايسه فضيلت بين مثالهايى كه زديم موجب فضيلت مىشود براى كسانى كه ابدا فضيلتى ندارند . يك نوع فضيلتى كه مشابه و مقارن با شخصيت‌هائى كه در نزد خداوند داراى فضيلتند اين مطلب آشكارى است با اينكه اگر اين حديث صحيح باشد و تأويل آن به همان طورى باشد كه آنها گمان مىكنند لازم است اين حد مفترى به پيامبر اكرم صلى الله عليه و آله زده شود . منزه است از چنين نسبتى زيرا پيامبر اكرم صلى الله عليه و آله امير المؤمنين را بر تمام جهانيان فضيلت بخشيده و او را برادر خويش نموده و به حكم خدا در آيه مباهله او را نفس خود قرار داده و درب تمام مردم را به مسجد بست جز درب خانه على و بيشتر صحابه را از ازدواج با دخترش زهرا عليها السلام رد كرد و به ازدواج او درآورد و در تمام فرمانروائيها او را بر ديگران مقدم داشت و هرگز او را تحت نظر ديگرى قرار نداد .\r\nاعلام كرد كه على عليه السلام خدا و پيامبر را دوست مىدارد و خدا و پيامبر صلى الله عليه و آله نيز او را دوست مىدارند و او محبوبترين خلق در نزد خداست و او سرور هر كسى است كه پيامبر مولى و سرور اوست و نسبتش به پيامبر صلى الله عليه و آله همچون نسبت هارون است به موسى بن عمران و اينكه او از دو سرور جوانان اهل بهشت افضل است و جنگ او جنگ پيامبر و مسالمت او مسالمت با پيامبر صلى الله عليه و آله است و چيزهاى ديگرى كه شرح آن به طول مىانجامد .\r\nو نيز لازم بود اين حدّ را بر خود بزند زيرا او خود اظهار كرد كه بر ساير اصحاب پيامبر صلى الله عليه و آله برترى دارد . آنجا كه فرمود : من بنده خدا و برادر پيامبرم ، كسى كه اين ادعا را نكرده و نخواهد كرد مگر اينكه مفترى و دروغگو است . قبل از آنها هفت سال نماز خواندم و به عثمان كه گفته بود ابا بكر و عمر بهتر از على است ،\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nفرمود : من از تو و آن دو بهترم خدا را قبل از آنها و بعد از آنها پرستيدم و لازم است حد بر فرزند خود امام حسن و تمام فرزندان و پيروان و ياران و اهل بيتش بزند زيرا هيچ ترديدى نيست كه آنها على عليه السلام را برتر از تمام صحابه مىدانند .\r\nامام حسن عليه السلام در همان صبحگاه شبى كه از دنيا رفت ، فرمود : امشب از دنيا رفت مردى كه هيچ كس از پيشينيان و آيندگان بر او پيشى نگرفته است . در عمل اين سخن به هيچ وجه قابل قبول نيست .\r\nشيخ مفيد رحمة الله عليه فرمود : من مخالف اين عبارت نيستم كه امير المؤمنين عليه السلام افضل از ابا بكر و عمر در گفتگوهاى جدلى بنا به اعتقاد خصم كه آنها داراى فضيلت دينى هستند ، اما بنا به تحقيق و حقيقت مسأله مفاضله و برترى غلط و باطل است ( چون اين مقايسه صحيح نيست ، آنها فضيلتى ندارند ) گواه اين ادعايم كه در جدل صحيح است و نظير آن فرمايش خود امير المؤمنين به اهل كوفه است كه فرمود : خدايا من از آنها آزرده‌ام و آنها نيز از من آزرده‌اند و بر آنها سنگينى و دشوار شده‌ام و آنها نيز مرا سنگين و دشوار مىيابند . خدايا به جاى آنها بهتر به من عنايت كن و به جاى من بدترى به آنها بده .\r\nاين سخن ظاهرش آنست كه امير المؤمنين بد است و بدترى به آنها خدا بدهد و حال اينكه در امير المؤمنين شرّ و بدى وجود ندارد . اين سخن را مطابق عقيده آنها فرموده است . شبيه اين فرمايش مولى گفتار حسان بن ثابت است كه در باره پيامبر اكرم صلى الله عليه و آله فرمود :\r\n أ تهجوه و لست له بكفو * فخير كما لشر كما فداء « 1 » \r\nبا اينكه در پيامبر صلى الله عليه و آله شرّى وجود ندارد كه اين سخن مطابق عقيده هجوكننده گفته شده و اين آيه نيز  إِنَّا أَوْ إِيَّاكُمْ لَعَلى هُدىً أَوْ فِي ضَلالٍ مُبِينٍ  با\r\n\r\n\r\n\r\n\r\n","description":"","footnote":"\r\n( 1 ) آيا هجو پيامبر صلى الله عليه و آله را مىكنى با اينكه با او هيچ مناسبتى در شخصيت ندارى . از شما دو تا هر كدام بدتر است فداى نفر بهتر شود .\r\n","page_name":" 361 ","page_number":361},
  {"content":"\r\n\r\nاينكه پيامبر در ضلالتى نيست ( كه در گفتگو و جدل سخن را مناسب با عقيده خصم مىگويند تا بهتر بتوان او را مغلوب كرد ) .\r\n\r\nاستدلال ديگر فضل بن شاذان بر امامت على بن ابى طالب عليه السلام\r\nشيخ مفيد مىفرمايد : فضل بن شاذان بر امامت امير المؤمنين عليه السلام به اين آيه استدلال مىنمايد  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَ الْمُهاجِرِينَ  با اين توضيح كه طبق اين آيه خداوند نزديكترين فرد را به پيامبر اكرم صلى الله عليه و آله از نظر قرابت ولايت مىبخشد و حكم مىكند كه او اولى از ديگران است در نتيجه لازم مىآيد كه امير المؤمنين عليه السلام اولى به مقام پيامبر صلى الله عليه و آله باشد از هر كس .\r\nفضل بن شاذان مىگويد اگر كسى بگويد : عباس از على عليه السلام به پيامبر صلى الله عليه و آله نزديك‌تر است به او جواب داده مىشود كه خداوند تنها نسبت با پيامبر صلى الله عليه و آله را ذكر نكرده جز اينكه اين نسبت را مشروط به وصفى نموده و فرموده است  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَ الْمُهاجِرِينَ  شرط اولويت را نسبت به پيامبر صلى الله عليه و آله ايمان و هجرت قرار داده ، عباس از مهاجرين نبود و به اتفاق جميع دانشمندان سابقه هجرت نداشته .\r\nشيخ رحمه الله مىفرمايد امير المؤمنين عليه السلام نزديك‌تر به پيامبر صلى الله عليه و آله است از عباس و شايسته‌تر به مقام پيامبر صلى الله عليه و آله از اوست . اگر ثابت شود كه مقام پيامبر صلى الله عليه و آله ارثى است زيرا على عليه السلام پسر عموى پدر مادرى پيامبر است ولى عباس عموى پدرى ايشان است و كسى كه به دو سبب قرابت داشته باشد مقدم است بر كسى كه به يك سبب قرابت دارد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nو نيز اگر فاطمه عليها السلام هم وجود نداشت ، امير المؤمنين شايسته‌تر از عباس بود نسبت به ميراث پيامبر صلى الله عليه و آله و اگر با فرزند ، احدى غير پدر و مادر و زن و شوهر ارث ببرند باز امير المؤمنين عليه السلام شايسته‌تر به ارث بود از عباس با بودن فاطمه عليها السلام ، به همان دليل كه از دو سبب به ايشان انتساب داشت و عباس تنها از يك جهت .\r\nشيخ مىفرمايد كسى از دانشمندان را نديده‌ام كه در اين مطلب نظر مخالفى داده باشد كه امير المؤمنين پسر عموى پدر و مادرى پيامبر صلى الله عليه و آله است و عباس عموى پدرى آن جناب . دليل بر اين مطلب روايتى است كه نقل كردند حضرت ابو طالب از كنار پيامبر صلى الله عليه و آله رد شد ، در حالى كه على عليه السلام در كنارش بود . همين كه سلام داد گفت اين چيست پسر برادر ؟ فرمود : كارى است كه خداوند مرا به آن مأمور نموده و موجب تقرب من به او مىشود . به فرزندش جعفر گفت پسرم پهلوى پسر عمويت به نماز بايست . پيامبر اكرم با على و جعفر نماز خواند و اين اولين نماز جماعت در اسلام بود بعد ابو طالب اين شعر را سرود :\r\n ان عليا و جعفرا ثقتي * عند ملمّ الزمان و الكرب\r\nو الله لا اخذل النبى و لا * يخذله من بنىّ ذو حسب\r\nلا تخذلا و انصرا ابن عمكما * اخى لأمي من بينهم و ابى \r\nو از آن جمله مطلبى است كه جابر بن عبد الله انصارى رحمة الله عليه نقل مىكند كه شنيدم امير المؤمنين عليه السلام اين شعر را مىخواند و پيامبر اكرم صلى الله عليه و آله گوش مىداد :\r\n انا اخو المصطفى لا شك في نسبى * معه ربّيت و سبطاهما ولدى\r\nجدّى و جدّ رسول الله منفرد * و فاطمة زوجتى لا قول ذى فند\r\nفالحمد لله شكرا لا شريك له * البر بالعبد و الباقى بلا أمد \r\nجابر گفت پيامبر از شنيدن اين اشعار لبخندى زده فرمود : راست مىگويى على جان .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nدر همين مورد شاعر مىگويد :\r\n ان على بن ابى طالب * جدّا رسول الله جدّاه\r\nابو على و ابو المصطفى * من طينة طيّبها الله \r\n\r\n","description":"","footnote":"","page_name":" 364 ","page_number":364},
  {"content":"\r\n\r\n\r\nبخش بيست و دوم مناظرات حضرت جواد و احتجاج‌هاى آن جناب\r\nدر تفسير قمى صفحه 169 - 172 نقل مىكند :\r\nوقتى مأمون تصميم گرفت دختر خود ام الفضل را به ازدواج حضرت جواد درآورد خويشاوندان نزديك او پيش مأمون آمدند و اظهار داشتند تو را به خدا سوگند مىدهيم كه اين خلافت را كه خداوند به ما داده از خاندان ما خارج نكنى و عزت خدادادى را از ما نگيرى . تو خود اختلاف بين ما و اولاد على بن ابى طالب را بهتر مىدانى .\r\nمأمون به آنها گفت ساكت باشيد ، حرف هيچ كدام از شما را در باره او نمىپذيرم . گفتند مىخواهى دختر خود را به پسر بچه‌اى بدهى كه هنوز معلومات دينى ندارد و بين واجب و مستحب فرق نمىگذارد و خوب و بد را تميز نمىدهد ، در آن موقع امام جواد عليه السلام ده سال يا يازده سال داشت اگر صبر كنى اقلا ادب بياموزد و قرآن فرا گيرد و فرق بين واجب و مستحب بگذارد بهتر است . مأمون به آنها گفت به خدا قسم او از شما فقيه‌تر است و بهتر از شما خدا و پيامبر را مىشناسد و فرق بين واجب و مستحب مىگذارد و كتاب خدا را از شما بهتر مىخواند و داناتر به محكم و متشابه و خاص و عام و ناسخ و منسوخ و تنزيل و تأويل آن است ، او را آزمايش كنيد اگر حرف شما صحيح بود نظرتان را مىپذيرم ، اگر حرف من درست بود خواهيد فهميد كه او از شما بهتر است .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nاز پيش مأمون خارج شدند و از پى يحيى بن اكثم فرستاده او را به طمع انداختند و وعده‌هائى به او دادند تا سؤالى براى حضرت جواد ترتيب دهد كه نتواند پاسخ آن را در حضور مأمون در مجلس ازدواج بدهد .\r\nمجلس آماده شد . همه حضور يافتند . امام جواد عليه السلام نيز حضور داشت .\r\nعباسيان رو به مأمون نموده گفتند اينك يحيى بن اكثم حاضر است اگر اجازه مىفرمائيد از ابا جعفر عليه السلام مسأله‌اى را سؤال كند . مأمون گفت يحيى از ابا جعفر مسأله‌اى فقهى بپرس تا بفهميم اطلاعات فقهى او چگونه است .\r\nيحيى گفت آقا بفرمائيد حكم شخص محرمى كه صيد و شكارى را كشته باشد چيست ؟ امام جواد عليه السلام فرمود : صيد را در حلّ كشته يا در حرم ؟ عالم بوده يا جاهل ؟ عمدا بوده يا اشتباه ؟ عبد بوده يا آزاد ؟ صغير بوده يا كبير ؟ دفعه اول او بوده يا براى چندمين بار اين كار را كرده ؟ صيد پرنده بود يا غير پرنده ؟ از شكارهاى كوچك بوده يا بزرگ ؟ هنوز اصرار بر اين كار دارد يا پشيمان شده ؟ شب در آشيانه او را گرفته يا در روز آشكار ؟ احرام براى حج بسته بوده يا براى عمره ؟\r\nيحيى بن اكثم ( در توضيحاتى كه امام جواد از او پرسيد و شقوق مختلف مسأله گيج شد ) و نتوانست چيزى بگويد ، به طورى كه موقعيت درخواست‌كنندگان و انتظار آنها را هيچ توجهى نداشت . مردم نيز از جواب امام جواد عليه السلام متعجب شدند اما مأمون پر و بال گشود و شاد و خندان شده ، روى به امام جواد كرده گفت دخترم را خواستگارى مىكنى ؟ آن جناب جواب داد آرى يا امير المؤمنين .\r\nمأمون گفت الحمد لله اقرارا بنعمته و لا إله الا الله اخلاصا لعظمته و صلى الله على محمد عند ذكره . خداوند لطفى به مردم نموده و آنها را با استفاده مشروع و حلال از نيروى جنسى بىنياز نموده كه به حرام اين نيرو را به كار برند و فرموده است :\r\n وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ  .\r\nاينك محمد بن على ام الفضل دختر عبد الله مأمون را خواستگارى مىكند و مهر او را پانصد درهم قرار مىدهد . من ام الفضل را به ازدواج او در آوردم ، آيا شما قبول\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nمىكنيد يا ابا جعفر ؟ ! حضرت جواد عليه السلام فرمود : آرى يا امير المؤمنين ، اين ازدواج را با همين مهر پذيرفتم . بعد مأمون وليمه داد و مردم از خواص و غير خواص طبق منصب و موقعيتشان آمدند . ناگاه ديدم كه خدمتكاران يك كشتى نقره‌اى را روى زمين مىكشند كه در داخل كشتى پارچه‌هاى ابريشمى را به جاى طناب معمول در كشتى استفاده كرده بودند . كشتى پر از عطر بود . سر و روى خواص را به وسيله آن عطرآگين كردند بعد بردند به مجلسى كه ساير مردم بودند آنها را نيز معطر كردند .\r\nوقتى مردم متفرق شدند مأمون روى به امام جواد نموده گفت اگر صلاح بدانيد براى ما توضيح بدهيد كه هر كدام از اين شقوق مسأله كه در صيد حرم ذكر فرموديد چه حكمى دارد ؟ امام جواد عليه السلام فرمود : بسيار خوب يا امير المؤمنين شخص محرم اگر شكارى را در حل ( خارج حرم ) از پرنده‌هاى بزرگ بكشد بايد يك گوسفند قربانى كند ، اگر همين كار را در حرم كرد بايد دو برابر جريمه شود . اگر جوجه‌اى را بكشد بايد يك بره از شير گرفته بدهد ، قيمتش را نبايد بپردازد چون در حرم نبوده اما اگر در حرم بود بايد يك بره به اضافه قيمت آن بپردازد چون در حرم بوده .\r\nاما اگر از وحوش بود ( نه پرنده ) در مورد گورخر يك شتر و همچنين در مورد شتر مرغ اگر قدرت مالى نداشت شصت نفر را طعام مىدهد ، در صورت نداشتن قدرت مالى هجده روز روزه مىگيرد . اگر گاو وحشى بود بايد يك گاو بكشد ، اگر ندارد سى نفر را غذا بدهد ، در صورتى كه قدرت مالى نداشت نه روز روزه بدارد . اگر آهو بود بايد يك گوسفند بكشد ، اگر قدرت نداشت ده نفر را غذا مىدهد در صورت عدم امكان سه روز روزه مىگيرد و اگر در حرم چنين كرد جريمه او دو برابر مىشود بايد قربانى خود را به مكه بياورد و واجب است آن را نحر نمايد و بكشد . در صورتى كه در حج و منى بود در همان قربانگاهى كه مردم قربانى مىكنند قربانى خود را مىكشد اما اگر عمره انجام مىداد بايد در مكه او را قربانى كند و معادل قيمت آن هم صدقه مىدهد تا جريمه دو برابر داده باشد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nهمين طور اگر خرگوشى را صيد كرد بايد يك گوسفند بدهد اما اگر كبوترى را صيد كرد يك درهم صدقه مىدهد يا به وسيله آن درهم غذا مىخرد براى كبوتران حرم . در جوجه كبوتر نصف درهم و در تخم كبوتر يك چهارم درهم .\r\nمحرم هر چه انجام داد از روى نادانى چيزى بر او نيست به جز صيد كه بايد فدا بدهد چه عالم باشد و چه جاهل ، خطا كرده باشد يا عمد . اگر محرم بنده باشد هر چه انجام دهد كفاره آن به گردن آقا و سيد و صاحب اوست . معادل آن مقدارى كه صاحبش جريمه مىشود اگر صيدكننده صغير باشد چيزى بر او نيست .\r\nاما در صورت تكرار صيد از كسانى خواهد بود كه خدا از او انتقام مىگيرد ، كفاره‌اى نبايد بپردازد ، اين انتقام در قيامت است . اگر صيد را نشان داده باشد در حال احرام و صيد كشته شود بايد فدا بدهد و كسى كه اصرار به اين كار ورزد ، علاوه بر فدا ، عقوبت آخرت نيز هست . اگر در شب ميان آشيانه او را پيدا كرده باشد به صورت اشتباه چيزى بر او نيست مگر اينكه عمدا اين كار را كرده باشد ، اگر عمدا باشد چه در شب و چه در روز بايد فدا بدهد . محرم براى انجام حج فدا را در منى قربانى مىكند ، در همان قربانگاه مردم ، ولى كسى كه براى عمره احرام بسته در مكه مىكشد .\r\nمأمون دستور داد تمام آنها را از قول امام جواد عليه السلام نوشتند بعد خويشاوندان خود را كه مخالف اين ازدواج بودند فرا خواند و گفت آيا كسى ميان شما هست كه اين پاسخ‌ها را بدهد ؟ گفتند نه ، به خدا حتى قاضى هم نمىتواند ( منظور همان يحيى بن اكثم است ) مأمون گفت واى بر شما ، اين خانواده از شما و تمام مردم جدا هستند . مگر نمىدانيد كه پيامبر اكرم صلى الله عليه و آله با امام حسن و امام حسين بيعت كرد در حالى كه كودكى نابالغ بودند و جز آن دو با كودك ديگرى بيعت نكرد . مگر نمىدانيد پدر آنها على عليه السلام در سن ده سالگى ايمان آورد به پيامبر اكرم صلى الله عليه و آله . خدا و پيامبر اكرم صلى الله عليه و آله ايمان او را پذيرفتند و از كودك ديگرى نپذيرفتند و جز او هيچ كودكى را به ايمان دعوت نكرد .\r\nهمه تصديق نموده گفتند تو بهتر از ما آنها را مىشناختى .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nسپس مأمون دستور داد سه طبق بسته زعفران و مشك آميخته با عطر گل كه داخل آنها رقعه‌هايى بود در يك طبق حكم فرماندارى شهرها و در طبق دوم سند مالكيت باغ‌ها بود به دست هر كس بيايد و در طبق سوم بدره‌هاى زر .\r\nدستور داد طبقى كه حكم فرماندارى داشت بر سر بنى هاشم تنها نثار كنند و آنها كه حكم و سند باغ و ملك داشت بر سر وزراء و آنكه بدره زر داشت بر سر فرماندهان سپاه پيوسته امام جواد عليه السلام را احترام مىكرد در طول زندگى خود به طورى كه او را بر فرزند خويش نيز مقدم مىداشت .\r\nتحف العقول صفحه 454 .\r\nمأمون به يحيى بن اكثم گفت سؤالى از ابى جعفر بكن تا فرو ماند . يحيى گفت يا ابا جعفر چه مىگويى در باره مردى كه با زنى به زنا همبستر شده ، آيا مىتواند با او ازدواج نمايد ؟\r\nفرمود : بايد بگذارد مدتى تا از نطفه آن مرد و ديگرى پاك شود زيرا اطمينانى به او نيست ، شايد با ديگرى هم مثل اين شخص همبستر شده باشد . بعد از تمام شدن مدت اگر خواست با او ازدواج مىكند . اين مورد مانند درخت خرمائى است كه كسى به حرام از ميوه آن خورده بعد درخت را مىخرد و به طور حلال از ميوه آن استفاده مىكند . يحيى بن اكثم نتوانست حرفى بزند .\r\nامام جواد عليه السلام به او گفت يحيى ! در توضيح اين مسأله چه مىگوئى مردى زنى بر او صبح حرام است وقتى آفتاب بر مىآيد حلال مىشود و نزديك ظهر حرام و ظهر حلال مىشود بعد عصر حرام مىگردد و در مغرب نيز حلال مىشود باز نيمه شب حرام مىشود سپس هنگام فجر حلال مىگردد ، باز موقع برآمدن آفتاب حرام مىشود بعد نزديك ظهر حلال مىشود .\r\nتمام فقها و يحيى بن اكثم مانند اشخاص لال فرو ماندند . مأمون رو كرد به امام جواد و گفت خداوند به تو عزت عنايت كند ، براى ما توضيح بفرمائيد . فرمود : اين مردى است كه نگاه مىكند به كنيز ديگرى كه بر او حرام است بعد كنيز را مىخرد حلال مىشود ، آزادش مىكند حرام مىشود بعد با او ازدواج مىنمايد حلال مىشود\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nبعد با او ظهار مىكند « 1 » بعد كفاره ظهار مىدهد حلال مىشود بعد يك طلاق مىدهد حرام مىگردد سپس رجوع مىنمايد حلال مىشود بعد مرد مرتدّ مىشود از اسلام ، زن بر او حرام مىگردد بعد توبه مىكند و بر مىگردد به اسلام با همان ازدواج اول برايش حلال مىشود چنانچه پيامبر اكرم قبول كرد ازدواج زينب را با ابو العاص بن ربيع ، وقتى اسلام آورد با همان عقد اول .\r\nتوضيح شيخ مفيد در ارشاد و طبرسى در احتجاج و اربلى در كشف الغمه اين سؤال امام جواد عليه السلام پشت سر روايت اول كه مسأله عقد و ازدواج بود و يحيى از صيد حرم پرسيد در همان مجلس ذكر كرده‌اند .\r\n\r\n\r\n\r\n\r\n","description":"","footnote":"\r\n( 1 ) ظهار طلاق جاهليت بود كه مىگفتند : پشت تو به من مانند پشت مادرم هست بدين وسيله زن خود را طلاق مىدادند . اسلام اين نوع طلاق را طلاق واقعى نمىداند زن به او حرام مىشود تا كفاره بپردازد پس از دادن كفاره به او حلال مىشود .\r\n","page_name":" 370 ","page_number":370},
  {"content":"\r\n\r\n\r\nبخش بيست و سوم احتجاج‌هاى امام على النقى صلوات الله عليه و ياران و بستگان آن جناب با مخالفين و معاندين\r\nتحف العقول صفحه 476 - 481 .\r\nموسى بن محمد بن الرضا گفت با يحيى بن اكثم در سراى عمومى خليفه ملاقات كردم . از من چند مسأله پرسيد . رفتم خدمت برادرم على بن محمد ( امام هادى ) عليه السلام بين من و او گفتگوهايى شد كه بالاخره مرا به مقام امامت خويش بينا كرد و اطاعتش را به گردن گرفتم .\r\nعرض كردم فدايت شوم يحيى بن اكثم از من چند سؤال كرده و نوشته كه جوابش را بدهم . امام عليه السلام خنديد و فرمود : جوابش را دادى ؟ گفتم نه . پرسيد چرا ؟\r\nگفتم نمىدانستم . پرسيد آن مسائل چه بود ؟ گفتم از اين آيه سؤال كرد  قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ  آيا پيامبر خدا نياز و احتياج به علم آصف داشت ؟\r\nو از اين آيه  وَ رَفَعَ أَبَوَيْهِ عَلَى الْعَرْشِ وَ خَرُّوا لَهُ سُجَّداً  آيا يعقوب و فرزندانش براى يوسف سجده كردند به اينكه آنها پيامبرند و از اين آيه  فَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ  خداوند در اين آيه به چه كس\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nخطاب مىكند كه بپرس اگر مخاطب پيامبر است پس معلوم مىشود مشكوك بوده و اگر مخاطب ديگرى است پس بر چه كس كتاب نازل شده ؟ و از اين آيه  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ  اين درياها چيست و كجا است و از اين آيه  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  آدم اشتها به خوردن گندم پيدا كرد و خورد و به حوّا داد ديگر چرا عقاب شود و از اين آيه  أَوْ يُزَوِّجُهُمْ ذُكْراناً وَ إِناثاً  خداوند طبق اين آيه مردها را به ازدواج در مىآورد ولى كسى كه چنين كارى بكند او را عقاب مىنمايد .\r\nو از گواهى دادن زن به تنهايى با اينكه خداوند در اين آيه مىفرمايد  وَ أَشْهِدُوا ذَوَيْ عَدْلٍ مِنْكُمْ  و سؤال از خنثى كرد كه على عليه السلام مىفرمايد ارث او از طريق ادرار كردن داده مىشود وقتى ادرار مىكند چه كسى نگاه مىنمايد شايد زن باشد كه مردها او را تماشا مىكنند و شايد مرد باشد كه زنان او را تماشا مىكنند و هيچ كدام حلال نيست .\r\nو شهادت همسايه به نفع خودش پذيرفته نيست و سؤال كرد از شخصى كه به گله گوسفندى رسيد ، ديد چوپان با گوسفندى درآميخته . همين كه چشمش به صاحب گوسفند افتاد او را رها كرد . آن گوسفند داخل گله شد ، چگونه او را بايد كشت ؟\r\nمىتوان او را خورد يا نه ؟ و از نماز صبح كه بلند نخواند قرائت آن را با اينكه از نمازهاى روز است و بايد نمازهاى شب را بلند خواند و از اين سخن امير المؤمنين عليه السلام كه در باره اين خبر فرمود بشارت ده به قاتل پسر صفيه كه وارد جهنم خواهد شد . چرا او را نكشت با اينكه امام بود ؟\r\nو جواب اين سؤال را خواست كه چرا امير المؤمنين عليه السلام با اهل صفين به جنگ پرداخت و دستور داد تعقيب كنند از فراركنندگان و آهنگ حمله‌كنندگان را نيز بنمايند و بر روى مجروحين گذشت با اينكه در جنگ جمل دستور داد از فراركننده‌ها\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nتعقيب نكنند و بر روى مجروحين راه نروند و امر به اين كار نكرد . فرمود : هر كه داخل خانه خود شود ايمن است و هر كه سلاح بيندازد در امان است . چرا چنين كارى كرد اگر اول درست بود پس دومى اشتباه بوده و سؤال ديگر ، مردى اقرار به لواط كرده ، آيا حد بر او جارى مىشود يا نبايد او را حد زد ؟ فرمود : بنويس . گفتم چه بنويسم ؟ فرمود : بنويس .\r\n بِسْمِ اللَّهِ الرَّحْمنِ الرَّحِيمِ * \r\nخدا راهنمائيت كند . نامه‌ات رسيد كه مىخواستى ما را آزمايش كنى تا اگر نتوانستيم جواب بدهيم بر ما خورده بگيرى خداوند بر اين نيّت تو را كيفر مىنمايد تمام سؤالهاى تو را ملاحظه كرديم . اينك جواب خود را بشنو و درست دقت كن و كاملا متوجه باش كه حجت بر تو تمام مىشود و السلام .\r\nاز اين آيه پرسيده بودى  قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ  گويند آصف بن برخيا بود . سليمان عاجز از آنچه آصف مىدانست نبود ولى او مىخواست به امت خود از جنّيان و انسانها بفهماند كه حجت بعد از او آصف بن برخيا است .\r\nاين اطلاع آصف از طريق خود سليمان بود با اجازه خدا به او اين مطلب را آموخته بود ، تا در مورد امامت و راهنمائى او اختلاف نكنند . چنانچه سليمان در زمان داود اطلاعى به او داده شد تا بفهمد پيامبر راهنما بعد از داود سليمان است و حجت بر مردم تثبيت گردد .\r\nاما سجده يعقوب و فرزندانش اطاعت خدا بود و علاقه به يوسف چنانچه سجده ملائكه براى آدم براى خود آدم نبود . اطاعت امر خدا و محبت براى آدم بود .\r\nيعقوب و فرزندان او و خود يوسف با آنها به سجده افتادند . به جهت شكر خدا بود كه جدائى چندين سال از بين رفت و اجتماع نمودند . مگر نفهميدى كه در مورد شكر اين نعمت مىگويد  رَبِّ قَدْ آتَيْتَنِي مِنَ الْمُلْكِ وَ عَلَّمْتَنِي مِنْ تَأْوِيلِ الْأَحادِيثِ  تا آخر آيه .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nاما آيه  فَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ  مخاطب در آيه پيامبر اكرم صلى الله عليه و آله است و شكى در مورد انزال كتاب نداشته ولى مردم نادان مىگفتند چرا خداوند پيامبرى از جنس فرشته‌ها نفرستاده زيرا اكنون بين ما و پيامبر خدا فرقى نيست كه او از خوردن غذا و آشاميدن و راه رفتن در بازارها بىنياز باشد . خداوند به پيامبرش وحى مىنمايد  فَسْئَلِ الَّذِينَ يَقْرَؤُنَ الْكِتابَ  سؤال كن از آنها كه كتاب مىخوانند در حضور اين نادان مردم آيا خدا پيامبرى را قبل از تو فرستاده جز اينكه غذا مىخورده و در بازارها راه مىرفته . تو نيز مانند آنهائى . اما اينكه فرموده است  فَإِنْ كُنْتَ فِي شَكٍّ  در رابطه با مماشات نسبت به خصم است . چنانچه در اين آيه مىفرمايد  تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  اگر مىفرمود لعنت خدا بر شما قرار گيرد بطور جزم آنها مباهله‌اى را نمىپذيرفتند با اينكه خداوند مىدانست پيامبرش كه امر رسالت را صحيح انجام داده از دروغ گويان نيست . همين طور پيامبر اكرم صلى الله عليه و آله نيز مىدانست كه آنچه مىگويد صحيح است ولى خواست انصاف را رعايت نمايد و طريق مماشات با خصم را بپيمايد .\r\nاما اين آيه  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ  جريان همين طور است كه اگر اشجار دنيا قلم باشد و دريا را هفت دريا كمك و مدد كند و چشمه‌ها بجوشد همه آنها تمام مىشوند قبل از تمام شدن كلمات الله و آن چشمه‌ها عبارت از چشمه گوگرد و چشمه نمر ( در بعضى از نسخه‌ها يمن است ) و چشمه برهوت ( يك سرزمين يا چاهى است در حضر موت ) و چشمه طبريه و چشمه آب گرم ماسبندان و آب گرم افريقا به نام لسان و چشمه بحرون . ما كلمات الله هستيم كه نابود نمىشويم و فضائل ما را نمىتوانند درك كنند .\r\nاما بهشت در آنجا خوردنيها و آشاميدنيها و لهو و بازيها و آنچه دل بخواهد و\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nچشم لذت ببرد همه آنها را خداوند براى آدم مباح كرده بود و درختى كه مورد نهى بود كه از آن نخورند ، درخت حسد بود كه از آنها عهد گرفت به چشم حسد نگاه نكنند به كسانى كه خداوند به آنها فضيلت بخشيده . آدم فراموش كرد و نگاه نمود با ديده حسرت و تصميم استوارى نداشت .\r\nاما اين آيه  أَوْ يُزَوِّجُهُمْ ذُكْراناً وَ إِناثاً  يعنى برايش پسر و دختر هر دو متولد مىشود . عرب به هر دو تائى كه نزديك باشند زوجان مىگويد كه هر كدام يك زوج است . به خدا پناه مىبرم كه به خدا نسبت داده شود آنچه به دل تو خطور كرده بود . تو مىخواهى راه چاره‌اى براى انجام گناه بجوئى هر كه چنين كند گرفتار گناه مىشود و روز قيامت عذاب او دو چندان است و براى هميشه با خوارى در جهنم خواهد بود .\r\nاما گواهى يك زن كه پذيرفته است قابله است كه شهادت او با رضاى خصم تنهائى پذيرفته است ، اگر راضى نبود بايد لا اقل دو زن باشند كه يك زن به جاى يك مرد است . در مورد ضرورت چون نمىتواند شاهد زايمان زن بشود ، اگر يك زن بود شهادت او پذيرفته است به ضميمه قسم كه مىخورد ، اما فرمايش على عليه السلام در مورد خنثى به اين طور است كه چند نفر عادل هر كدام يك آينه به دست مىگيرند و خنثى پشت سر آنها لخت مىايستد . آنها به آينه‌ها تماشا مىكنند و شكل را مىبينند و طبق آن حكم مىنمايند .\r\nاما مردى كه مشاهده كرد چوپان با گوسفندان درآميخته اگر گوسفند بخصوصى را بشناسد آن را مىكشد و مىسوزاند . اگر نشناسد گله را به دو قسمت مىكند و بين آن دو قسمت قرعه مىزند . وقتى يك قسمت از گوسفندان قرعه به آنها اصابت كرد نصفه ديگر آسوده است . باز آن نصف را دو نصف مىكند . همين طور پيوسته قرعه مىزند تا بماند دو گوسفند . وقتى دو گوسفند باقى ماند بين آن دو قرعه مىزند . به هر كدام اصابت كرد ، آن را مىكشد و آتش مىزند ، بقيه گوسفندان آزادند .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nاما نماز صبح بايد قرائت آن بلند خوانده شود ، زيرا پيامبر اكرم صلى الله عليه و آله در تاريكى آخر شب مىخواند . پس قرائت نماز صبح از شب است .\r\nاما سخن على عليه السلام كه فرمود : بشارت باد قاتل ابن صفيه را به آتش جهنم .\r\nاين به واسطه فرموده پيامبر اكرم بود ( كه فرموده بودند قاتل زبير اهل جهنم است ) و اين جرموز از كسانى بود كه در جنگ نهروان شركت كرد . امير المؤمنين عليه السلام آن وقت او را نكشت ، چون مىدانست اين شخص در جنگ نهروان شركت مىكند و با خوارج كشته خواهد شد .\r\nاما سؤالى كه در مورد اهل صفين كردى كه على عليه السلام امر به تعقيب از فراريان كرد و بر روى مجروحين عبور كرد و اجازه كشتن آنها را داد . با اينكه در جنگ جمل اجازه تعقيب از فرارى را نداد و نه اجازه كشتن مجروح و فرمود : هر كه سلاح خود را بياندازد در امان است و هر كه داخل خانه خود شود در امان است زيرا فرمانده و پيشواى سپاه جمل كشته شده بود . ديگر پناهى نداشتند كه به آن مراجعه كنند و مردم به خانه خود برمىگشتند ، بىآنكه تصميم جنگ داشته باشند و نه مخالف و متنفر بودند . همين كه از آنها دست بردارند خشنود مىشدند . حكم در مورد آنها اين بود كه شمشير از آنها برداشته شود و آزارشان نكنند زيرا براى جنگ همكار و معاندى نمىجستند .\r\nاما در جنگ صفين جنگجويان برگشتند . به يك گروه مجهز و فرماندهى كه براى آنها سلاح و زره و نيزه و شمشير تهيه مىكرد ( معاويه ) و جايزه به ايشان مىداد و خوراك و زاد و توشه برايشان تهيه مىديد . از مريض آنها عيادت مىكرد و دست و پا شكسته را مىبست و مجروح را مداوا مىنمود و پيادگان را وسيله سوارى مىداد و برهنگان را مىپوشانيد . باز آنها را آماده مىكرد و به جنگ مىفرستاد . پس بين اين دو واقعه مساوات در حكم برقرار نيست . چون على عليه السلام عارف به حكم جنگ\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nبا اهل توحيد بود . به همين جهت براى آنها توضيح داد هر كس اعراض مىكرد حواله به شمشير مىشد يا اينكه توبه نمايد از كار خود .\r\nاما شخصى كه اعتراف به لواط نموده گواهى بر عمل او نبوده ولى او خود پيش قدم براى اين اقرار شده در چنين صورتى امام و پيشواى منصوب از جانب خدا مىتواند او را كيفر نمايد و به او اجازه عفو از جانب خدا داده‌اند . اين آيه را نشنيده‌اى  هذا عَطاؤُنا  تمام سؤالات تو را جواب داديم . متوجه باشد سيد مرتضى رحمة الله عليه و آله از استاد خود شيخ مفيد رحمة الله عليه نقل مىكند : ابو هاشم داود بن قاسم جعفرى وارد شد بر محمد بن طاهر بعد از كشته شدن يحيى بن عمر كه در شاهى كشته شد . به او گفت امير ما آمده‌ايم به تو تهنيت بگوئيم در مورد پيش‌آمدى كه اگر پيامبر اكرم صلى الله عليه و آله زنده بود به او در مورد اين واقعه تسليت مىگفتيم .\r\nسيد مرتضى از شيخ مفيد نقل مىكند از سليمان بن جعفر كه حضرت امام على النقى به من فرمود : خوابيده بودم و در فكر اين شعر ابن ابى حفضة بودم :\r\n انى يكون و ليس و ذاك بكائن * لبنى البنات وراثة الاعمام \r\nناگاه شنيدم شخصى مىگويد :\r\n قد كان اذ نزل القرآن بفضله * و مضى القضاء به من الحكام\r\nان ابن فاطمة المنوّه باسمه * حاز الوراثة عن بنى الاعمام\r\nو بقى ابن نثلة واقفا متحيرا * و يبكى و يسعده ذو و الارحام « 1 » \r\n\r\n\r\n\r\n\r\n","description":"","footnote":"\r\n( 1 ) شعر اول از ابن ابى حفضة مىخواهد حمايت از ابن عباس بنمايد و ارث بردن از پيامبر اكرم صلى الله عليه و آله يعنى به حضرت على ارث نمىرسد كه پسر عمو است با بودن عمو . در شعر دوم گوينده تصريح مىكند پسر فاطمه منظور شايد موسى باشد وراثت به حكم خدا گرفت و بنى عباس گريان و نالان چيزى نتوانستند بگويند و نثله مادر عباس است .\r\n","page_name":" 377 ","page_number":377},
  {"content":"\r\n\r\nدر كتاب استدراك نقل مىكند كه متوكل روزى كاتبى نصرانى را با كنيه ( كه علامت احترام است ) نام برد و گفت ابا نوح . علماء حاضر اين عمل او را نپسنديدند و گفتند اهل كتاب را نبايد با كنيه نام ببرند و در اين مورد متوكل نظريه خواست ، به اختلاف سخن گفتند . نامه‌اى براى امام على النقى نوشت و از ايشان نظر خواست .\r\nامام عليه السلام در جواب او نوشت :   بِسْمِ اللَّهِ الرَّحْمنِ الرَّحِيمِ * تَبَّتْ يَدا أَبِي لَهَبٍ   متوكل فهميد كه اين كار حلال است و اشكالى ندارد ، زيرا خداوند ابو لهب كافر را با كنيه نام برده « 1 » .\r\n\r\n\r\n\r\n\r\n","description":"","footnote":"\r\n( 1 ) كنيه نامى است كه اول آن اب يا ام باشد كه علامت احترام است ميان عرب .\r\n","page_name":" 378 ","page_number":378},
  {"content":"\r\n\r\n\r\nبخش بيست و چهارم احتجاج حضرت امام حسن عسكرى عليه السلام\r\nمناقب آل ابى طالب ج 2 صفحه 459 .\r\nابو القاسم كوفى در كتاب تبديل مىنويسد : اسحاق كندى كه از فيلسوف‌هاى زمان خود بود شروع كرد به نوشتن كتابى به نام تناقض القرآن . مدتها مشغول نوشتن آن بود . تنها ، بىآنكه كسى را متوجه نمايد . به اين كار اشتغال داشت .\r\nيكى از شاگردان او خدمت امام حسن عسكرى عليه السلام رسيد . حضرت عسكرى فرمودند : يك مرد توانا ميان شما وجود ندارد استادت را از سرگرم شدن به قرآن وادارد ؟ او گفت ما از شاگردان اين مرد هستيم چطور مىتوانيم بر او اعتراض نمائيم در اين مورد يا كار ديگرى ؟ ! امام عليه السلام فرمودند : مىتوانى آنچه به تو مىآموزم به او برسانى ؟ جواب داد آرى . فرمود : مىروى پيش او خيلى به او محبت مىكنى و در كارى كه اشتغال دارد به او كمك خواهى كرد . وقتى به تو انس گرفت و با او نزديك شدى ، مىگوئى يك سؤال برايم پيش آمده اگر اجازه مىدهى بپرسم ؟ او خواهد گفت سؤالت را بكن .\r\nبه او بگو گمان كرده‌اى قرآن پيش تو بيايد و بگويد منظورم از اين سخن غير آن چيزى است كه تو گمان كرده‌اى ( و با خود خيال مىكنى متناقض است ) . او در جواب تو خواهد گفت ممكن است زيرا مرد فهميده‌اى است وقتى بشنود مىپذيرد .\r\nوقتى اين كار را كردى بگو شايد غير آنچه تو خيال كرده‌اى از سخن خود\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nخواسته باشد در اين صورت تو كلام او را در غير معنى مراد متكلم معنى كرده‌اى .\r\nشاگرد پيش استاد كندى رفت و خيلى به او محبت نمود تا بالاخره اين سؤال را كرد . مرد كندى گفت باز حرف خود را برايم تكرار كن . براى مرتبه دوم گفت . استاد كندى به فكر فرو رفت و فهميد چنين چيزى در لغت امكان دارد و جايز است .\r\nتوضيح : احتجاجات حضرت ولى عصر را در كتاب غيبه ذكر نموده است .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\n[ بخشهاى احتجاجات علماء و دانشمندان اماميه 
  ]\r\n\r\nبخش بيست و پنجم مطالبى كه صدوق محمد بن بابويه رحمة الله عليهما از مذهب اماميه در يك جلسه براى اساتيد ذكر كرده\r\nدر كتاب مجالس نوشته است دين اماميه اقرار به توحيد خدا و نفى تشبيه و منزه دانستن اوست . از آنچه شايسته نيست و اقرار به انبياى خدا و حجج او و ملائكه و كتب او و اقرار به اينكه محمد صلى الله عليه و آله سرور انبياء و سيد مرسلين است و از همه انبياء و تمام ملائكه مقرب بهتر است و او خاتم انبياء است كه پيامبرى پس از او تا روز قيامت نخواهد بود و اينكه تمام انبياء و رسل و ائمه از ملائكه بهترند و آنها پاك و معصومند از هر پليدى و گناهى هرگز اراده گناه صغيره و كبيره نخواهند كرد و مرتكب آنها نمىشوند و آنها امان براى مردم زمين هستند . چنانچه ستارگان امان براى اهل آسمانند .\r\nپايه‌هاى استوارى كه اسلام بر آنها بنا شد ، پنج چيز است :\r\n1 - نماز 2 - زكات 3 - روزه 4 - حج 5 - ولايت پيامبر و ائمه عليهم السلام بعد از او كه دوازده نفرند . اولى آنها امير المؤمنين على بن ابى طالب عليه السلام بعد امام حسن و بعد امام حسين سپس على بن الحسين و بعد حضرت باقر محمد بن على بعد از آن جناب امام صادق سپس حضرت موسى بن جعفر بعد حضرت رضا پس از آن جناب امام جواد محمد بن على سپس حضرت هادى امام على النقى بعد از آن جناب حضرت امام حسن عسكرى سپس حجة بن الحسن بن على عليهم السلام است .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو اعتراف به اينكه آنها اولو الامرند كه خداوند دستور پذيرفتن اطاعت آنها را داده در اين آيه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  و اطاعت آنها اطاعت خدا است و معصيت آنها معصيت خدا . ولى آنها ولى الله است و دشمن آنها دشمن خداى عزيز است و دوستى ذريه پيامبر صلى الله عليه و آله . وقتى به راه و روش آباء طاهرين خود باشند واجب است بر مردم و همين پاداش رسالت است طبق آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nو اقرار به اينكه اسلام عبارت است از اقرار به دو شهادت\r\nلا إله الا الله محمد رسول الله صلى الله عليه و آله\r\nاست و ايمان عبارت است از اقرار به زبان و اعتقاد قلبى و عمل بوسيله جوارح . بجز اين ايمان صحيح نيست .\r\nهر كه دو شهادت را بدهد مال و جانش در پناه اسلام محفوظ است مگر جهت خاصى خون يا مال او را حلال نمايد و حسابش بر خدا است و اقرار به سؤال و جواب در قبر هنگام دفن مرده و منكر و نكير و عذاب قبر و اقرار به آفرينش بهشت و جهنم و معراج پيامبر صلى الله عليه و آله تا آسمان هفتم و از آنجا تا سدرة المنتهى و از آنجا تا حجب نور و اقرار به مناجات خدا با او و اين عروج بوسيله جسم و روح او بوده در حال كمال صحت و واقعيت نه در خواب و بوسيله رؤيا و اين عروج نه براى آن بود كه خداوند در آن مكان قرار داشت زيرا خداوند منزه است از احتياج به مكان بلكه عروج براى اين بود كه موجب افزايش مقام و شخصيت آن جناب بشود و تا به او ملكوت آسمانها را نشان دهند چنان كه ملكوت زمين را نشان دادند و در آنجا مشاهده از عظمت خداى متعال و به امت خويش خبر دهد از آيات و علامات كه بر فراز آسمانها ديده .\r\nو اقرار به حوض و شفاعت گناهكاران از اصحاب كبائر و اقرار به صراط و حساب و ميزان و لوح و قلم و عرش و كرسى . اقرار به اينكه نماز ستون دين است .\r\nاول چيزى كه از بنده راجع به آن سؤال مىشود روز قيامت از اعمال و اول چيزى است كه پس از معرفت از آن بازخواست مىگردد . اگر قبول شود بقيه اعمال نيز قبول مىشود و اگر رد شد بقيه نيز رد مىشود و نمازهاى واجب در شبانه‌روز پنج قسم\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاست و هفده ركعت . ظهر چهار ركعت و عصر چهار ركعت و مغرب سه ركعت و عشاء آخر چهار ركعت و نماز صبح دو ركعت .\r\nاما نافله دو برابر فريضه است . سى و چهار ركعت . هشت ركعت قبل از ظهر و هشت ركعت بعد از ظهر قبل از نماز عصر و چهار ركعت بعد از مغرب و دو ركعت نشسته بعد از عشاء آخر كه يك ركعت حساب مىشود و آن نماز وتر است براى كسى كه نائل به وتر در آخر نماز شب نشود و نماز شب هشت ركعت است كه در هر دو ركعت سلام مىدهد و شفع دو ركعت است با سلام و وتر يك ركعت است و نافله صبح دو ركعت است و مجموع نمازها در شبانه‌روز از فريضه و نافله پنجاه و يك ركعت است .\r\nاذان و اقامه دو تا دو تا است . واجبات نماز هفت قسم است . وقت‌شناسى و طهارت و توجه و قبله و ركوع و سجود و دعاء و قنوت . در هر ركعت دوم نماز نافله و واجب قبل از ركوع بعد از قرائت مىتوان در قنوت همين دعا را خواند\r\nرب اغفر و ارحم و تجاوز عما تعلم انك أنت الاعز الاجل الاكرم\r\n. مىتواند سه مرتبه تسبيح بگويد اگر مايل باشد . نمازگزار ائمه عليهم السلام را در قنوت خود ياد كند و صلوات بر آنها بفرستد احترام به ايشان نموده .\r\nتكبيرة الاحرام يك است ولى هفت تكبير بهتر است . واجب است\r\nبسم الله الرحمن الرحيم\r\nرا بلند بگويد در سوره فاتحة و نيز\r\nبسم الله الرحمن الرحيم\r\nسوره ديگر را .\r\nبسم الله\r\nيك آيه از قرآن است و اين\r\nبسم الله\r\nبه اسم اعظم خدا نزديكتر از سياهى چشم به سفيدى آن است . مستحب است دستها را در موقع تكبير بلند كنند كه اين آرايش نماز است . قرائت در دو ركعت اول حمد و سوره است به شرط اينكه از سوره‌هائى كه سجده واجب دارد نخواند و آنها الم سجده و حم سجده و النجم و سوره اقرء باسم ربك است و نبايد سوره لايلاف يا أ لم أ لم تر كيف يا و الضحى يا الم نشرح را بخواند زيرا لايلاف و أ لم تر كيف هر دو يك سوره است و الضحى و الم نشرح نيز يك سوره است . نبايد يكى از آنها را به تنهائى در يك ركعت نماز خواند .\r\nكسى كه بخواهد بخواند بايد لايلاف و أ لم تر كيف را با هم در يك ركعت بخواند و\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nالضحى و الم نشرح را نيز در يك ركعت . جايز نيست قران بين دو سوره نماز واجب اما در نافله نمازگزار هر چه مىخواهد مىتواند بخواند اشكالى ندارد سوره‌هاى سجده واجب‌دار را در نماز نافله بخواند زيرا اين كار در نماز واجب مكروه است .\r\nواجب است در نماز ظهر روز جمعه سوره جمعه و منافقين را بخواند . سنت به همين منوال جارى شد . ذكر ركوع و سجده سه مرتبه تسبيح است كه پنج مرتبه بهتر است و از آن بهتر هفت مرتبه است و يك تسبيحه تمام هر ركوع و سجده براى مريض و شخصى كه عجله دارد كافى است . هر كس در نماز ركوع يا سجده يك تسبيح از سه تسبيح بكاهد و مريض نباشد و عجله نداشته باشد . يك سوم از نماز خود را كاسته و هر كس دو تسبيح بكاهد دو سوم از نماز را ناقص كرده و هر كه تسبيح در ركوع و سجده نگويد نمازى نخوانده مگر\r\nلا إله الا الله\r\nبگويد يا الله اكبر و يا صلوات بر پيامبر صلى الله عليه و آله بفرستد به تعداد تسبيحات كه اين كار كافى است .\r\nدر تشهد دو شهادت كافى است ، اضافه بر آن مستحب است . سلام نماز يكى كافى است . رو به قبله با چشم به طرف راست توجه مىكند و كسى كه در ميان مخالفين بود دو سلام مىدهد يكى به طرف راست و ديگرى به طرف چپ .\r\nهمان طورى كه آنها انجام مىدهند . به جهت تقيه شايسته است نمازگزار تسبيح حضرت زهرا عليها سلام را بعد از هر نماز بخواند و آن سى و چهار الله اكبر و سى و سه سبحان الله و سى و سه الحمد لله است . زيرا هر كس در نماز واجب اين تسبيح را بخواند قبل از آنكه پاى را حركت دهد خداوند او را مىآمرزد . بعد صلوات بر پيامبر و ائمه عليهم السلام مىفرستد و براى خود هر دعائى كه مىخواهد مىكند . بعد از فراغ از دعا سجده شكر مىنمايد و در آن سه مرتبه مىگويد\r\nشكرا لله\r\nو اين كار را ترك نمىكند مگر مخالفى باشد كه براى تقيه ترك كند . جايز نيست دستها را در نماز موقع قيام روى هم بگذارد و نه گفتن آمين بعد از تمام شدن سوره حمد و نه گذاشتن دو زانو را قبل از دو دست بر زمين در سجده . و سجده جايز نيست مگر بر زمين و چيزى كه از زمين روئيده به شرط اينكه خوردنى و پوشيدنى نباشد مىتوان نماز خواند با لباسى كه از موى و كرك حيوان حلال گوشت تهيه شده و اما آنچه\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nحلال گوشت نيست با موى و كرك آن نمىتوان نماز خواند مگر چيزهائى كه بخصوص اجازه داده شده و آنها عبارتند از سنجاب و السمور و فنك « 1 » و خز . بهتر است كه در خز نماز نخواند . اما كسى كه خواند نمازش صحيح است اما پوست روباه صحيح نيست مگر در حال تقيه و ضرورت .\r\nگاز معده اگر از نمازگزار خارج شود نمازش باطل است . يا چيزهاى ديگرى كه وضو را باطل مىكند يا اينكه يادش بيايد وضو نداشته يا يك ناراحتى و گرفتارى پيدا كند كه نتواند صبر نمايد يا خون دماغ كند و از بينى او خون زياد بيايد يا پشت سر خود را نگاه كند نماز شكسته نمىشود . به اينكه چيزى از جلو او مانند سگ يا زن يا الاغ يا چيز ديگرى بگذرد .\r\nدر نافله سهو وجود ندارد . اگر در نافله سهو كرد بنا را بر هر كدام كه مايل است بگذارد . سهو در نماز واجب است . هر كس در دو ركعت اول سهو كرد بايد نماز را اعاده كند و همچنين هر كس در نماز مغرب شك كند و كسى كه در نماز صبح شك كند نماز را دو مرتبه مىخواند . هر كس دوم و سوم يا در سوم و چهارم نماز شك كند بنا را بر اكثر مىگذارد . وقتى سلام داد تكميل مىكند هر چه احتمال دارد كم كرده باشد دو سجده سهو بر نمازگزار واجب نيست مگر وقتى حركت كند در جاى نشستن يا بنشيند در جاى حركت يا تشهد را ترك نمايد يا نداند كم كرده در نماز يا زياد و اين دو سجده بعد از سلام است . در زيادى و كم كردن و در سجده سهو مىگويد\r\nبسم الله و بالله السلام عليك ايها النبى و رحمة الله و بركاته\r\nاما سجده واجب قرآن در آن سجده مىگويد :\r\nلا إله الا الله حقا حقا لا إله الا الله ايمانا و تصديقا لا إله الا الله عبودية و رقّا سجدت لك يا رب تعبدا و رقا لا مستنكفا لا مستكبرا بل انا عبد ذليل خائف مستجير\r\nوقتى سر از سجده برداشت تكبير مىگويد . نماز شخص قبول نمىشود مگر به مقدارى كه توجه با قلب دارد بطورى كه گاهى يك چهارم و گاهى يك سوم يا نصف يا كمتر از اين و يا زيادتر قبول مىشود ولى خداوند اين كمبود را\r\n\r\n\r\n\r\n\r\n","description":"","footnote":"\r\n( 1 ) يك نوع روباه است كه از روباه‌هاى معمولى كوچكتر است المنجد .\r\n","page_name":" 385 ","page_number":385},
  {"content":"\r\n\r\nبوسيله نوافل ترميم مىنمايد .\r\nو شايسته‌ترين مردم براى امام جماعت شدن كسى است كه قرآن بهتر بخواند .\r\nاگر هر دو در قرآن مساوى بودند كسى كه زودتر مهاجرت نموده اگر در مهاجرت مساوى بودند سالمندترين آنها ، اگر در سن هم برابرند هر كدام خوش صورت‌تر است صاحب مسجد اولى و شايسته‌تر است به مسجد خود . هر كس نماز بخواند به مردم با اينكه در ميان آنها داناتر از او هست كارشان پيوسته در انحطاط است تا روز قيامت جماعت در روز جمعه واجب است و در ساير ايام مستحب . هر كس نماز جماعت را ترك كند به واسطه بىميلى بدون عذر نمازش صحيح نيست .\r\nنماز جمعه از نه دسته برداشته شده شخص صغير و كبير ( گرفتار ) و مجنون و مسافر و برده و زن و مريض و كور و كسى كه در فاصله دو فرسخ قرار دارد نماز جماعت فضيلتش بر نماز فرادى معادل بيست و پنج درجه در بهشت است .\r\nنماز واجب در سفر دو ركعت است مگر نماز مغرب كه پيامبر صلى الله عليه و آله در سفر و حضر به همان صورت خوانده در سفر نافله‌هاى روز هيچ كدام خوانده نمىشود و نبايد نافله‌هاى شب را ترك نمود و نماز شب جايز نيست در اول شب مگر در سفر وقتى انسان آن را قضا كند بهتر است از اينكه اول شب بخواند حد سفرى كه موجب شكستن نماز و خوردن روزه مىشود هشت فرسخ است اگر چهار فرسخ رفت و تصميم ندارد شب برگردد مىتواند شكسته بخواند يا درست هرطور مايل است اما اگر تصميم برگشت دارد همان روز بايد شكسته بخواند كسى كه سفر معصيت رفته نماز را تمام و روزه را بايد بگيرد كسى كه نماز را در سفر تمام بخواند مانند كسى است كه نماز را در وطن شكسته بخواند و كسانى كه لازم است نماز را تمام بخوانند و روزه بگيرند در سفر عبارتند از مكارى و سوداگر و پيك و چوپان و ملاح زيرا اين شغل آنها است و شكارچى اگر براى هوى و هوس شكار مىكند اما اگر براى گذران زن و بچه خود صيد مىكند بايد نماز و روزه را بشكند اين كه شخص در سفر روزه مستحبى بگيرد كار خوبى نيست براى كسى كه در ماه رمضان روزه‌اش را خورده صحيح نيست مجامعت نمايد .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nنماز سه قسمت مىشود يك سوم طهارت ، يك سوم ركوع ، يك سوم سجود .\r\nنماز درست نيست مگر با طهارت . وضو تا دو مرتبه صحيح است كسى كه دو بار وضو بگيرد جايز است اما پاداشى به او نمىدهند . تمام آبها پاك است مگر بدانى كه نجس شده آب را فاسد نمىكند مگر حيوانى كه خون جهنده دارد مىتوان با گلاب وضو گرفت و غسل جنابت كرد و آبى كه به وسيله آفتاب گرم شده اشكالى براى وضو ندارد و اين كه وضو و غسل با آن آب كراهت دارد به واسطه اين است كه موجب برص مىشود . آب اگر به مقدار كر باشد هيچ چيز او را نجس نمىكند و كر عبارت از هزار و دويست رطل مدنى است و روايت شده كه كر مقدار سه وجب طول در سه وجب عرض و در سه وجب عمق است . آب چاه تمامش پاك است مادامى كه چيزى در آن نيافتاده كه نجس نمايد آن را و آب دريا همه‌اش پاك است .\r\nوضو را باطل نمىكند مگر خارج شدن چيزى از يكى دو مجراى بول يا غائط يا گاز معده و يا منى و خواب اگر بر عقل غلبه نمايد و مسح بر عمامه جايز نيست و نه بر روى كلاه و مسح بر روى كفش نيز جايز نيست مگر به واسطه تقيه باشد يا برفى باشد كه از سرما بترسد كه در اين صورت كفش قائم مقام جبيره مىشود و روى آنها مسح مىنمايد .\r\nعايشه از پيامبر اكرم صلى الله عليه و آله روايت كرده كه فرمود : اندوهگين‌ترين مردم روز قيامت كسى است كه وضوى خود را روى پوست ديگرى مىبيند . عايشه گفت اگر بر روى پشت گورخرى در بيابان مسح كنم خوشتر دارم كه بر روى كفش مسح نمايم .\r\nهر كس آب نيافت بايد تيمم نمايد ، چنانچه خداوند مىفرمايد  فَتَيَمَّمُوا صَعِيداً طَيِّباً *  صعيد محل مرتفع است و طيب سراشيبى است كه آب از آن پائين مىآيد . وقتى شخص تصميم تيمّم گرفت هر دو دست خود را بر زمين مىزند يك بار بعد خاكش را مىافشاند و با دو دست صورت خود را مسح مىنمايد بعد دست چپ را به زمين مىزند و مسح مىنمايد با آن دست راست خود را از مرفق تا اطراف انگشتان بعد دست راست را به زمين و دست چپ را مسح مىنمايد از مرفق تا\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nاطراف انگشتان و روايت شده كه مرد مسح مىكند پيشانى و ابروان خود را و مسح مىكند پشت دو دست را و بر همين روش علماء ما عمل كرده‌اند هر چه وضو را باطل مىكند تيمم را نيز باطل مىكند و رسيدن به آب تيمم را باطل مىنمايد . كسى كه تيمم كند و نماز بخواند بعد آب پيدا كند با اينكه وقت نماز باقى باشد يا وقت گذشته باشد نبايد نماز را اعاده كند زيرا تيمم يكى از دو طهارت است بايد براى نماز ديگر وضو بگيرد . اشكالى ندارد كه شخص با يك وضو نماز شب و روز را هم بخواند تا وقتى كه وضويش باطل نشده باشد . همين طور تيمم تا باطل نشده باشد و يا به آب نرسيده باشد .\r\nغسل در هفده مورد است : شب هفده ماه رمضان و شب نوزده و شب بيست و يكم و شب بيست و سوم و براى دو عيد و هنگام دخول مكه و مدينه و هنگام احرام و غسل زيارت و غسل دخول خانه خدا و روز ترويه و روز عرفه و غسل ميت و غسل كسى كه ميت را غسل داده يا كفن كرده يا دست به او زده بعد از سرد شدن و غسل روز جمعه و غسل خورشيد گرفتن وقتى تمام قرص قرمز شود و شخص متوجه نشود و غسل جنابت واجب است همين طور غسل حيض زيرا امام صادق عليه السلام فرمود : غسل جنابت و حيض يكى است و هر غسلى بايد براى نماز وضو گرفت مگر غسل جنابت زيرا آن واجب است و زمانى كه دو حدث جمع مىشوند بزرگتر كفايت مىكند از انجام كوچكتر .\r\nكسى كه تصميم دارد غسل جنابت بكند ، سعى كند كه ادرار نمايد تا هر چه منى در مجرا باقى مانده خارج شود سپس دست خود را سه مرتبه مىشويد قبل از اينكه در ظرف داخل نمايد بعد استنجاء مىنمايد و محل ادرار را پاك مىكند سپس بر روى سر خود سه مشت آب مىريزد و با انگشت موىها را باز مىكند تا آب به پوست سر برسد بعد ظرف آب را به دست مىگيرد و بر روى سر و بدن خود دو مرتبه مىريزد و بر روى همه بدن خود دست مىكشد و گوش‌هاى خود را با انگشت دست مىكشد و هر جا آب برسد پاك است اما وقتى جنب فرو برود در آب يك مرتبه همين ارتماس به جاى غسل كافى است . اگر زير باران بايستد تا بدن خود را بشويد\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nاز غسل كردن بىنياز مىشود . كسى كه مايل باشد مضمضه و استنشاق بنمايد در غسل جنابت خواهد كرد ولى واجب نيست زيرا غسل مربوط به ظاهر بدن است نه داخل جز اينكه اگر تصميم خوردن يا آشاميدن داشته باشد . پيش از غسل جنابت جايز نيست مگر دو دست خود را بشويد و مضمضه و استنشاق نمايد زيرا اگر قبل از اين كار به خوردن و آشاميدن بپردازد ممكن است مبتلا به برص شود اگر جنب عرق كند در لباس خود و جنابت او حلال باشد نماز در آن لباس حلال است . اما اگر جنابت از حرام باشد نماز در آن حرام است .\r\nحد اقل حيض سه روز است و حد اكثر آن ده روز و كمترين دوران طى ده روز است و حد اكثر آن معين نيست و حد اكثر ايامى كه زن زائو از نماز خوددارى مىكند هجده روز است كه بررسى مىكند به يك روز يا دو روز ( يعنى يك روز يا دو روز عمل مستحاضه را انجام مىدهد ) مگر اينكه قبل از آن پاك شود .\r\nو زكات در نه چيز است : گندم ، جو ، خرما ، مويز ، شتر ، گاو ، گوسفند ، طلا و نقره پيامبر اكرم از غير آنها بخشيده است .\r\nزكات را به جز اهل ولايت و مؤمن نمىتوان داد و به اهل و به اهل ولايت نيز . نمىتوان به پدر و مادر و فرزند و شوهر و همسر و غلام و هر كس واجب النفقه اوست بدهد .\r\nو خمس واجب است بر هر چيزى كه قيمت آن به يك دينار برسد از گنج و معادن و صيد دريايى و غنيمت و متعلق به خدا و پيامبر و خويشاوندان از اغنياء و فقراء و يتيمان و مساكين و ابن سبيل از اهل بيت است .\r\nروزه سال در هر ماه سه روز است : يك پنج شنبه و يك چهارشنبه در وسط و يك پنج شنبه در آخر ماه و روزه ماه رمضان واجب است با ديدن ماه نمىتوان به رأى يا گمان عمل كرد . هر كس قبل از ديدن ماه روزه بگيرد يا افطار كند مخالف مذهب اماميه است .\r\nشهادت زنان در طلاق و ديدن ماه پذيرفته نيست . نماز در ماه رمضان مانند غير آن ماه است . هر كس مايل است اضافه كند در هر شب بيست ركعت مىخواند .\r\nهشت ركعت آن بين مغرب و عشاء و دوازده ركعت بعد از عشاء تا بيست شب از ماه\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nرمضان بگذرد بعد هر شب سى ركعت مىخواند . شش ركعت از آن بين مغرب و عشاء و بيست و دو ركعت بعد از نماز عشاء و در هر ركعت يك حمد و آنچه ميسر شود براى او از قرآن مگر شب بيست و يكم و شب بيست و سوم زيرا مستحب است احياء آن دو شب و اينكه در هر كدام از اين دو شب صد ركعت نماز بخواند كه در هر ركعت يك حمد و ده مرتبه   قُلْ هُوَ اللَّهُ أَحَدٌ   مىخواند و هر كس اين دو شب را احياء بدارد به مذاكره علم بهتر است و شايسته است مرد در شب فطر نماز مغرب را سه ركعت بخواند سپس سجده نمايد و در سجده بگويد\r\nيا ذا الطول يا ذا الحول يا مصطفى محمد و ناصره صل على محمد و آل محمد و اغفر لي كل ذنب اذنبته و نسيته و هو عندك في كتاب مبين\r\nسپس صد مرتبه بگويد\r\nاتوب الى الله عز و جل\r\nبعد از نماز مغرب و عشاء و نماز صبح و نماز عيد و ظهر و عصر تكبير مىگويد به همان نحوى كه در ايام تشريق تكبير مىگويد به اين صورت\r\nالله اكبر ، الله اكبر لا إله الا الله و الله اكبر الله اكبر و لله الحمد و الله اكبر على ما هدانا و الحمد لله على ما ابلانا\r\nنبايد در اين تكبير بگويد\r\nو رزقنا من بهيمة الانعام\r\nزيرا اين ذكر مربوط به ايام تشريق است .\r\nزكات فطره واجب است كه بايد مرد زكات خود و تمام خانواده‌اش كه متكفل آنها است از صغير و كبير و آزاد و بنده و نر و ماده يك من خرما يا مويز يا گندم يا جو بدهد . از همه بهتر خرما است . هر صاع چهار مد است و يك مد به وزن دويست و نود درهم و نصف درهم است كه معادل هزار و صد و هفتاد درهم عراقى است .\r\nمثقالى ندارد كه قيمت آن خوراكى را طلا يا نقره بدهد مىتواند از جانب خود كسانى كه تحت تكفل او هستند به يك نفر بپردازد ولى نمىتواند فطره يك نفر را به دو نفر بدهد . مىتواند فطره را از روز اول ماه رمضان تا روز آخر خارج نمايد و آن زكات است تا نماز عيد را بخواند . اگر بعد از نماز خارج نمود صدقه مىشود و بهترين وقت آن ، روز آخر ماه رمضان است . كسى كه داراى غلام مسلمان يا ذمى ( اهل كتاب ) است بايد فطره آنها را بدهد . كسى كه برايش فرزندى متولد شود ، روز عيد فطر قبل از ظهر بايد فطره او را بدهد اما اگر بعد از ظهر متولد شد فطره ندارد .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nهمين طور است اگر شخص قبل يا بعد از ظهر مسلمان شد .\r\nحج بر سه قسم است : اقران ، افراد ، تمتع به عمره تا حج ، براى اهل مكه تمتع به عمره تا حج جايز نيست ، آنها جز به صورت اقران و افراد نمىتوانند انجام دهند به واسطه اين آيه  ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  و حدّ كسانى كه خانواده آنها در مكه است . اهالى مكه و اطراف آن تا فاصله چهل و هشت مايلى است و كسى كه خارج از اين فاصله بود جز تمتع به عمره به سوى حج برايش جايز نيست و خداوند غير آن را نمىپذيرد . اول احرام كشتارگاه و آخرش ذات عرق است و اول آن بهتر است . حضرت رسول صلى الله عليه و آله ميقات عراقيان را عقيق و اهل طائف را قرن المنازل و براى اهل يمن يلملم و براى شاميان جحفه و براى اهل مدينه مسجد شجره قرار داده نمىتوان احرام بست . قبل از رسيدن به ميقات و نمىتوان از ميقات نيز به تأخير انداخت مگر به واسطه عذرى يا تقيه .\r\nواجبات حج هفت است ، احرام و تلبيه‌هاى چهارگانه كه عبارت است از\r\nلبيك اللهم لبيك لبيك لا شريك لك لبيك ان الحمد و النعمة لك و الملك لا شريك لك لبيك\r\nغير از اين نوع تلبيه گفتن سنت است و شايسته است لبيك گو زياد بگويد\r\nلبيك ذا المعارج لبيك\r\nزيرا اين تلبيه پيامبر اكرم صلى الله عليه و آله بوده طواف بوده ، طواف خانه واجب است و دو ركعت نماز در مقام ابراهيم نيز واجب و همچنين سعى بين صفا و مروه .\r\nوقوف در مشعر واجب است و هدى تمتع واجب است و ساير اعمال حج سنت و مستحب است . هر كس روز ترويه هنگام ظهر تا شب را درك كرد تمتع را درك كرده و هر كس روز عيد قربان مزدلفه را درك كرد و با او پنج نفر از مردم بودند حج را درك نموده .\r\nدر حج جايز نيست از شتر مگر پنج سال تمام كه داخل شش شده باشد ولى كافى است در بز و گاو يك سال تمام كه داخل سال دوم شده باشد و در گوسفند كافى است يك ساله باشد . نبايد قربانى معيوب باشد .\r\nيك گاو ماده براى پنج نفر كافى است ، اگر از يك خانواده باشند و گاو نر از\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nيك نفر و شتر ماده پنج سال تمام براى هفت نفر كافى است و شتر آماده كشتن براى ده نفر كه از خانواده‌هاى مختلف باشند . قوچ از شخص و خانواده‌اش كافى است اگر قربانى كمياب باشد يك گوسفند از هفتاد نفر كافى است و قربانى را سه قسمت بايد كرد ، يك سوم را خورد و يك سوم هديه داده شود و يك سوم را به فقير بايد داد .\r\nروزه ايام تشريق صحيح نيست زيرا روز خوردن و آشاميدن و ازدواج است و سنت معمول شده در افطار روز عيد قربان بعد از برگشتن از نماز و در عيد فطر قبل از خارج شدن به نماز و تكبير در ايام تشريق در منى است و بعد از پانزده نماز از نماز ظهر روز عيد تا نماز صبح روز چهارم و در شهرهاى ديگر بعد از ده نماز از نماز ظهر روز عيد تا نماز صبح روز سوم .\r\nهمبسترى با زنان در سه صورت حلال مىشود :\r\n1 - ازدواج با ارث 2 - ازدواج بدون ارث 3 - ازدواج به خريدن . هيچ كس اختيار دار زن نيست تا وقتى بكر و دختر است مگر پدرش . اما اگر شوهر ديده شد ( بيوه ) هيچ كس اختياردار او نيست . پدر يا غير پدر نمىتواند او را به ازدواج دهد مگر با رضايتش و مهر معين .\r\nطلاق جايز نيست مگر به صورتى كه قرآن و سنت پيامبر صلى الله عليه و آله حاكى است . قسم در طلاق و در آزاد كردن برده نيست مىگويد زن طلاق باشم يا بنده‌ام آزاد باشد . طلاق قبل از ازدواج وجود ندارد و آزاد كردن قبل از مالك شده نيست . هيچ نوع آزاد كردنى صحيح نيست مگر در راه خدا باشد .\r\nوصيت ميت صحيح نيست مگر تا به مقدار ثلث و هر كس بيشتر از يك سوم وصيت كرده باشد تا يك سوم آن صحيح است . شايسته است مسلمان وصيت براى خويشاوندان خود كه از او ارث نمىبرند بنمايد كم يا زياد هر كه چنين كارى نكند كارش به معصيت خاتمه يافته .\r\nسهم الارث در موقع اضافه شدن برگشت ( كه سهام از واحد زياد شود ) كسر آن برگشت بيشتر سهم نمىكند ( كه آن را عول مىگويند ، قبلا توضيح داده شد ) با بودن فرزند و پدر و مادر به جز زن و شوهر ارث نمىبرند .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمسلمان از كافر ارث مىبرد اما كافر از مسلمان ارث نمىبرد . فرزندى كه از ملاعنه به وجود آمده باشد ( يعنى مرد مدعى شده كه زنم زنا كرده وقتى لعان كنند از هم جدا مىشوند ) پدرش از او ارث نمىبرد و نه كس ديگر قبل از پدر ، اما مادر از او ارث مىبرد ، اگر مادر نداشت ، خاله و دائيهايش از طرف مادر ارث مىبرند وقتى لعان‌كننده اقرار به فرزندى آن فرزند بنمايد بچه به او ملحق مىشود اما زن بعد از لعان برنمىگردد . اگر پدر بميرد فرزند ارث مىبرد اما اگر فرزند بميرد پدرش ارث نمىبرد .\r\nاز شرايط دين اماميه يقين و اخلاص و توكل و رضا و تسليم و ورع و اجتهاد و زهد و عبادت و صدق و وفا و اداى امانت به شخص خوب و بد است و لو قاتل امام حسين عليه السلام باشد و نيكى به پدر و مادر و مروت داشتن و صبر و شجاعت و پرهيز از حرام و ريشه كن نمودن طمع از آنچه مردم دارند و امر به معروف و نهى از منكر و جهاد در راه خدا با جان و مال با شرائط مخصوصى كه دارا است و كمك به برادران و پاداش نيكيها و سپاس منعم و ستايش نيكوكار و قناعت و صله رحم و نيكى به پدران و مادران و حسن مجاورت و همسايگى و ديگران را بر خود مقدم داشتن و مصاحبت اخيار و دورى از اشرار و خوش معاشرت كردن و سلام دادن به همه مردم با اينكه معتقد باشد كه سلام خدا به ستمگران نمىرسد و احترام پيرمرد مسلمان و احترام به بزرگتر و رحم به كوچكتر و احترام به بزرگ هر فاميل و تواضع و خشوع و زياد ذكر خدا نمودن و تلاوت قرآن و دعا و چشم‌پوشى و تحمل و خوش رفتارى و تقيه و حسن معاشرت و فرو خوردن خشم و محبت به فقرا و مساكين و شركت در معيشت آنها و پرهيزگارى در پنهان و آشكارا و نيكى به زنان و بردگان و نگه داشتن زبان جز در راه خير و حسن ظن به خدا و پشيمانى از گناه و سخاوت وجود و اعتراف به تقصير و تمام كارهاى نيك و اخلاق پسنديده در دين و دنيا و پرهيز از كارهاى بد به طور اجمال و تفصيل و پرهيز از خشم و قهر و تعصب و حميت و كبر و ترك بزرگ منشى و ترك تحقير نمودن مردم و فخر و عجب و بد زبانى و فحش و ستم و قطع رحم و حسد و كارهاى بد و قسم دروغ و كتمان\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nشهادت و شهادت به دروغ و غيبت و بهتان و حمايت و ناسزا و لعنت كردن و طعنه زدن و مكر و خدعه و كلاه‌بردارى و پيمان‌شكنى و كشتن بىمورد و ظلم و قساوت و ستم و نفاق و رياء و زنا و لواط و رباخوارى و فرار از جنگ و بيابان‌نشينى بعد از هجرت و عقوق والدين و نيرنگ با مردم و مال يتيم خوردن از روى ستم و نسبت بد دادن به زنان پاك .\r\nاين مقدار به طور عجله ميسر شد كه در مورد مذهب اماميه بنگارم و به زودى شرح و تفسير اين مطالب را مىنگارم اگر خداوند توفيق داد پس از بازگشت از نيشابور ان شاء الله و لا حول و لا قوة الّا بالله العلى العظيم و صلى الله على محمد و آله الطاهرين .\r\nتوضيح : اين قسمت از نوشته‌هاى شيخ صدوق را ذكر كرديم به واسطه آنكه معظم له از بزرگان فقهاى پيشين است و از شخصيت‌هاى برجسته پيروان ائمه طاهرين عليهم السلام كه پيرو هوى و هوس نبود . به همين جهت عقايد و گفتار او و پدرش را رضى الله عنهما به منزله نص منقول و خبر ماثور از ائمه عليهم السلام دانسته‌اند .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nبخش بيست و ششم بعضى از احتجاج‌هاى علماء و دانشمندان در زمان غيبت\r\nاحتجاج طبرسى 280 - 282 .\r\nابو اعلاء معرى طبيعى مذهب وارد بر سيد مرتضى رحمة الله عليه شد . به او گفت آقا نظر شما در باره كلّ چيست ؟ سيد جواب داد نظر تو در باره جزء . گفت چه مىگوئى در باره ستاره شعرى ؟ گفتم آنچه تو در باره دوران فلك مىگوئى . پرسيد نظر تو در باره عدم انتهاء چيست ؟ گفتم نظر تو در باره جاى گرفتن و چرخ چاه چيست ؟\r\nپرسيد نظرت در باره هفت تا چيست ؟ گفتم تو خود در باره زائد برّى از هفت تا چه مىگوئى ؟ گفت در باره چهار تا چه مىگوئى ؟ جواب دادم در باره يكى دو تا نظر تو چيست ؟ گفت در باره مؤثر چه مىگوئى ؟ گفتم نظر تو در باره مؤثرات چيست ؟\r\nپرسيد در باره دو نحس چه مىگوئى ؟ گفتم در باره دو سعد چه مىگوئى ؟ ابو العلاء متحير ماند . سيد مرتضى رحمة الله عليه در اين موقع گفت هر ملحد ملهد است .\r\nابو العلاء گفت از كتاب خدا استفاده كرده‌اى  يا بُنَيَّ لا تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ  از جاى حركت كرده خارج شد . سيد مرتضى گفت اين مرد از پيش ما رفت ديگر ما را نخواهد ديد .\r\nاز سيد مرتضى شرح اين رمزها را پرسيدند . گفت از من راجع به كل پرسيد كه در نظر او كل قديم است و با اين لفظ كل اشاره به عالمى مىكند كه نام آن را عالم كبير گذاشته‌اند . پرسيد نظر تو در باره عالم كبير چيست ؟ جواب دادم تو در باره جزء\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nچه مىگوئى ؟ چون آنها خود جزء را آفريده و محدث مىدانند كه از عالم كبير به وجود آمده و اين جزء عالم صغير است در نزد آنها . منظورم اين بود كه اگر صحيح باشد كه عالم صغير محدث و به وجود آمده است ، پس عالم كبير هم محدث و به وجود آمده است زيرا اين هم از جنس آن است . طبق عقيده آنها يك شىء واحد نمىتواند بعضى از آن قديم باشد و بعضى محدث . از شنيدن حرف من سكوت كرد .\r\nاما ستاره شعرى كه پرسيد منظورش اين بود كه اين ستاره از سيارات نيست .\r\nگفتم نظر تو در باره دوران فلك چيست ؟ منظورم اين بود كه فلك در گردش است ، پس اهميت ندارد كه شعرى ثابت يا سيار باشد .\r\nاما عدم الانتهاء منظورش اين بود كه عالم نامتناهى است ، چون قديم است . به او گفتم جاى گرفتن و گردش به نظر من يك واقعيت است و هر دوى اين جاى گرفتن و دوران دليل به انتها است نه متناهى بودن .\r\nاما هفت تا مرادش ستاره‌هاى سيارى كه در نزد آنها صاحب احكام هستند .\r\nگفتم به او اين باطل است به واسطه آن زائد برى كه محكوم به حكمى است . آن حكم ارتباطى به اين سياره‌ها ندارد و آن سيارات عبارتند از : زهره ، مشترى ، مريخ ، عطارد ، خورشيد ، ماه و زحل .\r\nاما چهار تا منظورش طبايع بود . گفتم تو در باره يك طبيعت حرارت كه از آن جانورى بوجود مىآيد پوستش به دست مىخورد بعد همان پوست را روى آتش مىگذارند اضافات آن آتش مىگيرد و پوست سالم مىماند چون خداوند آن جنبنده را بر طبيعت آتش آفريده و آتش ، آتش را نمىسوزاند . يخ در آن كرم‌ها پديد مىآيد با اينكه يك طبيعت است و آب دريا دو طبيعت است . در ميان آن ماهيها و قورباغه و مارها و سنگ پشت و چيزهاى ديگر بوجود مىآيد با اينكه عقيده او اينست كه حيوان فقط از چهار طبيعت بوجود مىآيد .\r\nاما مؤثر منظورش زحل است . به او گفتم نظر تو در باره مؤثر و تحت تأثير قرار گرفته چيست ؟ خواستم به او بفهمانم كه تمام مؤثرات تحت تأثير مؤثر ديگر هستند . پس مؤثر قديم چگونه مؤثر مىشود ؟ اما دو نحس منظورش اين بود كه آن\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nدو ستاره از سيارات وقتى با هم جمع مىشوند از بين آنها سعد بوجود مىآيد . گفتم نظر تو در باره دو سعد چيست كه وقتى جمع مىشوند نحسى از آن‌ها پديد مىآيد ؟\r\nاين حكمى است كه خداوند آن را باطل كرده تا بيننده بفهمند احكام تحت تأثير ستاره‌ها نيست زيرا شخص متوجه است كه وقتى عسل و شكر با هم مخلوط شود از آنها حنظل كه تلخ است پديد نمىآيد و نه علقم . وقتى علقم و حنظل كه هر دو تلخند اگر جمع شوند و آميخته گردد از آنها شيرينى و شكر پديد نمىآيد . اين دليل بر بطلان گفتار آنها است .\r\nاينكه گفتم هر ملحدى ملهد است . منظورم اين بود كه هر مشركى ظالم است زيرا در لغت ( الحد الرجل عن الدين اذا اعدل عن الدين ) الحاد به معنى انحراف از دين است و ( الحد ) به معنى ستم و ظلم است . ابو العلاء اين مطلب را فهميد و به من گوشزد كرد كه من فهميدم منظورت چيست . براى همين آيه  يا بُنَيَّ لا تُشْرِكْ بِاللَّهِ  را خواند .\r\nگويند وقتى معرى از عراق خارج شد از او راجع به سيد مرتضى رحمة الله عليه پرسيدند . اين شعر را خواند :\r\n يا سائلى عنه لما جئت اساله * الا هو الرجل العارى من العار\r\nلو جئته لرأيت الناس في رجل * و الدهر في ساعة و الارض في دار « 1 » \r\n\r\nمناظره شيخ مفيد رحمة إله عليه\r\nسيد مرتضى در كتاب فصول مىنويسد : شيخ ابى عبد الله مفيد با قاضى ابو بكر\r\n\r\n\r\n\r\n\r\n","description":"","footnote":"\r\n( 1 ) اى كسى كه از مقام سيد مىپرسى من وقتى با او ملاقات كردم ديدم شخصى است كه نمىتوان بر او خورده گرفت و خالى از عيب است . اگر او را ببينى خواهى يافت كه خصال تمام مردم در او تنها جمع شده و همه روزگار در يك ساعت و تمام زمين در يك خانه پديد آمده .\r\n","page_name":" 397 ","page_number":397},
  {"content":"\r\n\r\nاحمد بن سيار در خانه ابو عبد الله محمد بن طاهر موسوى با هم برخورد كردند و بيش از صد نفر در آن مجلس حضور داشتند كه چند نفر از اشراف سادات علوى و بنى عباس و شخصيت‌هاى برجسته و تجار آمده بودند براى ديدن شريف .\r\nبالاخره چند نفر بحث را در مورد نص بر ولايت امير المؤمنين عليه السلام كشيدند . شيخ مفيد رحمة الله عليه به اختصار بيانى در اين مورد كرد كه مناسب با موقعيت داشت .\r\nقاضى ابو بكر گفت : بفرمائيد نصّ در حقيقت چيست و معنى اين كلمه چه مىباشد ؟ شيخ گفت نص يعنى اظهار و آشكار نمودن از اين قبيل است سخن عرب كه مىگويد ( فلان نص قلوصها ) فلان كس شتر جوان و پر تحرك خود را نشان داد و از ميان شتران او را مشخص نمود . به همين جهت شاه‌نشين را ( منصّه ) مىگويند زيرا كسى كه در آنجا نشسته از ديگران ممتاز و مشخص است چون اين محل او را مشخص مىنمايد آنجا را ( منصّه ) مىگويند . محل ظهور و بروز از اين قبيل است نيز گفتار عرب كه ( قد نص مذهبه ) وقتى مذهب خود را اظهار و ابراز نمىكند از همين موارد است قول شاعر\r\n و جيد كجيد الريم ليس بفاحش * اذا هى نصّته و لا بمعطل \r\nمنظورش از ( اذا هى نصته ) يعنى وقتى اظهار نمايد بعضى شعر را ( نصبته ) نقل كرده‌اند باز معنى برگشت به اظهار دارد اما اين لفظ در شريعت استعمال شده مطابق همان معنى كه قبلا گفتم اما اگر مىخواهى درست معنى آن را بدانى مىگويم :\r\nحقيقت نص گفتارى است كه خبر از آنچه در باره او سخن گفته شده است بدهد به صورتى كه آن را اظهار و آشكار نمايد .\r\nقاضى گفت چقدر خوب گفتى و آنچه توضيح دادى واقعا صحيح و درست بود .\r\nاينك بگو ببينم اگر پيامبر نصّ بر امامت حضرت امير المؤمنين عليه السلام نموده پس اظهار وجوب اطاعت او را كرده . وقتى چنين اظهارى بنمايد محال است مخفى شود .\r\nپس چرا ما چنين اطلاعى نداريم اگر واقعا طبق گفته شما نصّ نموده .\r\nشيخ مفيد اعلى الله مقامه فرمود : اما اظهار از طرف پيامبر وقوع يافته و مخفى\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nهم نبوده در حال اظهار آن جناب هر كس در آنجا حضور داشته و كاملا فهميده هيچ شك و شبهه‌اى براى او باقى نمانده . اما اين سؤال تو كه چرا حالا شما اطلاع نداريد و در اين زمان براى شما مطلب واضح نيست اگر واقعا همان طورى كه از دل خود خبر مىدهى اطلاع نداشته باشى علت آن شبهه‌ايست كه از طريق اين نص بر تو وارد شده زيرا تو منحرف‌شده‌اى از بينشى كه موجب رسيدنت به اين حقيقت بشود . اگر با دقت توجه به دليل بكنى خواهى فهميد و اگر در زمان تو پيامبر صلى الله عليه و آله حضور داشتى هرگز شكى برايت نمىماند ولى علت شك تو همان مطلبى است كه توضيح دادم .\r\nقاضى گفت ممكن است پيامبر اكرم صلى الله عليه و آله مطلبى را ابراز و اظهار بنمايد در زمان خود و براى كسانى كه بعد از او مىآيند مخفى شود به طورى كه آن مطلب را نفهمند مگر با دقت زياد و استدلال بر آن ؟ ! شيخ مفيد جواب داد آرى ، چنين چيزى امكان دارد بلكه يك مسأله اجتناب ناپذيرى است براى كسانى كه حضور نداشتند در مورد مطلبى اطلاع از آن بايد به وسيله درك و استدلال باشد و نمىتواند علم ضرورى پيدا كند چون از مسائلى است كه در آن حضور نداشته جز اينكه استدلال در اين باب مختلف است از نظر مشكل بودن و آسانى و سختى و سادگى بنا بر حسب اعتراضاتى كه در رابطه با آن مىشود گاهى ممكن است راه اطلاع خالى از چنين اعتراضاتى باشد كه با كوچكترين استدلال مطلب را درك مىكند و مانند علم ضرورى و بديهى مىگردد ولى در طريق نص شبهات زيادى شده و اعتراضات فراوانى نموده‌اند كه اطلاع و علم در آن مسير نيست مگر با دقت نظر و استدلال مداوم و زياد .\r\nقاضى گفت در اين صورت با چنين اعتراضى چه اشكالى دارد كه پيامبر نص و تصريح نموده به پيامبر ديگرى در زمان خود يا پيامبرى كه بعد از تو قائم مقامش خواهد شد و چنين اظهار و ابرازى نموده شبيه اظهارى كه براى امامت حضرت امير المؤمنين عليه السلام كرده و ما از آن اطلاع پيدا نكرده‌ايم چنانچه اطلاع از نصّ و امامت و اسباب آن نداريم .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nشيخ مفيد فرمود : اين مطلب را نمىتوان پذيرفت زيرا علم به اين نص براى من و تمام معتقدين به شرع و منكرين آن حاصل است كه هر كس ادعاى چنين مطلبى را نسبت به پيامبر بنمايد كه تصريح به رسالت پيامبرى ديگر نموده او را تكذيب مىكنند اگر واقعيت داشت نبايد تمام مردم به باطل بودن آن اعتراف نمايند و تكذيب نمايند كسى را كه چنين ادعائى كرده و به پيامبر صلى الله عليه و آله نسبت تصريح به پيامبرى را بدهد . اگر يك شنونده دايم اظهار بىاطلاعى نمايد از چنين مطلبى در ردّ او استدلالى مىنمائى به جز راهى را كه مىگوئى ولى مطلبى را كه ذكر كردى مرا بىنياز از اعتماد به ديگرى كرد زيرا اگر نص بر امامت نيز نظير نص بر پيامبرى ديگرى بود ، بايد همه مدعى بطلان آن شوند و حتى دو نفر پيدا نشود كه اختلاف در اين مورد بنمايد . همين كه مشاهده مىكنيم در مورد امامت امت اسلام به اختلاف گرائيده بعضى معتقدند كه تصريح به امامت شده و برخى اين نص را منكرند مىفهميم كه بين امامت و نص بر پيامبرى فرق است .\r\nسپس شيخ مفيد رحمة الله عليه فرمود : چرا قاضى انصاف نمىدهد و آن اشكالى كه بر خصم مىگيرد در مورد خود نمىپذيرد از قبيل نفى آنچه خود معتقد هستند و فرق مىگذارد بين خود و بين خصم در مورد فرمايش پيامبر صلى الله عليه و آله كه تصريح به رجم زناكار و انجام آن و محل قطع دست دزد و فعل آن و كيفيت طهارت و نماز و حدود روزه و حج و زكات و انجام آن را نموده و توضيح داده و تكرار كرده و اختلاف در مورد همه اينها نيز وجود دارد و واقعيت در مورد همين نماز و روزه و طهارت و حج با نوعى استدلال كشف مىشود و همچنين در مورد فرمايش پيامبر صلى الله عليه و آله راجع به شق القمر كه در زمان حيات خود پيامبر ظاهر و آشكار و مشهور بوده با اينكه گروهى از معتزله و ديگران از مذاهب مختلف و منكرين خدا اين را انكار كرده‌اند و مدعى هستند اين مسائل را خبرسازان و نويسندگان تاريخ ساخته‌اند و واقعيت ندارد و ما نمىتوانيم با مخالفين خود ادعا كنيم كه علم ضرورى در اين جهات وجود دارد ما مىگوئيم ادعاى آنها اشتباه است ، چگونه مىتواند خلاص شود از اين اشكال كه پيامبر تصريح به نبوت پيغمبرى ديگر\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nكرده ، گرچه ما علم ضرورى به آن نداريم و به چه دليل رد مىكند اين شبهه را كه ممكن است عواملى موجب شده باشد كه ما اطلاع از اين نص پيدا نكرده‌ايم . چنانچه از همين قبيل عوامل پيدا شده براى كسانى كه با او در مورد طهارت و نماز و روزه و حج و شق القمر اختلاف دارند . بين اين دو موضوع هيچ فرقى ديده نمىشود خلاصه استدلال اينست كه براى اثبات اعتقاد خود در اين گونه اختلافات قاضى به علم ضرورى متكى نمىشود بلكه يك نوع استدلال مىنمايد پس چرا براى نص امامت مدعى است كه اگر نص بود بايد همه مىدانستند و اختلاف وجود نداشت ؟ ) قاضى در جواب گفت نص بر امامت شبيه مثالهائى كه زديد نيست زيرا فرض نص در نظر شما فرضى عامّ است و اختلافى كه در مثالها نقل كردى يك فروض خاصّ است ، اگر در باره عموم بود بايد اختلافى به وجود نمىآمد .\r\nشيخ مفيد فرمود : اكنون آنچه استدلال كردى باطل شد و فساد ادعايت آشكار گرديد و احتياج به استدلال ديگر دارى زيرا تو براى رفع خلاف و بوجود آمدن علم گفتى مطلب بايد در يك زمان ظاهر باشد و بين مردم شهرت يابد و دليل ديگرى را به آن اضافه نكردى و هيچ مطلب ديگرى را براى ايجاد علم شرط نكردى . وقتى ما اين مطلب را باطل كرديم و فهميدى كه اين استدلال صحيح نيست . از استدلال خويش صرف نظر كردى و به دليل ديگرى چسبيدى و گفتى در آنجا عموم فرض است و در مورد نماز و روزه فرض خاصى است . چنين استدلالى سابقه ندارد و از اين شاخ به آن شاخ رفتن دليل بر مجاب شدن و مغلوب گرديدن است كه دليلى را رها كنى و دليل ديگرى را بچسبى . تازه چه مىتوانى بگوئى در مقابل اين ادعا كه پيامبر صلى الله عليه و آله نص بر پيامبرى نموده باشد كه حفظ شريعت او شده باشد و فرض عمل در عبادت خاصه باشد . چنانچه مواردى كه ما نقل كرديم نيز موردى خاص بود .\r\nآيا مىتوانى فرقى بين آنها بگذارى ؟ قاضى ديگر جوابى نداد كه قابل ذكر باشد ( منظور اين است كه قاضى فرق گذاشت امامت فرض عام است و نماز فرض خاص اگر نص بر پيامبرى را در مورد فرض خاصى چون عبادت ادعا كنند چه فرقى بين اين دو خواهد بود ؟ )\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nاستدلال ديگرى از يكى از شيعيان\r\nشيخ مفيد نقل مىكند كه در ضمن استدلال و محاوره‌اى كه بين او و مردى ناصبى شده بود راجع به فضيلت آل محمد صلى الله عليه و آله شيعى پرسيد : بگو ببينم اگر خداوند پيامبر را به رسالت مبعوث نمايد بار و بنه خود را كجا خواهد انداخت ؟\r\nجواب داد در خانه خويش ميان خانواده و فرزندش . شيعى در پاسخ او گفت من نيز علاقه و دوستى خود را جايى پياده كرده‌ام كه پيامبر بار و بنه خود را در آنجا پياده مىكند .\r\nاز سخنان شيخ مفيد در مورد امامت ابا بكر از طريق اجماع كه شخصى به نام كتبى از او پرسيد چه دليل داريد بر صحيح نبودن امامت ابا بكر ؟ شيخ در پاسخ گفت دليل زياد است من فقط يك دليل را ذكر مىكنم كه تو بهتر بفهمى و آن دليل اينست كه امت اجماع دارند كه امام احتياج به امام ديگرى ندارد و تمام امت اجماع نموده‌اند بر اينكه ابا بكر بالاى منبر گفت وليتكم و لست بخيركم فان استقمت فاتبعونى و ان اعوججت فقومونى من فرمانرواى شما شده‌ام با اينكه بهترين شما نيستم . اگر در طريق مستقيم بودم پيروم شويد ولى اگر راه كج پيمودم مرا به راه راست بداريد .\r\nاو خود اعتراف نمود كه احتياج به رعيت دارد و نيازمند به آنها است در تدابير امور و اين مطلب را همه خردمندان قبول دارند كسى كه احتياج به مردم داشته باشد احتياج او به امام بيشتر است . وقتى ثابت شد احتياج ابا بكر به امام با امامتش باطل مىشود به دليل اجماع بر اينكه امام احتياج به امام ديگر ندارد .\r\nكتبى ديگر نتوانست حرفى بگويد و اعتراض بنمايد ولى در آن جلسه مردى معتزلى مذهب به نام عرزالة حضور داشت كه زبان گشوده گفت چرا اين حرف را نزدى كه امت نيز اجماع دارند بر اينكه قاضى احتياج به قاضى ندارد و امير محتاج به امير ديگرى نيست . بنا بر اين بايد امراء نيز معصوم باشند يا خارج از اجماع شويم .\r\nشيخ مفيد فرمود : اگر ساكت مىشدى بهتر از اين حرف بود . خيال نمىكردم\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nچنين اشتباهى بكنى يا بىاعتبارى . دليلى كه ذكر كردى بر تو پوشيده باشد زيرا در موردى كه نقل كردى اجماعى وجود ندارد بلكه اجماع بر خلاف آن است زيرا امت اتفاق دارند بر اينكه قاضى كه از امام مقامش كمتر است احتياج به قاضى كه امام است دارد . همين مطلب باطل مىكند استدلال تو را مگر اينكه منظورت از امير و قاضى خود امام باشد كه در اين صورت او احتياج به قاضى يا امير ديگر ندارد و اين بىنيازى به واسطه عصمت و كمالى است كه در او هست . اينك چگونه توانستى ما را ملزم نمائى ؟ شخص معترض نتوانست حرفى بزند .\r\n\r\nاستدلال ديگرى از شيخ مفيد رحمة إله عليه\r\nمردى معتزلى به نام ابى عمر و شوطى به ايشان گفت مگر امت بر اين اجماع ندارند كه ظاهر ابا بكر و عمر اسلام بود ؟ در جواب او گفت چرا اجماع امت بر اين است كه آنها تا مدتى ظاهرا مسلمان بودند . اما اينكه اجماع داشته باشند كه در تمام عمر مسلمان بودند چنين اجماعى وجود ندارد چون همه اتفاق دارند كه آنها مشرك بودند و گروهى نيز معتقدند كه آن گروه تعدادشان كم نيست بر اينكه آن دو پس از مسلمان شدن ظاهرى كافر شدند بواسطه انكار نص و در زمان حيات پيامبر صلى الله عليه و آله نفاق از آنها سر زد .\r\nشوطى گفت اشكالى كه من مىخواستم بنمايم با استدلالى كه كردى باطل شد .\r\nخيال مىكردم در مورد استدلالى كه من كردم تو به اطلاق مىپذيرى . شيخ مفيد فرمود : اينك فهميدى عقيده من چيست و متوجه شدى كه منظورم چه بود كه اجازه ندادم از آن استفاده نمائى . اينك تو را مجبور مىكنم به قبول مطلبى كه مىخواستى خصم را به آن دچار نمائى .\r\nآيا امت اجماع ندارند بر اينكه هر كس شك در دين خدا داشته باشد و در نبوت مشكوك شود اعتراف به كفر نموده و اقرار به آن كرده ؟ جواب داد چرا .\r\nشيخ فرمود : تمام امت قبول دارند كه عمر بن خطاب گفت من هيچ روز شك\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nنكردم از روزى كه مسلمان شدم مگر روزى كه پيامبر اكرم صلى الله عليه و آله با اهل مكه از در صلح درآمد من خدمت ايشان رسيدم و گفتم مگر تو پيامبر نيستى ؟ فرمود :\r\nچرا . گفتم مگر ما مؤمن نيستيم ؟ فرمود : چرا . گفتم پس به چه جهت اين پستى را پذيرفتى براى خود و به آنها اين موقعيت را دادى ؟ فرمود : اين پستى نيست ، اين براى تو بهتر است .\r\nگفتم مگر تو وعده ندادى كه ما داخل مكه خواهيم شد ؟ فرمود : چرا . گفتم پس چرا ما وارد نشديم ؟ فرمود : من به تو گفتم و وعده دادم كه امسال وارد خواهيم شد ؟\r\nگفتم نه . فرمود : به زودى وارد خواهيد شد ان شاء الله تعالى .\r\nپس عمر به شك خود اعتراف نمود و ترديدى كه در باره نبوت داشت و موارد شك و علت بوجود آمدن آن را هم اعتراف كرد به اين مطلب اجماع بوجود مىآيد بر كفر او . بعد از اظهار ايمان و اعتراف خود به اين مطلب .\r\nگروهى از ناصبىها گفته‌اند بعد عمر يقين پيدا كرد . يعنى بعد از شك و ترديد يقين پيدا كرد و بعد از كفر به ايمان گرائيد . نمىتوانيم حرف آنها را بپذيريم چون دليلى ندارند و همان اجماع بر اينكه كافر شده ، مورد اعتماد ما است .\r\nگويند نتوانست حرفى بزند جز اينكه گفت تاكنون نشنيده بودم كسى ادعاى اجماع بر كفر عمر نمايد تا شيخ فرمود حالا فهميدى و برايت ثابت شد . به جان خود سوگند ياد مىكنم كه اين مطلب را كسى قبل از من استدلال نكرده اگر جوابى دارى بگو . اما آن شخص جوابى نداشت كه بگويد .\r\n\r\nاستدلال ديگر شيخ مفيد\r\nدر خانه ابو عبد الله محمد بن محمد بن طاهر رحمة الله عليه مردى از روحانى نمايان به نام ورثانى بود كه از جمله رجال با فهم آنها به شمار مىرفت . رو به شيخ نموده گفت مگر مذهب تو اين نيست كه پيامبر اكرم صلى الله عليه و آله معصوم از خطا بوده و اشتباه و سهو و غلط برايش رخ نداده داراى نفس كامل و بىنياز از مردم\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nبوده است . شيخ مفيد گفت چرا همين طور بوده . آن جناب گفت پس در مورد اين آيه چه مىگوئى كه خداوند مىفرمايد  وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ  .\r\nمگر خداوند به او دستور نداده كه در راى و اظهار نظر از آنها كمك بگيرد و او را نيازمند به مشاورت ايشان كرده . چگونه ادعاى تو صحيح است با ظاهر اين آيه قرآن و عمل پيامبر صلى الله عليه و آله ؟ شيخ در جواب گفت پيامبر اكرم صلى الله عليه و آله با اصحاب خود مشورت نكرد به اين طور كه نيازمند براى آنها باشد و نيازى به مشورت آنها نداشت چنانچه تو خيالى مىكنى ، بلكه مشورت او جهت ديگرى داشت كه برايت توضيح مىدهم و توضيح آن چنين است كه ما معتقديم پيامبر اكرم صلى الله عليه و آله از ارتكاب كبائر معصوم است گرچه تو در انجام صغائر با ما مخالف هستى . به اجماع تمام مسلمانان كاملترين خلق و صاحب‌نظرترين آنها و عاقلترين ايشان بود و از همه تدبير و انديشه‌اش محكم‌تر بود . ارتباط بين او و خدا پيوسته برقرار بود و ملائكه پيوسته بر او نازل مىشدند و او را مدد نموده در راه تهذيب كمك بودند و او را از مصالح و واقعيات مطلع مىكردند . وقتى داراى چنين امتيازاتى باشد ديگر نيازى به اظهار نظر ديگران نداشت زيرا هر كس را نام ببرى پائين‌تر از پيامبر صلى الله عليه و آله بوده و مشورت كردن با ديگران براى استفاده از اظهار نظر آنها است و اقتباس از نظرش وقتى بداند كه او صاحب‌نظرتر است و داراى تدبير و انديشه محكمترى است يا عقل كاملترى دارد و يا اين احتمال را بدهد . اما وقتى بداند كه او در اين موارد پائين‌تر از خود اوست ديگر جاى استفاده و استعانت باقى نمىماند زيرا كامل احتياجى به ناقص ندارد در راه رسيدن به رشد و كمال چنانچه عالم به جاهل نيازمند نيست در راه رسيدن به مسائل علمى آيه نيز با مضمون خود شاهد همين مطلب است . مگر توجه ندارى كه خداوند مىفرمايد  وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ  انجام امر را به تصميم پيامبر و در اختيار او مىگذارد نه به رأى و صوابديد آنها . اگر امر به مشورت با آنها كرده بود تا راه خطا را از صواب تشخيص دهد بايد مىفرمود فاذا أشاروا عليك فاعمل وقتى رأى دادند به آن عمل كن و اگر اتفاق در\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nاظهار نظرى داشتند خلاف نظر آنها عمل نكن در اين صورت انجام كار موكول به اظهار نظر آنها مىشد نه تصميم خود پيامبر صلى الله عليه و آله . اما آيه به صورتى كه ملاحظه مىكنى نازل شده و توهم شما صحيح نيست اما اينكه بايد آنها را دعوت به مشورت نمايد هدف اينست كه آنها را به الفت و همبستگى وادارد و در موقع تصميم‌ها از آداب و سنن پروردگار بياموزند . هدف از مشورت اين بوده نه احتياج به مشورت آنها داشته باشد . جز اينكه در اينجا وجه ديگرى هم هست آشكارا و واضح و آن اينست كه خداوند به او اعلام كرد كه در ميان امت كسانى هستند كه انتظار ناراحتىها را دارند و فتنه‌انگيزى مىكنند و پنهانى به دشمنى او مىپردازند و خشم خويش را پنهان مىكنند و پيوسته در راه از ميان بردن امر رسالت هستند و راه نفاق مىپيمايند . اما آنها را نام نبرد و نه معرفى كرد و در اين آيه مىفرمايد  وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ  . و در اين آيه مىفرمايد  وَ إِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ هَلْ يَراكُمْ مِنْ أَحَدٍ ثُمَّ انْصَرَفُوا صَرَفَ اللَّهُ قُلُوبَهُمْ بِأَنَّهُمْ قَوْمٌ لا يَفْقَهُونَ  . و در اين آيه مىفرمايد  يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ  . و مىفرمايد  وَ يَحْلِفُونَ بِاللَّهِ إِنَّهُمْ لَمِنْكُمْ وَ ما هُمْ مِنْكُمْ وَ لكِنَّهُمْ قَوْمٌ يَفْرَقُونَ  . و مىفرمايد  وَ إِذا رَأَيْتَهُمْ تُعْجِبُكَ أَجْسامُهُمْ وَ إِنْ يَقُولُوا تَسْمَعْ لِقَوْلِهِمْ كَأَنَّهُمْ خُشُبٌ مُسَنَّدَةٌ يَحْسَبُونَ كُلَّ صَيْحَةٍ عَلَيْهِمْ هُمُ الْعَدُوُّ فَاحْذَرْهُمْ قاتَلَهُمُ اللَّهُ أَنَّى يُؤْفَكُونَ  . و مىفرمايد  وَ لا يَأْتُونَ الصَّلاةَ إِلَّا وَ هُمْ كُسالى وَ لا يُنْفِقُونَ إِلَّا وَ هُمْ كارِهُونَ  . و مىفرمايد  وَ إِذا قامُوا إِلَى الصَّلاةِ قامُوا كُسالى يُراؤُنَ النَّاسَ وَ لا يَذْكُرُونَ اللَّهَ إِلَّا قَلِيلًا  . خداوند در آيه ديگر پس از اين كه في الجمله آنها را معرفى مىكند ، مىفرمايد  وَ لَوْ نَشاءُ لَأَرَيْناكَهُمْ فَلَعَرَفْتَهُمْ بِسِيماهُمْ وَ لَتَعْرِفَنَّهُمْ فِي لَحْنِ الْقَوْلِ  .\r\nآنها را به بد زبانى معرفى مىكند و راه شناسائى آنها را در نفاقى كه دارند در گفتار زشت خود مشخص مىكند . بعد دستور مىدهد با آنها مشورت نمايد تا از گفتار آنها پى به باطنشان ببرد زيرا نصيحت‌كننده باطن خود را در مشورت آشكار مىكند خيانتكار و منافق نيز از حرف زدنش معلوم مىشود . هدف از مشورت\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nشناسائى آنها بود مگر در مشورتى كه راجع به بدر نمود . نيت فاسد آنها در مورد اسيرها معلوم نشد و آنها را سرزنش نمود و دغلبازى آنها را آشكار كرد . در اين آيه مىفرمايد   ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ * لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ   كه آنها را مورد سرزنش قرار مىدهد و آنها را با اين رأيى كه داده‌اند توبيخ مىنمايد و براى پيامبر صلى الله عليه و آله وضع آنها را توضيح داد . معلوم مىشود كه مشورت نه از جهت احتياج به اظهار نظر آنها است . هدف از مشورت همين بود كه ذكر شد .\r\nيك نفر از حاضران به نام جراحى گفت سبحان الله تو ابا بكر و عمر را منافق مىدانى ؟ خيال نمىكنم شما همچنين منظورى داشته باشى . و در جنگ بدر با غير آنها مشورت نكرد . اگر آن دو منافق بودند كه ما نمىتوانيم چنين حرفى را تحمل كنيم و صبر نخواهيم كرد و نمىتوانيم اين نسبت را بشنويم و اگر از منافقين نبودند همان حرف اول را بپذير كه گفتى پيغمبر مىخواست آنها را عادت به مشورت بدهد و راهنمائى كند كه در كارها چكار كنند .\r\nشيخ مفيد در جواب او گفت اين طريقه بحث و استدلال نيست . چنين برخوردى متكبرانه و از روى بزرگ منشى است نه استدلال و برهان . ما شخص معينى را ذكر نكرديم يك توضيح اجمالى داديم . اما شيخ آنها را مشخص كرد و لزومى هم نداشت كه مشخص شود .\r\nاما جناب ورثانى با صداى بلند فرياد زد صحابه مقامشان بالاتر از آن است كه نسبت نفاق به آنها بدهند چه رسد صديق و فاروق و داد و فريادهائى از اين قبيل كه بازاريها و ستمگران و آشوب طلبان مىكنند به راه انداخت .\r\nشيخ مفيد گفت اين سر و صداها را رها كن . اگر مىتوانى دليل بياور و براى گشودن راه حل مطلبى ذكر كن و گر نه توضيح كافى داده شد و حق آشكار گرديد به كوچكترين سعى و كوشش  وَ الْحَمْدُ لِلَّهِ رَبِّ الْعالَمِينَ *  .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n\r\nاستدلال ديگر از شيخ\r\nيكى از اصحاب شيخ مفيد رحمة الله عليه گفت معتزليان و حشويها مدعى هستند كه جلوس ابا بكر و عمر با پيامبر اكرم صلى الله عليه و آله در عريش و سايبان از جهاد امير المؤمنين عليه السلام با شمشير افضل بوده . اگر آن دو بهترين خلق نبودند اين امتياز را نمىيافتند كه با پيامبر اكرم صلى الله عليه و آله در عريش همنشين باشند .\r\nچگونه مىتوان استدلال را دفع نمود .\r\nشيخ فرمود در جواب بايد جريان را معكوس نمود و داستان را زير و رو كرد به اين صورت كه پيامبر اكرم صلى الله عليه و آله اگر مىدانست آنها مبارز هستند و جهاد مىنمايند و با اين پيكار و جهاد مستوجب ثواب و درجه آخرت مىشوند نبايد مانع آنها مىشد از رسيدن به چنين مقام و منزلتى كه بهترين مقام و عالىترين مرتبه است و از قعود و خوددارى از جنگ بسيار با ارزشتر است به صريح آيه كه مىفرمايد  لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ  . . .  فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً  .\r\nوقتى مىبينيم كه پيامبر اكرم صلى الله عليه و آله مانع اين فضيلت و مقام براى آنها مىشود و آن دو را با خود مىنشاند مىفهميم كه پيامبر اكرم صلى الله عليه و آله مىدانسته اگر آن دو به جنگ پردازند كارى از پيش نمىبرند و خراب خواهند كرد يا فرار مىكنند و بر مىگردند چنانچه در جنگ احد و خيبر و حنين انجام دادند و اين به ضرر مسلمانان است و اعتمادى نبود كه موجب سستى و پائين آمدن توان رزمى آنها شود كه شيخين فرار اختيار كنند يا از ترس و ناراحتى پناه به مشركان ببرند و امان بخواهند يا مفاسد ديگرى كه خداوند مطلع بوده و ممكن است لطفى خداوند به امت كرده كه آنها را از مبارزه و جنگ بازداشته و آنچه آنها توهم كرده‌اند كه پيامبر اكرم صلى الله عليه و آله آنها را با خود نگه داشته تا از رأى و نظر ايشان استفاده نمايد ، قبلا ثابت شد كه پيامبر اكرم صلى الله عليه و آله كامل بوده و آنها به مرتبه كمال او نمىرسيدند و معصوم بوده كه آنها معصوم نبوده‌اند و مؤيد به ملائكه بوده كه آنها\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nنبوده‌اند و قرآن به او وحى مىشد كه به آنها نمىشده . پس چه احتياجى به آنها داشته با توضيحاتى كه داديم جز اينكه كور دلى و نادانى و كمى اعتقاد موجب چنين عقيده‌اى بشود .\r\nآنچه اين مطلب را آشكار مىكند و هدف از نشستن آنها را در عريش واضح مىنمايد ، آيه شريفه است  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ  .\r\nاين دو نفر يا مؤمن بوده‌اند يا غير مؤمن . اگر مؤمن بوده‌اند كه خداوند جان آنها را خريده بود با جنگى كه موجب كشته شدن شود كه حريف را بكشند يا حريف آنها را بكشد .\r\nاگر آنها چنين بودند نبايد پيامبر اكرم صلى الله عليه و آله حائل مىشد بين آنها و شرطى كه با خدا كرده بودند و همين كه مانع شده به ما مىفهماند كه آنها داراى اين مزايا نبوده‌اند كه بعضى از نادانان براى آنها معتقدند و مسأله عريش خود يك نوع و بال و گرفتارى براى آنها است نه مقام و مزيت و برعكس موجب نقص و اشكال مىشود . به منت خداى متعال .\r\n\r\nاستدلال ديگرى از شيخ مفيد رحمة الله عليه\r\nشيخ مفيد اعلى الله مقامه مىگويد ابو الحسين خياط گفت مردى از معتقدين به امامت ، پيش من آمد كه مدعى بود رئيس آنها گفته است بپرس از ابو الحسين خياط اين فرمايش پيامبر در آيه قرآن كه به ابا بكر مىگويد  لا تَحْزَنْ  محزون نباش . آيا ترس ابا بكر اطاعت خدا بوده يا معصيت . اگر اطاعت خدا بوده لازم مىآيد كه پيغمبر صلى الله عليه و آله از طاعت خدا نهى نموده باشد و اگر معصيت بوده ، لازم مىآيد كه ابا بكر معصيت كرده باشد . به او گفتم امروز از جواب صرف نظر كن ولى برو پيش او و از اين آيه كه خداوند به موسى مىفرمايد  لا تَخَفْ *  مترس سؤال كن كه خوف\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nموسى يا معصيت بوده يا اطاعت . اگر اطاعت بوده خدا از اطاعت نهى كرده و اگر معصيت بوده بايد موسى دچار معصيت شده باشد .\r\nخياط گفت آن مرد رفت و بعد برگشت . پرسيدم اشكال مرا برايش گفتى ؟\r\nجواب داد آرى . پرسيدم چه جواب داد ؟ گفت به من دستور داد كه با تو ننشينم .\r\nشيخ مفيد مىفرمايد من در صحت اين داستان مشكوكم . گمان مىكنم خياط اين جريان را ساخته باشد . اگر راست مىگفت كه يكى از رؤساى شيعه چنين سؤالى را كرده است بايد در جواب اشكال او گيرى نمىكرد و جوابش را مىداد . بايد خياط اين داستان را ساخته باشد تا بدين وسيله به مردم اعلام كند كه شيعه نمىتواند جواب بدهد .\r\nاما من به او و يارانش مىگويم فرق بين اين دو مرد بسيار واضح است . به اين صورت كه اگر ما باشيم و ظاهر آيه  لا تَخَفْ *  خطاب به حضرت موسى و اين آيه خطاب به پيامبر اكرم صلى الله عليه و آله  وَ لا يَحْزُنْكَ قَوْلُهُمْ  و شبيه اين گونه خطابها به انبيا عليهم السلام قطع پيدا مىكنيم كه نهى و بازداشتن از كار قبيحى است كه سزاوار سرزنش مىشوند چون ظاهر آيات نهى است لا تفعل . چنانچه ظاهر گفتار مخالف اين نهى امر حقيقى است مانند  افْعَلْ  اما از اين ظاهر به واسطه يك دليل عقلى عدول مىكنيم كه چاره‌اى جز آن نداريم . چنانچه وقتى دليلى نداشته باشيم براى عدول از ظاهر ، همان ظاهر را صحيح مىدانيم .\r\nدليلى كه ما را از ظاهر آيه عدول مىدهد عصمت انبياء است كه گواهى است بر انجام ندادن خطا و گناه . وقتى اجماع امت بر اين قرار گرفت كه ابا بكر معصوم نيست مانند انبياء لازم است آيه را به معنى ظاهر آن گرفت كه نهى و كار ناشايست است . به همين جهت مورد نهى قرار گرفته كه ادامه ندهد ، چون دليلى نيست كه ما را از ظاهر آيه منصرف نمايد از قبيل عصمت . خبرى هم از خداوند و پيامبرش در اين مورد نرسيده پس آنچه خياط ايراد كرده باطل مىشود . او در حقيقت رئيس معتزليان است و معلوم مىشود استدلالش به جائى بند نيست و تائيد مدعاى ما را مىنمايد ، آنچه از مشايخ و دانشمندان شيعه نقل شده كه خداوند هر جا سكينه و آرامش را بر\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nپيامبر صلى الله عليه و آله و بر آنها نازل نموده ، آيات قرآن شاهد اين مطلب است   يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ   . ولى در غار كه جز ابا بكر كس ديگرى با پيامبر اكرم صلى الله عليه و آله نبود سكينه را اختصاص به پيامبر اكرم صلى الله عليه و آله مىدهد نه ابا بكر و او را شريك پيامبر صلى الله عليه و آله نمىنمايد و در آيه مىفرمايد  فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها  . اگر او مؤمن مىبود بايد سكينه و آرامش را به او هم مىدادند مانند ساير مؤمنين به جهت همان كار ناشايستى كه در غار از او سر زد كه عبارت از حزن او بود . نهى متوجهش گرديد تا اين حزن را ادامه ندهد چون خداوند او را از سكينه‌اى كه به مؤمنين ارزانى داشته در مواردى كه با پيامبر اسلام صلى الله عليه و آله بوده‌اند محروم نموده كه آيات قرآن شاهد اين مطالب است و براى كسى كه دقت كند واضح و آشكار است .\r\nشيخ مفيد مىفرمايد اين استدلال ، گروهى از ناصبيان را متحير نموده و دلتنگ كرده و در فكر چاره برآمده‌اند كه راه خلاصى از اين استدلال پيدا نمايند و به اختلاف راه حل‌هائى بيان كرده‌اند و مجموعا آنچه نقل كرده‌اند دليل بر ضعف عقل و اشتباه آنها و گمراهى اوست . بعضى گفته‌اند سكينه و آرامش بر ابا بكر نازل شده چون او ترسان و ناراحت بود ولى پيامبر اكرم صلى الله عليه و آله مطمئن و آسوده مىنمود .\r\nمسلم است كه آرامش خاطر احتياج به سكينه ندارد ولى خائف و ترسان احتياج به سكينه دارد .\r\nشيخ مفيد مىفرمايد با اين استدلال مرتكب جنايت شده‌ايد كه طعن بر كتاب خدا مىزنيد زيرا اگر ادعاى شما صحيح باشد نبايد در روز بدر و حنين نيز بر پيامبر اكرم صلى الله عليه و آله نازل شود چون در آن دو روز نيز خائف و ترسان نبوده و مطمئن بوده و يقين داشته كه فتح با اوست و خداوند بر تمام اديان او را پيروز مىنمايد . گرچه مشركان نخواسته باشند و آياتى كه صريحا نزول سكينه را بر شخص پيامبر اكرم صلى الله عليه و آله تصريح مىفرمايد اين استدلال را بىارزش و بر باد مىدهد .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nاگر بگوئيد پيامبر اكرم صلى الله عليه و آله در اين دو مورد خائف بوده ولى اظهار نمىكرده به همين جهت سكينه بر او نازل شده است ، ما همين ادعاى شما را در غار هم مىكنيم پس چرا شما قبول نمىكنيد .\r\nاگر بگوئيد پيامبر صلى الله عليه و آله احتياج به سكينه در هر حال داشته تا ترس از او زائل شود و هرگز دچار بيم و هراس نشود ، با اين ادعا حرف قبلى خود را باطل كرده‌ايد با اينكه نصّ صريح قرآن مخالف ادعاى شما است .\r\n فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها  خداوند در اين آيه به مردم اطلاع مىدهد كسى كه سكينه بر او نازل نموده همان كسى است كه او را تائيد كرده بوسيله ملائكه . وقتى ضميرها در نزول سكينه و تائيد و ضمير از اول آيه يك نفر باشد  إِلَّا تَنْصُرُوهُ فَقَدْ نَصَرَهُ اللَّهُ  تا اين قسمت آيه  وَ أَيَّدَهُ بِجُنُودٍ لَمْ تَرَوْها  و هرگز نمىتواند دو فرد باشد چنانچه نمىتواند در اين كلام دو نفر را منظور داشته باشد لقيت زيدا فاكرمته و كلمته كه زيد را ديدم و او را احترام كردم و با او صحبت نمودم . نمىتواند ابتداى كلام مربوط به زيد باشد ولى كرامت و احترام مربوط به عمر و يا خالد يا بكر باشد . وقتى به اتفاق امت مؤيد به ملائكه پيامبر اكرم صلى الله عليه و آله باشد ثابت است كه سكينه نيز به او اختصاص دارد نه رفيقش و اين مطلبى است كه شبهه‌اى در آن نيست .\r\nبعضى از آنها گفته‌اند سكينه گرچه اختصاص به پيامبر اكرم داشته اما دليل بر نقص ابا بكر نيست زيرا احتياج به سكينه رئيس دارد و نه مرءوس و تابع . در جواب آنها بايد گفت اين رد خدا است زيرا خداوند در بدر و حنين بر مرءوس‌ها و متبوعين نازل كرده و در جاهاى ديگر بنا بر آنچه شما گفتيد لازم مىآيد خداوند سكينه را در اين موارد به كسانى داده باشد كه احتياجى نداشته‌اند و چنين كارى عبث و بيهوده است . خداوند منزه است از چنين نسبتى .\r\nشيخ فرمود در اينجا شبهه‌اى است كه مىتوان آن را ايراد كرد و از شبهه قبلى قوىتر است جز اينكه آنها اين اشكال را متوجه نشده‌اند . خيال نمىكنم به خاطر هيچ كدام از آنها رسيده باشد و آن اينست كه بگوئيم خداوند دو چيز را ذكر كرده ، بعد ،\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nاز يكى به كنايه تعبير نموده . اين كنايه مربوط به هر دوى آنها است نه يكى مانند اين آيه  الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ  لفظ كنايه از فضه فقط آورده شد با اينكه منظور طلا و نقره هر دو هست و شاعر هم مىگويد :\r\n نحن بما عندنا و انت بما * عندك راض و الامر مختلف \r\nمنظورش اينست كه نحن بما عندنا راضون و انت راض بما عندك يكى را ذكر كرده و ديگرى را ذكر ننموده . همين طور خداوند مىفرمايد  فَأَنْزَلَ اللَّهُ سَكِينَتَهُ عَلَيْهِ  و هر دو را مورد نظر داشته باشد .\r\nجواب از اين اشكال به توفيق خدا چنين است . اختصار به كنايه با ذكر يكى از موارد و تعميم حكم به همه يك نوع مجاز و استعاره‌ايست كه اهل زبان در موارد بخصوصى به كار برده‌اند و در قرآن هم تعداد معينى به كار برده شده . استعاره استعمال اصلى نيست كه در همه جا اجرا شود و نمىتوان بر آن قياس نمود و ما نمىتوانيم ظاهر قرآن را رها كنيم و از استعمال حقيقى صرف نظر نمائيم و به استعاره متوسل شويم مگر مجبور باشيم با اينكه دليلى در آيه  فَأَنْزَلَ اللَّهُ سَكِينَتَهُ عَلَيْهِ  نداريم كه ما را ملزم نمايد غير از كسى كه مراد هست از نازل شده سكينه بر او ديگرى را هم به استعمال كنائى منظور نمائيم .\r\nمطلب ديگر اينكه عرب اين استعمال را به كار مىبرد . وقتى كه معنى معروف باشد و اشتباه پيش نيايد در چنين صورتى يكى را ذكر مىكند و هر دو را منظور مىنمايد به جهت اختصار چون جاى اشتباه نيست و ترديد بوجود نمىآيد اما در صورتى كه معروف نيست و اشتباه پيش بيايد چنين استعمالى را روا نخواهد داشت و هر كه به كار برد كارش لغز و معما است . مگر نمىبينى كه خداوند مىفرمايد  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها  هر كس بشنود مىداند منظور انفاق نكردن طلا و نقره هر دو است با قرينه‌اى كه قبلا ذكر نموده از كراهت نسبت به ذخيره نمودن و بر هم انباشتن طلا و نقره كه مانع انفاق آنها است وقتى هر دو را در مورد ذخيره كردن آورد و حكمى به آن دو داد كه شاهد و گواه است بر اينكه انفاق نيز مربوط به هر دو است كه از جهت اختصار يكى را بيان نموده . خداوند در اين آيه\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nمىفرمايد  وَ إِذا رَأَوْا تِجارَةً أَوْ لَهْواً انْفَضُّوا إِلَيْها  ديدن تجارت و لهو هر دو را سبب و مانع از ياد خدا دانسته و با اين قرينه هيچ ترديدى به وجود نمىآيد كه خيال كنند يكى را مانع قرار داده بكله منظورش هر دو است چون اگر يكى را منظور نمايد كلام از فائده عقلانى خالى خواهد بود . با توجه به همين مطلب كافى است كه اشاره‌اى بنمايد همچنين آيه شريفه  وَ اللَّهُ وَ رَسُولُهُ أَحَقُّ أَنْ يُرْضُوهُ  . در اين آيه چون نام خدا را تصريح نموده و پيامبر را نيز ياد كرده معلوم مىشود اين رضايت مربوط به هر دو است و گر نه ذكر خدا و رسول در اول آيه لزومى نداشت و مفيد فايده‌اى نبود .\r\nهمچنين قول شاعر و انت بما عندك راض و الامر مختلف اگر قبلا نگفته بود و نحن بما عندنا نمىتوانست اختصار به يكى بنمايد و ديگرى را ذكر نكند زيرا اگر از جمله اول راضون را ساقط شده ندانيم كلام بىفايده مىشود نحن بما عندنا چه هستيم بايد بگوئيم ما هم آنچه نزد ما است راضى هستيم چون چنين معنائى در نزد مخاطب و اهل فهم كاملا معلوم است . جايز است از جهت اختصار و ايجاز يكى را بيان كند و ديگرى را به كنايه منظور نمايد اما آيه شريفه  فَأَنْزَلَ اللَّهُ سَكِينَتَهُ عَلَيْهِ  اين طور نيست زيرا معنى كامل و تمام است با نزول سكينه بر پيامبرش صلى الله عليه و آله نه بر رفيق مصاحب او در غار هيچ احتياجى به برگرداندن ضمير به هر دو نيست با اينكه ضمير در حقيقت كنايه از يك نفر است و ظاهر استعمال عرب هم همين است . اگر هر دو را در نظر داشته باشد اشتباه پيش مىآيد و يك نوع پرده‌پوشى و لغزگوئى است .\r\nزيرا در صورتى كه ضمير را در استعمال براى همه به كار برند ولى منظور يك فرد باشد موجب اشتباه مىشود . همين طور اگر ضمير مربوط به يك نفر باشد و منظور از آن همه باشند باز اشتباه پيش خواهد آمد با اينكه دليلى هم وجود ندارد كه چنين منظورى را معنى نمايد و كلام هم در صورتى كه مربوط به همان يك نفر باشد كامل و بىاشكال است . مگر نمىبينى اگر گوينده‌اى بگويد لقيت زيدا و معه عمر و فخاطبت زيدا و ناظرته زيد را ديدم كه عمر و هم با او بود . با زيد صحبت كردم و\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nمناظره نمودم .\r\nاگر منظورش صحبت و مناظره كردن با هر دو باشد چنين استعمالى حالت لغز و معما دارد زيرا جمله داراى قرينه‌اى نيست كه نشان دهد مناظره با هر دو بوده . اگر اين جمله را مانند آيات گذشته بدانيم يك نوع جهالت و نادانى است چون خيلى فرق بين آيات و اين جمله لقيت زيدا هست و تناسبى بين آنها وجود ندارد .\r\nدليل ديگر اينكه ضمير دوم در آيه  فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ  مسلما اختصاص به پيامبر صلى الله عليه و آله دارد . ديگر صحيح نيست كه ضمير اول به هر دو نسبت داده شود و غير پيامبر را هم شامل گردد . چون در زبان عرب سابقه ندارد كنايه‌اى مربوط به دو نفر باشد و كنايه بعد مربوط به يك نفر از آنها باشد . در قرآن نظيرى و مشابهى وجود ندارد و نه در اشعار عرب و نه در هيچ سخنى و چون ( ه ) در آيه  وَ أَيَّدَهُ بِجُنُودٍ لَمْ تَرَوْها  به اتفاق اختصاص به پيامبر صلى الله عليه و آله دارد ثابت مىشود كه ( ه ) در قسمت اول  فَأَنْزَلَ اللَّهُ سَكِينَتَهُ عَلَيْهِ  هم كنايه از شخص پيامبر صلى الله عليه و آله است نه ديگرى و معلوم شد اين آيه با تمام مثالها و اشعار فرق آشكارى دارد . خداوند راهنماى حقيقت است .\r\n\r\nمناظره‌اى از شيخ مفيد\r\nمردى از پيروان عقائد كرابيسى به شيخ مفيد گفت : من جسورتر از شيعيان نديده‌ام در ادعاى محالى كه مىكنند زيرا آنها مدعى هستند آيه  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  در باره على و فاطمه و حسن و حسين عليهم السلام نازل شده با اينكه ظاهر آيه در باره ازواج و زنان پيامبر صلى الله عليه و آله است . اگر ظاهر آيه را دقت كنيد مىبينيد سياق آيه فقط در مورد زنان پيامبر صلى الله عليه و آله است و هيچ شاهدى بر مدعاى آنها در آيه وجود ندارد .\r\nشيخ مفيد در جواب او گفت : جسورترين مردم در ارتكاب باطل و منكرترين\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nآنها نسبت به واقعيتها و نادانترين ايشان كسى است كه ادعاى تو را بنمايد و مخالفت با اجماع كند به دليل اينكه خلافى بين امت وجود ندارد . بعضى از آيات قرآن اول آن مربوط به چيزى است و آخر آن مربوط به چيز ديگر و وسط آيه اختصاص به مطلبى دارد كه اول آن مربوط به مطلب ديگرى ، موافق و مخالف ، نقل كرده‌اند كه اين آيه در خانه ام سلمه نازل شده است و پيامبر اكرم صلى الله عليه و آله در خانه بوده با على عليه السلام و حضرت فاطمه و حسن و حسين عليهم السلام كه آنها را داخل عبائى خيبرى نمود و فرمود\r\nاللهم هؤلاء اهل بيتى\r\nخداوند اين آيه را نازل فرمود  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  آيه را پيامبر اكرم صلى الله عليه و آله قرائت فرمود . ام سلمه گفت آيا من از اهل بيت شما نيستم ؟\r\nفرمود : تو عاقبت به خيرى . نفرمود تو از اهل بيت من نيستى . حتى اصحاب حديث نقل كرده‌اند عمر از اين آيه سؤال كرد به او گفتند از عايشه بپرس . عايشه گفت اين آيه در خانه خواهرم ام سلمه نازل شد ، از او بپرسيد او بهتر از من مىداند . هيچ يك از ناصبيان و راويان شيعه اختلافى در مورد اين آيه به صورتى كه گفتم ندارند .\r\nحمل آيات قرآن را به صورتى كه روايت رسيده بهتر است از اينكه توجيه و تفسير از روى ظن و گمان بكنيم با اينكه خداوند شاهدى بر صحت ادعاى ما در خود آيه قرار نداده زيرا مىفرمايد  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  و زدودن رجس امكان ندارد مگر با عصمت زيرا گناه از پليدترين رجس‌ها است و اين كه خداوند مىفرمايد اراده كرده رجس را بر طرف نمايد خبر و اطلاع از وقوع اين كار است نه اراده‌اى كه به وسيله آن لفظ امر ، امر مىشود خصوصا كه اراده را در اين آيه قديم بدانيم و اراده در اين آيه فرق دارد با اراده‌اى كه در اين آيه است  يُرِيدُ اللَّهُ لِيُبَيِّنَ لَكُمْ  و اين آيه  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  زيرا اگر هر دو به يك معنى باشد ديگر معنى ندارد كه اختصاص به اهل بيت داشته باشد زيرا اراده‌اى كه مقتضاى خبر و بيان است شامل همه مردم مىشود چنانچه در تفسير و معنى آن ذكر شده . وقتى مىبينيم اين اذهاب رجس را اختصاص\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nبه اهل بيت عليهم السلام داده دليل است بر اينكه اراده از بين بردن رجس به معنى انجام كار است و اين خود موجب عصمت است طبق توضيحى كه داديم و اينكه تمام امت اتفاق دارند بر اينكه زنان پيامبر معصوم نبوده‌اند خود دليل است بر اينكه آيه مربوط به زنان پيامبر نيست مضافا بر اينكه اگر كسى عارف به زبان باشد چنين ادعائى را نخواهد كرد و نه توهم آن را مىنمايد زيرا بين عربى زبانان هيچ اختلافى نيست كه جمع مذكر با ميم و جمع مؤنث با نون و هرگز علامت مذكر را براى مؤنث به كار نبرده‌اند نه بطور حقيقى و نه مجازى و چون مىبينيم خداوند ابتداى آيات را اختصاص به بانوان پيامبر صلى الله عليه و آله داده و جمع آنها را با نون مؤنث ذكر كرده و فرموده است  يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ  تا اين قسمت آيه  وَ أَطِعْنَ اللَّهَ وَ رَسُولَهُ  بعد خطاب را از آنها برداشته بعد از اين فاصله و جمع مذكر آورده و فرموده است  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  وقتى جمع را به وسيله ( ميم ) ذكر نموده و ( نون ) را ساقط كرده مىفهميم خطاب متوجه اشخاص قبل نيست . به همان دليل استعمال عرب بعد باز خطاب را متوجه زنان پيامبر صلى الله عليه و آله مىكند و مىفرمايد  وَ اذْكُرْنَ ما يُتْلى فِي بُيُوتِكُنَّ مِنْ آياتِ اللَّهِ وَ الْحِكْمَةِ إِنَّ اللَّهَ كانَ لَطِيفاً خَبِيراً  با اين تغيير خطاب توجه داده كه اين طهارت و عصمت و فضيلت عالى اختصاص به آل محمد صلى الله عليه و آله دارد و جاى هيچ ادعائى نيست كه بگوئيد در زنان پيامبر صلى الله عليه و آله مردى را هم در نظر گرفته‌اند غير از زنان ما تذكرى به حد مردى نرسيد ( مثلا بچه است ) منظور بوده از باب تغليب جمع را مذكر آورده‌اند . وقتى چنين ادعائى امكان نداشت و خطاب به زنان غير ممكن بود غير آنها جز اهل بيت يعنى همانهائى كه ذكر كرديم كس ديگرى نيست كه روايت هم مؤيد اين مطلب است چنانچه توضيح داده شد .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nاستدلال شيخ رحمة الله عليه بر اينكه امير المؤمنين عليه السلام با ابا بكر بيعت نكرد\r\nشيخ مفيد رحمة الله عليه مىفرمايد : اجماع تمام امت مسلمان است كه على عليه السلام از بيعت ابا بكر سر باز زد و به تأخير انداخت از همه كمتر گفته‌اند . پس از سه روز بعد بيعت كرد . بعضى نوشته‌اند تا زمان وفات حضرت زهرا عليها السلام تأخير انداخت ولى بعد از درگذشت آن بانوى عزيز بيعت كرد . بعضى نيز چهل روز گفته‌اند و برخى شش ماه . ولى محققين از دانشمندان شيعه معتقدند كه يك ساعت هم بيعت نكرده ، پس اجماع بر تأخير بيعت حاصل است . اختلاف در بيعت بعدى است طبق توضيحى كه داده شده اما دليل بر اينكه هرگز بيعت نكرده اينست كه ترك بيعت آن مولى براى مدت معينى خالى نيست از اينكه يا هدايت بوده و صحيح و انجام بيعت گمراهى و ضلالت و يا بيعت را تأخير كردن ضلالت بوده و ترك آن درست و صحيح يا هم تأخير درست بوده و هم بيعت كردن و يا تأخير و تقديم هر دو اشتباه بوده .\r\nاگر بگوئيم تأخير انداختن ضلالت و گمراهى است بايد بگوئيم امير المؤمنين عليه السلام پس از پيامبر اكرم صلى الله عليه و آله گمراه شده است به واسطه ترك بيعت كه بايد انجام مىداده . تمام امت اجماع دارند بر اينكه امير المؤمنين عليه السلام پس از پيامبر اكرم صلى الله عليه و آله هرگز گمراه نشده .\r\nدر تمام دوران ابا بكر و عمر و عثمان و مدتى از ايام حكومت خويش تا آن زمانى كه خوارج مخالفت كردند هنگام تحكيم و از امت جدا گرديدند پس نمىتواند تأخير بيعت با ابا بكر ضلالت باشد . اگر تأخير صحيح بوده و ترك آن خطا و اشتباه صحيح نيست كه على عليه السلام كار صحيح را رها كرده و به اشتباه گرائيده باشد و نه از هدايت به ضلالت . مخصوصا كه اجماع امت بر عدم ضلالت على عليه السلام در طول مدت زمامدارى آنها كه جلو افتادند و هرگز نمىتواند تأخير و تعجيل بيعت هر دو خطا باشد به واسطه اجماع بر اينكه چنين چيزى باطل است و قاعده هم اين ادعا را باطل مىداند و نمىتواند تأخير و عدم تأخير هر دو درست باشد چون\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nنمىتواند حق و واقعيت در دو جهت مخالف باشد و دو صفت متضاد و دليل ديگر اينكه مخالفين ما در اين مسأله اجماع دارند بر اينكه اشكال در جواز اختيار وجود ندارد و صحت امامت ابا بكر . ولى مردم دو دسته‌اند . شيعيان مىگويند امامت ابى بكر صحيح نبود كه با اين فرض هرگز نمىتوان معتقد به امامت او شد و بعضى از ناصبيان مىگويند بيعت با ابا بكر صحيح بوده و احدى شك در درستى آن ندارد زيرا نمىتواند استحقاق امامت عدالت ظاهرى و نسب و علم و قدرت بر اداره امورات و داشتن اين امتيازات براى ابا بكر پيش آنها جاى شك و ترديدى نيست .\r\nبه اعتقاد آنها هرگز تأخير اندازنده بيعت ، كار صحيحى انجام نداده زيرا تأخير به واسطه نداشتن دليل نبوده و نه به جهت شيعه . اين تأخير به واسطه عناد و دشمنى بوده و قبلا ثابت شد با توضيحى كه داديم امير المؤمنين عليه السلام به هيچ كدام از آن صورتها با ابا بكر بيعت نكرده . ناصبيان از چنين استخراجى غافل بوده‌اند . با توجه به اينكه قائل به تأخير بيعت براى مدت معينى بوده‌اند ، اگر متوجه اين اشكال مىشدند مخالفت در اجماع مىكردند . با اينكه از آنها بعيد نيست كه بعد از فهميدن اين ايراد باز مرتكب آن شوند جز اينكه اجماع سابق براى چنين شخصى كه مرتكب خلاف شود مفيد نيست و دليل بر رد اوست و جريان احتياج به بحث و انتقاد زيادى نيست .\r\n\r\nاستدلال در مورد شفاعت\r\nابو القاسم كعبى گفت شنيدم ابو الحسين خياط در رد اعتقاد مرجئه راجع به شفاعت به اين آيه استدلال مىكرد  أَ فَمَنْ حَقَّ عَلَيْهِ كَلِمَةُ الْعَذابِ أَ فَأَنْتَ تُنْقِذُ مَنْ فِي النَّارِ  آيا كسى كه شايسته عذاب شده تو نجات مىدهى كسى را كه در جهنم است ؟ ! مىگفت شفاعت نيست مگر براى كسى كه مستحق عقاب باشد ( در اين آيه هم مىگويد مگر تو نجات مىبخشى ) .\r\nشيخ مفيد مىفرمايد : چقدر ابو الحسين غافل شده و در چه خواب سنگينى است . مگر مرجئه كه مىگويند پيامبر اكرم شفاعت مىكند و شفاعتش پذيرفته\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nمىشود منظورشان اينست كه آن جناب نجات مىبخشد از آتش يا مىگويند خداوند به فضل و رحمت خود نجات مىبخشد و اين امتياز را از جهت احترام به پيامبرش بخشيده . پس چگونه با اين آيه مىخواهد منكر شفاعت شود ؟ مگر نمىداند كه حريف‌هاى او و مخالفينش معتقدند كه بايد در مورد اخبار توقف نمود و به ظاهر خبر قطع بر عموم و كليت پيدا نمىكنند . اگر آيه بفهماند كه احدى از آتش خارج نمىشود چنين مفهومى ظاهر و قطعى نيست در نزد آنها با اينكه خود جمله آيه گروه مخصوصى را بيان مىكند نه همه را با اين قيد  أَ فَمَنْ حَقَّ عَلَيْهِ كَلِمَةُ الْعَذابِ  آن اشخاص كيان هستند كه اين آيه شامل آنها است . دليل ديگرى لازم دارد تا معرفى نمايد . از خود آيه فهميده نمىشود اجماع است بر اينكه آيه متوجه كفار است . كسى از مسلمانان هم هرگز معتقد نشده كه شفاعت در مورد كفار هم هست . پس آنچه را خياط دليل گرفته باعث ردّ خود او مىشود . ابو القاسم كعبى گفت خياط در ردّ شفاعت اين آيه را نيز دليل مىگرفت    تَاللَّهِ إِنْ كُنَّا لَفِي ضَلالٍ مُبِينٍ . إِذْ نُسَوِّيكُمْ بِرَبِّ الْعالَمِينَ . وَ ما أَضَلَّنا إِلَّا الْمُجْرِمُونَ    .\r\n  فَما لَنا مِنْ شافِعِينَ . وَ لا صَدِيقٍ حَمِيمٍ   شيخ مفيد فرمود : من عجيب‌تر از شما معتزليان نديده‌ام در مورد آن عقايدى كه با ديگران شريك هستيد . بهترين سخن و استدلال را داريد . همين كه سخن به امامت و ارجاء مىرسد يك مرتبه بىربط و عاميانه صحبت مىكنيد و اشتباه مىكنيد كوركورانه نمىفهميد چه مىگوئيد و چه مىبافيد . اما جاى تعجب نيست زيرا شما در مطالبى كه از ديگران ياد گرفته‌ايد و كمك به شما كرده‌اند خوب صحبت مىكنيد اما در عقايد اختصاصى خودتان قدرت نداريد . مخصوصا وقتى كه مىخواهيد باطلى را بر كرسى بنشانيد كه هيچ كس قدرت اثبات باطل ندارد اما تعجب از ادعاى فضيلتى است كه براى خود مىكنيد و خود را از ديگران ممتاز مىدانيد . به خدا قسم اگر اين استدلال را مخالف شما براى ما نقل كند ، ما مشكوك مىشويم در مورد نقل او ولى جاى شك نيست . اساتيد شما از استادهاى خود نقل مىكنند بعد به همين نقل هم اكتفا نكرده ، با افتخار و مباهات استدلال مىنمايند و تو اى مرد از بلند پردازى در اين\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمطلب آن را يكى از گول خوردگيها قرار داده‌اى . تو گرچه غير عرب هستى در اصل اما عربى زبانى و درك صحيح دارى . ظاهر آيه در مورد كفار است كه مخفى بر اشخاص عادى نيست چه رسد به ديگران . زيرا خداوند در حكايت از گروهى نقل مىكند كه در باره خدايان خود مىگويند و در خطاب به آن خدايان مىگويند  إِذْ نُسَوِّيكُمْ بِرَبِّ الْعالَمِينَ  خودشان اعتراف به شرك خدا مىكنند سپس مىگويند  وَ ما أَضَلَّنا إِلَّا الْمُجْرِمُونَ  و قبل از آن سوگند ياد مىكنند و مىگويند  تَاللَّهِ إِنْ كُنَّا لَفِي ضَلالٍ مُبِينٍ  جناب ابو القاسم آيا كسى از مخالفان خود را سراغ دارى در ارجاء و شفاعت معتقد باشند كه شفاعت شامل بت‌پرستان هم مىشود و كافران به پيامبران عليهم السلام تا استدلال استاد خود را به اين آيه مستحسن شمارى بر مشبهه و مجبره و پيروان مذهب آنها از عامه .\r\nاگر ادعاى اطلاع از اين مطلب بنمائى كه تجاهل كرده‌اى و اگر خيال كنى وقتى شفاعت كفار باطل باشد در باره فساق نيز باطل است قياسى بىمورد كرده‌اى از آن قياس‌ها كه ابو حنيفه گفته است البول في المسجد احيانا احسن من بعض القياس ادرار كردن در مسجد بعضى وقتها بهتر از بعضى قياسها است .\r\nچگونه چنين گمان دارى به اينكه فقط اظهار نظر را در مورد آيه نقل كردى ولى كيفيت استدلال را بيان نكردى و گمانى كرده‌اى كه استدلال در آيه ظاهر است يك غفلت بزرگى است كه از تو سر زده با اينكه قياس بر مدار علل و معانى صحيح است نه بر صورت‌ها و الفاظ و باطل بودن شفاعت در مورد كفار . اگر كسى مدعى شود به صريح قرآن لازم مىگردد كه شفاعت فساق نيز باطل نباشد مگر به وسيله صريح قرآن يا قول پيامبر كه شبيه قرآن است و در رد استدلال . وقتى چنين چيزى وجود نداشت قياس باطل است با اينكه توضيح داديم كه تو منظورت قياس نبوده ، متمسك به ظاهر قرآن شدى و غفلت تو را در اين مورد گوشزد كرديم . پيروان تو دقت كنند و اين مطلب را به روايت نگه دارند .\r\nبا اينكه از حضرت باقر عليه السلام نقل شده كه فرموده است : در اين آيه دليل شفاعت وجود دارد به اين تقريب كه اگر جهنميان در روز قيامت مشاهده نكنند كه\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nبعضى از معذبين در آتش به وسيله شفاعت اشخاصى كه شفاعت آنها پذيرفته مىشود خارج مىشوند با اينكه استحقاق عذاب دارند ، آنها را مىبخشند . افسوس زياد نخواهند خورد و هرگز چنين حرفى را نمىزنند  فَما لَنا مِنْ شافِعِينَ  ما شفيعى نداريم ولى آنها وقتى مشاهده مىكنند يك شافع شفاعت مىكند و دوست مهربانى از دوست خود شفاعت مىنمايد ، غصه فراوان مىخورند . در اين موقع مىگويند    فَما لَنا مِنْ شافِعِينَ وَ لا صَدِيقٍ حَمِيمٍ . فَلَوْ أَنَّ لَنا كَرَّةً فَنَكُونَ مِنَ الْمُؤْمِنِينَ    سوگند به جان خود مىخورم كه چنين حرفى را نمىزند مگر امامى هادى يا كسى كه از ائمه هدى عليهم السلام استفاده كرده باشد . اما آنچه ابو القاسم كعبى نقل كرده شبيه حرفهاى خياطها است و نتيجه انديشه نادان مردم و ناتوانان در علم دين است .\r\n\r\nدليل بر فضيلت على عليه السلام بر تمام صحابه\r\nدر مجلس ابو الحسن احمد بن قاسم علوى سؤال شد كه چه دليل داريد بر اينكه امير المؤمنين عليه السلام از تمام صحابه برتر و افضل است ؟ شيخ مفيد در جواب فرمود : دليل اين مطلب فرمايش پيامبر صلى الله عليه و آله است كه فرمود\r\nاللهم ائتني بأحب خلقك إليك يأكل معي من هذا الطائر\r\nخدايا محبوب‌ترين شخص را در نزد خود برايم برسان تا از پرنده بريان با من بخورد . امير المؤمنين عليه السلام آمد . ضمنا ثابت شده است كه محبوب‌ترين خلق در نزد خدا ثوابش نزد او از همه بيشتر است و كسى كه ثوابش از همه بيشتر باشد ، بدون شك از همه علمش بيشتر است و عبادتش زيادتر . به همين دليل بر فضيلت امير المؤمنين عليه السلام بر تمام مردم به جز پيامبر اكرم صلى الله عليه و آله .\r\nسئوال‌كننده گفت چه دليلى بر صحت اين خبر هست ، تو خود انكار ندارى كه خبر مورد اعتمادى نيست زيرا راوى آن فقط انس بن مالك است و اخبار آحاد دليل نمىشود كه موجب قطع و يقين گردد .\r\nشيخ در جواب او فرمود : گرچه اين خبر از اخبار آحاد است ، همان طورى كه\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nذكر كردى و انس بن مالك تنها ناقل اين خبر است ولى تمام امت اين خبر را قبول كرده‌اند و روايت نرسيده كه احدى اين خبر را بر انس رد كرده باشد و يا انكار آن را نموده باشد ، هنگام روايت نمودن انس . پس اجماع بر صحت اين خبر دليل بر صحيح بودن آن است .\r\nبا توضيحى كه دادم ديگر استدلال بر اينكه خبر واحد است زيانى نمىرساند . با اينكه به طور متواتر از امير المؤمنين عليه السلام نقل شده كه همين خبر را به عنوان دليل بر مناقب خويش در روز شورى كه در خانه دربسته بودند بعد از فوت عمر آن جناب استدلال نمود و فرمود\r\nانشدكم الله هل فيكم احد قال له رسول الله صلى الله عليه و آله اللهم ائتني باحب خلقك اليك يأكل معى من هذا الطائر فجاء واحد غيرى\r\n؟ شما را به خدا سوگند آيا ميان شما كسى هست كه پيامبر اكرم صلى الله عليه و آله در باره او فرموده باشد خدايا محبوب‌ترين فرد را نزد خود برايم برسان تا از اين مرغ بريان با من بخورد ، آيا جز من كسى ديگرى آمد ؟ همه گفتند خدا را شاهد مىگيريم نه . فرمود : خدايا تو گواه باش تمام حاضران اعتراف به صحت خبر نمودند و هرگز امير المؤمنين استدلال به دليلى باطل نمىنمايد . مخصوصا در مقام منازعه و مقامى كه مىخواهد استدلال به فضائل خويش نمايد تا اثبات بالاترين منصب يعنى امامت و خلافت پيامبر را براى خود بنمايد و خود مىداند كه اشخاص حاضر در شورى مايلند خلافت به آنها برسد نه امير المؤمنين ، با اينكه پيامبر اكرم صلى الله عليه و آله فرموده على با حق است و حق با على ، بر محور حركت على حق دوران دارد . وقتى جريان به اين صورت باشد دليل بر صحت خبر است با همان توضيح .\r\nيكى از جبرى مذهبان حاضر در جلسه گفت استدلال شيعه به خبر انس بن مالك از وقايع شنيدنى است زيرا آنها انس را فاسق بلكه كافر مىدانند و مدعى هستند كه او شهادت در مورد نص خلافت على را منكر شد و امير المؤمنين عليه السلام بر او نفرين نمود به دردى مبتلا شود كه لباس نتواند آن را پنهان كند . در سن پيرى مبتلا به برص شد و در حال برص از دنيا رفت ، چگونه استشهاد به روايت\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nكافر مىتوان جست ؟\r\nمعتزليان گفتند دليل تو را او رد كرد زيرا حجت را روايت انس قرار نداد ، بلكه حجت به استدلال او اجماع است ، آنچه ذكر كردى يك هذيان است كه ابطال آن قبلا ذكر شد .\r\nسئوال‌كننده گفت بسيار خوب ، ما صحت خبر را مسلم داشتيم ، ولى خودت مىدانى كه اين خبر دليل بر فضل امير المؤمنين بر تمام آنها نمىشود زيرا معنى آن چنين است : خدايا محبوبترين خلق خود را برايم برسان تا از اين پرنده بخورد ، منظورش اين بوده كه محبوب‌ترين خلق در نزد تو در رابطه با خوردن اين پرنده ، نه اينكه محبوب‌ترين خلق واقعى كه محبوبيت او در رابطه با كثرت اعمال باشد ، زيرا ممكن است خداوند دوست داشته كسى با پيامبر اكرم از آن غذا بخورد كه ديگرى وجود داشته باشد بهتر از او ، ولى به واسطه مصلحتى خدا دوست دارد او بخورد .\r\nشيخ مفيد گفت اين اعتراض كه كردى ساقط است زيرا محبت خدا به واسطه ميل طبيعى نيست . محبت خدا ثواب است چنانچه كينه و خشم خدا هم هيجان نيست بلكه همان عقاب و كيفر است و لفظ ( افعل ) در ( احب و بغض ) جز همان معنى كه ثواب و عقاب است متوجه نخواهد شد . با اين توضيح ديگر معنى ندارد كه كسى گمان كند محبوب‌ترين خلق خدا در غذا خوردن باشد آن هم مبالغه نمايد در آن با صفت عالى و افعل تفضيل زيرا در اين صورت از معنى ثواب آن را خارج مىكند و به ميل طبيعى بر مىگرداند و اين اعتقاد در صفات خدا محال است .\r\nمضافا بر اينكه ظاهر خطاب دليل بر ادعاى ما است نه آنچه تو مدعى شدى ، گرچه محبت به معنى ثواب هم نباشد زيرا پيامبر اكرم صلى الله عليه و آله مىفرمايد :\r\nخدايا محبوب‌ترين فرد را برايم برسان تا از اين غذا با من بخورد . جمله اول كه محبوب‌ترين فرد در نزد خود است ، كلامى تامّ ولى بعد از اين جمله ( با من از اين غذا بخورد ) جمله‌ايست كه از سر گرفته شده و مستانفه است كه جمله اول نيازمند به آن نيست ، اگر آنچه تو مدعى شدى .\r\nمنظور پيامبر بود ، بايد مىفرمود : خدايا محبوب‌ترين فرد را در خوردن با من\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nبرايم بفرست\r\nباحب خلقك اليك في الاكل\r\nمعى وقتى جمله بر خلاف آن است و به صورتى است كه ما ذكر كرديم ، جايز نيست عدول از ظاهر خبر به احتمال يك معنى مجازى .\r\nبا اينكه اگر هر دو معنى هم مساوى باشند در ظاهر كلام لازم است تو حمل كنى اين لفظ را به يكى از دو معنى ظاهرى كه هر دو مساوى هستند با دليل ، زيرا منافاتى در جمع بين اين دو معنى نيست كه هر دو مراد باشد ، هم محبوب‌ترين فرد در نزد خدا و هم محبوب‌ترين آنها در غذا خوردن . در صورتى كه چنين باشد ديگر اعتراض تو ساقط مىشود .\r\nمردى از زيديها كه در مجلس حضور داشت گفت اين اعتراض بنا بر اعتقاد ما و شما باطل است ، زيرا ما معتقديم كه خداوند اراده مباح نمىكند و غذا خوردن با پيامبر صلى الله عليه و آله مباح است نه واجب و نه مستحب . پس خداوند او را دوست داشته به جهت فضيلت كه موجب مزيت يكى بر ديگرى مىشود . اين سئوال‌كننده از پيروان ابو هاشم بود ، به همين جهت زيدى اعتراض او را طبق اعتقادش باطل مىنمايد زيرا در اصول به آن زيدى موافق است به مذهب ابى هاشم .\r\nسئوال‌كننده مدتى سرگردان ماند ، سپس رو به شيخ مفيد نموده گفت من يك اعتراض ديگرى مىنمايم و آن اين است كه اشكالى ندارد كه اين جمله على عليه السلام را با فضيلت‌ترين افراد در همان روز پرنده مشخص نمايد ولى چگونه مىتوانى ردّ كنى اگر بعضى از صحابه بعدها به واسطه كثرت اعمال و معارف بر او برترى جسته باشند ، اين مطلب به وسيله عقل درك نمىشود و دليل ديگرى هم ندارى كه مانع از استفاده اين معنى شود و ثابت كند كه على عليه السلام بهترين صحابه است تا حالا و بحث ما در اين مورد نبود كه در يك موقع برترين صحابه باشد .\r\nشيخ مفيد در پاسخ او فرمود : اين اعتراض از اعتراض قبلى سست‌تر است و جواب آن ساده‌تر . به دليل اينكه امت اجماع دارند بر بطلان ادعاى كسى كه گمان كند يك نفر عملى داشته باشد بيشتر از امير المؤمنين عليه السلام كه فضيلت بر تمام\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nآنها دارد . دليل بر اين اجماع چنين است كه آنها به اين صورت اختلاف نموده‌اند .\r\nبعضى مىگويند امير المؤمنين افضل از همه بوده در زمان پيامبر صلى الله عليه و آله . هيچ كس برابرى با او نداشته . بعد از پيامبر صلى الله عليه و آله اين گروه شيعه اماميه هستند و زيديها و گروهى از سران معتزله و گروهى از اصحاب حديث .\r\nگروه ديگرى معتقدند كه ثابت نشده براى امير المؤمنين عليه السلام هيچ وقت فضيلتى بر صحابه كه موجب قطع و يقين شود و بتوان گواهى بر صحت آن داد و نه براى احدى از صحابه فضيلت بر امير المؤمنين ثابت شده است . اينها واقفىها در چهار نفر از معتزله كه ابو على و ابو هاشم و پيروان آنها از اين جماعتند .\r\nبعضى هم مىگويند ابو بكر از امير المؤمنين افضل بوده در زمان پيامبر اكرم صلى الله عليه و آله و بعد از او آنها يك دسته از معتزليان و بعضى از مرجئه و گروهى از اصحاب حديث هستند . گروهى نيز معتقدند كه امير المؤمنين به واسطه كارهائى كه انجام داد از آن فضائل خارج شد و ديگران با او مساوى شدند و برترى جستند بر او كسانى كه قبلا بهتر از او نبودند و آنها خوارج و عده كمى از معتزليان هستند از قبيل اصمّ و حاجظ و گروهى از اصحاب حديث كه جنگ با مسلمان را منكرند .\r\nاما آنچه تو ادعا كردى هيچ كس نگفته كه تو مدعى شدى . امير المؤمنين از تمام صحابه برتر بوده و از ولاية الله خارج نشده و معصيتى هم انجام نداده ولى بعد ديگران به واسطه اعمال و ثوابهائى كه كسب كرده‌اند بر او فضيلت يافته‌اند و چنين چيزى را تجويز هم نكرده‌اند تا معتبر باشد وقتى از درجه اعتبار ساقط شد به واسطه اتفاق اختلاف آن ساقط مىگردد و اجماع قائم مقام فرموده خدا است در صحت آنچه ما بر آن اعتقاد داريم ، ديگر چيزى نگفت .\r\nاما شيخ مفيد بعد در گفتگوئى برايم توضيحات ديگرى در ردّ اين اعتراض داد كه به آن ملحق نمودم . به اين صورت كه دليل ديگرى كه حرف معترض را رد مىكند كه او مىگفت پيامبر اكرم صلى الله عليه و آله محبوب‌ترين خلق در نزد خدا براى خوردن را خواسته نه محبوب‌ترين واقعى اين است كه روايت از انس بن مالك نقل\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nشده كه انس گفت وقتى پيامبر دعا كرد محبوب‌ترين خلق خدا را برساند با خود گفتم خدايا اين شخص را از انصار قرار بده تا بدين وسيله مرا نيز افتخارى باشد . حضرت على عليه السلام آمد ، او را رد كردم و گفتم پيامبر اكرم صلى الله عليه و آله كار دارد .\r\nعلى عليه السلام رفت ، باز دو مرتبه آمد و اجازه خواست از پيامبر كه وارد شود . گفتم پيامبر مشغول كارى است . براى مرتبه سوم آمد . برايش اجازه خواستم و داخل شد .\r\nپيامبر اكرم فرمود : دو مرتبه از خدا خواستم تو را برايم برساند اگر مرتبه سوم هم نيامده بودى ، خدا را قسم مىدادم تو را بفرستد . اگر پيامبر صلى الله عليه و آله محبوب‌ترين فرد واقعى و بالاترين فرد در ثواب را در فضائل نمىخواست ، انس اين قدر علاقه نشان نمىداد كه از انصار باشد . اگر او همين معنى را از فرموده پيامبر صلى الله عليه و آله درك نكرده بود ، نبايد دو مرتبه على عليه السلام را برگرداند تا اين امتياز اختصاص به يكى از انصار پيدا كند و براى انس هم نتيجه‌اى ببخشد .\r\nدليل ديگر كه اگر احتمال معنى ديگرى به جز فضيلت داشت ، امير المؤمنين عليه السلام در روز شورى به آن استدلال نمىكرد و همين جريان را دليل بر افضليت بر آن جماعت قرار نمىداد زيرا اگر طبق ادعاى ما نبوده و احتمال آنچه مخالفين مىگويند داشت كه پيامبر درخواست كرده خداوند كسى را بفرستد كه محبوب‌ترين مردم در خوردن با پيامبر است هرگز به اين حديث امير المؤمنين عليه السلام استدلال بر آنها نمىكرد . همين كه استدلال به حديث طاير نموده شاهد است كه مفهوم حديث جز فضيلت او را نمىرساند و اينكه اهل شورى تسليم شدند در مقابل ادعاى امير المؤمنين راجع به حديث و اعتراضى ننمودند دليل است بر صحت آنچه ما مدعى شديم و همين استدلال كافى است در رد كسى كه مدعى است پيامبر اكرم صلى الله عليه و آله به اطلاق ذكر كرده فضيلت على را بر تمام ، امكان دارد كه در آينده كسى پيدا شود افضل از او باشد ، زيرا اگر چنين چيزى امكان داشت آنها به اين استدلال اعتماد نمىكردند و همين مطلب را شبهه‌اى قرار مىدادند براى جلوگيرى از استدلال امير المؤمنين عليه السلام كه از همه آنها بالاتر است و همه از او در فضل پائين‌ترند و همين كه اعتراض نكردند ، دليل است كه سخن پيامبر صلى الله عليه و آله به\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nاطلاق مفيد فضيلت اوست بر تمام آنها و هيچ كس را اجازه نمىدهد در فضيلت به مرتبه امير المؤمنين عليه السلام برسد . اين مطلب آشكارى است براى كسى كه انديشه كند .\r\n\r\nاستدلال در شجاعت امير المؤمنين عليه السلام\r\nاز جريانهاى شيخ مفيد اعلى الله مقامه اين جريان است : روزى شيخ در مجلس ابى منصور بن مرزبان بود و در مجلس گروهى از دانشمندان معتزله حضور داشتند .\r\nصحبت به شجاعت امام عليه السلام رسيد . ابو بكر بن حراما گفت به نظر من ابا بكر بن صديق از شجعان عرب و از متقدمين در شجاعت بود . شيخ مفيد فرمود : از كجا چنين اعتقادى براى تو پيدا شده و به چه دليل اين مطلب را فهميده‌اى ؟\r\nگفت به دليل اينكه ابا بكر دستور جنگ با اهل ردّه را داد به تنهائى با چند نفر كه موافق او بودند و اين رأى او را بيشتر صحابه پيامبر صلى الله عليه و آله مخالفت كردند و از يارى او كناره جستند و گفت به خدا قسم اگر از دادن يك پايبند شتر هم مضايقه كنند با آنها جنگ خواهم كرد از كناره‌گيرى اصحاب به خود وحشتى راه نداد و نه موجب تضعيف خاطرش گرديد و مانع تصميم جنگ با آنها نشد . اگر او از همه شجاع‌تر نبود ، هنگامى كه ديگران از يارى او سرزدند ، چنين صحبتى نمىكرد .\r\nشيخ مفيد فرمود : من مخالف نيستم با كسى كه به تو بگويد در اثبات مدعاى خود دليلى پيدا نكردى زيرا شجاعت را نمىتواند شخص شجاع در خود حس نمايد و ثابت نمىشود با ادعا بلكه شجاعت حالتى نفسانى است كه شجاعت به خرج دادن‌ها آن را تقويت مىكند و راه به ادراك آن در طريق است . يا خداوند كه بر دل و قلب مردم مطلع است خبر بدهد از شجاعت شخص و مردم بفهمند او شجاع است ، گرچه مورد اظهار آن پيش نيامده ، راه دوم اين است كه كارهائى نشان دهد و ابراز نمايد كه شجاعت در او ديده شود مانند مبارزه با شجاعان و مقاومت در مقابل ابطال و همآوردى با حريف و توش و توان نشان دادن در جنگ با دشمن و فرار نكردن و\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nيك بار هم نمىتواند اين مطلب را ثابت كند مگر اينكه چندين مرتبه تكرار كند به طورى كه يقين حاصل شود كه او شجاع است به اتفاق و يا با حملات و چست و چالاكى وقتى از جانب خداوند خبرى وجود نداشته باشد كه دليل بر شجاعت او شود و كارى هم كه دليل بر شجاعت او باشد انجام نداده ، چگونه مىتواند شخص عاقل چنين ادعائى بكند فقط به دليل حرفى كه زده و آن حرف هرگز دليل شجاعت نيست در نظر اهل نظر و تحقيق .\r\nمخصوصا دليل ترس و هراس و خوف و ضعف او آنقدر هست كه احتياج به فكر ندارد زيرا او هرگز با حريفى روبرو نشد و نه در مقابل شجاعى مقاومت نمود و هرگز كسى را به دست خود نكشته . در جنگ‌ها با پيامبر اكرم صلى الله عليه و آله حضور داشت . تمام صحابه از خود نشانى در جنگ داشتند جز او و در جنگ احد و خيبر فرار كرد و به عقب برگشت در روز برخورد با دشمن در تمام اين موارد پيامبر صلى الله عليه و آله را تنها گذاشت با اينكه جهاد را خدا بر او واجب كرده بود . چگونه ممكن است دلائل ترس و دلائل شجاعت در يك فرد و يك زمان جمع شود جز تعصبى كه تو را از راه حق و واقعيت به سوى هواى نفس بكشاند .\r\nمردى از شوخى گران شيعه حضور داشت گفت خدا شفايت بخشد ، اين چه دليلى است بر شجاعت ، چگونه مىتوان بر آن تكيه كرد ؟ تو خود مىدانى انسان هنگام خشم مىگويد : اگر پادشاه هم مرا به اين كار وادار نمايد نمىپذيرم . پيرمردى در محله ما هست ناتوان و ضعيف كه معلوم مىشود ترسو است . امام جماعت مسجد ما است . هر چه پيش آيد كه از آن ناراحت باشد و مخالف مىگويد به خدا نيرو به خرج مىدهم براى كار يا پيكار خواهم كرد اگر چه دو قبيله ربيعه و مضر به مخالفت من برخيزند .\r\nآن مرد گفت دليل بر شجاعت همان دو مطلبى كه شما گفتيد نيست . اين جريانى كه من هم گفتم دلالت بر شجاعت مىكند . همانطور كه اخبار خداوند و تكرار شجاعت دليل است . دليل اين مطلب آن است كه ابا بكر به اتفاق كم عقل و نادان و ناقص العقل نبوده ، بلكه به اجماع از عقلاء شمرده مىشد و داراى رأى نيكو\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nبود . اگر اعتماد به خود نداشت و خويشتن را نمىشناخت در مقابل مهاجر و انصار اين حرف‌ها را نمىزد با اينكه اعتمادى نداشت بر اينكه آنها او را وامىگذارند و ياريش نخواهند كرد و او به واسطه ترس عاجز از اين عمل خواهد شد . اگر مطلب مطابق ادعاى شما بود بايد ادامه به پيكار با اهل ردّه نمىداد و خلاف گفتار خود مىنمود و هرگز چنين كارى از عاقل حكيم پيش نخواهد آمد بعد از اينكه ثابت كرديم ابا بكر مردى حكيم بوده گفتارش دليل بر شجاعت اوست .\r\nشيخ مفيد فرمود : تسليم ما نسبت به عقل ابا بكر و تيزهوشى او موجب تسليم به شجاعتش نمىشود يا حرفى كه از او نقل كردى و چنين مطلبى را نه عرف و نه عقل و نه سنت و نه كتاب خدا مىپذيرد ، زيرا آنچه تو ياد آورد شدى از حكمت ابا بكر مانع گفتن چنين حرفى نيست از روى ترس و هراس تا ياران خود را تشجيع نمايد و آنها كه از كمك به او سرباز زده بودند به كمك وادارد و بر جنگ وادارشان نمايد و از مخالفت باز دارد . اين كارها را حكما در تدبير و برخوردهاى خود دارند ، خود را چنان شكيبا نشان مىدهند با اينكه چنان صبرى هم ندارند و شجاعت به خرج مىدهند با اينكه در طبع ايشان شجاعتى نيست تا بيازمايند ياران خود را و انتظار عاقبت كار را مىكشند . اگر پاسخ دادند و به ياريش شتافتند . مخالفينى كه جنگ را به كار خواهند بست و عهده‌دار ناراحتى آن مىشوند اگر از يارى سر باز زدند و همه مخالفت كردند ، از حرف خود دست بر مىدارد . مىگويند موقعيت مناسب جنگ بوده و ما تصميم آن را داشتيم اما وقتى ديديم ياران موافق نيستند و راضى نمىشوند ، لازم شد از آنها بگذرم و خواسته دوستان را برآورم . اين طرز رفتار همه فرمانروايان در گذشته بوده . ابا بكر هم اين تصميم را اظهار نموده تا آنها را وادار به موافقت خود نمايد و اظهار جزع ننموده مبادا بيشتر سست شوند و بيشتر مصمم شوند به يارى نكردن . بالاخره خالى از اين دو حال نيست ، اگر همراهى كردند به مقصود رسيده اگر موافقت ننمودند از نظر و رأى اول برمىگردد . چنانچه در باره فرمانروايان توضيح داديم با اينكه ابا بكر سوگند به خدا نخورد كه خود به جنگ اهل ردّه برود قسم خورد كه از انصار و ياران به جنگ روانه كند ، قسم به خدا خوردن كه خالد را براى جنگ\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nبفرستد دليل بر شجاعت خود او نيست .\r\nمطلب ديگر : ابا بكر اين حرف را وقتى زد كه خشمگين شده بود از مخالفت مردم با خود و هيچ اختلافى بين عقلاء نيست كه شخص عصبانى در هنگام خشم چنان به هيجان مىآيد كه رأى خود را از دست مىدهد و حرفهائى مىزند كه هنگام عادى به آن وفا نمىكند و كارهائى مىكند كه بعد از فرو نشستن خشم پشيمان مىشود . اين كار هم دليل بر ديوانگى و فساد عقل او نيست كه لازم باشد او را از ميان انديشمندان خارج نمود . خود او در خطبه مشهورش كه احدى در آن اختلاف ندارد و تصريح به اين مطلب نموده و ياران خاصش قبول دارند و اين حرف او را از مفاخرش مىدانند كه گفت پيامبر خدا صلى الله عليه و آله از دنيا رفت و هيچ كس از او مطالبه يك شلاق و بالاتر از شلاق را نكرد او معصوم از خطا بود . ملائكه به وحى خدمتش مىرسيدند ، به من تحميل نكنيد آنچه را بر پيامبر صلى الله عليه و آله تحميل مىگرديد مرا شيطانى است كه دچارم مىشود ، هنگام خشم وقتى ديديد خشمگين هستم از من پرهيز نمائيد كه مبادا موى از تن شما بكنم و يا پوست بدنتان را بيازارم .\r\nچنانچه ملاحظه مىكنيد خود اين مرد از خشم و غضب خويش پوزش مىخواهد در كردار و گفتار و متوجه مىكند آنها را به اين حال . به همين جهت مطمئن بود از مخالفت و اعتراض مخالفين در هنگام خشم چون مىدانستند از مخالفت مخالفين چقدر خشمگين مىشود كه وادارش كرد اين حال به گفتن چنين حرفى . ديگر آن شخص سخنى نگفت .\r\n\r\nاستدلال ديگرى از شيخ مفيد رحمة الله عليه\r\nفرمود : جوانى از انصار پيش من مىآمد براى آموختن علم كلام . روزى گفت من ديشب با طبرانى رئيس زيديها بحث كردم به من گفت شما شيعه‌ها حنبلى مذهب هستيد يا اينكه حنبلىها را مسخره مىكنيد ؟ گفتم به چه دليل ؟ گفت حنبلىها خواب را معتبر مىدانند شما هم معتبر مىدانيد ، آنها ادعاى معجزه براى\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nبزرگان خود مىكنند شما هم همين طور ، حنبلىها زيارت قبر و اعتكاف در كنار قبرها را انجام مىدهند ، شما هم انجام مىدهيد . من نتوانستم جوابى كه رضايت‌بخش باشد بدهم . بفرمائيد جواب اين اشكال چيست ؟ شيخ فرمود : برو پيش او بگو حرفى كه به من زدى به فلانى گفتم . گفت به او بگو اگر شيعه‌ها حنبلى هستند با اين دليل تو ، پس تمام مسلمانان حنبلى بايد باشند و قرآن گواه صحت حنبلىها است و درستى اعتقاد ايشان . زيرا خداوند در اين آيه مىفرمايد   إِذْ قالَ يُوسُفُ لِأَبِيهِ يا أَبَتِ إِنِّي رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ قالَ يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً إِنَّ الشَّيْطانَ لِلْإِنْسانِ عَدُوٌّ مُبِينٌ   خداوند در اين آيات خواب را اثبات مىنمايد و براى آن تأويلى قرار مىدهد كه به اولياى خود آن را تعليم داده و انبياء نيز معتبر دانسته‌اند و جانشينان آنها و مؤمنين پيرو ايشان بر آن اعتماد نموده در اطلاع از آينده و جانشين خبر در حال بيدارى قرار داده‌اند و مانند بيدارى كه ببينند خداوند در اين آيه مىفرمايد  وَ دَخَلَ مَعَهُ السِّجْنَ فَتَيانِ قالَ أَحَدُهُما إِنِّي أَرانِي أَعْصِرُ خَمْراً وَ قالَ الْآخَرُ إِنِّي أَرانِي أَحْمِلُ فَوْقَ رَأْسِي خُبْزاً تَأْكُلُ الطَّيْرُ مِنْهُ نَبِّئْنا بِتَأْوِيلِهِ إِنَّا نَراكَ مِنَ الْمُحْسِنِينَ  يوسف تأويل خواب آن دو زندانى را گفت . اين خود دليل است كه خواب را معتبر مىدانسته و همان پرسش اين دو نفر از خواب خود با اينكه نمىدانستند يوسف پيامبر است كه آنها خواب را معتبر دانسته‌اند و تأويل براى اكثر خواب‌ها صحيح است ، اگر موافق معناى آن باشد .\r\nخداوند در اين آيه مىفرمايد   وَ قالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعَ سُنْبُلاتٍ خُضْرٍ وَ أُخَرَ يابِساتٍ يا أَيُّهَا الْمَلَأُ أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ   بعد حضرت يوسف خواب پادشاه را تعبير نمود و همانطور هم شد . خداوند در داستان ابراهيم و اسماعيل مىفرمايد  فَلَمَّا بَلَغَ مَعَهُ السَّعْيَ قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى قالَ يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ  خواب را ثابت كردند و طبق آن عمل نمودند . اسماعيل به پدر خود نگفت بابا خون مرا با يك\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nخواب مريز . زيرا رؤيا گاهى از ساخته‌هاى نفس انسان است و مزاج و طبع انسان در پيدايش آن اثر دارند چنانچه معتزله به اين معتقدند . پس اعتقاد شيعه در اين رابطه مطابق تصريح قرآن است و گفتار اين مرد مطابق اطرافيان عزيز مصر است كه گفتند  أَضْغاثُ أَحْلامٍ  خواب‌هاى پر و پوچ است . بايد توجه داشت كه ما احكام دينى را به وسيله رؤيا و خواب اثبات نمىكنيم . در تعبير آنها به همان مقدار كه از وارثان علم پيامبر صلى الله عليه و آله به ما رسيده تكيه داريم .\r\nاما اعتقاد ما در باره معجزات مانند فرمايش خدا است  وَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ  اين آيه خواب را معتبر مىداند زيرا وحى به مادر موسى در خواب انجام گرفته كه به او اطلاع دادند قبل از پيدايش جريان .\r\nخداوند در داستان مريم مىفرمايد    فَأَشارَتْ إِلَيْهِ قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا وَ جَعَلَنِي مُبارَكاً أَيْنَ ما كُنْتُ وَ أَوْصانِي بِالصَّلاةِ وَ الزَّكاةِ ما دُمْتُ حَيًّا    سخن گفتن عيسى مسيح معجزه‌اى براى مريم بود زيرا گواهى به پاكدامنى او مىداد با اينكه مادر موسى و عيسى پيامبر نبودند ولى از بندگان صالح خدا به شمار مىرفتند . پس بنا بر مذهب شيخ قرآن كريم تصحيح مذهب حنبلىها را مىكند .\r\nاما زيارت اهل قبور تمام مسلمانان اجماع دارند بر زيارت قبر پيامبر صلى الله عليه و آله تا آنجا كه اگر كسى به مكه برود و به زيارت قبر پيامبر صلى الله عليه و آله نرود ، او را جفا نموده و حج او به اين كار شكست يافته . پيامبر اكرم صلى الله عليه و آله فرموده است « هر كس به من سلام دهد كنار قبرم ، مىشنوم و هر كه از دور سلام دهد به من مىرسد » سلام الله عليه و بركاته .\r\nو به امام حسن عليه السلام فرمود : هر كس تو را بعد از مرگ زيارت كند يا پدر و يا برادرت را زيارت كند ، بهشت به او ارزانى مىشود .\r\nو به او فرمود در حديثى : گروهى از امتم به زيارت تو خواهند آمد و منظورشان احترام به من و محبت به من است روز قيامت به زيارت آنها خواهم رفت . در موقف\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nدست آنها را مىگيرم و از گرفتاريها و شدائد قيامت نجات مىبخشم .\r\nخلافى نيست ميان امت كه پيامبر اكرم صلى الله عليه و آله پس از فراغ در حجة الوداع كنار قبرى كهنه آمد و مدتى نشست ، سپس گريه كرد . عرض كردند يا رسول الله اين قبر چيست ؟ فرمود : اين قبر مادرم آمنه بنت وهب است . از خدا درخواست كردم به من اجازه زيارتش را بدهد . اجازه داد و فرمود : شما را از زيارت قبرها نهى نمودم . زيارت كنيد و از ذخيره نمودن گوشت قربانى برحذر داشتم ذخيره نمائيد . در زمان حيات خود امر مىكرد به زيارت قبر حمزه و خود به زيارت آنها و شهداء مىرفت .\r\nفاطمه زهرا عليها السلام پيوسته بعد از وفات پيامبر صلى الله عليه و آله صبح و شام به زيارت قبر آن جناب مىرفت و مسلمانان نيز اين كار را مىكردند و ملازم قبر آن جناب بودند . اگر آنچه شيعه‌ها انجام مىدهند از زيارت مشاهد ائمه عليهم السلام حنبلى باشد و دور از عقل ، پس اسلام بر حنبلى بنا شده و رئيس حنبليها خود پيامبر اكرم صلى الله عليه و آله است . اين يك ادعاى گزافى است كه معلوم مىشود گوينده آن ضعف دين و بصيرت دارد ، بعد به او گفتم بايد بدانى آنچه او در باره رؤيا گفته و حكايت از اعتقاد ما نموده تحريفى است و به صورت زشتى جلوه داده و واقع را بيان نكرده . اعتقاد ما در مورد رؤيا چنين است كه خواب چند نوع است . بعضى از خوابها خداوند به وسيله آن بندگان خود را بشارت مىدهد يا برحذر مىدارد و بعضى از طرف شيطان براى اندوهگين كردن آنها است و دروغى است كه به خاطر خواب بيننده مىگذرد و بعضى از خواب‌ها به واسطه اختلالات مزاجى است . ما به خواب‌ها آن طور كه او مىگويد اعتماد نداريم ولى از بشارت‌ها خوشمان مىآيد و از تحذير و ترس‌ها خود را بر حذر مىداريم ، و كسى كه از طرف وارثان پيامبر صلى الله عليه و آله اطلاعاتى داشته باشد تأويل صحيح آن را از باطل تشخيص مىدهد و كسى كه اطلاعاتى نداشته باشد در خوف و رجا است و اين توضيح ساقط مىكند اشكالى را كه ممكن است در مورد خوابهائى كه آنها وحى است نمود ، چون آن خواب‌ها صحت قطعى دارد ولى خواب‌هاى مردم مشكوك است با اينكه بعضى از آن\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nخواب‌ها طورى است كه اشخاص در تعبير آنها وارد شده‌اند و اختلافى نداشته و خوب مىدانند اين شخص منظورش شيعه نبوده ، قصدش امت است و كمك به براهمه و ملاحده نموده با اينكه من از اين جريان او تعجب مىكنم و او را مىشناسم كه متمايل به مذهب ابى هاشم است و آن را براى خود انتخاب كرده و ابو هاشم در كتاب خود المسألة في الامامة مىنويسد : ابا بكر در خواب ديد جامه تازه‌اى پوشيد كه دو خط بر آن نگاشته است . تعبير خواب خود را از پيامبر اكرم صلى الله عليه و آله خواست . آن جناب فرمود : اگر رؤياى صادقه باشد ، مژده فرزندى است و عهده‌دار خلافت خواهى شد دو سال . چنانچه ملاحظه مىكنيد تنها به اثبات رؤيا راضى نشده .\r\nابو هاشم كه به وسيله آن اثبات خلافت هم مىكند و دليل امامت ابا بكر مىداند ، بنا بر گفته اين استاد زيدى بايد ابو هاشم رئيس معتزله هم حنبلى باشد . ابو بكر هم حنبلى باشد بلكه پيامبر اكرم صلى الله عليه و آله زيرا خواب را معتبر دانسته و به وسيله آن اثبات احكام كرده ، اين چنين گفته‌اى سخنى ياوه و پوچ است .\r\n\r\nبحثى ديگر از شيخ مفيد عليه الرحمة\r\nشيخ مفيد رحمة الله عليه مىفرمايد : در مجلسى از رؤساى قوم حضور داشتم . در ميان آنها شيخى از اهل رى معتزلى مذهب بود كه خيلى به او احترام مىكردند به واسطه خانواده با شخصيتى كه داشت و از اطرافيان سلطان بود . از من مسأله‌اى فقهى سؤال كردند . من طبق فرموده و روايات رسيده از ائمه عليهم السلام فتوى دادم . آن شيخ گفت اين فتوى مخالف اجماع است گفتم خدا شفايت دهد . منظورت از اجماع چيست ؟ گفت منظورم فقهاى مشهور در فتوى در مسائل حلال و حرام از تمام بلاد است .\r\nگفتم اين سخن نيز محمل است . آيا آل محمد عليهم السلام جزء اين فقها هستند يا آنها را خارج مىكنى از اجماع ؟ گفت آنها را در صدر اجماع قرار مىدهم اگر روايت صحيحى رسيده باشد بر خلاف ما .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nگفتم اين مذهبى است كه در مورد تو و فقهايى كه نام بردى سابقه ندارد زيرا اين فقهاء تمامشان رأى به خلاف امير المؤمنين عليه السلام كه سرور اهل بيت است مىدهند در مورد مسائل كثيرى كه به صحت از آن جناب نقل شده . چگونه وحشت دارند از مخالفت با فرزندانش و بر خود لازم مىشماريد قبول قول آنها را در هر حال .\r\nگفت به خدا پناه مىبرم ، ما چنين عقيده‌اى نداريم و نه هيچ يك از فقهاء . اين يك عيبجويى است از تو در مقابل اين رؤساء نسبت به اين فقهاء . گفتم من بدون دليل حرف نمىزنم و چيزى را مىگويم كه چنان شهرت دارد كه هيچ يك از اهل علم نمىتوانند آن را رد كنند ، اما تو مىخواهى پيش اين آقايان تظاهر بر خلاف مذهب خويش بنمائى .\r\nبعد روى به جانب حاضرين نموده ، گفتم اختلافى بين اساتيد اين مرد و ائمه و فقهاى او نيست كه امير المؤمنين عليه السلام ممكن است اشتباه كند در چيزى كه عمرو بن عاص اشتباه نمىكند . اين سخنم را خيلى بزرگ شمرده ، اظهار برائت و بيزارى نمودند از چنين اعتقادى و خود او هم انكار زياد كرد ، به او گفتم مگر تو عقيده ندارى و همچنين اين فقهاء كه على معصوم نيست ، مانند عصمت پيامبر صلى الله عليه و آله . گفت چرا . گفتم پس چرا اشتباه نكند در بعضى از احكام ؟\r\nسكوت كرد .\r\nسپس گفتم مگر شما معتقد نيستيد كه امير المؤمنين عليه السلام در بيشتر از احكام اجتهاد مىكرد در رأى خود ؟ و ابا موسى و عمرو بن عاص و مغيرة بن شعبه نيز از مجتهدين بودند ؟ گفت چرا . گفتم پس چه چيز مانع مىشود از اينكه اينها در رأى خود به واقعيت برسند و صحيح بپندارند در مواردى كه امير المؤمنين عليه السلام به آن نرسيده باشد ، چون شما معتقديد كه معصوم هم نيست و اينها هم اهل اجتهادند .\r\nگفت مانعى از اين پيش آمد وجود ندارد . گفتم اينك اقرار كردى به آنچه قبلا انكار مىكردى . مضافا بر اينكه تو معتقد نيستى كه پس از درگذشت پيامبر اكرم صلى الله عليه و آله تمام اشخاص بعضى از گفتارشان را پيروى مىكنيم و بعضى از\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nگفتارشان را رها مىكنيم . مگر همان گفتارى كه اجماع بر اتخاذ آنها برقرار شده ؟ ! گفت چرا . گفتم مگر همين اصل موجب نمىشود كه در بيشتر از گفتار امير المؤمنين عليه السلام با او مخالفت كنيد آن احكامى كه اجماع بر آنها نشده ؟ ! از اينها گذشته من احتياجى به اين همه استدلال و زحمت ندارم و نيازى به آنچه گفتم نيست زيرا كسى از فقهاء نيست مگر اينكه با امير المؤمنين در بعضى از احكامش مخالفت كرده و متمايل به رأى خلاف آن جناب شده و يك نفر پيدا نمىشود كه با ايشان در تمام احكام حلال و حرام موافقت داشته باشد و من تعجب مىكنم از انكار تو كه امام تو شافعى مخالف امير المؤمنين عليه السلام است در ميراث و مكاتب و در اين دو حكم رأى زيد را مىگيرد و نقل شده كه او براى مسّ قرآن وضو را لازم نمىشمارد با اينكه امير المؤمنين وضو براى مسّ قرآن را واجب مىداند و در اين حكم امير المؤمنين با او مخالف است .\r\nربيع از او نقل مىكند در كتاب مشهورش كه ، اشكال ندارد نماز جمعه و عيدين را پشت سر هر امين و غير امين و متغلب بخوانند چون على عليه السلام نماز خواند بر امت در حالى كه عثمان در حصار و محاصره ما بود . دليل بر جواز نماز پشت سر متغلب بر امر امت را نماز خواندن على بر مردم هنگام محاصره عثمان قرار داده . پس تصريح كرد كه على عليه السلام متغلب بوده با اينكه متغلب بر امر امت فاسق و گمراه است و گفته است اشكال ندارد نماز خواندن پشت سر خوارج زيرا آنها در عقايد خود تأويل مىكنند و گرچه فاسق باشند . پس كسى كه چنين مذهبى داشته باشد و اين حرف‌ها را امامش بزند ، آيا در صورتى كه روايت صحيحى از آن مولا يا فرزندانش برسد ، به آن ولايت معتقد مىشود ؟ مگر منظورش از اين اظهار اعتقاد ظاهرسازى و تلبيس باشد و در ميان فقها جز شافعى نيست كه او هم در بسيارى از احكام بر خلاف امير المؤمنين عليه السلام رأى داده و بر آن جناب خورده گرفته ، به طورى كه تصريح مىكنند آنچه امير المؤمنين در احكام ذكر مىكند معتبر است . اگر استناد به قول پيامبر اكرم صلى الله عليه و آله كرد ، قبول مىكنند به ظاهر عدالت چنانچه از ابو موسى اشعرى و ابى هريره و مغيرة بن شعبه مىپذيرند احكامى را كه از پيامبر اكرم صلى الله عليه و آله\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nنقل مىكنند ، بلكه از يك حمّال بازارى هم به ظاهر عدالت مىپذيرند . آنچه مستند به قول پيامبر اكرم بنمايد . اما آنچه امير المؤمنين عليه السلام بدون اسناد به پيامبر اكرم صلى الله عليه و آله بفرمايد بنا به نظر آنها بايد دقت كرد و موقوف است اگر درستى آن واضح بود به آن معتقد مىشوند از باب نظر نه از جهت اينكه امير المؤمنين عليه السلام فرموده ، اما اگر متوجه اشتباهش شدند از آن اجتناب مىكنند و رد مىنمايند بر امير المؤمنين و پيروانش در اين حكم . چنين عقيده دارند كه معيار رأى خود آنها است نه فرموده امير المؤمنين عليه السلام .\r\nاين چنين اعتقادى را هر كس كه مقدارى محبت به امير المؤمنين عليه السلام و حق واجب آن مولى داشته باشد و او را به واسطه دستور خدا تعظيم نمايد نخواهد داشت و چنين عقيده‌اى ندارد مگر كسى كه فرمايش پيامبر صلى الله عليه و آله را رد نمايد كه فرمود\r\nعلى مع الحق و الحق مع على يدور حيثما دار\r\nو فرمود\r\nانا مدينة العلم و على بابها\r\nو فرمود\r\nعلى اقضاكم\r\nو اين فرموده خود امير المؤمنين كه فرمود : پيامبر اكرم صلى الله عليه و آله دست بر سينه من گذاشت و فرمود : خدايا قلبش را هدايت فرما و زبانش را ثابت بدار . ديگر هرگز در مورد قضاوت بين دو نفر ترديد در خودم نيافتم . صحبت كه به اينجا رسيد متحير شد و گفت اين تهمت است كه بر فقها مىزنيد . آنها دليل دارند در مورد مطالبى كه از ايشان نقل كردى .\r\nبعضى از حاضرين روى به جانب او كرده گفتند ما از اين حرفها بيزاريم و هر كس معتقد به چنين حرفى باشد . ديگرى به او گفت اگر آنها دليلى بر آنچه شيخ مفيد از آنها نقل كرد داشته باشند ، آن دليل خود كافى است بر ابطال آنچه را كه تو اول مدعى شدى كه فقها هرگز مخالفت با امير المؤمنين نمىكنند . ما تو را به خدا مىسپاريم از اعتقاد به چنين قولى زيرا هر چه را تو دليلى بر خلاف امير المؤمنين بدانى همان دليلى است بر ابطال نبوت حضرت محمد صلى الله عليه و آله . آن مرد از خجالت سكوت كرد و مردم متفرق شدند .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\nمناظره‌اى ديگر از شيخ مفيد رحمة الله عليه\r\nشيخ مفيد فرمود : روزى يكى از معتزليان به من گفت اگر اين فقهى كه شما نسبت به جعفر بن محمد و پدر و پسرش مىدهيد واقعيت داشته باشد و در اين نسبت شما راست مىگوئيد ، بايد براى ما كه مخالف شما هستيم علم ضرورى به صحت آن پيدا شود به طورى كه شكى در آن نداشته باشيم چنانچه براى شما بوجود آمد . در صحت حكايت از ابو حنيفه و مالك و شافعى و داود و غير آنها از فقهاى شهرها بوسيله روايت پيروان آنها .\r\nچون ما چنين علمى بر صحت ادعاى شما نداريم . با شنيدن اخبارتان و مجالست زيادى كه با شما داريم اين خود دليل است بر آنكه مطالب شما ، من درآوردى است . از اينها گذشته چه شد كه فقهاى نامبرده ( يعنى ابو حنيفه و شافعى و مالك و . . . ) فتوىهاشان به ثبوت رسيده بطورى كه شكى در آن نيست ولى ائمه شما با اينكه از آنها مقامشان بالاتر است و برتر از ايشانند مخصوصا با اعتقادى كه شما داريد به آنها از عصمت و مقام عالى و برترى از تمام مردم و فرقى كه با ديگران دارند در مورد معجزه و امتيازى كه به آنها اختصاص داده شده از خلافت پيامبر صلى الله عليه و آله و وجوب اطاعت آنها بر جن و انس . اين مطلب عجيبى است .\r\nفتوى آنها به ثبوت نرسيده .\r\nشيخ فرمود : در جوابش گفتم جواب اين اعتراض خيلى ساده است اما من همين مطلب را به تو برمىگردانم كه نتوانى از آن فرار نمائى مگر به خارج نمودن اين فقهائى كه نام بردى از جمله علما و معرفت نداشتن آنها و رد كردن گفتار كسانى را كه معتقد هستى اهل فتوى هستند و علم ضرورى حاصل است براى كسى كه توجه به اخبار خلاف و ضد آن داشته باشد و متوجه است كه ائمه عليهم السلام بزرگترين فتوى دهندگان بوده‌اند .\r\nدليل بر مدعاى من اين است كه اين ائمه ، عليهم السلام اگر چه ما به دروغ به آنها نسبت داده باشيم لا بد فتوائى داشته‌اند كه ما بعضى از آنها را نقل مىكنيم پس چرا ما\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nشيعيان بلكه شما ناصبيان مذهب واقعى آنها را به علم ضرورى نمىدانيد آن طورى كه مذاهب اهل حجاز و عراق و فقهائى كه ذكر كردى مىدانيد اگر بگوئى تو مذهب آنها را مىدانى ولى بر خلاف نسبت‌هائى است كه ما به آنها مىدهيم با اينكه ما عقيده داريم اين حرف دروغ است ، ديگر فرقى بين ما و تو نيست زيرا ما ادعا داريم صحت آنچه حكايت مىكنيم از ائمه عليهم السلام به علم ضرورى تو و پيروانت نيز همان را مىدانيد اما مكاره آشكار مىكنيد و اين جاى فرق نيست .\r\nگفت ما مذهب ائمه شما را به اضطرار مىدانيم چون عقايد آنها در بين مذاهب فقها پراكنده است زيرا آنها انتخاب كرده‌اند گفتار صحابه پيامبر صلى الله عليه و آله و تابعين را . پس مجموع اخبار ائمه شما در فتوىهاى فقهاء ما هست .\r\nگفتم همين دليل عينا در مذهب مالك و ابو حنيفه و شافعى موجود است زيرا آنها نيز انتخاب اقوال صحابه و تابعين را كرده‌اند . بايد ما هم مذهب آنها را به اضطرار ندانيم . با اينكه اگر تو به اين دليل خود را قانع سازى در جوابت مىگوئيم ما علم ضرورى به مذاهب ائمه عليهم السلام نداريم به واسطه اينكه فقهاء نظر و مذهب آنها را در بين مذاهب خود تقسيم كرده‌اند و معتقد به آنها از روى اخبار و انتخاب شده‌اند زيرا گفتار ائمه ما متفرق شده در عقايد فقهاء . به همين جهت علم ضرورى براى ما پيدا نشده .\r\nگفت بسيار خوب ، آن طورى كه تو گفتى باشد . پس چرا ما اطلاع نداريم به علم ضرورى از مطالبى كه شما روايت مىكنيد از ائمه خود كه بر خلاف جميع فقها است ؟ گفتم آنچه تو به آن اشاره مىكنى نيست مگر اينكه يا از صحابه و يا تابعين نقل شده . گرچه فقهائى كه نام بردى حالا بر خلاف آن فتوى داده باشند به همان دليلى كه قبلا خودت پذيرفتى . براى ما علم ضرورى بوجود نيامده « 1 » با اينكه تو مدعى هستى كه گفتار ائمه عليهم السلام در اين ابواب بر خلاف ديگران است و آن\r\n\r\n\r\n\r\n\r\n","description":"","footnote":"\r\n( 1 ) آن دليل اين بود كه چون در بين فتوى فقهاء مندرج و مخلوط است ، ما علم ضرورى نمىتوانيم پيدا كنيم .\r\n","page_name":" 440 ","page_number":440},
  {"content":"\r\n\r\nمجموع عقايد فقها است كه از صحابه و تابعين گرفته‌اند پس چرا ما گفتار آنها را به علم ضرورى نمىتوانيم دريابيم و اين از چيزهائى نيست كه مذاهب فقها آن را بوجود آورده باشد و كسى در اسلام راجع به آن اختلاف ندارد . هر جوابى در اين مورد به ما دادند همان جواب را به تو خواهيم داد تا سؤال تو را باطل نمايد . خداوند راهنماى راه درست است . نتوانست حرفى بزند و سخن قابل ذكرى نداشت .\r\nسيد مرتضى رحمة الله عليه گفت بعد از اين حكايت به شيخ گفتم اگر آنها خود را وادار نمايند به اينكه بگويند جعفر بن محمد و پدرش امام باقر عليه السلام و فرزندش موسى بن جعفر اهل فتوى نبودند ولى اهل زهد و صلاح بودند .\r\nشيخ در جواب گفت بسيار خوب ، ما در اين مكابره مسامحه مىكنيم و مىپذيريم . به آنها مىگوئيم مگر خود شما و هر مسلمان اهل كتاب و دشمن على عليه السلام و دوست آن جناب معتقد نيست كه امير المؤمنين عليه السلام از اهل فتوى بود . چاره‌اى ندارند جز اينكه بپذيرند . مىگوئيم پس چرا تمام نظرات آن جناب را نمىدانيم آن طورى كه مذاهب فقها را مطلع هستيم بلكه نظرات صحابه مانند زيد و ابن مسعود و عمر بن خطاب ؟\r\nاگر آنها بگويند شما علم ضرورى به آن داريد مىگوئيم به آنها ، اين علم ضرورى يا همان مطالبى است كه شما نقل مىكنيد يا آنچه ما نقل مىكنيم كه مطابق فرمايش فرزندان امير المؤمنين عليه السلام ؟ اگر بگويند مطالبى است كه ما نقل مىكنيم نه آنچه شما نقل مىكنيد به آنها مىگوئيم ما همان دليلى كه شما آورديد مىگوئيم و با شما مكابره مىكنيم كه چرا ما نبايد علم ضرورى به گفتار و فتوى آنها داشته باشيم . اگر قبول كنند مىگوئيم به آنها پس علم براى شما حاصل است و در مورد آنچه ما از امير المؤمنين عليه السلام نقل مىكنيم ولى شما از روى عناد انكار مىكنيد و هيچ جاى فرق نيست و همين نيز رد مىكند دليلى را كه آوردند براى نداشتن علم ضرورى به مذاهب اولاد پيامبر صلى الله عليه و آله كه چون بين مذاهب فقها متفرق شده است زيرا امير المؤمنين عليه السلام قبل از اين فقها بوده و او صاحب نظر خاصى بوده است . اگر باز عذر خواستند با اينكه مذاهب او در گفتار صحابه\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nمتفرق شده است ، باز ما مىگوئيم شما خودتان منكر اين مطلب هستيد . چرا كه روايت كرده‌ايد از امير المؤمنين بر خلاف آنها با اينكه بايد مذهب عمر و ابن مسعود را هم ندانيم زيرا مذهب آنها هم پراكنده شده در مذاهب صحابه و اين مطلب ناستوده و ناصحيح است .\r\n\r\nبحثى ديگر\r\nشيخ مفيد رحمة الله عليه گفت ابو الحسن على بن نصر در مسجد عكبرا ( دهى است در ده فرسخى بغداد ) كه عازم سامرا بودم . پرسيد از من مگر براى ما ثابت نشده كه امير المؤمنين عليه السلام داناترين صحابه و عارفترين آنها به عالم دين بوده كه پيوسته از آن جناب فتوى مىخواستند چون به او نيازمند بودند و آن جناب بىنياز از ايشان بود . به هيچ كدام مراجعه نداشت در علم و استفاده از آنها نمىكرد . گفتم چرا ، اين عقيده ما است كه آشكار است و كسى نمىتواند انكار آن را بنمايد مگر اهل مكابره و لجبازى باشد .\r\nابو الحسن گفت بعضى از مخالفين بر رد آن گفته‌اند كه روايت رسيده از امير المؤمنين عليه السلام كه فرموده است : هر كس براى من حديثى نقل كرد او را قسم دادم ولى ابو بكر حديثى برايم نقل كرد او راست مىگفت .\r\nاگر امير المؤمنين تمام مسائل دينى را مىدانست و احتياج به ديگرى نداشت لازم نبود كه كسى را قسم بدهد براى حديثش و نبايد از قسم كمك بگيرد براى صحت حديث . روايت ديگرى نقل شده كه آن جناب در موردى حكم كرد جوانى از ميان مردم گفت اشتباه حكم كردى يا امير المؤمنين . امير المؤمنين عليه السلام فرمود راست مىگوئى اشتباه كردم . جواب اين استدلال چيست و چگونه بايد آن را حل كرد ؟\r\nگفتم اول جوابى كه به آن بايد داد اين است كه اخبار نمىتوانند با هم تقابل داشته باشند و حاكم بر هم باشند مگر اينكه در صفات با يك ديگر مساوى باشند .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nخبر ظاهر مستفيض متقابل با خبرى شبيه خود است و خبر متواتر متقابل با خبر متواتر . شاذ مىتواند با خبر شاذ مقابله كند . آنچه ما در مورد امير المؤمنين عليه السلام نقل مىكنيم مستفيض است و خبر بطور متواتر در موردش نقل شده بنا به تحقيق . اما آن دو خبرى كه آن مرد نقل كرد يكى شاذ است و از طريق آحاد رسيده ، سند خوبى هم ندارد و ديگرى معلوم است كه باطل است چون سند آن قطع شده و از ثقات كسى آن را نقل نكرده . اين دو خبر داراى چنين مشخصاتى است كه نمىتواند با مثل اخبار متواتر مقابله كند بلكه اخبار ظاهر خبر شاذ را رد مىكند و اخبار متواتر اخبار آحاد خلاف خود را باطل مىنمايد . در مرتبه دوم حديث اولى كه نقل كرد مىتوان چند وجه براى آن توجيه نمود كه سازگار با عقيده ما باشد . در مورد امير المؤمنين عليه السلام كه افضل از همه مردم است در علم : 1 - آن جناب قسم مىدارد براى اينكه كسى جرات نكند اضافه نمايد بر حديثى كه از پيامبر اكرم صلى الله عليه و آله شنيده ، اطلاع داشت ولى به وسيله خبر هم مطلع مىشد .\r\n2 - آن جناب قسم مىداد با اين كه مىدانست خبر دهنده راست مىگويد تا شنونده‌ها به صحت خبر بيشتر اعتماد نمايند و شك و ترديدى نداشته باشند .\r\n3 - اين قسم دادن در مورد چيزهائى كه خودش به يقين اطلاع داشت براى آن بود كه حجت و دليل باشد وقتى حكمى نمود در مقابل اهل عناد و مخالفين و كسى نگويد . وقتى حكمى كرد على عليه السلام حكم شاذى نموده .\r\n4 - ممكن است قسم دادن در مورد چيزهائى باشد كه ارتباط به حكم دينى نداشته . ارتباط به يك مسأله ادبى و موعظه و پند و حكمت يا ستايش فردى يا مذمت از انسانى باشد اشكالى ندارد كه در اين مسائل از ديگرى اطلاع كسب كند . در حالى كه آن ديگرى در علم دين به ايشان نيازمند است و رتبه‌اش از او در علم پائين‌تر است . با اينكه لفظ حديث چنين است\r\n( ما حدثنى احد بحديث الّا استحلفته\r\n» هيچ كدام برايم حديثى نقل نكرد مگر اين كه او را قسم دادم . خود اين حديث شاهد است كه قسم مىداده بر چيزى كه خودش اطلاع داشته ، زيرا محال است كه هر كس\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nبراى ايشان حديثى نقل مىكرده على عليه السلام آن را قبلا اطلاع نداشته . وقتى ثابت شده كه قسم مىداده با اينكه خودش علم داشته به واسطه يكى از علل چهارگانه كه ذكر كرديم بوده يا به علت ديگرى ، دليل خصم باطل مىشود با اين تقريب . اما حديث دوم ، باطل بودن آن واضح‌تر است از اينكه مخفى باشد . با اين توضيح كه در حديث است كه جوانى گفت حكم ، آن طورى كه شما كرديد نيست . امير المؤمنين عليه السلام بنا به ادعاى آن شخص فرمود تو راست مىگوئى ، من خطا كردم . اين مطلب معلوم است كه باطل است . طبق توضيحى كه داديم زيرا از دو صورت خارج نيست . يا امير المؤمنين عليه السلام حكم به خلاف داده با اينكه مىدانسته اين حكم اشتباه است و يا حكم به اشتباه داده به خيال اينكه درست است . اگر به اشتباه حكم كرده با اينكه مىدانسته در دين خدا معانده و دشمنى كرده و با اين اقدام كه حكم خدا را تغيير داده ، گمراه شده با اينكه مقام ايشان اجل از چنين نسبتى است و چنين گمانى را در باره مولا امير المؤمنين عليه السلام خوارج نمىبرند چه رسد به ديگران كه دشمنى آنها كمتر است .\r\nاما اگر حكم به اشتباه داده به خيال اين كه درست است ، چگونه نظر مىدهد با گفتار يك فرد بدون دليل و برهانى ؟ چنين چيزى را هيچ يك از متدينين نمىپذيرند مضافا بر اين كه اگر اين حديث ريشه‌اى داشت يا معروف بود در نزد اهل خبر بايد راوى آن مشهور و معروف مىبود از نظر نژاد و قبيله و مكان و نيز حكمى كه كرده بود در نزد فقهاء شهرت پيدا مىكرد و اهل اخبار آن را مىدانستند . همين شناخته نشدن آن مرد و تعيين نكردن حكم دليلى است بر بطلان حديث مضافا بر اينكه امت اتفاق دارند بر اينكه نقل شده از آن جناب كه فرموده : پيامبر اكرم صلى الله عليه و آله فرموده است\r\n« على مع الحق و الحق مع على يدور حيثما دار »\r\nكسى كه چنين امتيازى داشته باشد نبايد در دين خطا كند يا در حكم شك داشته باشد و اجماع دارند بر اينكه پيامبر اكرم صلى الله عليه و آله در باره‌اش فرمود « على اقضاكم » كسى كه از همه مردم در قضاوت داناتر باشد نبايد در احكام خطا كند و نبايد ديگرى از او در حكمى واردتر باشد .\r\nاينها همه دليل است بر رد ادعاى خصم و بطلان آن را آشكار مىنمايد . از خداى\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمتعال تقاضاى توفيق دارم و از او مىخواهم ما را هدايت به راه راست نمايد .\r\n\r\nمناظره‌اى ديگر در مسجد كوفه\r\nسيد مرتضى فرمود : شيخ مفيد در مسجد كوفه وارد شد . از اهالى كوفه و ديگران قريب پانصد نفر در آنجا جمع شدند . يكى از زيدى مذهبان كه منظورش فتنه و آشوب بود گفت به چه دليل تو به خود اجازه مىدهى كه امامت زيد بن على را انكار كنى ؟ شيخ در جواب او گفت تو بدگمانى در باره من بر وى . اعتقاد من در باره زيد مخالف هيچ يك از زيديه نيست . نبايد اعتقاد مرا به خلاف نسبت دهى .\r\nگفت تو در باره امامت زيد چه عقيده‌اى دارى ؟ شيخ گفت من در باره امامت زيد رحمة الله عليه اثبات مىكنم آنچه را زيديه معتقدند و نفى مىكنم آنچه را آنها نفى مىكنند مىگويم زيد رحمة الله عليه امام بود در علم و زهد و امر به معروف و نهى از منكر و از او نفى مىكنم امامتى را كه موجب عصمت و نص و معجزه باشد . اين حرفى است كه هيچ زيدى مذهبى مخالف آن نيست ، هر جا كه بگويم . تمام حاضران از مذهب زيديه شروع به تشكر كردند و دعا نمودند و آشوب‌طلبى و حيله بازى آن مرد ، در هم كوبيده شد .\r\n\r\nاستدلالى در مورد مناظره\r\nسيد مرتضى مىگويد به شيخ مفيد گفتم معتزله و حشويه مىگويند مناظره‌اى كه شيعيان مىكنند مخالف اصول اماميه است و خارج از اجماع آنها است زيرا مذهب اماميه مخالف مناظره است و از آن نهى كرده‌اند و از ائمه خود نقل كرده‌اند كه نسبت به بدعت داده‌اند مناظره را و انجام دهنده آن را سرزنش نموده‌اند . آيا روايتى از اهل بيت در صحت مناظره دارى كه تكيه بر دليل عقلى داشته باشد و نه توجه مخالفت آن ، گرچه بر خلاف اجماع آنها باشد ؟ فرمود : معتزلىها و حشويها در ادعاى خود كه\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nما بر خلاف اجماع عمل مىكنيم اشتباه كرده‌اند و هر كس چنين ادعائى را بكند خطا كرده و تجاهل نموده زيرا فقهاى اماميه و رؤساى دينى ، اهل مناظره بودند و معتقد به صحت آن و پيوسته از معتقدين اين كار به آيندگان سپرده مىشد و جزء دين آنها بود .\r\nمن كاملا در اين مورد توضيح داده‌ام و مناظره‌كنندگان معروف و كتابهاى آنها و مدح اهل بيت عليهم السلام را نسبت به ايشان در كتاب كامل در علوم دين و كتاب اركان در دعائم دين نقل كرده‌ام و من اكنون يك حديث از آنچه در آن كتاب نقل كرده‌ايم برايت روايت مىكنم ان شاء الله .\r\nابو جعفر محمد بن نعمان از حضرت صادق عليه السلام نقل كرد كه آن جناب به من فرمود\r\n« خاصموهم و بينوا لهم الهدى الذى انتم عليه ، و بينوا لهم ضلالتهم و باهلوهم في على عليه السلام »\r\nبا آنها به مخاصمه پردازيد و هدايت را بر ايشان آشكار كنيد و ضلالت و گمراهى خودشان را توضيح دهيد و در مورد امامت حضرت على عليه السلام با آنها مباهله كنيد ( يعنى نفرين نمائيد ) .\r\nگفتم من هم پيوسته از معتزليان شنيده‌ام كه نسبت به اسلاف و گذشتگان ما مىدهند كه ما مشبه هستيم و مشبه از عامه را نيز مىشنوم كه همين حرف را مىزنند و گروهى از اهل حديث شيعه را نيز مىبينم كه مطابق همين عقيده دارند و مىگويند ما نفى تشبيه را از معتزله فرا گرفته‌ايم . مايلم حديثى در رد اين مطلب برايم نقل بفرمائيد .\r\nفرمود : اين حرف هم مثل اولى است و هيچ يك از اسلاف ما معتقد به تشبيه نبوده‌اند و از طريق معنى هشام و پيروان او مخالفت نموده‌اند با جماعتى از اصحاب حضرت صادق عليه السلام در مورد جسم او گمان كرده خدا جسمى است نه مثل اجسام . روايت شده كه از اين عقيده بعدها برگشته . به اختلاف از او نقل شده و جز آنچه من برايت نقل كردم به صحت نرسيده اما رد بر هشام و اعتقاد به نفى تشبيه از شماره بيرون روايت از آل محمد صلى الله عليه و آله رسيده .\r\nمحمد بن زياد گفت از يونس بن ظبيان شنيدم مىگفت خدمت حضرت صادق عليه السلام رسيدم و گفتم هشام بن حكم در باره خداوند اعتقاد عظيمى دارد جز اينكه\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمن چند كلمه از آن اعتقاد را مختصر عرض مىكنم . او مىگويد خدا جسم است زيرا اشياء دو نوع هستند :\r\n1 - جسم 2 - فعل جسم . پس جايز نيست خدا به معنى فعل باشد . بايد به معنى فاعل باشد . امام صادق عليه السلام فرمود : واى بر او . مگر نمىداند جسم محدود و متناهى است و قابل زياد و كم شدن است و هر چه اين قابليت را داشت مخلوق است . اگر خدا جسم باشد بين خالق و مخلوق فرقى نيست . اين استدلال حضرت صادق عليه السلام در رد هشام و عقيده‌اى كه ابراز داشته چگونه ما از معتزله گرفته‌ايم . مگر آدم دين نداشته باشد چنين نسبتى را بدهد .\r\nگفتم آنها مدعى هستند كه جماعت شيعه قائل به جبر و ديدن خدا بوده‌اند تا آنجا كه گروهى از متأخرين نيز اين نقل را كرده‌اند كه معتزليان نيز از آنهايند . آيا روايتى داريم بر خلاف ادعاى آنها ؟\r\nفرمود : اين هم مانند اولى است . هرگز دانشمندان ما قائل به جبر نشده‌اند مگر يك عامى و بيسوادى باشد كه تأويل اخبار را نداند يا فرد نادرى از فقها و اهل نظر و روايت آل محمد صلى الله عليه و آله در مورد ديده نشدن خدا و عدالت بيشتر از حد شماره است .\r\nحجاج بن عبد الله گفت از پدرم شنيدم مىگفت شنيدم از حضرت صادق عليه السلام كه با شخصيت‌ترين دانشمندان و اهل فضل بود . از افعال عباد پرسيدند فرمود : هر چه را خداوند وعده ثواب يا تهديد به عقاب كرده از افعال بندگان است .\r\nو فرمود : پدرم از پدر خود على بن الحسين نقل كرد كه پيامبر اكرم صلى الله عليه و آله فرمود در ضمن فرمايش خود آنها اعمال شما است كه بازگشتش به سوى خود شما است . هر كس به خوبى رسيد خدا را سپاسگزار باشد و اگر چيز ديگرى يافت جز خود را ملامت نكند .\r\nاما ديده نشدن خدا بوسيله چشم كه اجماع فقها و متكلمين از تمام شيعه است جز آنچه از هشام بر خلاف آن نقل شد و دلائل زيادى در اين مورد از حضرت صادق و باقر عليهما السلام نقل شده . نامه‌اى به حضرت هادى عليه السلام نوشتند و از ديده\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nشدن خدا سؤال كردند .\r\nدر جواب نوشت ديدن امكان ندارد مگر بين بيننده و چيزى كه ديده مىشود هوائى فاصله شود كه چشم در آن نفوذ نمايد . اگر هوا و نور نباشد ديدن امكان ندارد و در وجود اتصال بين رائى و مرئى اشتباه لازم مىآيد و خداوند منزه است از داشتن شبيه . پس ثابت مىشود كه با چشم نمىتوان خدا را ديد .\r\nاين دليل حضرت هادى است بر نفى رؤيت و به همين دليل تمام متكلمين اعتماد نموده‌اند و همچنين خبرى كه از حضرت رضا عليه السلام نقل شد و اين دو خبر را در كتاب نام برده قبلى نوشته‌ام ، لازم نيست اينجا تكرار كنم .\r\nتوضيح احتجاجات اصحاب و مناظره ايشان با مخالفين بيشتر از حد شماره است . در اين جلد به همين مقدار اكتفا نموديم .\r\nاين كتاب به دست مؤلف آن در ماه ربيع الاول سال 1080 هجرى پايان يافت .\r\nحمد خدا را از اول تا آخر و درود بر خاتم انبياء اشرف المرسلين محمد و عترت طاهرين آن جناب . و ترجمه آن به دست اين حقير سراپا تقصير در تاريخ 14 شعبان سال 1405 تمام شد . به اميد هزاران ، بلكه بىپايان لطف ائمه طاهرين عليهم السلام . موسى - خسروى\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nفهرست عناوين كتاب احتجاجات بحار الانوار جلد دوم\r\nعنوان / صفحه\r\nپيش نوشتار مترجم 3\r\nمقدمهء مؤلف 5\r\nبخشهاى احتجاجات امير المؤمنين و مسائل مختلف علمى كه از آن جناب رسيده 6\r\nبخش اول احتجاج امير المؤمنين عليه السلام با يهودان در مسائل مختلف علمى و بخشهاى گوناگون 6\r\nبخش دوم استدلالى ديگر از امير المؤمنين عليه السلام با يكى از يهودان با ذكر معجزات پيامبر اكرم صلى الله عليه و آله 25\r\nبخش سوم احتجاجهاى امير المؤمنين عليه السلام با نصارى 49\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nبخش چهارم احتجاج على عليه السلام با طبيب يونانى و معجزاتى كه از آن جناب آشكار شد 67\r\nبخش پنجم سؤالهاى شامى از امير المؤمنين عليه السلام در مسجد كوفه 73\r\nبخش ششم بعضى از احتجاجات امير المؤمنين عليه السلام و جوامع علومى كه از موسى عليه السلام رسيده 79\r\nبخش هفتم تعليماتى است كه امير المؤمنين عليه السلام در چهار صد بخش از مصالح دين و دنياى مسلمان آموخته 85\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nبخش هشتم آنچه امير المؤمنين عليه السلام به مردم ارزانى داشت به فرمايش خود ( سلوني قبل أن تفقدوني ) و جوامع علوم 113\r\nبخش نهم مناظرات امام حسن و امام حسين عليهما السلام 125\r\nبخش دهم مناظرات امام على بن الحسين عليهما السلام 141\r\nبخش يازدهم چند مناظره از اهل زمان امام زين العابدين عليه السلام 143\r\nبخش دوازدهم مناظرات حضرت باقر عليه السلام و احتجاجات آن جناب 145\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nبخش سيزدهم احتجاجات حضرت صادق عليه السلام با كفار و مخالفين 157\r\nمناظره حضرت صادق عليه السلام 184\r\nبخش چهاردهم توضيحاتى كه حضرت صادق عليه السلام در باره اصول و فروع دين به روايت اعمش داده 209\r\nبخش پانزدهم احتجاج اصحاب امام صادق عليه السلام با مخالفين 217\r\nاحتجاج ابى جعفر مؤمن طاق با ابو حنيفة 217\r\nاحتجاج فضال بن حسن بن فضال كوفى با ابو حنيفه 219\r\nمناظره سيد حميرى 220\r\nبخش شانزدهم احتجاج‌هاى موسى بن جعفر عليه السلام با ارباب مذاهب و خلفاء و بعضى از مسائل مشكل علمى 223\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nبخش هفدهم اخبارى كه على بن جعفر از برادر خود موسى بن جعفر عليه السلام نقل كرد 237\r\nبخش هجدهم احتجاج اصحاب امام عليه السلام با مخالفين 283\r\nمناظره هشام 283\r\nمناظره ديگر هشام 284\r\nمناظره‌اى از هشام 285\r\nمناظره‌اى ديگر 287\r\nبخش نوزدهم مناظرات حضرت على بن موسى الرضا عليه السلام با ملل مختلف و اديان در حضور مأمون و ديگران 291\r\nمناظره عمران صابى 303\r\nاين هم مناظره‌اى از حضرت رضا عليه السلام 329\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nبخش بيستم دستور العمل‌هائى كه حضرت رضا عليه السلام براى مأمون نوشت از اسلام واقعى و دستورات دين و مطالب ديگرى از جوامع علوم 339\r\nبخش بيست و يكم مناظرات اصحاب و اهل زمان امام على بن موسى الرضا عليه السلام 351\r\nمناظره على بن ميثم 351\r\nمناظره ديگرى از على بن ميثم 353\r\nگفتگوهاى ديگر از على بن ميثم رحمة الله عليه 354\r\nمناظره‌اى ديگر 355\r\nاستدلال فضل بن شاذان نيشابورى بر امامت على عليه السلام . 356\r\nديگر از پاسخ‌هاى ابن شاذان رحمة الله عليه 359\r\nاستدلال ديگر فضل بن شاذان . . . . 362\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nبخش بيست و دوم مناظرات حضرت جواد و احتجاج‌هاى آن جناب 365\r\nبخش بيست و سوم احتجاج‌هاى امام على النقى صلوات الله عليه و ياران و بستگان آن جناب با مخالفين و معاندين 371\r\nبخش بيست و چهارم احتجاج حضرت امام حسن عسكرى عليه السلام 379\r\nبخش بيست و پنجم مطالبى كه صدوق محمد بن بابويه رحمة الله عليهما از مذهب اماميه در يك جلسه براى اساتيد ذكر كرده 381\r\nبخش بيست و ششم بعضى از احتجاج‌هاى علماء و دانشمندان در زمان غيبت 395\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nاحتجاج سيد مرتضى 395\r\nمناظره شيخ مفيد رحمة إله عليه 397\r\nاستدلال ديگرى از شيخ مفيد رحمة إله عليه 403\r\nاستدلال ديگر شيخ مفيد 404\r\nاستدلال ديگر از شيخ 408\r\nاستدلال ديگرى از شيخ مفيد رحمة الله عليه 409\r\nمناظره‌اى از شيخ مفيد 415\r\nاستدلال شيخ رحمة الله عليه بر اينكه امير المؤمنين عليه السلام با ابا بكر بيعت نكرد 418\r\nاستدلال در مورد شفاعت 419\r\nدليل بر فضيلت على عليه السلام بر تمام صحابه 422\r\nاستدلال در شجاعت امير المؤمنين عليه السلام 428\r\nاستدلال ديگرى از شيخ مفيد رحمة الله عليه 431\r\nبحثى ديگر از شيخ مفيد عليه الرحمة 435\r\nمناظره‌اى ديگر از شيخ مفيد رحمة الله عليه 439\r\nبحثى ديگر 442\r\nمناظره‌اى ديگر در مسجد كوفه 445\r\nاستدلالى در مورد مناظره 445\r\n\r\n\r\n","description":"","footnote":"","page_name":" 456 ","page_number":456}
  ]