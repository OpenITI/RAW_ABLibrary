[
  {"content":"\r\n\r\nدرسى كه حسين عليه السلام\r\nبه انسانها آموخت\r\nشهيد سيد عبدالكريم هاشمى نژاد\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nهاشمى نژاد ، عبد الكريم ، 1311 - 1360 .\r\nدرسى كه حسين ( ع ) به انسانها آموخت / عبدالكريم هاشمى نژاد - مشهد : شركت به نشر 1381 .\r\nنه ، 298 ص - ( انتشارات آستان قدس رضوى شركت به نشر 504 )\r\nشابك : 3 - 819 - 333 - 964\r\nISBN 964 - 333 - 819 - 3\r\nفهرستنويسى بر اساس اطلاعات فيپا .\r\nاين كتاب در سالهاى مختلف توسط ناشران متفاوت چاپ شده است .\r\nكتابنامه : ص [ 297 
  ] - 298 همچنين به صورت زير نويس .\r\n1 . واقعه كربلا 61 ق . 2 . حسين بن على ( ع ) امام سوم 4 - 61 ق الف . شركت به نشر ( انتشارات آستان قدس رضوى ) ب . عنوان\r\n6 ه 2 ه - / 5 / 41 BP 9534 / 297\r\n1381\r\nكتابخانه ملى ايران 49472 - 81 م\r\nبه نشر\r\nانتشارات آستان قدس رضوى\r\n504\r\nدرسى كه حسين عليه السلام\r\nبه انسانها آموخت\r\nشهيد سيد عبدالكريم هاشمى نژاد\r\nويراستهء حميد رضا نگهبان\r\nچاپ اول / 1382\r\n2200 نسخه / وزيرى\r\nچاپ : مؤسسه چاپ و انتشارات آستان قدس رضوى\r\nشابك : 3 - 819 - 333 - 964\r\nحق چاپ محفوظ است .\r\nبه نشر ( انتشارات آستان قدس رضوى )\r\nدفتر مركزى : مشهد ص پ 4969 / 91375 تلفن 7 - 8511136 نمابر 8515560\r\nدفتر تهران : 8962301 ، 8960620\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\nفهرست مطالب\r\nسخن ناشر 1\r\nمقدمهء مؤلف 3\r\nبخش اوّل : عواملى كه ضرورت نهضت\r\nحسين عليه السّلام را ايجاب مىنمود 5\r\nفصل اوّل : نهضت كربلا چگونه به وجود\r\nآمد ؟ ( 7 - 18 )\r\nموجبات اصلى نهضت 9\r\nعمر و تبعيضهاى نژادى 10\r\nعمر و تبعيض در مسكن 11\r\nعمر و تبعيضهاى مالى 11\r\nچشم‌پوشيهاى دوستانه 12\r\nآنجا كه حدّ زنا اجرا نمىشود 12\r\nناديده گرفتن حاتم‌بخشيهاى معاويه 13\r\nمعاويه همكار صميمى عمر 14\r\nشوراى خلافتى يا مولودى ناميمون 14\r\nآنجا كه يك بام و دو هوا دارد 17\r\nفصل دوم : حكومت عثمان و ارزيابى\r\nآن ( 19 - 30 )\r\nبيت المال در حكومت عثمان 19\r\nبيت المال در اختيار بنى اميه 21\r\nدشمنان پيغمبر مورد احترام خليفه‌اند 22\r\nثروتهايى كه از بيت المال به دست آمد ! 23\r\nحكومت عثمان با مردان خدا چه مىكند ؟ 24\r\nعمّار ياسر مورد غضب واقع مىشود 24\r\nابا ذر تبعيد مىگردد 24\r\nابن مسعود مورد غضب واقع مىشود 26\r\nهمكارى با ستمگران 27\r\nاستاندارد كوفه مست به مسجد آمد 27\r\nتجاوز عثمان به قوانين عبادى اسلام 27\r\nمدينه خواستار خلع عثمان بود 28\r\nدست انتقام از آستين ملت 28\r\nنتيجهء مباحث 29\r\nفصل سوم : حكومت على عليه السّلام يا عالىترين\r\nجلوه‌هاى عدل انسانى ( 31 - 39 )\r\nبيت المال و حكومت على عليه السّلام 33\r\nعلى عليه السّلام با ستمگران همكارى نمىكند 34\r\nفصل چهارم : دومين پيشواى راستين در\r\nمسند قدرت ( 40 - 55 )\r\nآغازى پس از پايان دردناك 40\r\nبرخوردهاى نظامى و پيكار 42\r\nارزيابى صلح امام حسن عليه السّلام 47\r\nپيمان‌شكنيهاى مردم 48\r\nمعاويه يا جرثومهء نيرنگ و فريب 50\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nماهيت صلح امام حسن عليه السّلام 52\r\nنتيجهء مباحث 54\r\nفصل پنجم : معاويه در رأس كار ، يا جرثومهء نيرنگ و فريب در پست خلافت ( 56 - 96 )\r\nمعاويه مىخواهد نام پيغمبر را دفن كند ! 57\r\nنماز جمعه در چهار شنبه 62\r\nزد و بندهاى سياسى 62\r\nبيعت معاويه با زبير 63\r\nمعاويه مىگويد نقل گفتار پيغمبر غدغن 65\r\nمعاويه سخنان پيغمبر را استهزا مىكند 66\r\nاجتماع معاويه يا ابلهان تاريخ 67\r\nمعاويه با ميل اسلام را نپذيرفت 69\r\nكشتار مردان آزاده و شريف 72\r\nحجر عزيز كشته مىشود 74\r\nگناهى بزرگ و خيانتى عظيم 77\r\nمعاويه به مبارزهء على بر مىخيزد 80\r\nفرهنگ استعمارى معاويه 81\r\nاسلام معاويه‌پسند 86\r\nطرح چهارم يا بيعت براى يزيد 88\r\nنتيجهء مباحث 94\r\nفصل ششم : حكومت يزيد يا ننگى بر دامن جهان اسلام ( 97 - 113 )\r\nقلبى آكنده از كفر و عناد 97\r\nعشقبازيهاى يزيد 101\r\nيزيد از خمر و غنا ستايش مىكند ! 102\r\nزياد ، هم پيالهء يزيد 102\r\nيزيد الحاد مىورزد و تكفير مىشود 103\r\nبىبندوبارى يزيد سرمشق ديگران 104\r\nيزيد و سخن‌گويان رزمندگان مدينه 105\r\nچهرهء كفرآلود يزيد 106\r\nبخش دوم ؛ بررسى زندگى سياسى يزيد 108\r\nيزيد عنصر فضيلت را مىكشد ! 109\r\nكشتار ، غارتگرى و تجاوز 109\r\nيزيد خانهء خدا را به آتش مىكشد ! 112\r\nفصل هفتم : عواملى كه نهضت حسين عليه السّلام را ايجاب كرد ( 114 - 122 )\r\nيزيد 117\r\nآيا حسين عليه السّلام مىتوانست تسليم\r\nشود ؟ 117\r\nنهضت كربلا ماهيت بنى اميه را بر ملا ساخت 121\r\nفصل هشتم : آثار نهضت حسين عليه السّلام ( 123 - 128 )\r\nمحبوبيّت خاندان على عليه السّلام بالا\r\nمىرود 123\r\nآل اميه منفور مىگردد 125\r\nنهضتهايى كه از حادثهء كربلا الهام\r\nگرفت 126\r\nبخش دوم : روش و سياست امام حسين عليه السّلام\r\nدر شكل‌گيرى قيام عاشورا 129\r\nفصل نهم : تحقيقى دربارهء سياست\r\nحسين عليه السّلام از هنگام حركت از مدينه\r\nتا زمان شهادت ( 130 - 151 )\r\nاولين برخورد حسين عليه السّلام با حكومت\r\nيزيد 131\r\nحسين عليه السّلام در كنار قبر پيغمبر صلّى اللّه عليه و آله و سلم 137\r\nيك سند زنده در بارهء هدف حسين عليه السّلام 140\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nآيا حسين عليه السّلام مىدانست كشته\r\nمىشود ؟ 142\r\nباز حسين عليه السّلام از هدف سخن مىگويد 144\r\nسياستى آسمانى و بهت‌انگيز 146\r\nفرزند عمر به پيكار دعوت مىشود 149\r\nكوفه از حسين عليه السّلام دعوت مىكند 150\r\nفصل دهم : اعزام مسلم يا اولين قدم در راه نهضت ( 152 - 161 )\r\nزمامدارى كه اسلام مىپسندد 153\r\nكوفه عهدشكنى مىكند 154\r\nتاريخ خيانت شريح را فراموش نمىكند 156\r\nفرستادهء حسين از هدف حسين عليه السّلام\r\nسخن مىگويد 157\r\nفصل يازدهم : كاروان حسين عليه السّلام مكه را\r\nترك مىگويد ( 162 - 183 )\r\nاسيران در كنار شهيدان 165\r\nنقشهء ترور خنثى مىشود ! 167\r\nخيرانديشيها و مصلحت‌بينيها ! 169\r\nپيك حسين عليه السّلام سر سختى نشان مىدهد 169\r\nحسين عليه السّلام از شهادت مسلم آگاه\r\nمىگردد 170\r\nحسين عليه السّلام مىگويد چيزى بر من پوشيده\r\nنيست 172\r\nحسين مظهر عواطف و انسانيت 173\r\nطليعهء جنگ يا برخورد با حر 174\r\nزندگى با ستمگران چيزى جز ننگ\r\nنيست 176\r\nحسين عليه السّلام در سرزمين موعود 178\r\nبردگان حكومت يا آبستنهاى جاه و\r\nمقام 180\r\nبندگان خدا يا آزاد مردان امت 181\r\nفصل دوازدهم : عاشورا يا روز سرنوشت\r\nبراى اسلام و آزادى ( 184 - 193 )\r\nعالىترين حماسهء آزادى در سخت‌ترين\r\nشرايط 187\r\nكشتار ، خونريزى ، غارتگرى و جنايت 188\r\nديده‌اى كه فاصلهء زمان را مىشكافد ! 189\r\nپايان يك مسئوليت و آغاز مسئوليتى\r\nديگر 191\r\nبخش سوم : نقش حياتى و بزرگ كاروان\r\nاسيران در تثبيت نهضت حسين عليه السّلام 195\r\nفصل سيزدهم : نقش اسيران پيروز\r\nدر بهره‌بردارى از نهضت و به ثمر\r\nرساندن آن ( 196 - 197 )\r\nفصل چهاردهم : دختر على عليه السّلام خطابه‌اى\r\nآتشين ايراد مىكند ( 198 - 210 )\r\nشرايط سخن براى زينب آماده نيست ،\r\nاما . . . 200\r\nزينب زادهء زياد را تحقير مىكند 206\r\nنابينايى شيردل و شجاع 209\r\nفصل پانزدهم : كاروان اسيران به سوى\r\nشام مىرود ( 211 - 214 )\r\nمجلسى كه يزيد را به ننگ مىكشد 213\r\nفصل شانزدهم : خطابه‌اى آتشين يا محاكمهء\r\nرئيس حكومت ( 215 - 227 )\r\nمؤثرترين ضربه بر حكومت يزيد 221\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\nخطابهء امام يا صاعقه‌اى مرگبار بر يزيد 224\r\nخطابهء امام فضاى شام را طوفانى\r\nساخت 225\r\nفصل هفدهم : نفرت و انزجار عمومى در\r\nشام ( 228 - 232 )\r\nيزيد قدرت معنوى حسين عليه السّلام را\r\nاحساس كرد 229\r\nفصل هجدهم : آيا يزيد پشيمان گشته\r\nبود ؟ ( 233 - 244 )\r\nكاروان اسيران ، شام را ترك مىگويند 241\r\nفصل نوزدهم : اسيران پيروز به مدينه بازمىگردند\r\n( 245 - 252 )\r\nمدينه از حقايقى دردناك آگاه مىشود 246\r\nراهى كه اسيران پيروز در مدينه پيش\r\nگرفت 249\r\nكاروان اسيران رسالت خويش را به\r\nپايان رساند 251\r\nفصل بيستم : از فاجعهء خونين طف چگونه\r\nبايد بهره برداشت ؟ ( 23 - 266 )\r\nاز مجالس سوگوارى بهتر بهره بگيريم 258\r\nكارهايى كه موجب شرمسارى است 261\r\nطرحى عالى براى تظاهرات آرام 264\r\nفصل بيست و يكم : آيا حسين عليه السّلام خود\r\nرا به هلاكت انداخت ؟ ( 267 - 280 )\r\nفداكارى به خاطر مصالح مهم 270\r\nفصل بيست و دوم : نهضت حسين عليه السّلام\r\nاز نظر رهبران علمى و سياسى\r\nجهان ( 281 - 296 )\r\nحسين عليه السّلام از نظر مسيو ماربين آلمانى 281\r\nنهضت حسين از نظر مهاتما گاندى 289\r\nمحمد على جناح دربارهء حسين سخن\r\nمىگويد 289\r\nحادثهء طف از نظر لياقت عليخان 289\r\nپورشو تامداس توندون حسين را\r\nمىستايد 289\r\nاثر نهضت حسين از نظر ادوارد گيبون\r\nمورّخ مشهور 290\r\nچارلز ديكنز دربارهء نهضت حسين\r\nاين گونه مىگويد 290\r\nحسين عليه السّلام از نظر توماس كارلايل 290\r\nسخنان پروفسور ادوارد براون دربارهء\r\nحادثه طف 290\r\nنهضت حسين از نظر فردريك جيمز 291 ل . م . بويد 291\r\nحسين از نظر واشنگتن ايروينگ مورّخ\r\nامريكايى 291\r\nتوماس مازاريك دربارهء حادثه كربلا\r\nسخن مىگويد 292\r\nموريس دوكبرى مىنويسد : 292\r\nعاشورا از نظر دكتر ژوزف فرانسوى 293\r\nفهرست منابع 297\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\n\r\nسخن ناشر\r\nنشر و ترويج آثار مكتوب در عرصهء متعالى فرهنگ شهادت و ايثار ، از اقدامهاى شايسته و ضرورتهاى بايسته‌اى است كه در جامعهء امروز ما ، نياز به آن بشدّت احساس مىشود تبيين فلسفهء قيام كربلا و نهضت خونين هفتاد و دو تن شهيد والامقام كه شرح آزادگى و وارستگى آنان تا هميشهء ايّام بر صفحهء روزگار جاويد است ، نه تنها جوانان را با فرهنگ دينى و حماسه‌هاى شكل گرفته در طول تاريخ آشنا مىكند ، بلكه آنان را در مسيرى تازه از شناخت سيماى آسمانى سومين امام معصوم ، حضرت حسين بن على ( ع ) قرار مىدهد .\r\nانتشارات آستان قدس رضوى ( شركت به نشر ) در راستاى نياز ذكر شده و نيز گرامى داشت سال عزّت و افتخار حسينى ، كتاب حاضر را كه به قلم شهيد گرانقدر حجة الاسلام سيد عبد الكريم هاشمىنژاد نوشته شده ، با ويرايش و برخى اصلاحات جديد ، به زيور طبع آراسته است . اميد كه مقبول نظر خوانندگان محترم قرار گيرد و شادى روح بزرگوار مؤلف را فراهم آورد .\r\n\r\n","description":"","footnote":"","page_name":" 1 ","page_number":7},
  {"content":"\r\n . \r\n","description":"","footnote":"","page_name":" 2 ","page_number":8},
  {"content":"\r\n\r\n\r\nمقدمهء مؤلف\r\nسالها بود آرزو داشتم دربارهء نهضت مقدس حسين عليه السّلام كه نه تنها يك جنبش اصيل اسلامى ، بلكه حساس‌ترين فراز تاريخ انسانى است ، كتابى بنويسم و جوانب گوناگون اين واقعه را ، تا آنجا كه فهم و درك من اجازه مىدهد ، مورد بررسى قرار دهم . اين آرزو يك بار - هنگامى كه در حوزهء علميهء قم مىزيستم - مىرفت تا جامهء عمل به خود بپوشد ، اما تراكم كارهاى درسى ، نويسنده را از دست يافتن به اين مقصود بازداشت تا پس از گذشت سالها ، خوشبختانه اكنون به انجام آن موفق گرديدم . مباحث اصلى اين كتاب در سه بخش نگاشته شده است :\r\nدر بخش اول عواملى كه ضرورت نهضت حسين عليه السّلام را ايجاب مىنمود - از هنگام انعقاد نطفهء آن - قدم به قدم مورد تعقيب قرار گرفته و به خوبى نشان داده شده است كه چگونه در آن عصر ، سرنوشت اسلام و قرآن ، عدالت و آزادى ، انسانيّت و فضيلت به طور مستقيم به آن قيام آسمانى بستگى داشت .\r\nدر بخش دوم روش و سياست خاصى كه فرزند پيغمبر صلّى اللّه عليه و آله و سلم در آن شرايط خفقان‌آور و دردناك در پيش گرفت تا توانست با رهبرى صحيح و همه‌جانبهء خود جنبش خونين و انسانى خويش را به ثمر برساند و آن را از دستبرد تحريف حكومتهاى فاسد و ديكتاتور محافظت نمايد ، به طور كامل مورد توجه قرار داده شده است .\r\nدر سومين بخش ، نقش حياتى و بزرگ كاروان اسيران در به ثمر رساندن نهضت و كوششهايى كه آن خاندان فضيلت به صورتهاى گوناگون براى رسيدن به اين آرمان\r\n\r\n","description":"","footnote":"","page_name":" 3 ","page_number":9},
  {"content":"\r\n\r\nمقدس انجام داده‌اند ، دقيقا بررسى گرديده و در پايان كتاب طرحهاى مفيدى به منظور بهره‌بردارى صحيح از آن نهضت در شرايط حاضر ارائه داده شده و بالاخره با پيش كشيدن مباحث علمى ديگر كه طرح آنها ضرورى به نظر مىرسد ، كتاب پايان مىيابد .\r\nاميد است مطالعهء اين اثر در راه درك عظمت و اهميت نهضت آسمانى حسين - در شعاع مباحث محدود و ناچيز خود - براى خوانندگان مفيد و سودمند واقع گردد .\r\nو ما توفيقى الا بالله عليه توكلت و اليه انيب\r\nسيد عبد الكريم هاشمىنژاد\r\nمشهد - 15 رجب 1388 هجرى قمرى\r\nمطابق با 19 مهر ماه 1347 شمسى\r\n\r\n","description":"","footnote":"","page_name":" 4 ","page_number":10},
  {"content":"\r\n\r\n\r\nبخش اوّل عواملى كه ضرورت نهضت حسين عليه السّلام را ايجاب مىنمود .\r\n\r\n","description":"","footnote":"","page_name":" 5 ","page_number":11},
  {"content":"\r\n . \r\n","description":"","footnote":"","page_name":" 6 ","page_number":12},
  {"content":"\r\n\r\n\r\nفصل اوّل نهضت كربلا چگونه به وجود آمد ؟\r\nحوادثى كه در جهان به وقوع مىپيوندد از نظر عوامل و موجبات مختلف است . گاهى حادثه‌اى انجام مىگيرد كه نطفهء آن چند لحظه و يا حد اكثر چند ساعت و يا چند روز قبل بسته شده و با سرعت رشد مىكند و در مدتى كوتاه بارور مىگردد ، اما گاهى پديده‌هاى مهمى واقع مىشود كه بايد ريشه‌ها و علل آن را در دهها سال قبل جستجو كرد . بررسى كامل دربارهء اين گونه حوادث و به دست آوردن عوامل حقيقى آن در صورتى امكان‌پذير است كه صفحات تاريخ را چندين سال ، قبل از وقوع آن حادثه ورق بزنيم و سببهاى اصلى آن را قدم به قدم از هنگام انعقاد نطفهء آن مورد توجه قرار دهيم . آرى ، تنها در اين صورت است كه مىتوانيم به طور صحيح در بارهء آن پديده قضاوت كنيم و علل و عوامل وقوع آن را آن گونه كه هست ، به دست آوريم .\r\nنهضت كربلا ، واقعهء جانگدازى كه در آن سرزمين مقدس به وقوع پيوست ، از كاملترين نمونه‌هاى اين گونه حوادث است و ما براى به دست آوردن ريشه‌هاى اصلى و عواملى كه منجر به آن قيام خونين گرديد و ارزيابى كامل نتايج آن و بالاخره براى قضاوت صحيح و همه جانبه دربارهء اين حادثه ، بايد به تاريخ اسلام در دهها سال قبل برگرديم .\r\nاز يك طرف بايد ديد چه شرايطى وجود داشت و چه هدف عالى و مقدسى در نظر بود كه حسين بن على عليه السّلام با علم به اين كه مىدانست كشته مىشود و خاندان پاك او اسير مىگردند ، آن قيام خونين را با اراده و اختيار خود انجام داد و هيچ مشكلى نتوانست آن حضرت را از دست زدن به آن نهضت بازدارد .\r\n\r\n","description":"","footnote":"","page_name":" 7 ","page_number":13},
  {"content":"\r\n\r\nاز سوى ديگر ، بايد بررسى كرد كه وضع عمومى اجتماع اسلامى در چه مرحلهء هول‌انگيزى قرار گرفته بود كه گروه فراوانى از مردم مسلمان و كسانى كه ادعاى پيروى از پيامبر عاليقدر اسلام را مىنمودند در حالى كه هنوز بيش از پنجاه سال از وفات آن پيامبر بزرگ نگذشته بود ، در سرزمينى دور يكديگر گرد آيند و فرزند دختر همان پيامبر را با تمام خويشان و يارانش به قتل برسانند و خواهران و زنان آنان را به اسارت ببرند ؟ !\r\nحكيمانه نيست اگر كسى تصور كند بذر اصلى اين پديدهء بزرگ و اين انقلاب عظيم تنها در مدت چند روز و يا حد اكثر چند ماه ( از ابتداى زمامدارى يزيد ) كاشته شد و به زودى هم رشد كرد و بارور گرديد ! هر فرد محققى براى جستجوى سببهاى اصلى اين واقعهء بىنظير و به دست آوردن هدفهاى عالى و مقدس حسين بن على عليه السّلام و اطلاع يافتن بر شرايط و موقعيت خاص اجتماع آن روز اسلامى ، به طور قطع بايد سالها به عقب برگردد و حوادث اجتماعى و سياسى را در آن سالها با صبر و حوصلهء خاصى مورد مطالعه قرار دهد .\r\nمىخواهيم عوامل و موجبات اين حادثه را ، از هنگام پديد آمدن اولين عامل آن تا روزى كه واقعه كربلا به وجود آمد ، مورد مطالعه قرار دهيم .\r\nهدف ما اين است كه با استفاده از شواهد زنده و غير قابل انكار ، اين حقيقت را اثبات كنيم كه وضع خاص اجتماع اسلامى هنگام قيام خونين حسين بن على عليه السّلام آن گونه بود كه اگر آن نهضت مقدس به وجود نمىآمد ، بيش از چند سال نمىگذشت كه ديگر نه از تاك نشان بود و نه از تاك نشان ، يعنى حكومتهاى گذشته شرايط را آن گونه ترتيب داده بودند كه اگر فرزند دختر پيغمبر آن فداكارى و از خودگذشتگى عجيب را - با يك نقشهء آسمانى و بهت‌انگيز - انجام نمىداد ، ديگر امروز نه تنها عملا از اسلام واقعى حتى نامى هم باقى نبود ، بلكه اساس خداپرستى و توحيد به طور كلى در برابر كفر و شرك و نفاق به سختى دچار شكست مىگرديد . طبيعى است كه ما براى روشن ساختن اين واقعيت ناچاريم به جستجو در تاريخ زندگى چندين سالهء اجتماع اسلامى و روش حكومت بسيارى از كسانى كه به نام دين زمام امور مسلمانان را در دست داشتند ، بپردازيم . اما فراموش نشود كه در اين راه تنها آن قسمت از حوادث تاريخى مورد استفاده ما قرار مىگيرد كه شرح آنها براى رسيدن به هدف اصلى كتاب ضرورى و حتمى است و از نقل قسمتهاى ديگر كه در دست يافتن به اين هدف اثرى ندارد ، خوددارى مىشود .\r\n\r\n","description":"","footnote":"","page_name":" 8 ","page_number":14},
  {"content":"\r\n\r\n\r\nموجبات اصلى نهضت\r\nدر اين قسمت بر آنيم تا دربارهء عواملى تحقيق و جستجو كنيم كه به طور صريح و آشكار در پيدايش واقعهء « طف » نقش داشته‌اند . از اين نظر ، بحث خود را از هنگام زمامدارى عثمان آغاز مىكنيم . اين كار نه به آن خاطر است كه بگوئيم انحراف آشكار از مقررات و حدود اسلامى تنها در حكومت عثمان شروع گرديد ، ولى در عصر ابو بكر و عمر هيچ گونه تخلف و انحراف علنى وجود نداشت ! ما معتقديم كه همهء انحرافهاى قانونى عصر عثمان اگر در زمان ابو بكر آشكار به چشم نمىخورد ، حد اقل در حكومت عمر به طور اساسى پىريزى گرديده بود و نمونه‌هاى روشنى از آن در تمام موارد ديده مىشد . اگر در عصر عمر و ابو بكر تجاوز به بيت المال و استخدام عمال آلوده و كثيف و گماشتن آنها در پستهاى حسّاس به وسعت و رسوايى زمان عثمان انجام نمىگرديد نه به آن علت است كه شيخين در مسير خود از جاده عدل و داد هيچ‌گونه انحرافى نداشتند و اين تنها عثمان بود كه قوانين اسلامى را علنا نقض مىنمود و اجراى عدالت را يكباره از ياد برده بود ! بلكه جهت و عامل آن اين است كه شيخين اجتماع سالم و تربيت‌شده‌اى را از شخصيتى همانند پيامبر عاليقدر اسلام صلّى اللّه عليه و آله و سلم ( با دسيسه بازيهايى كه انجام داده بودند ) تحويل گرفتند و آنها به خوبى مىدانستند كه جامعه‌اى اين چنين را يكباره نمىتوان به فساد كشيد . آلودگى و فساد در شئون حكومت حتى در چنان اجتماعى ممكن است راه يابد ، اما آهسته آهسته و آرام ، نه به طور دفعى و يكباره . حقيقت اين است كه آنچه عثمان در عصر خويش انجام داد ، در زمان شيخين انجام آن غير ممكن بوده است ، ولى تا آنجا كه ممكن بود ، آنها عملى ساختند . اين شيخين بودند كه درجهء انحراف را به تدريج در اجتماع تا آنجا بالا بردند كه عثمان توانست و جرأت كرد در مدت سيزده سال حكومت خويش نسبت به بيت المال و اموال عمومى و حدود و مقررات اسلامى و صحابهء نامدار و با فضيلت پيغمبر آنچه را نبايد انجام دهد و جامعه را تا آن حد به پرتگاه سقوط و نيستى نزديك سازد .\r\nبراى آن كه اين حقيقت روشن گردد و دانسته شود كه چگونه پىريزى همهء قانون‌شكنيها و آلودگيها در زمان شيخين و به خصوص عمر انجام گرديد ، قسمتى از نابسامانيها و اجحافهاى حكومت دومى را كه خيلى بىپرده و صريح آنها را انجام مىداد ، در اينجا شرح مىدهيم .\r\n\r\n","description":"","footnote":"","page_name":" 9 ","page_number":15},
  {"content":"\r\n\r\n\r\nعمر و تبعيضهاى نژادى\r\nيكى از انحرافهاى اساسى و ريشه‌دار در حكومت عثمان ، داستان تبعيض نژادى و برترى دادن بنى اميه بر ساير نژادها و اقوام اسلامى بوده است ، ولى بايد در نظر داشت كه اين تبعيض به طور اصولى در زمان عمر پىريزى شده بود . امتيازهايى كه عمر براى نژاد عرب بر عجم قائل بود و رفتار ناپسندى كه او با عجمها داشت تا آنجا روشن و آشكار بوده است كه به نام « سنت عمر » معروف گرديد . معاويه در نامه‌اى كه به « زياد بن أبيه » دارد و ضمن آن وى را به سختگيرى و سوء رفتار با عجم تشويق مىكند ، چنين مىنويسد : « بنگر به بندگان و آنهايى كه از عجمها مسلمان شدند . رفتارت نسبت به آنان طبق « سنت عمر » باشد ، زيرا به كار بستن اين سنت موجب خوارى و ذلّت آنهاست . » آن‌گاه معاويه چنين ادامه مىدهد ، « عربها از عجم زن بگيرند ، ولى به آنها زن ندهند ؛ آنها از عجم ارث ببرند ، ولى عجم از عرب ارث نبرد ؛ سهم آنها را از عطا و بيت المال بسيار كم قرار بده . آنان را در جنگها در صف مقدم بگذار . كارهاى پست را به آنها بسپار ، راهها را اصلاح كنند و درختان را قطع نمايند . هيچ يك از عجمها بر عرب امامت نكند و تا عربها در مسجد هستند ، عجمها را در صف اول قرار ندهيد . آنها را در سرحدّات اسلامى مأموريت مده و فرمانرواى هيچ‌يك از شهرها مگردان .\r\nآنان را در پست قضاوت قرار نده . اينها « سنت عمر » بود نسبت به عجم و غير عرب . پس هنگامى كه نامهء من به تو رسيد ، عجم‌ها را خوار گردان و آنها را مورد اهانت قرار بده و هيچ حاجتى را براى آنها برآورده مساز » . « 1 »\r\nدر اين نامه ، همان‌گونه كه ملاحظه فرموديد ، معاويه كثيف‌ترين نوع تبعيض نژادى را كه در آن برترى عرب بر عجم به طور يك جانبه مطرح است ، به يكى از عمّالش فرمان مىدهد ، اما تأكيد مىكند كه اين گونه رفتار با عجم‌ها « سنت عمر » بوده است .\r\nجرجى زيدان ، نويسنده و مورخ معروف مسيحى ، در اين باره مىنويسد : « عمر ضمن وصيت خود مىگويد از اخلاق ناستودهء عجم بپرهيزيد ! » سپس چنين اضافه مىكند :\r\n« نخستين خليفه‌اى كه عرب را بر ديگران برترى داد ، عمر بود . عمر مىگفت اين كار بدى\r\n\r\n\r\n","description":"","footnote":"\r\n( 1 ) - عباس قمى : سفينة البحار ، بنياد پژوهشهاى اسلامى ، 1416 ه ق ، ج 3 ، باب عجم ، ص 419 .\r\n","page_name":" 10 ","page_number":16},
  {"content":"\r\n\r\nاست كه عربها يكديگر را اسير بگيرند ، چه خداوند كشور پهناور عجم را براى اسير گرفتن عربها آماده ساخته است . عمر اجازه نمىداد عجم‌ها در مدينه بمانند و سكنى گزينند ، عمر اسير گرفتن از اعراب را منع مىنمود » . « 1 »\r\n\r\nعمر و تبعيض در مسكن !\r\nاز جمله كارهايى كه عمر در راه رسيدن به مقاصد تبعيض نژادى در حكومت خويش انجام مىداد ، دستور داد عجمها را از مدينه دور سازند و جز نژاد عرب به كسى اجازهء سكونت در آن شهر را ندهند ! ، ابو لؤلؤ ، آن ايرانى اصيل و پاكدل كه او را به غلامى مغيرة ابن شعبه گرفته بودند ، تنها عجمى بود كه به علت خواهش اربابش از حكومت با اجازهء خصوصى عمر در مدينه مسكن داشت . « ابن مسعود » در اين باره مىنويسد : « عمر به هيچ يك از عجمها اجازه نمىداد تا داخل مدينه شوند ، ولى مغيرة ابن شعبه به عمر نوشت كه من غلامى دارم ( ابو لؤلؤ ) هم نقاش است و هم نجار و هم آهنگر ، و او مىتواند براى اهل مدينه منشأ خدماتى باشد . اگر اذن مىدهى او را به مدينه بياورم و وى را در اينجا سكنى دهم ؟\r\nعمر به وى اجازه داد » . « 2 »\r\n\r\nعمر و تبعيضهاى مالى !\r\nتبعيضهاى نژادى و برترى دادن عرب بر عجم ، نه تنها در حكومت عمر در زمينهء مسكن و در مورد ارث و مانند آنها عملى گرديد ، بلكه در جنبه‌هاى مالى و استفاده از بيت المال هم چهرهء كريه خود را به خوبى آشكار ساخت . به فرمان عمر در استفاده از بيت المال نه تنها عربها نسبت به عجم سهم بيشترى داشتند ، بلكه حتى در بين اعراب هم بعضى از تيره‌ها و قبيله‌ها امتيازهاى چشمگيرى را نسبت به قبايل ديگر دارا بودند . شعاع عملكرد عمر در اين مورد تا آنجا وسيع بود كه سخت مورد اعتراض و انتقاد قرار گرفت . چنان كه به ظاهر تصميم داشت اين تبعيض را از ميان بردارد و خود مىگفت : « اگر اين سال را زنده بمانم ،\r\n\r\n\r\n","description":"","footnote":"\r\n( 1 ) - زيدان : تاريخ تمدن اسلام ، ترجمهء على جواهر الكلام ، امير كبير تهران - 1372 ، ج 4 ، ص 670 .\r\n( 2 ) - على بن الحسين بن المسعودى ( تحقيق محمد محى الدين عبد الحميد ) : مروج الذهب و معادن الجواهر ، دار المعرفه بيروت ، ج 2 ، ص 32 .\r\n","page_name":" 11 ","page_number":17},
  {"content":"\r\n\r\nمساوات بين تمام قبيله‌ها را ( در استفاده از بيت المال ) رعايت خواهم نمود و ديگر هيچ سرخى را بر سياه و نه عربى را بر عجم برترى نخواهم داد و آن گونه مىكنم كه رسول خدا و ابو بكر انجام مىدادند » . « 1 »\r\nآرى ، تبعيضها و فشارهاى نابجايى كه در حكومت عمر نسبت به عجمها و تيره‌هاى نامعروف عرب انجام مىشد تا آنجا بالا گرفته بود كه ديگر غير قابل تحمل شده و اين ستمها همچنان ادامه داشت تا بالاخره عمر به خاطر آنها جان خود را از دست داد و به دست يك عجم و ايرانى رنجديده كشته شد . ابو لؤلؤ كه از ستم مولاى خود مغيره سخت به ستوه آمده بود براى شكايت نزد عمر رفت و از بيدادگرى وى شكوه نمود و گفت : « مولاى من مغيره مرا آزاد گذاشت تا كار كنم و در ازاى آن بايد هم هزينهء زندگى خويش را تأمين نمايم و هم روزانه دو درهم به وى بدهم ، و به دست آوردن اين مبلغ هر روز براى من بسيار سخت و دشوار است » . عمر گفت : « چه صنعتى بلدى ؟ » ابو لؤلؤ گفت : « نجارى ، آهنگرى و نقاشى » .\r\nعمر گفت : « در اين صورت دادن دو درهم روزانه ستمى بر تو نيست » . سپس از ابو لؤلؤ خواست تا آسيابى براى او بسازد . وى با لحنى خاص به او گفت : براى تو آسيابى بسازم كه خبر آن در شرق و غرب منتشر گردد . عمر بعدا گفته بود كه اين عجمى مرا تهديد كرده است » . « 2 »\r\n\r\nچشم‌پوشيهاى دوستانه !\r\nيكى از خيانتهاى روشن و صريح در حكومت عثمان ، چشم‌پوشيهاى دوستانه‌اى بود كه وى در برابر قانون‌شكنيها و انحرافهاى نزديكان و اقوام خويش داشت ؛ ولى با تأسف مىبينيم اين روش خان خانى و ناپسند عينا در حكومت عمر هم رواج داشت و امتيازهاى نور چشميها در آنجا هم شايع بوده است . براى نمونه ، تنها به نقل دو مورد اكتفا مىكنيم .\r\n\r\nآنجا كه حدّ زنا اجرا نمىشود\r\nمورد اول داستان معروف مغيرة ابن شعبه است . مغيره كه از دوستان صميمى و از ياران با وفاى عمر بود ، مرتكب زنا شد و قانون آسمانى عفّت را زير پا گذاشت . هنگامى كه چهار\r\n\r\n\r\n","description":"","footnote":"\r\n( 1 ) - احمد بن يعقوب بن جعفر العباس : تاريخ يعقوبى ، دار صادر - بيروت ، ج 2 ، ص 154 .\r\n( 2 ) - محمد بن محمد بن عبد الواحد شيبانى : الكامل فى التاريخ ، بيروت ، 1415 ه ق ، 1995 م ، ج 2 ، ص 446 .\r\n","page_name":" 12 ","page_number":18},
  {"content":"\r\n\r\nمرد باتقوا گواهى دادند كه او را در هنگام زنا و خيانت ديده‌اند ، عمر با برخوردهاى خاص و تهديد و تطميعهاى مخصوص ( كه جز در زمينهء دوستانش اين گونه روشها از وى سابقه نداشت ! ) كار را به آنجا كشاند كه بالاخره مغيره از مجازات رها گرديد و در عوض آن ، بيچاره شهادت‌دهندگان ( لا بد به جرم آن كه كور نبودند و خيانت مغيره را مشاهده كردند ) به بهانهء تهمت بر مغيره تازيانه خوردند و مجازات شدند ! « 1 »\r\n\r\nناديده گرفتن حاتم‌بخشيهاى معاويه\r\nمورد دوم ، گذشتها و عفو و اغماضهايى بود كه عمر در برابر معاويه از خود نشان مىداد .\r\nمردى كه در برخورد با بيشتر عمّالش چنان خشن بود كه حتى از دست درازى آنها به يك درهم از بيت المال چشم نمىپوشيد ، هنگامى كه در برابر معاويه و يغماگريهاى وى نسبت به اموال عمومى قرار مىگرفت ، تا آن حد نرم و ملايم و زود باور بود كه بهانه و عذرهاى بدتر از گناه زادهء هند را بدون چون و چرا مىپذيرفت و مورد قبول قرار مىداد . نمونه‌اى از اين چشم‌پوشيها ، داستان ورود ابو سفيان بر عمر به هنگامى است كه از نزد فرزند خود و از سفر شام بازگشته بود . عمر به وى گفت : « ابو سفيان ، آنچه از فرزندت گرفتى براى ما هم سهمى بگذار و از آن مال به ما جايزه بده » . ابو سفيان گفت : « هيچ نگرفتم » . عمر بلا فاصله انگشتر دست او را بيرون كشيد و به غلامش داد و گفت : « اين را ببر نزد هند زوجهء ابو سفيان و بگو به اين نشانى ابو سفيان گفت آن دو خورجين كه از شام آورده‌ام بده » . غلام رفت و خورجينها را نزد عمر حاضر ساخت . عمر ديد ده هزار درهم پول نقد در آن وجود دارد كه معاويه از اموال عمومى آن را به پدر خويش داده است . عمر دستور داد آن درهمها را به بيت المال بريزند و از دست ابو سفيان بيرون بياورند . « 2 » در اينجا بايد از فرزند خطاب پرسيد : چرا درهمهايى را كه ابو سفيان از فرزند خود گرفته و از شام آورده است به بيت المال مىريزد و از كف وى خارج مىكند ؟ چون از اموال عمومى بود ، متعلق به همهء مردم و معاويه حق نداشت آن را به باب خويش بدهد ! در اين صورت بايد گفت چرا درهمها را از ابو سفيان بازگرفت ، ولى به دهندهء اين\r\n\r\n\r\n","description":"","footnote":"\r\n( 1 ) - براى اطلاع از تفصيل داستان ر . ك : تاريخ يعقوبى ، ج 2 ، ص 146 .\r\n( 2 ) - الغدير ، ج 6 ، ص 473 ، چاپ دوم .\r\nاحمد امينى : الغدير فى الكتاب و السنة و الادب ، دار الكتاب العربى - بيروت ، 1397 ه . ق ، 1977 م ، ج 6 ، ص 273 .\r\n","page_name":" 13 ","page_number":19},
  {"content":"\r\n\r\nهمه درهمها يعنى معاويه حتى يك جمله اعتراض نكرد و او را مورد مؤاخذه قرار نداد ؟ !\r\nاينجاست كه آدمى در برابر يك تضاد روشن و آشكار قرار مىگيرد و از خود مىپرسد :\r\nآيا راستى اين همان عمر است كه در مورد ديگران دستبرد به اموال عمومى را - هر چند به قدر يك درهم - تحمل نمىكند و شدّت عمل نشان مىدهد ؟ ولى در زمينهء معاويه اين گونه با گذشت و مسامحه برخورد مىنمايد ؟ !\r\n\r\nمعاويه همكار صميمى عمر\r\nيكى از ضربه‌هاى سخت كه در عصر عمر به پيكر اسلام وارد آمد ، همكارى وى با معاويه و گشودن دست آن جرثومهء كثيف در حكومت اسلامى بوده است . باز شدن دست معاويه در حكومت ، فصل ننگين و نكبت بارى را در تاريخ اسلام گشود كه همهء جنايتها ، آدم‌كشيها ، محروميتها و ناپاكيها و تجاوزهاى بعدى را بايد از همين فصل جستجو نمود .\r\nدست‌اندازيها و تجاوزهاى پىدرپى وى به موجوديت اسلام و قرآن از يك طرف و بيدادگريهاى بىشمار و بىحسابى كه او در تاريخ حكومت شيطانى خود نسبت به همه چيز و همه كس انجام داد از سوى ديگر و بالاخره حكومت جباران بنى اميه و بنى العباس و رسوائيهاى بىحد و حصر آنان و خلاصه آنچه اسلام و مسلمانان و انسانيت و فضيلت از آن حكومتها ديدار كردند ، همه و همه معادل شركت دادن معاويه در حكومت اسلامى بوده است .\r\nآيا به راستى عمر معاويه را نمىشناخت و عواقب شوم همكارى با فرزند ابو سفيان بر وى پنهان بود ؟ ! اين پاسخى است كه تنها فريبكاران اجتماع بايد آن را بگويند و ابلهان جامعه آن را باور كنند . شگفت از كسانى است كه به معاويه و بيدادگرى و انحرافهاى حكومت وى سخت مىتازند و حكومت او را از كثيف‌ترين و نكبت‌بارترين حكومتهاى تاريخ بشريّت بر مىشمرند ، ولى حتى يك لحظه گويا در اين باره نمىانديشند كه چه كسى دست چنين فرد پليدى را در حكومت اسلامى بازنمود و استاندارى يك ناحيهء غنى و ثروتمند و در عين حال دور از مركز حكومت و از ديدگاه و نظارت مردم اصيل مسلمان را با خاطرى آسوده به وى واگذار نمود !\r\n\r\nشوراى خلافتى يا مولودى ناميمون\r\nعمر نه تنها معاويه را به استاندارى شام مىپذيرد ، بلكه تحت عنوان خيرانديشى و\r\n\r\n","description":"","footnote":"","page_name":" 14 ","page_number":20},
  {"content":"\r\n\r\nمصلحت بينى ! در اجتماع كوچكى به نام شوراى خلافتى ( كه انسان نمىداند آن ديگر چه صيغه‌اى در اسلام بود ) فردى را همانند عثمان جا مىزند و در كنار آن ، تركيب شورا را هم طورى مىسازد كه از ميان آن خواه و ناخواه همان عثمان به زمامدارى برگزيده شود و به نام خليفه بر گردهء اسلام و مسلمين سوار گردد . در حالى كه خود او عثمان را بهتر از همه مىشناخت و آيندهء حكومت وى را به خوبى پيش‌بينى مىنمود .\r\nاين داستان از آنجا شروع مىشود كه در آن هنگام كه عمر در بستر مرگ افتاده بود به وى گفتند : چه خوب است كسى را براى خلافت و جانشينى از خود برگزينى . عمر آهى كشيد و گفت : چه كسى را انتخاب كنم ؟ ! اگر ابو عبيده جرّاح و يا سالم غلام حذيفه زنده بود ، من در تعيين آنها ترديد نمىكردم ، زيرا پيغمبر درباره اولى گفته بود « او امين اين امت است » و دومى را ستوده بود كه « او به خداوند زياد علاقه دارد » اما اكنون چه كسى را تعيين كنم « 1 » .\r\nراستى شگفت‌انگيز است ! چگونه فرزند خطّاب براى تعيين جانشين خود و زمامدار آينده به فكر ابو عبيده جراح و غلام ابى حذيفه مىافتد ، ولى حتى يك لحظه هم نمىانديشد كه در آن اجتماع شخصيتى همانند على عليه السّلام وجود دارد !\r\nآرى ، عمر در آن روزها به خوبى احساس كرده بود كه اگر براى تعيين خليفه كارى نكند و جامعه را به حال خود واگذارد ، بدون ترديد آنها جز على عليه السّلام را بر نمىگزينند و اگر آن حضرت در آن شرايط در رأس كار قرار گيرد ، طبعا زمام امر مسلمين يكى پس از ديگرى به فرزندان معصوم او و در اختيار كسانى قرار خواهد گرفت كه پيامبر بزرگ اسلام به امر خداوند آنها را براى رهبرى جهان اسلام نصب كرده بود و مسأله مهم اين بود كه در آن صورت و در آن شرايط هيچ گونه مخالفت مؤثرى در برابر آن حضرت انجام نمىگرفت ، زيرا معاويه كه در آن روز هنوز به صورت يك خطر جدّى در نيامده بود و همانند معاويه بعد از عثمان نبود تا تجهيزات نظامى وسيع و اقتصاد نيرومندى براى خود به وجود آورده باشد و جز معاويه هم كسى كه بتواند در برابر جبههء حق و حكومت على بن أبي طالب عليه السّلام جبههء باطلى به وجود آورد ، يافت نمىشد .\r\nبا اين حساب ، براى هميشه مسند حق براى مردان حق استوار مىگرديد . آرى ، عمر به\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 580 .\r\n","page_name":" 15 ","page_number":21},
  {"content":"\r\n\r\nخوبى اين حقيقت را درك كرده بود و براى خنثى كردن آن يك ژست كاملا « دموكراسىمآبانه » به خود گرفت و بلافاصله شورايى به نام « شوراى خلافتى » تشكيل داد و همانند بسيارى از جباران و ديكتاتورهاى جهان كه « از يك سو همانند جلادى خونخوار كارد بر حلقوم دموكراسى ضعيف و ناتوان عصر ما نهاده و در تلاش براى جدا كردن آخرين رگهاى حياتى وى هستند و از سوى ديگر با همان حال نعره از جگر بر مىآورند كه « زنده باد دموكراسى و آزادى ! » عمر هم از يك سوى خليفه را خود تعيين نمىكند و صريحا روى شخصى انگشت مىگذارد ، بلكه تعيين اين امر را بر عهدهء معجونى به نام « شورا » ! مىنهد تا در زير ماسك اين نام زيبا و فريبنده نه تنها مردم عصر خويش ، بلكه حتى بسيارى از انسانهاى نكته سنج عصرهاى آينده را هم از دقت و بررسى در ماهيت آن شورا بازدارد . از سوى ديگر ، تركيب شورا را طورى قرار مىدهد كه مطالعه در آن براى هيچ فرد بيدار ترديد باقى نمىگذارد كه بالاخره منتخب شورا همان عثمان خواهد بود . اين واقعيت را امير المؤمنين عليه السّلام از پيش آشكارا بر زبان رانده بود ؛ در آن هنگام كه عموى خويش را ديدار كردند ، صريحا به وى فرمودند : « خلافت از خاندان ما دور شد ، زيرا در اين شورا عثمان در كنار من قرار گرفت » . « 1 »\r\nاز همه حيرت‌انگيزتر اين كه نام « شورا » تا آنجا توانست ماهيت آن و معنويات شخص عمر را در زير پرده نگاه دارد كه پس از گذشتن قرنها حتى امروز هم جمعى از روشنفكران و تيزبينان شيعه را كه متأسفانه سخت شيفتهء دموكراسى نيم‌بند غرب گرديده‌اند ، فريفته و يا حد اقل آنان را به « تغافل » وامىدارد تا آن حد كه تشكيل چنين شورايى را نشانه‌اى بارز از آزادى و دموكراسى ! اسلام در عهد عمر شمرده ، از اين نظر سخت بر آن تكيه كنند ! شورايى كه عمر ضمن سخنانى كه با هر يك از اعضاى آن داشت ، به عثمان روى كرد و گفت : « عثمان ، گويا به تو مىنگرم كه بر مسند خلافت تكيه مىزنى و در آن روز عشيره‌ات بنى اميه و بنى ابى معيط را بر گردهء مسلمين سوار مىكنى و بيت المال را در اختيار آنان قرار مىدهى . » « 2 »\r\nآرى ، اين واقعيت را عمر خود بيش از همه مىدانست كه محصول آن شورا جز عثمان نخواهد بود ، ولى جاى شگفت است كه با اين حال چگونه او فردى مانند ابن عفّان را براى\r\n\r\n\r\n","description":"","footnote":"\r\n( 1 ) - محمد بن محمد بن عبد الواحد الشيبانى : الكامل فى التاريخ ، ج 2 ، ص 461 .\r\n( 2 ) - ابن ابى الحديد : شرح نهج البلاغه ، دار احياء الكتب العربيه ، 1358 ه ق - 1945 م ، ج 1 ، ص 186 .\r\n","page_name":" 16 ","page_number":22},
  {"content":"\r\n\r\nرهبرى جهان اسلام برمىگزيند و او را عضو شورا و در كنار على عليه السّلام قرار مىدهد ! با آن كه وى آيندهء حكومت عثمان را به خوبى پيش‌بينى مىنمود و سرنوشت شوم مسلمانان و بيت المال را در عصر قدرت آل عثمان آشكارا بيان مىكرد .\r\n\r\nآنجا كه يك بام و دو هوا دارد\r\nچهره‌هاى ضدّ و نقيض و تضادهاى روشن و آشكار و يا به قول معروف براى يك بام و دو هوا قائل بودن ، از مسائلى است كه در تاريخ زندگى بسيارى از مردان سياسى و كسانى كه خود اهل « حل و عقدها » و « زد و بندهاى ريشه‌دار » هستند ، فراوان سابقه دارد . در يك جا موضوعى تحريم مىگردد و جلو انجام كارى به شدت گرفته مىشود ، ولى در جاى ديگر كه مصالح اقتضا كند ( البته مصالح فردى و شخصى خودشان ) همان موضوع انجام شده ، بلا مانع و بلكه لازم اعلام مىشود ! نه تنها در عصر حكومت ، بلكه حتى پيش از دوران حكومت - آنجا كه راه را براى زمامدارى و حكومت خويش و رفيقش أبو بكر با دقت و مراقبت هموار مىسازد - اين چهرهء متفاوت را مىتوان ديد . از آن جمله : پيامبر بزرگوار اسلام صلّى اللّه عليه و آله و سلم در بستر مرض افتاده و در شرف ارتحال به جهان ديگر هستند . جمعى از صحابه نزد وى نشسته‌اند . رسول خدا فرمودند : « براى من قلم و قطعهء سفيدى بياوريد تا چيزى بر آن بنويسم كه پس از من گمراه نشويد . »\r\nپيداست كه اين نوشتهء پيغمبر چيزى جز دربارهء وصايت و زمامدارى على عليه السّلام نخواهد بود و اگر اين نوشته و سند كتبى صريح در دسترس امت باشد ، ديگر مشكل مىتوان با تفسيرها و توجيه‌ها همانند آنچه دربارهء غدير و فرمان خداوند در آنجا نسبت به زعامت و حكومت فرزند ابو طالب عليه السّلام انجام شد ، اينجا انجام داد . از اين نظر ، عمر بلا فاصله به سخن پرداخت و با يك جسارت شرم‌آور جلو انجام اين كار را گرفت و با صراحت گفت : « اين مرد يعنى پيغمبر ( نستجير باللّه ) هذيان مىگويد . كتاب خدا در بين ماست و آن ما را كافى است » « 1 » .\r\nولى همين مرد - مردى كه از وصيت رسول خداى جلو مىگيرد و به بهانهء اين كه « قرآن در بين ماست » از نوشتن آن منع مىكند ، در هنگام مردن أبو بكر در كنار بستر وى نشسته در حالى كه\r\n\r\n\r\n","description":"","footnote":"\r\n( 1 ) - محمد بن اسماعيل بخارى : الصحيح ، دار الفكر بيروت ، 1401 ه ق - 1981 م ، ج 1 ، ص 37 . ( صحيح مسلم ، ج 5 ، ص 76 - مسند احمد بن حنبل ، ج 1 ، ص 355 )\r\n","page_name":" 17 ","page_number":23},
  {"content":"\r\n\r\nفرزند قحافه عثمان را كنار بالين خويش مىطلبد و به وى - در حضور عمر - مىگويد وصيت بنويس ؛ و او هم مىنويسد و در آن صريحا عمر به عنوان خليفه و جانشين رسمى ابو بكر تعيين مىگردد . « 1 »\r\nولى شگفت‌آور است كه عمر ، همان مردى كه از نوشتن وصيت پيغمبر عليه السّلام جلو مىگيرد و مىگويد : « قرآن در بين ماست و آن ما را كافى است » ، چگونه در اينجا هيچ‌گونه سخن نگفت و به نوشتن وصيت از جانب ابو بكر به هيچ صورت اعتراض نكرد ؟ !\r\nنه تنها وى در اينجا اعتراض به وصيت نوشتن فرزند قحافه ندارد ، بلكه با صراحت تمام پس از مرگ وى صحابه رسول خدا ( ص ) را جمع مىكند و مىگويد ، بياييد ببينيم خليفه پيغمبر ، ابو بكر چه وصيتى كرده تا بر طبق آن عمل كنيم .\r\n\r\n\r\n","description":"","footnote":"\r\n( 1 ) - محمد بن محمد بن عبد الواحد الشيبانى ، الكامل ، ج 2 ، ص 273 .\r\n","page_name":" 18 ","page_number":24},
  {"content":"\r\n\r\n\r\nفصل دوم حكومت عثمان و ارزيابى آن\r\nاكنون كه از فصل گذشته فارغ شديم و به طور فشرده و اجمال به حكومت عمر نظرى افكنديم و سيستم فكرى و كاركرد آن را مورد توجه قرار داديم ، بحثهاى تفصيلى و اصولى خويش را از زمان حكومت عثمان آغاز مىكنيم .\r\nهنگامى كه عثمان - يعنى همان محصول حساب‌شدهء شوراى خلافتى ! - زمامدار امت گرديد و قدرت اسلامى را در دست گرفت ، آهسته آهسته وضع حكومت و اجتماع مسلمين را - بيش از پيش - دگرگون ساخت . حكومت اسلامى كه وظيفه داشت در حفظ حقوق طبقات مردم كوشا باشد و بر اجراى كامل قانون نظارت نمايد ، با تأسف در آن عصر يكباره اين وظيفه را از ياد برد . در عهد عثمان قانون‌شكنى ابتدا به دست خليفه و همكاران او شروع گرديد و آرام آرام اين حالت عصيان و سركشى به طبقات ديگر اجتماع هم سرايت نمود .\r\nدر حكومت عثمان تأمين رضاى خليفه بر همه چيز مقدم بود . كسانى كه طبق دلخواه و هوس وى عمل مىكردند ( هر چند صريحا در برابر قانون سرپيچى داشتند ) در دستگاه حكومت مقرّب و محترم بودند ، ولى اگر مسلمانى پاكدل به خود جرأت مىداد و مقررات اسلامى را بر انجام خواسته‌هاى عثمان مقدم مىداشت ، از نظر حكومت طرد مىشد و مورد انواع اهانت و تحقير و گاهى هم ضرب و شتم و تبعيد قرار مىگرفت .\r\n\r\nبيت المال در حكومت عثمان\r\nبيت المال مسلمين كه در اسلام نسبت به حفظ و بهره‌بردارى صحيح از آن و رساندن آن به\r\n\r\n","description":"","footnote":"","page_name":" 19 ","page_number":25},
  {"content":"\r\n\r\nافراد شايسته و طبقات محروم اجتماع آن همه سفارش گرديده ، در حكومت عثمان به صورت اموال شخصى خليفه در آمده بود . كسانى كه نه تنها قانون را بر رضاى خليفه مقدم مىداشتند ، بلكه در صدد اعتراض به روشهاى غير قانونى وى هم بر مىآمدند ، آشكارا از حقوق حقهء خود محروم مىگرديدند . ولى آنهايى كه تنها هدفشان تأمين هوسهاى عثمان و خواسته‌هاى حكومت او بود ، هم از نصيب خود برخوردار بودند و هم از حقوق از دست رفتهء ديگران بهره بر مىداشتند ، تا آنجا كه از اين راه ثروتهاى كلان و اندوخته‌هاى فراوان از خود به جاى گذاردند . عثمان ، هم خود از بيت المال مسلمين تا حدود زيادى اندوخته ساخت و هم بنى اميه و خويشاوندان و اقوامش از اين راه ثروتهاى فراوان گرد آوردند .\r\nمسعودى مورخ مشهور اسلامى مىنويسد : « هنگامى كه عثمان كشته شد ، صد و پنجاه هزار دينار و يك ميليون درهم از اموال شخصى خود به جاى گذارد و قيمت باغهاى او در وادى القرى و حنين و جاهاى ديگر صد هزار دينار بود و داراى گله‌هايى از شتر و اسب بوده است » . « 1 » « ابو موسى اشعرى روزى اموال فراوانى از بيت المال نزد خليفه آورد . عثمان طلاها و نقره‌هاى آن را با ظرف بين زنان و فرزندان خود تقسيم كرد » . « 2 » اين كه ما ادعا كرديم عثمان بيت المال را اموال شخصى خود مىپنداشت ، نه تنها عمل او بر اين حقيقت گواهى مىداد ، بلكه در دو مورد خود صريحا اين موضوع را يادآور گرديد .\r\nمورد اوّل - هنگامى كه عبد اللّه بن خالد با جمع فراوانى از مكه وارد مدينه شد و نزد خليفه آمد ، عثمان به عبد اللّه بن ارقم كه خازن بيت المال و وزير دارايى حكومت وى بود ، نوشت كه به عبد اللّه بن خالد سيصد هزار درهم از بيت المال بدهد و به هر فردى كه با اوست صد هزار درهم بپردازد . عبد الله بن ارقم از پرداختن حوالهء خليفه امتناع ورزيد .\r\nعثمان ضمن نامه‌اى او را به خاطر اين جسارت سرزنش كرد و به وى نوشت : « تو خزينه دار ما هستى ، بايد آنچه حواله مىكنم بىدرنگ بپردازى » . ولى عبد الله در پاسخ عثمان چنين نگاشت : « من خزانه‌دار مسلمانانم و خزينه‌دار تو غلام توست » . آنگاه كليد بيت المال را به عثمان رد كرد و از مقام خود استعفا نمود . « 3 »\r\nمورد دوم - هنگامى كه وليد بن عقبه از جانب عثمان استاندار كوفه گرديد ، از عبد الله بن\r\n\r\n\r\n","description":"","footnote":"\r\n( 1 ) - على بن الحسين بن المسعودى : مروج الذهب ، ج 2 ، ص 341 .\r\n( 2 ) - احمد امينى : الغدير ، ج 8 ، ص 285 .\r\n( 3 ) - احمد امينى : الغدير ، ج 8 ، ص 276 .\r\n","page_name":" 20 ","page_number":26},
  {"content":"\r\n\r\nمسعود كه خازن بيت المال در كوفه بود ، مبلغى از بيت المال استقراض كرد تا در آيندهء نزديك بپردازد ؛ چون عادت بر اين بود كه حكّام از بيت المال قرض مىگرفتند و سپس مىپرداختند .\r\nعبد الله بن مسعود پس از چندى آن مبلغ را از وليد مطالبه كرد تا آن را به بيت المال برگرداند .\r\nاما وليد به جاى آن كه به عبد الله پاسخ مساعد بدهد ، از اين جسارت سخت ناراحت شد ، و جريان را به صورت شكايت از عبد الله بن مسعود به عثمان مرقوم داشت . پس از چندى عثمان نامه‌اى به عبد الله بن مسعود نوشت كه « تو خزانه‌دار و كليددار مايى ، و نسبت به آنچه وليد از بيت المال گرفته است ، متعرض او مباش . » عبد الله بن مسعود پس از خواندن نامهء عثمان به مسجد آمد و در برابر مردم كليد بيت المال را نزد وليد پرتاب كرد و گفت : « من گمان مىكردم خازن اموال مسلمين هستم ، اما حالا كه عثمان مرا خازن شخصى خود مىداند ، اين سمت را نمىپذيرم » . « 1 »\r\n\r\nبيت المال در اختيار بنى اميه\r\nبنى اميه كه عثمان خود از آنان بود ، در دوران حكومت وى عملا همه چيز كشور را در اختيار داشتند . علاقه و محبت خليفه نسبت به خويشاوندانش تا جايى بود كه احمد ابن حنبل مىنويسد : « روزى عثمان جمعى از اصحاب پيغمبر را نزد خود خواند و عمار ياسر هم در بين آنان بود . آنگاه گفت : من از شما سؤالى مىكنم و دوست دارم مرا تصديق كنيد . سپس گفت : شما را به خدا سوگند ! آيا مىدانيد كه پيامبر اسلام قريش را بر مردم ديگر مقدم مىداشت و بنى هاشم را بر قريش هم مقدم مىشمرد ؟ افراد حاضر ساكت شدند ( و كسى به عثمان پاسخ نداد ) . عثمان گفت : اگر كليدهاى بهشت در اختيار من بود آنها را به بنى اميه مىدادم تا آخرين فرد آنها هم وارد بهشت گردد » . « 2 » در اينجا عثمان شدت علاقه و محبت خود را به خويشان و اقوامش ( يعنى بنى اميه ) اين گونه صريحا بيان مىكند كه مىگويد : « اگر كليدهاى بهشت در دست من بود آنها را به بنى اميه مىدادم . اما اگر كليد بهشت در اختيار عثمان نبود ، كليد بيت المال و حكومت اسلامى در دست عثمان بود . خليفه اگر نمىتواند بهشت را در اختيار بنى اميه بگذارد ، مىتواند بيت المال و همه چيز كشور را ( تا حدود امكان )\r\n\r\n\r\n","description":"","footnote":"\r\n( 1 ) - همان ، ج 8 ، ص 271 .\r\n( 2 ) - همان ، ج 8 ، ص 291 - مسند احمد حنبل ، ج 1 ، ص 62 .\r\n","page_name":" 21 ","page_number":27},
  {"content":"\r\n\r\nدر اختيار بنى اميه قرار دهد . عثمان در علاقهء خود نسبت به بنى اميه تا آنجا پيش مىرفت كه هيچ چيز - حتى خطرى كه از مردم و شورش آنان متوجه شخص او و حكومت وى بود - مانع و سدّ راه او در طريق خدمات صادقانه‌اش به آنها نگرديد ! مراتع و چراگاههاى اطراف مدينه كه تا آن روز در اختيار همهء مسلمين بود و گلّه‌هاى شتر و گوسفندان عموم مردم از آنها بهره مىبردند ، در بست در اختيار مواشى بنى اميه گذاشت و ساير مردم را از آن مراتع منع كرد . « 1 »\r\n\r\nدشمنان پيغمبر ، مورد احترام خليفه‌اند !\r\nاز موارد عجيب و تكان‌دهنده‌اى كه عثمان صريحا با روش قاطع پيامبر صلّى اللّه عليه و آله و سلم ( و حتى با روش ابو بكر و عمر ) مخالفت كرد ، بازگرداندن افرادى به مدينه بود كه در شمار سخت‌ترين دشمنان پيغمبر بودند و آن حضرت آنان را از مدينه طرد كرده و به طائف فرستاده بود . حتى ابو بكر و عمر در خلافت خود شفاعت عثمان را در بارهء بازگرداندن آنها به مدينه مورد توجه قرار ندادند و گفتند كسانى كه پيغمبر آنها را از مدينه بيرون كرده است ، به مدينه بازنمىگردانيم .\r\nاما هنگامى كه نوبت خلافت به عثمان رسيد ، نه تنها آنها را به مدينه برگرداند ، بلكه سخت مورد نوازش و احترام قرارشان داد و از بيت المال مسلمين فراوان به آنان عطا نمود .\r\nپيامبر اسلام حكم بن ابى العاص و فرزندان او را از مدينه خارج ساخته و به طائف فرستاده بود . حكم بن ابى العاص در مكه همسايهء پيغمبر بود ، ولى در شمار سر سخت‌ترين دشمنان آن حضرت قرار داشت و همواره در صدد اذيت و آزار آن بزرگوار بر مىآمد . به خصوص هنگام راه رفتن آن حضرت با چشم و دهان و انگشتان دست و تمام بدن خود حركات مسخره‌اى انجام مىداد و به عنوان تقليد ، آن بزرگوار را استهزاء مىنمود !\r\nپس از فتح مكه و تسلّط پيغمبر بر قسمتهاى حسّاس جزيرة العرب ، حكم بن ابى العاص و فرزندانش به مدينه آمدند . پيامبر اسلام صلّى اللّه عليه و آله و سلم آنها را از مدينه طرد كرد و به طائف فرستاد ، ولى عثمان آنها را محترمانه به مدينه برگرداند و تنها در يك مورد سيصد هزار درهم از بيت المال\r\n\r\n\r\n","description":"","footnote":"\r\n( 1 ) - ميرزا محمد تقى سپهر : ناسخ التواريخ ، ج 2 ، كتابفروشى اسلاميه تهران ، ص 463 - الغدير ، ج 8 ، ص 236 .\r\n","page_name":" 22 ","page_number":28},
  {"content":"\r\n\r\nمسلمين به حكم داد . « 1 » يكى از فرزندان وى به نام مروان بن حكم را به سمت دامادى خود پذيرفت و خمس اموال نواحى آفريقا را كه پانصد هزار دينار طلا بود در يك نوبت به وى عطا نمود « 2 » و برادر مروان را كه فرزند ديگر حكم بود ، به نام حارث بن حكم ، نيز به دامادى خود مفتخر ساخت و سيصد هزار درهم تنها در يك مورد به او داد . « 3 »\r\n\r\nثروتهايى كه از بيت المال به دست آمد !\r\nحكومت عثمان به جمعى از مردم بىايمان و متملق فرصت داد تا با خدمت صادقانهء خود به دستگاه وى و عمل بر طبق هوسها و رضاى خليفه ، حد اكثر بهره‌بردارى را از بيت المال مسلمين بنمايند . اكنون بعضى از آنان را با قسمتى از ثروتهايى كه اندوخته بودند در اينجا نام مىبريم . يعلى بن اميه در هنگام مردن پانصد هزار دينار طلا از خود به جاى گذارد و ارزش املاك و بقيهء ما ترك او سيصد هزار دينار بود . « 4 » عبد الرحمن بن عوف صد اسب و هزار شتر و ده هزار گوسفند داشت و هنگامى كه از دنيا رفت چهار زن داشت و يك هشتم ما ترك او را بين چهار زن تقسيم كردند . با اين حال ، به هر زن هشتاد و چهار هزار دينار رسيد . « 5 »\r\nزيد بن ثابت ، آن قدر طلا و نقره از او به جاى ماند كه پس از مرگش آنها را با تبر شكستند و بين ورثه‌اش تقسيم كردند و قيمت بقيهء ما ترك او هم هزار دينار طلا شده بود . « 6 »\r\nاينان از كارگردانان مهم دستگاه خلافت بودند ، كسانى كه همه چيز حتى قانون و مقررات اسلامى را فداى رضاى خليفه و تأمين هوسها و خواسته‌هاى او مىكردند . اينجاست كه انسان به ياد گفتهء على عليه السّلام در خطبهء شقشقيه مىافتد هنگامى كه آن بزرگوار دربارهء عثمان و بنى اميه و كارگردانان حكومت او و وضع بيت المال مسلمين در دست آنان سخن مىگويد :\r\n« . . . و قام معه بنو أبيه يخضمون مال الله خضمة الابل نبتة الربيع « 7 » ؛ هنگامى كه عثمان به خلافت قيام كرد اقوام و خويشانش ( بنى اميه ) هم با او برخاستند و مال خدا ( بيت المال ) را خوردند ، مانند شترى كه علفهاى ( نرم و لطيف ) ايام بهار را مىبلعد » .\r\n\r\n\r\n","description":"","footnote":"\r\n( 1 ) - الغدير ، ج 8 ، ص 242 .\r\n( 2 ) - همان ، ص 257 .\r\n( 3 ) - همان ، ص 267 .\r\n( 4 ) - على بن الحسين بن المسعودى : مروج الذهب ، ج 2 ، ص 342 .\r\n( 5 ) - همان ، ص 223 .\r\n( 6 ) - همان ، ص 223 .\r\n( 7 ) - شيخ محمد عبده : شرح نهج البلاغه ، جزء اول ، ص 89 .\r\n","page_name":" 23 ","page_number":29},
  {"content":"\r\n\r\n\r\nحكومت عثمان با مردان خدا چه مىكند ؟\r\nتا اينجا روش حكومت عثمان را نسبت به كسانى كه تأمين رضاى خليفه و خدمت به شخص او را بر همه چيز مقدم مىداشتند ، روشن ساختيم . اكنون مىخواهيم واكنش خليفه را دربارهء كسانى كه نه تنها قانون و مقررات اسلامى را در زندگى خود دقيقا رعايت مىنمودند ، بلكه همواره در برابر قانون‌شكنيهاى صريح عثمان و تجاوز روشن او به بيت المال و حقوق طبقات محروم اعتراض مىكردند ، نشان دهيم .\r\n\r\nعمّار ياسر مورد غضب واقع مىشود .\r\nعمار ياسر يكى از اصحاب بزرگوار و با فضيلت رسول خداست . مردى كه پيغمبر دربارهء او فرمود : « عمار به منزلهء دو چشم من است و كسى نمىتواند او را برنجاند . » « 1 » همين عمار مورد غضب عثمان واقع مىشود و به دستور او كتك مىخورد به جرم اين كه به خود جرأت داده و نامه‌اى را كه اصحاب پيغمبر در مدينه به عثمان نوشتند و در آن ضمن بر شمردن كارهاى غير اسلامى و قانون‌شكنيهاى او از وى خواستند كه از روش خود دست بردارد ، به عثمان داد . هنگامى كه عثمان نامه را خواند سخت برآشفت و به غلامان خود دستور داد فرزند ياسر را فراوان زدند و خليفه ، خود ، آن قدر با لگد بر شكم عمار زد كه او را بىهوش ساخت و مبتلا به مرض فتق گرديد . « 2 »\r\n\r\nابا ذر تبعيد مىگردد\r\nابا ذر ، آن بزرگ مردى كه سخت مورد علاقه و احترام پيغمبر اسلام بود و ايشان دربارهء او فرموده بود : « ما اظلت الخضراء و لا اقلت الغبراء على ذى لهجة اصدق من ابى ذر « 3 » ؛ آسمان سايه نيفكنده و زمين بر بالاى خود نديده كسى را كه راستگوتر از ابا ذر باشد . » اين صحابى با فضيلت ، تنها به جرم اعتراض و مخالفت در برابر قانون‌شكنيهاى صريح عثمان و تجاوز او و همدستانش به اموال عمومى ، دچار انواع شكنجه و زجر و محروميت گرديد . ابتدا خليفه\r\n\r\n\r\n","description":"","footnote":"\r\n( 1 ) - ناسخ التواريخ ، احوال خلفاء ، ص 499 .\r\n( 2 ) - الغدير ، ج 9 ، ص 16 .\r\n( 3 ) - الغدير ، ج 9 ، ص 16 .\r\n","page_name":" 24 ","page_number":30},
  {"content":"\r\n\r\nدستور داد او را به شام تبعيد كردند تا در مدينه نباشد و با اعتراضها و مخالفتهاى قانونى و صريح خود خاطر خليفه را رنجيده نسازد ! ولى ابا ذر مردى نبود كه مهر سكوت بر لب زند و وظيفهء مذهبى « نهى از منكر » خويش را فراموش نمايد .\r\nابا ذر از مدينه به شام تبعيد شد . شام جزء همان كشور پهناور اسلامى بود كه عثمان بر آن حكومت مىكرد و استاندار آنجا معاويه بود كه همكار نزديك و از خويشان خليفه به شمار مىرفت . در كشورى كه خليفهء وقت با بيت المال مسلمين و اموال عمومى آن گونه معامله كند ، طبعا روش استاندار او هم اگر به مراتب ننگين‌تر از روش خليفه نباشد ، بهتر از آن نخواهد بود . با اين حساب ، ابا ذر در شام هم در برابر قانون‌شكنيهاى معاويه و تجاوزهاى صريح و آشكار او نسبت به اموال عمومى و حقوق طبقات محروم قرار گرفت و طبعا راهى را برگزيد كه قبلا در مدينه انجام مىداد .\r\nاز اينجاست كه مىبينيم در شام اعتراضهاى ابا ذر به معاويه شروع مىشود و اين اعتراضهاى منطقى و قانونى گاهى در برابر شخص معاويه و گاهى در برابر مردم انجام مىشد . پيداست كه اين روش ابا ذر براى استاندار شام غير قابل تحمل بود ، چنان كه براى خليفه قابل تحمل نبود . معاويه جريان شام و اعتراضهاى ابا ذر را نسبت به خليفه و استاندار وى به عثمان نوشت و از او خواست ابا ذر را به مدينه فرا خواند . عثمان در پاسخ معاويه چنين نگاشت : « ابا ذر را با شترى تندرو و مردى بدخو و خشن كه شب و روز او را براند به مدينه نزد من فرست » . معاويه فرمان خليفه را دربارهء ابا ذر اجرا كرد و او را بر شترى بىجامه و تندرو ، به اتفاق مردى خشن و بدخو به سوى مدينه فرستاد . ابا ذر كه مردى لاغراندام بود ، تعب و رنج فراوانى در بين راه تحمل كرد و هنگامى كه به مدينه رسيد پاهاى وى مجروح شد و گوشت رانهاى او آسيب‌ديده بود . با اين حال ، ابا ذر همان مرد خداست و اين گونه مشكلات او را از انجام وظايف مذهبىاش بازنمىدارد . او همانند گذشته اعتراضهايش را عليه خليفه شروع كرد . خليفه كه ديد ، نه تهديد و نه تطميع و پولهاى سرشارى كه او براى ابا ذر فرستاد و ابا ذر آنها را نپذيرفت ، هيچ يك در وى و ارادهء خدايىاش اثر نمىگذارد ، تصميم گرفت براى هميشه خود را از اعتراضهاى او آسوده سازد . از اين نظر دستور داد وى را به ربذه كه محيط بسيار نامساعدى بود ، تبعيد كردند و فرمان داد كسى از ابا ذر مشايعت نكند . اما على بن ابى طالب و حسنين عليهم السّلام و جمعى از بنى هاشم ، ابا ذر را مشايعت نمودند .\r\n\r\n","description":"","footnote":"","page_name":" 25 ","page_number":31},
  {"content":"\r\n\r\nامير المؤمنين عليه السّلام در هنگام وداع مطالبى را خطاب به ابا ذر بيان فرمودند كه با اين جمله شروع مىشود : يا ابا ذر انك غضبت للّه . فارج من غضبت له ان القوم خافوك على دنيا هم و خفتهم على دينك . . . ؛ « 1 » اى ابا ذر ، تو براى خدا غضب كردى . پس به آن كس اميدوار باش كه براى رضاى او خشم نمودى . اين قوم ( عثمان و همكارانش ) از تو بر دنيا و حكومت و قدرت خويش ترسيدند ، ولى تو از آنان بر دين خود ترسيدى . . . بالاخره ابا ذر به ربذه تبعيد شد ، ولى آن مرد خدا و آن صحابى عاليقدر در آنجا با مشكلات دست به گريبان بود تا بالاخره در اثر گرسنگى در آن وادى جان سپرد . در حالى كه تنها فرزند او كه يك دختر بود ، بر بالين وى حضور داشت و وضع رقت بار آن پير مرد با فضيلت را با چشم خود نظاره مىكرد و بر حال او اشك مىريخت . « 2 »\r\nآرى ، در كشورى كه دلقكهاى متملق و ناپاكان اجتماع به خاطر خويشاوندى با عثمان و خوش خدمتى به وى آزادانه دست يغماگرشان به سوى بيت المال دراز است و از اموال عمومى سفره‌هايشان رنگين است و غرق در درهم و دينارند ، صحابى بزرگوارى همانند ابو ذر بايد در بيابان ربذه در برابر ديدگان اشكبار دختر خردسال خويش گرسنه جان بدهد ! اما ابا ذر مسلمان با اين گذشت بهت‌آور نشان داد كه انسانهاى آزاده و با شرف از مرگ با گرسنگى استقبال مىكنند ، اما ننگ بردگى و ذلت تسليم در برابر ستمگران را بر خويش هموار نمىسازند و زانو بر زانوى بيدادگران كنار سفرهء بيت المال قرار نمىگيرند . آرى ، اين درسى است كه ابا ذر به همهء انسانهاى آزادهء جهان داده است .\r\n\r\nابن مسعود مورد غضب واقع مىشود\r\nابن مسعود كه از قراء بزرگ ، مشهور و از اصحاب رسول خدا صلّى اللّه عليه و آله و سلم بوده است ، به علت اعتراضى كه به رفتار غير قانونى عثمان مىكند ، مورد غضب واقع مىشود و خليفه دستور مىدهد او را از مسجد بيرون كنند و مورد اهانت قرار دهند . دستور خليفه اجرا شد و ابن مسعود را كشان‌كشان از مسجد خارج ساختند و در آنجا چنان آن پيرمرد را بر زمين كوبيدند كه استخوان پهلوى وى در هم شكست ! هر چند خليفه در اينجا ( مانند موارد\r\n\r\n\r\n","description":"","footnote":"\r\n( 1 ) - شيخ محمد عبده : شرح نهج البلاغه ، جزء دوم ، ص 299 .\r\n( 2 ) - الغدير ، ج 8 ، ص 293 .\r\n","page_name":" 26 ","page_number":32},
  {"content":"\r\n\r\nديگر ) مورد اعتراض على عليه السّلام و ديگران ( حتى عايشه ) واقع گرديد ، اما به اعتراض آنان كوچكترين ترتيب اثر نداد . « 1 »\r\n\r\nهمكارى با ستمگران\r\nاز انحرافهاى مهمى كه عثمان از روش حكومت اسلامى داشت ، همكارى كردن با كسانى بود كه به گناه و ناپاكى و تجاوز به اموال عمومى تظاهر مىكردند . عثمان اين گونه كسان را بر مردم مسلط مىساخت و در برابر اعتراضهاى شديدى كه مردم مسلمان نسبت به رفتار و روش ننگين آنها و همكاران آنان داشتند ، بىتفاوت بود و كمترين واكنشى از خود نشان نمىداد . ما براى نمونه تنها به نقل يك مورد اكتفا مىكنيم .\r\n\r\nاستاندار كوفه مست به مسجد آمد\r\nوليد بن عقبه با آن سابقهء سوئى كه در زمان پيامبر اسلام صلّى اللّه عليه و آله و سلم در مدينه داشت ، از جانب عثمان به سمت استاندارى كوفه منصوب شد . اين مرد شراب مىنوشيد و در بسيارى از اوقات مست بود . يك شب وليد در حال مستى تا به صبح با كنيزان خود سرگرم بود و هنگامى كه اذان صبح را مىگفتند وى با همان حال به مسجد آمد ، ولى چون مست بود نماز صبح را چهار ركعت گذارد . هنگامى كه مردم به وى اعتراض كردند ، گفت : من امروز در حال نشاطم و اگر مىخواهيد ، بيشتر نماز بگذارم ! و پس از چند لحظه به علت افراط در نوشيدن شراب در ميان محراب مسجد قى كرد . « 2 »\r\n\r\nتجاوز عثمان به قوانين عبادى اسلام\r\nآنچه تا به اينجا از روش خاصّ عثمان و تجاوزهاى صريح او به قوانين و مقررات اسلامى نقل كرديم ، تنها فشرده‌اى از انحرافهاى اجتماعى و اقتصادى و سياسى خليفه بوده است .\r\nعثمان به موازات قانون‌شكنيهايى كه در جنبه‌هاى اجتماعى ، اقتصادى و نظام خاص حكومت اسلام داشت ، در قسمتهاى عبادى و دستوراتى كه جنبهء عبادت در اسلام را دارا\r\n\r\n\r\n","description":"","footnote":"\r\n( 1 ) - الغدير ، ج 9 ، ص 4 .\r\n( 2 ) - مروج الذهب ، ج 2 ، ص 344 .\r\n","page_name":" 27 ","page_number":33},
  {"content":"\r\n\r\nبود هم ، انحرافهاى فراوانى داشت و بدعتهاى زيادى به وجود آورد كه تا آن روز سابقه نداشت ؛ مانند اضافه كردن « اذان سوم » در روز جمعه ، خواندن چهار ركعت نماز در منى ، گرفتن زكات از اسب ، رأى خاص او در جنابت و امثال آن كه فراوان است . اينها از بدعتهايى است كه دانشمندان بزرگ سنّى مذهب در آثار معتبر خود مانند صحيح بخارى ، صحيح مسلم ، انساب بلاذرى و مانند آن ، براى عثمان بر شمرده‌اند . « 1 »\r\n\r\nمدينه خواستار خلع عثمان بود\r\nقانون‌شكنيهاى صريح خليفه و تجاوزهاى روشن وى به اموال عمومى و حقوق طبقات محروم و بدعتهاى فراوانى كه از خود به جاى مىگذارد ، كار نارضايتى و خشم مردم را به آنجا رساند كه جمع فراوانى از اصحاب پيغمبر صلّى اللّه عليه و آله و سلم از مدينه نامه‌اى به مسلمانانى كه در سر سرحدات به جنگ رفته بودند ، نوشتند . و از آنها خواستند تا به مدينه بازگردند و عثمان را از خلافت خلع كنند . در آنجا چنين نگاشتند : « شما مىخواهيد در راه خدا جهاد كنيد ، ولى اكنون نزد ما بشتابيد ، زيرا دين پيغمبر اسلام را خليفهء شما تباه كرد . پس او را از خلافت خلع كنيد » . « 2 »\r\nصداى اعتراض و نارضايى عمومى از دستگاه حكومت نه تنها در مدينه بلند بود ، بلكه اين فريادها در بلاد و استانهاى ديگر هم از تجاوزها و ستمهاى استانداران و فرمانداران خليفه به گوش مىرسيد ، اما متأسفانه خليفه همچنان به كار خود ادامه مىداد و با آن همه اعتراضهاى منطقى و مستدلّى كه نسبت به روش شخص او و شكايتهاى فراوانى كه دربارهء ستمها و تجاوزهاى همكاران او به وى مىنمودند ، كمترين ترتيب اثر نمىداد و آنچه البته به جايى نمىرسيد ، فرياد بود .\r\n\r\nدست انتقام از آستين ملت\r\nولى بالاخره اين بىاعتنايى به اعتراضهاى پىدرپى و تظلّمهاى فراوان مردم كار خود را كرد و مسلمانان ، اطراف خانهء عثمان را محاصره كردند و وى را در داخل خانه‌اش كشتند . اما خشم و غضب عمومى نسبت به خليفه تا جايى بود كه تا سه روز كسى جرأت نداشت جنازهء\r\n\r\n\r\n","description":"","footnote":"\r\n( 1 ) - براى اطلاع بيشتر ر . ك . : الغدير ، ج 8 ، ص 98 تا 241 .\r\n( 2 ) - الغدير ، ج 9 ، ص 161 .\r\n","page_name":" 28 ","page_number":34},
  {"content":"\r\n\r\nاو را بر دارد . پس از سه روز ، تنها چهار نفر نعش او را برداشتند و در بين ناسزاهاى فراوانى كه ديگران نثار خليفه مىكردند ، وى را به باغ مردى به نام كوكب ( كه در پشت بقيع قرار داشت ) بردند و دفن كردند . بين آن باغ و قبرستان عمومى مسلمانان ( بقيع ) ديوارى فاصله بود .\r\nهنگامى كه زمام حكومت را معاويه در دست گرفت ، دستور داد آن ديوار را برداشتند و آن باغ را جزء قبرستان بقيع قرار دادند تا مدفن عثمان در قبرستان مسلمانان باشد .\r\n\r\nنتيجهء مباحث\r\nآنچه تا اينجا از روش خاص عثمان در زمان خلافتش نقل كرديم ، براى روشن ساختن اين حقيقت بود كه چگونه عثمان تجاوز به حريم قانون و مقررات اسلامى را بدون هيچ پرده‌پوشى و اختفا ، امرى ممكن جلوه داد . تظاهر به گناه و تجاوز صريح به حدود قانون و اموال عمومى ( كه در آن حد تا آن روز در تصور غير ممكن به نظر مىرسيد ) در حكومت عثمان يك امر عادى و قابل عمل نشان داده شد . اين كار اگر چه به قيمت جان او تمام گرديد ، اما بالاخره به مردم مسلمان و حكومتهاى پس از وى روشن ساخت كه ممكن است خواست خليفه و هوسهاى او بر همه چيز ( حتى بر قانون ) مقدم شود . عثمان به حكومتهاى ديگر نشان داد كه تجاوز به اموال عمومى و صرف كردن آنها تنها در راه تأمين رضاى خليفه ممكن است .\r\nعثمان بالاخره ثابت نمود كه امكان دارد افراد آلوده‌اى مانند وليد را بر مردم مسلط ساخت تا در حال مستى به مسجد روند و در ميان محراب قى كنند و نماز صبح را چهار ركعت بگذارند ! عثمان در دوران حكومت خود به خوبى نشان داد كه براى يك زمامدار امكان دارد امكان خود را - هر چند كه از مردان خدا و شخصيتهاى با فضيلت باشند و مخالفت آنان براى حمايت از مقررات اسلام و اموال عمومى باشد - علنا مورد انواع اهانت و تحقير و ضرب و شتم قرار داد ! زادهء عفّان در دوران خلافت خود حدود و احترامى كه اجتماع اسلامى براى مردان باتقوا ، با فضيلت ، دانشمند و پاكدامن قائل بود ، به طور صريح در هم شكست و نشان داد كه مىتوان كسانى مانند عمار ياسر را تا حدى كتك زد كه به مرض فتق مبتلا گردند . خليفه نشان داد كه براى زمامدار امكان دارد دستور دهد تا بدون جهت ، شخصى مانند ابن مسعود را چنان به شدّت بر زمين بكوبند كه استخوان پهلوى او در هم بشكند و فردى مانند ابا ذر غفارى را پس از دچار ساختن به انواع مصيبت و رنج به « ربذه » تبعيد كنند تا در آن بيابان از گرسنگى جان دهد .\r\n\r\n","description":"","footnote":"","page_name":" 29 ","page_number":35},
  {"content":"\r\n\r\nاينجاست كه ما معتقديم ، عوامل و موجبات قيام حسين عليه السّلام « در حدود وسيع و به طور آشكار » در زمان عثمان پىريزى شد . زيرا وى بود كه راه را براى مخالفت صريح و بىپرده با قوانين و مقررات اسلامى و تجاوزهاى علنى به بيت المال و اموال عمومى براى زمامداران آينده گشود . اكنون ما به خواست خداوند اين اسباب و عوامل را كه نقطهء مشخص آن در زمان عثمان بسته شد ، قدم به قدم تعقيب مىكنيم تا به رشد نهايى آن برسيم و آثار شوم آن را مورد بررسى قرار دهيم .\r\n\r\n","description":"","footnote":"","page_name":" 30 ","page_number":36},
  {"content":"\r\n\r\n\r\nفصل سوم حكومت على عليه السّلام يا عالىترين جلوه‌هاى عدل انسانى\r\nهدف ما در اين فصل ، شرح تاريخ پرافتخار حكومت امير المؤمنين على عليه السّلام نيست ، زيرا اين كار برتر از وسعت انديشه‌ها و بالاتر از استعداد انسانهاست . بلكه مقصود تنها بررسى شرايط نامساعدى است كه فرزند ابو طالب در آن شرايط زمام امر را در دست گرفت ، كه اين در راستاى هدف و موضوع اين كتاب است .\r\nما مىخواهيم اين واقعيت را اثبات كنيم كه قدرتهاى گذشته آن چنان انگلهاى تباهى و فساد را در جامعه جا داده و روح حق طلبى و عدالت خواهى امت را كشته بودند كه حتى شخصيتى آسمانى همانند على عليه السّلام نتوانست با زمامدارى خود محيط جامعه را يكباره گندزدائى نموده و ريشه‌هاى اصلى فساد را از بيخ و بن بر كند ؛ ريشه‌هايى كه به تدريج بارور گرديد تا بالاخره در حادثهء شوم كربلا ميوهء تلخ خود را داد و زهر خويش را در كام بشريت فرو ريخت . آرى ، على عليه السّلام وارث حكومتهاى گذشته و آن وضع آشفته‌اى بود كه خويشان خليفه و فرومايگان متملّق در برابر رضاى عثمان و مقدم داشتن هوسهاى او بر همه چيز بر بيت المال مسلط گرديده و از اين راه ثروتهاى كلان و افسانه‌اى براى خود گرد آورده بودند .\r\nامير المؤمنين وارث اجتماعى بود كه معاويه در آن ، قدرت و نفوذ كافى و اقتصادى نيرومند براى خويش به وجود آورده بود . بديهى است كه در چنان شرايطى آن بزرگوار در هر مورد كه بخواهد دست به اصلاحى بزند و قدمى برجسته بر دارد و به وضع بىسر و سامان و شرب اليهود بيت المال و حكومت سر و سامانى بخشد ، با كارشكنيهاى كوبنده مواجه مىگردد .\r\nكسانى كه تا ديروز عملا اموال عمومى را در اختيار داشتند ، چگونه مىتوانند حكومت\r\n\r\n","description":"","footnote":"","page_name":" 31 ","page_number":37},
  {"content":"\r\n\r\nعدلى را بپذيرند كه بين آنان و پايين‌ترين طبقات اجتماع امتيازى قائل نيست ؟ ! حكومتى كه در آن همهء امتيازهاى غير منطقى لغو شده و تنها قانون بر همه كس حكم‌فرماست ! اما با اين حال ، اين مشكلات چيزى نيست كه على عليه السّلام را از انجام وظيفهء خاص مذهبى و تبليغ آن رسالت بزرگ جهانى كه اسلام بر عهدهء وى نهاده بود ، بازدارد . امير المؤمنين كسى نبود كه هدفش از زعامت ، تنها حكومت بر مردم و در دست گرفتن قدرت باشد . اگر آن حضرت حكومت ظاهرى بر مردم را پذيرفت ، تنها به منظور حمايت از مظلومان و مبارزه با ستمگران و نظارت بر اجراى دقيق قانون و مقررات اسلامى بود . همان گونه كه خود مىفرمايد :\r\n« أما و الذي فلق الحبة و برء النسمة لو لا حضور الحاضر و قيام الحجة بوجود الناصر و ما أخذ الله على العلماء ان لا يقاروا على كظة ظالم و لا سغب مظلوم لا لقيت حبلها على غابرها و لسقيت آخرها بكأس اولها ؛ « 1 » قسم به خدايى كه دانه را شكافته و روح را آفريده است ! اگر نبود كه مردم براى بيعت با من حاضر و آماده شدند و با وجود ناصر و ياران حجت بر من تمام شد ، و اگر نبود آن پيمانى كه خداوند از دانشمندان گرفت كه ( با سكوت خود ) تجاوز ستمگران و از بين رفتن حقوق ستمديدگان را امضا ننمايند ، هرآينه ريسمان خلافت را همچنان رها مىكردم و آخر آن را از همان آبشخور اول سيرآب مىنمودم » .\r\nمردى كه در هنگام زمامدارىاش كفش خود را با دست خويش وصله مىزند و در آنجا به ابن عباس مىگويد : « اين نعلين چه قدر قيمت دارد ؟ » در جواب گفت : يك درهم .\r\nحضرت فرمود : « به خدا سوگند كه حكومت بر مردم از نظر من از اين كفش كم‌بهاتر است ، مگر آن كه بتوانم در پرتو آن از مظلومى حمايت كنم و دست ستمگرى را از دامان ستمديده‌اى كوتاه سازم .\r\nآرى ، على عليه السّلام اين گونه بود ، اما نه تنها در گفتار ، زيرا چه بسيارند بيدادگران خون‌آشام و ديو و ددهايى كه با داشتن ننگين‌ترين نوع ستم ، زيباترين شعارها و جمله‌ها را در حمايت مظلومان بر زبان دارند .\r\nامتياز فرزند ابو طالب على عليه السّلام در كردار اوست و حكومت پنج‌ساله‌اش ، و عملكرد وى در آن عصر به خوبى بر صداقت گفتارش گواهى مىدهد . حكومتى كه نه توانست بر عرض و\r\n\r\n\r\n","description":"","footnote":"\r\n( 1 ) - محمد عبده : شرح نهج البلاغه ، جزء اول ، ص 90 .\r\n","page_name":" 32 ","page_number":38},
  {"content":"\r\n\r\nطول خانهء خشت و گلىاش بيفزايد و نه سفره‌اش را از آنچه در گذشته داشت ، يعنى نان جو و نمك ، رنگين‌تر سازد و نه در لباس كرباسىاش اثر بنهد و آن را قدرى ظريف‌تر و لطيف‌تر نمايد و نه خويشان و نزديكانش توانستند به قدر يك درهم - آرى حتى به قدر يك درهم ! - براى خود امتيازى به دست آورند . اكنون چنين مردى در رأس قدرت است و از وى جز اين انتظارى نيست كه سخت به حمايت از طبقات محروم برخيزد و دست ستم‌پيشگان و يغماگران را كه استانداران فاسد در رأس آنها بودند ، از دامان مردم ستمديده كوتاه نمايد .\r\nامير المؤمنين عليه السّلام ، همان گونه كه اميد مىرفت ، برنامهء داخلى حكومت خويش و مبارزه با فساد را در دو جبهه شروع كرد :\r\n1 - حفظ اموال عمومى و حمايت از حقوق طبقات محروم .\r\n2 - كوتاه كردن دست جباران و افراد آلوده‌اى كه بر مردم حكومت مىكردند .\r\n\r\nبيت المال و حكومت على عليه السّلام\r\nامير المؤمنين عليه السّلام در دوران حكومت خود اجازه نداد نزديكان و خويشانش و يا جمعى فرومايه و فرصت طلبان متملق به بهانهء حمايت از وى و نزديكى به ايشان به حقوق ديگران تجاوز كنند و از اموال عمومى به طور نامشروع بهره بردارند - تا آنجا كه راضى نگرديد حتى براى برادر خود عقيل حقّ بيشتر و امتيازى بر ديگران قائل شود . همچنين ، تصميم گرفت ثروتهاى فراوانى را كه بر خلاف قانون از اموال عمومى جمع‌آورى شده بود ، به بيت المال برگرداند . براى دست يافتن به اين هدف ، در دومين روز خلافت خود چنين فرمود :\r\n« الا ان كل قطيعة اقطعها عثمان و كل مال أعطاه من مال الله فهو مردود فى بيت المال فان الحق القديم لا يبطله شيئى و لو وجدته قد تزوج به النساء و ملك به الاماء لرددته فان فى العدل سعة و من ضاق عليه العدل فالجور عليه اضيق ؛ « 1 » آگاه باشيد ! هر قطعه زمين از اراضى عمومى مسلمانان كه ( بدون جهت ) آن را عثمان به ديگران داد و آن اموال و ثروتهايى كه وى ( بر خلاف قانون ) از بيت المال به ديگران بخشيد ، بايد به بيت المال برگردد ، زيرا حق قديم را چيزى ( حتى خواست خليفه ) باطل نمىگرداند و اگر به وسيله آن اموال زنانى گرفته\r\n\r\n\r\n","description":"","footnote":"\r\n( 1 ) - محمد عبده : شرح نهج البلاغه ، جزء اول ، ص 100 - الغدير ، ج 8 ، ص 287 . - به نقل از شرح نهج البلاغه ابن ابى الحديد ( با اندكى تفاوت ) .\r\n","page_name":" 33 ","page_number":39},
  {"content":"\r\n\r\nو يا كنيزانى را هم خريده باشند ، با اين حال آنها را به بيت المال برمىگردانم . زيرا در عدل وسعت و گشايش است و آن كس كه عدل و داد بر او ضيق و ناگوار آيد پس جور ستم بر او ضيق‌تر و ناگوارتر باشد » .\r\nعلى عليه السّلام شدّت مراقبت خود را بر حفظ اموال عمومى و رعايت از بيت المال تا آنجا رساند كه به كارگزاران خود چنين مىنويسد :\r\nادقوا أقلامكم و قاربوا بين سطوركم و احذفوا عن فضولكم و اقصدوا قصد المعانى و اياكم و الاكثار فان اموال المسلمين لا تحتمل الاضرار ؛ « 1 » نوك قلمها را باريك گردانيد و بين خطوط كمتر فاصله قرار دهيد و كلمات زايد و غير لازم را حذف كنيد و در هنگام نوشتن سعى كنيد مقاصد و هدف را بنويسيد و بر حذر باشيد از آن كه در نوشتن زياده روى كنيد ، زيرا اموال مسلمانان نبايد دچار ضرر ( تلف ) شود .\r\nآرى ، على عليه السّلام از يك طرف اموالى را كه بر خلاف قانون و موازين اسلام از بيت المال در اختيار كارگزاران حكومت عثمان و نزديكان و خويشان وى قرار گرفته بود به بيت المال بر مىگرداند و از سوى ديگر خود براى حفظ آن اموال چنان دقت و مراقبت مىنمايد كه به همكاران و به عمّال خويش مىنويسد ، در نامه‌ى رسمى خطوط را نزديك يكديگر بنويسند و نوك قلمها را باريك كنند . و از نوشتن كلمات زايد اجتناب نمايند تا اموال عمومى و بيت المال ( هر چند بسيار كم ) دچار ضرر نگردد . اين بود قسمت اول از برنامهء داخلى حكومت امير المؤمنين عليه السّلام .\r\n\r\nعلى عليه السّلام با ستمگران همكارى نمىكند\r\nدومين قدم مهمّ اصلاحى كه على عليه السّلام در همان روزهاى اول خلافت خود برداشت ، فرمانى بود كه براى عزل ستمگران و افراد آلوده‌اى صادر كرد كه از عمّال حكومت و در شمار همكاران خلفاى گذشته بودند . مغيرة بن شعبه مىگويد : من در اوايل خلافت نزد آن حضرت رفتم و به وى گفتم : شما را نصيحت مىكنم كه عمّال عثمان را عوض نكنيد و آنها را همچنان بر پستهاشان ابقا نماييد . آن بزرگوار نپذيرفت و فرمود : « و الله لا اداهن فى دينى ، « به خدا قسم ! من در اجراى وظايف مذهبى خود دو رويى نمىكنم » . مىگويد : به وى گفتم ،\r\n\r\n\r\n","description":"","footnote":"\r\n( 1 ) - شيخ حرّ عاملى : وسايل الشيعة ، مؤسسه آل البيت قم ، 1409 ه . ق ، ج 1 ، ص 310 .\r\n","page_name":" 34 ","page_number":40},
  {"content":"\r\n\r\nپس معاويه را از استاندارى شام بر كنار مساز ، زيرا او هم در زمان عثمان و هم در زمان خلافت عمر در آنجا حكومت داشت . در پاسخم گفت : « لا و اللّه لا استعمل معاويه يومين ابدا ؛ نه ، به خدا من هيچ‌گاه براى دو روز هم با معاويه همكارى نمىكنم . يكى از مورخان مىنويسد : على عليه السّلام در پاسخ مغيره فرمود : « أتضمن لى عمرى يا مغيرة فينا بين توليته الى خلعه ؟ اگر امروز من معاويه را در پست وى ابقا كنم ، آيا ضمانت مىكنى كه من زنده بمانم تا بتوانم در آينده او را از اين مقام بر كنار سازم ؟ » سپس گفت : « و ما كنت متخذى المضلين عضدا » . « 1 » اين بود آن دو قسمت مهم از برنامهء داخلى حكومت على عليه السّلام . اما پيداست كه اجراى اين دو اصل با چه مخالفتهاى سخت و كوبنده‌اى مواجه خواهد شد .\r\nحكومتى كه از يك طرف نه تنها بخواهد اموال عمومى را به شدّت از حيف و ميل شدن حذف كند ، بلكه با صراحت اعلام دارد اموالى را كه حكومت عثمان بدون جهت و بر خلاف قانون به افراد داده است ، به بيت المال بر مىگردانم ؛ و از سوى ديگر بخواهد دست ستمگران و فرمانروايانى را كه با زمامداران گذشته همكارى مىكردند از دامان مردم و حكومت اسلامى براى هميشه كوتاه سازد ؛ طبيعى است كه اين حكومت مشكلات فراوانى را پيش رو خواهد داشت . مشكلاتى كه اجازه نخواهد داد وى دست به كار شود تا حد اقل بتواند ناهمواريهاى خطرناكى را كه در اجتماع اسلامى از نظر تجاوز به قانون و اموال عمومى و مسلط گشتن جمعى افراد كثيف و آلوده بر همه چيز مردم به وجود آمده بود از بين برده و راه را براى پيشرفت امت و حكومت به طرز صحيح هموار سازد .\r\nآرى ، با توجه به اين قسمتهاست كه پاسخ اين پرسش به خوبى روشن مىشود كه ، چرا على عليه السّلام در مدت كوتاه خلافت خود با مخالفتهاى سخت دشمنان داخلى مواجه گرديد و بيشتر اوقات خويش را در جبهه‌هاى جنگ با آنان گذراند ؟ رمز اين مخالفتها و شورشها را بايد در روش عدل حكومت آن حضرت جستجو كرد . طلحه و زبير كه گمان مىكردند با رسيدن على بن ابى طالب به مقام خلافت ، مىتوانند دو استان مهم ، مصر و بصره ، را در اختيار بگيرند و براى مدتهاى طولانى با خاطرى آسوده از مقام و اموال عمومى حد اكثر بهره را بردارند ، هنگامى كه سخت‌گيرى بجا و مراقبت شديد آن حضرت را در حفظ بيت المال و رعايت حقوق\r\n\r\n\r\n","description":"","footnote":"\r\n( 1 ) - ناسخ التواريخ ، حالات على عليه السّلام ، ص 24 .\r\n","page_name":" 35 ","page_number":41},
  {"content":"\r\n\r\nمردم مشاهده كردند و از رسيدن به آمال و آرزوهاى خويش مأيوس گشتند ، در صدد شورش بر آمدند و با تحريك عايشه و دستيارى او ، جنگ جمل را در بصره به وجود آوردند .\r\nاين شورش اگر چه به زودى پايان يافت ، ولى هنوز على عليه السّلام از خستگى جنگ جمل نياسوده بود كه معاويه از شام سر برداشت و به بهانهء خونخواهى عثمان ، جنگ صفّين را به راه انداخت . جنگ صفين نزديك بود به نفع آن حضرت خاتمه پيدا كند و براى هميشه قدرت خاندان بنى اميه و حكومت بيدادگرى و ستم ريشه كن شود ، كه معاويه دست به نيرنگ عجيبى زد ، نيرنگى كه تنها حماقت بسيارى از لشكريان على عليه السّلام آن را به ثمر رساند .\r\nدر آن لحظات حسّاس كه تا پايان حكومت رسوا و شكست قطعى معاويه چند روز بيشتر باقى نمانده بود ، او دستور داد تمام قرآنهايى را كه در بين لشكر يافت مىشد بر بالاى نيزه كنند و لشكر على عليه السّلام را به آن دعوت نمايند . دستور معاويه اجرا شد و بنا به نقل مسعودى پانصد قرآن بر بالاى نيزه بلند گرديد . « 1 » در اينجا نادانى و حماقت جمع زيادى از لشكريان امير المؤمنين كار خود را كرد و به نيرنگ معاويه ثمر بخشيد . همان نادانى و حماقتى كه همواره پشتوانهء نيرومندى براى شيادان و شر خواهان جامعه بوده است ! على عليه السّلام هر چقدر فرمود : اين عمل خدعه است و به منظور جلوگيرى از شكست حتمى اوست ، در آن جمع مؤثر واقع نشد . در نتيجه ، كار به حكميت رسيد ، ولى در انتخاب فردى كه از طرف امير المؤمنين بايد به حكميت برود باز فرمان آن حضرت را نپذيرفتند و خلاصه بعد از آن همه رنج و تحمل تلفات و مشكلات جنگ ، آن بزرگوار به كوفه بازگشتند .\r\nاما ، چند روزى بيشتر از جنگ صفين نگذشت كه همان ابلهان كه از داخل لشكر به مخالفت با آن حضرت برخاسته بودند - مخالفتى كه موجب پيروزى و نجات معاويه و حكومت وى گرديده بود - به نام « خوارج » قيام كردند و جنگ سومى را در برابر امير المؤمنين به وجود آوردند . اين جنگ هم هر چند به زودى به نفع على عليه السّلام پايان يافت ، ولى بازهم آن حضرت نتوانست برنامه‌هاى اصلاحى وسيع خويش را اجرا كند و ناهمواريهاى هولناك حكومتهاى گذشته را هموار سازد ، زيرا معاويه همچنان با قدرت و نفوذ كافى بر شام حكومت مىكرد و همواره در صدد خرابكارى و ايجاد شورش در برابر على بن ابى طالب عليه السّلام بود .\r\n\r\n\r\n","description":"","footnote":"\r\n( 1 ) - مروج الذهب ، ج 2 ، ص 364 .\r\n","page_name":" 36 ","page_number":42},
  {"content":"\r\n\r\nگاهى سپاه غارتگر خود را به شهرهاى دور افتاده‌اى كه تحت حكومت آن بزرگوار بود مىفرستاد و آنها پس از غارت بيت المال و دستبردهايى كه به اموال مردم مىزدند ، فرماندار آن حضرت را به قتل مىرساندند و جمع زيادى از مسلمانان را مىكشتند و به سوى شام بر مىگشتند . اين گونه اخبار ناگوار و كوبنده ، يكى پس از ديگرى به آن حضرت مىرسيد . در آن لحظات آن بزرگوار مردم كوفه را جمع مىكرد و آن خبرهاى ناراحت‌كننده را به اطلاع آنان مىرساند و از ايشان مىخواست تا در برابر اين اعمال ننگين و تجاوزها ، واكنش نشان دهند و با يك جنبش عمومى ، اساس حكومت شيطانى معاويه و خاندان بنى اميه را براى هميشه در هم بريزند ؛ اما متأسفانه هيچ گونه جواب مثبتى از جانب مردم نمىشنيد .\r\nاين حوادث در روزهاى آخر حكومت على عليه السّلام انجام مىگرفت . در آن زمان كه ديگر عمار ياسر ، مالك اشتر ، محمد بن ابى بكر و شخصيتهاى بزرگى مانند آنان در بين مردم نبودند و ياران با وفاى آن حضرت يكى پس از ديگرى در جنگ صفين و يا با نيرنگ معاويه كشته شده و از دست رفته بودند .\r\nدر يكى از خطبه‌هاى هيجان‌انگيز ، على عليه السّلام ناراحتى شديد خويش را از سكوت مرگبار پيروان خود در برابر ستمگريها و بيدادگريهاى معاويه با صراحت بيان مىكند . اين خطبه هنگامى ايراد گرديد كه به آن حضرت اطلاع دادند معاويه ، سفيان بن عوف را براى غارتگرى و كشتار ، به شهر انبار كه تحت حكومت امير المؤمنين بود ، فرستاد . و آن مرد ناپاك فرمان معاويه را با موفقيت اجرا نموده و مصائب ناگوارى را در آن شهر به وجود آورده است . در اين هنگام ، على عليه السّلام ضمن رساندن اين خبر اسفبار به مردم و تحريك آنان به منظور پيكار با فرزند ابو سفيان و در هم كوبيدن اساس حكومت وى ، چنين مىفرمايد :\r\n« فقبحا لكم و ترحا حين صرتم غرضا يرمى يغار عليكم و لا تغيرون و تعزون و لا تغزون و يعصى اللّه و ترضون فاذا أمرتكم بالسير اليهم فى ايام الصيف قلتم هذه حمارة القيظ أمهلنا يسبخ عنا الحر و اذا أمرتكم بالسير اليهم فى الشتاء قلتم هذه صبارة القر أمهلنا ينسلخ عنا البرد . كل هذا فرارا من الحر و القر فأنتم و اللّه من السيف افر ؛ ننگ و نكبت بر شما باد ! هدف قرار گرفته‌ايد و ( معاويه ) تيرهاى ( سهمگين ) خود را به سويتان رها مىكند .\r\nفرزند هند با شما نيرنگ مىكند و شما چاره‌اى در برابر او نمىانديشيد . با شما پيكار مىشود ، ولى شما نمىجنگيد ؟ دستورات و فرامين الهى را ناديده مىگيرند و معصيت\r\n\r\n","description":"","footnote":"","page_name":" 37 ","page_number":43},
  {"content":"\r\n\r\nمىكنند و شما ( عملا ) به آن رضايت مىدهيد . آنگاه كه شما را امر كردم كه در تابستان ( براى جنگ ) به سوى آنان رهسپار شويد ، گفتيد كه گرماى هوا شديد است ، به ما مهلت بده تا ايام گرما سپرى گردد . و هنگامى كه به شما فرمان دادم در زمستان به سوى آنان بشتابيد ، گفتيد كه سرماى سختى است ، به ما مهلت بده تا سرما بگذرد . تمام اينها براى فرار از گرما و سرماست ؟ پس به خدا سوگند كه از شمشير بيشتر مىگريزيد » .\r\nسپس على عليه السّلام سخنان خود را در نكوهش شديد از آن مردم چنين ادامه مىدهد :\r\n« يا اشباه الرجال و لا رجال حلوم الاطفال و عقول ربات الحجال لوددت انى لم أركم و لم اعرفكم معرفة و الله جرت ندما و اعقبت سدما قاتلكم اللّه لقد ملأتم قلبى قيحا و شحنتم صدرى غيظا و جرعتمونى نغب التهمام انفاسا و افسدتم على رأيى بالعصيان و الخذلان « 1 » ؛ « اى كسانى كه به مردان شبيه هستيد ولى در حقيقت در شمار مردان قرار نداريد ! بردبارى شما مانند كودكان و عقلهاى شما مانند نوعروسان است . من دوست داشتم شما را نبينم و شما را نشناسم . به خدا قسم كه ( شناخت شما ) پشيمانى و غصه و غم با خود آورد .\r\nخداوند شما را لعن كند و از رحمت خود دور سازد ! هرآينه قلب مرا از جراحت پر كرديد و سينهء من را از خشم و غضب لبريز ساختيد و جرعه‌هايى پىدرپى از غم و غصه به من خورانديد و آراء و نظريات مرا با اطاعت نكردن و به كار نبستن تباه كرديد » .\r\n\r\nخوانندهء عزيز\r\nآنچه ما تا اينجا بسيار فشرده و كوتاه نقل كرديم ، حوادث حسّاسى بود كه در زمان حكومت على عليه السّلام رخ داده بود و با توجه به آنها اين حقيقت به خوبى روشن مىگردد كه چرا امير المؤمنين عليه السّلام نتوانست عوامل نيرومند و ريشه‌دار فساد را كه در زمان حكومت ديگران در اجتماع اسلامى به وجود آمده بود از ميان بردارد و آثار شوم آن حكومتها را ريشه كن نمايد . اكنون پايان حكومت آن بزرگوار است ، در حالى كه از يك طرف معاويه كه در عصر عمر به استاندارى شام نصب شده بود و در مدت 12 سال حكومت عثمان به حد كافى براى خود نفوذ و قدرت به دست آورده بود ، نه تنها همچنان در رأس قدرت شامات قرار دارد ،\r\n\r\n\r\n","description":"","footnote":"\r\n( 1 ) - شرح نهج البلاغه ، جزء اول ، ص 123 .\r\n","page_name":" 38 ","page_number":44},
  {"content":"\r\n\r\nبلكه گاهگاهى جسارت مىورزد و به نواحى و نقاطى كه تحت حكومت على عليه السّلام قرار دارند ، تجاوز مىكند و به غارتگرى و كشتار مردم بىگناه مىپردازد . و از سوى ديگر ، امير المؤمنين عليه السّلام ياران كاردان و با وفاى خود را يكى پس از ديگرى از دست داده است و در بازماندگان پيروان آن حضرت هم چنان روح سكوت و بىتفاوتى در برابر ستمگريهاى معاويه به وجود آمده كه ايشان براى نجات و رهايى از دست همان ياران ! به شدّت مشتاق مرگ خويش بود .\r\nآرى ، اين است شرايط دردناك اجتماع اسلامى تا هنگام شهادت امير المؤمنين عليه السّلام ! اكنون ، شرايطى را كه در آن روز بر اجتماع مسلمانان حكمفرما بود ، بازهم مورد بررسى قرار مىدهيم تا به هدف اصلى كتاب نزديك شويم .\r\n\r\n","description":"","footnote":"","page_name":" 39 ","page_number":45},
  {"content":"\r\n\r\n\r\nفصل چهارم دومين پيشواى راستين در مسند قدرت\r\nدوران پرافتخار حكومت امير المؤمنين عليه السّلام با شهادت آن بزرگوار پايان پذيرفت و با قرار گرفتن سبط اكبر ، حضرت حسن بن على عليه السّلام در رأس قدرت ، فصل درخشانى در تاريخ اسلام و بشريت گشوده گشت . در اين فصل ، حوادثى كه در آن تاريخ روى داد ، چون در سلسلهء مباحث اصلى اين كتاب است طبعا مورد تجزيه و تحليل ما قرار مىگيرد ، اما فراموش نشود كه اين حكومت همانند حكومت امير المؤمنين على عليه السّلام تنها از اين نظر مورد بررسى ماست كه ببينيم آيا امام دوم در زمان قدرت خويش توانست آثار شومى را كه از حكومت عثمان و اسلافش به جاى مانده بود بر طرف سازد و اجتماع را در مسير صحيح و اصلى اسلامى قرار دهد ، يا آن كه آن حضرت هم نتوانست براى ريشه كن كردن عوامل نيرومند فساد ، كارى از پيش ببرد ؟\r\nدسترسى به اين هدف به طور ضرورت ايجاب مىكند كه در اين فصل دربارهء مهمترين حادثهء حكومت امام دوم ، يعنى صلح وى با معاويه و علل و اسرار آن ، بحث كنيم . زيرا عواملى كه صلح امام حسن عليه السّلام را ايجاب نمود ، خود در به وجود آوردن حادثهء كربلا نقش مهم و مؤثرى را دارا بوده است .\r\n\r\nآغازى پس از پايان دردناك\r\nبراى پيش‌بينى و دريافت چگونگى حكومت امام مجتبى عليه السّلام و مشكلات فراوانى كه در برابر آن بزرگوار وجود داشت ، كافى است نگاهى كوتاه به پايان دردناك عصر\r\n\r\n","description":"","footnote":"","page_name":" 40 ","page_number":46},
  {"content":"\r\n\r\nامير المؤمنين عليه السّلام بيفكنيم ، زيرا امام دوم در وضع نامساعدى حكومت اسلامى را در دست گرفت كه از يك سو سر سخت‌ترين دشمن آزادى و عدالت يعنى معاويه ، موقعيت خويش را به خوبى تحكيم بخشيده بود و از سوى ديگر آنهايى كه امام مىخواهد با كمك و نيرويشان با چنان جرثومهء نيرومند فساد به پيكار برخيزد ، كسانى هستند كه على عليه السّلام از سستى و زبونى و ضعف انسانى آنان چنان ناراحت و ملول بود كه آنها را نامردانى در چهره‌هاى مرد مىخواند و مىفرمود دوست داشتم شما را نبينم و شما را نشناسم . آرى ، با توجه به اين شرايط است كه آيندهء حكومت امام حسن عليه السّلام به خوبى قابل پيش‌بينى است . اكنون به تفصيل آن حوادث مىپردازيم .\r\nهنگامى كه فرزند بزرگ على عليه السّلام قدرت را در دست گرفت ، مهمترين مشكلى كه در برابر وى و در راه مصالح اسلام و اجتماع قرار داشت ، همانا حكومت معاويه در شام بود . اگر اين مشكل از ميان برداشته مىشد ، موانع ديگرى را كه در سر راه موفقيتهاى جهانى دنياى اسلام وجود داشت ، به آسانى مىتوانست از ميان برداشته شود . با اين حساب ، حساس‌ترين مشكل اين حكومت ، بركنارى معاويه بود . حضرت مجتبى عليه السّلام براى حلّ اين مشكل ابتدا معاويه را به بيعت با خود دعوت فرمود ، اما دعوتى كه تصميم قاطع و ارادهء حتمى آن بزرگوار براى محو دائمى آن سر چشمهء فساد ، به خوبى در آن هويداست . امام حسن عليه السّلام ضمن يك نامه از معاويه خواست تا با وى بيعت نمايد و به خلافت آن حضرت تن در دهد . اما سپس چنين اضافه مىكند :\r\n« و ان انت أبيت الا التمادى فى غيك سرت اليك بالمسلمين فحاكمتك حتى يحكم اللّه بيننا و هو خير الحاكمين « 1 » ؛ اگر به بيعت با من تن در ندهى و همچنان در ضلالت و گمراهى خود اصرار ورزى من با اجتماع مسلمانان به سوى تو رهسپار مىشوم و با تو مخاصمه مىكنم تا هنگامى كه خداوند در بين ما حكم كند ، و او بهترين حكم كنندگان است . »\r\nاين نامه از سوى آن حضرت به معاويه داده شد ، ولى او نه تنها صريحا آن را رد نمود ، بلكه با فرستادن جمعى از مأموران سرّى خود به كوفه و بصره و نقشه‌هاى شومى كه در اختيار آنان قرار داد ، در صدد بر آمد تا مردم را عليه آن حضرت و حكومتش بشوراند و\r\n\r\n\r\n","description":"","footnote":"\r\n( 1 ) - ناسخ التواريخ ، حالات امام مجتبى عليه السّلام ، ج 1 ، ص 191 .\r\n","page_name":" 41 ","page_number":47},
  {"content":"\r\n\r\nانقلابى از داخل در برابر وى به وجود آورد ؛ اما خوشبختانه جاسوسان او به زودى دستگير شدند و به جزاى خيانت خود رسيدند . ولى او ، يعنى همان تنها خطر بزرگى كه جهان اسلام را در زير پردهء نفاق و اسلام خواهى خود تا سرحدّ نيستى و سقوط تهديد مىكرد ، تصميم جدّى داشت تا اجازهء حكومت به خاندان پيغمبر ندهد ، هر چند بهاى اجراى اين تصميم ، يك جنگ بزرگ و خونين باشد .\r\nبسيار ظلم و جفاست اگر كسى تصور كند امام مجتبى عليه السّلام به خطر واقعى حكومت معاويه براى جهان اسلام و اجتماع واقف نبوده و يا آن كه آن حضرت براى ريشه كن كردن اين شجرهء خبيثه كه با دست عمر در چمنزار اسلام بذر شده بود ، تا آخرين حدّ امكان كه مصالح اسلام اقتضاى آن را داشت ، اقدام نفرمود !\r\nاكنون اين واقعيت را روشن خواهيم ساخت كه چگونه امام تمام نيرويى را كه در اختيار داشت به كار انداخت تا شايد بتواند اين عامل فساد را از پيكر اجتماع پاك كند و جهان اسلام را براى هميشه از شرّ حكومت بنى اميه آسوده سازد . اما نيرنگهاى شيطانى معاويه از يك سو و دردناكتر از آن ، سست پيمانى ، بىوفايى و بىايمانى مردم از سوى ديگر و خلاصه همان عواملى كه در حكومت على عليه السّلام براى ادامهء حيات ننگين معاويه وجود داشت ، به فرزند معصوم على عليه السّلام هم اجازه نداد تا آن حضرت موفق گردد و به آن هدف بزرگ و انسانى دست يابد .\r\n\r\nبرخوردهاى نظامى و پيكار\r\nامام مجتبى عليه السّلام هنگامى كه زمزمهء آمادگى را براى جنگ با معاويه شنيد به مسجد آمد و در آنجا صريحا مسلمانان را براى پيكار با فرزند هند دعوت نمود ، ولى حتى يك نفر از سر جنبانان كوفه به نداى آن بزرگوار پاسخ نداد . « عدى بن حاتم » برخاست و سخت مردم را بر آن سكوت و سستى سرزنش كرد و آنان را به اطاعت از امام تشويق نمود . آن وقت مردم برخاستند و آمادگى خويش را براى جنگ با معاويه اعلام داشتند . حضرت به آنها فرمود ، اگر راست مىگوييد به نخيله - كه قرارگاه لشكر بود - برويد . آن بزرگوار هم شخصا به نخيله رفتند و از آنجا سپاهيان را به دير عبد الرحمن كوچ دادند و سه روز در آن مكان توقف فرمودند تا هر كه مىخواهد به لشكر وى ملحق گردد . پس از سه روز ، تعداد كسانى كه به\r\n\r\n","description":"","footnote":"","page_name":" 42 ","page_number":48},
  {"content":"\r\n\r\nحمايت از آن حضرت در آنجا گرد آمده بودند ، به چهل هزار نفر رسيد . « 1 »\r\nدر اين هنگام امام دوم عليه السّلام چهار هزار نفر را تحت رهبرى و فرماندهى مردى به نام « حكم » براى مقابله با معاويه به شهر انبار فرستاد . ولى نيمهء شب معاويه نامه‌اى براى حكم نوشت و ضمن آن از او خواست كه از حمايت امام دست بردارد و به وى ملحق شود تا او حكومت ناحيه‌اى از نواحى شام را به او واگذارد و پانصد هزار درهم همان شب براى او فرستاد . اين نامه اثر سوء خود را گذاشت و آن مرد ناپاك دعوت معاويه را پذيرفت و در دل شب با جمعى از خويشان نزديك خود به سوى وى شتافت و به لشكر او پيوست . هنگامى كه صبح طلوع كرد ، سربازان امام مجتبى عليه السّلام در انتظار حكم بودند ، اما به زودى دريافتند كه آن خيانت كار به سوى معاويه رفته است . خيانت حكم به اطلاع امام دوم رسيد . آن بزرگوار جريان را با سپاه خود در ميان گذاشت و فرد ديگرى را براى جانشينى حكم به سوى انبار فرستاد و در برابر مردم از او پيمانهاى سختى گرفت تا وى مانند فرد گذشته به آن حضرت خيانت نكند .\r\nاما متأسفانه آن مرد هم در برابر پولها و وعده‌هاى حكومتى كه معاويه به وى داد به زانو در آمد و همانند فرماندهء قبلى به لشكر وى پيوست و بدبختانه دامنهء اين خيانتها تا اينجا پايان نيافت و فرماندهان بعدى هم يكى پس از ديگرى به امام حسن عليه السّلام خيانت نمودند و به سوى معاويه رفتند . ناگفته پيداست كه انتشار اين گونه خبرها در بين سپاه چگونه روح سربازى و نظامى آنها را تضعيف كرده و در تصميم آنان نسبت به شركت در جنگ و پيكار اثر منفى مىگذارد .\r\nامام دوم عليه السّلام با مشاهدهء اين وضع اسفبار بسيار اندوهگين و ملول شدند و به شدت از اين بىوفايى و ناپايدارى فرماندهان متأثر گشتند . در اين هنگام ، جمعى از سپاهيان نزد وى آمدند و به او چنين گفتند :\r\nتو جانشين پدرت و وصىّ او هستى و ما در برابر فرمانت مطيعيم و آنچه دستور دهى مىشنويم . اوامرت را نسبت به ما صادر فرما . حضرت فرمود : به خدا قسم ! شما دروغ مىگوييد . وفا نكرديد براى كسى كه بهتر از من بود ( على عليه السّلام ) ، پس چگونه براى من وفا\r\n\r\n\r\n","description":"","footnote":"\r\n( 1 ) - ناسخ التواريخ ، ج 1 ، ص 203 .\r\n","page_name":" 43 ","page_number":49},
  {"content":"\r\n\r\nخواهيد كرد ؟ ! چگونه به گفتارتان اطمينان پيدا كنم با آن كه به شما اعتماد ندارم با اين حال ، اگر راست مىگوييد ، موعد ما لشكرگاه مدائن باشد . به سوى آنجا رهسپار شويد . « 1 » به دنبال اين فرمان ، آن حضرت هم به سوى مدائن حركت نمودند . اما در بين راه جمعى از خيانتكاران كه در ظاهر در شمار سربازان آن بزرگوار هم بودند ، براى غارت وارد خيمه‌گاه وى شدند و همه چيز حتى رداء و سجاده‌اى را كه در زير پاى آن حضرت قرار داشت ، ربودند ، ولى ( به علت بيدارى به موقع و مراقبت جمعى از شيعيان ) نتوانستند به جان آن بزرگوار آسيبى وارد سازند .\r\nامام مجتبى عليه السّلام به راه مدائن ادامه داد . در ميانهء راه مردى از خوارج به نام « جراح بن سنان » به ايشان حمله كرد و با خنجر بر ران آن بزرگوار جراحت سختى وارد آورد . سپس جمعى از ياران خاصّ حضرت ايشان را با آن حال به مدائن آوردند . ولى با كمال تأسف ، هنگامى كه آن بزرگوار به مدائن رسيدند ، مشاهده كردند بسيارى از كسانى كه خود قبلا گفته بودند ما فرمانبردار شما هستيم ، به آنجا نيامده‌اند و خلاف وعده كرده‌اند .\r\nدر آن لحظه باز آن حضرت مردم را به خاطر پيمان‌شكنيهايشان سخت مورد سرزنش قرار داد و چنين فرمود :\r\n« غدرتمونى كما غدرتم من كان قبلى مع اى امام تقاتلون بعدى ؟ ! مع الكافر الظالم الذي لا يؤمن بالله و لا برسوله قط و لا اظهر الاسلام هو و بنو اميّه الا فرقا من السيف و لو لم يبق لبنى امية الا عجوز درداء لبغت دين اللّه عوجا هكذا قال رسول الله « 2 » ؛ پيمان خود را با من در هم شكستيد و به من خيانت كرديد ، چنان كه خيانت نموديد با امامى كه پيش از من بود . به رهبرى كدام امام پس از من جنگ خواهيد كرد ؟ ! آيا به رهبرى آن كافر ستمگر كه هيچ‌گاه به طور واقع به خدا و پيامبر او ايمان نياورد و اظهار اسلام ننمود [ مقصود معاويه است 
  ] او و ديگر از بنى اميه مگر براى فرار از شمشير ، اين بنى اميه‌اى كه اگر باقى نماند از آنان مگر يك پير زن ، هرآينه بر دين خدا اعوجاجى وارد خواهد آورد ، اين گونه فرمود فرستادهء خداوند يعنى پيامبر اسلام » .\r\nاين اوقات سخت‌ترين روزهاى حكومت حضرت مجتبى عليه السّلام بود ، زيرا حوادث ناگوار - كه\r\n\r\n\r\n","description":"","footnote":"\r\n( 1 ) - ناسخ التواريخ ، ج 1 ، ص 209 .\r\n( 2 ) - همان ، ج 1 ، ص 209 .\r\n","page_name":" 44 ","page_number":50},
  {"content":"\r\n\r\nاز همه كوبنده‌تر پيمان‌شكنيهاى صريح كسانى بود كه با آن حضرت بيعت كرده بودند - يكى پس از ديگرى رخ مىداد ، و بالاخره كار اين پيمان‌شكنيها و خيانتها چنان بالا گرفت كه بسيارى از بزرگان سپاه امام در پنهان با معاويه مكاتبه و ارتباط برقرار كردند و به وى نوشتند : اگر تا نزديك كوفه بيايى ، ما امام حسن عليه السّلام را دست بسته تسليم تو خواهيم نمود . و هم اينان بودند كه بارها به سوى آن حضرت تيراندازى نمودند و مىخواستند آن بزرگوار را به قتل برسانند .\r\nاما خوشبختانه چون حضرت زره در زير لباس پوشيده بودند ، از گزند آنان مصون ماندند . « 1 »\r\nامام دوم از خيانتهاى سران سپاه خود و روابط پنهانى آنها با معاويه به خوبى آگاه بود و خود اين حقيقت تلخ را ضمن كلماتى به زيد ابن وهب چنين فرمود :\r\n« و اللّه لو قاتلت معاوية لا خذوا بعنقى حتى يدفعونى اليه سلما ؛ به خدا قسم ! اگر ( اكنون ) با معاويه جنگ كنم ( ياران من ) مرا گرفته و سالم تسليم معاويه خواهند نمود » .\r\nاز پيشامدهاى ناگوارى كه در همان اوقات براى امام مجتبى عليه السّلام رخ داد و در تضعيف روحيهء باقىماندهء سپاهيان آن حضرت سخت مؤثر واقع گرديد و به عقيدهء « ابن اثير » مورخ مشهور ، اين حادثه بود كه موجب شد مردم به خيمهء آن حضرت براى غارتگرى هجوم آوردند ، اين بود كه مردى ناپاك در لشكرگاه حضرت فرياد برآورد قيس بن سعد - كه با دوازده هزار نفر در فرات مردانه در برابر ارتش معاويه مقاومت مىكرد - كشته شد . اين نداى شيطانى اثر شوم خود را بخشيد و روحيهء سربازى تضعيف‌شدهء سپاه امام عليه السّلام را سخت دگرگون ساخت .\r\nابن اثير مىنويسد : « چون امام حسن عليه السّلام به مدائن وارد گرديد ، شخصى در ميان سپاه وى ندا در داد كه قيس بن سعد كشته شد ؛ شما از اينجا برويد و دور شويد . سربازان با شنيدن اين ندا به سوى خيمهء امام حسن عليه السّلام روانه شدند و هر چه در ميان خيمه بود به غارت بردند ، حتى فرشى كه در زير قدم آن بزرگوار بود با كشمكش از زير پاى آن حضرت ربودند » . « 2 »\r\nتا اينجا حوادث و پيشامدهاى ناگوارى كه از ابتداى خروج امام حسن عليه السّلام از كوفه براى مبارزه و پيكار با معاويه تا هنگام ورود آن حضرت به مدائن انجام گرديد به طور فشرده و اجمال مورد مطالعه قرار گرفت و با ذكر شواهد زنده و غير قابل انكار نشان داديم كه چگونه امام مجتبى عليه السّلام از كنار آمدن و صلح با معاويه سخت بر حذر بود و اكنون كه وارد مدائن\r\n\r\n\r\n","description":"","footnote":"\r\n( 1 ) - ناسخ التواريخ ، ج 1 ، ص 210 .\r\n( 2 ) - الكامل فى التاريخ ، ج 3 ، ص 271 .\r\n","page_name":" 45 ","page_number":51},
  {"content":"\r\n\r\nگرديده و پيمان‌شكنيهاى پىدرپى مردم آهسته آهسته مىخواهد زمينهء صلح با معاويه را آماده سازد . آن حضرت براى اتمام حجت و نشان دادن دورنماى هول‌انگيز تسلط معاويه و بنى اميه بر اجتماع ، در برابر سپاهيان خود قرار گرفت و خطاب به آنان چنين فرمود :\r\n« ويلكم و اللّه ان معاوية لا يفى لاحد منكم بما ضمنه فى قتلى و انى اظن ان وضعت يدى فاسالمه لم يتركنى ادين لدين جدى و انى أقدر أن أعبد اللّه و حدى و لكن كانى انظر الى ابنائكم واقفين على ابواب ابنائهم يستسقونهم و يستطعمونهم بما جعل اللّه لهم فلا يسقون و لا يطعمون فبعدا و سحقا لما كسبته ايديهم و سيعلم الذين ظلموا اى منقلب ينقلبون « 1 » ؛ واى بر شما ! به خدا قسم به وعده‌هايى كه معاويه در برابر كشتن من به شما داده وفا نخواهد كرد و من مىدانم كه اگر دست خود را در دست وى قرار دهم و با او صلح كنم ، او مرا رها نمىكند تا بر روش و دين جد خود باقى باشم . اى مردم ! من مىتوانم به تنهايى خداى را عبادت كنم « 2 » ، اما گويا هم اكنون مىبينم كه فرزندان شما بر در خانه‌هاى فرزندان بنى اميه ايستاده‌اند و از آنها آب و غذا مىطلبند و حقوق خود را از بيت المال خواستارند . اما فرزندان بنى اميه به نسل شما و فرزندانتان آنچه حقّ آنهاست نمىدهند ( سپس فرمود ) :\r\n( بنى اميه ) از رحمت خداوند دور باشند به خاطر اعمال ننگينى كه با دست خود انجام مىدهند و به زودى ستمگران مىدانند كه به كجا خواهند رفت ، و به چه عذاب دردناكى دچار خواهند گشت » .\r\nفرزند بزرگ امير المؤمنين در اينجا به سخنان خود خاتمه داد ، اما متأسفانه اين بيانهاى تكان‌دهنده و روح‌انگيز كه همانند يك نداى ملكوتى و آسمانى از گلوى آن بزرگوار خارج مىگرديد ، هيچ‌گونه اثر محسوسى در آن مردم پست و زبون به جاى نمىگذاشت . امام دوم عليه السّلام با آن كه نتايج وحشتناك تسلط بنى اميه را بر اجتماع صريحا يادآور مىشد ، با اين حال آن مردم ناپاك به خاطر ترس از شمشير و يا براى رسيدن به پاداشهاى خيالى كه معاويه به آنها وعده داده بود ، همچنان عهدشكنى مىكردند و بزرگان آنها براى از بين بردن حضرت مجتبى عليه السّلام تلاش مىنمودند ، به اميد آن كه به عطاى معاويه برسند .\r\n\r\n\r\n","description":"","footnote":"\r\n( 1 ) - ناسخ التواريخ ، حالات امام مجتبى ( ع ) ، ج 1 ، ص 221 .\r\n( 2 ) - يعنى پافشارى من در مبارزه و پيكار با معاويه به خاطر آن نيست كه بتوانم وظايف شخصى و بندگى خود را در برابر خدا انجام دهم .\r\n","page_name":" 46 ","page_number":52},
  {"content":"\r\n\r\nفكر رسيدن به قدرت و مال در سايهء حكومت معاويه ، چنان بزرگان كوفه را سر مست كرده بود كه دين و تمام فضايل انسانيّت را پشت سر نهادند . امام دوم عليه السّلام ضمن خطبه‌اى ، روحيهء دينى مردم كوفه را در هنگام جنگ صفين با زمان خود مقايسه كرده و در آنجا چنين مىگويد :\r\n« انا و اللّه لا يثنينا عن اهل الشام شك و لا ندم و انما كنا نقاتل اهل الشام بالسلامة و الصبر فشيبت السلامة بالعداوة و الصّبر بالجزع و كنتم فى مسير كم الى صفين و دينكم امام دنيا كم و اصبحتم اليوم و دنيا كم امام دينكم « 1 » ؛ به خدا قسم ! ما را از مبارزه و پيكار با مردم شام شك و ترديد و يا ندامت و پشيمانى بازنداشت ( بلكه عامل عقب‌نشينى ما اكنون اين است كه ) ما اهل شام ، جنگ را شروع كرديم در حالى كه نسبت به يكديگر در صلح و صفا بوديم و در برابر مشكلات صبر و شكيبايى داشتيم ، اما ( اكنون ) صلح و صفاى ما با يكديگر به عداوت و دشمنى كشيد و تحمل و صبر به ناشكيبايى و جزع منتهى شد . شما به جنگ صفين مىرفتيد در حالى كه دين در نزد شما مقدم بر دنياى شما بود ، ولى امروز اين گونه‌ايد كه دنيا در نظرتان مقدم بر دين شماست » .\r\nبا مطالعهء حوادثى كه تا اينجا بر شمرديم به خوبى روشن مىشود كه چگونه موجبات صلح امام مجتبى عليه السّلام يكى پس از ديگرى به وقوع مىپيوندد . با آن كه آن حضرت سخت از آن بر حذر بود و با تمام نيرويى كه داشت مىكوشيد تا نگذارد اين صلح انجام گيرد ، اما متأسفانه اين كوششها بىاثر بود و بالاخره همان صلح با تمام نگرانيهايى كه حضرت از آن داشت به آن بزرگوار تحميل گرديد .\r\n\r\nارزيابى صلح امام حسن عليه السّلام\r\nتا اينجا مهمترين حوادث تلخ تاريخى و پيشامدهاى ناگوارى كه از ابتداى خلافت امام حسن عليه السّلام تا هنگام صلح وى با معاويه به وقوع پيوست ، بسيار فشرده و كوتاه شرح داده شد .\r\nاكنون كه زمينهء بحث براى بررسى و ارزيابى صلح آن بزرگوار آماده گرديد ، به تحقيق و جستجو دربارهء اسرار صلح و ماهيت آن و نتايجى كه اين عمل براى جلوگيرى از سقوط حتمى و قطعى اسلام به طور موقت و تا هنگام حادثهء كربلا در بر داشت ، مىپردازيم .\r\n\r\n\r\n","description":"","footnote":"\r\n( 1 ) - كامل ، ج 3 ، ص 272 .\r\n","page_name":" 47 ","page_number":53},
  {"content":"\r\n\r\n\r\nپيمان‌شكنيهاى مردم\r\nاولين عاملى كه بايد در اين بحث مورد توجه قرار گيرد ، اين است كه امام مجتبى عليه السّلام هنگامى تن به صلح در داد كه پيمان‌شكنيهاى پىدرپى و سست عهدى مردم كوفه و فرماندهان ارتش آن حضرت ضرورت آن را ايجاب مىنمود . ما در شرح تاريخ حكومت امام حسن عليه السّلام تا هنگام ورود آن بزرگوار به مدائن به خوبى نشان داديم كه چگونه آن سبط اكبر از صلح با معاويه و از كنار آمدن با وى بر حذر بود و ضمن خطابه‌هاى فراوان و بيانهاى هيجان‌انگيز ، نتايج شوم و نكبت بار تسلط بنى اميه را بر جهان اسلام و اجتماع يادآور گرديد ، اما چه بايد كرد ؟ زيرا مسير حوادث بر عكس مراد بود .\r\nامام عليه السّلام در شرايط ناگوار و دردناكى قرار گرفته بود كه از يك طرف بسيارى از فرماندهان سپاه وى رسما به لشكر معاويه ملحق شده و در شمار ياران او در آمده بودند ، و از سوى ديگر جمعى از باقىماندگان سپاه آن حضرت به طور پنهانى با معاويه ارتباط داشتند و به وى نوشته بودند كه اگر تا نزديك كوفه بيايد ، آنان آن امام بزرگوار را دستگير كرده و تسليم زادهء هند مىكنند .\r\nدر شرايطى كه ياران نزديك امام عليه السّلام در هنگام نماز به سوى او تيراندازى كردند ! فرزند بزرگ امير المؤمنين در وضع فوق العاده‌اى قرار داشت . يا اين كه ياران و سپاهيان او به خيمه‌اش ريختند و تمام آنچه را كه در خيمه بود ( حتى فرشى كه در زير قدم آن حضرت قرار داشت ) به غارت بردند ! در چنين شرايط ناگوارى ، آيا جز صلح چاره‌اى وجود داشت ؟ قطعا نه . زيرا اگر در آن لحظات حسّاس ، حسن بن على با همان جمع باقى مانده كه داراى روحيه‌اى بسيار ضعيف و در هم شكسته بودند در برابر معاويه و سپاه نيرومند وى پيكار مىكردند ، در همان روزهاى اول جنگ بدون ترديد پيروزى و غلبهء قاطعى نصيب معاويه مىگرديد و در اين صورت قطعا امام حسن عليه السّلام و تمام ياران و نزديكان او كشته مىشدند ، بدون آن كه بتوانند از اين شهادت و كشته شدن بهره‌اى كافى براى حفظ عدالت بر دارند ، زيرا اگر حضرت حسين عليه السّلام از شهادت خويش آن بهرهء عجيب و جهانى را مىگيرد ، به علت بودن يك سلسله شرايط خاصّ اجتماعى بود كه در زمان امام دوم عليه السّلام وجود نداشت . بسيار سطحى و جاهلانه است اگر تصور شود امام مجتبى عليه السّلام و ياران او هم اگر در آن روز كشته\r\n\r\n","description":"","footnote":"","page_name":" 48 ","page_number":54},
  {"content":"\r\n\r\nمىشدند ، مىتوانستند مانند امام سوم از شهادت خود به نفع اسلام و موجوديت قرآن استفاده كنند .\r\nكشته شدن امام حسن عليه السّلام در آن روز نه تنها براى بقاى دين اثر مهمى نداشت ، بلكه معاويه را در راه رسيدن به يك قدرت عجيب و كم نظير ، بدون داشتن هيچ گونه رقيب و مانعى ، تا سرحد نهايى كمك مىنمود و به او اجازه مىداد نقشه‌هاى شوم و پنهانى خويش را - كه چيزى جز محو اسلام و زنده كردن يك حكومت نژادى به جاى حكومت اصيل انسانى و اسلامى نبود - آزادانه به مرحلهء اجرا در آورد . صلح امام عليه السّلام در آن روز به طور موقت مانع رسيدن معاويه به اين آرزو بود و ما اگر بخواهيم خطر بزرگى كه در آن روز اسلام را از جانب معاويه تهديد مىنمود و نقش مهمى را كه صلح امام دوم در آن شرايط براى حفظ اسلام و موجوديت قرآن و در نتيجه آزادى و عدالت داشت ، مجسم سازيم ، بايد اسلام را به چراغى تشبيه كنيم كه با شعله‌اى بسيار ضعيف مىسوزد و معاويه در آن روز و با داشتن آن سپاه نيرومند و امكانات بسيار مساعد ، همانند مردى بود كه دهان خود را پرباد كرده و مىخواهد با يك فوت كردن براى هميشه آن چراغ را خاموش سازد . در اين شرايط امام حسن عليه السّلام با صلحى كه در آن لحظات حسّاس انجام داد ، درست مانند كسى است كه در برابر آن مرد نيرومند قرار گرفته و به وى اجازه نمىدهد با آن دهان پرباد بر آن چراغ شبيخون بزند و آن را يكباره خاموش سازد .\r\nامام مجتبى عليه السّلام با اين صلح موقتا از خاموش شدن اين چراغ جلوگيرى كرد تا شرايط مساعد شود و در آيندهء نزديك برادر معصومش حضرت حسين عليه السّلام با قيام خدايى و نهضت مقدس خويش براى هميشه موجبات فروزان بودن آن چراغ آسمانى را فراهم سازد . آرى ، صلح امام حسن عليه السّلام كارى بود كه اساس نهضت امام سوم عليه السّلام را پىريزى نمود .\r\nمسعودى ، مورّخ مشهور اسلامى ، شرايط و موقعيت خاصّ امام مجتبى عليه السّلام را كه به صلح آن حضرت انجاميد در جمله‌اى كوتاه بيان مىكند . آنجا كه مىنويسد : « اهل كوفه ( و ياران امام دوم ) خيمهء حضرت حسن را غارت كردند و اثاث و متاع آن را بردند و با خنجر بر بدن آن حضرت ضربت زدند و هنگامى كه آن بزرگوار اين وضع را مشاهده كرد و پيمان‌شكنيها\r\n\r\n","description":"","footnote":"","page_name":" 49 ","page_number":55},
  {"content":"\r\n\r\nو عدم وفاى آن مردم بر وى روشن و مسلم گرديد ، به صلح تن در داد » . « 1 »\r\nبا اين حساب ، بايد گفت صلح حضرت مجتبى عليه السّلام در آن هنگام كه واقع گرديد يك ضرورت اجتناب‌ناپذير بود كه مصالح جهان اسلام و اجتماع الزاما آن را ايجاب مىنمود ؛ مانند صلح پيامبر اسلام با كفار قريش در حديبيه كه نردبان فتوحات و پيروزيهاى آيندهء مسلمانان بوده است .\r\n\r\nمعاويه يا جرثومهء نيرنگ و فريب\r\nدومين عاملى كه در بررسى اسرار صلح حضرت حسن عليه السّلام بايد مورد توجه قرار گيرد ، بودن يك جرثومهء نيرنگ و فريب همانند معاويه در برابر آن امام است . مردى كه نيرنگ بازى و فريب كارى او تا آنجا بود كه توانست حكومت خويش را در حساس‌ترين لحظاتى كه در معرض سقوط حتمى قرار داشت با يك عمل ساده و كوچك نجات بخشد ؛ يعنى در جنگ صفين در آن هنگام كه تا پايان حكومت ننگين او چند روز بيشتر باقى نمانده بود ، با يك عمل شيطانى و بلند كردن قرآنها بر بالاى نيزه اختلاف عميقى در لشكر على عليه السّلام به وجود آورد و در نتيجه خود را از يك شكست سخت نظامى رهايى داد . معاويه فردى بود كه نه تنها افكار پليد و ضدّ اسلامى خود را كاملا در پشت پرده قرار مىداد بلكه تظاهر او به حمايت از اسلام و اجراى مقررات دين تا جايى بود كه بسيارى از مسلمانان ساده‌دل و سطحى را در جنگ با وى دچار ترديد مىنمود .\r\nنصر بن مزاحم كوفى دربارهء ربيع بن خيثم كه از زهاد ثمانيه است مىنويسد « 2 » :\r\n« جمعى از اصحاب عبد الله بن مسعود كه ربيع بن خيثم هم يكى از آنان بود نزد على بن ابى طالب عليه السّلام آمدند - تعداد آنان در آن روز چهار صد نفر بود - و به آن حضرت گفتند : يا امير المؤمنين ، ما در اين جنگ ( صفين ) دچار ترديد شديم با آن كه به فضل شما آشنايى داريم . نه ما و نه شما و نه مسلمانان از كسانى كه با دشمن ( كفار ) مبارزه و پيكار كنند بىنياز نيستيم . پس ما را به سوى يكى از اين سرحدّات و مرزها بفرست تا در آنجا باشيم و با كفار جنگ كنيم » .\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 9 .\r\n( 2 ) - عباس قمى : سفينة البحار ، ج 2 ، باب ربع ، ص 336 .\r\n","page_name":" 50 ","page_number":56},
  {"content":"\r\n\r\nدر اينجا ، ربيع بين خيثم و ياران او با آن كه به عظمت مقام على عليه السّلام اعتراف دارند ، با اين حال به علت تظاهر معاويه در حمايت از اسلام ، در جنگ با وى دچار ترديد مىگردند . باز نصر بن مزاحم نقل مىكند كه مردى از ياران امير المؤمنين در جنگ صفين نزد عمار ياسر آمد و به وى گفت كه من هنگام خروج از كوفه تا ديشب در باطل بودن معاويه و لزوم جنگ با وى ترديد نداشتم ، اما اكنون دچار ترديد شدم ، زيرا مىبينم ما اذان مىگوييم آنها هم اذان مىگويند ، ما نماز مىگذاريم آنها هم نماز مىگذارند . . . . « 1 »\r\nآرى معاويه نه تنها ظواهر اسلام را تا آن حد رعايت مىنمود كه توانست قشر سطحى و كم درك اجتماع را در جنگ با خود دچار ترديد سازد ، بلكه امكان يافت با استفاده از دستگاه وسيع تبليغاتى خود سبّ و لعن به على بن ابى طالب عليه السّلام را در بين مردم شايع سازد و خود را حامى و دلسوز اسلام ، ولى آن حضرت را دشمن دين و دور از اسلام معرفى نمايد !\r\nبا توجه به وضع خاصّ معاويه و نيرنگ بازيهايى كه او در دوران مختلف حكومت خود انجام داد ، اين حقيقت به خوبى آشكار مىشود كه اگر امام مجتبى عليه السّلام پس از آن همه پيمان‌شكنيهاى كوبندهء ياران خود و شرايط تلخ و ناگوارى كه تا هنگام صلح براى ايشان پيش آمده بود بازهم با معاويه پيكار مىكرد ، نه تنها او و همهء نزديكانش بدون ترديد كشته مىشدند ، بلكه آن شهادت در آن روز بىاثر مىشد و معاويه اجازه نمىداد تا از آن در راه حفظ قرآن و مصالح واقعى جهان اسلام بهره‌اى بر دارند . اگر در آن روز امام دوم و بنى هاشم كشته مىشدند ، معاويه مىتوانست با فريبكاريهاى خاصى كه داشت و تظاهرات شديدى كه در حمايت از اسلام مىنمود و با استفاده از دستگاه وسيع تبليغاتى كه از راويان حديث گرفته تا محراب و منبر همه را در آن روز در اختيار داشت ، شهادت آن خاندان فضيلت را يكباره بىاثر سازد و در اين صورت ميدان تنها براى يكّه‌تازيهاى زادهء هند و اجراى هدفهاى حقيقى و واقعى او كه تا آن روز سخت در استتار و در زير پرده بود . كاملا آماده مىگرديد . امام مجتبى عليه السّلام خود به اين نكته به خوبى توجه داشت كه نبايد با شهادت خود و نزديكانش در آن شرايط ميدان اجتماع را براى معاويه و بنى اميه براى محو و نابودى اسلام و تسلط استبداد و ستم بر آزادى و عدالت آزاد بگذارد . اگر ما ديديم كه حضرت حسين عليه السّلام با\r\n\r\n\r\n","description":"","footnote":"\r\n( 1 ) - نصر بن مزاحم كوفى : صفين ، كتابخانه آية اللّه مرعشى ، قم 1403 ه . ق ، ص 321 .\r\n","page_name":" 51 ","page_number":57},
  {"content":"\r\n\r\nشهادت و جانبازى خود و يارانش توانست حكومت استبداد و ستم بنى اميه را به آتش رسوايى و فضيحت بكشد و آن دودمان كثيف و پليد را به سقوط حتمى و قطعى برساند ، اين به علت آمادگى صدها شرايط و از آن جمله ناپختگى و بىتجربگى خاصى بود كه در زادهء فرزند هند يزيد وجود داشت ؛ شرايطى كه هيچ يك از آنها در عصر معاويه به چشم نمىخورد .\r\nبىجهت نيست كه مىبينيم حضرت حسين عليه السّلام ، همان مردى كه در اولين روزهاى قدرت يزيد در قيام خونين و انقلاب سرخ خويش عليه آن ديكتاتور هيچ‌گونه ترديد به خود راه نمىدهد ، هنگامى كه با حكومت معاويه مواجه مىگردد و در تمام مدت آن ده سالى كه در عصر امامتش با آن جبّار حيله‌گر به سر مىبرد ، هيچ گونه قيام و نهضتى انجام نمىدهد ، بلكه همان مىكند كه برادر بزرگوارش حسن بن على عليه السّلام كرده بود ؛ يعنى معاويه را ترك مىگويد و متعرّض وى نمىشود .\r\nآرى اينجاست كه مىتوان گفت ( صرف نظر از معتقدات مذهبى ) اگر تنها با ديد يك انسان بىطرف - ولى بيدار و روشن - به آنچه در عصر حضرت حسن عليه السّلام گذشته ، بنگريم مىبينيم كه جز به آنچه آن بزرگوار عمل كرده بود ، راهى نيست و مصالح اجتماع و اسلام همان را ايجاب مىنمود كه آن سبط اكبر عملى ساخت . آرى ، شرايط امام حسن عليه السّلام آن گونه بود كه حتى چهرهء جنگ و پيكار و مقاومت حسين عليه السّلام هم در آن شرايط و در هنگام برخورد با زادهء هند معاويه ، همان راهى را برمىگزيند كه برادر بزرگش پيش از او بالاخره و به ناچار آن را برگزيده بود و اين خود براى انعكاس وضع نامساعد آن عصر براى جنگ و پيكار كافى است .\r\n\r\nماهيّت صلح امام حسن عليه السّلام\r\nتا اينجا فلسفهء انجام شدن صلح امام و ارزيابى آن را از نظر حفظ موجوديت اسلام و عدالت ، بسيار فشرده و كوتاه شرح داديم . اما يادآورى اين نكته لازم است كه ماهيت صلح آن حضرت به رسميت شناختن خلافت براى معاويه نبود ، بلكه تنها رها كردن وى و عدم تعرض به او بود و از همين‌جاست كه يكى از شرايط صلح امام عليه السّلام اين بود كه هيچ‌گاه معاويه را به لقب امير المؤمنين خطاب نكند . « 1 » تاريخ مىنويسد : هنگامى كه صلح منعقد گرديد ،\r\n\r\n\r\n","description":"","footnote":"\r\n( 1 ) - ناسخ التواريخ ، حالات امام مجتبى ، ج 1 ، ص 227 .\r\n","page_name":" 52 ","page_number":58},
  {"content":"\r\n\r\nحضرت مجتبى عليه السّلام در برابر مردم خطبه‌اى ايراد فرمودند و در آنجا به ماهيت صلح خويش - حقيقتى كه ما آن را ادعا كرديم - با صراحت اشاره نمودند :\r\n« ان معاوية نازعنى حقا هو لى فتركته لصلاح الامة و حقن دمائها « 1 » ؛ معاويه در گرفتن حقى كه براى من بود ( حكومت ) با من به جنگ برخاست ، ولى من آن را رها كردم ، زيرا مصلحت امت چنين اقتضا مىكرد و براى آن كه خون مسلمانان ( بدون آن كه بتوان از آن بهره‌اى برداشت ) ريخته نشود » .\r\nابن اثير مورّخ مشهور مىنويسد : « پس از آن كه صلح حضرت حسن عليه السّلام با معاويه انجام شد ، آن حضرت با نزديكان و خويشان خود از كوفه كوچ نمود و به سوى مدينه رهسپار شدند . هنگامى كه آن بزرگوار در راه مدينه بودند ، جمعى از خوارج به رهبرى مردى به نام فروة بن نوفل شجعى در نزديكى كوفه عليه معاويه قيام كردند . معاويه براى آن كه با يك كرشمه دو كار انجام دهد ، يعنى هم قيام فروة بن نوفل و ياران او را در هم بكوبد و هم تسلط خويش را بر حضرت مجتبى و متابعت آن حضرت را از خود اثبات نمايد ، به آن بزرگوار نامه‌اى نوشت و ضمن آن ، قيام خوارج را به اطلاع آن حضرت رساند و از ايشان خواست كه قبل از رفتن به مدينه به سوى آن جمع برگردند و به فرمان معاويه با آنان جنگ كنند . امام هنگامى كه نامهء معاويه را قرائت فرمود در جواب چنين نگاشت :\r\n« لو آثرت ان اقاتل أحدا من اهل القبلة لبدأت بقتالك فانى تركتك لصلاح الامة و حقن دمائها « 2 » ؛ اگر نيكو مىشمردم ( و مصلحت مىدانستم ) كه با يكى از كسانى كه ( ظاهرا ) اهل قبله‌اند پيكار كنم ، هرآينه به جنگ با تو ابتدا مىكردم ؛ ولى تو را رها كردم به خاطر مصلحت اجتماع و به منظور حفظ خون مسلمانان ، بدون آن كه بتوان از ريختن خون آنها نتيجه و بهره‌اى گرفت . »\r\nدر اين دو جملهء كوتاه كه از امام مجتبى عليه السّلام نقل كرديم ، دقت كنيد كه چگونه آن حضرت ماهيت صلح خود را با معاويه روشن مىسازد و به خوبى آشكار مىكند كه آن بزرگوار با صلح خود خلافت زادهء هند را به رسميت نشناخت ، بلكه او را رها كرد و پيمان داد كه تنها متعرّض وى نگردد .\r\n\r\n\r\n","description":"","footnote":"\r\n( 1 ) - همان .\r\n( 2 ) - كامل ، ج 3 ، ص 275 .\r\n","page_name":" 53 ","page_number":59},
  {"content":"\r\n\r\nماهيت صلح امام مجتبى عليه السّلام با آن كه تنها واگذاردن معاويه و پيمان بر عدم تعرّض به اوست ، با اين حال آن بزرگوار مواد جالبى را در صلحنامه گنجاندند كه مهمتر از همه تعيين زمامدار آينده بود . حضرت حسن عليه السّلام از معاويه پيمان گرفت كسى را پس از خود براى حكومت تعيين ننمايد و انتخاب اين موضوع را به مردم واگذارد « 1 » و البته پيداست كه هدف اصلى آن حضرت از اين ماده اين بود كه راه را براى زمامدارى و حكومت برادر معصومش حضرت حسين عليه السّلام پس از معاويه هموار سازد و اگر فرزند سفيان پس از مرگ امام دوم اين ماده را نقض نمىكرد ، در حكومت يافتن امام سوم ترديدى نبود .\r\n\r\nنتيجهء مباحث\r\nبا توجه به آنچه تا اينجا بر شمرديم ، به خوبى روشن مىشود كه عوامل نيرومند فساد كه خطرناكتر از همه ، وجود معاويه در رأس قدرت شامات بود ، نه تنها در دوران حكومت امام مجتبى عليه السّلام ريشه كن نشد ، بلكه به علت سست پيمانى مردم ، نيرومندتر و شرايط رشد آن آماده‌تر گرديد . مشكل بزرگ امت ، يعنى عوامل تباهى و انحرافى كه اجتماع اسلامى شديدا به آنها دچار بود ، همان گونه كه با زمامدارى على عليه السّلام چاره نگشته بود ، همچنين امام مجتبى عليه السّلام هم ( به علت پيمان‌شكنيهاى پىدرپى و كوبندهء مردم ) نتوانست در بر افكندن آنها كارى از پيش ببرد . آن بزرگوار با آن كه تمام نيرو و امكانات خويش را براى در هم كوبيدن معاويه و حكومت بنى اميه بسيج كرد ، اما نيرنگ بازيهاى آن مرد از يك طرف - و مهمتر از آن - بىوفايى و دو رويى سپاهيان حضرت حسن عليه السّلام از سوى ديگر ، اجازه نداد تا آن بزرگوار در اين پيكار پيروز گردد و به بساط حكومت بنى اميه يكباره خاتمه بخشد .\r\nحوادث ناگوار و پيشامدهاى نامساعد بالاخره كار را به آنجا كشاند كه آن حضرت با وجود تنفر شديد و انزجار باطنى خود ، براى رعايت مصالح جهان اسلام و اجتماع و جلوگيرى از سقوط عدالت و آزادى ، تن به صلح در دهد . ماهيت اين صلح هر چند چيزى جز پيمان عدم تعرض و رها ساختن معاويه نبود ، با اين حال تا جايى كه امكان داشت آن بزرگوار شرايط و محدوديتهاى فراوانى براى زادهء هند در صلحنامه به وجود آورد . ولى بايد\r\n\r\n\r\n","description":"","footnote":"\r\n( 1 ) - ناسخ التواريخ ، حالات امام مجتبى ( ع ) ، ج 1 ، ص 224 .\r\n","page_name":" 54 ","page_number":60},
  {"content":"\r\n\r\nدر نظر داشت كه معاويه مردى نبود كه پس از موفقيت به آن شرايط عمل كند ، همان‌گونه كه خود پس از انجام صلح هنگام ورود به كوفه ضمن اولين خطبه‌اى كه خواند اين حقيقت را بىپرده بيان داشت و گفت : « تمام شرايطى را كه با حسن بن على كردم زير قدم من است » « 1 » .\r\nيعنى به هيچ يك از آنان عمل نخواهم كرد ؛ و آينده هم اين واقعيت را به خوبى نشان داد .\r\nزيرا معاويه پس از صلح و هنگامى كه خاطرش از جانب امام دوم تا حدود زيادى مطمئن گرديد ، با نهايت كوشش در صدد بر آمد به آمال و آرزوهاى شيطانى خويش برسد و به نقشه‌هاى شوم خود يكى پس از ديگرى جامهء عمل بپوشاند ، ولى چون وجود امام مجتبى عليه السّلام با آن نسبت و نزديكى كه با پيامبر اسلام داشت و محبوبيت و نفوذ معنوى خاصى كه در بين مردم دارا بود ، مانع بزرگى بود و اجازه نمىداد كه وى آزادانه و مطمئن بتواند به هدفهاى ضدّ اسلامى خويش دست يابد ، از اين نظر تصميم گرفت اين تنها مانع را از ميان بردارد و به دنبال اين فكر با وعده‌هاى شيطانى خود كه به يكى از زنان آن حضرت به نام جعده داد ، آن بزرگوار را توسط وى مسموم ساخت . « 2 »\r\nاكنون كشور پهناور اسلامى با تمام قدرت و نيروى خود در اختيار معاويه است . بدون آن كه هيچ‌گونه مانع و رقيبى در برابر خود بيابد . اين است شرايط دردناك كشور تا هنگام شهادت امام مجتبى عليه السّلام . باز در تعقيب اين شرايط هستيم تا ببينيم چگونه بارور گرديد و چه ميوه‌هاى تلخى را براى جهان اسلام و انسانيت به بار آورد .\r\n\r\n\r\n","description":"","footnote":"\r\n( 1 ) - ناسخ التواريخ ، ج 1 ، ص 229 .\r\n( 2 ) - كامل ، ج 3 ، ص 315 - البداء و التاريخ ، ج 6 ، ص 5 .\r\n","page_name":" 55 ","page_number":61},
  {"content":"\r\n\r\n\r\nفصل پنجم معاويه در رأس كار ، يا جرثومهء نيرنگ و فريب در پست خلافت !\r\nتا اينجا شرايط دردناك اجتماع اسلامى و حوادث تلخ و ناگوارى را كه تا هنگام صلح امام حسن عليه السّلام به وقوع پيوست ، به طور فشرده و كوتاه شرح داديم . اكنون در آن قسمت حسّاسى از تاريخ اسلام قرار داريم كه كشور پهناور اسلامى با تمام امكانات عجيب و خارق العادهء خود در اختيار معاويه قرار گرفته است . در اين فصل ، مىخواهيم ماهيت حكومت معاويه و هدفهاى شوم و ضدّ اسلامى و انسانى وى و همچنين اعمالى را كه او بسيار زيركانه و مخفيانه براى رسيدن به آن هدفها انجام مىداد ، با صراحت شرح دهيم تا موجبات قيام امام حسين عليه السّلام و شرايط خاصى كه وقوع نهضت كربلا را به طور ضرورت ايجاب مىنمود ، به خوبى روشن گردد . بررسى ما در اين فصل - در حدود و هدف اصلى كتاب - در دو بخش انجام مىگيرد :\r\nبخش اول : در اين بخش مىخواهيم بىپرده اثبات كنيم كه منظور واقعى و آرزوى قلبى معاويه اين بود كه شالودهء اسلام را يكباره در هم بريزد و حكومت نيرومند آن را به حكومت نژادى تبديل سازد . در اين قسمت روشن مىسازيم كه پذيرش اسلام از سوى معاويه در ابتدا با كراهت و تنها به خاطر ترس از شمشير بود و در دل هيچ‌گونه احساس اعتقاد و احترامى نسبت به اصول و معتقدات آسمانى آن نداشت .\r\nبخش دوم : در اين بخش به شرح و بررسى آن قسمت از كارها و اعمالى خواهيم پرداخت\r\n\r\n","description":"","footnote":"","page_name":" 56 ","page_number":62},
  {"content":"\r\n\r\nكه معاويه در دوران حكومت خود آنها را به منظور دست يافتن به مقاصد اصلى خويش و مساعد ساختن شرايط اجتماع براى اجراى نقشه‌هاى پنهانى و شومش انجام داد . پيمان مىبنديم كه مباحث اين دو بخش را - همانند فصول گذشته - با روح بىطرفى كامل و به دور از هر گونه اعمال تعصّب مورد جستجو قرار دهيم و به علت حساسيت اين فصل و نقش مؤثرى كه مباحث آن در به وجود آوردن حادثهء خونين طف دارند ، از شما خوانندهء عزيز هم انتظار داريم با صبر و حوصلهء خاصى با ما قدم برداريد تا بتوانيم حقايق اين قسمت را آن گونه كه هست به دست آوريم . اكنون به نقل مباحث بخش اول مىپردازيم .\r\n\r\nمعاويه مىخواهد نام پيغمبر را دفن كند !\r\nمعاوية بن ابى سفيان كه خود را جانشين و خليفهء پيغمبر اسلام مىخواند ، در دل از اين كه نام آن حضرت در جهان زنده بود و مردم مسلمان آن مرد آسمانى را به عظمت ياد مىكردند ، به شدت ناراحت بود و آرزو داشت نام او را دفن كند و آن فرستادهء خدا را از ياد مسلمانان ببرد . فرزند ابو سفيان اين نيت پليد و شوم را با يكى از دوستان نزديك خود - مغيرة بن شعبه - در ميان گذاشت . مسعودى مورخ بزرگ اسلامى مىنويسد : « مطرف فرزند مغيرة بن شعبه ثقفى گفت : من با پدرم در شام بر معاويه وارد شديم . پدرم نزد او رفت و با وى سخن گفت و سپس به نزد ما آمد و از معاويه و عقل و تدبيرش ياد كرد و از آنچه از او ديده بود بسيار تعجب نمود و با نظر عظمت و احترام به آن مىنگريست . يك شب به خانه برگشت و از خوردن غذا خوددارى كرد . من او را غمناك ديدم ، ساعتى در انتظار نشستم و با خود فكر كردم كه تأثر پدرم شايد به علت كارى باشد كه ما انجام داديم و يا حادثه‌اى در بين ما واقع گرديده است . در اين هنگام به پدرم گفتم : چرا شما را امشب غمگين مىبينم ؟ گفت : فرزندم ، من از نزد ناپاك‌ترين مردم ( معاويه ) مىآيم . گفتم : به چه علت او را اين گونه ياد مىكنى ؟ در پاسخم گفت : امشب تنها با معاويه نشسته بودم . به او گفتم : اى امير المؤمنين ! تو به كمال قدرت رسيدى . اكنون چه مىشود اگر عدل را پيشه سازى و نيكيهاى خود را ميان مسلمانان توسعه دهى ؟ تو اكنون پير شده‌اى و چه مىشود اگر به برادرانت از بنى هاشم مهربانانه بنگرى و بدين وسيله صلهء رحم نمايى ؟ به خدا قسم ! اكنون ديگر نزد بنى هاشم نيرو و قدرتى\r\n\r\n","description":"","footnote":"","page_name":" 57 ","page_number":63},
  {"content":"\r\n\r\nنيست تا تو از آن هراسان باشى . معاويه در پاسخم گفت : هيهات ! هيهات ! برادر تميم « 1 » ( ابو بكر ) به حكومت رسيد و عدل را پيشه ساخت و انجام داد آنچه كه انجام داد . اما به خدا قسم يك روز از مرگ او بيشتر نگذشت كه نام او هم از ميان رفت ؛ تنها همين مقدار از او نامى مانده كه كسى بگويد ابو بكر . پس از وى برادر عدى « 2 » ( عمر ) زمام حكومت را در دست گرفت و كوشش كرد و ده سال شدت عمل نشان داد ، ولى به خدا قسم فرداى آن روزى كه مرگ دامنش را گرفت نام او هم مرد و ياد او فراموش گرديد ؛ تنها همين قدر از او باقى است كه بگويند عمر . سپس برادر ما ( از قبيلهء بنى اميه ) عثمان زمامدار گرديد ، مردى كه كسى از نظر خانوادگى و نسب مانند او نبود ( ! ) پس انجام داد آنچه بايد انجام مىداد و نسبت به او هم انجام شد ( او را كشتند ) . ولى به خدا سوگند ، فرداى آن روز كه او به هلاكت رسيد ياد او هم در بين مردم مرد و فراموش گرديد .\r\nاما برادر هاشم ( حضرت محمد صلّى اللّه عليه و آله و سلّم ) هر روز پنج بار به نام او فرياد مىزنند : اشهد ان محمّدا رسول اللّه . ( اى مغيره ) مادر براى تو نباشد . با زنده بودن نام اين مرد ( حضرت محمد صلّى اللّه عليه و آله و سلّم ) كدام عمل باقى مىماند ؟ به خدا قسم ( چاره نيست ) مگر اين كه ( نام پيامبر اسلام ) دفن شود ، دفن » . « 3 »\r\nدر اين گفتار كه ما آن را از يكى از مورخان بزرگ و معتبر اهل سنت نقل كرديم ، نه تنها معاويه دشمنى و بغض قلبى خود را نسبت به پيامبر اسلام صلّى اللّه عليه و آله و سلّم با صراحت بيان مىكند و آرزومند است كه نام آن حضرت را دفن كند و آن را از ياد مردم ببرد ، بلكه بىاعتقادى وى به اصول اسلامى ، از جملات قبلى وى هم صريحا هويداست ، آنجا كه از خلافت ، همواره تعبير به « ملك » مىكند و از اين تعبير به خوبى پيداست كه او زمامدارى پيامبر بزرگ اسلام و كسانى را كه پس از ايشان ادعاى جانشينى وى را كرده بودند ، يعنى ابو بكر ، عمر و عثمان همه را از يك نوع حكومت مىداند و آن هم بنا به تعبير او « ملك » است . در حالى كه اگر معاويه از دريچهء اعتقاد بسيارى از مردم آن روز به ماهيت حكومت آن سه تن مىنگريست ، آن را به صورت خلافت و جانشينى از پيغمبر مىديد ( هر چند اين تصور دربارهء آن سه نفر غلط و بىجا بود ) و اين خود نشان مىدهد كه وى در باطن نه موضوع نبوت و نه داستان\r\n\r\n\r\n","description":"","footnote":"\r\n( 1 ) - تميم نام قبيله‌اى است .\r\n( 2 ) - عدى نام قبيله‌اى است از قبايل عرب .\r\n( 3 ) - مروج الذهب ، ج 4 ، ص 41 .\r\n","page_name":" 58 ","page_number":64},
  {"content":"\r\n\r\nخلافت را آن گونه كه مردم مسلمان به آن معتقد بودند باور نداشت و ماهيت حكومت پيامبر اسلام را هم مانند آن سه نفر جز به عنوان « ملك » نمىشناخت !\r\nمسعودى پيش از آن كه اين داستان را نقل كند ، مىنويسد : « مأمون در زمان خلافت خويش تصميم گرفت به مردم مسلمان دستور دهد تا معاويه را لعن كنند و از او بيزارى جويند . مهمترين عاملى كه موجب اين تصميم گرديد ، اطلاع او از گفتگوى معاويه با مغيرة بن شعبه دربارهء پيامبر اسلام بوده است » . مورخ مذكور در اين باره مىنويسد : « در سال دويست و دوازده ، منادى مأمون ( از جانب وى ) ندا در داد كه ذمهء من برىء است از آن كس كه معاويه را به خوبى ياد كند يا او را بر يكى از اصحاب پيغمبر صلّى اللّه عليه و آله و سلّم مقدم بدارد » . « 1 »\r\nدر اينجا مسعودى داستان گفتگوى معاويه را با مغيرة بن شعبه نقل مىكند و سپس چنين اضافه مىكند : « مأمون دستور داد به تمام مردم نامه نوشتند كه معاويه را بر بالاى منابر لعن كنند . » ولى چون به مأمون گفتند ممكن است اجراى اين فرمان منجر به شورش عمومى گردد ، از اين نظر از اجراى تصميم خود دست بر داشت و اين فكر به دست فراموشى سپرده شد تا نوبت حكومت به المعتضد باللّه رسيد . معتضد در عصر خود اراده كرد لعن معاويه را شايع كند و طرحى را كه مأمون از اجراى آن چشم پوشيده بود ، عملى سازد و به آن تحقق بخشد .\r\nطبرى مورخ مشهور در اين باره مىنويسد : « در سال 284 هجرى ، المعتضد باللّه تصميم گرفت اعلام كند تا معاويه را بر بالاى منابر لعن كنند و دستور داد نامه‌اى در اين باره نوشتند تا براى مردم بخوانند . عبيد الله بن سليمان بن وهب وى را از اجراى اين تصميم بر حذر داشت و گفت ممكن است شورشى برپا گردد و اجتماع دچار اضطراب شود ، ولى معتضد به آنچه عبيد الله گفته بود ، توجهى نكرد . . . تا بالاخره در يكى از روزهاى جمعه از جانب او ندا در دادند كه آگاه باشيد و بر معاويه ترحم نكنيد ( و از خداوند براى وى رحمت نخواهيد ) و او را به نيكى ياد ننماييد . . . و معتضد دستور داد تا نامه‌اى را كه مأمون براى فرمان لعن بر معاويه نوشته بود ( از قسمت بايگانى نامه‌هاى خلافتى ) خارج ساختند و نزد وى آوردند ، معتضد از كليات آن نامه ، اين نامه را نگاشت » .\r\nدر اينجا طبرى نامهء المعتضد را كه طولانى است و ضمن آن بسيارى از معايب و مفاسد\r\n\r\n\r\n","description":"","footnote":"\r\n( 1 ) - مروج الذهب ، ج 4 ، ص 40 .\r\n","page_name":" 59 ","page_number":65},
  {"content":"\r\n\r\nاخلاقى و ايمانى معاويه و مخالفتهاى علنى وى با قوانين اسلام را نقل مىكند و سپس چنين اضافه مىنمايد : « سليمان بن وهب هنگامى كه از تصميم قطعى معتضد براى اعلان لعن بر معاويه اطلاع يافت يوسف بن يعقوب را كه قاضى القضات و از دانشمندان بود خواست و به وى گفت چاره‌اى بينديش تا معتضد از اين فكر منصرف شود . يوسف بن يعقوب نزد معتضد آمد و در اين باره با او صحبت كرد و به وى گفت : اى امير المؤمنين ! مىترسم كه اجتماع دچار اضطراب شود و در آن هنگام كه نامهء شما را نسبت به لعن بر معاويه بشنوند دست به حركت و شورش بزنند .\r\nمعتضد گفت : اگر اجتماع مردم در برابر اين تصميم من حركت و جنبشى كنند و يا در اين باره سخنى از آنها شنيده شود ، من شمشير را در ميان آنان مىگذارم ( و آنها را به قتل مىرسانم . ) يوسف بن يعقوب گفت : اى امير المؤمنين ! با طالبين و سادات چه خواهى كرد ؟\r\nاينها كه در هر گوشهء كشور عليه حكومت تو خروج مىكنند و مورد علاقهء بسيارى از مردم هستند ، زيرا آنان از خويشان و نزديكان پيغمبرند و داراى فضائلى مىباشند و انتشار اين نامه به منزلهء ستايش ( و تشويق ) آنهاست و اگر مردم نامهء شما را دربارهء معاويه بشنوند ، به سوى طالبين و سادات بيشتر رغبت مىكنند و زبان آنها بازتر و حجت آنها از اكنون محكمتر خواهد شد . در اينجا معتضد خوددارى كرد و پاسخى به يوسف بن يعقوب نداد ، ولى دربارهء آن نامه ( و انتشار آن ) هم ديگر چيزى نگفت و دستورى صادر ننمود « 1 » » .\r\nبا در نظر گرفتن اين دو داستان كه از دو منبع بسيار معتبر تاريخى اهل سنت نقل شد ، به خوبى روشن مىشود كه فساد عقيدهء معاويه و انحراف وى از نظر معتقدات اسلامى و پايبند نبودن او به مكتب نبوت تا جايى مسلّم و قطعى بود كه مأمون و معتضد هر دو تصميم مىگيرند لعن بر معاويه را شايع سازند ، با آن كه از نظر سياسى اين دو نفر نه تنها از اين كار طرفى نمىبستند ، بلكه تا حدود زيادى براى حكومتشان مشكل و دردسر ايجاد مىنمود .\r\nتصور نشود كه بنى العباس با بنى اميه سابقهء عداوت قبيله‌اى و خانوادگى داشتند و ممكن است اين تصميم به دنبال همان عداوت و دشمنى گرفته شده باشد ، نه اين تصور باطل است ، زيرا اين دشمنى و عداوت اگر چه قابل انكار نيست ، ولى بايد دانست كه اين تصميم از\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 625 .\r\n","page_name":" 60 ","page_number":66},
  {"content":"\r\n\r\nآن عداوت سر چشمه نمىگرفت . به اين دليل كه اگر اين تصميم از آنجا ناشى بود آنها مىبايست فرمان دهند تا مردم تمام افراد بنى اميه را لعن كنند نه تنها معاويه را ، و اگر تصور شود كه هدف آنها لكه دار نمودن و ننگين ساختن همهء بنى اميه بود ، ولى مفاسد اخلاقى و اعتقادى معاويه و كارهاى ننگينى كه وى در دوران حكومت خود انجام داده بود ، بهانه‌اى به دست مأمون و معتضد داد تا زهر عداوت قبيله‌اى خود را تنها بر وى بريزند ، مىگوييم اين تصور بىجاست ، زيرا اگر معايب و مفاسد معاويه تنها بهانه‌اى براى آنان بود ، اين بهانه دربارهء فرزند او يزيد بيشتر و روش زندگى او از پدر ظاهرا ننگين‌تر بود و به خصوص شهادت حسين ابن على عليه السّلام به دست وى و به فرمان او خود كافى بود كه بهترين و منطقىترين بهانه را در دسترس مأمون و معتضد قرار دهد تا آنها بتوانند با استفاده از اين بهانه لعن يزيد را با مشكلاتى كمتر و دردسرى آسانتر شايع سازند .\r\nآرى ، اين شواهد گواهى مىدهد كه مأمون و معتضد از نيّات شوم معاويه و هدفهاى پنهانى او و نقشه‌هايى كه وى براى ريشه كن ساختن اساس اسلام در دل داشت به خوبى مطلع بودند . عجيب‌تر از همه اين كه ديگران مانند عبد اللّه بن سليمان و يوسف بن يعقوب كه در صدد بودند تا با طرح نقشه و چاره‌انديشى به هر ترتيبى كه شده معتضد را از اين تصميم بازدارند ( و بالاخره هم موفق شدند ) به خود اجازه ندادند در ماهيت قضيه ترديد كرده و در دلائلى كه معتضد براى لزوم لعن بر معاويه و ابراز تنفر از وى طبق موازين اسلامى اقامه كرده بود ، شك كنند و آنها را رد نمايند . با آن كه آنان از تمام امكانات براى منصرف ساختن معتضد استفاده كردند ، تا آنجا كه يوسف از سادات و طالبين كه عليه معتضد قيام مىكردند و در شمار دشمنان سخت حكومت وى بودند ، سخن به ميان مىآورد و آنان را مورد تمجيد قرار مىدهد و صريحا مىگويد : « بسيارى از مردم به سوى آنها متمايلند » تا شايد از اين راه معتضد را از شورش بترساند .\r\nيوسف كه تا اين حد براى جلوگيرى از اشاعهء لعن بر معاويه كوشش مىكند و آن گونه در برابر خليفه ! جسارت و جرأت مىورزد ، با اين حال حتى يك جمله دربارهء ماهيت قضيه سخن نگفته و در ابطال دلايل معتضد كه بر لزوم لعن بر معاويه اقامه كرده بود ، حرفى به ميان نمىآورد . و اين موضوع خود يك گواه روشن است بر آن كه دلايل معتضد غير قابل انكار\r\n\r\n","description":"","footnote":"","page_name":" 61 ","page_number":67},
  {"content":"\r\n\r\nبوده است « 1 » .\r\n\r\nنماز جمعه در چهار شنبه !\r\nيكى از مواردى كه به خوبى نشان مىدهد معاويه در صورت لزوم مقدسات مذهبى را به بازى مىگرفت و از اسلام و مقررات آن تنها به منظور تحكيم موقعيت و حكومت خود و رسيدن به مقاصد شوم خويش بهره بر مىداشت ، نماز جمعه‌اى است كه وى آن را در روز چهار شنبه انجام داد . مسعودى در اين باره مىنويسد : « كار اطاعت مردم از معاويه به جايى رسيده بود كه در هنگام رفتن به جنگ صفين ، نماز جمعه را در روز چهار شنبه انجام داد » . « 2 »\r\nاكنون شما قضاوت كنيد ، آيا ممكن است اين عمل از فردى صادر شود كه در دل نسبت به اصول اسلامى و مبانى آسمانى آن معتقد باشد ؟ آيا انجام اين كار نشانگر آن نيست كه معاويه اسلام و مقررات آن را تنها به منزلهء پلى مىپنداشت كه بايد براى دست يافتن به هدف و تحكيم موقعيت خود از آن استفاده كرد ؟ آرى ، معاويه به نماز جمعه و به آنچه اسلام دربارهء شرايط و مقررات آن بيان كرده است ، كارى ندارد . شرايط سياسى ايجاب مىكرد كه او در آن روز كه چهار شنبه بود مردم را جمع كند و مطالب لازمى را كه در راه موفقيت وى در جنگ ضرورى بود ، به اطلاع آنها برساند . پس چه بهتر كه براى به دست آوردن اين مقصود از نماز جمعه استفاده كند ! حالا نماز جمعه را نمىتوان در روز چهار شنبه خواند و اين عمل از نظر اسلام غير جايز و بدعت است . اينها مطالبى است كه از نظر معاويه و معتقدات قلبى او اصولا مطرح نيست .\r\n\r\nزد و بندهاى سياسى\r\nسومين موردى كه معاويه ماهيت معتقدات خويش را در آنجا آشكار مىسازد و نشان مىدهد كه هدف اصلى او تنها به دست آوردن حكومت و قدرت است از هر راهى كه باشد ، معامله‌اى است كه وى با عمر و عاص انجام داد . مسعودى مورخ مشهور مىنويسد : « معاويه\r\n\r\n\r\n","description":"","footnote":"\r\n( 1 ) - براى اطلاع از متن نامهء معتضد در اين باره و دلايل محكمى كه وى براى لزوم لعن بر معاويه و ابراز تنفر و انزجار از او اقامه كرد ، ر . ك : تاريخ طبرى ، ج 5 ، ص 620 .\r\n( 2 ) - مروج الذهب ، ج 3 ، ص 41 .\r\n","page_name":" 62 ","page_number":68},
  {"content":"\r\n\r\nبه عمر و عاص گفت : با من بيعت كن . عمرو گفت : نه ، به خدا قسم من از دين خود به تو نمىدهم ، مگر هنگامى كه از دنياى تو نائل گردم . معاويه گفت : بخواه از من ( آنچه مىخواهى ) . عمر و عاص گفت : حكومت مصر آرزوى من است . معاويه هم پذيرفت و به عمر و عاص در اين باره نوشته‌اى داد » . « 1 »\r\nدر اين داستان ، عمر و عاص صريحا به معاويه يادآور مىشود كه بيعت من با تو مساوى با تباه كردن دين من و از كف دادن آن است و من در آن صورت از دين خود مىگذرم كه از دنيا و حكومت تو نصيب و بهره‌اى بردارم . معاويه هم مىخواهد عمر و عاص با او بيعت كند و در اختيار وى قرار گيرد تا بتواند با استفاده از افكار شيطانى او هر چه بهتر و بيشتر بر گردهء اجتماع سوار گردد . از اين رو ، با او معامله مىكند و در برابر بيعتش حكومت مصر را به وى وامىگذارد ، تا هر دو از يكديگر بهره‌مند شوند .\r\n\r\nبيعت معاويه با زبير\r\nچهارمين مورد كه معاويه بازىگريهاى خود را براى رسيدن به حكومت و در هم كوبيدن خصم خود ( على عليه السّلام ) آشكار مىسازد ، نامه‌اى است كه وى پس از كشته شدن عثمان به زبير مىنويسد و در آن او را با لقب امير المؤمنين خطاب مىكند ! چرا ؟ زادهء هند مىداند كه على ابن ابى طالب ، مردى كه پس از قتل عثمان به حكومت رسيد ، فردى نيست كه با او همكارى كند و وى را در پست خود ابقاء نمايد . معاويه اطمينان دارد كه على عليه السّلام دست ستمگران و ناپاكان را از دامن اجتماع و حكومت اسلامى كوتاه خواهد ساخت و اجازه نخواهد داد انگلهايى مانند او بر همه چيز مردم مسلط گردند . بنابراين بايد چاره‌اى بينديشد تا بتواند ساليانى دراز همچنان در رأس قدرت شامات باقى بماند . اكنون مىبيند كه تنها راه دست يافتن به اين آرزو اين است كه عليه حكومت على عليه السّلام دست به خرابكاريهايى بزند و شورشهاى داخلى ايجاد نمايد تا از اين راه به آن بزرگوار فرصت ندهد برنامه‌هاى اسلامى و اصلاحى خويش را براى ريشه كن ساختن ماده‌هاى فساد كه در اجتماع به دست حكومتهاى گذشته به وجود آمده بودند ، اجرا سازد . به اين منظور معاويه بايد از زبير و طلحه استفاده\r\n\r\n\r\n","description":"","footnote":"\r\n( 1 ) - مروج الذهب ، ج 2 ، ص 363 .\r\n","page_name":" 63 ","page_number":69},
  {"content":"\r\n\r\nكند ، زيرا اين دو نفر كه خود را در حكومت على عليه السّلام كامياب نمىبينند و مطمئنند كه امير المؤمنين آن كس نيست كه بشود در خلافت وى قدرت و ثروتى بىحساب اندوخته ساخت ، در صدد بر مىآيند در برابر آن حضرت به مخالفت برخيزند . پس چه بهتر كه معاويه هم - كه اكنون با آنها هدف مشترك دارد - از اين فرصت استفاده كند و نامه‌اى فريبكارانه به آنها بنويسد . متن نامه چنين است :\r\n« به بندهء خدا زبير امير المؤمنين ، از معاويه فرزند ابى سفيان سلام بر تو . بعد ، پس به درستى كه من از اهل شام براى تو بيعت گرفتم و آنها پذيرفتند و ( بر خلافت تو ) اجتماع كردند ؛ همان گونه كه شير دوشيده جمع مىشود . پس همت خود را بگمار براى ( تصرف كوفه و بصره . مبادا فرزند ابى طالب به سوى اين دو شهر بر شما پيشى گيرد ، زيرا ( اگر على اين دو را تصرف شود ) ديگر چيزى بعد از كوفه و بصره نيست . من بيعت كردم با طلحة بن عبد الله بعد از تو . پس خونخواهى عثمان را آشكار سازيد و مردم را به سوى آن بخوانيد و بايد شما ( در اين راه ) كوشش كنيد و با سرعت و شتاب عمل انجام دهيد . . . » « 1 »\r\nدر اين نامه معاويه زبير را امير المؤمنين مىخواند ! و به او مىنويسد كه من از اهل شما براى تو بيعت گرفتم و همهء آنها بر خلافت تو اجتماع كرده‌اند !\r\nبا آن كه در هيچ يك از تواريخ جهان ننوشته‌اند كه در شام چنين حادثه‌اى واقع شده باشد و معاويه از مردم آنجا براى زبير بيعت گرفته باشد ، آيا ممكن است تصور شود كه معاويه به راستى خود با زبير به عنوان خلافت بيعت كرده بود ؟ آيا كسى هست كه نداند اين نامه تنها يك سرچشمه دارد و آن هم تحريك زبير و طلحه به ايجاد شورش در برابر على عليه السّلام و در نتيجه محفوظ ماندن وى در رأس قدرت شامات تا هنگامى كه زمينهء خلافت براى او آماده گردد ؟ !\r\nمعاويه نه به زبير و طلحه عقيده دارد و نه به اصل خلافت به معناى اسلامى آن . او مىخواهد از وجود اين دو ناراضى و جاه طلب در راه رسيدن به هدفهاى شيطانى خود بهره بردارد . شاهد اين مدعا متن نامهء اوست . در آنجا پس از آن كه داستان ساختگى بيعت گرفتن از مردم شام را براى زبير مىنگارد ، بلافاصله از اين مقدمه مىگذرد و عجولانه به ذى المقدمه مىرسد و او را راهنمايى مىكند كه بصره و كوفه را متصرف شود ! و خونخواهى\r\n\r\n\r\n","description":"","footnote":"\r\n( 1 ) - الغدير ، ج 10 ، ص 327 .\r\n","page_name":" 64 ","page_number":70},
  {"content":"\r\n\r\nعثمان را بهانه سازد و بدين وسيله مردم را عليه على بن ابى طالب عليه السّلام تحريك نمايد و بشوراند و از آنها مىخواهد در اين راه كوشش كنند و سرعت پيشه نمايند تا مبادا فرصت از دست برود . با توجه به اين مطالب آيا بازهم مىتوان در هدف اصلى معاويه كه چيزى جز نيرنگ بازى و فريب‌كارى براى رسيدن به قدرت نبود ، ترديد كرد ؟ آيا تنها همين نوشته كافى نيست كه اثبات كند وى به اصول و مقررات اسلامى تا آنجا بىاعتناست كه حاضر مىشود به زبير امير المؤمنين خطاب كند و به دروغ به او بنويسد كه من از مردم شام براى تو بيعت گرفتم تا بدين وسيله آن بيچاره را آلت اجراى مقاصد شوم خود سازد و براى ايجاد شورش در برابر على عليه السّلام از او استفاده نمايد ؟\r\n\r\nمعاويه مىگويد نقل گفتار پيغمبر غدغن\r\nاز موارد بسيار زنده و روشن كه نشان مىدهد معاويه با معتقدات اسلامى نه تنها هيچ گونه رابطه‌اى نداشت ، بلكه اگر احساس مىنمود يكى از بزرگترين مقدسات مذهبى در راه رسيدن وى به هدفهاى شيطانى سدّى ايجاد مىكند به شدت با آن به مبارزه برمىخاست ، خطاب زننده و تندى است كه او با عمر و عاص دارد ، هنگامى كه عمرو گفتارى از پيغمبر اسلام نقل كرد كه در آن گفتار بطلان حكومت معاويه بر ملا گرديد .\r\nداستان اين گونه است : هنگامى كه عمار ياسر آن صحابى بزرگوار ، در جنگ صفين در راه حمايت از على عليه السّلام كشته گشت ، عمر و عاص حديث مشهورى - كه بسيارى از روات اهل سنت هم آن را نگاشته‌اند - از پيغمبر نقل كرد كه به عمار فرموده بود : « تقتلك الفئة الباغية . »\r\nزادهء هند كه انتشار اين حديث از پيغمبر را ضربه‌اى كوبنده براى حكومت خويش تشخيص داد ، سخت برآشفت و به وى گفت : « تو پيرى هستى احمق و همواره حديث نقل مىكنى . . .\r\nمردم شام را عليه من فاسد كردى . آيا هر چه از پيغمبر خدا شنيدى بايد نقل كنى ؟ » « 1 »\r\nدر اينجا معاويه با تعبيرهاى زشت و ناپسند با عمر و عاص سخن مىگويد ، زيرا وى به خود جرئت داد و حديثى را كه از پيغمبر اسلام صلّى اللّه عليه و آله و سلّم دربارهء عمار شنيده بود ، نقل كرد . اين حديث از پيغمبر است و گويندهء آن كسى است كه خداوند دربارهء وى فرمود : « و ما ينطق عن\r\n\r\n\r\n","description":"","footnote":"\r\n( 1 ) - الغدير ، ج 10 ، ص 281 .\r\n","page_name":" 65 ","page_number":71},
  {"content":"\r\n\r\nالهوى ان هو الا وحى يوحى » . « 1 »\r\nاما اينها مسائلى نيست كه اصولا از نظر معاويه مطرح باشد . اين گفتار حق است يا باطل ، فرمودهء پيغمبر است يا ديگران ، براى او بىتفاوت است ! آنچه براى زادهء ابو سفيان مهم است ، همان است كه خود صريحا به عمر و عاص گفت : « افسدت على اهل الشام » ؛ يعنى مىخواهم بر مردم حكومت كنم و بر آنان مسلط باشم ، خواه از طريق حق باشد يا باطل و اگر روزى گفتار پيغمبر اسلام صلّى اللّه عليه و آله و سلّم هم بخواهد موقعيت حكومت وى را متزلزل سازد ، در آن روز با شدّت هر چه تمامتر با آن مبارزه خواهد كرد !\r\nمورد ديگر كه باز معاويه با نقل احاديث و گفتار پيامبر اسلام به شدّت مخالفت كرد ، خطابى است كه او به عبد اللّه بن عمر دارد . علامه امينى از كتاب صفين نقل مىكند :\r\n« معاويه نامه‌اى نزد عبد اللّه بن عمر فرستاد و به وى گفت : اگر به من اطلاع برسد كه تو حديث نقل مىكنى گردنت را خواهم زد . » « 2 » آرى ، معاويه مىداند كه از يك طرف احاديث فراوانى از پيغمبر اسلام در فضايل على عليه السّلام صادر شده و از سوى ديگر رواياتى بسيار از آن بزرگوار در نكوهش از بنى اميه و مذمّت معاويه و پدرش و تقبيح كارهايى كه از او در زمان حكومت صادر مىشد ( به صورت اخبار از آينده ) وارد گرديده است و نبايد اجازه داد تا اين دو قسمت از روايات در دسترس اجتماع اسلامى قرار گيرد و تنها راه براى دست يافتن به اين مقصود اين است كه معاويه با شدّت هر چه بيشتر نقل احاديث از پيغمبر اسلام را مطلقا غدغن كند و براى آن مجازات معيّن سازد تا آنجا كه به فرزند عمر بگويد اگر حديث نقل كنى ، گردنت را خواهم زد !\r\n\r\nمعاويه سخنان پيغمبر را استهزا مىكند\r\nيكى ديگر از موارد روشن كه باز مىتوان ماهيت معتقدات معاويه را از نظر اسلام به خوبى به دست آورد ، گفتگويى است كه وى هنگام ورود به مدينه با ابو قتادهء انصارى دارد .\r\nزادهء هند در اين برخورد با صراحت گفتار پيغمبر اسلام را مسخره مىكند و آن را مورد استهزا قرار مىدهد . ابن عساكر نقل مىكند : « هنگامى كه معاويه وارد مدينه گرديد ( در شمار\r\n\r\n\r\n","description":"","footnote":"\r\n( 1 ) - سورهء نجم ( 53 ) آيات 3 و 4 .\r\n( 2 ) - الغدير ، ج 10 ، ص 352 .\r\n","page_name":" 66 ","page_number":72},
  {"content":"\r\n\r\nمستقبلين ) ابو قتادهء انصارى را ملاقات نمود . معاويه به وى گفت : ابو قتاده ! همهء مردم به استقبال من آمدند به جز شما جمعيت انصار ! چه چيز شما را منع كرد از آن كه به استقبال من درآييد ؟ ابو قتاده گفت : ما وسيله‌اى كه بر آن سوار شويم نداشتيم . معاويه ( به طور استهزا ) گفت : پس نواضح - يعنى شتران آبكش - شما كجا هستند ؟ « 1 » ابو قتاده در پاسخ گفت : ما آن شتران را در جستجوى تو و پدرت در روز بدر ( هنگامى كه در صف مشركان بوديد ) از دست داديم . معاويه با پوزخندى گفت : آرى اى ابو قتاده ! در اينجا ابو قتاده گفت : پيغمبر خدا به ما خبر داد كه به زودى بعد از او افراد ناشايسته‌اى را مىبينيم كه بر ما مقدم شوند و حق ما را پايمال سازند . معاويه گفت : در آن هنگام پيغمبر به شما چه دستورى داد ؟ ابو قتاده گفت :\r\nپيغمبر به ما دستور صبر و شكيبايى داد . معاويه گفت : پس صبر كنيد تا هنگامى كه او را ملاقات نماييد ! » « 2 »\r\nدر اين برخورد و گفتگو ، معاويه گفتار پيغمبر و اخبار آن حضرت را در بارهء حوادث بعد از خود صريحا مورد استهزا قرار داده و با لحنى آميخته به استهزا و انكار مىگويد : « اكنون كه پيغمبر به شما دستور صبر داده ، پس صبر كنيد تا او را ديدار نماييد » .\r\nفرزند ابو سفيان در اينجا نه تنها اخبار پيغمبر را نسبت به حوادث بعد از وى مورد استهزا قرار داده ، بلكه با جملهء « حتى تلقوه » گويا مىخواهد اعتقاد ابو قتاده را دربارهء معاد و جهان ديگر و ديدار پيغمبر در آن روز را هم انكار نمايد و آن را عقيده‌اى بىاساس و موهوم بنامد ! آيا راستى ممكن است اين نوع كلمات و تعبيرات از فردى صادر شود كه داراى اعتقادات صحيح اسلامى باشد و نسبت به پيغمبر بزرگ اسلام صلّى اللّه عليه و آله و سلّم و گفتار وى و داستان قيامت و روز جزا با ديدهء احترام بنگرد ؟ !\r\n\r\nاجتماع معاويه يا ابلهان تاريخ\r\nفرزند ابو سفيان كه تنها هدف او حكومت بر مردم و به دست آوردن قدرت است ، به هر صورت كه باشد براى وى لذت‌بخش است از اين كه مىبيند بر اجتماعى حكومت مىكند كه نه تنها در مسائل اساسى و اصولى اسلام و اجتماع داراى درك صحيح و انسانى نيستند ،\r\n\r\n\r\n","description":"","footnote":"\r\n( 1 ) - معاويه اين جمله را در مقام تحقير انصار گفت ، كنايه از اين كه شما در شمار مزدوران و آبكشان هستيد .\r\n( 2 ) - الغدير ، ج 10 ، ص 282 .\r\n","page_name":" 67 ","page_number":73},
  {"content":"\r\n\r\nبلكه در محسوسات و عادىترين موضوعات هم گاهى داراى شعور كافى و تشخيص لازم نمىباشند . معاويه به خوبى مىداند كه از نيروى چنين اجتماع منحط و نادانى است كه او مىتواند حد اكثر بهره را بردارد . او مىداند كه اين نمونهء جمعيت و مردمند كه وى مىتواند آنها را به هر سوى كه بخواهد بكشاند و عليه هر فردى كه اراده كند ، بسيج نمايد .\r\nپسر ابو سفيان از اين كه قضاوت مردم او ، حتى در محسوسات ، بر پايهء حق و تشخيص صحيح نيست ، نه تنها ملول نيست ، بلكه اين بىخبرى و جهالت را موفقيت بزرگى براى خويش مىداند و آن را به رخ ديگران مىكشد . زيرا به خوبى مىداند كه حكومت او و همهء جباران و ستمگران تنها بر مردم بىخبر و چشم بسته امكان‌پذير است ، اما اجتماع بيدار و هوشيار چنان بساط فريبكاران دغل‌باز را با قساوت هر چه بيشتر در هم مىريزند و چهرهء كثيفشان را با چنان سرعت در هر پوست و قالبى كه باشد ، بيرون مىكشند كه فرصت هيچ كارى را براى آنها باقى نمىگذارد .\r\nمسعودى مورخ مشهور اسلامى داستان عجيبى دربارهء مردم شام و سطح فكر آنان نقل مىكند كه براى نشان دادن وضع منحط و چگونگى درك اجتماع معاويه و معاويه‌ها بسيار جالب است . نامبرده مىنويسد : « مردى از اهل كوفه هنگام مراجعت از صفين ، در حالى كه شترى داشت وارد دمشق گرديد . فردى از اهل شام به شتر چسبيد و گفت : اين ناقه ( يعنى شتر ماده ) متعلق به من است و تو آن را در صفين از من گرفتى . اين نزاع را نزد معاويه بردند و آن مرد شامى ( كه مدعى بود ) پنجاه نفر از مردم دمشق را براى شهادت نزد معاويه آورد و آنها گواهى دادند كه اين شتر ماده متعلق به اين مرد شامى است . معاويه هم عليه مرد كوفى قضاوت كرد و گفت : بايد اين شتر ماده را به اين مرد شامى رد كنى . مرد كوفى گفت : خدا تو را اصلاح كند . اين شتر من نر است و ماده نيست . معاويه گفت : قضاوتى بود كه نمودم و گذشت ( و بايد شتر را به شامى واگذارى ) ، ولى بعد از پراكنده شدن جمعيت ، معاويه آن مرد كوفى را خواست و چند برابر قيمت شتر را به وى پرداخت و به او نيكويى و احسان نمود . آنگاه به او گفت : به على عليه السّلام ابلاغ كن كه من با او مقابله و مبارزه مىكنم با صد هزار نفر مردمى كه بين شتر نر و ماده فرق نمىگذارند » . « 1 » در اين داستان ، معاويه پايه‌هاى اصلى قدرت خود ،\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 41 .\r\n","page_name":" 68 ","page_number":74},
  {"content":"\r\n\r\nيعنى سطح فكر آن مردمى كه وى بر آنان حكومت مىكند ، را به خوبى روشن مىسازد و صريحا به مرد كوفى مىگويد به على بن ابى طالب عليه السّلام بگويد كه در پيكار با او از نيروى چنين مردمى استفاده مىكند ؛ كسانى كه بين شتر نر و ماده فرق نمىگذارند !\r\nجالب توجه اينجاست كه فرزند ابو سفيان نه تنها از حكومت بر چنين مردمى شرمنده نيست ، بلكه آن را براى خود موفقيت مىشمرد و از مرد كوفى مىخواهد كه آن را عينا نزد امير المؤمنين عليه السّلام منعكس سازد ! آرى او مىخواهد زمامدار مردم باشد و قدرت اسلامى را قبضه كند و براى رسيدن به اين هدف چه بهتر كه اجتماع و ملت او را مردمى نادان و منحط تشكيل دهند تا او هر چه بخواهد بتواند انجام دهد ؛ و هر تفسير و توجيهى كه براى قانون‌شكنيها و يغماگريهاى خويش بنمايد ، جامعهء وى آن را بپذيرد .\r\nبا در نظر گرفتن شواهد غير قابل انكارى كه تا اينجا بر شمرديم بازهم ممكن است فردى در سوء نيت معاويه ترديد كند ؟ آيا با در دست داشتن اين همه دلايل روشن ، بازهم مىتوان در اين حقيقت شك داشت كه معاويه ، اسلام و مقدّسات آن را عملا به بازى گرفته بود و مىخواست از آنها فقط پلى بسازد كه از آن براى رسيدن به هدفهاى نفسانى و شيطانى خود و به وجود آوردن حكومت نژادى استفاده نمايد ؟\r\n\r\nمعاويه با ميل اسلام را نپذيرفت\r\nآنچه تا اينجا گفته شد ، براى نشان دادن مقاصد قلبى معاويه و عقايد باطنى وى بود ، اما ممكن است پذيرفتن آنها براى جمعى دشوار آيد . كسانى كه از دور دستى به آتش دارند و اصولا نمىتوانند اين حقيقت را باور كنند كه فرزند ابو سفيان به راستى در دل هيچ گونه اعتقادى به اصول و مقدسات اسلامى نداشت و تظاهر او به اسلام تنها به منظور رسيدن به قدرت و هدفهاى شيطانى خويش بوده است .\r\nاكنون براى آن كه اين احساس شك و انكار را از صفحهء فكر و دل اين گروه بزدائيم ، ناچاريم چگونگى و عامل اصلى اسلام آوردن معاويه و پدرش ابو سفيان و همچنين موقعيت اين خاندان را از نظر پيشوايان بزرگ دين و نكوهشهاى شديدى كه از آن مبادى عاليه نسبت به آنان وارد گرديده است را نقل كنيم تا اين حقيقت روشن شود كه پذيرش اسلام از سوى اين خاندان از ابتدا با ميل و رغبت نبود ، بلكه همراه با كراهت و به خاطر ترس از شمشير\r\n\r\n","description":"","footnote":"","page_name":" 69 ","page_number":75},
  {"content":"\r\n\r\nبوده است . اينك نقل مدارك اسلامى در اين باره :\r\nنخست - المعتضد باللّه خليفهء عباسى ، ضمن منشورى كه براى لعن بر معاويه و اطلاع اجتماع از علل تصميم خود بر اين امر صادر مىكند ، به موقعيت خاندان بو سفيان در برابر اسلام و آورندهء آن و چگونگى مسلمان شدنشان و آنچه پيغمبر اسلام دربارهء اين خاندان فرمودند ، اشاره كرده ، چنين مىنويسد : « . . . سخت‌ترين دشمنان پيغمبر در پيكار با اسلام از نظر كينه‌توزى و بزرگتر از همه از نظر مخالفت ، و اولين فرد آنها در هر جنگ و از جنبهء مقاومت ، كسى كه در برابر اسلام هيچ پرچمى بر افراشته نمىشد ، مگر آن كه آن كس صاحب آن پرچم و به دوش كشنده و رئيس آن بود ، در تمام جنگها از بدر و احد و خندق و فتح ، آن كس ابو سفيان بن حرب و پيروانش از بنى اميه بودند ؛ آن بنى اميه‌اى كه در كتاب خدا مورد لعن قرار گرفتند و سپس پيغمبر هم آنها را در مواقع مختلف لعن نمود . ( اين كه خداوند آنها را لعن كرد ) به اين علت بود كه علم خدا دربارهء آنها گذشته بود و او كار و نفاق آنان و كفر فرزندانشان را مىدانست . ابو سفيان با پيغمبر جنگ كرد در حالى كه كوشش مىنمود و مدافعه كرد ، در حالى كه مشكلات را تحمل داشت و ايستادگى نمود ، در حالى كه مخالفت و عداوت مىورزيد تا هنگامى كه شمشير مسلمين او را مقهور ساخت و امر خدا برترى يافت ، با آن كه بنى اميه كراهت داشتند . در آن زمان ، ابو سفيان زبانا اسلام را پذيرفت ، در حالى كه واقعا در گرد اسلام نبود و در پنهانى كفر را دارا بود و دل از آن بر نكنده بود . . . »\r\nخداوند بنى اميه را از اين نظر با زبان پيغمبر خود لعن كرد و آن را در كتاب خود نازل نمود و فرمود :  « الشَّجَرَةَ الْمَلْعُونَةَ فِي الْقُرْآنِ »  « 1 » و كسى اختلاف ندارد بر اين كه مقصود خداوند « از شجرهء ملعونه » بنى اميه است . و از مواردى كه بنى اميه بر زبان پيامبر اسلام لعن شدند هنگامى است كه پيغمبر ابو سفيان را ديد كه بر چهار پايى سوار است و معاويه افسار آن را مىكشيد و فرزند ديگرش به نام يزيد آن را مىراند و در اينجا آن حضرت فرمود : خدا لعنت كند اين افساركش و سوار شونده و اين راننده را » « 2 »\r\nدوم - دومين موردى كه پيغمبر اسلام در نكوهش از معاويه سخن گفت ، هنگامى بود كه آن حضرت با جمعى از مسلمانان نشسته بودند ، ناگاه فرمود : « يطلع من هذا الفج رجل من\r\n\r\n\r\n","description":"","footnote":"\r\n( 1 ) - سورهء اسراء ( 17 ) آيهء 60 .\r\n( 2 ) - تاريخ طبرى ، ج 5 ، ص 621 .\r\n","page_name":" 70 ","page_number":76},
  {"content":"\r\n\r\nامتى يحشر على غير ملتى فطلع معاويه « 1 » » ؛ يعنى اكنون ظاهر مىشود از اين راه مردى از امت من كه در قيامت بر غير دين اسلام محشور مىشود . در اين هنگام معاويه ظاهر شد . در اين روايت ، پيغمبر اسلام صريحا فرمود كه معاويه در قيامت در شمار مسلمانان محشور نمىگردد .\r\nسوم - سومين مدرك اسلامى كه دربارهء فرزند هند و اسلام وى با صراحت سخن مىگويد ، كلماتى است كه از حضرت على عليه السّلام صادر گرديده است .\r\nهنگامى كه معاويه جمعى از بزرگان شام را نزد امير المؤمنين فرستاد ، در آنجا مردى از آنان به نام « شرجيل بن سمط » دربارهء فرزند ابو سفيان و خلافت او سخن گفت . آن حضرت ضمن پاسخى كه به وى دادند ، چنين فرمودند :\r\n« . . . و خلاف معاوية الذي لم يجعل الله عز و جل له سابقة فى الدين و لا سلف صدق فى الاسلام طليق بن طليق حزب من هذه الاحزاب لم يزل للّه عز و جل و لرسوله صلى الله عليه و آله و للمسلمين عدوا هو و أبوه حتى دخلا فى الاسلام كارهين « 2 » ؛ معاويه در بيعت با من مخالفت ورزيد ؛ آن معاويه‌اى كه خداوند براى او سابقه‌اى در دين قرار نداد و گذشتهء صدق در اسلام ندارد . آزاد شده فرزند آزادشدهء « 3 » حزبى از اين احزاب ( آن كسى كه ) هميشه براى خدا و پيغمبر وى و براى مسلمانان او و پدر او دشمن بودند وقتى كه داخل در اسلام شدند ، در حالى كه كراهت داشتند و به آن مايل نبودند . »\r\nچهارم - امير المؤمنين عليه السّلام در پاسخ يكى از نامه‌هاى معاويه به وى چنين مىنويسد :\r\n« اما بعد فانا كنا نحن و انتم على ما ذكرت من الالفة و الجماعة ففرق بيننا و بينكم امس انا آمنا و كفرتم و اليوم انا استقمنا و فتنتم و ما أسلم مسلمكم إلّا كرها و بعد ان كان الف الاسلام كله لرسول اللّه صلى الله عليه و آله و سلم حزبا « 4 » ؛ ما و شما ( بنى هاشم و بنى اميه ) همان گونه كه يادآور شديد بر الفت اجتماع بوديم ؛ اما ديروز ( هنگام بعثت پيغمبر ) بين ما و شما جدايى افتاد . ما ايمان آورديم و شما كفر ورزيديد ، و امروز ما استقامت كرديم و شما\r\n\r\n\r\n","description":"","footnote":"\r\n( 1 ) - همان ، ج 5 ، ص 622 .\r\n( 2 ) - تاريخ طبرى ، ج 3 ، ص 80 .\r\n( 3 ) - اين جمله به داستان فتح مكه اشاره دارد كه در آن هنگام پيغمبر اسلام ( ص ) بزرگان مكه و كفار ، و از آن جمله ابو سفيان و فرزندان او را آزاد كرد و به آنان فرمود : « اذهبوا فأنتم الطلقا » .\r\n( 4 ) - شيخ محمد عبده ، شرح نهج البلاغه ، جزء سوم ، ص 637 .\r\n","page_name":" 71 ","page_number":77},
  {"content":"\r\n\r\nگمراه شديد . و مسلمانى از شما اسلام نياورد . مگر با كراهت « 1 » بعد از آنكه اشراف و بزرگان عرب همگى براى پيغمبر خدا صلّى اللّه عليه و آله و سلّم حزب بودند و بر آن حضرت اجتماع داشتند . »\r\nبا در نظر گرفتن اين مدارك و بيانهاى صريحى كه از پيشوايان بزرگ اسلام دربارهء معاويه و خاندان بنى اميه صادر گرديد ، آيا بازهم پذيرفتن حقايقى كه در گذشته به آن اشاره كرديم مشكل است ؟ آيا نمىتوان پذيرفت كه معاويه مىخواست از اسلام تنها وسيله‌اى نيرومند در اختيار بگيرد تا از آن براى رسيدن به هدفهاى شيطانى خويش استفاده كند ؟ آيا بازهم جاى ترديد است كه بگوييم فرزند ابو سفيان نه تنها هيچ‌گونه علاقه و رغبتى در دل نسبت به اسلام و دستورات آسمانى آن نداشت ، بلكه مقصود اصلى و پنهانى وى اين بود كه بسيار زيركانه و در استتار با حكومت اسلام و اصول و مقررات مذهبى آن مبارزه كند تا بتواند يك حكومت كثيف نژادى را جايگزين آن سازد ؟\r\nبخش دوم - در اين بخش مىخواهيم آن قسمت از كارهاى حسّاس را كه معاويه آنها را براى آماده ساختن شرايط اجتماع به منظور دست يافتن به هدفهاى پنهانى و ضدّ اسلامى و انسانى خويش انجام داد ، شرح دهيم .\r\nدر اين بخش نشان خواهيم داد كه چگونه زادهء هند آرام آرام زمينهء كشور را براى اجراى مقاصد شوم خود آماده مىسازد و موانعى را كه در راه رسيدن به هدفهاى پنهانى وى وجود داشت ، يكى پس از ديگرى از ميان بر مىدارد !\r\nاينك شرح اين حوادث :\r\n\r\nكشتار مردان آزاده و شريف\r\nافراد با شرف و آزادهء اجتماع - آنان كه از نظر احساس انسانى بيدارند - همواره براى ستمگران و جبّاران خصمى آشتىناپذير و در راه انجام مقاصد شوم و خيره‌سرىهايشان سدّى نيرومند و مؤثر بوده‌اند . هر ستمگر ديكتاتور كه بخواهد هوسهاى شيطانى و پليد خويش را آزادانه در اجتماع اجرا كند و بدون برخورد با مشكل و مانعى به خواسته‌هاى خود دست يابد و\r\n\r\n\r\n","description":"","footnote":"\r\n( 1 ) - در شرح جملهء « و ما اسلم مسلمكم الا كرها » شيخ محمد عبده چنين مىنويسد : « ابو سفيان تنها يك شب قبل از فتح مكه اسلام آورد ، آن هم براى ترس از كشته شدن و براى وحشتى كه از ارتش اسلام در دل داشت كه بالغ بر ده هزار نفر بودند . »\r\n","page_name":" 72 ","page_number":78},
  {"content":"\r\n\r\nبا خاطرى آسوده و آرام بر گردهء مردم سوار باشد ، به خوبى مىداند كه نخست بايد شرف داران جامعه و كسانى را كه زبان گوياى خلق زجركش و ستمديده و محرومند از ميان مردم بردارد و آنان را سر به نيست كند ! زيرا آنان نه تنها خود تن زير بار ننگ‌آور ستم نمىدهند ، بلكه با اعتراضها و فريادهاى حق طلبانه مىخواهند اجتماع خفته و بىخبر را هم بيدار كنند و آنها را با حقوق حقه و زندگى شرافتمندانه‌اى كه خدا براى همهء انسانها خواسته است ، آشنا سازند .\r\nآرى ، دزدى كه بخواهد شبانه به خانه‌اى دستبرد زند ، آنگاه خاطرش آسوده است كه صاحبان خانه در خواب باشند و اگر در بين آنان يك كودك شير خوار - آرى حتى يك شير خوار - بيدار باشد ، براى دزد نگران‌كننده است ، زيرا امكان دارد همان گريه‌هاى آرام و ناله‌هاى مقطعى كه از حلقوم نازك و ضعيف كودك بر مىخيزد ، صاحبان خفتهء خانه را بيدار سازد و آنها را از وجود دزد در داخل خانه آگاه نمايد . اگر بنا باشد دزدى در نيمهء شب از يك كودك شير خوار - اما ناخفته و نالان - در هراس باشد ، تا مبادا آن بيدارى كوچولو ديگران را از خواب برانگيزاند ، چگونه يغماگران و جبارانى كه مىخواهند به موجودى و هستى جامعه‌ها و ملتها دستبرد و شبيخون بزنند از انسانهايى بيدار و آزاده كه همواره از حلقوم پاكشان فرياد حمايت از قانون ، آزادى ، اموال عمومى و حقوق طبقات محروم بر مىخيزد احساس نگرانى و وحشت نكنند ؟ ! وحشت از آن كه مبادا مردمى كه طى ساليانى دراز با افسونگريها و شيوه‌هاى خاصّ همان جباران به خوابى مرگبار فرو رفته‌اند ، اكنون با اين فريادها بيدار شوند و مردانه به دفاع از شرف و آزادى خويش ، از حقوق به تاراج رفته و يغما بردهء خود ، از استعدادهاى سركوفت شده و نابهره بردشان برخيزند ؛ دفاعى كه ديگر نه بساطى براى ستمگران باقى گذارند و نه مجالى براى فرار يغماگران از انتقام به جاى نهند . از اين نظر ، بيدادگران و دزدان زورمند عرصهء اجتماع همواره تصميم خلل‌ناپذير دارند تا اين صداهاى حق طلبانه را با قساوت هر چه بيشتر در حلقوم صاحبان صدا خفه سازند و آواى انسانى آنها را خاموش نمايند .\r\nمعاويه كه خود در مكتب تزوير و نيرنگ استادى است كم نظير ، به خوبى به اهميت اين اصل شيطانى واقف است و از اينجاست كه ارادهء حتمى دارد تا مردان خداى و آزادگانى را كه نه تنها در شمار آبستنهاى حكومت وى نيستند ، بلكه چون سدّى عظيم و دژى نفوذناپذير در برابر خودسريها و قانون‌شكنيهاى او مقاومت مىكنند ، از ميان بردارد . با اين حساب ، كشته شدن مردانى بزرگ همانند حجر و ياران او به دست دژخيمان زادهء هند شگفت‌آور و عجيب نيست !\r\n\r\n","description":"","footnote":"","page_name":" 73 ","page_number":79},
  {"content":"\r\n\r\n\r\nحجر عزيز كشته مىشود\r\nحجر بن عدى كه از شخصيتهاى بزرگ و از دوستان با وفاى على عليه السّلام بود ، در كوفه مسكن داشت و همواره با استاندارانى كه آلت اجراى مقاصد شوم خلفاى ستمگر بودند ، سخت در مبارزه و پيكار بود و در برابر قانون‌شكنيها و خلاف‌كاريهايشان آشكارا اعتراض مىنمود ، تا آنگاه كه نوبت به زياد بن أبيه رسيد . آن سفلهء پست نهاد ، زمانى كه حاكم كوفه گشت ، همانند گذشتگان ستم‌پيشه‌اش خويش را در برابر مردى شير دل و آشتىناپذير مواجه بود و از شهامت و صراحت لهجه و جرأت او سخت نگران و در رنج بود تا بالاخره تصميم گرفت از حجر به معاويه شكايت كند . حكومت شام كه در انتظار چنين بهانه‌اى نشسته بود تا بتواند آن پاكمرد با فضيلت را از ميان بر دارد ، دستور دستگيرى و بازداشت او را صادر كرد . زياد بن أبيه پس از مشكلات فراوان و رنجهاى بسيار توانست حجر و يازده تن از يارانش را دستگير نمايد و به سوى شام بفرستد . هنگامى كه خبر دستگيرى و اسارت حجر به معاويه رسيد ، دژخيمى را با جمعى فراوان از جيره‌خواران و بندگان خود به سوى آن اسيران آزاده فرستاد .\r\nآنها در محلى به نام « مرج عذرا » حجر و ياران او را ملاقات كردند . دژخيم ناپاك پس از آن كه سخنان ناروايى را كه شايستهء او و اربابش بود به حجر گفت ، او و اصحابش را اين گونه تهديد كرد : « امير المؤمنين معاويه به من فرمان داد تا تو و اصحابت را با تيغ سر از تن برگيرم ، الا آن كه از كفر خود ( ! ) بازگشت كنيد و على را لعن نماييد و از او برائت جوييد ! »\r\nاما در پاسخ چه شنيد ؟ « قال حجر و جماعة ممن كانه معه : ان الصبر على حر السيف لأيسر علينا مما تدعونا اليه ثم القدوم على اللّه و على نبيه و على صفيه أحب الينا من دخول النار . « 1 »\r\nحجر و ياران او گفتند : شكيبايى و صبر بر تيزى شمشير براى ما آسانتر است از آنچه شما ما را بدان مىخوانيد . سپس ورود بر خداوند و بر پيغمبر او و بر صفى و برگزيده‌اش ( على ) نزد ما محبوب‌تر است از آن كه در آتش داخل شويم . »\r\nآنها با گفتن اين پاسخ تصميم خود را گرفتند و عزم خويش را بر شهادت جزم كردند . پنج تن از ياران با وفاى او كشته شدند و سرهاى نازنين و مقدس اين مردان خداى را براى\r\n\r\n\r\n","description":"","footnote":"\r\n( 1 ) - ناسخ التواريخ ، حالات حضرت سيد الشهداء ( ع ) ، ج 1 ، ص 176 .\r\n","page_name":" 74 ","page_number":80},
  {"content":"\r\n\r\nخشنودى معاويه فرزند هند جگرخوار ، نزد وى بردند . اين خبر جانسوز با سرعت در سراسر كوفه و حجاز انتشار يافت : « حجر و ياران او را كشتند ! »\r\nخبر شهادت حجر بن عدى و پنج تن از آزاد مردان عصر وى ، اثر عميق و سوزناكى در دلها گذاشت و از نهاد مخالف و موافق آه‌هاى جانسوزى برخاست .\r\nمسعودى دربارهء حجر مىنويسد : « هو أول من قتل صبرا فى الاسلام « 1 » ؛ حجر اول كسى است كه در اسلام با قتل صبر كشته شد . » « 2 »\r\nحسين بن على عليهما السّلام ضمن نامه‌اى كه به معاويه مىنويسد و وى را نسبت به بيدادگريها ، جنايتها و خيانتهايش سخت مورد نكوهش قرار مىدهد ، داستان شهادت حجر بن عدى و ياران او را با سوز و گداز فراوان ياد مىكند . در اين نامه هر چند قسمتهاى ديگرى از خلاف‌كاريهاى معاويه هم بر شمرده شده و بايد بعضى از قسمتهاى آن به مناسبت بحثهاى آينده درج گردد ، اما به خاطر آن كه لطف خاص و عظمت مطالب آن بزرگوار ، در اين نامه همچنان محفوظ بماند ، از تقطيع آن خوددارى كرده ، قسمتهاى ديگر آن را كه دربارهء شهادت حجر نيست ، در اينجا نقل مىكنيم . مهمترين قسمتهاى اين نامه چنين است : « . . . أ و لست قاتل حجر و اصحابه العابدين المخبتين الذين كانوا يستفظعون البدع و يأمرون با المعروف و ينهون عن المنكر ؟ ! فقتلتهم ظلما و عدوانا من بعد ما اعطيتهم المواثيق الغليظة و العهود المؤكدة جرأة على اللّه و استخفافا به عهده ، أ و لست بقاتل عمر و بن الحمق الذي اخلقت و ابلت وجهه العبادة فقتلته من بعد ما اعطيته من العهود ما لو فهمته العصم نزلت من سقف الجبال ، أو لست المدعى زيادا فى الاسلام فزعمت انه ابن ابى سفيان و قضى رسول اللّه صلى الله عليه و آله و سلم : ان الولد للفراش و للعاهر الحجر ثم سلطته على اهل الاسلام يقتلهم و يقطع ايديهم و ارجلهم من خلاف و يصلبهم على جزوع النخل . سبحان اللّه يا معاوية ! لكانك لست من هذه الامة و ليسوا منك . . . و اعلم ان اللّه ليس بناس لك قتلك بالمظنة و أخذك بالتهمة و امارتك صبيا يشرب الشراب و يلعب بالكلاب ما أراك إلّا و قد أوبقت نفسك و أهلكت دينك و أضعت الرعية . . . « 3 »\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 12 .\r\n( 2 ) - قتل صبرا اى حبس على القتل حتى يقتل ، المنجد ماده صبر .\r\n( 3 ) - ابن قتيبة دينورى : الامامة و السياسة ، مكتبة خلفاء مصر 1388 ه . ق ، 1969 م ، ج 1 ، ص 181 .\r\n","page_name":" 75 ","page_number":81},
  {"content":"\r\n\r\n( اى معاويه ) آيا تو نيستى كشندهء حجر و ياران او ؟ آنهايى كه خدا را عبادت مىكردند و ( به اتكاى خدا ) داراى طمأنينه و سكون نفس بودند . آن مردانى كه از بدعت ترس و هراس داشتند و امر به معروف و نهى از منكر مىنمودند . پس تو از راه ستم و عداوت پس از آن كه به آنها اطمينانهاى شديد و پنهانى پىدرپى دادى ( كه به آنان آزار نرسانى ) آنها را كشتى در حالى كه با اين عمل در برابر خدا جرأت نمودى و پيمان او را سبك شمردى . آيا تو نيستى كشندهء عمرو بن حمق ؟ آن كس كه عبادت صورت او را كهنه و فرسوده ساخت . تو او را كشتى پس از آن كه پيمانهايى به او دادى كه اگر آن پيمانها را به آهو مىدادند و او درك مىكرد ( مطمئن مىگشت ) از فراز كوهها پايين مىآمد . آيا تو نيستى كه زياد را در اسلام ادعا نمودى و گمان كردى كه او پسر ابو سفيان است ؟ با اين كه پيغمبر خدا صلّى اللّه عليه و آله و سلّم حكم كرد و فرمود فرزند متعلق به فراش است و براى زانى و فاجر حجر است . سپس او را بر اهل اسلام مسلط ساختى آنها را مىكشد و دست و پاى آنها را از خلاف « 1 » قطع مىسازد و آنان را بر بالاى چوبه‌ها مىكشد . سبحان اللّه ( شگفتا ) اى معاويه ( آن چنان با مسلمان رفتار مىكنى كه ) گويا تو از اين امت نيستى و اين امت از تو نيستند .\r\n« . . . بدان اى معاويه ، خداوند تو را فراموش نمىكند ، ( اين كه ) مردم را با گمان مىكشى و آنان را با تهمت دستگير مىسازى و بچه‌اى ( يزيد ) را بر مردم امارت و حكومت مىدهى كه شراب مىنوشد و با سگ بازى مىكند . ( اى معاويه ) من نمىبينم تو را مگر آن كه خود را به هلاكت افكندى و دينت را فانى ساختى و اجتماع اسلامى را ضايع و نابود نمودى . . . » .\r\nآرى ، شهادت حجر بن عدى ، آزاد مردى كه ستمگريها و خيانتهاى معاويه و كارگزارانش را بر ملا مىساخت و از آشكار ساختن شيفتگى و علاقهء شديد خود نسبت به على مرتضى عليه السّلام و خاندان پاكش هيچ گونه ترسى به خود راه نمىداد ؛ نه تنها شخصيتى آسمانى چون حسين بن على عليه السّلام را سخت غمگين و سوخته دل ساخت ، بلكه افرادى مانند حسن بصرى را كه حتى در برابر حكومتهاى بيدادگر هم وضع مبهمى داشتند به ناله در آورد .\r\nاين مرد ( با آن كه از نظر عقايد و روش صحيح اسلامى مستقيم نبود ) دربارهء زادهء بو سفيان گفتارى دارد كه جالب و در خور اهميت است . در اين گفتار حسن بصرى چهار گناه و خيانت\r\n\r\n\r\n","description":"","footnote":"\r\n( 1 ) - لاقطعن ايديكم و ارجلكم من خلاف اى مخالفة بان يقطع من كل شق حرفا اى يده اليمنى و رجله اليسرى ليبقى فى العذاب ؛ مجمع البحرين ، ماده خلف .\r\n","page_name":" 76 ","page_number":82},
  {"content":"\r\n\r\nعظيم براى معاويه بر مىشمرد كه يكى از آنها داستان حجر و شهادت وى به دست آن ناپاك است . بصرى در اين گفتار از شهادت حجر ياد مىكند ، اما يادى توأم با ناله و آه كه در خلال آن مىتوان موقعيت و نفوذ معنوى و عميق حجر را در بين تمام طبقات ( حتى در فردى مانند بصرى ) به خوبى مشاهده كرد .\r\nاينك متن گفتار حسن بصرى : « چهار خصلت در معاويه بود كه اگر نبود در وى مگر يكى از اين چهار ، هرآينه او را به هلاكت مىرساند .\r\n1 - با شمشير خود را بر اين امت تحميل كرد تا بالاخره حكومت را در دست گرفت ، بدون آن كه با مسلمانان مشورت نموده باشد ! با اين كه در بين امت باقىماندگان از اصحاب پيغمبر و مردان با فضيلت بودند !\r\n2 - فرزندش ( يزيد ) را به جانشينى از خود برگزيد با آن كه هميشه مست و مخمور بود و لباس حرير مىپوشيد و طنبور مىنواخت .\r\n3 - زياد را برادر خود خواند و وى را فرزند ابو سفيان ناميد ، با آن كه پيغمبر خدا صلّى اللّه عليه و آله و سلّم فرمود فرزند متعلق به فراش است و براى زانى و فاجر سنگ .\r\n4 - كشتن حجر و اصحاب او . پس واى بر وى از حجر و بازهم واى بر وى از حجر و اصحاب حجر » . « 1 » كشتن حجر بن عدى و اصحاب او ، يعنى آزاد مردان و زبانهاى گوياى اجتماع ، يكى از برنامه‌هاى ننگين حكومت معاويه بود . معاويه مىخواهد زمينهء كشور را از هر نظر براى اجراى مقاصد شوم و پنهانى خود آماده سازد و براى رسيدن به اين هدفهاى شيطانى و كثيف ، حتما بايد اجتماع را از مردانى كه تحمل ستمگريها و خودسريها و خلافكاريهاى وى براى آنان غير ممكن است ، خالى سازد . به دنبال اجراى اين فكر بود كه معاويه دست خود را به خون مردان خدا آغشته ساخت و حجر و ياران آزادهء او را تنها به جرم حق‌گويى و آزادگى به شهادت رساند .\r\n\r\nگناهى بزرگ و خيانتى عظيم\r\nمعاويه براى دست يافتن به نيّات شوم خود و تسلط هر چه بيشتر بر اجتماع و از ميان\r\n\r\n\r\n","description":"","footnote":"\r\n( 1 ) - كامل ، ج 3 ، ص 337 .\r\n","page_name":" 77 ","page_number":83},
  {"content":"\r\n\r\nبرداشتن مردان خدا و آزاده ، به كسانى احتياج داشت كه بتواند مقاصد پليد خويش را توسط آنان اجرا سازد . او بايد ناپاكان اجتماع را به كار گيرد تا از نيروى انسانى آنها به نفع خود بهره بردارد و با كمك آنان پاكان كشور را نابود سازد . براى تأمين اين منظور ، فرزند ابو سفيان حتما بايد به سراغ « زياد » برود ، زيرا كاردانى و زيركى او از يك طرف و جرأت و جسارتش از سوى ديگر و اطلاع كافى و احاطهء او بر شيعيان كوفه و دوستان خاندان على عليه السّلام از طرف سوم به طور ضرورت ايجاب مىنمود كه معاويه او را صيد كند و در دام خويش افكند .\r\nزادهء هند سياستمدار تمام عيارى است كه با اصول خدعه و نيرنگ كاملا آشنايى دارد .\r\nروان‌شناسى خاصّ معاويه كه آن را در هنگام صيد افراد به كار مىبست ، ايجاب كرد كه وى از نقطه ضعف زياد بن أبيه استفاده كند و از اين راه او را به سوى خود متمايل سازد . معاويه مىداند كه رنج بزرگ زياد ، از نداشتن پدر مشخص و معيّن است . تا كى مردم او را « زياد بن أبيه » يعنى فرزند پدرش و يا « زياد بن سميه » كه نام مادرش بود ، خطاب كنند ؟ او به خوبى مىداند كه اين مشكل در زندگى « زياد » عقده‌اى بزرگ براى او ايجاد كرده و او مىتواند اين عقده را بگشايد و با گشايش آن « زياد » و تمام نيروها و امكاناتش را در اختيار بگيرد . به دنبال اين فكر شيطانى ، معاويه تصميم خود را گرفت و اراده كرد زياد را فرزند ابو سفيان بخواند و بدين وسيله او را به برادرى با خود مفتخر سازد !\r\nاين عمل ، كه فرزندى را از راه زنا به زانى نسبت دهند ، عملى است بر خلاف ضرورت اسلام و گفتار صريح پيغمبر كه فرمود : « . . . و للعاهر الحجر » ، اما فرزند ابو سفيان بالاخره اين فكر غير اسلامى خود را به كار بست ! عظمت خيانت و گناه معاويه در اين باره از نظر همگان ( حتى مورّخان سنى مذهب ) مسلم است ، تا آنجا كه ابن اثير پيش از آن كه اين داستان را نقل كند ، چنين مىنويسد : « . . . فانه من الامور المشهورة الكبيرة فى الاسلام لا ينبغى اهمالها » . « 1 »\r\nنامبرده پس از اين مقدمه ، اصل داستان و علت اقدام معاويه را در اين امر و هدف شيطانى وى را در انجام اين خيانت اين گونه نقل مىكند : « معاويه مصلحت ديد كه علاقه و ميل « زياد » را متوجه خود سازد و مودّت او را تنها براى خود قرار دهد ( از اين راه ) كه او را به پدر خود ملحق گرداند ( و فرزند وى خواند ) . . . براى اين منظور ، جمعى از مردم را احضار كرد و كسانى\r\n\r\n\r\n","description":"","footnote":"\r\n( 1 ) - يعنى ما بايد داستان الحاق « زياد » توسط معاويه به ابو سفيان را نقل كنيم ، زيرا اين حادثه از حوادث مهم و مشهور و بزرگى است كه در اسلام واقع شد و سزاوار نيست ناديده گرفته شود .\r\n","page_name":" 78 ","page_number":84},
  {"content":"\r\n\r\nرا كه دربارهء زياد شهادت دهند در آن مجلس حاضر نمود و از افرادى كه براى گواهى دادن خواسته بود ، مردى به نام ابو مريم سلونى بود . معاويه به او گفت : اى ابا مريم ! در اين باره به چه چيزى گواهى مىدهى ؟ ابو مريم گفت : شهادت مىدهم كه ابو سفيان ( در جاهليت ) نزد من آمد و از من زانيه‌اى خواست . من به او گفتم كه اكنون نزد من جز « سميه » ( مادر زياد ) زن ديگرى نيست . ابو سفيان گفت : بياور سميه را با آن كه وى چركين و كثيف است . پس من سميه را نزد وى آوردم و ابو سفيان با او خلوت نمود . پس از زمانى سميه از نزد ابو سفيان بيرون آمد در حالى كه از زير جامه‌اش منى جارى بود » « 1 » معاويه به اتكاى اين شهادت ! « زياد » را به ابو سفيان ملحق ساخت و او را فرزند وى خواند . با آن كه پيغمبر اسلام صريحا فرموده بود كه براى زانى سنگ است نه فرزند !\r\nبه راستى غم‌انگيز است ! منظرهء اين مجلس را در نظر مجسم سازيد و ببينيد كار ننگ و فضاحت در اسلام بايد تا كجا بالا بگيرد كه شخصى مانند معاويه كه به اصطلاح در رأس حكومت اسلامى قرار گرفته و خود را امير المؤمنين ! و جانشين پيغمبر ! مىخواند ، انجمنى مهيّا مىسازد و در آن - در برابر چشم دهها نفر - زياد ايستاده و ابو مريم سلونى ( كه در جاهليت زنان معروفه را براى جوانان عرب در اختيار داشت ) به پا مىخيزد و داستان شرم‌آور ابو سفيان و سميه را به آن صورت رسوا بيان كند و با بيان اين گونه مطالب ، معاويه زياد را ( بر خلاف ضرورت اسلام ) به ابو سفيان ملحق مىسازد و وى را برادر خود مىخواند ! اينجاست كه بايد گفت « تفو بر تو اى چرخ گردون تفو ! اى هزاران لعن و نكبت بر آن اجتماع منحطى كه در رأس خود چنين هرزه‌هايى را بپذيرد و در برابرشان خضوع كند !\r\nزياد بن أبيه از آن تاريخ به بعد زياد بن ابو سفيان خوانده مىشود ! ولى نقشهء اصلى معاويه تا اينجا پايان نيافت . معاويه ، زياد را به پدر خود ملحق ساخت ، چرا ؟ به همان منظورى كه حسين عليه السّلام ضمن نامهء خود به معاويه اشاره فرمود ( و ما در پيش آن را نقل كرديم ) :\r\n« ثم سلطته على اهل الاسلام يقتلهم و يقطع ايديهم و ارجلهم من خلاف و يصلبهم على جزوع النخل ؛ معاويه ، زياد را فرزند ابو سفيان خواند و سپس او را بر ملت مسلمان و جمعيت شيعه مسلط ساخت . او را بر مردم مسلط ساخت تا آزاد مردان امت را بكشد ، سرهاى آنان\r\n\r\n\r\n","description":"","footnote":"\r\n( 1 ) - كامل ، ج 3 ، ص 301 .\r\n","page_name":" 79 ","page_number":85},
  {"content":"\r\n\r\nرا جدا سازد ، دست و پاى آنها را قطع كند و آنان را به دار بياويزد . آرى ، معاويه اين مأموريت لعنتى را به زياد واگذاشت و او هم به بدترين صورت آن را انجام داد . »\r\nمسعودى مىنويسد : « زياد » در كوفه دستور داد كه بايد همهء مردم على عليه السّلام را سب و لعن كنند و گفت هر كس اطاعت نكرد بلادرنگ او را بكشند « 1 » . اكنون كه معاويه كارها و نقشه‌ها را تا اينجا بر طبق مراد و مقصود خود عملى ساخت ، بايد مراحل بعدى را با كوشش بيشتر و پيش از آن كه فرصت از دست برود ، انجام دهد .\r\n\r\nمعاويه به مبارزه با على عليه السّلام برمىخيزد !\r\nزادهء هند كه زمينهء كشور را تا حدود زيادى براى اجراى نقشه‌هاى ضدّ اسلامى خود آماده كرد و كارگردانان و جيره‌خواران كثيفى مانند زياد بن أبيه را هم در بست در اختيار گرفت ، اكنون مىخواهد ضربه‌هاى كارى خود را بر پيكر اسلام وارد سازد . او اگر در دل آرزو دارد كه نام پيغمبر را دفن كند و اين نيّت پليد را هم صريحا با مغيرة بن شعبه در ميان گذاشته ، اما به خوبى مىداند كه افق سياسى كشور مساعد نيست تا او علنا به مبارزه با پيامبر اسلام برخيزد . اين كار ممكن است انجام شود ، اما نه اكنون و در اين شرايط . معاويه اگر نمىتواند به مبارزهء آشكار و مستقيم عليه پيغمبر عزيز برخيزد ، اما مىتواند مخالفت خود را با على و خاندان وى - آن كسى كه خداوند او را نفس پيغمبر خواند - تا آنجا آشكار سازد كه مردم را جبرا به سبّ و لعن آن حضرت وادارد . او اگر در اينجا موفق شود تا نقشه‌هاى شوم خويش را براى در هم كوبيدن على و خاندان على عليه السّلام اجرا سازد ، ديگر تا رسيدن به مقصود نهايى و هدف اصلى چند قدم بيشتر فاصله ندارد . فرزند ابو سفيان مقصود خود را در اين باره ابتدا به صورت ديگرى انجام داد ؛ يعنى پيش از آن كه دستور سب على را صادر كند ، ابتدا به تمام عمّال و استانداران خود نوشت كه رواياتى در مدح و منقبت براى عثمان و معاويه و خاندان بنى اميه ( با دستيارى جمعى از خائنان و راويان و خطيبان مزدور ) جعل كنند و آنها را به پيغمبر اسلام نسبت دهند تا در دلهاى مردم به نام دين و مقدسات اسلامى جايگير شود .\r\nابن ابى الحديد منشور معاويه را در اين باره چنين نقل مىكند : « معاويه به عمّال خود\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 35 .\r\n","page_name":" 80 ","page_number":86},
  {"content":"\r\n\r\nنوشت با آنهايى كه نزد شما هستند ، بنگريد . كسانى كه از پيروان عثمان و دوستداران او و اهل علاقه به وى هستند و آنهايى كه دربارهء فضايل و مناقب عثمان روايت نقل مىكنند . آنها را به خود و دستگاه حكومت خود نزديك سازيد و به آنان احترام بگذاريد و روايات آنها را براى من بفرستيد و نام آن راوى و نام پدر و قبيلهء او را هم براى من بنويسيد » . « 1 »\r\n\r\nفرهنگ استعمارى معاويه !\r\nاين بخشنامه از سوى معاويه براى تمام عاملان و مزدورانش صادر و به همهء مردم ابلاغ شد . اكنون در نظر بگيريد كه در مملكت چه غوغا و جنبشى به منظور جعل روايات در فضايل عثمان و خاندان او يعنى بنى اميه ، به وجود مىآيد . فرصت طلبان و ناپاكان اجتماع در ساختن روايات ، با يكديگر مسابقه مىگذاشتند و هر يك سعى مىكرد آن گونه در ستايش از عثمان و خاندان بنى اميه مبالغه كند و در آن باره روايت از پيغمبر ! نقل نمايد كه ديگران از انجام آن عاجز باشند . اين روايات جعلى طبق دستور قبلى براى معاويه فرستاده مىشد و دستگاه تبليغاتى وى هم حد اكثر بهره‌بردارى از آن را انجام مىداد ، تا جايى كه ابن ابى الحديد مىنويسد : « رواياتى كه در فضايل عثمان و خاندان بنى اميه جعل شده بود ، به معلمان و مكتب‌داران سپردند و در برنامه‌هاى درسى فرهنگ آن روز آن‌ها را جاى دادند . آن‌ها هم از آن همه مجعولات فراوان به بچه‌ها و غلامانشان تعليم دادند به حدى كه آن روايات را نقل مىكردند و تعليم مىگرفتند ، همان‌گونه كه قرآن را فرا مىگرفتند ! و حتى آنها را به دختران و زنان و نوكران و خويشاوندان خود تعليم مىدادند و مدتها بر اين روش باقى بودند . . . » « 2 » آرى ، معاويه از اين راه فرهنگ كشور را در اختيار مىگيرد و با قرار دادن افكار و آراى خود ، اهداف و مقاصد خويش ، معرفى خود و خاندانش در برنامه‌هاى درسى پايگاه علمى كشور را هم از ارزش ساقط ساخته و به آن شبيخون زده و آن را هم مانند نيروهاى ديگر مملكت در خدمت به خويش استخدام مىكند !\r\nو با اين ترتيب ، معاويه توانست خاندان بنى اميه را در نظر اكثريت اجتماع آن روز به صورت خاندانى با فضيلت معرفى كند كه از نظر اسلام و از زبان وحى يعنى پيغمبر ، مقدس و\r\n\r\n\r\n","description":"","footnote":"\r\n( 1 ) - ابن ابى الحديد ، شرح نهج البلاغه ، ج 11 ، ص 44 .\r\n( 2 ) - ابن ابى الحديد ، شرح نهج البلاغه ، ج 11 ، ص 45 .\r\n","page_name":" 81 ","page_number":87},
  {"content":"\r\n\r\nمحترم هستند . اكنون كه زمينهء فكرى اجتماع تا اينجا آماده شد ، مرحلهء دوم اين نقشه را آغاز مىكند و مبارزهء خود را براى ساقط كردن على و خاندان على عليه السّلام از نظر مردم و افكار آنان علنى مىسازد .\r\nمورّخان معتبر دنبالهء فعاليت معاويه را چنين نوشته‌اند : « پس از آن كه مدتها مردم را به شنيدن مناقب مجعولهء عثمان و خاندان بنى اميه عادت داد ، آنگاه به عمّال خود متحد المآل نوشت كه بنگريد به كسى كه بينه دربارهء او گواهى داد كه وى دوستار على و خاندان اوست .\r\nنام او را از ليست عطا محو كنيد و جوايز و حقوق او را از بيت المال ساقط نماييد . معاويه با اين بخشنامه ، بخشنامه‌اى شديد اللحن‌تر فرستاد كه هر كس نزد شما متهم به دوستى على بن ابى طالب و خاندان اوست ( چه اين اتهام به ثبوت برسد يا نه ) او را مورد شكنجه و آزار قرار دهيد و خانهء او را ويران سازيد » . « 1 »\r\nزادهء هند در نامه‌اى ديگر به عمّال خود ، دربارهء على عليه السّلام مىنويسد : « ذمهء من برىء است ( و از امان من خارج است ) كسى كه در فضيلت ابو تراب ( عليه السّلام ) و خاندان او سخن بگويد ، و روايتى نقل كند . به دنبال اين نامه ، خطيبان و گويندگان ( حكومتى ) در هر اجتماع و بر بالاى هر منبر على را لعن كردند و از او بيزارى جستند و دربارهء او ( به شناعت ) سخن گفتند » . « 2 » در يكى از بخشنامه‌هاى معاويه براى استانداران ، چنين منعكس است : « مراقبت كنيد كه شهادت دوستان على و خاندان وى را ( در امور قضايى ) نپذيريد و قبول نكنيد » « 3 »\r\nبخشنامه‌هاى معاويه دربارهء سب و لعن على و خاندان وى عليه السّلام و شكنجه و آزار و كشتار دوستان و شيعيان آن حضرت و ويران ساختن خانه‌هاى آنها ، يكى پس از ديگرى براى عمّال او و جيره‌خواران كثيف آن حكومت صادر مىگرديد و در نتيجه در سراسر كشور نه تنها شيعيان شناخته شده و مشخص خاندان على عليه السّلام بر جان و مال خود هيچ‌گونه تأمين نداشتند ، بلكه هر كس صرفا اگر متهم به دوستى آن ذوات مقدس و عصاره‌هاى فضيلت و انسانيّت مىگرديد ، به سخت‌ترين صورت دچار عذاب و شكنجه و محروميت مىشد . اين وضع مرگبار و رعب‌انگيز در سراسر كشور ادامه داشت ، ولى كوفه در اين مصيبت و بلا نسبت به نقاط ديگر سهم بيشترى دارا بود ، زيرا از يك طرف مركز دوستان على عليه السّلام بود و از\r\n\r\n\r\n","description":"","footnote":"\r\n( 1 ) - ابن ابى الحديد ، نهج البلاغه ، ج 11 ، ص 45 .\r\n( 2 ) - همان ، ج 11 ، ص 44 .\r\n( 3 ) - همان ، ج 11 ، ص 44 .\r\n","page_name":" 82 ","page_number":88},
  {"content":"\r\n\r\nسوى ديگر ، معاويه ، زياد ابن أبيه را ( كه دوستداران على و خاندانش او را به خوبى مىشناخت ) بر آنجا مسلط گردانده بود . اين استاندار ناپاك و بىاصالت كه مادر وى از زنان معروفهء حجاز بوده است ، آن چنان بىشرمانه دست خود را به خون مردان پاك و اصيل آلوده ساخت كه نويسندهء مشهور اهل سنت ابن ابى الحديد دربارهء جنايات وى مىنويسد : « زياد بن أبيه دوستان على را زير هر سنگ و كلوخى كه يافت به قتل رساند و آنها را دچار وحشت ساخت . دست و پاهاى آنها را قطع نمود و آنان را بر بالاى دار آويخت و از عراق آنها را متفرق ساخت تا جايى كه حتى يك فرد معروف ( از شيعيان آن حضرت ) در عراق باقى نماند ! » « 1 »\r\nفرمان لعنتى معاويه دربارهء سبّ و لعن على عليه السّلام در كشور اسلامى ساليانى دراز چنان با مراقبت اجرا مىگرديد كه علامهء امينى مىنويسد : « سب و لعن به على عليه السّلام و خاندان وى مانند يك سنت گرديده بود و هفتاد هزار منبر در عصر امويان در سراسر كشور نصب كرده بود كه بر بالاى آنها امير المؤمنين را لعن مىنمودند ( ! ) و اين عمل را مانند يك اعتقاد راسخ و يا يك واجب هميشگى و دستور لازم الاتباع مىپنداشتند و با تمام شوق و علاقه به سوى آن ميل مىكردند ، تا جايى كه عمر بن عبد العزيز در آن هنگام كه ( به علت سياست خاص و يا به جهت مصلحتى ) از لعن آن حضرت منع كرد ، مردم گويا چنين گمان كردند كه وى داهيه‌اى بزرگ آورد و يا گناهى عظيم مرتكب گرديد » . « 2 »\r\nمعاويه خود هم عملا در اين گناه بزرگ و خيانت عظيم شركت داشت و شخصا بر بالاى منابر آن بزرگوار را لعن مىنمود و در پايان هر خطبه‌اى كه مىخواند ، چنين مىگفت : « اللهم ان أبا تراب الحد فى دينك و صد عن سبيلك فالعنه لعنا وبيلا و عذبه عذابا اليما » . « 3 »\r\nزادهء هند كار ننگ و فصاحت را در اين باره به جايى رسانده بود كه از شخصيتهاى معروف عرب كه گاهى نزد وى مىآمدند و بر او وارد مىگرديدند مىخواست تا على عليه السّلام را در برابر مردم لعن كنند و از وى بيزارى بجويند ! تاريخ مىنويسد : « هنگامى كه عبيد الله بن عمر بر معاويه وارد گرديد ، به او گفت : بر بالاى منبر قرار گير و على را سب كن و دربارهء او شهادت بده كه عثمان را كشته است » . « 4 » روزى احنف بن قيس نزد معاويه نشسته بود و در اين\r\n\r\n\r\n","description":"","footnote":"\r\n( 1 ) - ابن ابى الحديد : شرح نهج البلاغه ، ج 11 ، ص 44 .\r\n( 2 ) - الغدير ، ج 10 ، ص 266 .\r\n( 3 ) - همان ، ص 290 .\r\n( 4 ) - همان ، ص 261 .\r\n","page_name":" 83 ","page_number":89},
  {"content":"\r\n\r\nهنگام مردى از اهل شام بر وى وارد گرديد و سخنانى گفت و در پايان آن على عليه السّلام را لعن كرد . احنف سخت از اين وضع شرم‌آور ملول گشت و خطاب به معاويه چنين گفت : « اگر اين گوينده بداند كه خشنودى تو در لعن پيامبران و فرستادگان خداست ، هرآينه آنها را لعن مىكند . پس بترس از خداوند اى معاويه و واگذار على را . او خداى خود را ملاقات كرده و تنها در قبر خود قرار گرفته و با عمل خود سر و كار دارد و به خدا سوگند شمشير على نيكو بود و دامن او پاك ، و مصيبت او بزرگ . معاويه به احنف گفت : چشم بر هم نهادى و آنچه در نظر داشتى بيان كردى ؟ به خدا قسم ! بايد بر بالاى منبر روى و على را با رغبت يا كراهت لعن كنى . احنف گفت : اى امير المؤمنين ، اگر مرا از انجام اين كار عفو كنى براى تو بهتر است و اگر مرا بر لعن على مجبور نمايى به خدا قسم لبهاى من هيچ‌گاه به آن باز نخواهد شد » . « 1 »\r\nاين عمل ننگين و كفرآميز چنان عمومى و شايع گرديده بود كه از كوچك و بزرگ ، شهرى و دهاتى ، در اجتماع و در تنهايى و خلاصه همه كس در همه حال آن را مانند يك سنت ثابت و فريضهء واجب اجرا مىكردند .\r\nمسعودى مىنويسد : « كار اطاعت مردم از معاويه تا آنجا بالا گرفت كه لعن على عليه السّلام را ( به دستور معاويه ) بر سنت و روشى قرار داده بودند كه كودكان بر آن سنت متولد مىشدند و بزرگان بر آن روش مىمردند ! » « 2 »\r\nخلفاى بنى اميه هم كه پس از معاويه سر كار آمدند برنامه‌هاى ضدّ اسلامى حكومت وى را تأييد كردند و هم چنان آنها را اجرا مىنمودند و بدين ترتيب دهها سال بر ملت اسلامى گذشت كه در آن على بن ابى طالب عليه السّلام - آن كسى كه لم يشرك بالله طرفة عين - مورد لعن و سب قرار داشت !\r\nامير المؤمنين رادمردى كه با فداكاريها و جانبازيهايش در حساس‌ترين لحظات تاريخ ، اسلام را از سقوط هميشگى و محو و نابودى نجات بخشيد ، كسى كه پس از پيامبر اسلام هيچ انسانى در حدّ او براى احياى عدالت و آزادى ، شرف و انسانيّت ، علم و فضيلت كوشش نكرد ، همان شخصيت بزرگ ، ساليانى دراز به نام دين و براى خشنودى خداوند ! مورد اهانت قرار مىگرفت و دستگاه تبليغاتى معاويه چنان در وارونه ساختن حقايق كوشيد كه\r\n\r\n\r\n","description":"","footnote":"\r\n( 1 ) - الغدير ، ج 10 ، ص 261 .\r\n( 2 ) - مروج الذهب ، ج 2 ، ص 41 .\r\n","page_name":" 84 ","page_number":90},
  {"content":"\r\n\r\nتوانست جمعى را معتقد سازد كه على بن ابى طالب حتى نماز نمىخواند ! و به اصول اسلامى اعتقادى ندارد ! تا آنجا كه آن ناپاك خود در هنگام لعن بر آن حضرت مىگفت :\r\n« اللهم ان أبا تراب الحد فى دينك و صد عن سبيلك . . . » سبحان اللّه ! ننگ و بىشرمى تا كجا !\r\nمعاويه فرزند بو سفيان كه تا ديروز خود و پدر و قبيله‌اش در برابر پيغمبر شمشير در دست گرفته و عليه آن حضرت مىجنگيدند تا بالاخره مسلمانان به خاطر قدرت با كراهت اسلام را پذيرفتند ؛ اين مرد اكنون خود را حامى دين و پشتيبان راه خدا مىشمارد و على عليه السّلام را مانع راه خدا و ملحد در دين معرفى مىكند !\r\nنصر بن مزاحم مىنويسد : در جنگ صفين جوانى از لشكر معاويه خارج شد و ارادهء جنگ با ياران على را نمود ، در حالى كه پىدرپى بىآن بزرگوار را لعن مىكرد و ناسزا مىگفت .\r\nهاشم بن مرقال كه از ارتشيان آن حضرت بود ، به وى گفت : ( اى جوان ) اين سخنان تو بعد از آن مخاصمه و محاكمهء الهى است و پس اين جنگ حساب است . از خدا بترس ، زيرا تو به سوى او بازمىگردى و از موقعيت و موقفى كه اكنون دارى از تو پرسش خواهند كرد و هدف تو را از آمدن در اين جنگ جويا خواهند شد .\r\nجوان در پاسخ گفت كه من با شما جنگ مىكنم به اين علت كه رهبر شما على عليه السّلام آن گونه كه به من گفته‌اند نماز نمىخواند ( ! ) و شما هم نماز نمىگذاريد » . « 1 »\r\nآرى ، وسعت دستگاه شيطانى تبليغاتى معاويه تا اين مقدار بود و اثر منفى آن هم تا اين حد ! اين سب و لعن نسبت به دومين فرد جهان انسانيت و اشرف اولاد آدم پس از پيغمبر اسلام همچنان ادامه داشت و بازارش گرم بود تا نوبت حكومت به عمرو بن عبد العزيز رسيد .\r\nوى به علل خاصى دستور اكيد داد كه مردم از سب و لعن امير المؤمنين على عليه السّلام خوددارى كنند . مسعودى در سيرهء حكومت وى مىنويسد : « عمر بن عبد العزيز لعن على را بر بالاى منابر ممنوع ساخت « 2 » و گفت به جاى آن اين آيه را بخوانند : « پروردگارا ، غفرانت را بر ما و بر برادران ما آنهايى كه پيش از ما به تو ايمان آوردند ، شامل گردان و قرار مده در دل ما كينه را نسبت به كسانى كه ايمان آوردند . پروردگار ما ! به درستى كه تو رئوف و مهربانى » . « 3 »\r\nاين بود يكى از شوم‌ترين و خطرناكترين طرحهايى كه معاويه در صدد بود آن را اجرا\r\n\r\n\r\n","description":"","footnote":"\r\n( 1 ) - الغدير ، ج 10 ، ص 290 .\r\n( 2 ) - مروج الذهب ، ج 3 ، ص 193 .\r\n( 3 ) - سورهء حشر ( 59 ) آيهء 10 .\r\n","page_name":" 85 ","page_number":91},
  {"content":"\r\n\r\nسازد و متأسفانه همان‌گونه كه مطالعه فرموديد ، اين نقشهء خطرناك با موفقيت كامل پيش رفت و آن مرد ناپاك توانست با دستيارى علما و خطباى سودجو و بىايمان و با استفاده از دستگاه وسيع تبليغاتى خود كه از راويان فرصت طلب حديث و فرهنگ گرفته تا محراب و منبر همه را شامل مىشد ، على و خاندان او را مورد سب و شتم و لعن مردم قرار دهد و خاندان بنى اميه را در رأس كشور پهناور اسلامى جاى بزند و آنها را از نظر دينى و اسلامى تا حدود زيادى محبوبيت بخشد . ما به خواست خداوند به زودى روشن خواهيم كرد كه اگر اين برنامه همچنان توسط يزيد هم دنبال مىشد ، و نهضت خونين حسين بن على عليه السّلام اين رشتهء شيطانى را قطع نمىكرد و اين نقشه‌ها را براى هميشه نقش بر آب نمىنمود ، چگونه تا چند سال ديگر نه از اسلام در جهان خبرى بود و نه از قرآن اثرى .\r\nدر نهايت ، معاويه سه مرحلهء مهم و اساسى از برنامه‌هاى وسيع خود را اجرا كرد ، يعنى پست‌ترين و ناپاك‌ترين و در عين حال جسور و سخت‌دل‌ترين افراد كشور مانند زياد بن أبيه را در استخدام خود در آورد و در اختيار حكومت خويش قرار داد و سپس با دست اين قبيل همكاران ناانسان خود ، بسيارى از انسانها و مردان آزاده و غيور را كه در برابر خودسريها و ستمگريهاى حكومت وى تاب سكوت و طاقت تحمل نداشتند به وحشيانه‌ترين صورت به قتل رساند و از ميان برداشت ، و سرانجام توانست احاديث مجعوله‌اى را كه راويان از خدا بىخبر از قول پيغمبر بزرگ اسلام در مدح وى و خاندان بنى اميه ساخته بودند در بين مسلمانان شايع سازد و خود و قبيلهء خويش را به نام دين و در دلهاى اكثريت نادان و كم درك اجتماع جاى دهد ، و قسمت دوم اين برنامه را هم با رايج ساختن سب و لعن نسبت به على بن ابى طالب و خاندان پاكش و ايجاد دشمنى شديد در دلها نسبت به آن حضرت و فرزندان معصومش ، توانست با موفقيت عملى سازد .\r\n\r\nاسلام معاويه‌پسند !\r\nدر اينجا بررسى يك نكته لازم است كه چرا معاويه با شدّت هر چه بيشتر در راه انجام دو مرحله از نقشه‌هاى خود سخت كوشا بود ؟\r\nنخست - محبوبيت دادن به دودمان بنى اميه ، دوم على عليه السّلام و خاندان او را مبغوض ساختن ! آيا اولى تنها به خاطر عشق به يافتن محبوبيت و دومى در اثر دشمنى قبيله‌اى و\r\n\r\n","description":"","footnote":"","page_name":" 86 ","page_number":92},
  {"content":"\r\n\r\nعداوتهاى تيره‌اى بود ؟ و آيا بين اين دو از نظر هدف ارتباطى وجود داشت ؟ يا مستقل و جدا از يكديگر تعقيب مىشدند ؟ نويسنده معتقد است كه انگيزهء زادهء هند در انجام اين دو كار دست يافتن به مقاصد شوم و خطرناكى بود و نمىتوان عامل اين دو كار را تنها همان دو علت نسبتا سادهء بالا دانست . از نظر من ، انگيزهء واقعى معاويه اين بود كه مىديد واسطهء بين پيغمبر و مردم در تعليم حقايق و فرامين عاليهء اسلام خاندان على عليه السّلام هستند . طبيعى است كه اگر آن دودمان فضيلت واسطهء بين مردم و مقام نبوت و الهام دهندهء اسلام و تعاليم آن باشند ، بدون ترديد امت با چهرهء حقيقى آن مكتب آسمانى آشنا خواهد گشت و در آن صورت ديگر اجتماع سر سازش با ستم و ستمگر نخواهد داشت و اجازه نمىدهد تا دزدان سر گردنه‌هاى ديروز و صناديد شرك و گناه در پناه تظاهر به اسلام و حمايت از قرآن امروز در قيافهء اسلام پناهى ظاهر گردند و با استفاده از اين ماسك ، به هستى و حقوق ميليونها انسان خيانت كنند ؛ و با خاطرى آسوده بر گردهء مردم سوار باشند . معاويه و هر ستمگرى مانند او از چنين اسلامى كه همان اسلام واقعى است سخت در وحشتند ، زيرا در چنين محيط اسلامى ديگر جايى براى معاويه‌ها باقى نخواهد ماند .\r\nاما اگر اين واسطه حذف شود و ديگر امت ، خاندان على را نشناسد و اسلام را از آن دودمان پاك نگيرد و به جاى آنها بنى اميه واسطه شوند و نظرهاى پيغمبر را براى مردم بيان كنند ! و اسلام را - و يا به تعبير صحيح‌تر چيزى را به نام اسلام - با اجتماع الهام دهند ، ديگر آن اسلام براى معاويه و هيچ ستمگرى خطرناك نيست . آن اسلام از نظر معاويه و همهء جباران همان اسلام دوست‌داشتنى و جالب است كه مانند پلى است و براى تسلط هر چه بيشتر بر مردم در اختيار ستمگران قرار دارد . اين اسلام مانند مومى در دست جبّاران است كه نه معاويه از آن احساس خطر مىكند و نه هيچ ديكتاتور و خونخوار ديگرى . آرى ، به خاطر اين حساب است كه مىبينيم معاويه ، همان شيطان حيله گر ، براى دست يافتن به مقصود كثيف خود ابتدا يك « زاپاس » قلابى و ساختگى از خاندان بنى اميه مىسازد و با كمك راويان پليد و بىايمان حديث ، احاديثى را به دروغ و جعل در مدح و ستايش بنى اميه از رسول خدا نشر مىدهد و با دستيارى طرّاحان فرهنگ و گردانندگان منبر و محراب آن روز ، همان احاديث ساختگى و خوراكهاى مسموم را در مكتب خانه‌ها و در هنگام ايراد خطابه به خورد كودكان و مردم آن عصر مىدهد تا از اين راه محبوبيت مذهبى و نفوذ معنوى و قداست براى دودمان\r\n\r\n","description":"","footnote":"","page_name":" 87 ","page_number":93},
  {"content":"\r\n\r\nخود ايجاد كند و پس از ساختن و پرداختن اين « زاپاس » دروغين ، چرخهاى اصلى اسلام يعنى خاندان على عليه السّلام را كه الهام دهندهء نظرهاى پيغمبر و اسلام و بيان كنندهء فرامين آسمانى آن بودند از جاى بر كند و با كمك سب و لعن و تهمت و دروغ ، آنها را مبغوض و منفور اجتماع ساخت تا بتواند زمينه و شرايط را آماده كند و يكباره پس از خارج كردن چرخهاى اصلى اسلام يعنى خاندان پاك على عليه السّلام ، آن « زاپاس » قلابى يعنى دودمان بنى اميه را به جاى آنها قالب بزند و از آن پس ديگر مردم در پست واسطهء بين خود و اسلام و پيامبر بنى اميه را ديدار كنند و بس ! و اسلام همان باشد كه اين واسطه‌ها به مردم بگويند و الهام دهند ! آرى اين است سرّ آن كه معاويه از يك سوى در راه كسب محبوبيت براى دودمان بنى اميه مىكوشد و از سوى ديگر با جديّت هر چه بيشتر مىخواهد على و خاندانش على عليهم السّلام را از نظرها ساقط و در جامعه منفور سازد .\r\n\r\nطرح چهارم يا بيعت براى يزيد !\r\nاكنون كه معاويه زمينهء كشور و اجتماع را تا حدود زيادى براى اجراى نقشه‌هاى پنهانى و ضد انسانى خود و تبديل حكومت اسلامى به حكومت نژادى آماده ساخته است ، اساسىترين برنامه‌هاى شيطانى خود را بايد عملى سازد . آخرين برنامه‌اى كه بايد با دست معاويه اجرا شود تا رسالت شيطانى او به طور كامل پايان يابد ، تعيين جانشين براى خويش است . زادهء هند مىخواهد فرزند پليدش يزيد را به رهبرى جهان اسلام ! نصب نمايد تا بدين وسيله هم حكومت اسلامى را به طور موروثى در خاندان خود حفظ كند و هم اين جانشين و خلف شايسته ( ! ) بتواند دنباله كارهاى او را بگيرد و طرحهاى باقىماندهء وى را به اجرا در آورد تا آرزوى قلبى معاويه را كه چيزى جز همان دفن كردن نام پيغمبر و در نتيجه دفن اسلام و عدالت و آزادى نيست ، انجام دهد و به آن جامهء عمل بپوشاند .\r\nارادهء معاويه براى تعيين جانشين خويش حتمى است و نامزد اين كار هم جز يزيد فرزند او نخواهد بود ، اما آيا يزيد شرايط احراز اين مقام را دارد تا معاويه وى را براى جانشينى از خود تعيين كند و از مردم براى او بيعت بگيرد ؟ جواب اين پرسش منفى است ، زيرا يزيد نزد همگان به بدنامى مشهور است و همه كس از او به زشتى ياد مىكند ، اما با اين حال اين مشكلى نيست كه براى پسر بوسفيان غير قابل حل باشد .\r\n\r\n","description":"","footnote":"","page_name":" 88 ","page_number":94},
  {"content":"\r\n\r\nمعاويه با آن همكاران ننگينى كه در سراسر كشور دارد مىتواند هر عملى را انجام دهد و هر خيانتى را مرتكب گردد ؛ همكاران پست‌نهادى كه براى حفظ پست و مقام خود و رسيدن به قدرت و ثروت بيشتر ، كثيف‌ترين و شرمگين‌ترين كارها را انجام مىدهند و اتفاقا داستان جانشينى يزيد و خلافت او از همين جا شروع مىشود .\r\nابن اثير مىنويسد : « معاويه اراده كرد مغيرة بن شعبه را كه از جانب وى در كوفه حكومت مىكرد از مقامش عزل كند و ديگرى را به جاى وى بگمارد . مغيره كه از اين تصميم آگاه شده بود ، فكر كرد كه مسئوليت تازه و خدمت نوى براى خود در كوفه بتراشد تا بدين وسيله بتواند سمت خود را براى مدتهاى طولانى همچنان حفظ كند . به دنبال اين فكر ، با خود گفت : چه بهتر كه داستان ولايتعهدى يزيد را طرح كنم و مسئوليت بيعت گرفتن از مردم كوفه را خود بر عهده بگيرم تا بتوانم از اين راه به آرزويم دست يابم و بر خر مراد همچنان سوار باشم . براى اجراى اين نقشه بلافاصله به شام آمد و يكسره نزد يزيد رفت و به وى چنين گفت :\r\n« بزرگان اصحاب رسول خدا و زورمندان قريش و صاحبان عمر آنها از جهان رفتند و تنها فرزندان آنها باقى مانده‌اند و تو ( اى يزيد ) افضل آنها و بهترينشان هستى از نظر رأى و فكر ، و داناتر از تمام آنها مىباشى به سنت و سياست و من نمىدانم چه چيز امير المؤمنين ( معاويه ) را مانع شد از اين كه براى تو به خلافت بيعت بگيرد . يزيد گفت : آيا تو فكر مىكنى بيعت گرفتن براى جانشينى من عملى باشد و به پايان برسد ؟ مغيره گفت : آرى . . . » « 1 » پس از اين گفتگو ، هر دو نزد معاويه رفتند و قضيه را با او در ميان گذاشتند . معاويه به مغيره گفت : اكنون به كوفه برگرد و در اين باره با دوستان و ياران خود مشورت كن تا دستور من برسد . مغيرة كه تا اينجا خود را موفق ديد ، نقشهء خويش را دنبال كرد . به كوفه آمد و جمعى از خدا بىخبران و دوستان بنى اميه را خواست و داستان ولايتعهدى و گفتگوى خود با معاويه را با آنها در ميان گذارد و از آنان براى يزيد بيعت گرفت و آنگاه ده نفر از آن‌ها را به رهبرى فرزندش موسى به شام فرستاد تا خوش خدمتى مغيره را نسبت به خاندان بنى اميه نزد معاويه بازگو كنند و او را براى اعلام عمومى اين تصميم تشويق نمايند و به هر يك از آن ده نفر در برابر اين كار سى هزار درهم داد . آنها بر معاويه وارد شدند و موسى فرزند مغيره جريان بيعت آنها را با\r\n\r\n\r\n","description":"","footnote":"\r\n( 1 ) - كامل ، ج 3 ، ص 349 .\r\n","page_name":" 89 ","page_number":95},
  {"content":"\r\n\r\nيزيد به اطلاع فرزند ابو سفيان رساند . آنگاه هر يك از آن ده نفر به صورتى معاويه را براى گرفتن بيعت براى ولايتعهدى يزيد تشويق نموده و سخنانى ادا كردند . معاويه در پاسخ آنها گفت : در آشكار ساختن اين كار عجله نكنيد و همچنان بر تصميم و رأى خود باقى باشيد .\r\nسپس معاويه به موسى فرزند مغيره گفت : پدر تو دين اينها را به چه مبلغى خريدارى نمود ؟\r\nگفت : به سى هزار درهم . معاويه گفت : دين آنها در نزدشان سبك و كم قيمت بود » .\r\nزادهء هند اين جمعيت را به كوفه بازگرداند ، ولى خود در فكر طرح نقشه‌اى بود تا بتواند زمينهء اجتماع را براى پذيرفتن ننگ بيعت با يزيد آماده سازد . او مىدانست كار فضاحت فرزندش به قدرى بالا گرفته است كه تمام سران امت از اعمال نامشروع و ضد دينى وى به خوبى آگاهند . همه مىدانند يزيد مشروب مىنوشد ، قمار بازى مىكند ، مجالس عيش و طرب دارد . چگونه ممكن است از مردم خواست كه با چنين فردى به عنوان خلافت و جانشينى از پيغمبر بيعت كنند !\r\nبا توجه به اين شرايط است كه مىبينيم معاويه داستان جانشينى و ولايت‌عهدى يزيد را با احتياط عجيب و حزم كافى مطرح مىسازد . گاهى ديگران را تحريك مىكند كه موضوع را به صورت پيشنهاد در مجمع عمومى عنوان كنند ، گاهى خود به صورت مشورت ، از يزيد و خلافت وى سخن به ميان مىآورد تا از اين راهها بر مشكلات كار به خوبى آگاه شود و براى مقابله با آنها آماده گردد . معاويه به راستى سياستمدارى پخته و حيله‌گرى بيدار بود . ابن قتيبه دربارهء وادار نمودن ديگران توسط معاويه به اين كه موضوع جانشينى يزيد را در مجمع عمومى به او پيشنهاد كنند ، داستانى نقل مىكند كه در آن شدّت حزم و احتياط پسر ابو سفيان در اين موضوع و با اين حال نقشه‌هاى شيطانى و نيرنگ بازيهاى او را براى انجام اين كار لعنتى به خوبى مىتوان مشاهده كرد . نامبرده مىنويسد : هنگامى كه جمعيتهايى از شهرهاى بزرگ و شخصيتهايى از بلاد كشور براى تجديد پيمان در شام نزد معاويه گرد آمدند ، او يكى از ياران نزديك خود به نام ضحاك بن قيس فهرى را خواست و به وى گفت : « اى قيس ! هنگامى كه ( در برابر اجتماع ) بر منبر نشستم و قسمتى از سخنان و مواعظ خود را بيان كردم ، تو از من اذن بخواه تا قيام كنى ( و سخن بگويى ) . پس از آن كه من به تو اذن دادم ، برخيز و حمد خداى را به جاى آور ، سپس دربارهء يزيد سخن بگوى و آنچه شايسته است نسبت به وى از مدح و فضيلت بيان كن ، سپس از من بخواه كه او را پس از خود زمامدار سازم و\r\n\r\n","description":"","footnote":"","page_name":" 90 ","page_number":96},
  {"content":"\r\n\r\nسرپرست اجتماع اسلامى گردانم ، زيرا من در اين باره تصميم گرفته و بر جانشينى او عزم كرده‌ام . آنگاه از خداوند بخواه كه در اين كار و همهء امور ، خير را پيش آورد و نيك مقدر سازد . سپس عبد الرحمن بن عثمان ثقفى و عبد اللّه بن مسعده فرازى و ثور بن معن سلمى و عبد اللّه بن عصام اشعرى را نزد خود خواند و به آنها فرمان داد هنگامى كه ضحاك بن قيس از سخن خود فارغ شد ، شما برخيزيد و گفته‌هاى او را تصديق كنيد و مرا براى انجام زمامدارى و خلافت يزيد دعوت نماييد » . « 1 »\r\nمعاويه اين نقشه‌ها و نيرنگها را انجام مىداد تا افكار عمومى را براى بيعت با يزيد آماده سازد ، ولى تا هنگامى كه حضرت مجتبى عليه السّلام در حال حيات بود رسما در اين باره دست به كار نشد و پس از شهادت آن بزرگوار بود كه اين موضوع را علنا مطرح نمود و به عمّال و فرمانداران خود نوشت براى يزيد از مردم بيعت بگيرند . ابن قتيبه مىنويسد :\r\n« پس از وفات حضرت حسن رحمة اللّه معاويه درنگ نكرد ، مگر بسيار كم . آنگاه از مردم شام براى يزيد بيعت گرفت و بيعت او را به سراسر كشور نوشت » . « 2 » بزرگترين مشكلى كه در بيعت گرفتن براى يزيد در برابر معاويه قرار داشت ، تسليم نمودن حجاز و به خصوص مردم مدينه در برابر اين امر بود . به ويژه كه در بين آنان چهار نفر از شخصيتهاى معروف بودند كه از بيعت با يزيد امتناع داشتند . اين چهار نفر عبارت بودند از : حسين بن على عليه السّلام بود كه در رأس آنان قرار داشت ، پس از او عبد اللّه ابن عباس ، عبد الله بن جعفر و عبد اللّه بن زبير بودند كه جزء مخالفان سر سخت بيعت با يزيد به شمار مىرفتند . معاويه به فرماندار مدينه ، سعيد بن عاص نوشت كه از مردم آنجا ( به جز آن چهار نفر ) براى يزيد بيعت بگيرد و در انجام اين مأموريت شدّت و خشونت نشان دهد .\r\n« هنگامى كه نامهء معاويه به دست سعيد بن عاص رسيد ، مردم را براى بيعت با يزيد در فشار شديد قرار داد . با اين حال ، كسى از اهل مدينه براى بيعت حاضر نشد . سعيد به معاويه نوشت كه هيچ يك از مردم مدينه بيعت نكرد . اينان تابع اين چند نفر هستند ( حضرت حسين عليه السّلام ، عبد اللّه بن عباس ، عبد اللّه بن زبير ، عبد اللّه بن جعفر ) و اگر اين جمع با يزيد بيعت كنند مردم همگى با او بيعت مىكنند . » « 3 »\r\n\r\n\r\n","description":"","footnote":"\r\n( 1 ) - ابن قتيبه دينورى : الامة و السياسة ، ج 1 ، ص 165 .\r\n( 2 ) - همان مأخذ ، ص 175 .\r\n( 3 ) - همان ، ص 286 .\r\n","page_name":" 91 ","page_number":97},
  {"content":"\r\n\r\nفرزند ابو سفيان هنگامى كه پاسخ فرماندار مدينه به نامهء خويش را مشاهده كرد ، دانست كه بايد براى انجام اين كار نخست با آن چهار تن كنار بيايد و به هر ترتيبى شده از آنان بيعت بگيرد . از اين نظر ، به سعيد نوشت كه دربارهء بيعت گرفتن هيچ‌گونه اقدامى نكن تا من به مدينه درآيم . به دنبال اين دستور پس از چندى خود به سوى مدينه رهسپار شد . در آنجا روزى حسين بن على عليه السّلام و عبد اللّه بن عباس را خواست و نسبت به آنان سخت ملاطفت نمود . آنگاه سخن را به يزيد و ذكر فضايل و كمالهايى ( ! ) از وى كشاند و از آن دو خواست تا در برابر فرزندش تسليم شوند و جانشينى او را از معاويه بپذيرند و بالاخره يزيد را به رهبرى جهان اسلام ! به رسميّت بشناسند . در اين هنگام ، حسين بن على عليه السّلام لب به سخن گشود و در پاسخ معاويه بيانهايى فرمود كه ضمن آن سخت معاويه را مورد عتاب قرار داده ، يافته‌هاى او را دربارهء يزيد به شدّت رد مىكند در آنجا مىفرمايد :\r\n« . . . و فهمت ما ذكرته عن يزيد من اكتماله و سياسته لامة محمد ( صلى اللّه عليه و آله ) تريد أن توهم الناس فى يزيد كأنك تصف محجوبا او تنعت غائبا او تخبر عما كان مما احتويته بعلم خاص ؟ ! و قد دل يزيد من نفسه على موقع رأيه فخذ ليزيد فيما اخذ به من استقرائه الكلاب المهارشة عند التحارش و الحمام السبق لأترابهن و القينات ذوات المعازف و ضروب الملاهى تجده ناصرا ودع عنك ما تحاول . . . « 1 » ؛\r\nفهميدم آنچه تو دربارهء يزيد بيان كردى ، از سياست او و پيشرفتها و كمالى كه او براى اجتماع اسلامى و امت محمد صلّى اللّه عليه و آله و سلّم در نظر دارد ! ( معاويه ) تو ( با حرفهايى كه نسبت به يزيد گفتى ) مىخواهى مردم را دربارهء او دچار اشتباه سازى . گويا تو از كسى سخن مىگويى كه كارهاى او در پشت پرده است و يا كسى را مدح مىكنى كه غايب است ( و ديگران به اعمال او نگران نيستند ؟ ) يا تو دربارهء يزيد دانش و اطلاعات خاصى دارى ( كه ديگران ندارند ؟ ) يزيد خود شخصا طرز فكر خود را آشكار مىسازد ، تو وضع يزيد را از اعمال او بنگر و بياب . از اين كه او در هنگام صيد ، در جستجوى سگهاى ستيزه‌جوست ، و در پى يافتن كبوترانى است كه در بازى براى امثال خود پيشى بگيرند . يزيد به دنبال زنان مغنيه است كه آلات غنا مىنوازند و در پى نواختن آلات لهو است . ( معاويه ! اگر اعمال يزيد را بنگرى ) آنها\r\n\r\n\r\n","description":"","footnote":"\r\n( 1 ) - همان ، ج 1 ، ص 186 .\r\n","page_name":" 92 ","page_number":98},
  {"content":"\r\n\r\nرا حجت و ناصرى بر گفتار ما مىيابى ، پس واگذار آنچه را كه از دريچهء چشم خود مىبينى ( و در فكر خودانديشى ) » .\r\nاين پاسخ تند و كوبنده و حقايقى كه آن حضرت دربارهء يزيد و اعمال ننگين او صريحا و بىپرده در برابر معاويه ايراد كرد ، زادهء هند را يكباره نااميد ساخت و دانست كه امكان ندارد از آن بزرگوار با ميل و رغبت براى يزيد بيعت بگيرد و از سوى ديگر اگر حضرت حسين عليه السّلام بيعت نكند نه مردم مدينه بيعت خواهند كرد و نه آن سه تن . پس فرزند ابو سفيان بايد چاره‌اى بينديشد تا بتواند بر خر مراد سوار شود و كار زمامدارى يزيد را به سامان برساند .\r\nبراى انجام اين مقصود ، براى آخرين بار به مكه آمد و آن چهار نفر - يعنى حسين بن على عليه السّلام و عبد الله بن عباس و عبد اللّه بن جعفر و عبد اللّه بن زبير - را در يك مجلس نزد خود حاضر ساخت و داستان بيعت با يزيد را با آنان در ميان گذاشت . آنها سخن او را نپذيرفتند و عبد الله بن زبير در پاسخ وى مطالبى بيان داشت . معاويه كه يكباره از بيعت آنان مأيوس شده بود ، ناچار آخرين نقشهء شيطانى خويش را كه قبلا طرح كرده بود به مرحلهء اجرا گذاشت و گفت :\r\nاكنون من با شما در ميان جمعيت مىروم و بر بالاى منبر قرار مىگيرم و سخنى خواهم گفت .\r\nقسم به خداوند ، اگر هر يك از شما گفتار مرا رد كند ، هيچ سخنى به او گفته نمىشود مگر آن كه شمشير بر آن سخن پيشى بگيرد و بر سر او فرود آيد ، پس هيچ يك از شما مراقبت نكند مگر بر حفظ جان خود . »\r\n« سپس معاويه رئيس گارد محافظ خود را در حضور آنها خواند و به وى گفت : بالاى سر هر يك از اين چهار نفر دو سرباز با شمشير بگمار . اگر هنگام سخن گفتنم يكى از آنان بخواهد كلمه‌اى در تصديق يا تكذيب من ادا كند ، آن دو مأمور با شمشير به وى ضربت وارد آورند ( و او را به قتل برسانند ) . در اين هنگام معاويه از آنجا خارج شد و آن چهار تن با او بيرون آمدند . معاويه در برابر جمعيت بر بالاى منبر رفت و آن چهار نفر در ميان جمعيت قرار گرفتند . در اينجا زادهء هند حمد و ثناى خداى را به جاى آورد و سپس گفت : اين چهار نفر از عزيزان و بزرگان مسلمانان و از خوبان آنها هستند . سلب نمىشود امرى جبرا بدون اينان و حكم نمىشود ( دربارهء موضوعى ) بدون مشورتشان . و اين چهار تن راضى شدند و بيعت نمودند با يزيد . معاويه اين سخن را به پايان رساند و از منبر به زير آمد و بلافاصله با كاروان\r\n\r\n","description":"","footnote":"","page_name":" 93 ","page_number":99},
  {"content":"\r\n\r\nخود به سوى مدينه حركت نمود » . « 1 » معاويه با اجراى اين نقشهء شيطانى ، اين چهار تن را در برابر يك عمل انجام شده قرار داد و در برابر آنان خبر ساختگى بيعت آنها با يزيد را به اطلاع مردم رساند ، در شرايطى كه هيچ گونه امكان سخن گفتن و تكذيب براى آنها نبود .\r\nپسر ابو سفيان ، پس از آن كه اين نقش را بازى كرد به سوى مدينه رهسپار گرديد . مردم اطراف آن چهار تن را گرفتند و به آنها گفتند : شما اطمينان داده بوديد كه با يزيد بيعت نكنيد ، پس چرا تخلف كرديد ؟\r\nآنها گفتند ما بيعت نكرديم ، و گفته‌هاى معاويه را تكذيب نمودند و شرايط خاصى را كه معاويه در آن مجلس به وجود آورده بود تا امكان مخالفت و تكذيب را از آنان سلب كند براى مردم بازگو كردند . اما به هر حال كار از كار گذشته و مقصود معاويه عملى گرديده بود و ديگر تكذيب نتيجه‌اى نداشت .\r\nبه اين ترتيب معاويه به آخرين آرزوى خود هم كه مىتوانست به آن دست يابد ، رسيد و سرانجام يزيد را به جانشينى خود منصوب كرد و با تهديد و تطميع و نيرنگ و افترا ، براى وى از مردم بيعت گرفت ، اين بود آخرين برنامه‌اى كه معاويه آرزوى انجام آن را داشت .\r\n\r\nنتيجهء مباحث\r\nبا در نظر گرفتن آنچه در اين فصل برشمرديم ، به خوبى مىتوان شرايط دردناك اجتماع اسلامى را تا هنگام مرگ معاويه مجسم ساخت . عوامل ريشه‌دار فساد كه مهمتر و خطرناكتر از همه وجود معاويه در رأس حكومت شامات بود ، نه تنها در زمان حكومت امير المؤمنين و امام مجتبى عليهما السّلام محو و نابود نگرديد ، بلكه كاملا ريشه‌دارتر و تا سر حد تسلط بر سراسر كشور پهناور اسلامى نيرومند شد . اين ريشهء اصلى فساد هنگامى كه يك تنه در محيط اسلامى ميدان دار گرديد ، هدفهاى شيطانى خود را يكى پس از ديگرى با نيرنگهاى خاصى انجام داد . با در نظر گرفتن آنچه در بخش اول اين فصل نقل كرديم به طور وضوح درك مىشود كه هدفهاى پنهانى فرزند ابو سفيان و مقاصد قلبى او ( كه گاهى هم از روى آنها پرده برمىداشت ) چيزى جز محو ساختن حقيقت اسلام و جايگزين كردن يك حكومت نژادى و\r\n\r\n\r\n","description":"","footnote":"\r\n( 1 ) - كامل ، ج 3 ، ص 354 .\r\n","page_name":" 94 ","page_number":100},
  {"content":"\r\n\r\nاموى به جاى حكومت نيرومند اسلامى نبود .\r\nهمانگونه كه گفته شد ، معاويه آنچه را براى مهيا ساختن زمينهء فكرى اجتماع و آماده نمودن شرايط براى رسيدن به آن هدفهاى پنهانى لازم بود ، در حكومت خود انجام داد از يك طرف اراذل و اوباش و افراد غير اصلى مانند زياد را در اختيار حكومت خود در آورد و به دست اين ناپاكان ، مردان آزادهء اجتماع و زبانهاى گوياى خلق مانند حجر بن عدى و ياران با وفاى او را از ميان برداشت و سپس با جعل احاديث و روايات ساختگى به وسيلهء راويان خدانشناس و مريدان سيم و زر كه روايات خود را به پيغمبر بزرگ و زبان وحى نسبت مىدادند و در مدح بنى اميه و عثمان و معاويه نقل مىكردند ، دلهاى مردم بىدرك و نادان را به نام دين به خود و خاندان بنى اميه خوشبين ساخت . آنگاه تمام قدرت و نيروى خويش را بسيج كرد تا على و خاندان او را نه تنها از آن عظمت و احترامى كه از نظر دينى در بين مسلمانان داشتند ساقط كند ، بلكه در صدد بر آمد ، آن بزرگوار و اهل بيت معصومش را دشمن و معاند اسلام ( ! ) جلوه دهد و سب و لعن نسبت به آن شخصيتهاى آسمانى را رايج سازد و متأسفانه به زودى هم توانست به اين مقصد پليد و شيطانى خود برسد . پس از آن ، در فكر جانشين براى خود افتاد تا حكومت اسلامى را به طور موروثى در خاندان بنى اميه حفظ كند . به فكر افتاد فرزند خلف خود را ( كه راستى هم خلف معاويه بود ) به ولايت‌عهدى منصوب نمايد و همان گونه كه ديديد توانست اين نيّت شوم را نيز با هزاران تهديد و تطميع و نيرنگ عملى سازد .\r\nاكنون ديگر پايان زندگى معاويه است ، در حالى كه بنى اميه به طور كامل بر اوضاع كشور مسلطند و تمام منابع قدرت را در اختيار دارند و اهل بيت وحى و تنزيل يعنى على و خاندان او عليهم السّلام سخت از نظر اجتماع مورد طعن و لعن و سب قرار دارند . افكار و عقايد اكثريت كاملا تحت رهبرى دستگاه تبليغاتى فرزند ابو سفيان است و مسير آنها به وسيلهء آن حكومت تعيين مىگردد . كار امت اسلامى به آنجا رسيد كه از نظر مذهبى و انسانى تا سر حد سقوط چند قدم بيشتر فاصله نداشت . موقعيت خاص و وحشت‌انگيزى كه ملت مسلمان از نظر معنوى در آن روز داشت ، از سخنان حضرت حسين عليه السّلام كه در منى ايراد فرمود - پس از آن كه معاويه از مسلمانان براى فرزند خود بيعت گرفت - به خوبى آشكار است . حضرت حسين عليه السّلام در آن هنگام كه به سفر حج رفته بود ، در منى بيش از هزاران تن از بنى هاشم و ديگر مردم را\r\n\r\n","description":"","footnote":"","page_name":" 95 ","page_number":101},
  {"content":"\r\n\r\nجمع كرد و سعى نمود تا اصحاب رسول خدا و تابعان و فرزندانشان را كه در دسترس بودند گرد آورد و در آنجا ضمن خطبه‌اى طولانى بسيارى از فضايل را كه پيغمبر اسلام صلّى اللّه عليه و آله و سلّم دربارهء على بن ابى طالب عليه السّلام فرموده بودند يادآور شدند و از حاضران نسبت به آنان اعتراف گرفتند . اين عمل به آن علت انجام شد كه آن بزرگوار خود در مقدمهء خطبه‌اش يادآور شدند :\r\n« اما بعد فان هذه الطاغية قد صنع بنا و بشيعتنا ما قد علمتم و رأيتم و شهدتم و بلغكم و انى اريد ان اسألكم عن اشياء فان صدقت فصدقونى و ان كذبت فكذبونى اسمعوا مقالتى و اكتموا قولى ثم ارجعوا الى أمصاركم و قبائلكم من آمنتموه و وثقتم به فادعوه الى ما تعلمون فانى أخاف ان يندرس الحق و يذهب و اللّه متم نوره و لو كره الكافرون « 1 » . اين معاويهء طاغى و متجاوز ، نسبت به ما و شيعيان ما انجام داد آنچه شما مىدانيد و خود ديديد و مشاهده كرديد و يا به اطلاع شما رسيده است ، و من اكنون مىخواهم از شما مسائلى را بپرسم . اگر راست گفتم مرا تصديق كنيد و اگر خلاف بود تكذيبم نماييد . ( اى مردم ) سخنان مرا بشنويد و مطالب مرا پنهان داريد و آنگاه كه به شهرها و قبيله‌هاى خود بازگشتيد هر كه را به او ايمان داريد و مورد اعتماد شماست به سوى اين حقايق كه مىدانيد دعوت كنيد ، زيرا ( اگر اينها گفته نشود ) مىترسم كه دين خدا محو گردد و نابود شود ، خدا نور خود را به پايان مىرساند اگر چه كفار نخواهند و كراهت داشته باشند » .\r\nدر اين گفتار امام حسين عليه السّلام چنان از وضع خاص اجتماع از نظر اسلامى اظهار نگرانى مىكند كه مىفرمايند ، مىترسم حق يكباره محو گردد و نابود شود . آرى ، اين بود شرايط تلخ و ناگوارى كه تا پايان حكومت معاويه بر امت حكمفرما بود .\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 1 ، ص 210 .\r\n","page_name":" 96 ","page_number":102},
  {"content":"\r\n\r\n\r\nفصل ششم حكومت يزيد يا ننگى بر دامن جهان اسلام\r\nتا اينجا بررسى حوادث تلخ و ناگوار جهان اسلام را ( در حدود هدف اصلى كتاب ) پشت سر گذارديم . اكنون نوبت به يزيد مىرسد ، كسى كه امت و حكومت پهناور اسلامى با تمام امكانات عظيم آن در اختيار او قرار مىگيرد .\r\nحال بايد ديد يزيد كيست و چه نقشه‌ها و طرحهايى دارد و با سرنوشت اسلام و اجتماع ، فضيلت و آزادى چگونه مىخواهد بازى كند ؟ تا با روشن شدن اين مسائل آشكار گردد كه عوامل نهضت حسين عليه السّلام كه نطفهء آن از دهها سال پيش انعقاد يافته بود ، چگونه در آن حكومت شوم به ثمر رسيد و ميوه‌هاى تلخ و زهرآگين خود را داد ؟\r\nبررسى زندگى شخصى و سياسى يزيد ( همانند پدرش ) در دو بخش انجام مىشود :\r\nبخش اول - مطالعه در روش و كردار او و تحقيقى در زمينهء اعتقادات و ديد وى نسبت به اسلام و مسائل اسلامى و قضاوتهايى كه ديگران از اين نظر دربارهء او نموده‌اند .\r\nبخش دوم - جنبه‌هاى سياسى او و شرح كارهاى شرمگين و غير انسانيى كه وى در مدت كوتاه حكومت خويش آنها را انجام داده بود . آنگاه به روشن ساختن نتايج اين فصل به طور تفصيل مىپردازيم .\r\n\r\nبخش اول\r\n-\r\n\r\nقلبى آكنده از كفر و عناد !\r\nبا مطالعهء كوتاه و اجمالى در تاريخ زندگى يزيد ، كافى است تا اين حقيقت را براى خواننده روشن سازد كه او جوانى بود عيّاش ، آلوده به گناه و معتاد به مشروب . كسى كه نه\r\n\r\n","description":"","footnote":"","page_name":" 97 ","page_number":103},
  {"content":"\r\n\r\nتنها اعتقادى به اصول اسلامى و مقررات آن نداشت ، بلكه در صدد بود زمينهء انهدام و محو كامل آن را با سرعت هر چه بيشتر آماده سازد و حكومت نيرومند اسلامى را به حكومت نژادى تبديل نمايد . انحراف او از مسير آسمانى و آلودگى و ناپاكى فرزند معاويه در زندگى شخصىاش تا آنجا آشكار بود كه بسيارى از طبقات عصر وى و پس از وى همگى زبان به شتم و ذم و گاهى هم لعن او گشودند .\r\nمسعودى مورخ مشهور ، دربارهء علل قيام مردم مدينه و شورش آنان در برابر حكومت يزيد مىنويسد : « ظلم و ستم يزيد و عمّال او همه را در بر گرفته بود و فسق و گناهش علنى گشت ، زيرا وى فرزند دختر پيغمبر و ياران آن بزرگوار را به قتل رساند و علنا شرب خمر مىنمود و مانند فرعون در كشور عمل مىكرد ، بلكه فرعون براى امت خود عادل‌تر و با انصاف‌تر از يزيد بود » . « 1 »\r\nمسعودى دنبالهء سخن را در مذّمت از يزيد تا جايى پيش مىبرد كه صريحا وى را در شمار مشركان و منكران نبوت به شمار مىآورد و او را از كسانى مىداند كه غفران و آمرزش خداوند شامل آنان نمىگردد و بايد از رحمت او مأيوس باشند . نامبرده در تعقيب مطالب بالا مىنويسد : « براى يزيد داستانهاى عجيب و معايب فراوانى است ، مانند نوشيدن خمر ، كشتن پسر پيغمبر ، لعن نمودن بر على عليه السّلام و جانشين پيامبر ، ويران ساختن خانهء خدا و آتش زدن آن و ريختن خون مردم و انجام فسوق و غير اينها از گناهانى كه دربارهء آنها خداوند وعده فرمود آن‌گونه كه دربارهء مشركان و دشمنان مقام نبوت داده است » . « 2 »\r\nاحمد بن حنبل كه از ائمهء اهل سنت است و مذهب حنبلى به او نسبت داده مىشود در پاسخ فرزند خود صريحا لعن يزيد را به استناد صريح قرآن جايز مىشمرد و او را از شمار مسلمانان خارج مىداند !\r\nابن جوزى مىنويسد : « صالح فرزند احمد بن حنبل مىگويد : من به پدرم گفتم كه مردم ما را به دوستى يزيد نسبت مىدهند . پدرم گفت : فرزندم ، آيا ممكن است كسى داراى ايمان به خدا باشد و با اين حال يزيد را دوست بدارد ؟ گفتم : اكنون كه اين گونه است ، پس چرا او را لعن نمىكنى . پدرم گفت : فرزندم ، تو تاكنون نديدى من چيزى را لعنت كنم . ( سپس اضافه\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 78 .\r\n( 2 ) - همان ، ج 3 ، ص 81 .\r\n","page_name":" 98 ","page_number":104},
  {"content":"\r\n\r\nكرد ) اى فرزند ، چگونه ما لعن نكنيم كسى را كه خداوند در كتاب خود او را لعنت كرده است ؟ گفتم : در كجاى از كتاب خود خداوند يزيد را لعن نمود ؟ گفت : آنجا كه مىگويد : « آيا نزديك شديد كه اگر حكومت به دست گيريد و والى شويد در روى زمين فساد كنيد و قطع رحم نماييد ؟ » اين كسان را ( كه داراى اين صفاتند ) خداوند لعن نموده و گوشهاى آنها را ( از شنيدن و ديدن حق ) كر و چشمهايشان را كور گردانده است . « 1 » فرزندم آيا هيچ فسادى بزرگتر از قتل نفس و كشتن ( بر خلاف حق ) است ؟ « 2 »\r\nدر اينجا احمد بن حنبل با آن كه خود را در زندگى مردى محتاط مىداند و به فرزندش مىگويد كه در همهء عمر نديدى مرا كه چيزى را لعنت كنم ، با اين حال لعن يزيد را طبق نصّ قرآن جايز مىشمرد و او را از رحمت خداوند دور مىداند و مىگويد امكان ندارد فردى داراى ايمان به خدا باشد و يزيد را هم دوست بدارد .\r\nاين گونه سخن از احمد بن حنبل جاى تعجب و شگفتى نيست ، زيرا فرزند معاويه تا آنجا ننگين و رسوا بود كه ناپاكترين افراد عصر او مانند زياد بن أبيه هم او را تقبيح مىكردند و با زمامدارى و حكومتش مخالف بودند و با صراحت كارهاى زشت و پليد وى را براى معاويه بر مىشمردند و از اين كه مىخواهد فرزندش را به ولايت‌عهدى برگزيند وى را بر حذر مىداشتند .\r\nيكى از مورخان گفتارى در اين باره از زياد نقل مىكند و مىنويسد : « هنگامى كه زياد استاندار بصره بود ، معاويه به وى نوشت كه مغيره ( استاندار كوفه ) مردم آنجا را به بيعت با يزيد دعوت نمود با آن كه مغيره به پسر برادرت ( يزيد ) از تو سزاوارتر نيست . پس هنگامى كه نامهء من به تو برسد ، مردم بصره را دعوت كن و آنها را بخوان به آنچه مغيره مردم كوفه را به آن خوانده است و از آنان براى يزيد بيعت بگير . چون اين نامه به دست زياد رسيد و آن را قرائت كرد ، مردى را كه به فضل و فهم او اعتماد داشت ، نزد خود خواند و به او گفت : من مىخواهم تو را بر موضوعى امين گردانم كه بر صفحات نامه در اين موضوع اعتماد نكردم .\r\n( آن‌گاه گفت ) نزد معاويه به شام برو و به او بگو : اى امير المؤمنين ! نامهء شما در بارهء يزيد به من رسيده ، اما اگر ما مردم را براى بيعت با فرزندت دعوت كنيم آنها به ما چه مىگويند ؟ با\r\n\r\n\r\n","description":"","footnote":"\r\n( 1 ) - سورهء محمد ( 47 ) آيات 22 و 23 .\r\n( 2 ) - سبط بن جوزى : تذكرة الخواص ، منشورات شريف رضى ، قم 1376 ه . ش 1418 ه . ق ، ص 258 .\r\n","page_name":" 99 ","page_number":105},
  {"content":"\r\n\r\nآن كه يزيد با سگها و بوزينه‌ها بازى مىكند و لباسهاى الوان مىپوشد و به نوشيدن خمر معتاد است و با آلات موسيقى روز را به پايان مىرساند ( ! ) چگونه مىتوان مردم را به بيعت با چنين كسى دعوت كرد ؟ با آن كه در برابر اجتماع كسانى مانند حسين بن على ، عبد اللّه بن عباس ، عبد اللّه بن زبير و عبد اللّه بن عمر هستند ؟ ولى اگر تصميم دارى براى يزيد به خلافت بيعت بگيرى ، فرزندت را امر كن يك سال يا دو سال مانند آن چهار تن رفتار كند و اخلاق و روش آنها را در پيش گيرد تا ما بتوانيم از اين راه امر را بر مردم مشتبه سازيم و از آنها براى او بيعت بگيريم . اين پيام هنگامى كه به اطلاع معاويه رسيد ، گفت : واى بر زياد ! من اطلاع يافتم كه به او گفتند ، امير بعد از من زياد است . و به خدا قسم كه من ( نسبت ) زياد را به مادر او سميه و پدر او عبيد بر مىگردانم پس از آن كه او را به ابو سفيان ملحق نمودم » . « 1 »\r\nدر اين پيام كه زياد ابن أبيه براى معاويه فرستاد ، صريحا مىگويد به يزيد بگو يك سال يا دو سال روش خود را تغيير دهد و از كارهاى زشت خود دست بردارد تا از اين راه بتوان مردم را دربارهء وى به اشتباه انداخت .\r\nزياد بن أبيه در اين پيام با صراحت معايب يزيد را برمىشمرد و مفاسد اجتماعى او را شرح مىدهد و مىگويد كه نمىتوان امت را به بيعت با چنين فردى دعوت كرد . از اين پيام به خوبى استنباط مىشود كه كار ننگ و فضاحت فرزند معاويه تا آنجا بالا گرفته بود كه حتى فردى مانند زياد بن أبيه هم از وى انتقاد مىكند و او را با داشتن آن همه ناپاكى و گناه شايستهء زمامدارى نمىداند . اينجاست مصداق كامل آن جمله‌اى كه گفته‌اند : « ويل لمن كفره نمرود ! » رسواييها و پليدكاريهايى كه زياد در پيام خود براى يزيد برشمرد ، چيزى نبود كه بر فرزند ابو سفيان پنهان باشد .\r\nمعاويه خود بهتر از همه كس زادهء خويش را مىشناخت و به روشهاى سوء او واقف بود .\r\nاو به خوبى مىدانست كه فرزندش نالايق‌تر از آن است كه زمام حكومت اسلامى را در دست گيرد و رهبر مسلمانان شود . اما چه بايد كرد ؟ يزيد مورد علاقهء شديد پدر قرار داشت و معاويه سخت به اين فرزند دلبسته بود . و اين علاقه ايجاب مىكرد كه فرزند ابو سفيان زادهء خويش را به جانشينى از خود انتخاب كند ! حالا اگر اين عمل بر خلاف مصلحت مردم و منافع عمومى كشور و جهان اسلامى بود ، چيزى نبود كه اصولا در نظر معاويه مطرح باشد .\r\n\r\n\r\n","description":"","footnote":"\r\n( 1 ) - احمد بن ابى يعقوب بن جعفر العباسى : تاريخ يعقوبى ، ج 2 ، ص 220 .\r\n","page_name":" 100 ","page_number":106},
  {"content":"\r\n\r\nمعاويه خود صريحا مىگفت : « اگر نبود كه من شيفتهء يزيدم ، هرآينه مصلحت خويش را مىدانستم و بر طبق آن عمل مىكردم » . « 1 »\r\n\r\nعشقبازيهاى يزيد !\r\nفرزند معاويه چنان به مصالح اجتماع و ملت اسلامى بىاعتنا بود كه دردناكترين حادثه‌ها و پيشامدها كوچكترين تأسف و تأثر براى وى به وجود نمىآورد . يزيد مىخواست خوش باشد و با سوگلىهاى خود سرگرم ، خواه ملت در آسايش باشد يا در بدبختى ، سعادتمند باشد يا تيره بخت .\r\nمورخان بزرگ داستانهاى فراوانى در عشقبازيهاى يزيد و رسواييهايش نقل كرده‌اند . از آن جمله قضيه‌اى است كه در آن بىاعتنايى نوهء ابو سفيان به مصالح عمومى و سرنوشت ديگران به خوبى مجسم و آشكار است .\r\nابن اثير و ديگران مىنويسند : « در سال چهل و نه هجرى ، معاويه جمع زيادى از مسلمين را براى جنگ به سوى روم فرستاد و سفيان بن عوف را فرماندهء آنان قرار داد و به يزيد فرزند خود هم گفت تا با آنها در جنگ شركت جويد . يزيد كوتاهى كرد و تمارض نمود و به سوى روم حركت نكرد . معاويه هم او را معذور داشت و از وى چشم پوشيد . اتفاقا در آن جنگ گرسنگى ، تب و سينه درد شديدى به مسلمانان روى آورد . هنگامى كه اين خبر به يزيد رسيد ، وى در « دير مران » با يكى از معشوقه‌ها و سوگلىهايش معروف به ام كلثوم ، به عيّاشى سرگرم بود . در آنجا اين اشعار را سرود : « مرا باك نيست اگر در فرقدونه مسلمين دچار تب و سينه درد شديد شدند ؛ در اين هنگام كه در دير مران بر بالشها تكيه زده‌ام و ام كلثوم نزد من است » . « 2 »\r\nدر اين اشعار يزيد صريحا مىگويد اگر ام كلثوم در آغوش من باشد هيچ غمى ندارم از اين كه مردم مسلمان در يك نقطهء دور دست دچار تب و مرض گردند و گرسنگى آنها را رنج دهد . آرى ، اين است دورنماى فكرى آن مردى كه حكومت اسلامى را پس از معاويه در دست گرفت .\r\n\r\n\r\n","description":"","footnote":"\r\n( 1 ) - سبط بن جوزى : تذكرة الخواص ، ص 257 .\r\n( 2 ) - كامل ، ج 3 ، ص 229 .\r\n","page_name":" 101 ","page_number":107},
  {"content":"\r\n\r\n\r\nيزيد از خمر و غنا ستايش مىكند !\r\nفرزند معاويه ، كسى كه ادعاى جانشينى پيامبر اسلام را داشت و در رأس حكومت اسلامى قرار گرفت ، ننگ و رسوايى را تا جايى رساند كه علنا در مدح خمر و غنا شعر سرود و آنها را ستايش كرد . يزيد نه تنها خود همواره مست و مخمور بود و با خوانندگان و نوازندگان به سر مىبرد ، بلكه در اين اشعار صريحا ديگران را هم به گناه دعوت نمود . وى در اين باره اشعارى به اين مضمون سروده است :\r\n« اى دوستان ، برخيزيد و صداى موسيقى را بشنويد و پياله‌ها را بنوشيد و مسائل معنوى را فراموش كنيد . ( سپس مىگويد ) نغمه‌هاى تار ، مرا از شنيدن اذان بازداشته است و من حور العين ( بهشتى ) را با يك شراب كهنه كه در ته ظرف است ، معاوضه مىنمايم » . « 1 »\r\nفرزندزادهء هند در اين اشعار نه تنها از نغمه‌هاى موسيقى و پياله‌هاى شراب تمجيد مىكند و دوستان خود را به شنيدن و نوشيدن آنها تشويق مىنمايد ، بلكه صريحا به نغمه‌هاى آسمانى اذان بىاعتنايى كرده ، مىگويد : نغمه‌هاى تار مرا از شنيدن صداى اذان بازداشته است . فرزند معاويه در اين اشعار معتقدات اسلامى را دربارهء قيامت و بهشت و حور مورد انكار و استهزا قرار مىدهد و مىگويد : من حور العين را با شراب كهنه‌اى معاوضه مىكنم . آيا اين اشعار به خوبى گواهى نمىدهد كه يزيد ( همانند پدر ) با اصول و معتقدات اسلامى هيچ گونه رابطه‌اى نداشت و براى آنها در دل احترامى قائل نبود ؟\r\n\r\nزياد ، هم پيالهء يزيد !\r\nمورد ديگر كه فرزند معاويه باز از شراب و لذت آن سخن به ميان مىآورد ، هنگامى است كه با استاندار كثيف كوفه شبى را مست به صبح مىآورد و اشعارى مىسرايد كه در آن ، ضمن خواستن شراب از ساقى ، عبيد اللّه بن زياد را مدح مىكند و جنايتهاى او را مىستايد ، ابن جوزى مىنويسد :\r\n« پس از حادثهء كربلا ، يزيد فرزند زياد را نزد خود خواند و اموال بسيار و هداياى فراوان\r\n\r\n\r\n","description":"","footnote":"\r\n( 1 ) - سبط بن جوزى : تذكرة الخواص ، ص 261 .\r\n","page_name":" 102 ","page_number":108},
  {"content":"\r\n\r\nبه او بخشيد و او را نزد خود مقرّب ساخت و به وى رفعت و مقام عطا نمود . او را نديم خود ساخت و به وى اجازه داد نزد زنان رود و بر حرم‌سرايش داخل شود . شبى را يزيد ( كنار ابن زياد ) مست بود . در آن هنگام به نغمه‌سرايان و موسيقىدانان گفت بنوازيد و براى ما غنا بخوانيد . سپس خود بالبداهه خطاب به ساقى اشعارى سرود و در آن چنين گفت : « اى ساقى به من شرابى بنوشان كه قلب مرا نشاط بخشد و سيراب گرداند . سپس جام را پر كن و مانند همان شراب را به پسر زياد بده ؛ آن كسى كه صاحب سرّ و رازدار من است ، همان كسى كه كار خلافت و غنيمت براى من با دست او محكم گرديد . اين پسر زياد كه كشندهء آن مرد خارجى يعنى حسين است و كسى است كه در دل دشمنان و حسدورزان بر من وحشت انداخت . « 1 »\r\n\r\nيزيد الحاد مىورزد و تكفير مىشود\r\nيزيد بن معاويه در پرده درى و بىاعتنايى نسبت به اسلام و معتقدات مذهبى تا آنجا پيش رفت كه در يكى از اشعارش صريحا الحاد مىورزيد و عقايد كثيف و شيطانى خويش را آشكارا بيان كرد . در اين گفتار چنان بىپرده سخن گفت كه يكى از علماى اهل سنت تنها همان اشعار را براى اثبات كفر و زندقهء وى كافى مىداند .\r\nابن جوزى حنبلى مورخ مشهور اسلامى ، پيش از آن كه به نقل اين قسمت از اشعار وى بپردازد ، استنباط خود را از آن دربارهء عقايد يزيد اين گونه مىنويسد : « از شواهدى كه بر كفر و زندقهء يزيد گواهى مىدهد چه رسد به سب و لعن او - اشعارى است كه به خوبى از الحاد وى سخن مىگويد و از خبث طينت و سوء اعتقاد او ( نسبت به اسلام و معتقدات آسمانى آن ) پرده بر مىدارد .\r\nقصيده‌اى است از وى كه از اينجا شروع مىشود : « اى عليه « 2 » ، نزد من بيا و به من شراب بده و نغمه بخوان ، زيرا من مناجات ( با خدا ) را دوست نمىدارم . ( اى عليه ) داستان جدم ابو سفيان را كه بلند منزلت بود براى من بخوان آن هنگامى كه ( براى جنگ با مسلمانان ) به احد رفته بود ( و آن چنان در برابر محمد صلّى اللّه عليه و آله و سلّم مقاومت نمود و از مسلمانان كشت ) تا آن كه گريه كنندگان و نوحه‌گرانى اقامه كرد ( كه بر كشته‌گان مسلمان گريه كنند ) . اى عليه ، بيا نزد من\r\n\r\n\r\n","description":"","footnote":"\r\n( 1 ) - بسط بن جوزى : تذكرة الخواص ، ص 260 .\r\n( 2 ) - نام يكى از معشوقه‌هاى او بوده است .\r\n","page_name":" 103 ","page_number":109},
  {"content":"\r\n\r\nو به من خمر بنوشان ، خمرى كه تشنگان آن را اختيار كنند ، خمرى كه از انگورهاى شام به دست آمده باشد . اى عليه ، هنگامى كه ما به گذشته ( دوران جاهليت ) نگاه مىكنيم ، مىبينيم نوشيدن شراب پىدرپى حلال بوده است . اى ام احيم ، « 1 » پس از مرگم شوهر اختيار كن و آرزوى ملاقات مرا ( در قيامت ) در دل مدار زيرا آنچه دربارهء قيامت و روز رستاخيز گفته‌اند ، سخنان تاريك و باطلى است كه براى دل ، فراموشى مىآورد ، من بايد به زيارت محمد صلّى اللّه عليه و آله و سلّم بروم ، اما در حالى كه خمر نوشيده باشم ، خمرى كه استخوانهاى مرا سيراب كند ! » « 2 »\r\nيزيد در اينجا بىشرمانه‌ترين سخنان كفرآميز را بيان كرده و كثيف‌ترين پندارهاى پليد خود را صريحا آشكار ساخته است . فرزند معاويه در اين اشعار نه تنها سخن از مى و خمر به ميان مىآورد و از آن پياله‌هاى پىدرپى مىطلبد ، بلكه مىگويد من راز و نياز با خدا را دوست ندارم و به نغمه‌ها و ترنّمهاى معشوقهء خود « عليه » دل بسته‌ام . يزيد در اينجا از ابو سفيان و جنگهاى وى عليه اسلام سخن به ميان مىآورد و از اين كه او جمع زيادى از مسلمانان را در احد به شهادت رساند و زنان مسلمان بر آنها گريه كردند ، احساس لذت مىكند و از سوگلى خود مىخواهد آن داستان را براى وى ترنّم كند ! آنگاه دامنهء اشعار را به قيامت و روز رستاخيز مىكشاند و با صراحت آن را پندارى باطل و اعتقادى تاريك و ظلمانى مىنامد و بالاخره در پايان اين قصيدهء شوم ، زشت‌ترين تعبيرات و اهانتها را بر زبان آورده و مىگويد ، من بايد مست و مخمور و سيراب از خمر به زيارت محمد صلّى اللّه عليه و آله و سلّم بروم ! اين است رهبر جهان اسلام ! و زمامدار حكومت اسلامى كه به جانشينى از پيغمبر اكنون قدرت در دست گرفته است !\r\n\r\nبىبندوبارى يزيد سر مشق ديگران\r\nتظاهر يزيد به گناه و فجور و بىبندوبارى ، چنان اثر سوء خود را در طبقات اجتماع به جاى گذارد كه در مقدس‌ترين مراكز و شهرهاى اسلامى ، مردم به غنا و موسيقى و نوشيدن شراب تظاهر مىكردند و علنا آلات لهو استعمال مىنمودند .\r\nمسعودى مورخ مشهور اسلامى ، دربارهء يزيد مىنويسد : « او مرد عياشى بود و داراى\r\n\r\n\r\n","description":"","footnote":"\r\n( 1 ) - ام احيم كنيهء همان عليه بوده است .\r\n( 2 ) - سبط بن جوزى : تذكرة الخواص ، ص 260 .\r\n","page_name":" 104 ","page_number":110},
  {"content":"\r\n\r\nحيوانات شكارى و سگها و بوزينه‌ها و يوزها بود و همواره شراب مىنوشيد . . . و در اثر تظاهر او به گناه ، در بين مردم و عمّال و كارمندان حكومت در عصر وى فسق و فجور شايع گرديده بود . در مكه و مدينه ( كه دو شهر مذهبى و مقدس بودند ) غنا و استعمال آلات لهو و نوشيدن شراب علنا انجام مىگرديد » . « 1 »\r\nآرى ، در كشورى كه زمامدار آن و آن كس كه ادعاى جانشينى از پيامبر اسلام را دارد ، آن گونه به گناه متظاهر باشد و علنا سگ بازى كند ، مشروب بنوشد ، مجالس غنا و موسيقى ترتيب دهد ، جاى شگفت نيست اگر اين گونه انحرافها در طبقات پايين اجتماع هم سرايت كند و حتى در مكه و مدينه كه پايگاه قدس اسلامى بود ، مردم آشكارا مشروب بنوشند و خوانندگى و غنا انجام دهند !\r\nسعدى در ادبيات فارسى گفته‌اند :\r\n اگر ز باغ رعيت ملك خورد سيبى * بر آورند غلامان او درخت از بيخ \r\n\r\nيزيد و سخن‌گويان رزمندگان مدينه\r\nهنگامى كه مردم مدينه در اثر ستمگريها و خونريزيهاى بىحساب يزيد و تجاوزهاى صريح وى به مقررات اسلامى در برابر حكومت شام شورش كردند ، فرماندار وقت آنجا از آنها خواست تا رهبرانشان به شام روند و اعتراضهاى خود را از نزديك با يزيد در ميان گذارند ، شايد او پاسخهاى قانع كننده‌اى به آنها بدهد . سران نهضت كه در رأس آنها عبد اللّه بن حنظله بود اين پيشنهاد را پذيرفتند و جمعى از آنها كه ابن حنظله و عبد اللّه بن عمر و منذر بن زبير هم در ميان آنان بودند ، به سوى شام رهسپار شدند .\r\nابن اثير مىنويسد : « هنگامى كه كاروان مدينه به شام وارد شد ، يزيد آنها را اكرام نمود و به آنان احسان كرد و جوايز بزرگى به آنان داد . به عبد اللّه بن حنظله كه مردى عابد و دانشمند و بزرگوار و شريف بود صد هزار درهم جايزه داد و به عبد اللّه كه هشتاد نفر از فرزندان او هم بودند به هر يك از آنها ده هزار درهم داد . اينان هنگامى كه به مدينه برگشتند معايب و مفاسد يزيد را آشكار ساختند و در برابر مردم مدينه ايستادند و گفتند ما از نزد كسى مىآييم\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 77 .\r\n","page_name":" 105 ","page_number":111},
  {"content":"\r\n\r\nكه دين ندارد و شراب مىنوشد ، آلات غنا و موسيقى مىنوازد و زنان خواننده نزد او مىخوانند ، كسى كه سگ بازى مىكند و شب را با ربايندگان اموال مردم به صبح مىآورد و آنها دزدانى بيش نيستند . . . عبد اللّه بن حنظله گفت : من از نزد كسى آمدم كه اگر نيابم فردى را مگر همين فرزندانم ، هرآينه با او جنگ خواهم كرد . او به من جايزه داد و احترام گذارد ، اما من جوايز او را نپذيرفتم مگر براى آن كه ( از نظر مالى ) نيرومند گردم و از آن نيرو عليه او استفاده كنم . منذر بن زبير كه صد هزار درهم جايزه گرفته و هنگام مراجعت از شام به سوى كوفه نزد پسر زياد رفته بود ، پس از چندى به مدينه برگشت و در برابر مردم ايستاد و گفت كه يزيد به من صد هزار درهم جايزه داد ، اما اين جايزه مرا از گزارش وضع او به شما ( و آنچه من از وى ديدم ) بازنمىدارد . مردم مدينه ! به خدا قسم يزيد خمر مىنوشد ، به خدا قسم او آن قدر در حال مستى به سر مىبرد كه نماز خود را ترك مىگويد . . . » « 1 » آرى ، آلودگى و فجور يزيد تا آنجا علنى و آشكارا بود كه كاروان مدينه نتوانست آنها را ناديده بگيرد و به اطلاع مردم نرساند . آنها با آن كه مورد لطف يزيد قرار گرفته بودند و جوايز فراوان به آنان داده بود ، با اين حال حقايق تلخ و دردناكى كه از نزديك ديده بودند براى مردم مدينه بازگو كردند .\r\n\r\nچهرهء كفرآلود يزيد\r\nاز موارد صريح و روشنى كه يزيد اصولىترين معتقدات اسلامى را يكباره انكار مىكند و بغض و عناد خويش را نسبت به پيامبر عاليقدر اسلام صلّى اللّه عليه و آله و سلّم علنى مىسازد اشعارى است كه وى پس از شهادت حضرت حسين بن على عليهما السّلام ، هنگام ورود اسرا به شام در مجمع عمومى سروده است . در آن روز كه فرزند معاويه در فكر كوتاه ضعيفش خود را از هر نظر پيروز مىديد و تنها رقيب سر سخت و تسليم ناشدنى خويش را كشته و خاندان مقدس آن حضرت را در برابر خود اسير مشاهده مىنمود ، چنان غرور و نخوت بر مغز پليدش غلبه كرد و قدرت كاذبش وى را سر مست ساخت كه به غلط تصور كرد كارها ديگر به پايان رسيده و تمام هدفهاى شيطانى او و پدرش انجام شده و ديگر از اسلام و خاندان پيغمبر اسمى باقى نخواهد ماند !\r\n\r\n\r\n","description":"","footnote":"\r\n( 1 ) - كامل ، ج 2 ، ص 449 . تاريخ طبرى ، ج 3 ، ص 350 و 359 .\r\n","page_name":" 106 ","page_number":112},
  {"content":"\r\n\r\nدر آنجا بود كه پرده از روى عقايد باطنى خويش برداشت و افكار جهنمى خود را صريحا در آن مجلس بزرگ و عظيمى كه به وجود آورده بود ، روشن ساخت . وى ضمن اشعارى گفت :\r\n ليت أشياخى ببدر شهدوا * جزع الخزرج من وقع الاسل \r\n لعبت هاشم بالملك فلا * خبر جاء و لا وحى نزل \r\n لست من خندف ان لم انتقم * من بنى احمد ما كان فعل \r\n قد اخذنا من على ثارنا * و قتلنا الفارس الليث البطل \r\n و قتلنا القرن من ساداتهم * و عدلناه ببدر فانعدل \r\n فجزيتاهم ببدر مثلها * و با حد يوم احد فاعتدل \r\n لو رأوه لاستهلوا فرحا * ثم قالوا يا يزيد لا تشل \r\n و كذاك الشيخ اوصانى به * فاتبعت الشيخ فيما قد سئل \r\n« 1 »\r\nاى كاش پدران من ، آنهايى كه در جنگ بدر كشته شدند مىبودند و ناله‌هاى خزرج را از فرود آمدن نيزه‌ها مىشنيدند - محمد صلّى اللّه عليه و آله و سلّم با ملك و حكومت بازى كرد . نه وحى بر او نازل شده بود و نه از آسمان خبرى داشت - من از قبيلهء خود نيستم اگر از فرزندان آل احمد انتقام نگيرم . آنچه او دربارهء پدران من انجام داد - ما خونى از على طلب داشتيم ، گرفتيم و سوار دلاور چون شير را كشتيم - ما در زمان خود بزرگان آنها ( بنى هاشم ) را كشتيم و اين كار مساوى بود با آنچه آنها در بدر نسبت به قبيلهء ما انجام دادند . ما آنها را به آنچه در بدر نسبت به ما انجام داده بودند ، مجازات نموديم و در روز احد هم آنها را پاداش داديم . اگر پدران من مىديدند آنچه من نسبت به فرزندان احمد در كربلا انجام دادم ، هرآينه از كثرت شادى و سرور فرياد بر مىآوردند و مىگفتند ، اى يزيد دست تو شل مباد - اين انتقامى كه من از بنى هاشم گرفتم همان وصيتى است كه پدرم به من نمود و من فرمان او را متابعت كردم و خواستهء او را انجام دادم » .\r\nيزيد در اين اشعار ، ديگر چيزى در دل نگه نداشت و آنچه در نهاد وى پنهان بود ، صريحا بيان كرد . فرزند معاويه در اينجا با صراحت ، داستان وحى و نبوت را انكار كرده و ادعاى آن\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 136 . الغدير ، ج 3 ، ص 260 .\r\n","page_name":" 107 ","page_number":113},
  {"content":"\r\n\r\nرا از جانب محمد صلّى اللّه عليه و آله و سلّم تنها براى به دست آوردن حكومت و قبضه كردن قدرت مىداند .\r\nيزيد در اين گفتار علنا از مشركان و كفّار قريش كه در جنگ بدر شركت داشتند ، حمايت مىكند و بر مصائب آنان تأسف مىخورد .\r\nاين فرزندزادهء هند از حادثهء كربلا و شهادت فرزند رسول خدا سخت مسرور بود و آن را به حساب انتقامى از كشته‌شدگان بنى اميه و مشركان در جنگ بدر مىگذاشت . نوهء ابو سفيان در اين اشعار آرزو مىكند كه اى كاش پدران و دشمنان پيغمبر مىبودند و حادثهء خونين طف را مىديدند و آنگاه از خوش‌حالى و سرور نعره مىكشيدند و به او مىگفتند اى يزيد دست تو شل مباد ! آرى اين است حامى دين و پناهگاه اسلام ، كسى كه مسئوليت مستقيم حفظ قرآن و آيين و مصالح ملت اسلامى را بر عهده گرفته است !\r\n\r\nبخش دوم ؛\r\n\r\nبررسى زندگى سياسى يزيد\r\nاكنون كه از بخش اول فارغ شديم و چهرهء ننگ‌آلود يزيد را از نظر زندگى شخصى و عقايد قلبى و معتقدات او را از جنبهء اسلامى شناختيم ، به بحث در بخش دوم اين فصل مىپردازيم . در اين بخش زندگى سياسى يزيد و آنچه را او در دوران حكومت خويش انجام داد به طور فشرده مورد بررسى قرار مىدهيم .\r\nبا در نظر گرفتن مسائلى كه در بخش نخستين اين فصل طرح كرديم ، به خوبى مىتوان حوادث تلخ دوران حكومت فرزند معاويه را پيش‌بينى كرد . مردى كه در زندگى خصوصى خود فكرى جز مى و نغمه ، ترانه و سگ بازى ، عياشى و شهوترانى و قمار بازى ندارد و نسبت به معتقدات و مقررات اسلامى هم نه تنها در دل احترامى قائل نيست ، بلكه سخت از آنها و آورندهء آنها و خاندان پاكش كينه در دل دارد .\r\nچنين فردى پيداست كه در هنگام قدرت و تسلط بر جهان اسلام و اجتماع اسلامى چه جناياتى را به بار خواهد آورد ، زيرا طبيعى است : « از كوزه همان برون تراود كه در اوست » .\r\nبا اين حساب ، شگفت‌انگيز نيست اگر نوهء ابو سفيان در دوران كوتاه حكومت خود وحشيانه‌ترين و كثيف‌ترين جنايتها و خيانتها را مرتكب گردد .\r\nابن جوزى حنبلى مىنويسد كه از يكى از علماى بزرگ اهل سنت پرسيدند دربارهء يزيد چه مىگويى ، در پاسخ گفت : « چگونه قضاوت مىكنيد دربارهء مردى كه سه سال حكومت\r\n\r\n","description":"","footnote":"","page_name":" 108 ","page_number":114},
  {"content":"\r\n\r\nكرد . در سال امام حسين عليه السّلام را به شهادت رساند و در سال دوم مردم مدينه را دچار وحشت ساخت و آنچه در مدينه بود ، براى لشكريان خود مباح گرداند و در سال سوم خانهء خدا كعبه را با منجنيق سنگ باران كرد و ويران ساخت » . « 1 »\r\n\r\nيزيد عنصر فضيلت را مىكشد !\r\nخوشبختانه دوران حكومت زادهء معاويه بسيار كوتاه بود ، اما در همان مدت كوتاه ، ننگين‌ترين جنايتها و خيانتها توسط وى انجام شد .\r\nاولين حادثهء بزرگ و بهت‌انگيز كه در نخستين سال زمامدارى او به وقوع پيوست داستان شهادت حضرت حسين عليه السّلام و ياران پاك آن حضرت و اسارت خاندان رسالت وحى بوده است . شرح جنايتها ، وحشيگريها و درندگيهايى كه در اين حادثه صورت گرفت ، در قسمت دوم كتاب نگاشته خواهد شد و اكنون از شرح آن خوددارى مىكنيم .\r\n\r\nكشتار ، غارتگرى و تجاوز\r\nحادثهء خونين و جانسوز كربلا هنوز به پايان نرسيده بود كه فرزند معاويه دست به عمل ننگين ديگرى زد و دامن انسانيت را لكه‌دار ساخت . يزيد در اواخر دومين سال حكومت خويش فاجعهء غارتگرى و كشتار و تجاوز مدينه را به وجود آورد و با انجام آن شقاوت و ناپاكى خود را به كمال رساند . اين واقعهء شرمگين كه به نام داستان « حره » معروف است ، صفحات خونينى در تاريخ را به خود اختصاص داده است .\r\nيزيد بن معاويه در ماه‌هاى اول حكومتش دست خود را به خون پاك مرد فضيلت حضرت حسين عليه السّلام آغشته ساخت و با انجام اين جنايت عظيم و بىسابقه ، تنها مانعى را كه در راه اجراى خواسته‌هاى شيطانى و هواهاى نفسانى وى وجود داشت از ميان برداشت . نوهء ابو سفيان با پايان دادن اين كار رعب و وحشت سختى در دلهاى همه ايجاد كرد . عمّال فرمانداران وى با استفاده از اين قدرت و مرعوب بودن اجتماع ، حد اكثر ستم و بيدادگرى را نسبت به طبقات ملت روا داشتند و طبيعى است در حكومتى كه زمامدار كل همواره به عيش\r\n\r\n\r\n","description":"","footnote":"\r\n( 1 ) - سبط بن جوزى : تذكرة الخواص ، ص 261 .\r\n","page_name":" 109 ","page_number":115},
  {"content":"\r\n\r\nو عشرت سرگرم باشد و خود بىپرده بدترين و رعب‌انگيزترين ستمها و بيدادگريها را انجام دهد ، در چنان شرايط ، ناله‌هاى ستمديدگان و دادخواهى طبقات محروم و مظلوم كه از ستم و ظلم عمّال و فرمانداران آن حكومت از دل بر مىكشند ، قطعا به جايى نخواهد رسيد .\r\nاما بالاخره تحمل ستم هم حدى دارد و طاقت انسانها محدود است .\r\nاين بيدادگريها و تجاوزها اولين واكنش شديد خود را در مدينه نشان داد . مردم مدينه كه خودسريها و قانون‌شكنيهاى حكومت يزيد به خصوص شهادت سرور و سالار آنان حضرت حسين بن على عليهما السّلام سخت آنها را به ستوه آورده بود ، شمشيرها را از نيام بر آوردند و قيام مسلحانه و مردانهء خويش را آغاز كردند . اين نهضت و جنبش عمومى كه توسط عبد اللّه بن حنظله و شخصيتهاى بزرگ ديگر رهبرى مىشد ، توانست در ابتداى كار بر فرماندار مدينه و نيروى نظامى وى مسلط گردد و كنترل شهر را در دست گيرد ، اما با تأسف به زودى با ورود ارتشيان غارتگر يزيد آن شورش پايان يافت و مردم مدينه دچار بدترين مصيبت و بلا گرديدند .\r\nارتشيان شام كه به فرماندهى يك عنصر پليد و ننگين به نام مسلم بن عقبه براى سركوبى مردم شريف مدينه آمده بود ، در آن نخستين پايتخت حكومت اسلامى و مهبط وحى ، بدترين و شرمگين‌ترين جنايتها و تجاوزها را مرتكب شدند ؛ جنايتهايى كه حتى در تاريخ زندگى خونخواران و آدمكشان و اقوام وحشى و جنگلى كمتر سابقه دارد .\r\nمسعودى مىنويسد : « يزيد لشكرى از اهل شام به فرماندهى مسلم بن عقبه به سوى مدينه فرستاد . مسلم بن عقبه پس از فتح و پيروزى مردم آنجا را سخت دچار وحشت ساخت و آن شهر را غارت نمود و ساكنان آن را به قتل رساند و از آنها براى يزيد بيعت گرفت كه بندهء يزيد باشند و هر كس كه از اين گونه بيعت كردن امتناع مىورزيد ، بلافاصله كشته مىشد .\r\nمسلم بن عقبه مدينه را « نتنته » و پليد لقب داد با آن كه پيغمبر آن را به « طيبه » و پاك ملقّب ساخته و فرموده بود هر كس مردم مدينه را به وحشت اندازد و بترساند خداوند در قيامت او را دچار وحشت خواهد نمود . مسلم بن عقبه را به علت كارهاى ننگينى كه در مدينه انجام داد ، مجرم و مسرف خواندند . » « 1 »\r\n\r\n\r\n","description":"","footnote":"\r\n( 1 ) - على بن الحسين بن المسعودى : مروج الذهب ، ج 3 ، ص 78 .\r\n","page_name":" 110 ","page_number":116},
  {"content":"\r\n\r\nيعقوبى دربارهء بيعت گرفتن مسلم بن عقبه از مردم مدينه مىنويسد : « مسلم بن عقبه پس از تسلط بر مدينه ، مردم آنجا را تحت فشار قرار داد كه با يزيد به اين صورت بيعت كنند كه آنها بندهء يزيد باشند ، و اين گونه بود كه مردى از قريش را مىآوردند و به او مىگفتند كه با يزيد بيعت كن كه تو و پدرت بندهء يزيد باشيد . اگر امتناع مىورزيد ، گردن او را مىزدند » . « 1 »\r\nجنايتهايى كه مسلم پس از تسلط بر مدينه انجام داد ، به راستى بهت‌انگيز و تكان‌دهنده است .\r\nابن جوزى مىنويسد : « مسلم بن عقبه با جمع زيادى از مردم شام به سوى مدينه رفت و ( پس از تسلط ) سه روز تمام آنچه را در مدينه بود براى اهل شام حلال گرداند ( ! ) و عبد اللّه بن حنظله و بزرگان آنجا را كشت و اموال مردم را به غارت بردند و به نواميس آنان تجاوز نمودند . تعداد كشته‌شدگان در مسجد پيغمبر آن قدر زياد بود كه مردم در ميان خون شناور بودند . تا جايى كه خون به قبر پيغمبر خدا رسيد و مسجد و حرم آن حضرت را پر كرد و همچنان شمشير در ميان آن مردم به كار برده مىشد و افراد به قتل مىرسيدند » . « 2 »\r\nمرحوم سپهر مىنويسد : « چهار پايان را بر ستونهاى مسجد رسول خدا صلّى اللّه عليه و آله و سلّم بستند و حيوانات در كنار قبر مطهر بودند و سه دفعه مدينه را غارت كردند . » « 3 »\r\nطبرى مورخ مشهور اهل سنت مىنويسد : « مسلم بن عقبه سه روز تمام آنچه را در مدينه بود براى لشكر خود حلال گرداند . در نتيجه مردم آنجا را كشتند و اموال آنها را به غارت بردند و تمام صحابه را كه در مدينه بودند به ناله و زارى در آوردند . » « 4 »\r\nننگين‌ترين رفتارى كه ارتش يزيد و مردم شام انجام دادند ، تجاوزهاى صريح و شرمگينى بود كه به نواميس و زنان و دختران مدينه نمودند و در نتيجه فرزندان نامشروع فراوانى از خود به جاى گزاردند تا جايى كه يعقوبى مىنويسد : « مسلم بن عقبه زنان مدينه را كه به منزلهء خانهء پيغمبر بود ، بر مردم شام حلال كرد . در نتيجه ، دختران و دوشيزگان آبستن شدند و بچه آوردند بدون آن كه پدران آنها شناخته شوند و هزاران نفر از زنان بىشوهر مدينه فرزند زاييدند » . « 5 »\r\n\r\n\r\n","description":"","footnote":"\r\n( 1 ) - احمد بن ابى يعقوب بن جعفر العباسى : تاريخ يعقوبى ، ج 2 ، ص 251 .\r\n( 2 ) - سبط ابن جوزى : تذكرة الخواص ، ص 259 .\r\n( 3 ) - ناسخ التواريخ ، حالات امام سجاد ( ع ) ، ج 3 ، ص 35 .\r\n( 4 ) - تاريخ طبرى ، ج 3 ، ص 359 .\r\n( 5 ) - احمد بن ابى يعقوب بن جعفر العباسى : تاريخ يعقوبى ، ج 2 ، ص 250 .\r\n","page_name":" 111 ","page_number":117},
  {"content":"\r\n\r\nابن جوزى در اين باره مىنويسد : « هزار نفر از زنان مدينه پس از داستان « حره » بدون شوهر فرزند آوردند . ولى غير از مدائنى از روات ديگر مىنويسند ده هزار زن بىشوهر بچه زاييدند » . « 1 »\r\nتنها خانه‌اى كه در سراسر مدينه از تمام اين مصيبتها و حوادث آسوده بود ، خانهء حضرت زين العابدين عليه السّلام و خاندان بنى هاشم بود كه مسلم بن عقبه بنا به سفارش شخص يزيد متعرّض آنان نگرديد .\r\nابن جوزى هنگامى كه داستان حره و جنايتهايى را كه سپاه يزيد تحت فرماندهى مسلم بن عقبه در مدينه انجام داد ، شرح مىدهد ؛ رواياتى كه از پيامبر عالى قدر اسلام صلّى اللّه عليه و آله و سلّم نقل مىكند كه آن حضرت به كسانى كه مردم مدينه را بترسانند و آنها را دچار وحشت سازند وعدهء عذاب داده است . نامبرده مىنويسد : « پيغمبر خدا فرمود هر كس مردم مدينه را ظالمانه بترساند و دچار وحشت سازد ، خداوند در قيامت او را دچار خوف مىسازد و بر او باد لعنت خدا و فرشتگان و تمام مردم . و خداوند در قيامت هيچ عملى را از او نخواهد پذيرفت و همچنين مسلم در صحيح خود از پيغمبر خدا روايت كرد كه هر كس ارادهء سوئى دربارهء مدينه كند ، خداوند او را در آتش دوزخ ذوب مىكند ، همان‌گونه كه سرب را ذوب مىكند » .\r\nسپس ابن جوزى اضافه مىكند : « ترديدى نيست كه يزيد اهل مدينه را دچار وحشت ساخت و آنها را اسير نمود و اموال آن را غارت كرد و زنانشان را بر سپاهيان شام حلال گرداند . » « 2 »\r\n\r\nيزيد خانهء خدا را به آتش مىكشد !\r\nسومين حادثهء عظيم و تكان‌دهنده‌اى كه يزيد بن معاويه در زمان قدرت خود انجام داد ، ويران كردن كعبه و به آتش كشيدن خانهء خدا بود . عبد اللّه بن زبير كه يكى از آن چهار نفرى بود كه با نوهء ابو سفيان بيعت نكرده بود ، به مكه پناه آورد و جمعى را گرد خود جمع كرد . آن جمع با او به عنوان خلافت بيعت كرده بودند . يزيد هنگامى كه مسلم بن عقبه را با دوازده هزار « 3 » از سپاهيان شام براى سركوبى قيام مدينه به آن سوى فرستاده بود به او دستور داد كه\r\n\r\n\r\n","description":"","footnote":"\r\n( 1 ) - تذكرة الخواص ، ص 259 .\r\n( 2 ) - سبط بن جوزى : تذكرة الخواص ، ص 258 .\r\n( 3 ) - كامل ، ج 3 ، ص 456 .\r\n","page_name":" 112 ","page_number":118},
  {"content":"\r\n\r\nپس از تسلط بر مدينه به جانب مكه رود و عبد اللّه بن زبير را دستگير كند . مسلم بن عقبه پس از انجام آن همه جنايت و آدمكشى و خيانت در مدينه براى دست يافتن بر پسر زبير به سمت مكه حركت نمود ، ولى خوشبختانه در بين راه مرگ او فرا رسيد و به سوى دوزخ رهسپار شد و طبق سفارش يزيد قبل از مرگ خود حصين بن نمير را به فرماندهى سپاه نصب كرد و او را جانشين خويش ساخت .\r\nتاريخ ، جنايتها و اهانتهايى را كه وى به خانهء خدا انجام داد ، چنين نقل مىكند :\r\n« حصين بن نمير با مردم شام به سوى مكه آمد و آن شهر را محاصره كرد . در اين هنگام عبد اللّه بن زبير به خانهء خدا و داخل مسجد الحرام پناهنده گشت . حصين دستور داد تا از بالاى كوهها و بلنديهاى مجاور منجنيقها و عرّاده‌ها را مسلط بر مسجد و خانه نصب كردند و با استفاده از اين وسايل خانهء خدا را سنگ باران نمودند و سنگهاى آتش‌زا و نفط « 1 » - چوبهايى كه حامل مواد قابل احتراق بود - و مواد محترقهء ديگر پرتاب مىكردند و در نتيجه كعبه و خانهء خدا ويران گرديد و بناى آن به آتش كشيده شد و گويا در مكه صاعقه از آسمان آمد و يازده نفر از كسانى كه متصدى كار منجنيق بودند به هلاكت رسيدند » . « 2 »\r\nبا اين حال ، عبد اللّه بن زبير دستگير نگرديد ، زيرا در همان اوقات براى حصين بن نمير خبر آوردند كه يزيد بن معاويه به درك و اصل شد . اين بود سومين عمل ننگين و مهمى كه نوهء ابو سفيان در دوران حكومت خويش انجام داد و پس از آن پروندهء سنگين زندگى كثيفش براى هميشه بسته شد و به درك و اصل گرديد .\r\n\r\n\r\n","description":"","footnote":"\r\n( 1 ) - النفط اعواد فى رءوسها مادة فوسفورية تشتعل بالحك - المنجد\r\n( 2 ) - مروج الذهب ، ج 3 ، ص 81 .\r\n","page_name":" 113 ","page_number":119},
  {"content":"\r\n\r\n\r\nفصل هفتم عواملى كه نهضت حسين عليه السّلام را ايجاب كرد\r\nتا اينجا علل و عوامل نهضت حسين عليه السّلام را از هنگام انعقاد نطفهء آن قدم به قدم تعقيب كرديم و به استناد و شواهد قطعى و غير قابل انكار روشن ساختيم كه چگونه قانون‌شكنى و تجاوز به اموال و ضرب و شتم و تبعيد مردان خدا و صحابهء گرامى پيغمبر و تسلط يافتن افراد آلوده به گناه و ستمگر بر اجتماع ، هر چند در گذشته پىريزى شده بود ، ولى در زمان عثمان صريح‌تر و بىپرده‌تر انجام گرديد . چاپلوسان و فرصت‌طلبان ، آنهايى كه هدفشان تنها تأمين خواسته‌ها و هوسهاى خليفه بود ، بيت المال و پستهاى حياتى كشور را در اختيار گرفتند .\r\nمعاويه كه از جانب عمر به استاندارى شامات نصب شده بود با استفاده از وضع آشفتهء كشور بيش از پيش نيرومند گرديد و قدرت اقتصادى و نظامى مهم و منظمى براى خويش به وجود آورد تا آهسته آهسته به صورت دژى نفوذناپذير در آمد . فرزند ابو سفيان كه قويترين عامل تباهى و خطرناك‌ترين ميراث فساد حكومتهاى گذشته بود ، سخت با امير المؤمنين على عليه السّلام به پيكار برخاست و سر انجام با هزاران نيرنگ و فريبكارى توانست در جنگ صفين خود را از يك شكست حتمى و سقوط نجات بخشد و موقعيت خود را در نواحى شامات در برابر حكومت عدل على عليه السّلام محكم سازد . از آن پس همواره در صدد خرابكارى و ايجاد مشكلات در برابر حكومت على عليه السّلام بود تا هنگامى كه آن حضرت به درجهء شهادت رسيد و امام مجتبى عليه السّلام مقام خلافت را در دست گرفت .\r\nولى در عصر آن بزرگوار هم نيرنگها و حيله‌گريهاى معاويه از يك طرف و مهمتر از آن ، بىوفايى و عهدشكنيهاى سپاهيان و ياران آن حضرت از سوى ديگر كار را به جايى رساند\r\n\r\n","description":"","footnote":"","page_name":" 114 ","page_number":120},
  {"content":"\r\n\r\nكه آن زادهء رسول خدا به طور ضرورت با معاويه صلح كرد و در نتيجه حكومت اسلامى يكباره در اختيار فرزند هند قرار گرفت .\r\nدر اين هنگام كه معاويه خود را مسلط بر كار مىديد ، براى آن كه بدون هيچ مشكل و رقيبى بتواند هر چه زودتر به هدفهاى باطنى و ضد اسلامى خود برسد ، تصميم گرفت حضرت حسن بن على عليه السّلام را مسموم سازد و به حيات اين سلالهء نبوت خاتمه بخشد . اين نيت پليد به زودى عملى گرديد و فرزند دختر پيغمبر صلّى اللّه عليه و آله و سلّم از جهان رخت بر بست . در اين هنگام ديگر معاويه يكّه‌تاز ميدان شد و با شتاب هر چه بيشتر دست به انجام مقاصد درونى و پياده كردن طرحهاى پنهانى خويش زد . در اينجا قطعا خوانندگان عزيز آنچه را كه ما در فصل مربوط به معاويه نگاشتيم به خاطر دارند . در آن فصل به خوبى روشن ساختيم كه معاويه و دودمان وى نه تنها از ابتدا براى اسلام و معتقدات آسمانى آن هيچ گونه احترامى در دل قائل نبودند و پذيرش اسلام توسط آنان تنها به خاطر ترس از شمشير بوده است ، بلكه فرزند ابو سفيان با پيغمبر و دين آسمانى وى كينه‌اى زايل نشدنى در دل داشت تا آنجا كه صريحا به مغيره گفته بود كه مىخواهد نام پيغمبر را دفن كند و ياد آن حضرت را از ذهن مسلمانان ببرد . معاويه مىخواست خلافت اصيل اسلامى را به حكومت نژادى تبديل نمايد و آن را به طور موروثى در خاندان بنى اميه حفظ كند . او بر همه چيز كشور مسلط گرديده و تمام منابع قدرت در اختيار وى قرار گرفته بود .\r\nفرزند ابو سفيان پيش از آن كه فرصت را از دست بدهد به پياده كردن طرحهاى شيطانى و ضد اسلامى خود در نهايت حزم و احتياط دست زد . ابتدا ناپاكان و سفله‌هاى اجتماع مانند زياد بن أبيه را به استخدام خود در آورد و با دست خود اين نمونه از مزدوران كثيف ، انسانهاى امت و زبانهاى گوياى ملت را ريشه كن ساخت و به قتل رساند . آنگاه به كمك راويان بىايمان و خطباى از خدا بىخبر ، به جعل احاديثى از پيغمبر اسلام در مدح خود و خاندان بنى اميه و عثمان پرداخت و آنها را به نام دين با دستگاه وسيع تبليغاتى خود در بين مسلمانان منتشر كرد . سپس مبارزهء خود را با على عليه السّلام و خاندان پاك آن حضرت شروع نمود .\r\nدستور داد همگى على را سب كنند و از آن بزرگوار بيزارى جويند . اكنون بايد براى جانشينى از خود فكرى بينديشد و نقشهء موروثى ساختن حكومت نيرومند اسلامى را عملى سازد .\r\n\r\n","description":"","footnote":"","page_name":" 115 ","page_number":121},
  {"content":"\r\n\r\nتصميم گرفت فرزند شهوت‌پرست و عيّاش خود يزيد را به ولايت‌عهدى نصب كند و از اجتماع تيره بخت آن روز براى او بيعت بگيرد . اين كار هم طبق نقشهء پيش‌بينى شده به سامان رسيد و معاويه توانست پايه‌هاى حكومت يزيد را پس از خود با نيرنگ و تهديد و تطميع و افترا پابرجا سازد . با اين حساب ، تا اينجا فرزند ابو سفيان در همهء كوششهايى كه براى رسيدن به هدفهاى اصلى و باطنى خود انجام داد با موفقيت رو به رو گشت . اكنون معاويه در بستر مرگ است ، در حالى كه بنى اميه به طور كامل بر تمام منابع قدرت و بر سراسر حكومت اسلامى مسلطند و على و خاندان پاك آن حضرت سخت مورد سب و لعن و انواع اهانت قرار دارند .\r\nاجتماع در مرحلهء بسيار حساسى قرار گرفته بود كه خطرناك‌تر از همه مسير افكار و عقايد مسلمانان بود كه به آسانى به وسيلهء دستگاههاى تبليغاتى وسيع حكومت بنى اميه رهبرى مىشد و اين دستگاه شيطانى به ساده‌ترين وجه مىتوانست ناپاكان و اهريمنهاى اجتماع را پاك و فرشته جلوه دهد و سمبلهاى بزرگ انسانيت و پاكى را بىفضيلت و ناپاك معرفى نمايد . اين دستگاه اهرمنى با كوشش هر چه بيشتر در راه انجام هدفها و آمال معاويه مشغول فعاليت بود تا آنجا كه حسين بن على عليه السّلام در يك شرايط سخت و ناگوار جمعى از اصحاب و تابعين رسول خدا را جمع كرد و قسمتى از حقايق اصيل اعتقادى اسلام را در آنجا بر شمرد .\r\nولى نكتهء مهم و تكان‌دهنده اين است كه مىفرمايد : « . . . فانى اخاف أن يندرس الحق و يذهب . . . ، من اين حقايق را مىگويم زيرا مىترسم حق يكباره مندرس شود و نابود گردد » .\r\nآرى معاويه با اين نيرنگها و حيله‌هاى شيطانى سنگر به سنگر خود را به هدفهاى درونىاش ، يعنى انهدام اسلام و قدرت اسلامى و به وجود آوردن يك حكومت نيرومند نژادى به جاى آن كه به طور موروثى در خاندانش باقى بماند ، نزديك كرد . اما مسأله مهم اينجاست كه معاويه در همهء مراحل مراقب است تا با حفظ ظواهر بسيارى از مقررات دين و عدم تظاهر به مخالفت با اسلام هيچ گونه بهانه‌اى به دست مخالفان خود و به خصوص بنى هاشم ندهد تا آنها از اين راه نتوانند زمينهء امت را براى يك قيام خدايى و سپس بهره‌بردارى از آن آماده سازند .\r\nفرزند ابو سفيان اگر على را سب مىكند به نام دين و تحت عنوان حمايت از اسلام است و خود در مقدمهء لعن و سب بر بالاى منبر مىگويد : « اللهم ان ابا تراب الحد فى دينك و صد عن سبيلك . . . » او اگر مردم ساده‌دل و بىدرك اجتماع را براى جنگ عليه على بن ابى طالب\r\n\r\n","description":"","footnote":"","page_name":" 116 ","page_number":122},
  {"content":"\r\n\r\nتحريك مىكند ، تحت عنوان پشتيبانى از قرآن و دستورات و مقررات آسمانى است و به آن مردم تيره بخت مىگويد « على نماز نمىخواند ! » از اينجاست كه مىتوان رمز مهم عدم نهضت حسين عليه السّلام را در برابر معاويه و سكوت آن حضرت را در مقابل وى در مدت ده سال - از هنگام شهادت امام دوم تا هنگام مرگ پسر بو سفيان - به خوبى درك كرد . آرى ، معاويه هر عمل شيطانى كه انجام مىداد به نام دين و براى دلسوزى از اسلام بود تا بتواند با يك پختگى و احتياط كامل به هدفهاى اصلىاش نزديك شود .\r\n\r\nيزيد\r\nهنگامى كه نوبت زمامدارى يزيد مىرسد ، ديگر پرده را از روى كار بر مىدارد و هدف اصلى خاندان بنى اميه را علنى و آشكار مىسازد . يزيد كه در فكر خام خود كارها را پايان يافته تصور مىكرد ، دليلى نمىديد كه بىپرده سخن نگويد و آنچه او و پدر و خاندانش در دل داشتند صريحا بيان نكند . شرايط آمادهء كشور و در دست داشتن تمام قدرت چنان او را سر مست كرده بود كه نه تنها از مى و غنا و طنبور در اشعار خود دم مىزد ، بلكه با صراحت تمام قيامت و روز رستاخيز را از « احاديث طسم » و سخنانى كه موجب تاريكى دل مىشود مىشمرد و مىگفت : « من حاضرم حور العين را با شراب كهنهء ته خم معاوضه كنم » .\r\nفرزند معاويه در علنى ساختن عقايد خود و خاندانش تا آنجا پيش رفت كه آشكارا از شكست كفار قريش در برابر مسلمانان در جنگ بدر اظهار تأثر و اندوه مىكند و كشتن فرزند پيغمبر و خاندان وحى و فضيلت را در كربلا به حساب انتقام از پيامبر بزرگ اسلام مىگذارد و آرزو مىكند اى كاش اجداد و پدران وى مىبودند و شهادت جگرگوشهء رسول خدا را مىديدند و به او مىگفتند اى يزيد دست تو شل مباد\r\nزادهء فرزند بو سفيان كار پرده درى و تظاهرات ضدّ اسلامى خود را به جايى رساند كه صريحا گفت : نه وحى بر محمد نازل شده و نه خبرى از آسمان براى وى آمده بود . تنها اين بود كه او مىخواست با ادّعاى پيامبرى به حكومت و قدرت برسد .\r\n\r\nآيا حسين عليه السّلام مىتوانست تسليم شود ؟\r\nاكنون شما قضاوت كنيد ، آيا در آن شرايط و موقعيت حسّاس كه حيات سياسى و\r\n\r\n","description":"","footnote":"","page_name":" 117 ","page_number":123},
  {"content":"\r\n\r\nاجتماعى اسلام به تار موئى بسته بود ، حسين عليه السّلام مىتوانست تسليم شود ؟ آيا در آن هنگام جز دست زدن به قيام و نهضت خونين چاره‌اى وجود داشت ؟\r\nمعاويه كار را به جايى رسانده بود كه اگر چند سال ديگر به همان گونه مىگذشت ديگر مردم از اسلام چيزى نمىدانستند جز همان مسائلى كه خاندان بنى اميه به آنها تعليم مىدادند ، و طبيعى است كه به اين ترتيب به زودى اسلام و زحمات پيغمبر و على و خاندان معصومشان در دودمان بنى اميه و افكار پليد آنان خلاصه مىشد . اسلامى كه بيان كنندهء مسائل و حامى آن ، بنى اميه و خاندان ابو سفيان يعنى دشمنان واقعى همان اسلام باشند ، پيداست كه با اسلام واقعى و آن آيين آسمانى هيچ گونه شباهتى نخواهد داشت ، بلكه تنها حربه‌اى است در دست جبّاران كه از آن در راه تخدير هر چه بيشتر نيروى انسانها و استثمار انسانها و استثمار دسترنج آنان بهره بر مىدارند .\r\nاين تصوير بر آن فرض است كه ما بگوييم يزيد بن معاويه هم مانند پدر در علاقه و دلبستگى به دين تظاهر مىنمود و چهرهء اسلام پناهى به خود مىگرفت . اما حتى چنين فرضى هم تحقق نيافت ، زيرا فرزند معاويه علنا تمام اصول و معتقدات اسلامى را انكار كرد و مخالفت خويش را با اساس اسلام و با آورندهء آن آشكارا اعلام نمود .\r\nآيا در چنين شرايطى حسين عليه السّلام مىتوانست در برابر آن ديكتاتور خونخوار تسليم شود و دست در دست او نهد ؟ آيا اين عمل به منزلهء تسليم نمودن اسلام و انسانيت در برابر كفر و الحاد و بيدادگرى نبوده است ؟ آيا امكان داشت كه يزيد بن معاويه پيغمبر عزيز اسلام را جاه طلب و تنها خواستار قدرت و حكومت بخواند و نزول وحى را بر آن حضرت يكباره انكار كند و با اين حال حسين بن على عليه السّلام دست در دست او بنهد و با او سازش نمايد ؟\r\nبيعت نمودن و حتى صلح حسين بن على عليه السّلام در آن روز نه تنها بدون ترديد زحمات پيغمبر و اساس اسلام را يكباره به خطر مىافكند ، بلكه موجب اضمحلال و نابودى مكتب انبيا و رنجهاى طاقت‌فرساى همهء پيامبران قبل از اسلام هم مىگرديد . من تصور مىكنم براى هر انسان هوشيار كه كمترين اطلاع در بارهء حوادث تاريخ سياسى و اجتماعى اسلام از هنگام رحلت پيامبر عزيز تا عصر يزيد و دوران حكومت وى داشته باشد ، اين حقيقت كه حسين عليه السّلام نمىتوانست آن روز در برابر فرزند معاويه بىتفاوت باشد تا آن حد آشكار است كه براى وى هيچ گونه جاى ترديد باقى نمىماند .\r\n\r\n","description":"","footnote":"","page_name":" 118 ","page_number":124},
  {"content":"\r\n\r\nحسين بن على عليه السّلام به خوبى مىداند كه اكنون سرنوشت اسلام و اديان آسمانى مكتب عدالت و آزادى و خونهايى كه در راه حمايت از آنها به زمين ريخته شد ، همگى در دست اوست . زادهء زهرا عليها السّلام كاملا توجه دارد كه لحظات زندگى او از نظر شرايط تا آنجا حسّاس و حياتى است كه بقاى دين و آزادى و شرف و عدالت ، يا محو و نابودى آنها ، به قيام و نهضت خونين او بستگى مستقيم دارد . آن بزرگوار براى اولين بار كه خبر زمامدارى و تسلط يزيد را بر اجتماع مىشنود با صراحت تمام خطر نهايى و بزرگ آن حكومت را به مروان بن حكم اعلام كرده و مىفرمايد : « انا للّه و انا اليه راجعون و على الاسلام السلام اذ قد بليت الامّة براع مثل يزيد ؛ ديگر بر اسلام سلام باد ، زيرا امت به زمامدار و فرمانگذارى مانند يزيد دچار گرديده » . « 1 »\r\nاكنون آيا براى حسين عليه السّلام امكان دارد كه با چنين زمامدار و فرمانگذارى كنار آيد تا او به اسلام و آورندهء بزرگش ناسزا گويد ، در حالى كه فرزند همان پيغمبر در كنار سفرهء وى باشد ؟\r\nاو از مى و غنا سخن بگويد و قمار بازى و سگ بازى كند و داستان قيامت و بهشت و حور را علنا افسانه و خرافات بخواند و با اين حال فرزند على حكومت او را به رسميت بشناسد و دست در دست او بنهد ؟ آيا اگر سيد الشهداء چنين عملى را انجام مىداد با دست خود حكم محو و نابودى اسلام را امضاء نمىكرد و اجتماع را به دوران كفر و شرك ، به گناه و آلودگى و انسانيت را به بردگى و تسليم در برابر ظلم و بيدادگرى سوق نمىداد ؟\r\nفرزند معاويه كه همهء منابع قدرت و نيرو را در اختيار دارد و با نيرنگها و حيله‌گريهاى پدرش از سپاه و اقتصاد گرفته تا محرابها و منبرها ، راويان حديث و خطبا همه و همه را در خدمت به خود استخدام كرده ؛ اگر زادهء پيغمبر و جگرگوشهء رسول خدا هم با او كنار آيد و در برابرش تسليم شود ، راستى بنا به فرمودهء آن حضرت نمىبايست ديگر فاتحهء اسلام و قرآن و عدالت و آزادى را براى هميشه خواند و با تمام مكتبهاى آسمانى و پيامبران الهى براى ابد وداع نمود ؟\r\nدر اينجا ممكن است سؤال شود كه چرا حسين عليه السّلام حقايق تلخ گذشته و شرايط دردناك آن روز را با اجتماع اسلامى در ميان نگذاشت و آنها را با گفتار و سخن از آن خواب مرگبار\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 1 ، ص 388 .\r\n","page_name":" 119 ","page_number":125},
  {"content":"\r\n\r\nكه به فنا و سقوط هميشگى آنها مىپيوست بيدار نكرد ؟ در پاسخ مىگوييم :\r\nنخست - با در نظر گرفتن شرايط و امكانات زندگى آن روز ، امكان دسترسى حسين بن على عليه السّلام به مردم مسلمان وجود نداشت . حسين عليه السّلام چگونه مىتوانست در ان عصر و با آن شرايط حقايق گفتنى را به گوش مردم برساند ؟ آن حضرت حد اكثر مىتوانست با مردم مدينه سخن بگويد ؛ هر چند با تسلطى كه بنى اميه در آن روز بر سراسر كشور داشتند ، چنين امكاناتى حتى در آنجا هم براى او وجود نداشت .\r\nدوم - مگر فساد و انحرافهاى ريشه‌دار را كه طى دهها سال با پشت‌هم‌اندازى و حيله‌گريهاى حكومتها به طور عميق در اجتماع رسوخ يافته بود ، مىتوان تنها با سخن از ميان برداشت و آثار آن را يكباره محو ساخت ؟\r\nآيا ممكن است يك فساد اساسى و همگانى را كه از دستگاه رهبرى و قدرت گرفته تا داخل محرابها و منبرها بر همه جا حكومت مىكند ، فقط با حرف زدن و صحبت كردن ريشه‌كن ساخت ؟ !\r\nحسين بن على عليه السّلام به خوبى درك كرد كه فريادها و نعره‌هايى كه از لابه‌لاى سخن و گفتار در آن شرايط به گوش مردم برسد ، كمترين اثر را در بيدارى آن خفتگان تيره بخت نخواهد داشت . زادهء پيغمبر ديد تنها وسيله براى بيدار نمودن آن اجتماع يك انقلاب و قيام خونين است ؛ انقلابى كه سيلاب خون به وجود آورد تا خفتگان افسون شده را از جاى بر كند و كاخ بيدادگران را به لرزه اندازد .\r\nآرى حسين عليه السّلام براى حفظ اسلام و قرآن و عدالت و انسانيت چاره‌اى نداشت جز آن كه در برابر آن فرعون خونخوار تسليم نشود و مخالفت خويش را با وى آشكار سازد ؛ هر چند اين عمل به قيمت كشته شدن وى و ياران عزيز او و اسارت خاندان پاكش تمام گردد . حسين بن على عليه السّلام از گفتار و سخن صرف نظر نكرد ، اما ديد اين كار در ابتدا مؤثر نيست ، زيرا قدرت در دست رقيب است و او با استفاده از زورمندى خويش مىتواند اثر سخن را خنثى كند و آن را بىخاصيت سازد .\r\nحسين عليه السّلام با امت اسلامى سخن گفت و حقايق گفتنى را بيان كرد ، اما نه شخصا و در اول كار . او ديد در ابتدا بايد آن قيام سرخ و نهضت خويش را به وجود آورد تا افكار آن مرده دلان را بيدار كند و آنها را براى پذيرش حقايق آماده سازد . آنگاه به وسيلهء زبانهاى گوياى خود كه\r\n\r\n","description":"","footnote":"","page_name":" 120 ","page_number":126},
  {"content":"\r\n\r\nدر حال اسارت و در غل و زنجير بودند ، بشريّت را از اسارت و بردگى نجات بخشند .\r\nآرى ، با زبان آنان نداى انسانى خويش را به گوش جهانيان برساند و هدفهاى اسلامى و انسانى خود را به همگان تفهيم كند . خواهران و فرزندان اسير او پس از شهادت وى سخن گفتند و حقايق گفتنى را بيان كردند ، اما سخنى كه پشتوانهء آن خونهاى پاك و مقدس گلگون كفنان كربلا بوده است و در نتيجه تا اعماق قلوب جهانيان و انسانيت اثر گذاشته و اسلام و عدالت ، آزادى و فضيلت را از سقوط و نابودى حتمى نجات بخشيده است .\r\n\r\nنهضت كربلا ماهيت بنى اميه را بر ملا ساخت\r\nبنى اميه و خاندان ابو سفيان كه با اسلام و پيامبر عالى قدر آن كينهء سختى در دل داشتند ، با در دست گرفتن قدرت در صدد بر آمدند زهر خود را بر اسلام فرو ريزند و حكومتهاى قبيله‌اى و نژادى را تجديد نمايند . معاويه كه مىديد مبارزات پدرش در برابر اسلام چون با شعار كفر بود ، به سختى شكست خورد ، تصميم گرفت همان پيكار و هدفهاى شوم را اكنون با شعارهاى اسلامى دنبال كند تا در زير اين نقاب چهرهء كفرآلود او مشاهده نشود . متأسفانه زادهء هند تا حدود زيادى به اين هدف شوم و شيطانى خويش دست يافت و با استفاده از قدرت و دستگاه وسيع تبليغاتى خود توانست رهبرى افكار اجتماع اسلامى را در اختيار بگيرد و اين شجرهء خبيثه را منبع الهام‌بخش امت در همهء شئون و قسمتها و نسبت به همه كس و همه چيز قرار دهد . اين نقشه‌هاى شيطانى - همان گونه كه در عصر معاويه اجرا شده بود - اگر همچنان در حكومت يزيد دنبال مىگرديد ، بدون ترديد شوم‌ترين خطر مكتب اسلام را تهديد مىنمود و چندى نمىگذشت كه ديگر از اسلام اصيل و حكومت نيرومند آن در سراسر جهان حتى نامى هم باقى نمىماند . اما سياست غلط يزيد و خامى و ناپختگى او محيطى را به وجود آورد كه خاندان معصوم پيغمبر صلّى اللّه عليه و آله و سلّم توانستند با استفاده از آن ، به يك اقدام شديد و تند دست بزنند تا از اين راه نقشه‌هاى ضدّ اسلامى و انسانى آن خائنان را نقش بر آب سازند .\r\nاگر حضرت امام حسن عليه السّلام داراى شرايط مناسب نبود و در برابر مردى مانند معاويه قرار گرفته بود كه تظاهر او در حمايت از اسلام و قرآن و شيطنتهاى خاص وى ( كه خطرناكترين ضربه‌ها را به نام دين وارد ساخت ) اجازه نمىداد تا آن بزرگوار همانند برادر معصومش\r\n\r\n","description":"","footnote":"","page_name":" 121 ","page_number":127},
  {"content":"\r\n\r\nقيامى خونين نمايد ، امام حسين عليه السّلام داراى شرايط و امكانات مساعد بود .\r\nشهرت يزيد به سوء سابقه و بدكارى از يك طرف و نداشتن حسن تدبير در ادارهء كشور و امت از سوى ديگر و انجام خشونتهاى سخت و ناصحيح از طرف سوم و تظاهر او عليه اسلام و پيامبر عزيز از جهت چهارم ، به امام حسين عليه السّلام امكان داد تا بتواند مخالفت خويش را با حكومت وى آشكار سازد و در برابر او تسليم نشود ، هر چند مىدانست اين عمل به قيمت شهادت او و ياران و اسارت خاندانش تمام خواهد شد .\r\n\r\n","description":"","footnote":"","page_name":" 122 ","page_number":128},
  {"content":"\r\n\r\n\r\nفصل هشتم آثار نهضت حسين عليه السّلام\r\nاكنون كه از بررسى عوامل و موجبات قيام خونين طف فراغت يافتيم و روشن ساختيم كه براى حسين عليه السّلام در آن شرايط حياتى و حساس امكان هيچ گونه سكوت و سازش در برابر آن حكومت آلوده و كثيف وجود نداشت ؛ به بحث در آثار نهضت و بهره‌هايى كه زادهء على عليه السّلام از جانبازيهاى خويش و يارانش برداشت ، مىپردازيم . اين بحث هر چند دامنه‌اى وسيع دارد ، زيرا نتايج و بهره‌هاى آن قيام مقدس بىشمار است ، ولى ما در اينجا به شرح سه قسمت - آن هم به طور فشرده و كوتاه - قناعت مىورزيم .\r\n\r\nمحبوبيت خاندان على عليه السّلام بالا مىرود\r\nاولين اثر مثبت و مهمى كه حادثهء جانسوز طف به بار آورد ، بالا رفتن محبوبيت خاندان على عليه السّلام در اجتماع و شناساندن بيشتر آنها به مردم بود . مسير افكار و عواطف امت كه در اثر تبليغات شديد و شوم حكومت خاندان ابو سفيان مىرفت تا يكباره از خاندان امير المؤمنين فاصله گيرد و براى هميشه آنان و در نتيجه اسلام اصيل را از ياد ببرد ، بعد از واقعهء نينوا يكباره عوض گرديد . مسأله محبوبيت داشتن و قبضه كردن افكار اجتماع از مسائل حياتى و مهمى است كه همواره مورد نظر حكومتها بوده و هست . حكومتها هر چند به طور اكثر تكيه‌گاه بزرگى جز قدرت ندارند ، اما به خوبى مىدانند كه نيرومندتر از قدرت نظامى ، جايگاهى است در دلهاى مردم كه اگر بتوانند مىخواهند آن را براى خويش به دست آورند .\r\nهر تحول و انقلاب هر قدر اصيل و پرارزش باشد ، تنها در آن صورت مىتواند جايى براى\r\n\r\n","description":"","footnote":"","page_name":" 123 ","page_number":129},
  {"content":"\r\n\r\nخود در جامعه پيدا كند و به ثمرهاى مطلوب برسد كه براى افكار عمومى داراى جاذبه باشد . حكومتى كه پايه‌هاى اصلى آن را قدرتهاى نظامى و مادى تشكيل دهند ، سخت متزلزل و ناثابت است . معاويه با همهء تلاشهاى شيطانى و تكاپوى خود آنچه به طور عمده مىخواست به دست آورد دو قسمت بود : يكى محبوبيت دادن به دودمان بنى اميه و ديگرى سقوط آل على عليه السّلام از محبوبيت . و متأسفانه زادهء هند در اين كوشش خود موفقيت بسيارى هم به دست آورد . اما خوشبختانه حادثهء طف و جانبازيهاى اصيل‌ترين انسانهاى آن عصر ، اين ثمر مهم را براى اسلام و نگهبانان راستين آن يعنى خاندان پاك على عليه السّلام به زودى به بار آورد كه توانستند نفوذ معنوى و اعتبار روحانى عميقى براى خود در جامعه ايجاد كنند ، به طورى كه هر قدر از تاريخ كربلا بيشتر گذشت ، قشرهاى بيشترى را در جامعه به خود جذب نمود . اين محبوبيت آرام آرام تا آنجا اوج گرفت كه بنى العباس و همهء مخالفان سياسى بنى اميه براى ساقط كردن حكومت ابو سفيانيان به ناچار در شعاع قدرت معنوى اهل بيت قرار گرفتند و به نام هوادارى از آل رسول و با استفاده از محبوبيت آنان ، حمايت از آنها را شعار خويش قرار دادند تا توانستند قشرهاى وسيعى از ملت را دور خود گرد آورند و كاخ بيدادگران آل اميه را از بيخ و بن بر كنند .\r\nاين محبوبيت كه در واقع به منزلهء خون تازه‌اى بود كه در رگهاى اسلام جريان پيدا مىكرد ، آرام آرام موقعيت خاندان على عليه السّلام را چنان استوار ساخت كه ديگر براى ستمگران و جباران بعدى هيچ گونه امكان آن شبيخون زدنها و يورشها را نسبت به موجوديت دودمان امير المؤمنين باقى نگذاشت و در نتيجه هم خاندان نبوت و هم اسلام اصيل و واقعى از يك خطر حتمى و سقوط قطعى نجات يافت . آرى ، قيام خونين طف در واقع به منزلهء تجديد حيات و قدرت معنوى براى اسلام و پيامبر بزرگ آن بوده است ، زيرا جاذبيت خاصى كه پس از آن براى حسين عليه السّلام به وجود آمده بود عواطف و تمايل قشرهاى مختلف اجتماع را به سوى آن بزرگوار معطوف داشت و اين خود موجب گرديد تا در پرتو زنده ماندن اسم آن حضرت ، نام پيغمبر و ميراث آسمانى او هم زنده بماند ؛ آن گونه كه تا اين تاريخ قرنهاست داغ‌ترين و شورانگيزترين حماسه‌ها و جنبشهاى اسلامى و انسانى با الهام از جانبازيها و فداكاريهاى بىدريغ آن حضرت به وجود آمده و آشنايى مردم با تعاليم و معتقدات اسلامى و زنده ماندن شئون و مظاهر صحيح مذهبى تحت عنوان ياد بود خاطرهء كربلا انجام گرديده\r\n\r\n","description":"","footnote":"","page_name":" 124 ","page_number":130},
  {"content":"\r\n\r\nاست . هر چند من معتقدم كه از مجامع سوگوارى و اجتماعات عظيمى كه به خاطر جاذبهء حضرت سيد الشهدا به وجود مىآيد ، آن گونه كه مورد انتظار است و بايد بهره‌بردارى نمىگردد و به مقدارى كه نيرو در اين راه مصرف مىشود ، نتيجه‌گيرى انجام نمىگيرد ( و اين خود بحثى است كه با خواست خداوند در پايان كتاب خواهد آمد و ما خود طرحهاى مفيدى در اين باره داريم كه در آنجا ارائه خواهيم كرد ) اما با اين حال كيست كه نقش حياتى و عظيم اين مجامع را در حفظ اساس و عظمت و كيان شيعه تا اين عصر منكر شود ؟ آرى ، اين ثمره و راه يافتن دودمان على عليه السّلام به طور عميق و ريشه‌دار در دلهاى مردم ، از مهمترين آثارى بود كه نهضت مقدس حسين عليه السّلام آن را به بار آورد .\r\n\r\nآل اميه منفور مىگردد\r\nدومين اثر مهم و بزرگى كه نهضت مقدس حسين عليه السّلام به بار آورد ، بر ملا ساختن ماهيت كثيف و ننگين بنى اميه بود . آن قيام و جنبش اصيل كه پرده‌ها را يكباره بالا زد ، به خوبى توانست چهرهء آلوده و سيرت ديو و دد آنها را عملا در برابر امت ترسيم نمايد و ميزان قساوت ، درندگى ، رذالت و پايبند نبودن آنها را به هيچ اصلى از اصول انسانيت و شرف آشكار سازد .\r\nزادهء على عليه السّلام با آن فداكارى و جانبازى خويش ، براى همگان روشن ساخت كه اينان نه تنها از كشتن عنصرهاى فضيلت و زادگان پيامبر با لبهاى تشنه و شكمهاى گرسنه امتناع ندارند ، بلكه كودكان شيرخوار و خردسال آنها را هم در برابر ديدگان پدر هدف تيرهاى مسموم و كشنده قرار مىدهند و دختران كوچك و بىگناه را به غل و زنجير مىكشند و با پاى برهنه آنها را از بيابانها و بر روى خارها عبور مىدهند .\r\nاين جنايتهاى هولناك آن چنان پرده از ماهيت بنى اميه بالا زد و آن دشمنان واقعى اسلام را رسوا ساخت كه قيافه‌هاى اهريمنى و شيطانى آنها را آن گونه كه بود نشان داد و در نتيجه به موازاتى كه محبوبيت خاندان پيغمبر بالا مىرفت ، نفرت و انزجار شديدى از بنى اميه در دلها ايجاد مىگرديد تا آنجا كه توانست نقشه‌هاى شوم زادهء هند را كه با جعل احاديث و روايات ساختگى مىخواست خاندان بنى اميه را به نام دين در دلهاى مردم جاى دهد ، همه را نقش بر آب سازد .\r\n\r\n","description":"","footnote":"","page_name":" 125 ","page_number":131},
  {"content":"\r\n\r\nانعكاس اين منفوريت در اجتماع به حدى بالا گرفت كه بالاخره پس از گذشت چند سال نه تنها هيچ يك از آل اميه جرأت نداشت نسبت خود را آشكار سازد ، بلكه بدنهاى مردگان آنها را هم از قبر بيرون كشيدند و با آتش سوزاندند . آرى ، راه پيشرفت و پيروزى كه داشت با سرعت فراوان براى آن دودمان كثيف در بين امت هموار مىشد ، پس از واقعهء طف يكباره در هم ريخت و با رسوايى و فضيحت بساط خاندان ابو سفيان بر چيده گشت .\r\n\r\nنهضتهايى كه از حادثهء كربلا الهام گرفت\r\nسومين اثر عميق و مهمى كه واقعهء كربلا آن را به وجود آورد ، نهضتهاى اصيلى بود كه با الهام از آن واقعه انجام شد . اين قيامهاى خونين كه تقريبا رهبرى همهء آنها را سادات و بنى هاشم بر عهده داشتند ، خود يكى از ثمرات شيرينى است كه فداكاريهاى بىدريغ امام حسين عليه السّلام و ياران عزيزش آن را به بار آورد ؛ زيرا تا آن روز هر چند جنگهاى فراوانى در اسلام به وقوع پيوسته بود ( همانند نبرد على و فرزندش حسين عليه السّلام ) كه در آنها مردان اصيل و آزادهء اسلام سخت با ستمكاران و فرصت طلبان پيكار كردند و فداكاريهاى بسيارى انجام دادند ، اما آن جنگها همگى به صورت برخورد حكومتى با حكومت ديگر بود و هر دو طرف از امكانات « دو قدرت » برخوردار بودند . از جنبهء نفرات و سلاح گرفته تا آذوقه و اقتصاد ، هر دو جبهه داراى شرايط مساوى و يا قدرى ضعيف‌تر بودند ؛ اما واقعهء كربلا اين گونه نبود . در آنجا « قدرت » تنها در يك طرف بود و حكومت در برابر حكومت قرار نداشت . در آنجا دو طرف نه تنها داراى شرايط مساوى نبودند ، بلكه از نظر امكانات و نيرو درست در دو قطب مخالف قرار داشتند . در حادثهء نينوا ، يك طرف پيكار يزيد است كه در رأس قدرت قرار دارد و از همهء امكانات و عوامل مادى به طور وسيع و بىسابقه‌اى برخوردار است ، اما طرف ديگر يعنى جبههء حسين عليه السّلام نه قدرت دارد و نه حكومت ، بلكه تنها جمعى آزاد مردان خدا ساخته و شريف بودند كه تعدادشان از صد نفر تجاوز نمىكرد ، و اينان ( به عكس رقيب خود ) دستهاى پرفضيلتشان از همهء امكانات مادى تهى بود ! نه اسلحهء كافى داشتند و نه وسيلهء سوارى و حتى نه آب و نه نان ، اما با اين حال آنها نشان دادند كه در حكومت جباران و ستمگران آنجا كه براى عدالت و آزادى ، فضل و شرف ارزشى ندارد ، مرگ شرافتمندانه به مراتب از زندگى ننگين و سازش با آنها بهتر است .\r\n\r\n","description":"","footnote":"","page_name":" 126 ","page_number":132},
  {"content":"\r\n\r\nآرى ، اين گونه پيكار و جنگ با اين شرايط كاملا متفاوت تا آن روز سابقه نداشت و براى اولين بار اين حسين و ياران آزادهء وى بودند كه نشان دادند ممكن است جمعى كوچك و نفراتى محدود بدون داشتن هيچ گونه امكانات مادى در يك محيط خفقان‌آور و در حكومت بيدادگران نعره‌هاى حق طلبانهء خويش را از دل بر كشند و به خاطر هدفهاى خدايى و انسانى با دستى خالى پيكار كنند ، هر چند در آن راه جان خود را از كف بدهند ، اما چون بر خدا و حق تكيه دارند ، پيروز شوند .\r\nآرى ، از اينجاست كه ما تنها قيام خونين حسين عليه السّلام ( نه جنگهاى اصيل گذشته ) را الهام‌بخش آن نهضتهاى كوچك - اما اصيل و پرثمر - مىشمريم كه توسط بنى هاشم و سادات در برابر حكومتهاى غاصب به وجود آمد ، و ترديدى نيست كه نقش همان قيامها و جنبشها - با حجم كوچكشان - در حفظ موجوديّت اسلام و قوانين عدالت‌گستر آن بسيار حياتى و حسّاس بوده است ، زيرا ترديدى نيست كه اگر دوران حكومت زمامداران بعدى با نهايت آرامش و بدون درد سر مىگذشت ، بدون شك آنها كه نه با اسلام رابطهء گرم و نه با ملت پيوندى داشتند ، كمتر احساس احتياج مىكردند كه به مقررات اسلامى و حفظ شئون دينى تظاهر كنند و از ستم به مردم بپرهيزند . اما آن جنبشها و قيامهاى مسلحانه‌اى كه توسط سادات و بنى هاشم انجام مىگرفت ، آن هم توأم با محبوبيت خاصى كه خاندان پيغمبر صلّى اللّه عليه و آله و سلّم پس از حادثهء كربلا به دست آورده بودند گاهى آن چنان مشكل عظيم براى حكومتها و خلفاى ناشايستهء وقت به وجود مىآورد كه آنها را به سقوط و شكست قطعى تهديد مىنمود . بدون شك ، در چنين شرايطى ، آن جباران خود را به حفظ حقوق مردم و مقررات و تظاهر به رعايت اصول و مبانى اسلامى بيشتر محتاج مىديدند تا از اين راه هم بر محبوبيت خويش در بين مردم بيفزايند و هم از حمايت اجتماع در برابر سادات بيشتر برخوردار باشند ، و از طرف سوم بهانه‌اى هم به دست مخالفان خود و بنى هاشم نداده باشند .\r\nبا اين حساب ، نقشى را كه قيام سادات در برابر حكومتهاى ناشايست وقت از نظر محفوظ ماندن ظواهر اسلام و نام مقدس پيامبر گرامى و رعايت حقوق مردم ايفا نمود ، نمىتوان انكار كرد . اين نهضتها خود يكى از آثار مهم و ثمرات شيرينى است كه بدون شك از نهضت ريشه‌دار و عميق حضرت حسين بن على عليه السّلام الهام مىگرفت .\r\nتا اينجا علل و عواملى كه منجر به قيام مقدس حضرت حسين عليه السّلام گشت مورد بررسى\r\n\r\n","description":"","footnote":"","page_name":" 127 ","page_number":133},
  {"content":"\r\n\r\nقرار گرفت و روشن ساختيم كه چگونه شرايط ناگوار فراوانى كه تا سال 60 هجرى براى خاندان پيامبر بزرگ اسلام صلّى اللّه عليه و آله و سلّم به وجود آمده بود ، ضرورت آن نهضت را ايجاب مىنمود و نشان داديم كه چگونه اگر حسين عليه السّلام در برابر فرزند معاويه تسليم مىشد تا چند سال ديگر نه از اسلام خبرى بود و نه از آورندهء آن . و اگر نامى از اسلام باقى مىماند تعاليم و ماهيت آن جز همان مسائلى نبود كه الهام دهندهء آن حكومتهاى بنى اميه و دستگاههاى وسيع تبليغاتى آنها باشد . طبيعى است كه چنين اسلامى با اسلام واقعى كمترين شباهتى نمىتوانست داشته باشد و تنها يك منبع قدرت بود كه در اختيار بنى اميه در راه تأمين جاه طلبى آنها و تخدير نيروى انسانها قرار داشت ، ولى فرزند فاطمه عليها السّلام با آن فداكارى و جانبازى بىسابقه‌اى كه انجام داد ، اسلام و تعاليم عاليهء انسانى آن و عدالت و آزادى را از يك سقوط هميشگى و حتمى نجات بخشيد و بقاى آنها را براى ابد تضمين نمود .\r\nدر اينجا قسمت اول كتاب پايان يافت . اكنون به خواست خداوند قسمت دوم بحث را آغاز مىكنيم .\r\n\r\n","description":"","footnote":"","page_name":" 128 ","page_number":134},
  {"content":"\r\n\r\n\r\nبخش دوم روش و سياست امام حسين عليه السّلام در شكل‌گيرى قيام عاشورا\r\n\r\n","description":"","footnote":"","page_name":" 129 ","page_number":135},
  {"content":"\r\n\r\n\r\nفصل نهم تحقيقى در بارهء سياست حسين عليه السّلام از هنگام حركت از مدينه تا زمان شهادت\r\nاكنون مىخواهيم سياست خاصى را كه فرزند امير المؤمنين عليه السّلام از ابتداى نهضت تا پايان كار ، همواره آن را مورد نظر و توجه داشت ، مورد مطالعه قرار دهيم تا بدانيم آن بزرگوار چگونه و در چه شرايطى قيام آسمانى خويش را انجام داد تا اين كه توانست با موفقيت كامل آن را به ثمر برساند و از آن در راه تأمين هدفهاى اسلامى و انسانى خود بهره بردارد ؟\r\nحضرت حسين عليه السّلام به خوبى مىدانست حكومت بنى اميه كه يزيد در رأس آن قرار گرفته بود ، چنان « تسمه از گردهء » مردم كشيده است كه اينك با نهايت قدرت بر سراسر كشور مسلط است و كسى را ياراى كمترين عرض وجود و مخالفت با آن حكومت نيست . در شرايطى كه از اقتصاد و نيروى نظامى گرفته تا دستگاههاى وسيع تبليغاتى و منبر و محراب همگى در اختيار و استخدام فرزند معاويه قرار دارد ، در آن اوضاع فرزند پيامبر چگونه و از كجا بايد قيام خدايى خود را آغاز كند تا بتواند با يك نقشهء صحيح و حساب شده تا پايان كار آن را رهبرى كند و به ثمر برساند ؟\r\nنهضتى كه توسط حضرت حسين عليه السّلام به منظور حفظ موجوديّت اسلام و قرآن و در هم ريختن شالودهء حكومت بنى اميه و اساس ظلم و بيدادگرى و استبداد انجام شد ، مىبايست چنان حساب شده و حكيمانه باشد كه اثر معنوى آن تمام قدرتهاى افسانه‌اى و منابع نيرويى را كه آن روز در اختيار حكومت آل اميه قرار داشت ، به سختى خنثى سازد و آنها را از\r\n\r\n","description":"","footnote":"","page_name":" 130 ","page_number":136},
  {"content":"\r\n\r\nخاصيت ساقط نمايد .\r\nآرى ، حضرت حسين بن على عليه السّلام در چنان شرايطى مىخواهد قيام كند ؛ قيامى كه بتواند نيروى معنوى آن دژهاى نفوذناپذير حكومت دودمان ابو سفيان را در هم شكند و هدفهاى اصلى و اساسى آن بزرگوار را تأمين نمايد .\r\nخوشبختانه آن طرح لازم ريخته شد و نقشهء آسمانى قيام آماده گرديد ؛ طرحى بهت‌انگيز كه اگر همهء افكار جهان در يك جا فشرده مىشد و مىخواست براى رهبرى و به ثمر رساندن نهضتى در شرايط حسّاس آن روز بهتر از آن نقشه طرح كند ، قطعا امكان‌ناپذير بود .\r\nمن معتقدم كه حضرت حسين عليه السّلام از هنگام حركت از مدينه تا پايان نهضت ، و همچنين خاندان پيروز او از هنگام اسارت تا زمان مراجعتشان به يثرب ، هيچ عملى را بدون حساب و به طور اتفاق و تصادف انجام نداده‌اند . ما مىگوييم آن بزرگوار براى رسيدن به آرمانهاى خدايى و انسانى خود و به ثمر رساندن آن نهضت مقدس نقشه و سياست خاصى داشت كه از هنگام حركت از مدينه تا زمان برگشت آن خاندان وحى به همان نقطه ، هر عمل و سخنى كه توسط آن حضرت و يا خواهران و زنان و فرزندان وى انجام مىشد و ايراد مىگرديد ، همگى پيرامون همان نقشه و بر محور همان سياست مشخص بوده است .\r\nاكنون به خواست خداوند اين حوادث را مورد تحقيق قرار مىدهيم ، ولى بايد در نظر داشت كه مقصود ما در اين بخش ( همانند بخش اول ) شرح همهء حوادث و پيشامدهايى كه در اين باره به وقوع پيوسته است ، نيست . ما نمىخواهيم « مقتل » بنويسيم و يا « وقايع نگارى » كنيم ؛ هدف ما در اينجا تنها شرح سياست خاصّ نهضت حسين عليه السّلام و نگاشتن آن قسمت از گفتارها و خطبه‌ها و بيانهاى آن حضرت است كه در حدود هدف كتاب بوده و در روشن ساختن مقصود اصلى نهضت نقشى مستقيم دارد .\r\n\r\nاولين برخورد حسين عليه السّلام با حكومت يزيد\r\nهنگامى كه زندگى ننگين معاوية بن ابى سفيان سپرى گرديد و پروندهء سياه دوران حكومتش بسته شد ، فرزند وى يزيد جانشين او گرديد و به حكومت رسيد . فرزند معاويه پس از احراز مقام و قدرت ، نامه‌اى متحد المال به استانداران و فرماندارانش در سراسر كشور بدين گونه نگاشت : « از بندهء خدا يزيد امير المؤمنين به سوى . . . اما بعد ، معاويه بنده‌اى\r\n\r\n","description":"","footnote":"","page_name":" 131 ","page_number":137},
  {"content":"\r\n\r\nاز بندگان خدا بود كه خداوند او را حكومت داده بود ( ! ) و او به مقدار معلوم زندگى كرد و با اجلى محتوم در گذشت . . . و اكنون بر تو لازم و واجب است ، از آنان كه در تحت حكومت تو به سر مىبرند ، خواه كوچك باشند يا بزرگ ، نيكوكار باشند يا بدكار ، براى من بار ديگر بيعت بگيرى و با آنان براى تسليم شدن در برابر امر ما تجديد پيمان نمايى و از آنان بخواهى كه در اطاعت ما سرعت نمايند . در اين كار از خود شدت نشان بده ، بدون آن كه ايشان را در ترك آن رخصت دهى و يا در تأخير آن اجازت نمايى . » « 1 »\r\nبه اين ترتيب ، يزيد مرگ معاويه را به اطلاع تمام عمّال خود رساند و از آنها خواست تا از مردم براى وى بار ديگر بيعت بگيرند . هر چند فرزند معاويه در اينجا مىنويسد كه همگان براى بار دوم با او بيعت كنند ، اما در واقع هدف اصلى وى بيعت گرفتن از كسانى است كه در حكومت معاويه از بيعت با او امتناع ورزيدند .\r\nيكى از مورخان بزرگ اهل سنت مىنويسد : « مهمترين هدف يزيد ، بيعت گرفتن از كسانى بود كه در حكومت معاويه به ولايت‌عهدى يزيد تن در ندادند و بيعت نكردند . او به وليد فرماندار مدينه نامه‌اى نوشت كه در آن وى را از مرگ معاويه آگاه ساخت . آنگاه نامهء كوچكى هم به انضمام همين نامه به او نگاشت كه حسين عليه السّلام و عبد الله بن عمر و عبد الله بن زبير را براى بيعت نمودن با وى تحت فشار قرار دهد و آنها را مرخص نسازد تا هنگامى كه بيعت كنند . » « 2 »\r\nناسخ التواريخ در نقل اين نامه اين جملات را اضافه مىكند : « اگر هر يك از اين سه با تو بيعت ننمايند ، سر او را با جواب اين نامه براى من بفرست » . « 3 »\r\nفرماندار مدينه با دريافت اين فرمان شوم ، سخت ناراحت شد و گفت : « انا للّه و انا اليه راجعون » . سپس مروان بن حكم را خواست و نامهء يزيد را براى وى خواند و دربارهء آن سه تن با او به مشورت پرداخت . مروان در پاسخ گفت : من معتقدم كه حسين بن على و عبد الله بن زبير را بلافاصله حاضر ساز و پيش از آن كه آنها از مرگ معاويه مطلع گردند ، آنان را به بيعت از يزيد دعوت نما و اگر امتناع ورزيدند بلادرنگ هر دو را گردن بزن و سر آنها را براى يزيد\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 1 ، ص 380 .\r\n( 2 ) - كامل ، ج 3 ، ص 377 .\r\n( 3 ) - ناسخ التواريخ ، حالات سيد الشهداء ( ع ) ، ج 1 ، ص 381 .\r\n","page_name":" 132 ","page_number":138},
  {"content":"\r\n\r\nبفرست . ولى از عبد اللّه بن عمر دست بردار ، زيرا وى مرد كار نيست و هواى خلافت در سر ندارد . وليد با شنيدن اين پيشنهاد خطرناك و جهنمى برآشفت و سخنانى بين او و مروان ردّ و بدل شد تا بالاخره به عمرو بن عثمان بن عفّان گفت كه به نزد حسين بن على و عبد الله بن زبير برود و به آنها بگويد نزد او حاضر شوند تا مطلبى را با آنان در ميان گذارد .\r\nعمرو بن عثمان قدرى به جستجو پرداخت تا آن دو را در مسجد يافت و پيام وليد را به آنان ابلاغ نمايد و به سراغ كار خود رفت . عبد اللّه بن زبير به حسين عليه السّلام گفت : به نظر شما ، چرا در اين هنگام وليد ما را نزد خود خواند ؟ حضرت فرمود : « گمان مىكنم معاويهء ستمگر مرده است ، وليد مىخواهد از ما براى يزيد بيعت بگيرد پيش از آن كه خبر مرگ آن جبار منتشر گردد » . « 1 »\r\nدر اينجا فرزند زبير از آن بزرگوار پرسيد كه اگر وليد تو را به بيعت با يزيد دعوت كند چه خواهى كرد ؟\r\nحضرت فرمودند : « هرگز با يزيد بيعت نمىكنم . مردى كه خمر مىنوشد و با سگها بازى مىكند و شبها را با لهو و لعب به صبح مىآورد » .\r\nهنوز اين گفتار به پايان نرسيده بود كه عمرو بن عثمان بار ديگر ظاهر گشت و گفت وليد در انتظار شماست . حسين بن على عليه السّلام فرمود : من اكنون آمادهء حركت هستم . عبد الله بن زبير گفت : من بر تو ترسناكم و از آن مىترسم كه اگر وليد را ديدار كنى وى تا گرفتن بيعت به تو اجازهء بازگشت ندهد ، و يا آن كه شما را به قتل برساند . حضرت فرمود :\r\n« اى پسر زبير ، من آن كسى نيستم كه تن در زير بار ذلت دهم و خوارى و ننگ را بپذيرم » .\r\nآنگاه آن بزرگوار از مسجد خارج گرديد و پنجاه نفر از بنى هاشم و نزديكان خود را فرمان داد تا با شمشيرهاى كشيده با وى باشند و در كنار خانه و سراى وليد جاى گيرند تا هرگاه بانگ آن بزرگوار را شنيدند بىدرنگ به داخل خانه درآيند و آنچه آن حضرت فرمان دهد اجرا سازند .\r\nحسين عليه السّلام بر فرماندار مدينه وارد شد ، در حالى كه پنجاه تن از هاشميان با شمشيرهاى آماده در اطراف خانهء وى پراكنده بودند . در آنجا پس از سخنرانى كه بين آن بزرگوار و وليد\r\n\r\n\r\n","description":"","footnote":"\r\n( 1 ) - كامل ، ج 3 ، ص 378 .\r\n","page_name":" 133 ","page_number":139},
  {"content":"\r\n\r\nرد و بدل شد ، خبر مرگ معاويه را به آن حضرت داد . آقا فرمودند : « مرا براى چه كار به اينجا خواستى ؟ وليد گفت : تو را خواسته‌ام تا بگويم اجتماع اسلامى همگان بر خلافت يزيد راضى شدند و از شما مىخواهم با او بيعت كنيد و با حكومت وى مخالفت نورزيد .\r\nحسين عليه السّلام فرمودند : « وليد ، تو از من خواستى با يزيد بيعت كنم ، ولى بيعت در پنهانى و خفاء بىاثر است . صبر كن تا فردا كه مردم براى بيعت با يزيد حاضر شوند ، مرا هم با آنان بخوان » . « 1 » وليد اين پيشنهاد را پذيرفت و به آن حضرت گفت پس اكنون به سراغ كارت برو تا فردا .\r\nسخن كه به اينجا رسيد ، مروان بن حكم كه از بدترين دشمنان خاندان پيغمبر بود ، گفت : اى وليد « حسين را نگه دار و بازداشت كن ، تا بيعت كند يا آن كه گردن او را بزن و وى را به قتل برسان ! » « 2 » فرزند پيغمبر هنگامى كه اين جسارت را از مروان شنيد ، سخت برآشفت و خطاب به وى فرمود :\r\n« ويلك يا بن الزرقاء أنت تأمر بضرب عنقى كذبت و اللّه و لؤمت ثم أقبل على الوليد فقال أيها الامير انا اهل بيت النبوة و معدن الرسالة و مختلف الملائكة و بنا فتح اللّه و بنا ختم اللّه و يزيد رجل فاسق ، شارب الخمر ، قاتل النفس المحرمة ، معلن بالفسق و مثلى لا يبايع مثله و لكن نصبح و تصبحون و ننظر و تنظرون اينا أحق بالخلافة و البيعة ثم خرج عليه السلام « 3 » ؛ اى فرزند ناپاك و آلوده ، آيا تو به كشتن من فرمان مىدهى ؟ به خدا قسم دروغ گفتى و بر اين كار سرزنش خواهى شد . آنگاه به وليد فرمود : ما خاندان نبوت و معدن رسالتيم و خانهء ما محل آمد و رفت فرشتگان است و فيض خداوند از ما شروع شد و به ما هم ختم خواهد گرديد . ولى يزيد مردى است كه خمر مىنوشد و مردم بىگناه را مىكشد و آشكارا گناه و فسق انجام مىدهد و كسى مثل من با فردى مانند يزيد بيعت نخواهد كرد . با اين حال تأمل كنيد تا فردا برسد . آنگاه ببينيم كدام يك از ما دو تن به خلافت سزاوارتر و شايسته‌تريم » . اين كلمات را فرمود و بدون اعتنا به آنان از مجلس خارج گرديد .\r\nولى مروان بن حكم آن ناپاك كينه دل از اين بىاعتنايى حسين عليه السّلام به شدت خشمگين شد\r\n\r\n\r\n","description":"","footnote":"\r\n( 1 ) - ميرزا محمد تقى سپهر ، ناسخ التواريخ ، حالات سيد الشهداء ( ع ) ، ج 1 ، ص 385 .\r\n( 2 ) - همان .\r\n( 3 ) - محمد باقر مجلسى ، بحار الانوار ، مؤسسه الوفاء بيروت - 1404 ه . ق ، ج 44 ، ص 325 .\r\n","page_name":" 134 ","page_number":140},
  {"content":"\r\n\r\nو به وليد گفت : تو پيشنهاد مرا نپذيرفتى و آن را به كار نبستى و از حسين دست برداشتى ! وليد در پاسخ او گفت : « واى بر تو اى مروان ! تو به من پيشنهادى دادى كه انجام آن برابر بود با از بين رفتن دين و دنياى من . به خدا قسم ، دوست ندارم سراسر دنيا همه در ملك من باشد و در برابر آن حسين را بكشم . به خدا سوگند ! گمان نمىكنم كسى را كه دست او به خون حسين آغشته باشد و در دادگاه الهى حاضر گردد ، مگر آن كه ميزان عمل او بسيار سبك خواهد بود .\r\nخداوند به وى نگاه رأفت نخواهد نمود و او را از گناه پاك نمىسازد و براى او عذاب دردناكى است » . « 1 »\r\nبه اين ترتيب ، به خوبى پيداست كه فرزند امير المؤمنين با يزيد بيعت نخواهد كرد و در هيچ صورت تن در زير بار چنين ذلتى نخواهد داد .\r\nحسين بن على عليه السّلام در مجلس وليد تا حدّى پرده‌ها را بالا زد و صريحا آلودگيها و ناپاكيهاى يزيد را بر شمرد و با قاطعيت تمام فرمود : « كسى مثل من با فردى مانند يزيد بيعت نخواهد كرد » .\r\nاما با اين حال ، مروان بن حكم گويا هنوز به حسين اميدوار است و گمان مىبرد كه بتواند آن حضرت را قانع سازد و آن بزرگوار را براى بيعت با زادهء معاويه راضى نمايد . به دنبال اين فكر غلط و گمان باطل ، روزى زادهء زهرا عليها السّلام را ديدار كرد و با چهرهء خير خواهى و مصلحت‌انديشى به آن حضرت گفت : « يا ابا عبد اللّه انى لك ناصح فاطعنى ترشد فقال الحسين عليه السّلام و ما ذاك ؟ قل حتى أسمع فقال مروان انى آمرك ببيعة يزيد بن معاوية فانه خير لك فى دينك و دنياك .\r\nفقال الحسين عليه السّلام انا للّه و انا اليه راجعون و على الاسلام السلام اذ قد بليت الامة براع مثل يزيد و لقد سمعت جدى رسول اللّه صلّى اللّه عليه و آله و سلّم يقول الخلافة محرمة على آل ابى سفيان » ؛ « 2 » اى ابا عبد الله ! من تو را پند مىدهم و خير خواه تو هستم سخنان مرا بپذير تا به خير و سعادت برسى .\r\nحضرت فرمود : نصيحت تو چيست ؟ مروان گفت : من تو را به بيعت با يزيد راهنمايى مىكنم ، زيرا در اين كار خير دنيا و آخرت شماست !\r\n\r\n\r\n","description":"","footnote":"\r\n( 1 ) - جعفر بن محمد بن طاووس : اللهوف فى قتل الطفوف ، منشورات مطبعة الحيدريه ، نجف 1363 ه . ش ، ص 11 .\r\n( 2 ) - لهوف ، ص 11 .\r\n","page_name":" 135 ","page_number":141},
  {"content":"\r\n\r\nآن بزرگوار در پاسخ گفت : « انا للّه و انا اليه راجعون ؛ ديگر بر اسلام سلام باد ( و بايد با آن وداع كرد ) زيرا امت دچار زمامدارى همانند يزيد گرديده ! و من از جدّم پيغمبر خدا شنيدم كه مىفرمود خلافت بر آل ابى سفيان حرام است » .\r\nدر اينجا مروان با نهايت بىشرمى بيعت با يزيد را تأمين كنندهء خير دنيا و آخرت براى حسين عليه السّلام مىشمرد و آن حضرت را به تسليم شدن در برابر آن زادهء ناپاك تشويق مىنمايد ! اما حسين بن على عليه السّلام هم بدون هيچ گونه پرده‌پوشى و محافظه‌كارى نتايج شوم و مرگبار حكومت يزيد را براى جهان اسلام بيان كرده ، مىفرمايند : « اسلامى كه زمامدار و رهبر آن مردى همانند يزيد باشد ، بايد براى هميشه با آن وداع نمود » .\r\nزادهء على عليه السّلام در اين گفتار صريح و روشن نه تنها خطر قطعى حكومت فرزند معاويه را آشكارا بيان داشت ، بلكه هدف اصلى و مقدس نهضت خويش را هم در برابر آن حكومت برملا ساخت . طبيعى است حكومتى كه خطر بقاى آن اضمحلال و نابودى اسلام باشد ، قيام و نهضت صحيحى اگر در برابر آن انجام گيرد ثمره‌اش نجات اسلام و ابقاى موجوديت آن خواهد بود .\r\nاين پاسخ كوبنده و قاطع كه آن بزرگوار به مروان داد ، براى وى سخت و ناراحت‌كننده بود و در نتيجه سخنان تندى بين آن دو رد و بدل شد و از يكديگر جدا شدند . گفتگوى آن حضرت با وليد و سخنانى كه بين وى و مروان مبادله شد فرماندار مدينه را مطمئن ساخت كه فرزند على ( ع ) به هيچ قيمت با يزيد بيعت نخواهد كرد و تن در زير بار اين ننگ نخواهد داد . از اين نظر ، نامه‌اى بدين گونه به يزيد نگاشت : « حسين بن على هيچ گونه حقّى براى تو در خلافت نمىبيند و تن زير بار بيعت با تو نمىدهد ، اكنون نظر خود را دربارهء وى اظهار كن ( تا بر طبق آن عمل كنم ) . » « 1 »\r\nاين نامه به دست يزيد رسيد و كينهء قبيله‌اى او را عليه آن حضرت سخت بر انگيخت .\r\nبلافاصله فرمانى دربارهء آن بزرگوار براى وليد بدين گونه صادر كرد : « هنگامى كه اين نامه به تو رسيد بلافاصله پاسخ آن را بده و در آنجا نام كسانى را كه در برابر ما تسليمند و يا از اطاعت ما خارج گرديده‌اند بيان نما ، ولى با جواب نامه سر حسين بن على هم باشد » .\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 1 ، ص 391 .\r\n","page_name":" 136 ","page_number":142},
  {"content":"\r\n\r\nشگفت‌انگيز است ! فرزند معاويه تصور كرده تسلط بر حسين چنان آسان است كه ضمن خواستن جواب نامه ، سر آن حضرت را هم از فرماندار مدينه مىطلبد ! غافل از آن كه آن رهبر آزادگان نه تنها از مرگ ترسى ندارد و مىداند كه مخالفت با حكومت يك ديكتاتور بىباك و خونخوار همانند زادهء فرزند هند به قيمت جان عزيزش تمام خواهد گشت ، بلكه به خوبى مىداند كه پايان اين كار ، شهادت بسيارى از ياران و خويشان آزادهء وى هم خواهد بود . اما مىخواهد چنان كشته شود و در شرايطى شهيد گردد كه قطرات خون پاك وى كاخ ستم و حكومت بيدادگران و دشمنان كينه‌توز اسلام يعنى آل اميه را از بيخ و بن بركند و بقاى اسلام و موجوديت آن را براى هميشه تضمين نمايد .\r\n\r\nحسين عليه السّلام در كنار قبر پيغمبر صلّى اللّه عليه و آله و سلّم\r\nحسين بن على عليه السّلام پس از برخوردهايى كه با وليد و مروان داشت ، در روضهء رسول خدا آمد و شب را در آنجا به سر برد . در آن شب ، ضمن مناجاتهايى كه با خدا داشت از ذات ذو الجلال دربارهء وظيفهء خود نسبت به اين خطر عظيمى كه هستى اسلام و قرآن ، آزادى و عدالت را تهديد مىكند يعنى حكومت فرزند معاويه راهنمايى ، خواست و عرضه داشت :\r\n« اللهم هذا قبر نبيك محمد صلّى اللّه عليه و آله و سلّم و انا ابن بنت نبيك و قد حضرنى من الامر ما قد علمت اللهم انى احب الامر بالمعروف و انكر المنكر و انا أسألك يا ذا الجلال و الاكرام به حق القبر و من فيه الا اخترت لى ما هو لك رضى و لرسولك رضى « 1 » ؛ پروردگارا اين قبر پيغمبر توست و من فرزند دختر پيامبر تو هستم ، و براى من اين حادثه پيش آمد كه تو خود مىدانى .\r\nپروردگارا تو مىدانى من امر به معروف را دوست دارم و از منكر بيزارى مىجويم . و من از تو مسألت دارم و تو را به حقّ اين قبر و كسى كه در آن جاى گرفته سوگند مىدهم كه راهى به من بنمايى كه در آن رضاى تو و رضاى پيامبر توست . »\r\nدر اينجا زادهء امير المؤمنين عليه السّلام با آن كه از خدا راهنمايى مىخواهد ، اما ميل باطنى و خواست قلبى خويش را صريحا ضمن جمله‌اى كوتاه روشن مىكند : « انى احب الامر بالمعروف و انكر المنكر . » من امر به معروف را دوست دارم و از منكر بيزارى مىجويم .\r\n\r\n\r\n","description":"","footnote":"\r\n( 1 ) - بحار الانوار ، ج 44 ، ص 328 .\r\n","page_name":" 137 ","page_number":143},
  {"content":"\r\n\r\nكدام منكر در جهان اسلام خطرناكتر و پليدتر از اين كه فرد ناپاك و كثيفى مانند يزيد در رأس حكومت اسلامى قرار گيرد ؟ حسينى كه در برابر يك منكر و گناه عادى و معمولى آرام نگيرد ، آشكارا آنها را انكار كند ، چگونه امكان دارد در برابر منكرى كه سرچشمهء همه منكرات است و هستى اسلام و قرآن را بدون ترديد به سقوط هميشگى و حتمى تهديد مىكند ، آرام بنشيند و علنا آن را انكار ننمايد ؟\r\nآرى ، خواست قلبى حسين ( ع ) در برابر اين پيشامد عظيم اين است و خدا هم جز اين نمىخواهد . حسين حجت و خليفهء خداست و خواست او با خواست خداوند مغايرت نخواهد داشت و از اينجاست كه مىبينيم خداوند هم او را راهنمايى كرده و به وسيلهء پيامبر خود راهى را كه نجات اسلام و امت اسلامى در آن است ، در برابر وى قرار مىدهد . او آن مناجات را انجام داد و پس از چند لحظه پيغمبر خدا را در خواب ديد كه او را سخت در آغوش كشيده و به او مىگفت :\r\n« حبيبى يا حسين كانى أراك عن قريب مرملا بدمائك مذبوحا بارض كرب و بلاء من عصابة من امتى و انت مع ذلك عطشان لا تسقى و ظمآن لا تروى و هم مع ذلك يرجون شفاعتى لا انا لهم اللّه شفاعتى يوم القيمة حبيبى يا حسين ان أباك و امك و اخاك قدموا على و هم مشتاقون اليك و ان لك فى الجنات لدرجات لا تنالها الا بالشهادة « 1 » ؛ اى حسين عزيز ، گويا تو را مىبينم كه به زودى در ميان خون خود غوطه‌ور هستى و جماعتى از امت من تو را در سرزمينى به نام كرب و بلا مىكشند . در حالى كه تشنه‌اى ، به تو آب نمىدهند و با اين حال اين جماعت انتظار شفاعت مرا در قيامت دارند - خداوند آنها را از شفاعت من بىبهره سازد . اى حسين عزيز ، پدر و مادر و برادرت نزد من آمدند و شوق ديدار تو را دارند ، و براى تو در بهشت درجاتى است كه به آنها نايل نمىگردى مگر با شهادت . »\r\nدر اينجا حسين عليه السّلام از خواب بيدار شد ، در حالى كه وظيفهء الهى و مقدس وى در برابر حكومت زادهء معاويه به خوبى روشن است و پايان كار آن حضرت تعيين شده . اين وظيفه چيزى جز همان خواست فرزند على نيست ، همان خواست كه ضمن مناجات با خدا آن را بيان كرده بود « و انكر المنكر » ، راهى كه اكنون پيامبر خدا در برابر حسين قرار داد همان\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 4 .\r\n","page_name":" 138 ","page_number":144},
  {"content":"\r\n\r\nتصميمى است كه آن بزرگوار خود صريحا در برابر فرماندار مدينه گرفته بود و با قاطعيت فرموده بود : « كسى مانند من با فردى مانند يزيد بيعت نخواهد كرد » . و طبيعى است كه حسين عليه السّلام به خوبى مىداند كه سر پيچى در برابر فردى خونخوار و ناپاك مانند يزيد ، شهادت و كشته شدن وى را در بر خواهد داشت . به اين ترتيب ، تصميم حسين عليه السّلام در خروج از مدينه قطعى است .\r\nفرزند زهرا آمادهء حركت است و با علم به پايان كار ، راه خود را در پيش مىگيرد . يكى از شواهد زنده‌اى كه باز ارادهء خلل‌ناپذير فرزند على عليه السّلام را در مخالفت با يزيد و تسليم نشدن در برابر حكومت وى آشكار مىسازد ، سخنان قاطعى است كه آن حضرت در آستانهء حركت از مدينه به محمد حنفيه برادر خود فرمودند . هنگامى كه محمد از تصميم برادر براى حركت آگاه گرديد و بر وى وارد شد و گفت : « برادرم ! تو محبوب‌ترين انسانها نزد من هستى و من نصيحت و خير خواهى خود را از هيچ كس دريغ ندارم ، چه رسد به حضرتت كه سزاوارترين كسان هستى در خير خواهىهاى من . برادرم ، من اين گونه مىانديشم كه شما از بيعت با يزيد دورى بجوييد ، اما در هيچ شهرى هم داخل نگرديد . . . زيرا ممكن است مردم آن دربارهء تو اختلاف كنند ؛ جمعى از تو حمايت كنند و جمعى عليه تو بر خيزند و بين آنها كار به جنگ برسد و در اين ميان حضرت شما و خاندانتان مورد آسيب قرار گيرند .\r\n« حسين عليه السّلام فرمود : پس به كدام سوى بروم ؟ محمد حنفيه گفت : داخل مكه شو و يا به سوى يمن برو ، زيرا دوستان و ياران جد و پدرت در آنجا هستند و آنها مردمى پرعاطفه و با فضيلتند و اگر در آنجا هم براى حضرتت پناهگاهى نبود ، در يك محل سكونت مكن . يا در ميان كوهها باش و يا از شهرى به شهرى برو تا هنگامى كه خداوند گشايشى پيش آورد .\r\nحسين عليه السّلام در پاسخ فرمود : « يا أخى و اللّه لو لم يكن فى الدنيا ملجأ و لا مأوى لما بايعت يزيد بن معاوية « 1 » ؛ به خدا سوگند ، اگر در سراسر جهان هيچ پناهگاه و مأمنى براى من يافت نشود ، بازهم با فرزند معاويه بيعت نخواهم كرد و در برابر وى تسليم نخواهم شد » .\r\nدر اين گفتار ، حسين عليه السّلام بار ديگر تصميم قاطع خويش را در تسليم نشدن در برابر حكومت يزيد صريحا اعلام مىكند . محمد تصور مىكرد كه آن حضرت به دنبال پناهگاهى\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 8 .\r\n","page_name":" 139 ","page_number":145},
  {"content":"\r\n\r\nمىگردد تا بتواند جان خود را از گزند آن حكومت خونخوار حفظ كند ، غافل از آن كه حسين عليه السّلام تا پايان كار تصميم خود را گرفته و به خوبى مىداند كه به كجا خواهد رفت و چه حوادثى در انتظار اوست . اين كه حسين عليه السّلام واقعا ارادهء عراق دارد و با اين حال به سوى مكه مىرود ، نه از آن نظر است كه مىخواهد از مكه به عنوان يك پناهگاه استفاده كند و در آنجا فقط جان خود را از تعرّض آن خونخواران و سفّاكان نجات دهد .\r\nحسين عليه السّلام مىداند كشته مىشود و از مقتل خود هم به خوبى آگاه است ، اما با اين حال به مكه مىرود ، به خاطر يك بهره‌بردارى عظيم از امكانات و شرايطى كه تنها در مكه وجود دارد . حسين عليه السّلام هر عملى كه انجام مىدهد كاملا حساب شده است و براى رسيدن به آن هدف مقدس و خدايى است كه در پيش دارد . آمدن آن حضرت به مكه هم در تعقيب همان سياست كلى نهضت است . ما به خواست خداوند به زودى مقصد اصلى آن بزرگوار را در اين باره روشن خواهيم ساخت .\r\n\r\nيك سند زنده دربارهء هدف حسين عليه السّلام\r\nيكى ديگر از شواهد زنده و روشن كه با صراحت كافى هدف حسين عليه السّلام را از حركت از مدينه آشكار مىسازد ، وصيت نامه‌اى است كه آن بزرگوار براى محمد حنفيه مىنويسد : در آنجا زادهء على عليه السّلام با صراحت مقصد اصلى خود را بيان مىكند و سياست كلى خويش را شرح مىدهد ، وصيت‌نامه اين است :\r\n« بسم اللّه الرحمن الرحيم هذا ما اوصى به الحسين بن على بن أبي طالب الى اخيه محمد المعروف بالحنفيه . ان الحسين يشهد ان لا الله وحده لا شريك له و أن محمدا عبده و رسوله جاء بالحق من عند الحق و أن الجنة و النار حق و ان الساعة آتية لا ريب فيها و ان اللّه يبعث من فى القبور . و انى لم اخرج اشرا و لا بطرا و لا مفسدا و لا ظالما و انما خرجت لطلب الاصلاح فى امة جدى ( ص ) . اريد ان آمر بالمعروف و انهى عن المنكر و اسير بسيرة جدى و ابى على بن أبي طالب فمن قبلنى بقبول الحق فاللّه اولى بالحق و من رد على هذا اصبر حتى يقضى اللّه بينى و بين القوم بالحق و هو خير الحاكمين و هذه وصيتى يا\r\n\r\n","description":"","footnote":"","page_name":" 140 ","page_number":146},
  {"content":"\r\n\r\nأخى اليك و ما توفيقى الا بالله عليه توكلت و اليه انيب « 1 » ؛ بسم اللّه الرحمن الرحيم . اين وصيتى است كه حسين بن على به برادر خود محمد حنفيه مىكند : حسين به وحدانيت و يگانگى خداوند شهادت مىدهد و گواهى مىدهد كه محمد صلّى اللّه عليه و آله و سلّم بندهء او و پيامبر اوست . و اعتراف مىكنم كه بهشت و دوزخ حق است و خداوند در قيامت همگان را بر مىانگيزاند . من خروج نكردم براى راحت طلبى و خوش‌گذرانى ، و نه از روى ستم به منظور فساد كردن .\r\nبلكه من مقصودم اصلاح امت و نجات دادن اجتماع از انحراف است . مىخواهم امر به معروف و نهى از منكر كنم و روش من مانند جدّم و پدرم على بن ابى طالب است . پس هر كس مرا با اين هدف و حق و مقصد خدايى بپذيرد به صلاح و سعادت خود رسيده و آن كس كه مرا رد كند ، من بر مشكلات تحمل دارم تا هنگامى كه خداوند بين من و قوم من به حق حكم نمايد ، و او بهترين حكم كنندگان است . و اين وصيت من است به برادرم و موفقيت من با نيروى خداوند است و بر او اعتماد كردم و به سوى او انابه مىكنم » .\r\nحسين بن على عليه السّلام در اين وصيت بسيارى از حقايق را صريحا بيان فرمود . آن حضرت ابتدا هدف مقدس خود را اصلاح امت اسلامى و تأمين خير و سعادت آنان معرفى مىكند و مىفرمايد : « من براى راحت طلبى و يا براى فساد و ايجاد فتنه بيرون نشدم » . آنگاه به دنبال اين جمله كه « هدف من اصلاح اجتماع اسلامى است » اضافه مىفرمايد كه « من مىخواهم امر به معروف كنم و نهى از منكر نمايم » مقصود از اين جمله چيست ؟ و كدام منكر است كه حسين عليه السّلام مىخواهد با آن پيكار كند ؟\r\nترديدى نيست كه اين منكر كه حسين عليه السّلام براى نهى از آن قد علم كرده و مىخواهد تا استقبال از مرگ و از دست دادن جان خود و عزيزانش در اين راه پيش برود . مسائل عادى و معمولى نيست ، زيرا آن كار از هر كسى ساخته است . اين منكر بايد چيزى باشد كه به تازگى اجتماع به آن دچار گرديده است . آرى ، آن موضوع همان حادثه‌اى است كه آن بزرگوار كنار قبر جدش هنگام مناجات با خداوند به آن اشاره كرده و عرضه داشت : « . . . خدايا ، حادثه‌اى براى امت اسلامى پيش آمده كه تو خود مىدانى » اين حادثه و مصيبت تازه چيزى جز رسيدن فرزند معاويه به حكومت نيست .\r\n\r\n\r\n","description":"","footnote":"\r\n( 1 ) - بحار الانوار ، ج 44 ، ص 329 .\r\n","page_name":" 141 ","page_number":147},
  {"content":"\r\n\r\nحسين مىخواهد در برابر اين منكر قيام كند ؛ منكرى كه اگر همچنان باقى بماند نه تنها روزه و نماز و حج ترك مىشود ، بلكه اساس اسلام و اصول آن در معرض فنا و سقوط قرار مىگيرد . آرى ، آن حقيقت اصيل و اصولى كه اجتماع اسلامى از آن انحراف پيدا كرده و احتياج به اصلاح دارد ، همانا موضوع خلافت و حكومت است و همان است مقصود واقعى فرزند امير المؤمنين كه فرمود : « من براى اصلاح امت جدم خروج كردم » .\r\n\r\nآيا حسين عليه السّلام مىدانست كشته مىشود ؟\r\nاين پرسش ممكن است براى بسيارى از خوانندگان پيش آيد كه آيا حسين عليه السّلام مىدانست كشته مىشود ؟ اگر مىدانست پس چرا از مدينه خارج شد و به سوى مكه و بالاخره عراق رهسپار گرديد ؟ در پاسخ پرسش اول جمعى كه بسيار سطحى و ناپخته فكر مىكنند ، مىگويند : فرزند فاطمه عليه السّلام نمىدانست كه مآل كار او شهادت و كشته شدن است ! و با شك و ترديد از مدينه خارج گرديد و مكه را هم انتخاب كرد به اين علت كه آنجا بهترين مكانها براى نجات از حكومت استبدادى يزيد و مصون ماندن از تعرّض وى بوده است . اما با صراحت بايد گفت كه اين پاسخ هيچ گونه انطباقى با واقعيت ندارد .\r\nمطالعهء دقيق حوادث و پيشامدهايى كه از همان اولين برخورد آن حضرت با فرماندار مدينه روى داد و گفتگوها ، سخنان و نوشته‌هايى كه از آن بزرگوار از همان هنگام به جاى مانده ، به خوبى نشان مىدهد كه حسين بن على عليه السّلام نه تنها از شهادت و مآل كار خود كاملا آگاهى داشت ، بلكه هدف و مقصد آن حضرت و سياست خاصى كه براى رسيدن به آن هدف داشت . از همان ابتداى كار مشخص و روشن بود . حسين عليه السّلام قاطع و مصمم ( نه با شك و ترديد ) به سوى آن هدف در حركت بود و هر عملى كه انجام مىداد يا هر سخنى كه ايراد مىفرمود در تعقيب از همان هدف و به پيروى از همان سياست مشخص بوده است .\r\nچگونه حسين عليه السّلام از شهادت خود آگاه نبود با آن كه خود به خاندان ابى طالب فرمود كه پيغمبر خدا به خوابم آمد و به من گفت : « گويا تو را مىبينم كه به زودى در خون خود غوطه‌ور هستى و در سرزمينى به نام كرب و بلا سرت را از پيكر شريفت جدا مىسازند » .\r\nچگونهء زادهء زهرا از پايان كار آگاهى نداشت در حالى كه خود هنگام خروج از مدينه به ام سلمه فرمود : « من مىدانم به كجا مىروم و در چه نقطه‌اى به شهادت مىرسم ؟ »\r\n\r\n","description":"","footnote":"","page_name":" 142 ","page_number":148},
  {"content":"\r\n\r\nدانشمندان بزرگ اسلامى نوشته‌اند كه هنگام خروج از مدينه ، ام سلمه نزد وى آمد و عرضه داشت : « يا بنى لا تحزنى بخروجك اى العراق فانى سمعت جدك يقول يقتل ولدى الحسين بارض العراق فى ارض يقال لها كربلا فقال لها يا اماه و انا و اللّه أعلم ذلك و انى مقتول لا محالة و ليس لى من هذا بد و انى و اللّه لا عرف اليوم الذي اقتل فيه و اعرف من يقتلنى و اعرف البقعة التى ادفن فيها و انى اعرف و من يقتل من اهل بيتى و قرابتى و شيعتى . . . ؛ « 1 » فرزندم ، با رفتن به سوى عراق مرا غمناك مساز ، زيرا من از جدّت شنيدم كه مىفرمود فرزند من حسين در سرزمين عراق كشته مىشود - در محلى كه نام آن كربلا است .\r\nحسين عليه السّلام در پاسخ فرمود : مادرم ، به خدا قسم من اين حقيقت را مىدانم و حتما كشته مىشوم ( و از نظر مصالح حياتى اسلام ) براى من چاره‌اى جز انجام اين كار نيست . و به خدا سوگند ، مىدانم در چه روز و به دست چه كسى كشته مىشوم و به خوبى مىشناسم آن مكانى را كه در آن دفن مىگردم و مىشناسم كسانى از دوستان و نزديكانم را كه با من به شهادت مىرسند » .\r\nآرى ، اين شواهد قطعى و محكم سندهاى زنده است براى اثبات اين حقيقت كه حسين عليه السّلام از شهادت خود آگاه بود و پايان كار خويش را مىدانست . راستى بسيار شگفت‌انگيز است ! چگونه به آن حضرت نسبت مىدهند كه در انتخاب هدف و مقصد دچار ترديد بوده ! در حالى كه آن بزرگوار در همان اولين برخوردى كه با فرماندار مدينه داشت ، صريحا به وى فرمود : « كسى مانند من با فردى مانند يزيد بيعت نخواهد كرد » و در پاسخ برادرش محمد حنفيه اظهار داشت : « برادرم ، به خدا قسم اگر در جهان هيچ پناهگاه و مأمنى براى من نباشد ، بازهم با فرزند معاويه بيعت نمىكنم » .\r\nآرى ، حسين بن على عليه السّلام علت حركت و هدف مشخص خويش را به طور هماهنگ در چند مورد روشن ساخت . هنگامى كه با مروان سخن مىگويد و به حرفهاى ياوهء او كه وى را به بيعت با يزيد دعوت مىكند ، پاسخ مىدهد و مىفرمايد : « بر اسلام ديگر سلام باد و بايد با آن وداع نمود ، زيرا امت به زمامدارى مانند يزيد دچار گرديده است » .\r\nو آنجا كه كنار قبر رسول خداست ، و ضمن مناجات با خداوند و استمداد از حضرتش\r\n\r\n\r\n","description":"","footnote":"\r\n( 1 ) - بحار الانوار ، ج 44 ، ص 331 .\r\n","page_name":" 143 ","page_number":149},
  {"content":"\r\n\r\nعرضه مىدارد : « خدايا ، من امر به معروف را دوست دارم و منكر را انكار مىكنم و با آن به نبرد برمىخيزم » . و باز در وصيت پرمغز و دلنشينى كه براى برادر ارجمندش محمد حنفيه مىنگارد ، مىنويسد : « من از مدينه خارج مىشوم به منظور اصلاح امّت جدّم . مىخواهم امر به معروف كنم و نهى از منكر نمايم » . اضافه بر اين ، افق خاصّ سياسى آن روز تا آنجا تيره بود كه حتى از ديدگاه افراد عادى ولى تيزبين هم پيش آمدن چنان حادثهء خونين يك امر مسلّم و حتمى بود ، چنان كه عبد الله عباس و ابن عمر اين حقيقت را آشكارا در همان مكه با حسين عليه السّلام در ميان گذاشتند .\r\nبا توجه به اين گفتارهاى صريح و شواهد ، آيا بازهم در اين واقعيت مىتوان ترديد داشت كه حسين عليه السّلام از شهادت و پايان كار خود به خوبى آگاهى داشته و داراى هدفى مشخص و سياستى روشن بوده است ؟ !\r\n\r\nبازهم حسين عليه السّلام از هدف سخن مىگويد\r\nيكى از موارد روشنى كه باز حسين بن على عليه السّلام با صراحت از هدف خود سخن گفت و پايان كار خويش را آشكارا بيان داشت ، هنگام وداع آن حضرت با قبر پيغمبر صلّى اللّه عليه و آله و سلّم بود . در آنجا مىگويد : « يا رسول اللّه بابى أنت و امى لقد خرجت من جوارك كرها و فرق بينى و بينك و اخذت بالعنف قهرا أن ابايع يزيد بن معاوية شارب الخمور و راكب الفجور فان فعلت كفرت و ان ابيت قتلت فها أنا خارج من جوارك على الكره فعليك منى السلام يا رسول الله « 1 » ؛ اى رسول خدا ، پدر و مادرم فداى شما باد ! من از نزد تو جبرا خارج مىگردم .\r\nبين من و تو جدائى افكندند و مرا در فشار گذاشتند كه با يزيد بن معاويه بيعت نمايم ؛ همان يزيدى كه خمر مىنوشد و انواع گناهان را مرتكب مىشود . اگر بپذيرم و در برابر وى تسليم گردم در اين صورت كفر ورزيدم . و اگر بيعت نكنم مرا به قتل مىرساند . اكنون با كراهت از نزد تو بيرون مىروم و از مدينه خارج مىگردم و با حضرتت وداع مىكنم » .\r\nدر اين گفتار كوتاه ، حسين عليه السّلام ابتدا فرزند معاويه را سخت نكوهش مىكند و انحرافها و ناپاكيهاى وى را بر مىشمرد و آنگاه مىگويد : مرا به بيعت با چنين فردى جبرا دعوت\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 14 .\r\n","page_name":" 144 ","page_number":150},
  {"content":"\r\n\r\nمىكنند ! ولى عجيب‌تر از همه اين كه مىفرمايد : « اگر با يزيد بيعت كنم ، كفر ورزيدم و از اسلام خارج شدم ! » حسين عليه السّلام در اينجا تسليم شدن در برابر يزيد را كفر مىشمرد و آن را خروج از اسلام مىداند و سپس مخالفت با آن ديكتاتور و جبار را هم آشكارا بيان كرده ، مىگويد : « اگر بيعت نكنم كشته مىشوم » . با اين حساب ، براى آن حضرت در هيچ قسمت نقطهء ابهامى وجود ندارد . هم هدف وى مشخص است و هم در مخالفت با يزيد ارادهء خلل‌ناپذير دارد و هم به خوبى مىداند كه بيعت نكردن با آن سفّاك و خونخوار ، سرانجام ، شهادت را براى وى به بار خواهد آورد . فرزند امير المؤمنين با اين واقع‌بينى خاص كه نسبت به اطراف و جوانب كار داشت ، كاروان خود را از مدينه به سوى مكه حركت داد و هنگام خروج از آن ، آيه‌اى را تلاوت كرد كه خداوند آن را از موسى بن عمران هنگام بيرون رفتن وى از مصر براى نجات از حكومت فرعون نقل مىكند : «  فَخَرَجَ مِنْها خائِفاً يَتَرَقَّبُ قالَ رَبِّ نَجِّنِي مِنَ الْقَوْمِ الظَّالِمِينَ .  « 1 » موسى از مصر بيرون رفت در حالى كه از حكومت فرعون ترسناك بود و خوف داشت از آن كه او را تعقيب كنند و مىگفت : پروردگارا ، مرا از اين مردم ستمگر نجات ببخش . « 2 »\r\nحسين عليه السّلام از مدينه خارج شد و با كاروان خود در راهى قرار گرفت كه به مكه منتهى مىگشت . ياران وى گفتند : يا بن رسول اللّه ، از اين راه رو برگردانيم و مانند عبد الله بن زبير از بيراهه برويم . آن بزرگوار كه با اراده و تصميم به سوى مقصدى مشخص مىرفتند در پاسخ فرمودند : « لا و اللّه لا افارقه حتى يقضى اللّه ما هو قاض ؛ نه ، به خدا قسم از اين راه بيرون نمىروم تا خداى آنچه را بخواهد حكم فرمايد » .\r\nآنگاه خطاب به آنها چنين اضافه كرد : « از اين كه آنها به تعقيب از شما بيرون آيند بيمناكيد ؟ گفتند : آرى . فرمود : من بيم دارم كه دست برداشتن از اين راه فرار از مرگ باشد » . « 3 »\r\nحسين عليه السّلام با ياران خود پس از شش روز طى طريق ، سوم ماه شعبان وارد مكه گرديد و در آن حال آيه‌اى را تلاوت فرمود كه پروردگار در آن ورود موسى بن عمران را به مدين و مناجات وى را با خداوند نقل مىكند : « فلما توجه تلقاء مدين قال عسى ربى ان يهدينى سواء السبيل » . « 4 »\r\n\r\n\r\n","description":"","footnote":"\r\n( 1 ) - سورهء قصص ( 28 ) ، آيه 21 .\r\n( 2 ) - كامل ، ج 3 ، ص 379 .\r\n( 3 ) - ناسخ التواريخ ، حالات سيد الشهداء ( ع ) ، ج 2 ، ص 16 .\r\n( 4 ) - سورهء قصص ( 28 ) ، آيهء 22 .\r\n","page_name":" 145 ","page_number":151},
  {"content":"\r\n\r\n\r\nسياستى آسمانى و بهت‌انگيز !\r\nبا در نظر گرفتن شواهدى كه تا اينجا بيان گرديد ، به خوبى روشن شد كه حسين عليه السّلام از همان ابتداى كار هدف مشخصى داشت و مىدانست به كجا مىرود و پايان راه چه خواهد بود و خود صريحا در چند مورد به جايگاه شهادت خويش اشاره كرده است . اما با اين حال ، مىبينيم كه آن بزرگوار به سوى عراق ( كه خود فرموده بود در آنجا كشته مىشوم ) نمىرود و راه مكه را در پيش مىگيرد ! در اينجا اين سؤال پيش مىآيد كه چرا آن حضرت به سوى مكه رهسپار گرديد ؟\r\nآيا حسين عليه السّلام براى نهضت خود طرح تازه‌اى انتخاب كرده و از فكر گذشته انصراف يافته بود ؟ يا آن كه رفتن به مكه به منظور بهره‌بردارى از امكانات وسيعى بود كه تنها در آنجا وجود داشت ؟ ! بدون ترديد ، انتخاب مكه توسط حسين عليه السّلام به علت برگشت از تصميم گذشته نبود ، بلكه در تعقيب از همان سياست اول بوده است . ولى دسترسى به آن هدف و تعقيب آن سياست به طور ضرورت ايجاب مىكرد كه آن بزرگوار راه مكه را در پيش گيرد و تا زمانى معيّن در آنجا بماند ، اينك توضيح مطلب .\r\nحسين عليه السّلام مىخواست در برابر حكومتى قيام كند كه بر سراسر كشور به طور كامل مسلط بود و تمام منابع قدرت را در اختيار داشت . بهره‌بردارى صحيح از نهضتى كه در برابر چنين حكومتى انجام گيرد بدون ترديد مستلزم شرايط بىشمار و امكانات خاصى است كه از همه مهمتر آماده ساختن افكار اجتماع و توجه دادن آنان به هدف اصلى نهضت است .\r\nامت بايد بداند كه چرا حسين عليه السّلام قيام مىكند و هدف آن بزرگوار از نهضت چيست ؟\r\nمردم مسلمان بايد آگاه باشند زهرا عليها السّلام چشم بسته تسليم حوادث نشد ، بلكه حساب كرده و با داشتن هدفى مشخص براى پذيرش آن فاجعهء بزرگ و فوق طاقت آماده گرديد . اطلاع امت از هدف مقدس حسين عليه السّلام از يك طرف خود به منزلهء اعلام خطر جدّى است به آنان ، تا وضع فوق العاده و غير عادى اجتماع را بدين وسيله دريابند . چنان وضعى كه فرزند امير المؤمنين عليه السّلام هستى اسلام و موجوديت قرآن را در آن در معرض سقوط مىبيند و براى نجات آن ناچار دست به آن نهضت مقدس و خونين بزند . وضعى كه جز با يك انقلاب سرخ و تند چاره‌پذير نيست و از سوى ديگر اين كار به حكومت خونخوار يزيد فرصت نمىدهد تا\r\n\r\n","description":"","footnote":"","page_name":" 146 ","page_number":152},
  {"content":"\r\n\r\nبتواند با استفاده از امكانات وسيع و فراوانى كه در اختيار دارد ، حادثهء طف را تحريك كند و ( همانند بسيارى از حوادث اصيل جهان كه به دست حكومتهاى فاسد و كثيف صورت اصلى خود را از دست داده‌اند ) چهرهء اصلى اين قيام را وارونه و دگرگون سازد .\r\nاز طرف سوم ، حسين عليه السّلام بايد همهء مردم را از مقصد اصلى و هدف آسمانى خود آگاه سازد تا از اين راه زمينهء فكرى اجتماع براى بهره‌بردارى از آن قيام مقدس كاملا آماده شود .\r\nبا اين حساب ، از نظر سياست عمومى نهضت ، حسين عليه السّلام مىبايست امت اسلامى را در جريان حوادث دردناكى كه بر كشور مىگذشت و آيندهء شوم و سياهى كه در آن روز براى اسلام پيش‌بينى مىشد ، قرار دهد . اما انجام اين كار براى آن بزرگوار چگونه امكان داشت ؟\r\nآيا براى آن بزرگوار ممكن بود سراسر كشور را از اين مقصد بزرگ و خدايى خود و از وضع دردناك حكومت مطلع سازد ؟ قطعا نه .\r\nزيرا در آن روز وسايل پخش خبر و آگاهى بخشى مردم از حوادث و پيشامدها به طور كلى وجود نداشت و آنچه هم كه به طور بسيار ناقص موجود بود در اختيار حكومتها و قدرتها بود نه در اختيار مردى كه هيچ گونه امكانات مادى نداشت و سخت مورد خشم و غضب حكومت قرار داشت . با اين حال ، فرزند امير المؤمنين عليه السّلام براى دست يافتن به آن هدف بزرگ و حياتى راهى در پيش گرفت كه به راستى بهت‌انگيز و حيرت‌زاست و آن راه ، آمدن به مكه و استفاده از موقعيت خاص آن شهر مذهبى بود ، زيرا مكه در ايّام حج مركز اجتماع تمام طبقات از سراسر كشور بود . نه تنها شهرهاى كوچك و بزرگ ، بلكه كمتر ده و قريه‌اى حتى در دورترين نقاط مملكت يافت مىشد كه فرد يا افرادى از آنجا براى زيارت خانهء خدا عازم مكه نگردد و به سوى آن شهر مقدس كوچ ننمايد . حسين عليه السّلام از اين موقعيت حسّاس استفاده كرد و با آن كه مقصد اصلى آن بزرگوار عراق بود ، با اين حال به مكه آمد تا از اجتماع مردم در آنجا بهره بردارد و به رايگان از زائران خانهء خدا مانند پيكى در راه نشر هدفهاى مقدس خود در سراسر كشور و نشان دادن شرايط دردناك و خطرناك اجتماع استفاده نمايد .\r\nحسين عليه السّلام مىداند كه اگر زائران خانهء خدا را در جريان حوادث و پيشامدهاى كشور و هدف آسمانى و نهضت خويش قرار دهد ، امكان دارد به وسيلهء آنان اين مسائل به اطلاع مردم برسد و با بازگشت آنها به شهرها و خانه‌هايشان همگان در جريان اين حوادث قرار\r\n\r\n","description":"","footnote":"","page_name":" 147 ","page_number":153},
  {"content":"\r\n\r\nگيرند . از اينجاست كه مىبينيم فرزند فاطمه عليها السّلام راه مكه را در پيش مىگيرد ، با آن كه خود پيش از آن در چند مورد با صراحت مقصد اصلى خويش را بيان كرده و فرمودند : « من به سوى عراق مىروم و در آنجا در سرزمينى به نام كرب و بلا به شهادت مىرسم » .\r\nحسين عليه السّلام براى دست يافتن به چنين هدف بزرگ و مهمى وارد مكه گرديد و در آنجا مسكن گزيد تا صبح روز هشتم ، همان روزى كه هر قافله و هر فرد عقب افتاده سعى مىكند هر چه زودتر خويش را به آن سرزمين مقدس برساند و اعمال حج را انجام دهد . ولى فرزند امير المؤمنين عليه السّلام درست در همان روز دست به عملى زد كه كاملا غير منتظره و بىسابقه بود و از اين نظر در مدتى كوتاه در سراسر مكه پخش گرديد و همگان از آن اطلاع يافتند . آن عمل بىسابقه چيزى جز خارج شدن كاروان آن حضرت به سوى عراق نبود . كاروان حسينى صبح روز هشتم از مكه خارج گرديد و به سوى عراق حركت نمود ، اما حركتى كه روز قبل ، هدف از آن در برابر اجتماع بيان گرديد و حسين عليه السّلام مآل كار و پايان سفر خود را آشكارا روشن ساخت .\r\nاكنون اين خبر دهان به دهان مىگردد و با سرعتى عجيب در بين همه پخش مىشود :\r\nفرزند پيغمبر با كاروان خود به سوى عراق رفت ! چرا و به چه علت ؟ مىگفت : من به سوى عراق مىروم ولى حكومت يزيد مرا در آنجا مىكشد . مىگفت : من مىروم براى دست زدن به يك نهضت خونين و مقدس و از مردم هم كمك خواست ، اما نه كمك مالى ، بلكه مىگفت هر كس آمادهء جانبازى در راه ماست با ما حركت كند !\r\nاين بود آن مطالبى كه دهان به دهان مىگشت و با سرعتى عجيب انتشار مىيافت و مردم براى يكديگر نقل مىكردند . اكنون ديگر تمام كسانى كه در مكه حاضرند از حركت حسين عليه السّلام و هدف آن بزرگوار و شرايط دردناك اجتماع اسلامى كم و بيش اطلاع دارند و طبيعى است كه اينان پس از انجام حج به سوى ديار خود بازمىگردند و هنگام بازگشت و ديدار مردم چه خبرى جالب‌تر و حادثه‌اى عجيب‌تر از نقل اين داستان كه ، كاروان حسين در صبح روز هشتم از مكه به سوى عراق حركت نمود . آن هم حركتى كه خود فرمود : « هدف من شهادت و كشته شدن و دست زدن به يك نهضت خونين در برابر حكومت جبّار آل اميّه و ديكتاتورى فرزند ديكتاتور ، يعنى يزيد ابن معاويه است » .\r\nبه اين ترتيب ، پس از بازگشت حجاج به شهرها و قراء خود ، سراسر كشور از حركت زادهء\r\n\r\n","description":"","footnote":"","page_name":" 148 ","page_number":154},
  {"content":"\r\n\r\nعلى و مقصد اصلى آن بزرگوار به طور اجمال آگاه بود . آرى اين است آن مقصد بزرگ و پرارجى كه حسين بن على عليه السّلام به خاطر آن راه مكه را در پيش گرفت با آنكه خود فرمود : « من به سوى عراق مىروم و در آنجا كشته خواهم شد » .\r\n\r\nفرزند عمر به پيكار دعوت مىشود\r\nهنگامى كه حسين بن على عليه السّلام وارد مكه شد ، عبد الله بن زبير در آنجا رحل اقامت افكند و مردم مكه را به گرد خود جمع كرد . با آمدن آن بزرگوار ، اهل مكه به آن حضرت روى آوردند و از محضر پرفيض فرزند معصوم پيغمبر بهره‌مند مىگشتند . ابن عباس و عبد الله بن عمر روزى به نزد آن حضرت آمدند . فرزند عمر شروع به سخن گفتن كرد و به آن بزرگوار چنين گفت : « مردم مكه با خاندان پيغمبر سابقهء دشمنى و عداوت دارند و اكنون هم با يزيد بيعت كرده‌اند . من مىترسم آنها با شما مكر كنند و به مصيبت و بلا دچارتان سازند .\r\nصواب اين است كه شما هم با يزيد بيعت كنيد و در برابر حكومت وى شكيبايى اختيار كنيد تا هنگامى كه خداوند فرجى عنايت فرمايد » .\r\nحسين عليه السّلام در پاسخ فرمودند : « اى عبد اللّه ، تو گمان مىكنى كه من آن كس باشم كه با يزيد بيعت كنم و در برابر او تسليم گردم ؟ » « 1 » در اينجا زادهء زهرا عليها السّلام تصميم قطعى خويش را آشكارا بيان كرد و صريحا فرمود : من با يزيد بيعت نمىكنم و در برابر وى تسليم نخواهم شد . حسين عليه السّلام در اينجا نه تنها از سرپيچى خود در برابر حكومت يزيد سخن مىگويد ، بلكه هدف و مقصد آن بزرگوار تا آنجا مشخص و حساب شده است كه صريحا به فرزند عمر مىگويد : « مرا نصرت كن و در راه رسيدن به اين هدف يارىام نما » . اين كدام هدف است كه حسين عليه السّلام براى رسيدن به آن از عبد اللّه بن عمر يارى مىخواهد و نصرت مىطلبد ؟ !\r\nآيا اين هدف جز مبارزه با حكومت يزيد و قيام در برابر آن دستگاه فاسد و آن خاندان كثيف است ؟ آرى ، مقصد حسين مشخص است و هر عملى هم كه آن بزرگوار انجام مىدهد براى رسيدن به همان مقصد است ؛ حركت از مدينه ، آمدن به مكه ، برخوردها ، خطبه‌ها ، گفتگوها ، و سخنان ، همه و همه به منظور دست يافتن به همان هدف و رسيدن به آن مقصد\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ح 2 ، ص 22 .\r\n","page_name":" 149 ","page_number":155},
  {"content":"\r\n\r\nاست . با اين حساب ، جاى شگفتى نيست كه حسين بن على عليه السّلام فرزند عمر را به يارى خود مىخواند و از وى نصرت مىطلبد .\r\n\r\nكوفه از حسين عليه السّلام دعوت مىكند\r\nخبر آمدن حسين عليه السّلام به مكه و سرپيچى آن بزرگوار از بيعت با يزيد در شهرهاى بزرگ كشور با سرعت انتشار يافت و كوفه هم به زودى از آن مطلع گرديد و در صدد بر آمد فرزند پيغمبر را به سوى خود بخواند و از آن بزرگوار در برابر حكومت زادهء معاويه حمايت نمايد .\r\nمسعودى مورخ بزرگ اسلامى ، مىنويسد : « پس از مرگ معاويه ، مردم كوفه نامه‌ها براى حسين بن على عليه السّلام فرستادند و در آنجا نوشتند كه ما خود را براى بيعت با حضرت مهيّا ساختيم و براى فداكارى و جانبازى در راه شما آماده شديم و در نمازهاى جمعه و جماعت فرماندار كوفه حاضر نمىگرديم ، زيرا در انتظار مقدم شما هستيم » . « 1 »\r\nبزرگان كوفه پس از اطلاع از ورود حسين عليه السّلام به مكه ، در منزل سليمان بن صرد خزاعى اجتماع كردند و گفتند : « معاويه ستمكار به هلاكت رسيد و يزيد شراب‌خوار جانشين وى گرديد . حسين بن على با يزيد بيعت ننمود و وارد مكه شد ، اكنون چه بايد كرد و چه رأى بايد انديشيد ؟ »\r\nسليمان در آنجا به پاى خواست و خطابهء كوتاهى بدين صورت ايراد نمود : « ان معاوية قد هلك و ان حسينا قد نقص على القوم بيعته و قد خرج الى مكة و أنتم شيعته و شيعة أبيه فان كنتم تعلمون انكم ناصروه و مجاهد و عدوه فاكتبوا اليه و ان خفتم الفشل و الوهن فلا تغروا الرجل فى نفسه « 2 » ؛ معاويه به هلاكت رسيد و حسين با يزيد بيعت ننمود و در برابر وى تسليم نشد و از مدينه به سوى مكه خارج گرديد ، و شما شيعيان او و پدر او هستيد . پس اگر مىدانيد كه آن حضرت را يارى مىكنيد و با دشمنان وى پيكار مىنماييد به آن بزرگوار بنويسيد ( تا به سوى شما حركت كند ) و اگر مىترسيد كه در هنگام جنگ جبن و وحشت كنيد و سستى و عهدشكنى نماييد ، در اين صورت فرزند پيغمبر را فريب ندهيد و آن حضرت را با وعده‌هاى دروغ مغرور نسازيد » .\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 31 .\r\n( 2 ) - ناسخ التواريخ ، حالات سيد الشهداء ، ج 2 ، ص 31 .\r\n","page_name":" 150 ","page_number":156},
  {"content":"\r\n\r\nهنگامى كه سخن سليمان به پايان رسيد ، همگان گفتند : « ما در راه فرزند پيغمبر حسين عليه السّلام از جان و مال خود مضايقه نداريم و حضرتش را در همه حال نصرت مىدهيم و با دشمنانش پيكار مىكنيم » . پس از عهدها و پيمانهايى كه سليمان بن صرد از آنها گرفت ، نامه‌اى بدين گونه به امضاى جمعى به سوى حسين بن على عليه السّلام نگاشتند :\r\n« اين نامه‌اى است از سليمان بن صرد و مسيب بن نجيه و رفاعة ابن شداد و حبيب بن مظاهر و عموم شيعيان حسين بن على عليه السّلام كه به سوى آن حضرت نگاشتند . سلام بر تو باد ! همانا سپاس مىگذاريم خداى يگانه‌اى را كه دشمن تو را در هم شكست . آن جبّار ستمكارى كه خود را با زور بر اين امت تحميل نمود و زمام كارهاى آنان را جبرا در دست گرفت و اموال ايشان را غصب نمود و بدون رضايتشان بر آنان حكومت يافته بود آن ستمگرى كه خوبان و آزاد مردان اجتماع را كشت و ناپاكان و اشرار امت را بر جاى گذاشت و بيت المال را در بين جبّاران و مال داران دست به دست گردانيد . خداوند او را از رحمت خود دور گرداند ، همان گونه كه قوم ثمود را دور ساخت .\r\n« اى پسر پيغمبر ، آگاه باش كه براى ما امروز امام و رهبرى نيست ( زيرا ما يزيد را نمىپذيريم و با وى بيعت نمىكنيم ) پس به سوى ما روىآور و به جانب كوفه سفر كن ، باشد كه خداوند به وسيلهء حضرتت ما را در طريق هدايت گرد آورد » .\r\n« در اينجا ، نعمان بن بشير استاندار كوفه در دار الاماره نشسته ، ولى ما او را امير نمىدانيم و در نماز جمعه و نماز عيد با وى حاضر نمىشويم و اگر اطلاع برسد كه حضرت شما به سوى ما حركت فرموديد ، نعمان را از كوفه بيرون مىكنيم و او را تا به شام پيش مىرانيم » . « 1 »\r\nاين نامه توسط دو نفر به نامهاى عبد الله بن مسمع و عبد الله بن وال در دهم رمضان در مكهء معظمه به دست امام حسين عليه السّلام رسيد ، اما مردم كوفه تنها به نوشتن آن قناعت نكردند و پىدرپى به آن حضرت از جانب آنان نامه مىرسيد ، تا جايى كه جمعى از مورخان تعداد نامه‌ها را تا دوازده هزار ضبط كرده‌اند .\r\n\r\n\r\n","description":"","footnote":"\r\n( 1 ) - كامل ، ج 3 ، ص 385 .\r\n","page_name":" 151 ","page_number":157},
  {"content":"\r\n\r\n\r\nفصل دهم اعزام مسلم يا اولين قدم در راه نهضت\r\nنامه‌هاى مردم كوفه يكى پس از ديگرى در فاصله‌هاى كوتاه به حسين بن على عليه السّلام مىرسيد . آن بزرگوار هر چند مآل كار و پايان اين راه را به خوبى مىدانست ( و خود هم بارها با صراحت دربارهء آنها سخن گفته بود ) اما با اين حال مىبايست به خواسته‌هاى مردم پاسخ دهد و دستهاى نيازى را كه به سويش دراز شده بود ، بىجواب نگذارد . زيرا در غير اين صورت حجت خداوند بر آن مردم سست پيمان و عهدشكن تمام نمىگشت :  « لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ »  . « 1 »\r\nحسين عليه السّلام بايد به آن همه تقاضاهاى پىدرپى پاسخ مىداد ، هر چند خود مىدانست آنها بر عهدهايشان پايدار و ثابت نيستند . از اين رو ، يكى از بزرگترين شخصيتهاى خاندان وحى را به نيابت از خود به سوى آنان فرستاد ، مسلم بن عقيل را به سوى كوفه فرستاد تا حجت خداوند بر آن مردم تمام شود ، اما خود به سوى آنان حركت نكرد ، زيرا طرحهاى آن حضرت قدم به قدم تعيين شده بود و او اكنون بايد در آن مكان مىبود تا روز ديگر و شرايط ديگرى پيش آيد . حسين عليه السّلام مكه را مسكن هميشگى خود انتخاب نكرده و بالاخره مىخواست از آنجا خارج شود ، اما نه اكنون و در نيمه رمضان ، بلكه در روز هشتم ذى الحجّه ، روزى كه همهء نقشه‌هاى طرح شده تا آن روز به خوبى اجرا گردد و زمينهء كار براى آن قيام خونين و نهضت بزرگ آماده شود .\r\n\r\n\r\n","description":"","footnote":"\r\n( 1 ) - سورهء نساء ( 4 ) ، آيه 165 .\r\n","page_name":" 152 ","page_number":158},
  {"content":"\r\n\r\n\r\nزمامدارى كه اسلام مىپسندد .\r\nحسين بن على عليه السّلام هنگامى كه خواست مسلم بن عقيل را به سوى كوفه رهسپار سازد ، نامه‌اى به مردم آن سامان نوشت و آن را به نماينده و نايب خاصّ خويش داد تا بر آن مردم قرائت كند . متن نامه اين است :\r\n« أما بعد فقد فهمت كل الذي اقتصصتم و قد بعثت اليكم باخى و ابن عمى و ثقتى من اهل بيتى مسلم بن عقيل و أمرته ان يكتب الى بحالكم و امركم و رأيكم فان كتب الى انه قد اجتمع رأى ملئكم و ذوى الحجى منكم على مثل ما قدمت به رسلكم اقدم اليكم وشيكا إن شاء اللّه فلعمرى ما الامام الا العامل بالكتاب و القائم بالقسط و الدائن بدين الحق و السلام « 1 » ؛ نامه‌هاى شما به من رسيد و من بر آنچه نوشتيد اطلاع يافتم . اكنون برادرم و پسر عمويم و فردى از اهل بيت من كه مورد اعتماد است - مسلم بن عقيل - را به سويتان فرستادم و به او گفتم كه تصميم و رأى شما را براى من بنويسيد . پس اگر وى نوشت كه رأى بزرگان و صاحبان عقل و درايت شما همچنان مانند گذشته است و همان گونه است كه در نامه‌هاى خود به من نگاشتيد ، به زودى به سوى شما خواهم آمد . ( مردم كوفه ) به جان خودم سوگند كه شايستگى رهبرى و امامت ندارد مگر فردى كه بر طبق كتاب خدا رفتار كند و عدل و داد را شيوهء حكومت خود سازد و به دين حق و روش صحيح پايبند باشد » .\r\nدر اين نامه كه حسين عليه السّلام به مردم كوفه مىنويسد و در واقع به منزلهء استوار نامه‌اى براى مسلم بن عقيل است ، پايان آن را به بحث دربارهء زمامدار امت و رهبر اجتماع اختصاص مىدهد و مىنويسد : « شايستگى مقام امامت را ندارد مگر فردى كه بر طبق كتاب خدا عمل كند و در حكومت ، عدل و داد را پيشه سازد » .\r\nحسين عليه السّلام مىخواهد از اين راه افكار اجتماع را به سوى يكى از مهمترين اصول حياتى اسلام يعنى حكومت توجه دهد و آنان را از پذيرش ننگ بيعت با يزيد كه عدم صلاحيت وى براى رهبرى اجتماع بر همگان روشن است ، بر حذر دارد .\r\nدر اين نامه كه فرزند پيغمبر به مردم كوفه نوشت ، مىتوان از حادثه‌اى كه حسين عليه السّلام كنار\r\n\r\n\r\n","description":"","footnote":"\r\n( 1 ) - كامل ، ج 3 ، ص 385 .\r\n","page_name":" 153 ","page_number":159},
  {"content":"\r\n\r\nقبر پيغمبر هنگام مناجات با خداوند از آن ياد كرده و گفته بود : « خدايا ، تو مىدانى كه حادثه‌اى براى امت اسلامى پيش آمده » به خوبى آگاه شد . زادهء زهرا عليها السّلام تا هنگام حركت از مدينه بارها از « امر به معروف و نهى از منكر » دم زده بود ، ولى در اين نامه آن بزرگوار كليات همهء گفتارها و نوشته‌هاى خود را تفسير مىكند و روى آن « منكرى » كه اجتماع دچار آن گرديده انگشت مىگذارد و از آن « حادثه‌اى » كه امت اسلامى به آن مبتلاست ، پرده بر مىدارد .\r\nآن حادثه و منكرى كه حسين عليه السّلام براى اصلاح و نهى از آن قدم برداشت ، چيزى نيست جز همان موضوع حياتى و حسّاس كه در اين نامه به آن اشاره فرمود : « فلعمرى ما الامام الا العامل بالكتاب و القائم بالقسط و الدائن بدين الحق » .\r\nآرى ، حادثهء تازه و آن منكر بزرگ ، همانا انحرافى است كه براى امت در حكومت اسلامى پيش آمده ؛ حكومتى كه اكنون درست بر خلاف محور صحيح و اصلى خويش قرار گرفته و در رأس آن فردى همانند يزيد واقع شده است ! مردى كه نه به كتاب آسمانى و قوانين و مقررات آن اعتنا مىنهد و نه با عدل و داد رابطه‌اى دارد و نه خود را پايبند يك روش حق و دين صحيح مىداند . اينجاست كه حسين عليه السّلام به ناچار خود از موضوع حكومت دم مىزند و از شرايط زمامدار و رهبر سخن به ميان مىآورد .\r\n\r\nكوفه عهدشكنى مىكند\r\nمسلم بن عقيل عليه السّلام طبق فرمان پيشواى خويش از مكه به جانب كوفه حركت نمود .\r\nمسعودى مىنويسد : « مسلم بن عقيل در پانزدهم رمضان از مكه خارج گرديد » و پس از مشكلات فراوان وارد كوفه شد . فرزند عقيل در ابتدا مورد استقبال گرم قرار گرفت و كوفه با آغوشى باز ان حضرت را در خود پذيرفت . افراد يكان‌يكان با نايب خاص و نمايندهء مخصوص حسين عليه السّلام بيعت كردند و وفادارى و پايدارى خويش را اعلام داشتند . تعداد بيعت كنندگان چنان با سرعت بالا رفت كه مسعودى مىنويسد : « دوازده هزار تن از مردم كوفه با مسلم بن عقيل بيعت كردند » « 1 » و جمعى از مورخان نوشته‌اند هجده هزار « 2 » اما با تأسف اين استقبال گرم پس از مدتى كوتاه ، بدرقهء بسيار سرد و ناجوانمردانه‌اى را در بر داشت .\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 64 .\r\n( 2 ) - ابن اثير تعداد بيعت كنندگان با آن حضرت را هجده هزار نفر نوشته است - كامل ، ج 3 ، ص 393 .\r\n","page_name":" 154 ","page_number":160},
  {"content":"\r\n\r\nمردمى كه در محيطى آرام كه در آن هيچ گونه خطرى احساس نمىشد با مسلم بن عقيل عليه السّلام رو به رو شدند و از وى استقبال نمودند ، هنگامى كه در وفادارى خود نسبت به آن بزرگوار احساس خطر كردند ، چنان با سرعت از گرد او پراكنده گشتند كه راستى در تاريخ ملتها بىسابقه و يا حد اقل كم نظير است . هنگامى كه فرزند معاويه از ورود نمايندهء مخصوص حسين عليه السّلام در كوفه و موفقيت سريع آن بزرگوار اطلاع يافت و دانست كه نعمان بن بشير استاندار كوفه چنان ناپاك و جسور نيست كه بتواند تسلط حكومت وى را براى آن ناحيه ( كه به منزلهء قلب عراق و پايگاه قدرت آن بوده است ) در برابر مسلم حفظ كند ، به ناچار دست به دامان كثيف‌ترين و بىاصالت‌ترين نوكران و عمّال خويش يعنى عبيد الله بن زياد زد و او را كه در بصره حكومت داشت با حفظ سمت به استاندارى كوفه منصوب ساخت و مأموريت داد تا كوفه را آرام كند و جنبش اصيل و مقدسى را كه به حمايت از خاندان شريف پيغمبر صلّى اللّه عليه و آله و سلّم به وجود آمده بود ، به سختى سركوب سازد .\r\nفرزند زياد با نيرنگ خاصى وارد كوفه شد و به دار الاماره رفت و با نداشتن نيروى نظامى قابل ملاحظه‌اى ، با خدعه و شيطنت و تهديد و تطميع ، چنان كوفه را در برابر قدرت پوشالى و پوچ يزيد مرعوب ساخت كه توانست در كمترين مدت تسلط از دست رفتهء آن حكومت كثيف را بر آنجا به صورت بهتر و عالىتر بازگرداند و نيروى عظيمى را كه در حمايت از مسلم بن عقيل گرد آمده بود به آسانى متلاشى سازد . او دستور داد منادى در همه جا ندا در دهد و بگويد : « مردم كوفه ! بر بيعت يزيد ثابت بمانيد پيش از آن كه وى سپاهى نيرومند از شام بفرستد تا مردان شما را بكشند و زنان شما را به اسارت ببرند . » « 1 »\r\nآرى ، پسر زياد تنها با يك تهديد پوچ و بىاساس توانست آن مردم سست پيمان را از گرد مسلم بن عقيل پراكنده سازد ، و تنها مردى كه در سراسر كوفه در يارى آن شيرمرد قريش پايدار ماند ، « هانى بن عروه » بود كه جان خود را در راه حمايت از وى از دست داد و با آن حضرت به شهادت رسيد . زادهء زياد با آن كه هانى را براى تسليم نمودن مسلم سخت مورد تهديد قرار داد و گفت اگر مسلم را به من نسپارى و او را تسليم نسازى « براى تو راه فرار و نجاتى نيست » ، با اين حال هانى شهامت و جوانمردى نشان داد و گفت : « لا و الله . » آيا از من\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 59 .\r\n","page_name":" 155 ","page_number":161},
  {"content":"\r\n\r\nمىخواهى كه ميهمان خود را تسليم تو سازم تا او را با شمشير گردن زنى ؟ ! هرگز چنين عملى را انجام ندهم و اين ننگ و عار را بر خود نخواهم پسنديد ، سپس چنين اضافه كرد :\r\n« ويلكم لو كانت رجلى على طفل من آل الرسول ( ص ) لا ادفعها حتى تقطع « 1 » ؛ يعنى واى بر شما ! اگر پاى من بر روى طفلى از خاندان پيغمبر باشد ، آن را از روى او بر نمىدارم ( تا گرفتار شما ستمگران گردد ) مگر آن كه پاى مرا قطع نمايند » .\r\nهانى به جرم جوانمردى و پايدارى خود در ارادت به خاندان پيغمبر صلّى اللّه عليه و آله و سلم به امر عبيد اللّه ناپاك ، پس از جراحتهاى فراوانى كه برداشت روانهء زندان گرديد ، اما او از شخصيتهاى كوفه و رئيس قبيله است ، از اين نظر انتشار گرفتارى وى موجى از خشم و غضب در بين قبيلهء « بنى مذحج » و طرفداران فرزند عروه به وجود آورد و به زودى تعداد چهار هزار شمشير زن اطراف دار الاماره را گرفتند و هانى را سالم و زنده خواستار شدند .\r\n\r\nتاريخ خيانت شريح را فراموش نمىكند\r\nدر اينجا فرصت خوبى بود تا با استفاده از آن بتوان حيات ننگين زادهء زياد را براى هميشه در هم سوخت و امت اسلامى را از نكبت جهانگير آن ناپاك آسوده ساخت ، اما انجام يك خيانت بزرگ و يك گناه عظيم موجب شد كه اين فرصت عالى و پرارزش به آسانى از دست برود و عبيد الله خائن با خاطرى آسوده همچنان دنبالهء نقشه‌هاى شيطانى خويش را بگيرد . آن خيانت و آن گناه با دست يك روحانى ناپاك و مرد آبستن جاه و مقام انجام گرديد ! شريح كه به علت تصدى مقام قضاوت ( كه يك مقام بزرگ روحانى و اسلامى است ) از اعتماد مردم برخوردار بود از جانب فرزند زياد مأموريت يافت تا با هانى ديدار كند . آنگاه سلامتى و حيات او را به قبيلهء وى اطلاع دهد . آن فرو مايهء از خدا بىخبر با آن كه هانى را با صورتى آلوده به خون و حالى بسيار زار مشاهده كرد ، با اين حال به نزد مردم آمد و به آنها گفت : « ناراحت نباشيد ، اينك هانى در نزد امير عبيد اللّه سالم نشسته است و با يكديگر گفتگو مىكنند و به زودى سلامت نزد شما بازمىگردد ! » اين سخن دروغ و جعل كه از حلقوم يك اهريمن فرشته نما خارج گرديد ، مورد پذيرش آن جمع واقع شد و به زودى\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 72 .\r\n","page_name":" 156 ","page_number":162},
  {"content":"\r\n\r\nمتفرق شدند و هر يك به سوى كار خود رفتند . زادهء زياد پس از پراكنده گشتن آنان با خاطرى آسوده و با استفاده از سست پيمانى مردم ، قدم به قدم نقشه‌هاى خويش را با موفقيت دنبال كرد و به آرمانهاى جهنمى خود نزديك گرديد تا آنجا كه بالاخره توانست جمعيت انبوهى از مردم كوفه را - همانهايى كه با مسلم بيعت داشتند - در جنگ عليه آن حضرت و براى دستگيرى آن بزرگوار بسيج كند ؛ ولى تنهايى براى آن شير بيشهء شجاعت ترس‌آور نيست و با آن كه ميدان جنگ كوچه‌هاى تنگ و باريك كوفه بود و جنود شيطان از همه سوى زادهء عقيل را در ميان گرفته بودند ، با اين حال آن برادرزادهء على و آن نمايندهء خاص حسين عليه السّلام چنان شجاعت و شهامت از خويش نشان داد كه همگان را دچار بهت و حيرت ساخت تا آنجا كه فرزند زياد به فرماندهء سپاه محمد بن اشعث اعتراض كرد و گفت : « مسلم يك مرد است ، با اين حال اين همه از شما مىكشد ! پس چه خواهى كرد هنگامى كه تو را به جنگ مردى بفرستيم كه از مسلم شجاع‌تر و شديدتر است ( مقصود وى از اين جمله ، حسين عليه السّلام بود ) » .\r\nدر پاسخ گفت : « تو گمان كردى مرا به جنگ بقّالى از بقّالهاى كوفه و يا كشاورزى از كشاورزان حيره فرستادى ؟ مگر نمىدانى كه مرا به جنگ شيرى ژيان و شمشيرى برّان فرستادى ؛ شمشيرى كه در دست يك قهرمان بىهمتا و يك شجاع بىمانندى از خاندان پيغمبر است » . « 1 »\r\nو بالاخره هم نتوانستند مسلم را در ميدان نبرد و پيكار از پاى در آورند . ناچار خدعه زدند و آن حضرت را با نيرنگ دستگير نمودند و به دار الاماره نزد زادهء زياد بردند .\r\n\r\nفرستادهء حسين از هدف حسين عليه السّلام سخن مىگويد\r\nمسلم بن عقيل عليه السّلام كه نمايندهء خاصّ حسين و نشان دهندهء افكار و اهداف اوست ، راه و روشى را در پيش گرفت كه پيشواى معصومش حسين عليه السّلام در برابر يزيد آن را برگزيده بود .\r\nاكنون به گفتگوهاى مسلم با زادهء زياد بنگريد كه چگونه نه تنها آن بزرگوار آن همه قدرت و نيرومندى را كه در اختيار آن خون‌آشام و سفّاك است ناديده مىگيرد ، بلكه در برابر وى با شهامت و فصاحتى خاص از هدف مقدس و انسانى امام و رهبر معصوم خويش حسين عليه السّلام\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 91 .\r\n","page_name":" 157 ","page_number":163},
  {"content":"\r\n\r\nسخن مىگويد .\r\nهنگامى كه مسلم با جراحات فراوان بر پسر زياد وارد گرديد ، دربانى ناپاك به او گفت :\r\n« سلم على الامير ، فقال له اسكت ويحك و اللّه ما هو لى بامير ؛ بر امير سلام كن . حضرت فرمود : ساكت باش . واى بر تو ! سوگند به خدا كه او امير بر من نيست . »\r\nعبيد الله گفت : « چه سلامى بكنى يا نكنى ، هم اكنون كشته خواهى شد » .\r\nحضرت فرمود : « ان قتلتنى فلقد قتل من هو شر منك من هو خير منى ؛ اگر مرا بكشى ( عجيب نيست زيرا ) كسى كه بدتر از تو بود بهتر از مرا به قتل رساند »\r\nپسر زياد گفت : « مسلم ، چرا به اينجا آمدى تا اجتماع مسلمانان را در هم بريزى و فتنهء خفته را بيدار نمايى و خون مسلمانان را تباه سازى ؟ »\r\nآن بزرگوار فرمود : « كذبت يا بن زياد انما شق عصا المسلمين معاوية و ابنه يزيد و اما الفتنة فانما الحقها انت و ابوك زياد بن عبيد عبد بنى علاج من ثقيف و أنا أرجو ان يرزقنى اللّه الشهادة على يدى شر بريته ؛ اى پسر زياد ! دروغ گفتى ، اجتماع مسلمانان را معاويه و فرزند او يزيد متفرق كردند . و اما فتنه و فساد ، پس آن را هم تو و پدرت ايجاد نموديد و من آرزومندم كه به دست بدترين مردم جهان شربت شهادت نوشم » .\r\nزادهء زياد گفت : « اى مسلم ! آيا گمان مىكنى كه شما را در خلافت بهره‌اى است ؟ »\r\nآن بزرگوار فرمود : « گمان نمىكنم ، بلكه به اين حقيقت ايمان دارم » .\r\nعبيد اللّه گفت : « مسلم ، چرا به اين شهر آمدى و اختلاف كلمه در بين مردم آن افكندى ؟ » آن حضرت فرمود : « ما لهذا أتيت و لكنكم اظهرتم المنكر و دفنتم المعروف و تأمرتم على الناس به غير رضى و حملتموهم على غير ما أمركم الله به و عملتم فيهم به اعمال كسرى و قيصر فاتيناهم لنأمر فيهم بالمعروف و ننهى عن المنكر و ندعوهم على حكم الكتاب و السنة و كنا اهل ذلك « 1 » ؛ اى پسر زياد ! من به كوفه نيامدم تا بين مردم اختلاف كلمه ايجاد كنم ( آمدن من براى اين بود كه ) شما منكر و گناه را در بين مردم شايع ساختيد و معروف را در اجتماع يكباره دفع كرديد و بر مردم حكومت يافتيد بدون آن كه آنها راضى باشند و آراء و نظريات خويش را كه بر خلاف رضاى خدا بوده است بر امت اسلامى تحميل نموديد و در\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 100 .\r\n","page_name":" 158 ","page_number":164},
  {"content":"\r\n\r\nبين آنان مانند جبابره و ستمگرانى چون كسرى و قيصر رفتار كرديد . در اين شرايط دردناك ، ما خاندان پيغمبر آمديم تا معروف را در بين امت زنده گردانيم و از منكر و انحرافها نهى نماييم . ما آمده‌ايم تا اجتماع اسلامى را بر طبق قوانين و مقررات آسمانى كتاب و سنت دعوت كنيم . اين بود هدفهاى ما و اين ما هستيم كه براى انجام اين هدفها شايسته‌ايم » .\r\nدر اين سخنان كوبنده و قاطعى كه مسلم بن عقيل ( ع ) در برابر خونخوارترين و بىشرم‌ترين استانداران يزيد ايراد فرمود ، درست همانند حسين بن على عليه السّلام از هدفهاى بزرگ و اسلامى آن حضرت سخن گفت و انحرافهاى شديد اجتماع را در موضوع حياتى و مهمّ حكومت يادآور گرديد و تمام بدبختيها ، انحرافها ، آلودگيها ، ستمها و بيدادگريها را در همان مسألهء حكومت خلاصه نمود .\r\nمسلم بن عقيل عليه السّلام در اين بيانات كوتاه كه در بدترين و دردناك‌ترين لحظات زندگى خود آن را با شهامت و صراحت كافى ايراد نمود ، تمام فتنه‌ها و فسادها و خونريزيهايى كه در ميان امت اسلامى انجام گرديده ، همه را از آنجا ناشى مىداند كه افراد ناشايسته و ناپاك اجتماع مانند معاويه و يزيد رهبرى جهان اسلام را در دست گرفتند و با زور و قدرت ، خود و حكومت خود را بر امت تحميل ساختند : « انما شق عصا المسلمين معاوية و ابنه يزيد » ، « و تأمرتم على الناس به غير رضى » . نائب خاص حسين عليه السّلام منطق كوبنده و قاطع خود را در برابر اشراف و بزرگان كوفه يعنى همان اشباه الرجال و لا رجال - كه در نزد پسر زياد گرد آمده بودند - آشكارا بيان كرد ؛ منطقى كه از فكر و اعتقاد امام ، حسين بن على عليه السّلام سر چشمه مىگرفت . مسلم بن عقيل در آن شرايط بسيار بد و نامساعد ، وظيفهء مقدس نيابت خود را به خوبى انجام داد .\r\nاين بيانات كوتاه و تكان‌دهنده‌اى كه آن روز در دار الاماره در برابر يك درنده و خونخوار ايراد گرديد ، همچنان براى هميشه به صورت يك سند زنده براى نشان دادن شخصيت فوق انسانى مسلم بن عقيل عليه السّلام در تاريخ جهان ثبت خواهد بود و عظمت روح آن حضرت و ايمان و درك صحيح وى را نسبت به هدف مقدس امام حسين عليه السّلام به خوبى نشان مىدهد .\r\nاين منطق آسمانى تا آنجا كوبنده و غير قابل انكار بود كه فرزند زياد ناچار در برابر آن به حربهء ناپاكان و سفله‌هاى اجتماع دست زد و نسبت به آن حضرت فحش و ناسزا گفت . ولى آن بزرگوار اين قسمت از گفتارهاى عبيد اللّه را هم بىپاسخ نگذاشت . زادهء زياد پس از آن كه\r\n\r\n","description":"","footnote":"","page_name":" 159 ","page_number":165},
  {"content":"\r\n\r\nخود را در برابر قدرت منطق و بيان رساى مسلم عاجز و بيچاره يافت نسبتهاى ناروايى به آن بزرگوار داد كه شايستهء وى و امير ناپاك او بوده است . به آن حضرت گفت : « اى فاسق ، تو در مدينه شرب خمر مىنمودى ! »\r\nآقا فرمود : أنا أشرب الخمر ؟ ! « اما و اللّه إنّ اللّه ليعلم انك تعلم انك غير صادق و انك قد قلت به غير علم و انى لست كما ذكرت و انك أحق بشرب الخمر منى و أولى بها و من بلغ فى دماء المسلمين و لغا فيقتل النفس التى حرم اللّه قتلها و يسفك الدم الذي حرم اللّه على الغضب و العداوة و سوء الظن و هو يلهو و يلعب كان لم يصنع شيئا « 1 » ؛ آيا به من نسبت شرب خمر مىدهى ؟ به پروردگار سوگند ، خدا مىداند كه تو دانسته دروغ مىگويى و تو خود مىدانى كه چنان نيستم و تو به شرب خمر سزاوارترى و آن كسى كه در ريختن خون مسلمانان حريص است و مىكشد كسانى را كه خداوند از كشتن آنها نهى كرده و مىريزد خونهايى را كه خداوند از ريختن آنها قدغن فرموده ، اى پسر زياد تو از راه ستم و دشمنى و عناد و سوء ظن مسلمانان را مىكشى و سپس آن چنان به عيش و عشرت سرگرم مىشوى كه گويا اصلا گناهى را انجام نداده‌اى ! »\r\nمسلم بن عقيل تا اينجا رسالت مقدسى را كه حسين عليه السّلام بر عهدهء وى نهاده بود با يك جهان افتخار و سرافرازى انجام داد و به خوبى نشان داد كه به راستى شايستگى نيابت خاص از جانب حسين عليه السّلام را دارا بود . شجاعت و شهامت بىحدّ مسلم ، فرزند زياد را چنان خشمگين و غضبناك ساخت كه با نهايت بىشرمى به على عليه السّلام و فرزندان عزيزش حسن و حسين ناسزا گفت و فحّاشى نمود . مسلم بن عقيل فرمود : « أنت و أبوك أحق بالشتيمه فاقض ما انت قاض يا عدو اللّه ؛ تو و پدرت به ناسزا و شتم سزاوارتريد . اكنون هر چه مىخواهى بكن اى دشمن خداوند » .\r\nدر اينجا ديگر مأموريت خطير نيابت از امام عليه السّلام كه بر عهدهء مسلم نهاده شده بود با موفقيت و افتخار پايان يافت و آن بزرگوار در اين مأموريت خدايى خود نشان داد كه به راستى شايستگى داشت كه نيابت از حجت خدا و امام عصر خود حسين بن على عليه السّلام را بپذيرد و اين مسئوليت بزرگ را بر عهده بگيرد . رسالت مسلم بن عقيل عليه السّلام پايان يافت ، ولى\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 101 .\r\n","page_name":" 160 ","page_number":166},
  {"content":"\r\n\r\nبا پايان اين رسالت ، زندگى پرافتخار آن حضرت به انجام رسيد و به دستور ابن زياد كشته شد و به مقام قرب خداوند نائل آمد . سلام اللّه عليه و رضوانه و بركاته الدّائمة و جزاه اللّه من الاسلام خير الجزاء .\r\n\r\n","description":"","footnote":"","page_name":" 161 ","page_number":167},
  {"content":"\r\n\r\n\r\nفصل يازدهم كاروان حسين عليه السّلام مكه را ترك مىگويد\r\nدر فصل گذشته دربارهء آمدن حسين عليه السّلام به مكه و هدف بزرگ و مهمى كه آن بزرگوار از انجام اين كار در نظر داشت ، به طور تفصيل بحث كرديم . اكنون همان هنگام خاص فرا رسيده و آن حضرت بايد از اين فرصت بزرگ ( در راه نشر هدف مقدس خود و اعلام خطر به ملت و وضع فوق العاده و دردناك اجتماع و حكومت اسلامى به سراسر كشور ) حد اكثر بهره‌بردارى را بنمايد . از اين نظر ، دست به انجام يك عمل بىسابقه و غير عادى زد تا از اين راه افكار همگان را به سوى خويش و هدف مقدس و آسمانى خود جلب سازد ؛ يعنى صبح روز هشتم ( همان روزى كه هر فرد عقب مانده سعى مىكند حتما در آن روز خود را به شهر مكه برساند تا در مراسم حج شركت جويد ) حسين عليه السّلام با كاروان خود از آن شهر خارج گرديد ، اما روز قبل يعنى هفتم ذى الحجّه ، ضمن بيانى كوتاه ( ولى بسيار قاطع و روشن ) مقصد خدايى و پايان كار خويش را با صراحت در برابر جمع اعلام داشت .\r\nفرزند امير المؤمنين در اين خطبهء دلنشين و تكان‌دهنده چنين مىگويد :\r\n« الحمد للّه و ما شاء اللّه و لا حول و لا قوة الا باللّه و صلى اللّه على رسوله و سلم خط الموت على ولد آدم مخط القلادة على جيد الفتاة و ما اولهنى الى اسلافى اشتياق يعقوب الى يوسف و خير لى مصرع انا لاقيه كانى باوصالى تتقطعها عسلان الفلوات بين النواويس و كربلا فيملأن منى اكراشا جوفا و اجربة سغبا لا محيص عن يوم خط بالقلم رضى اللّه رضنا اهل البيت نصبر على بلائه و يوفينا اجور الصابرين لن تشذ عن رسول اللّه لحمته و هى مجموعة له فى حظيرة القدس تقربهم عينه و ينجز لهم وعده و من كان باذلا\r\n\r\n","description":"","footnote":"","page_name":" 162 ","page_number":168},
  {"content":"\r\n\r\nفينا مهجته موطنا على لقاء اللّه نفسه فليرحل معنا فانى راحل مصبحا ان شاء اللّه . » « 1 »\r\nمرگ بر همگان حتم است و من سخت مشتاق ديدار گذشتگان خود هستم ، مانند اشتياق يعقوب به يوسف ( با اراده و خواست من ) براى من قتلگاهى اختيار شده كه من آن را ديدار خواهم كرد ، گويا هم اكنون مىبينم كه اعضا و جوارح مرا گرگان كوفه پاره پاره مىكنند و شكمهاى آمال و آرزوهاى خويش را از من پر مىسازند ، چاره‌اى جز انجام اين كار نيست . ما به رضاى خدا راضى هستيم و بر آزمايشهاى او صبر مىكنيم و خداوند پاداش صابرين را به ما عنايت مىكند . ( من پارهء تن پيغمبرم ) و پارهء تن آن حضرت از وى جدا نمىگردد و چشم پيغمبر در بهشت با ديدار او روشن مىشود و وعده‌هاى آن حضرت ( با شهادت فرزندش ) عملى مىگردد . اكنون آن كس كه از بذل جان در راه ما مضايقه ندارد و براى لقاى پروردگار ، خود را آماده نموده با من كوچ دهد و من صبح فردا از مكه كوچ خواهم داد .\r\nدر اين گفتار هيجان‌انگيز و كوتاه ، حسين بن على عليه السّلام از همان ابتدا ، سخن از مرگ به ميان مىآورد و از كشته شدن و شهادت دم مىزند و سپس مآل كار و پايان حركت خويش را صريحا بيان مىكند و مىفرمايد : « گويا مىبينم كه گرگان كوفه بدن مرا پاره پاره مىكنند » .\r\nحسين عليه السّلام با اين جمله نشان داد كه چشم بسته تسليم حوادث نگرديد و غفلت زده در برابر عمل انجام شده واقع نشد . عظمت بيان صريح امام هنگامى روشن مىشود كه ما در نظر بگيريم اين خطبه در چه شرايطى ايراد گرديد . اين گفتار و خطبه هنگامى ايراد شد كه ظواهر كار موفقيت قطعى حسين و پشتيبانى كامل مردم كوفه را از وى نشان مىداد . حسين عليه السّلام هنگامى از شهادت خود آشكارا دم مىزد كه مسلم بن عقيل عليه السّلام به وى نامه نوشت و در آنجا آمادگى هجده هزار شمشير زن را در حمايت از وى به آن حضرت ابلاغ نمود .\r\nابن اثير مىنويسد : « و كان سبب مسيره من مكة كتاب مسلم اليه يخبره انه بايعه ثمانية عشر ألفا و يستحثة للقدوم « 2 » ؛ علت حركت حسين از مكه اين بود كه مسلم براى او نامه نوشت و براى حركت به كوفه وى را تشويق كرد و به اطلاعش رساند كه هجده هزار نفر با او بيعت كردند » .\r\nمسعودى پس از آن كه تعداد بيعت كنندگان با مسلم بن عقيل را مىنويسد ، اضافه مىكند :\r\n\r\n\r\n","description":"","footnote":"\r\n( 1 ) - لهوف ، ص 26 .\r\n( 2 ) - كامل ، ج 3 ، ص 396 .\r\n","page_name":" 163 ","page_number":169},
  {"content":"\r\n\r\n« فكتب بالخبر الى الحسين و سأله القدوم اليه « 1 » ؛ مسلم اقبال مردم كوفه و تعداد بيعت كنندگان آنها را ضمن نامه‌اى به اطلاع حسين رساند و از او خواست كه به سوى كوفه حركت كند » .\r\nدر چنين شرايطى كه ظواهر كار به طور كامل به نفع آن حضرت است ، حسين عليه السّلام با آن ديد واقع‌بينانهء خود حوادث آينده را به خوبى مشاهده كرد و آشكارا از شهادتش در سرزمينى به نام كربلا خبر داد . فرزند امير المؤمنين عليه السّلام نه تنها به منظور اخبار از آينده و اطلاع دادن از پايان كار و سر انجام امر خود اين خطبه را ايراد فرمود ، بلكه هدف ديگرى هم در نظر بود و آن هدف ، دعوت اجتماع به نبرد و پيكار عليه آن حكومتى است كه حسين به مبارزه عليه وى برخاست . فرزند پيغمبر به هدف خود فوق حدّ تصور ايمان دارد و از مردم هم مىخواهد كه او را در رسيدن به آن هدف يارى كنند .\r\nاما نوع كمك و يارى كه حسين عليه السّلام در پيكار با حكومت استبدادى يزيد از مردم مىخواست ، چيزى جز دادن خون و جان نبود و مىگفت : « من كان باذلا فينا مهجته و موطنا على لقاء اللّه نفسه فليرحل معنا . »\r\nآزاد مردان اجتماع ، آنهايى كه آماده‌اند تا جان خويش را در راه حفظ موجوديت اسلام و فضيلت و عدالت فدا سازند ، آنهايى كه درك مىكنند در چه شرايط نكبت بار به سر برده و چه ناپاكان و سفله‌هايى بر آنان و مقدّراتشان حكومت مىكنند ، اين نمونه از انسانها را حسين عليه السّلام دعوت مىكند تا با وى به سوى آن مقصد بزرگ و انسانى حركت كنند و از مكه كوچ نمايند .\r\nفرزند امير المؤمنين عليه السّلام اين گفتار كوتاه اما آتشين و جانبخش را در عصر هفتم ذى الحجّه ايراد فرمود و سر انجام كار خويش را بىپرده بيان داشت .\r\nاين خبر با سرعت در همه جا انتشار يافت و همگان از تصميم حسين عليه السّلام كه چيزى جز يك انقلاب خونين و استقبال از خطر مرگ نيست با خبر شدند . در اين هنگام ، ابن عباس با شتاب نزد آن بزرگوار آمد و به وى عرضه داشت : « عموزاده‌ام ، به من خبر دادند كه شما عازم عراق هستيد در حالى كه مردم آنجا اهل مكر و فريبند و از شما دعوت كردند تا با شما جنگ كنند . مصلحت در اين است كه در رفتن به عراق عجله ننماييد و اگر هم نمىخواهيد\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 64 .\r\n","page_name":" 164 ","page_number":170},
  {"content":"\r\n\r\nدر مكه بمانيد و تصميم قطعى داريد با اين ستمگر به جنگ برخيزيد يمن را انتخاب كنيد ، زيرا آنجا در گوشه‌اى از كشور قرار گرفته و ياران و دوستانى در آن براى شما يافت مىشود » « 1 » .\r\nحسين عليه السّلام به پيشنهاد ابن عباس پاسخ داد و پس از سخنانى كه بين آن دو ردّ و بدل شد ، فرمود : « به خدا قسم ! من در عراق كشته شوم بهتر است از اين كه خون مرا در مكه بريزند و در اينجا مرا به قتل برسانند . » فرزند عباس با شنيدن اين پاسخ قاطع از اين كه بتواند در تصميم آن بزرگوار اثر بگذارد مأيوس گرديد و به سراغ كار خود رفت . پس از وى ، محمد حنفيه برادر آن بزرگوار خود را با عجله به امام رسانيد و با او سخنانى گفت تا شايد وى را از حركت به عراق بازدارد ، عرضه داشت :\r\n« يا أخى ان اهل الكوفة من قد عرفت غدرهم بابيك و باخيك و قد خفت ان يكون حالك كحال من مضى فان رأيت ان تقيم فإنك اعز من فى الحرم و امنعه فقال يا أخى قد خفت ان يغتالنى يزيد بن معاوية فى الحرم فاكون الذي يستباح به حرمة هذا البيت » « 2 » ؛ برادرم ، تو مىدانى كه مردم كوفه با پدر و برادرت مكر كردند و من مىترسم با تو هم مانند آنان رفتار كنند . و اگر بخواهى در مكه بمانى ، محترم‌ترين و محفوظترين كسان آن خواهى بود . حضرت فرمود : برادر ، مىترسم به فرمان يزيد مرا در اينجا ترور كنند و به قتل برسانند ، آنگاه احترام خانهء خدا از ميان برود . محمد گفت : پس اگر عازم سفر هستى به سوى يمن برو و يا در بيابانها و كوهها باش تا كسى را به تو دسترسى نباشد . حسين عليه السّلام فرمود : « أنظر فيما قلت ؛ يعنى دربارهء گفتار تو مطالعه مىكنم » با اين پاسخ ، محمد حنفيه آرامش يافت و به سراى خويش شتافت .\r\n\r\nاسيران در كنار شهيدان\r\nمحمد حنفيه كه تصور مىكرد ممكن است سخنان وى در تصميم برادر معصومش حسين عليه السّلام اثر بگذارد و او را از حركت بازدارد ، ناگهان آگاه شد كه در پايان همان شب حسين عليه السّلام باروبنهء كاروان خويش را بسته و عازم حركت به سوى عراق است . محمد شتابان خود را به آن حضرت رساند و گفت :\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 64 .\r\n( 2 ) - لهوف ، ص 27 .\r\n","page_name":" 165 ","page_number":171},
  {"content":"\r\n\r\n« يا اخى أ لم تعدنى النظر فيما سألتك ؟ ! قال بلى ، قال فما حداك على الخروج عاجلا ؟\r\nفقال اتانى رسول اللّه صلّى اللّه عليه و آله و سلّم بعد ما فارقتك فقال يا حسين اخرج فان اللّه قد شاء ان يراك قتيلا فقال له فما حملك هؤلاء النساء معك و انت تخرج على مثل هذا الحال فقال له ان اللّه شاء ان يراهن سبايا « 1 » ؛ برادرم ، آيا به من وعده ندادى كه در پيشنهادم فكر كنى ؟ پس چرا اكنون شتابان مىخواهى از مكه خارج شوى ؟ حضرت فرمود : پس از آن كه تو از نزدم بيرون رفتى ، رسول خداى به خوابم آمد و فرمود : حسينم ، از مكه خارج شو ، زيرا خداوند مىخواهد تو را كشته ببيند . محمد گفت : در اين صورت پس چرا زنها را با خود كوچ مىدهى ؟ آن بزرگوار فرمود : خداوند مىخواهد اينها را اسير مشاهده كند » .\r\nدر اين گفتار ، باز فرزند على عليه السّلام از انجام كار خويش و امر زنان كه اسارت است ، خبر مىدهد و براى اولين بار از نقش مهم و حياتى « كاروان اسيران » سخن به ميان مىآورد . در اين گفتار ، حسين عليه السّلام كاروان شهادت و قافلهء اسارت را هم دوش و عدل يكديگر خوانده و فرمودند : « همان گونه كه خداوند مىخواهد مرا كشته ببيند ، مىخواهد خاندان مرا هم اسير مشاهده كند » .\r\nفرزند امير المؤمنين در اينجا اهميت حياتى اسيران پيروز را در اين نهضت سر بسته و مبهم يادآور گرديد و محمد هم با همين جمله قانع گشته و لزوم بودن زنان را در اين سفر مىپذيرد . اما آينده نشان داد كه چرا خدا مىخواهد آنها را اسير ببيند . آرى ، نقش اسرا و همان زنان و كودكان در به ثمر رساندن نهضت تا آنجا حياتى و مهم بود كه به راستى اگر آنان نبودند ، حكومت استبدادى يزيد به آسانى مىتوانست اين حادثه را تحريف كند و خون حسين و ياران عزيز آن حضرت را به خوبى پايمال سازد و چنان كند كه تاريخ اسلام و جهان براى هميشه آن انقلاب عظيم را ( كه به خاطر حمايت از حق و آزادى به وجود آمده بود ) فراموش نمايد . اما آن اسيران و كودكان كه در قيد و بند فرعون آل اميه بودند ، وظيفهء حياتى خويش را به خوبى ايفا كردند و همانند دستگاههاى ضبط حسّاس ، نداهاى آسمانى و گفتارهاى آتشين و كوبندهء حسين عليه السّلام را ( كه در طول سفر و در عاشورا دربارهء فساد حكومت و هدفهاى اسلامى و انسانى پيكار خويش ايراد فرمود ) در نوارهاى دل و جان خود حفظ\r\n\r\n\r\n","description":"","footnote":"\r\n( 1 ) - لهوف ، ص 27\r\n","page_name":" 166 ","page_number":172},
  {"content":"\r\n\r\nكردند و آنها را به گوش جهانيان رساندند .\r\nكاروان حسين عليه السّلام از مكه حركت مىكند ، اما مقصد اصلى شام است و هدف اساسى ريشه كن ساختن حكومت ضدّ اسلامى آل اميه و حفظ هستى اسلام و موجوديت آن . ولى براى رسيدن به آن مقصد و دست يافتن به اين هدف ، كاروان بايد به دو دسته تقسيم شود :\r\nدستهء نخست « جمعيت شهداست » كه بايد كشته شوند و كار پيكار را با جانبازى به انجام برسانند ؛ دستهء دوم « كاروان تبليغ و مسئول بهره‌بردارى از آن شهادتند » ؛ آنان به صورت اسير بايد تا شام بروند و اهداف بزرگ حسين عليه السّلام را با ايراد خطابه‌ها و گفتارها به اطلاع عموم برسانند تا يك نهضت عظيم فكرى و ريشه‌دار به خاطر بهره‌بردارى از آن قيام خونين به وجود آورند و ما به خواست خداوند در قسمت سوم اين كتاب روشن مىسازيم كه چگونه اين كاروان وظيفهء بزرگ و حياتى خويش را به عالىترين صورت انجام داد و توانست با فعاليتهاى پيگير و خطبه‌هاى آتشين خود جانبازيهاى دستهء نخست را به ثمر برسانند .\r\n\r\nنقشهء ترور خنثى مىشود !\r\nفرزند معاويه براى از ميان برداشتن تنها مانع نيرومند و غير قابل تسليمى كه در برابر خودسريها و اجراى طرحهاى ضد اسلامى و ضد انسانى حكومت وى وجود داشت ، - يعنى حسين بن على عليه السّلام - نقشه‌اى شيطانى طرح كرده بود كه اگر با موفقيت اجرا مىگشت نه تنها او را از فكر حسين عليه السّلام براى هميشه آسوده مىساخت ، بلكه از ميان برداشتن آن بزرگوار با آن نقشه كوچكترين واكنش منفى هم در اجتماع به بار نمىآورد و خون آن حضرت يكباره پايمال مىگرديد . آن نقشه چيزى جز « ترور » حسين عليه السّلام هنگام انجام عمل حج نبود . طريحى در منتخب مىنويسد : « يزيد بن معاويه سى تن از شياطين بنى اميه را مأمور كرد كه با زائران بيت اللّه كوچ كنند و در مكه حسين را مأخوذ دارند و اگر نتوانند مقتول سازند » اما فرزند پيغمبر به خوبى از اين نقشهء شوم آگاه گرديد و خود ضمن پاسخى كه به محمد داد صريحا به آن اشاره نمود : « قد خفت ان يغتالنى يزيد بن معاوية بالحرم . . . » حسين عليه السّلام از كشته شدن وحشت و هراس نداشت و خود با اختيار و اراده ، آن را پذيرفت ، اما اين شهادت بايد در مكانى خاص و شرايطى معيّن انجام گيرد تا بتواند از آن بهره بر دارد و نقشه‌هاى پنهانى و چندين سالهء حكومت بنى اميه را ( كه به منظور محو هميشگى اسلام و مكتب آسمانى آن\r\n\r\n","description":"","footnote":"","page_name":" 167 ","page_number":173},
  {"content":"\r\n\r\nطرح گرديده بود و تا رسيدن به هدف چند قدم ديگر بيشتر فاصله نداشت ) يكباره نقش بر آب سازد و اسلام و حق و عدالت را از يك سقوط حتمى و هميشگى نجات بخشد .\r\nحسين عليه السّلام به خاطر اين اهداف بزرگ و حياتى به سوى عراق حركت كرد و از مردم هم خواست با وى در اين راه حركت كنند و جانهاى خود را به خاطر آن فدا سازند ، اما متأسفانه اين منطق ديگر براى آن اجتماع قابل درك نبود ؛ اجتماعى كه حكومتهاى كثيف گذشته با افسونگريهاى خاصّ خود طى دهها سال آرام آرام آنها را به خوابى مرگبار فرو برده‌اند ، مردمى كه براى زيارت خانهء خدا با خيالى آرام به مكه آمده بودند غافل از آن كه آن حكومت فريبكار اكنون امت اسلامى را سرگرم زيارت خانه كرده تا آنها را از نظر مذهبى به خود و به حكومت خويش مطمئن سازد ، ولى در پنهان مشغول اجراى طرحهاى خائنانه‌اى است كه به زودى ديگر نه از آن خانه اثرى باقى مىماند و نه از صاحب خانه اسمى . حسين عليه السّلام بيدار است و از اين نقشه‌هاى كثيف و پنهانى هم آگاه و اگر اجتماع در آن روز قدرى هوشيار بود ، كافى بود كه از سخنان حسين عليه السّلام و كوچ كردن آن بزرگوار در روز هشتم ذى الحجّه از مكه همه چيز را به خوبى درك كند و در يابد كه آزاد گذاشتن راه مكه و مظاهر ديگر اسلامى از جانب حكومت دامى بيش نيست و مىخواهد در پناه آن مردم را از توجه به واقعيّات منصرف سازد تا ضربه‌هاى كارى و مرگبار خويش را يكباره بر پيكر اسلام واقعى و حاميان راستين آن وارد آورد .\r\nخانه خدا محترم است و عمل حج يك فريضهء اسلامى است ، اما بايد در نظر داشت كه پسر پيغمبر و پروش‌يافتهء دامان آن حضرت و امام واقعى اجتماع به اهميت معنوى خانه و اعمال حج بيش از همه آگاه است . با اين حال ، مىبينيم آن حضرت همين خانه و اعمال آن را رها مىكند و به سوى بيابانها حركت مىنمايد تا كاروان خويش را براى يك انقلاب سرخ و خونين در سرزمينى به نام كرب و بلا فرود آورد !\r\nاين عمل حسين عليه السّلام خود به تنهايى كافى بود كه يك اجتماع بيدار را از يك آيندهء شوم و دردناك با خبر سازد ، اما متأسفانه اين چنين درك و فهم در آن روز بسيار كم و نادر بود . از اينجاست كه مىبينيم تنها اقليتى بسيار كم دعوت حسين عليه السّلام را پذيرفتند و نداى انسانى وى را كه فرموده بود : « . . . من كان باذلا فينا مهجته . . . فليرحل معنا » اجابت كردند و به دنبال او از مكه كوچ نمودند .\r\n\r\n","description":"","footnote":"","page_name":" 168 ","page_number":174},
  {"content":"\r\n\r\n\r\nخيرانديشيها و مصلحت‌بينيها !\r\nحسين بن على عليه السّلام با يك جهان عزم و اراده با ياران خود از مكه به جانب كوفه حركت فرمود . در بين راه برخوردهاى فراوان و گفتگوهاى بسيارى داشت ، اما آنچه در همهء اين برخوردها ديگران به حسين عليه السّلام مىگفتند ، پند و اندرز و مصلحت‌انديشى بود ! تا آن بزرگوار را از سفر عراق بازدارند ، ولى پاسخى كه فرزند فاطمه عليها السّلام به آنان مىداد در چند جمله خلاصه مىشد : « من بايد به سوى عراق بروم ، مأموريت من خدايى است و از پايان كار هم به خوبى آگاهم . » حسين عليه السّلام اين پاسخ را به همگان داد : به طرماح ، به فرزدق ، به ابا هرهء كوفى ، به مرد عراقى و به تمام كسانى كه آن حضرت را از سفر به سوى كوفه بر حذر مىداشتند و آن بزرگوار را از كشته شدن مىترساندند .\r\n\r\nپيك حسين عليه السّلام سر سختى نشان مىدهد\r\nاز حوادث بر جسته‌اى كه در طول نهضت انجام شد و نشانهء عظمت روح و شهامت خاص ياران حسين عليه السّلام است ، واقعهء عبد اللّه بن يقطر است . حسين بن على عليه السّلام پيش از آن كه « به حسب ظاهر » از شهادت مسلم آگاه گردد ، نامه‌اى در بين راه براى مردم كوفه نوشت و در آنجا آنان را از حركت خويش به سوى ديارشان آگاه ساخت و از آنان خواست كه براى حمايت از وى آماده گردند . اين نامه را به دست يك آزاد مرد شير دل به نام عبد الله بن يقطر داد تا براى كوفيان ببرد .\r\nپيك حسين عليه السّلام به سوى كوفه حركت نمود ، اما متأسفانه پيش از آن كه به مقصد برسد ، مأموران زادهء زياد كه سخت راهها را تحت نظر داشتند او را بازداشت كردند . عبد الله پيش از آن كه از او بازجويى بدنى به عمل آيد نامهء حسين را آن چنان پاره پاره كرد و قطعه‌قطعه نمود كه مورد استفادهء حكومت قرار نگيرد ؛ ولى پس از آن دستهاى او را بستند و وى را نزد زادهء زياد بردند . آن ناپاك بىاصالت به او گفت : تو كيستى و در اينجا چه مىكنى ؟ عبد الله گفت من يك تن از شيعيان امير المؤمنين على بن ابى طالب و فرزند او حسينم . استاندار كوفه گفت :\r\nنامه‌اى را كه با تو بود ، چرا پاره كردى ؟ پاسخ داد : براى آن كه به دست تو نيفتد و تو ندانى كه در آن چه نگاشته‌اند . ابن زياد گفت : نامه از چه كسى و براى چه كسانى بود ؟ گفت : نويسندهء\r\n\r\n","description":"","footnote":"","page_name":" 169 ","page_number":175},
  {"content":"\r\n\r\nنامه حسين عليه السّلام بود و براى مردم كوفه نوشته بود . عبيد اللّه گفت : آنهايى كه حسين براى آنان نامه نوشت چه كسانى هستند ؟ گفت : نام آنها را نمىدانم . استاندار كوفه گفت : بايد نام آن كسان را بر شمرى و بر على و فرزندانش حسن و حسين لعن نمايى ، در غير اين صورت مىگويم تا تنت را با شمشير قطعه‌قطعه سازند .\r\nپيك حسين عليه السّلام در پاسخ گفت : اسامى كسانى كه امام به آنها نامه نوشته نخواهم گفت و اما لعن ، آنچه بخواهى مىكنم . با شنيدن اين پاسخ فرزند زياد شاد شد و دستور داد مردم در مسجد جمع شوند . آنگاه على بن يقطر را به مسجد بردند ، و بر بالاى منبر نشست . ولى بر خلاف تصور عبيد اللّه زبان به مدح و ثناى پيغمبر و خاندان عزيزش به خصوص على بن ابى طالب و فرزندانش گشود ، آنگاه عبيد اللّه و پدر او را سخت مورد لعن قرار داده و به يزيد و معاويه و خاندان بنى اميه هم لعنت فرستاد . سپس گفت : اى مردم ! من پيك حسين عليه السّلام به سوى شما هستم و از آن بزرگوار در « بطن رمه » جدا گشتم . بدانيد آن حضرت به سوى شما در حركت است ، او را اجابت كنيد و براى نصرت وى آماده گرديد . »\r\nبه اين ترتيب على بن يقطر آن انسان با شهامت و شجاع مأموريت خويش را به خوبى انجام داد و پيام حسين عليه السّلام را به مردم كوفه ابلاغ نمود ، ولى فرزند زياد از عمل بزرگ و خداپسندانهء او بسيار خشمگين گشت و دستور داد آن مرد خدا را از پشت بام دار الاماره ! دست بسته به زمين پرتاب كردند و در نتيجه آن عنصر فضيلت با وضع فجيع و دلخراشى جان داد و نام گرامى او در شمار ياران شهيد حسين عليه السّلام با افتخار ثبت گرديد .\r\n\r\nحسين عليه السّلام از شهادت مسلم آگاه مىشود\r\nاز هنگام حركت امام از مكه تا ورود به كربلا ، حوادث و پيشامدهايى رخ داد كه براى يك انسان متزلزل و بىتصميم و يا فردى كه فريب وعده‌هاى دروغ مردم را خورده باشد ، كافى بود كه مسير فكر و مقصد سفر وى را يكباره عوض كند . اما اين حوادث براى مانند حسين عليه السّلام كه هدف حساب شده و مشخص دارد و از همان ابتدا پايان كار وى براى او به خوبى روشن است ، كوچكترين اثر و كمترين نقشى نداشت . يكى از اين حوادث ، آگاهى آن حضرت « از نظر ظاهر » از شهادت مسلم و هانى بوده است .\r\nهنگامى كه حسين عليه السّلام در منزل « زباله » فرود آمد ، دو نفر به نام عبد اللّه و منذر نزد او\r\n\r\n","description":"","footnote":"","page_name":" 170 ","page_number":176},
  {"content":"\r\n\r\nآمدند و گفتند : پيش ما خبرى است ؛ در آشكارا بگوييم يا پنهان ؟ آن بزرگوار فرمود : من چيزى از ياران و جمعيت خويش پوشيده نمىدارم . گفتند : ما سوارى را كه از كوفه مىآمد ديدار كرديم و اخبار آنجا را از وى جويا شديم ، او در پاسخ گفت كه من از كوفه بيرون آمدم در حالى كه مسلم و هانى را كشته ديدم . حسين عليه السّلام فرمود : « انا للّه و انا اليه راجعون . . . آنگاه گفت : از اين پس تن‌آسايى در زندگى نيست . »\r\nدر اينجا اگر حركت حسين عليه السّلام يك امر عادى بود و يا آن بزرگوار با وعده‌هاى دروغ مردم كوفه مغرور شده بود ، مىبايست در تصميم خود تجديد نظر كند ، اما براى آن حضرت امروز و آن روزى كه نامهء مسلم در مكه به وى رسيده بود و در آنجا نوشته بود كه هجده هزار تن با او بيعت كردند ، بىتفاوت است . حسين در آن روز هم كه ظواهر كار به نفع وى بود از مرگ و شهادت خود سخن گفت و امروز هم باز همان سخن را تكرار مىكند و در پاسخ فرزدق ( كه گفت پس از شهادت مسلم ديگر كوفه مورد اعتماد نيست ) با صراحت فرمود :\r\n« رحم اللّه مسلما فلقد صار الى روح اللّه و ريحانه و تحيته و رضوانه اما انه قد قضى ما عليه و بقى ما علينا « 1 » ؛ خداوند رحمت كند مسلم را ، او به سوى روح و ريحان خداوند شتافت و مأموريت خدايى خود را انجام داد ، اما مأموريتى كه بر عهدهء ماست هنوز باقى است و بايد آن را به پايان برسانيم » .\r\nدر همان منزل « زباله » ، خبر شهادت دردناك عبد الله بن يقطر هم به حسين عليه السّلام رسيد ، اما اين اخبار رعب‌انگيز نه تنها كمترين اثرى در اراده و تصميم آن بزرگوار نداشت ، بلكه با صراحت و بدون پرده‌پوشى و اختفاء در برابر تمام ياران خود برخاست و به آنها چنين فرمود : « اما بعد فقد اتانى خبر فظيع قتل مسلم بن عقيل و هانى بن عروه و عبد اللّه بن يقطر و قد خذلنا شيعتنا فمن أحب منكم الانصراف فلينصرف فى غير حرج و ليس عليه ذمام « 2 » ؛ به من خبر دردناكى رسيد ، مسلم بن عقيل و هانى بن عروه و عبد اللّه بن يقطر را كشتند و شيعيان ما از يارى ما دست بر داشتند . اكنون من پيمان خود را از ذمهء شما برداشتم و هر كس مىخواهد از من دست بشويد و به سراغ كار خود برود » .\r\nفرزند امير المؤمنين عليه السّلام خود چشم بسته تسليم حوادث نگرديد و مىخواست ياران او\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 146 .\r\n( 2 ) - همان ، ج 2 ، ص 147 .\r\n","page_name":" 171 ","page_number":177},
  {"content":"\r\n\r\nهم چشم بسته نباشند و در جريان تمام حوادث و پيشامدها قرار گيرند ، زيرا فداكارى تنها در آن صورت ارزش دارد كه انسان داراى هدف باشد و بداند چه مىكند . حسين عليه السّلام از شهادت خود خبر داد و از مرگ و كشته شدن دم زد و اكنون هم ( ضمن اعلام خبر و شهادت مسلم و هانى و عبد الله ) دورنماى آينده را در برابر انصارش به خوبى مجسم مىكند و از آنها مىخواهد اگر مايلند از حضرت وى جدا گردند .\r\nاگر فردى براى رسيدن به جاه ، مقام ، ثروت ، مال ، شهرت و امثال آنها به گرد آن بزرگوار آمده راه خود را از صف آن حضرت جدا سازد و بداند كه در اين راه از اين گونه مسائل خبرى نيست . اينجا آزادى مىخواهد و بذل جان ، لغت مرگ چندش آور است و دلها را از وحشت پر مىكند ، اما نه براى حسين و ياران آزادهء وى . آن روز شنيدن نام مرگ ، مردم را از آن حضرت گريزان ساخت ، اما هنگامى كه از حسين عليه السّلام در يكى از منازل بين راه شنيده شد كه فرمود : « گويا شنيدم منادى ندا مىداد كه اين كاروان مىرود و مرگ هم پشت سر آنان در حركت است » . همان جا فرزند رشيدش كه هدف را به خوبى درك كرده بود گفت : مگر ما بر حق نيستيم ؟ حسين فرمود : چرا فرزندم ما برحقّيم . على اكبر گفت : پس از مرگ چه باكى داريم » .\r\nآرى ، همين مرگ رعب‌انگيز و ترس‌آور چون در راه حق و براى به دست آوردن هدف انسانى است از نظر فرزند حسين اين گونه مورد استقبال قرار مىگيرد !\r\n\r\nحسين عليه السّلام مىگويد چيزى بر من پوشيده نيست\r\nحسين بن على عليه السّلام و يارانشان كه در راه عراق بودند در محلى به نام « بطن عقبه » فرود آمدند . امام در آنجا مردى از بزرگان بنى عكرمه به نام عمرو بن يوازن را ديدار كرد . آن مرد ( مانند ديگران ) در صدد بر آمد خيرانديشى كند و آن بزرگوار را از سفرى كه مرگ در پيش دارد بر حذر دارد . به وى عرضه داشت : « يا بن رسول اللّه انشدك اللّه لما انصرفت فو اللّه ما تقدم الا على اسنة و خدا لسيوف . . . فقال انه لا يخفى على ما ذكرت و لكن تعالى لا يغلب على امره . . . « 1 » ؛ اى فرزند پيغمبر ، تو را به خدا سوگند از اين سفر منصرف شو . قسم به خداوند وارد نمىگردى مگر بر نيزه‌ها و لبه‌هاى تيز شمشير . . . حسين عليه السّلام فرمود : اى\r\n\r\n\r\n","description":"","footnote":"\r\n( 1 ) - كامل ، ج 3 ، ص 404 .\r\n","page_name":" 172 ","page_number":178},
  {"content":"\r\n\r\nعبد الله ، پايان اين كار بر من مخفى نيست ، ولى چه بايد كرد ! مصالح آسمانى ايجاب مىكند كه من اين راه را در پيش گيرم » .\r\nدر اينجا باز فرزند پيغمبر روشن‌بينى خاصّ خود را نسبت به حوادث آينده با صراحت بيان نمود و فرمود من چشم بسته تسليم حوادث نمىشوم و ندانسته به سوى كوفه حركت نمىكنم .\r\nراستى شگفت‌انگيز است ! كسانى كه با ديد كوتاه و ناقص خود مىتوانستند آيندهء كار را حدس بزنند چرا افكار خود را به آن اصرار و سماجت و گاهى هم بر خلاف ادب و نزاكت مىخواستند بر حسين عليه السّلام تحميل كنند ؟ آنها دربارهء فرزند پيغمبر چگونه فكر مىكردند ؟ آيا تصور مىكردند آنان كه در حاشيه‌هاى بسيار دور اين كار قرار گرفته‌اند مىتوانند مآل كار را با احتمال و حدس بدانند ، ولى زادهء امير المؤمنين كه خود در متن قضيه است و بيش از همه از جوانب كار با خبر است از آينده‌اى كه آنان حدس مىزدند ، بىخبر است و چشم بسته مىخواهد تسليم حوادث گردد ؟ بىجهت نيست كه مىبينيم در برابر اين گونه اظهار نظرهاى بىجا و از آينده دم زدن ! حسين عليه السّلام گاهى آن گونه آينده را بىپرده بيان مىكند كه جاى شگفت است تا همگان بدانند كه نه تنها وى از كليات حوادث با خبر است ، بلكه از همهء مسائل به خوبى آگاهى دارد ، آنجا كه مىگويد : « و اللّه لا يدعوننى حتى يستخرجوا هذه العلقه من جوفى فاذا فعلوا سلط اللّه عليهم من يذلهم حتى يكونوا أذل فرق الامم ؛ به خدا قسم ، مردم كوفه مرا نمىخوانند مگر براى اين كه خون گلوى مرا بريزند و هنگامى كه اين عمل را انجام دهند ، خداوند كسى را بر آنان مسلط مىكند كه آنها را از هر اجتماع و امتى خوارتر گرداند » .\r\n\r\nحسين مظهر عواطف و انسانيت\r\nكاروان حسينى از بطن عقبه كوچ كرد و در منزلى به نام « شراف » فرود آمد . شب را در آنجا به سر بردند و صبح در هنگام حركت ، امام فرمود تا كاروان هر چه مىتواند آب با خود بردارد ! چرا ؟ براى آن كه در اين روز ميهمانان تشنه‌اى بر حسين وارد مىشوند ! اين ميهمانان چه كسانى هستند كه حسين براى نجات آنها اين گونه به ياران خود اعلام آماده باش مىكند ؟ ! اينها همان مردم كوفه‌اند كه تحت فرماندهى حرّ بن يزيد رياحى براى نبرد عليه آن\r\n\r\n","description":"","footnote":"","page_name":" 173 ","page_number":179},
  {"content":"\r\n\r\nبزرگوار و حمايت از فرزند معاويه مىآيند !\r\nآرى ، همان كسانى كه ديروز براى آن حضرت نامه نوشتند و آن معصوم را براى عهده‌دارى مقام رهبرى و امامت به كوفه فرا خواندند ، اكنون با شمشيرهاى كشيده به استقبال آن ميهمان عزيز آمده‌اند تا وى را بين دو كار مخيّر سازند : يا با يزيد بيعت كند و يا براى كشته شدن آماده شود !\r\nحسين عليه السّلام با آن كه به طرز فكر و هدف شوم آن اجتماع به خوبى آگاه بود ، با اين حال براى نجات همين مردم از تشنگى و التهاب عطش فرمان مىدهد كاروان تا آخرين حدّ امكان با خود آب بردارد ! آرى ، از حسين كه مظهر عدل و انسانيت است ، جز اين انتظارى نيست . او فرزند رحمة للعالمين است ، او زادهء على عليه السّلام است ؛ همان كسى كه لشكر وى پس از آن كه براى نجات از تشنگى « فرات » را از محاصرهء ارتش معاويه خارج ساختند ، افسران به وى گفتند : اجازه دهيد تا ما هم مانند معاويه نگذاريم لشكر وى آب بردارند تا از اين راه كردار زشت آنان را كيفر دهيم . آن بزرگوار فرمودند : ممكن نيست چنين عملى را انجام دهم .\r\nافسحوا لهم عن الشريعة ؛ فرات را بر آنان باز بگذاريد » .\r\nحسين عليه السّلام نوهء همان پيامبر و فرزند همان على است و با اين حساب شگفت‌آور نيست اگر فرزند امير المؤمنين عليه السّلام با تمام امكانات خود آماده مىشود تا دشمنان خونخوار و سنگدل خويش را از يك تشنگى دردناك و كشنده نجات بخشد .\r\n\r\nطليعهء جنگ يا برخورد با حر\r\nكاروان حسين عليه السّلام در نيمهء آن روز با لشكرى مسلّح و مجهز برخورد نمود كه در رأس آن حرّ بن يزيد رياحى قرار داشت . اولين عمل انسانى و بزرگى كه فرزند پيغمبر هنگام برخورد با سپاه دشمن انجام داد اين بود كه دستور داد به تمام آنان و سپس به حيوانات و اسبهايشان آب دهند و همگان را سيراب سازند . سپس وقت نماز فرا رسيد . حسين بن على عليه السّلام از خيمه بيرون آمد تا با ياران خود نماز بگزارد . حرّ بن يزيد در آن لحظه پيش آمد و سلام كرد و گفتگوى دوستانه‌اى بين آنان ردّ و بدل گرديد و آن مرد پاك دل ، همراه با سپاهيانش در نماز به فرزند پيغمبر اقتدا نمود . پس از انجام نماز ، زادهء امير المؤمنين برخاست و در برابر آن جمعيت خطبه‌اى قاطع ايراد فرمود ؛ خطبه‌اى كه در آن از روش حكومت سخت نكوهش\r\n\r\n","description":"","footnote":"","page_name":" 174 ","page_number":180},
  {"content":"\r\n\r\nمىكند و شايستگى واقعى خويش را براى رهبرى جهان اسلام آشكارا بيان مىفرمايد . در آنجا گفت :\r\n« أيها الناس ان تتقوا اللّه و تعرفوا الحق لاهله يكن ارضى للّه عنكم و نحن اهل بيت محمد ( ص ) اولى بهذا الامر عليكم من هؤلاء المدّعين ما ليس لهم و السائرين فيكم بالجور و العدوان فان ابيتم الا الكراهة لنا و الجهل بحقنا و كان رأيكم الان غير الذي اتتنى به كتبكم و قدمت على به رسلكم انصرفت عنكم « 1 » ؛ اى مردم ، اگر خداى را در نظر بگيريد و حق را براى صاحبان حق بشناسيد ، به رضايت خداوند نزديكتر است . هرآينه ما اهل بيت پيغمبر در امر خلافت و امامت از بنى اميه كه ادعاى اين منصب را دارند سزاوارتريم ، اينان منصب و مقامى را دعوى دارند كه براى آن اهليت ندارند و در بين شما به جور و ستم رفتار مىكنند و اگر شما با اين حال مقدم ما را مكروه مىداريد ، و به حق ما جهل مىورزيد و از رأى گذشتهء خود كه به ما نوشته‌ايد پشيمان گشته‌ايد ، بگوييد تا از شما روى گردانم و بازشوم » .\r\nابن اثير مورخ معروف ، مىنويسد : « هنگامى كه حسين بن على در برابر لشكر حر قرار گرفت ، خطاب به آنان چنين فرمود :\r\n« . . . الا و انّ هؤلاء قد لزموا طاعة الشيطان و تركوا طاعة الرحمن و اظهر و الفساد و عطلوا الحدود و استأثروا بالفىء و احلوا حرام اللّه و حرموا حلاله و انا احق من غيرى « 2 » ؛ حكومت بنى اميه طاعت شيطان را اختيار نمودند و از فرمانبردارى خداوند سرپيچى كردند و فساد را در بين امّت شايع ساختند و حدود و مقررات خداى را تعطيل ساختند و بيت المال را در غير مورد صرف نمودند و حرام خدا را حلال گردانده و حلال خدا را حرام شمردند و من براى مقام خلافت و امامت از ديگران شايسته‌ترم » .\r\nدر اين دو گفتار ، حسين بن على عليه السّلام در اولين برخورد خويش با دشمن سخن از خلافت و حكومت به ميان آورده و شايستگى خود را براى احراز اين مقام صريحا يادآور مىگردد .\r\nدر اين خطبه ، فرزند پيغمبر ، انحرافها ، اشاعهء گناه ، تجاوز به اموال عمومى ، قانون‌شكنى و تعطيل نمودن حدود و مقررات آسمانى اسلام را كه با دست حكومت بنى اميه انجام شد آشكارا بيان مىكند تا شايد آن حيوان صفتان مسخ شده به ماهيت آن حكومتى كه\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 155 .\r\n( 2 ) - كامل ، ج 3 ، ص 408 .\r\n","page_name":" 175 ","page_number":181},
  {"content":"\r\n\r\nمىخواهند در حمايت از وى شمشير بكشند و عنصر فضيلت را بكشتند بيشتر آشنا شوند .\r\nاما با تأسف ، زمينهء فكر و دل آنان چنان وارونه شده بود كه ديگر شنيدن اين حقايق كوچكترين اثرى در آنها به جاى نمىگذاشت .\r\n\r\nزندگى با ستمگران چيزى جز ننگ نيست\r\nهنگامى كه بالاخره حسين عليه السّلام در برابر سماجت و پا فشارى حر قرار گرفت و قيافهء اهريمنى جنگ را آشكارا ديدار كرد ، در مقابل ياران آزاده و شجاع خويش ايستاد و خطبه‌اى سوزان و آتشين ايراد فرمود كه تا اعماق جان هر انسان زنده و بيدار اثر مىگذارد . در آنجا فرمود : « . . . انه قد نزل بنا من الامر ما قد ترون و ان الدنيا قد تغيرت و تنكرت و ادبر معروفها و لم يبق منها إلّا صبابة كصبابة لاناء و خسيس عيش كالمرعى الوبيل الا ترون الى الحق لا يعمل به و الى الباطل لا يتناهى عنه ليرغب المؤمن فى لقاء ربه حقا حقا فانى لا ارى الموت الا سعادة و الحيوة مع الظالمين إلّا برما « 1 » ؛ اى ياران من ، مىبينيد كه چگونه بلا و شدت بر ما وارد گرديد . همانا راه و رسم روزگار وارونه شد و صورت كريه و زشت آن مشاهده گرديد و از نيكويى و معروف چيزى به جاى نماند ، مگر بسيار ناچيز و فريبنده و زيستن در اين روزگار سخت ناگوار است آيا نمىنگريد كه كسى به سوى حق نرود و از باطل روى نگرداند ؟ در اين روزگار ناچار يك مرد خدا بايد طالب مرگ باشد و بدون ترديد لقاى پروردگار خود را آرزو كند و من در اين شرايط مرگ را جز سعادت ، و زندگى با ستمگران و ناپاكان را جز ذلت و ننگ نمىبينم » .\r\nدر اين خطبهء سوزناك و آتشين ، فرزند امير المؤمنين شرايط دردناك اجتماع را آشكارا بيان كرده و صريحا اعلام مىكند كه منكر و گناه شايع گرديده و از حق و معروف چيزى جز اندك به جاى نمانده است . اجتماع به سوى باطل در حركت است و از حق روى گردان ، ولى در اين شرايط دردناك - شرايطى كه از كسى كارى ساخته نيست و يك انسان بيدار بايد بنشيند و همچنان تماشاگر اوضاع باشد - مرگ از نظر فرزند پيغمبر جز سعادت و زندگى جز نكبت ، ذلت و ننگ نيست . در اين موضع دردناك كه همه چيز از مسير اصلى خود منحرف\r\n\r\n\r\n","description":"","footnote":"\r\n( 1 ) - لهوف ، ص 34 .\r\n","page_name":" 176 ","page_number":182},
  {"content":"\r\n\r\nگرديده و ستمگرانى نالايق بر مسند حكومت تكيه زده‌اند ، زندگى تنها براى كسانى آرزوست كه يا از ديوانگان و بىدركان اجتماع هستند و يا آن كه خود همرنگ جماعتند . اما از نظر آزاد مردان امت ، كسانى كه نمىخواهند سفره‌شان از خون دل دردمندان و طبقات محروم رنگين باشد ، كسانى كه نمىخواهند پايه‌هاى سعادت خويش را بر اسكلتهاى بىجان و بىرمق بىپناهان بنا نهند ، آنهايى كه نمىخواهند لبخندشان بر اشكهاى ريزان و چهره‌هاى زرد و افسردهء يتيمان ، بيوه‌زنان و تهيدستان باشد و بالاخره آنان كه نخواسته‌اند به قيمت محو و نابود ساختن حق و عدالت چند روزى همانند حيوانات بخورند و بياشامند و نام آن را زندگى بگذارند ؛ از نظر اين جمع ، زيستن جز ننگ و نكبت نيست .\r\nآرى ، اينجاست كه حسين عليه السّلام آن پروش‌يافتهء دامنهاى پاك و انسان‌پرور مىگويد :\r\n« . . . انى لا أرى الموت الا سعادة و الحيوة مع الظالمين الا برما » اين منطق بزرگ و انسانى حسين اگر چه براى بسيارى از مردم عصر وى قابل درك نيست - آنهايى كه مىگويند بايد زندگى كرد در هر شرايط و به هر قيمت كه باشد ! - اما براى ياران با وفاى وى يعنى آن شير مردان اسلام و ديانت ، اين منطق مقدس به خوبى درك مىشود . از اين نظر ، هنگامى كه آن بزرگوار سخنان خود را به پايان رساند ، هر يك از آن مردان آزاده برخاستند و در پاسخ آن حضرت سخنانى گفتند و پايدارى خويش را در راهى كه حسين عليه السّلام در پيش دارد آشكارا اعلام داشتند .\r\nزهير بن قين به پاى خواست و گفت : « قد سمعنا هداك اللّه يا بن رسول اللّه مقالتك و لو كانت الدنيا باقية و كنا فيها مخلدين لاثرنا النهوض معك على الاقامة فيها . . . ؛ اى پسر پيغمبر ، ما سخنان شما را شنيديم . خداوند همواره در مشكلات راهنماى شما باشد . اگر دنيا براى ما پايدار و زندگى ما در آن هميشگى بود ، با اين حال ما ترجيح مىداديم كه با شما كشته شويم و از زندگى چشم بپوشيم . »\r\nدر اين گفتار كوتاه زهير نيك بنگريد كه چگونه اين صحابى بزرگ منطق مقدس امام عليه السّلام را درك كرده و مىگويد اگر زندگى اين جهان ، ابدى و هميشگى بود با اين حال من با شما قيام مىكردم و در راه اهداف مقدست جان مىباختم ! زهير بن قين نه تنها زندگى كوتاه اين جهان را با ستمگران ناچيز مىشمرد ، بلكه حيات ابدى را هم كه با بيدادگران بگذرد و در حكومت ، سفله‌هايى مانند يزيد باشد ، ذلت و ننگ مىداند .\r\n\r\n","description":"","footnote":"","page_name":" 177 ","page_number":183},
  {"content":"\r\n\r\nهلال بن نافع پس از زهير سخن گفت : « و اللّه ما كرهنا لقاء ربنا و انا على نياتنا و بصائرنا نوالى من والاك و نعادى من عاداك ؛ ما از لقاى پروردگار خويش كراهت نداريم و مرگ را ناگوار نمىدانيم ، ما در اين راه چشم بسته نيامديم ، بلكه داراى هدف هستيم و بر اين هدف مقدس بصيرت داريم . ما با دوستان شما دوستيم و با خصم ستمگرتان دشمنى مىورزيم . »\r\nآنگاه برير سخن گفت : « و اللّه يا بن رسول اللّه لقد من اللّه بك علينا ان نقاتل بين يديك فينقطع منا اعضائنا ثم يكون جدك : شفيعنا يوم القيمة « 1 » ؛ « اى پسر پيغمبر ، به خدا قسم كه خداوند به وسيلهء تو بر ما منت نهاد و به ما توفيق داد تا در راه تو پيكار كنيم تا اعضاى ما از هم جدا شود و آنگاه جدّت در قيامت از ما شفاعت كند . »\r\nاينان كسانى بودند كه در آن روزى كه قدرت شوم يزيد دلها را سخت مرعوب ساخته بود و آرزوى رسيدن به جاه و مقام بسيارى از كسان را آبستن آن حكومت و در زمرهء چاكران و جان‌نثاران زادهء فرزند هند قرار داده بود ، آنها در برابر حسين عليه السّلام و در آن درياى موّاج مصيبت و بلا اين گونه از خطر استقبال كردند و اعلام وفادارى نمودند ! آيا ممكن است تاريخ اين آزاد مردان و فداكاريهاى آنان را فراموش كند ؟ ! كسانى كه جز براى خدا و راه خدا ارزشى قائل نبودند ، زيرا مىدانستند كه حقيقتى وراى آن وجود ندارد !\r\n\r\nحسين عليه السّلام در سرزمين موعود\r\nحسين بن على عليه السّلام از هنگام حركت از مدينه تاكنون با سياستى مشخص به سوى مقصدى معيّن پيش رفت و در طول راه بارها از هدف انسانى خويش و قيام خونينى كه در پيش دارد سخن گفت و پايان كار خود را در حكومت استبدادى يزيد آشكارا بيان داشت .\r\nاكنون كاروان حسين عليه السّلام پس از طى اين همه راه به ارض موعود مىرسد و در آن سرزمين انقلاب و خون قدم مىنهد و دستور توقف مىدهد :\r\n« قفوا و لا ترحلوا منها فهاهنا و اللّه مناخ ركابنا ، هاهنا و اللّه سفك دمائنا ، هاهنا و اللّه هتك حريمنا ، هاهنا و اللّه قتل رجالنا ، هاهنا و اللّه ذبح أطفالنا ، هاهنا و اللّه تزار قبورنا و بهذه التربة وعدنى جدى رسول اللّه و لا خلف لقوله « 2 » ؛ در اينجا فرود آييد و ديگر كوچ\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 167 .\r\n( 2 ) - ناسخ التواريخ ، حالات سيد الشهداء ( ع ) ، ج 2 ، ص 168 .\r\n","page_name":" 178 ","page_number":184},
  {"content":"\r\n\r\nمكنيد . اينجا خوابگاه شتران ماست . اينجاست كه خونهاى ما ريخته شود ؛ اينجاست كه خاندان ما را به اسارت مىگيرند ، اينجاست كه مردان ما را مىكشند و بچه‌هاى ما را ذبح مىكنند و اينجاست كه قبور ما زيارتگاه مىگردد و اين همان خاك است كه جدّم پيغمبر به من خبر داده و خبر آن حضرت دروغ نخواهد بود » .\r\nبه اين ترتيب ، حسين عليه السّلام هنگام ورود به كربلا جنايتهايى را كه حكومت بيداد و ستم نسبت به آن بزرگوار و ياران آزاده‌اش انجام خواهد داد ، صريحا يادآور مىشود و بدين وسيله آنان را براى استقبال از آن حوادث تلخ آماده مىسازد . از آن سوى ، هنگامى كه فرزند زياد از نزول آن بزرگوار به سرزمين كربلا اطلاع يافت نامه‌اى به آن حضرت نوشت و زادهء على را بين دو كار مخيّر ساخت : « اما بعد يا حسين فقد بلغنى نزولك بكربلا و قد كتب الى امير المؤمنين يزيد ان لا اتوسد الوثير و لا اشبع من الخمير الا الحقك باللطيف الخبير او ترجع اى حكمى و حكم يزيد بن معاويه ؛ به من اطلاع رسيد كه تو در سرزمين كربلا نزول كردى . امير المؤمنين يزيد به من نوشت كه خوش نخوابم و غذاى سير نخورم مگر آن كه يا تو را به قتل برسانم و يا آن كه در برابر فرمان يزيد و من تسليم شوى . »\r\nزادهء زياد در اين نامهء شرمگين از حسين عليه السّلام مىخواهد در برابر او و پيشواى پليدش يزيد ، تسليم شود يا آن كه براى كشته گشتن آماده گردد ! اما فرزند پيغمبر آيا راهى جز راه دوم برمىگزيند ؟ ! و آيا ممكن است زادهء فضيلت دست بيعت و تسليم به ناپاك‌ترين و ننگين‌ترين افراد عصر خويش بدهد و با او سازش كند ؟ ! نه ، قطعا ممكن نيست . حسين عليه السّلام از همان ابتدا راه خود را انتخاب كرده بود - همان راه كه خود فرمود : « كسى مثل من با فردى مانند يزيد بيعت نخواهد كرد . »\r\nاكنون هم شرافتمندانه و سعادت‌آورى جز آن نمىشناسد . از اين نظر هنگامى كه آن نامهء شوم را خواند سخت خشمناك گرديد و آن را به سويى افكند و فرمود :\r\n« لا افلح قوم اشتروا مرضاة المخلوق بسخط الخالق ؛ رستگار نمىشود آن قومى كه رضاى مخلوق را با غضب خداوند خريدار شد » .\r\nفرستادهء عبيد اللّه گفت : جواب اين نامه چيست ؟ حضرت فرمود : « ما له عندي جواب\r\n\r\n","description":"","footnote":"","page_name":" 179 ","page_number":185},
  {"content":"\r\n\r\nلانه حقت عليه كلمة العذاب « 1 » ؛ من به اين نامه پاسخ نمىدهم ، زيرا او مستحق عذاب و آتش است » .\r\n\r\nبردگان حكومت يا آبستنهاى جاه و مقام\r\nفرزند زياد پس از آن كه فرستاده‌اش از كربلا برگشت و واكنش شديد حسين عليه السّلام را در برابر نامهء خويش دانست و از اين كه بتواند با آن حضرت سازش كند و از او بيعت بگيرد ، مأيوس گرديد ؛ در صدد بر آمد تا آن امام را به شهادت برساند . از اين نظر ، همهء امكانات و نيروى شيطانى خويش را به كار گماشت تا كوفه را عليه آن حضرت بسيج كند و بالاخره هم توانست از ناپاكان اجتماع ، آبستنهاى جاه و مقام ، بندگان زر و سيم هزاران نفر را براى جنگ عليه فرزند پيغمبر به سوى كربلا گسيل دارد . طبيعى است ارتشى كه به حمايت از حكومت ستم و يزيد و نبرد عليه عنصر فضيلت و پيكرهء عدل و آزادى برخيزد تا آنجا ناپاكى و قساوت نشان خواهد داد كه در تاريخ انسانيت بىنظير و يا حد اقل بسيار كم نظير خواهد بود .\r\nاكنون ، ديگر ، كفر و بيدادگرى ، ستم و استبداد ، الحاد و شرك در برابر خداپرستى ، عدالت ، انسانيت ، شرف و فضيلت صف‌آرايى كرده و ديگر صفوف ، كاملا از هم جدا گرديده است . در يك سو خداست ، بهشت است ، فضيلت است ، پايدارى و آزاد مردى است ، مردانگى و افتخار است ، زندگى و حيات ابدى است ؛ و در سوى ديگر جهنم است ، نفرت و لعن هميشگى است ، بردگى و رقيت است ، ننگ است و عار .\r\nقطعا تعجب مىكنيد اگر كسى صف دوم را اختيار كند و راه نكبت و ننگ را بر گزيند و از فضيلت و شرف چشم بپوشد ! اما جاى شگفتى نيست ، زيرا علاقه به جاه و مقام و ثروت و مال چنان جمعى از خدا بىخبران را كر و كور ساخته بود كه براى رسيدن به آنها حاضر بودند دست به خون فرزندان پيغمبر و عنصرهاى فضيلت آغشته سازند ! انسان‌نماهايى مانند عمر سعد كه براى دست يافتن به حكومت رى ، آماده‌اند تا كثيف‌ترين و رسواترين جنايتها را نسبت به اصيل‌ترين دودمان بشريت انجام دهند . اينجاست كه بايد گفت : اى جاه ، اى مقام ، اى ثروت ، اى مال ، رويتان سياه باد ! چه خونهايى كه در راه شما ريخته شد و\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 2 ، ص 178 .\r\n","page_name":" 180 ","page_number":186},
  {"content":"\r\n\r\nچه جنايتهايى كه به خاطرتان انجام گرديد و چه خاندانهايى كه از هم پاشيده گشت !\r\n\r\nبندگان خدا يا آزاد مردان امت\r\nدر اجتماعى ننگين كه از خدا بىخبران و شيفتگان جاه و مقام آن گونه دامن خويش را به كثيف‌ترين ننگ و گناه آلوده ساختند ، در همان اجتماع منحط و همان جاه و مقام و ثروت با آن همه ظواهر فريبندهء خود ، نتوانستند در آزاد مردان امت و ياران پاك حسين عليه السّلام كمترين اثرى بگذارند . آنها از احرار و آزادگان بودند نه بردگان دنيا و مظاهر فريبندهء آن . با آن كه در شب عاشورا و در ساعتهاى حسّاس زندگى كه مرگ از هر سوى چهرهء كريه و رعب‌انگيز خود را نشان مىداد ، آن بزرگوار براى آن‌ها خطبه خواند و از آنان حلّ بيعت كرد و به آنها فرمود : « از تاريكى شب استفاده كنيد و هر يك به سوى شهر و ديار خود برويد ، زيرا هدف اين گرگان تنها من هستم و اگر به من دست بيابند از ديگران چشم مىپوشند » .\r\nبا اين حال ، آنها حسين عليه السّلام را رها نساختند ، بلكه برخاستند و در استقامت و پايدارى خويش در راه حمايت از آن حضرت هر يك به نحوى سخن گفتند ، سخنى كه از اعماق جان آنها بر مىخواست و تاريخ جهان را براى هميشه به خضوع و تحسين در برابر آنان واداشت .\r\nابتدا فرماندهء سپاه فرزند رشيد امير المؤمنين عباس بن على عليه السّلام شروع به سخن كرد و در استقامت و پايدارى خويش حقايقى عظيم بيان داشت . آنگاه نوبت به صحابه رسيد . آنان هر يك به نحوى در دنبالهء كلمات گهربار ابو الفضل عليه السّلام مطالبى ايراد نمودند . در اين هنگام حسين عليه السّلام فرزندان عقيل و برادران مسلم را مخاطب قرار داد و به آنان فرمود :\r\n« يا بنى عقيل حسبكم من القتل بمسلم اذهبوا فقد آذنت لكم قالوا و ما نقول للناس ، نقول تركنا شيخنا و سيدنا بنى عمومتنا خير الاعمام و لم نرم معهم به سهم و لم نطعن معهم برمح و لم نضرب بسيف و لا ندرى ما صنعوا ؟ ! الا و اللّه لا نفعل و لكنا نفديك بانفسنا و اموالنا و اهلينا و نقاتل معك حتى نرد موردك فقبح اللّه العيش بعدك « 1 » ؛ اى فرزندان عقيل ، شما را شهادت مسلم كافى است اكنون از اين بيابان برويد ، من به شما اجازت دادم . در پاسخ گفتند : اى فرزند پيغمبر ، اگر شما را در اينجا رها سازيم به مردم چه بگوييم ؟ به آنها بگوييم\r\n\r\n\r\n","description":"","footnote":"\r\n( 1 ) - كامل ، ج 3 ، ص 416 - لهوف ، ص 39 .\r\n","page_name":" 181 ","page_number":187},
  {"content":"\r\n\r\nكه ما آقايمان و بزرگ قبيله‌مان و بهترين پسر عموهاى خود را در بين دشمن رها كرديم ، بدون آن كه در يارى وى تيرى به كار بريم و يا نيزه‌اى به حركت درآوريم و يا شمشيرى بزنيم ؟ نه ، به خدا قسم ما چنين نخواهيم كرد ، بلكه جانها و مالها و آنچه در اختيار داريم ، در راه حضرتت فدا مىكنيم و در زير لواى تو مىجنگيم تا آنچه بر شما وارد شود بر ما هم وارد آيد . ما زندگى را بدون شما نمىخواهيم ، و اى نكبت و ننگ بر آن زندگى باد ! »\r\nزهير بن قين در روز عاشورا بر اسب خود سوار شد و در برابر آن جمعيت تبهكار آمد تا قدرى آنها را پند دهد و به راه سعادت رهبرى كند . در آنجا بين او و « شمر » سخنانى ردّ و بدل شد تا بالاخره شمر به او گفت : « ان اللّه قاتلك و صاحبك عن ساعة فقال أبا لموت تخوفنى و اللّه للموت معه أحب الى من الخلد معكم . . . « 1 » خداوند به زودى تو و رفيقت ( حسين ) را خواهد كشت . زهير گفت : آيا مرا به مرگ مىترسانى ؟ به خدا سوگند كه مردن با حسين ، از زندگى براى هميشه با شما ناپاكان نزد من عزيزتر است . »\r\nآرى ، ياران حسين عليه السّلام اين گونه بودند و مرگ با آن امام را از زندگى هميشگى با ناانسانها بهتر مىشمردند . در آن روز كه براى رسيدن به جاه و مقام ، ناپاكانى مانند فرزند سعد خويش را براى انجام هر گناه و جنايت آماده مىكنند ، در آن روز و در همان شرايط جوانمردانى همانند ( حر ) هم يافت مىشوند كه از جاه و مقام و همه چيز يكباره چشم مىپوشند و مىگويند : « و الله اخير نفسى بين الجنة و النار فو اللّه لاختار على الجنة شيئا و لو قطعت و احرقت ؛ به خدا قسم ، من خود را بين بهشت و دوزخ مخير مىبينم ، اما به پروردگار سوگند كه هيچ چيز را بر بهشت اختيار نمىكنم ، هر چند در اين راه قطعه‌قطعه گردم و يا سوزانده شوم . »\r\nآنگاه به فرزند خود روى كرد و فرمود : « بنى لا صبر لى على النار فسر بنا الى الحسين لننصره و نقاتل بين يديه فلعل اللّه يرزقنا الشهادة التى لا انقطاع لها « 2 » ؛ پسرم ، مرا طاقت عذاب خداوند نيست . با من بيا تا به سوى حسين برويم . او را يارى كنيم و با دشمنان او پيكار نماييم . باشد كه خداوند شهادت را نصيب ما گرداند و ما را به سعادت و حيات ابدى برساند » .\r\nآرى ، اينان نخبه‌هاى جهان انسانيّت بودند و بشريّت بايد به داشتن چنين فرزندانى افتخار كند . اينها از مظاهر فريبندهء دنيا چشم پوشيدند ، زيرا در برابر به دست آوردن آنها\r\n\r\n\r\n","description":"","footnote":"\r\n( 1 ) - كامل ، ج 3 ، ص 420 .\r\n( 2 ) - ناسخ التواريخ ، حالات سيد الشهداء ( ع ) ، ج 2 ، ص 254 .\r\n","page_name":" 182 ","page_number":188},
  {"content":"\r\n\r\nمىبايست شرف ، دين ، انسانيّت ، آزادگى و همه چيز خود را از دست بدهند . آنها حجت خداوند و فرزند پيغمبر خويش را يارى كردند و از هدف مقدس و انسانى وى حمايت نمودند ، در روزى كه ديگران با نهايت بىشرمى بدترين و ننگين‌ترين جنايتها را نسبت به آن حضرت روا داشتند .\r\nدر تاريخ جهان ، مردان فداكار و جانباز بسيار بودند ؛ اما فداكارى در شرايطى كه ياران پاك حسين عليه السّلام در آن به سر مىبردند ، كم نظير است . اينان فداكارى كردند در حالى كه شهادت براى آنها قطعى بود ، پايدارى نمودند در شرايطى كه هيچ گونه اميدى براى زنده ماندن و نجات وجود نداشت . آنها با آن كه مىدانستند كشته مىشوند - آن هم با رنج گرسنگى و در التهابى سخت از عطش - با اين حال استقامت كردند و تا آخرين حدّ امكان پايدارى نمودند ، با آن كه نه تنها هيچ گونه عامل مادى و فشار پشت سر آنان وجود نداشت ، بلكه حسين عليه السّلام بارها از آنان حل بيعت كرد و فرمود : « من به شما اذن دادم ؛ اكنون مىتوانيد به ديار خود برويد » . ولى آنان پايمردى و ثبات نشان دادند و سرور آزادگان را در ميان انبوهى خونخوار رها نساختند . مردانى كه در اين پيكار هدف داشتند و به خاطر اصولى اسلامى و انسانى با چشمى باز و بصير شمشير مىزدند .\r\nانگيزهء آنها خدا بود و مبارزه با ستم ، و هدف آنها ريشه كن ساختن حكومت و قدرتى كه هستى اسلام و عدالت را به نيستى و سقوط تهديد مىنمود . آنان يك سرباز عادى نبودند كه ندانند چه مىكنند و به خاطر چه كسى نبرد مىنمايند . چشمانشان باز و هدفهايشان بلند و عالى بود . آرى ، وجود اين همه شرايط بود كه به جانبازيهاى آنها ارزش جهانى داد و به آنها زندگى ابدى بخشيد . درود فراوان به روان پاك آنها باد !\r\n\r\n","description":"","footnote":"","page_name":" 183 ","page_number":189},
  {"content":"\r\n\r\n\r\nفصل دوازدهم عاشورا يا روز سرنوشت براى اسلام و آزادى\r\nمردم سست پيمان و عهدشكن كوفه كه حسين عليه السّلام را براى پذيرش امامت و رهبرى خويش دعوت كرده بودند ، اكنون با شمشيرها و نيزه‌ها از آن حضرت استقبال كردند ؛ آن هم در بيابانى كه با كوفه فرسنگها فاصله داشت . اين ميزبانان بىحميّت و مكّار در كربلا گرد آمدند تا ميهمان عزيز خود را بين دو كار مخيّر سازند ، يا در برابر يزيد تسليم شود و يا او را به قتل برسانند . اما حسين عليه السّلام كه از ابتدا تصميم مقدس خويش را گرفته و شهادت را بر ذلت و ننگ بيعت با يزيد ترجيح داده بود ، با صراحت مىفرمود : « لا و اللّه لا اعطيهم بيدى عطاء الذليل و لا اقر اقرار العبيد « 1 » ؛ نه به خدا قسم ، من دست ذلت به اين ناپاكان نخواهم داد و مانند بندگان در برابر آنها تسليم نمىگردم . »\r\nبا اين حساب ، تباه‌كاران بدنهاد و حاميان زادهء معاويه تنها يك راه در پيش دارند و آن هم كشتن فرزند رسالت و اسارت خاندان وى و نبوت است . يزيد مىخواهد اكنون كه حسين عليه السّلام در برابر وى سر سختى نشان مىدهد از او انتقام بگيرد و آتش خشم و كينهء خويش را از اين راه خاموش سازد ، غافل از آن كه اگر حسين عليه السّلام كشته شود ، قطرات خون پاكش چنان طوفانى خشمگين در افكار جامعه و امت عليه دودمان ننگين آل اميه به وجود آورد و آن گونه اساس بيدادگرى و ستم را به رسوايى و فضيحت كشاند كه گذشت زمان نتوانست آن را كهنه كند و از خاطره‌ها محو سازد .\r\n\r\n\r\n","description":"","footnote":"\r\n( 1 ) - كامل ، ج 3 ، ص 419 .\r\n","page_name":" 184 ","page_number":190},
  {"content":"\r\n\r\nحسين عليه السّلام كشته مىشود ، اما پيش از شهادت بايد پرده‌ها را بالا بزند و عواملى كه ضرورت قيام و نهضت مقدس او را ايجاب كرد آشكارا بيان كند تا اجتماع در جريان پيشامدهاى تلخ كشور و خودسريهاى حكومت قرار گيرد . حسين عليه السّلام بايد از عاشورا كه آخرين فرصت اوست حد اكثر استفاده را ببرد و نداى آسمانى خويش را به گوش آن مردم و جهانيان برساند تا رسالت اسلامى و انسانى خود را به انجام برساند . حسين عليه السّلام مىخواهد در آن سرزمين و در ميان آتش و خون خطبه بخواند ؛ خطبه‌اى كه در آن فضيحت و فساد حكومت و شرايط دردناك اجتماع اسلامى را شرح دهد . از اين نظر ، در برابر آن مردم قرار گرفت و از حلقومى كه تشنگى سخت آن را رنج مىداد اين گونه شروع به سخن كرد :\r\n« تبا لكم ايتها الجماعة و ترحا حين استصرختمونا والهين فاصرخناكم موجفين سللتم علينا سيفا لنا فى ايمانكم و حششتم علينا نارا اقتدحناها على عدونا و عدوكم ؛ اى گروهى كه در اينجا براى كشتن من گرد آمديد ، مرگ و هلاكت بر شما باد ! شما سر گشته و حيرت زده به ما پناهنده گشته‌ايد و فرياد بر آورديد كه ما امام و رهبر نداريم . ما به سوى شما آمديم و نداى شما را اجابت كرديم . اكنون به رخ ما شمشير مىكشيد ؟ با همان شمشيرى كه ما به دست شما داديم . شما آتشى را براى سوزاندن ما شعله‌ور ساختيد كه ما آن را براى دشمنان خود و شما برافروخته‌ايم !\r\n« فاصبحتم ألبا لاعدائكم على اوليائكم به غير عدل افشوه فيكم و لا امل اصبح لكم فيهم فهلا لكم الويلات تركتمونا و السيف مشيم و الجاش طامن و الرأى لما يستحصف و لكن اسرعتم اليها كطيرة الدباء و تداعيتم اليها كتهافت الفراش ؛ شما مردم اكنون بر پيكار دوستانتان اجتماع كرديد و بر حمايت از دشمنان خود اتفاق نموديد ، بىآن كه عدل و دادى را در بين شما اجرا كنند و يا به آرزوهاى خود در حكومت آنان دست يابيد ! آيا ننگ و عذاب بر شما نباشد با آن كه شما ما را رها كرديد و با دشمنان ما پيوند نموديد ! در حالى كه شمشيرها در نيام بود ، براى بر افروختن آتش جنگ و افكندن خود در آن شتاب نموديد ، چون پروانگانى كه خود را به آتش مىزنند و در ميان آن مىسوزند .\r\n« فسحقا لكم يا عبيد الامة و شذاذ الاحزاب و نبذة الكتاب و محرفى الكلم و عصبة الانام و نفثة الشيطان و مطفى السنن أ هؤلاء تعضدون و عنا تتخاذلون ؛ ننگ بر شما باد ! شما از بزرگان گمراهان اين امت و از شاذهاى اين اجتماعيد . شما كتاب خدا را به دور\r\n\r\n","description":"","footnote":"","page_name":" 185 ","page_number":191},
  {"content":"\r\n\r\nانداختيد و آن را تحريف نموديد ! شما از گروه گناهكاران و پيروان شيطانيد ، شماييد كه سنت پيغمبر و مقررات آسمانى آن حضرت را محو ساختيد ، آيا از ستمگران و بنى اميه حمايت مىكنيد ولى ما را رها نموده و مخذول مىسازيد ؟ !\r\n« اجل و اللّه غدر فيكم قديم و شجت اليه اصولكم و تأزرت عليه فروعكم فكنتم اخبث ثمر شجى للناظر و اكلة للغاصب ؛ آرى ، به خدا قسم ! نيرنگ و فريب در شما بسيار با سابقه است و اين صفت زشت اصول و فروع شما را فرا گرفته . شما خبيث‌ترين ثمرى هستيد كه چشم بيننده و ناظر را تعب مىدهيد و گلوى خورنده را به رنج مىآوريد .\r\n« الا و ان الدعى ابن الدعى قد ركزنى بين السلة و الذلة و هيهات منا الذلة يأبى اللّه ذلك لنا و رسوله و المؤمنون و حجور طابت و طهرت و انوف حمية و نفوس ابية من ان تؤثر طاعة اللئام على مصارع الكرام الا و انى زاحف بهذه الاسرة مع قلة العدد و خذلان الناصر « 1 » ؛ آگاه باشيد ! كه اين بىپدر و ناپاك فرزند بىپدر ( يعنى زادهء زياد ) مرا بين دو كار مخيّر گردانيد : يا شمشير را برگزينم و كشته گردم ، يا آن كه تن زير بار ذلت بدهم . اما من اهل ذلّت و خوارى نيستم و اينها از خاندان پيغمبر به دور است . نه خدا راضى است كه ما ذليل گرديم ، و نه پيغمبر خدا رضايت مىدهد و نه مؤمنان بدين ننگ راضى مىگردند و هم دامنهاى پاك مادرانى كه ما را تربيت كردند و همچنين اين مردان آزاده‌اى كه با من هستند ، راضى نمىشوند كه تن به خوارى بدهند و اجازت نمىدهند كه اطاعت از مردم پست و فرومايه را بپذيرند . اكنون آگاه باشيد كه من با اين ياران و جمعيت اندك با شما جنگ خواهم كرد .\r\nدر اين خطبهء شورانگيز ، حسين عليه السّلام بسيارى از حقايق را بىپرده بيان كرد ؛ خطبه‌اى كه در شرايطى تلخ و دردناك ايراد گرديد در حالى كه تشنگى به شدّت حلقوم مقدس امام عليه السّلام را رنج مىداد و مرگ ياران و عزيزانش روح لطيف و آسمانى او را به سختى تحت فشار قرار داده بود . مردى كه خود در آستانهء شهادت است و تا چند ساعت ديگر خون پاك و شريفش صحنهء كربلا را رنگين مىسازد . مردى كه اكنون در برابرش هزاران تن دشمنانى خونخوار و سفّاكانى بىشرم با نگاه‌هاى اهريمنى خود كه از آنها آتش خشم و غضب مىباريد ، صف كشيده‌اند ، و تشنهء خون وى هستند . با اين حال ، آن افتخار آزادى و شرف ، آن گونه با شهامت\r\n\r\n\r\n","description":"","footnote":"\r\n( 1 ) - لهوف ، ص 42 .\r\n","page_name":" 186 ","page_number":192},
  {"content":"\r\n\r\nدر آنجا سخن گفت كه درسى براى انسانها در طول تاريخ است . در اين خطبه ، آن بزرگوار سخن از بيعت با يزيد به ميان مىآورد و آن را ذلّت و ننگ مىشمرد ؛ ننگى كه خود فرمود « از خاندان پيغمبر به دور است . » حسين عليه السّلام در آنجا راه برگزيدهء خويش را كه چيزى جز يك مرگ شرافتمندانه و خونين نيست ، اعلام داشت . او به خوبى مىدانست كه اكنون سرنوشت اسلام و عدالت ، شرف و آزادى به تصميم وى بستگى دارد و اگر او تسليم شود و بيعت با يزيد را بپذيرد ، با اين كار اسلام و عدالت را در برابر كفر و بيدادگرى تسليم نموده است و راه سر شكستگى و خوارى را به روى انسانها و امت گشوده است .\r\n\r\nعالىترين حماسهء آزادى در سخت‌ترين شرايط\r\nخطابه‌هاى جانبخش و روح دهندهء حسين عليه السّلام كه با منطقى رسا و روشن پىدرپى ايراد مىگرديد ، در دلهاى سخت‌تر از سنگ كمترين اثرى به جاى نمىگذاشت . در روز عاشورا آن بزرگوار بارها از خدا ، پيغمبر ، قرآن و روز واپسين و جزا سخن به ميان آورد ، اما ديد براى آن بردگان بىصفت و درندگان بدخو بىثمر است و آن بيشرمان همچنان به خونريزى و جنايت و كشتار شريف‌ترين انسانهاى عصر خويش سرگرمند . شكمهاى از حرام پرشدهء آنان و سفره‌هاى رنگين ستمگران كه رنگ آن از خون دل و ديدهء بيوه‌زنان و يتيمان و محرومان بود ، ديگر هيچ حسّ انسانى براى آنها به جاى نگذاشت . اينجا بود كه آن خلاصهء دودمان على عليه السّلام منطق خويش را عوض كرد و با ديدى جهانى كه براى هر كس - از هر نژاد و هر ملت - قابل درك است ، سخن گفت . خطاب به آنان فرمود :\r\n« ويلكم يا شيعة آل ابى سفيان ان لم يكن لكم دين و كنتم لا تخافون المعاد فكونوا احرارا فى دنياكم هذه « 1 » ؛ واى بر شما اى پيروان دودمان بو سفيان ! اگر دين نداريد و از قيامت و حساب نمىترسيد ، در اين دنيا آزاده زندگى كنيد » . اين نداى ملكوتى و مقدس كه از گلوى عطشان حسين عليه السّلام خارج گرديد ، هر چند روى سخن با آن اهريمنان است ، اما يك منشور جهانى و پيام انسانى است . پيامى به انسانيّت و نسلها ، پيامى به درماندگان و آواره‌ها ، پيامى بسركوفت‌شدگان و ستمديده‌ها . در اين پيام ، ديگر موضوع مذهب و مليّت مطرح نيست ،\r\n\r\n\r\n","description":"","footnote":"\r\n( 1 ) - لهوف ، ص 52 - كامل ، ج 3 ، ص 431 .\r\n","page_name":" 187 ","page_number":193},
  {"content":"\r\n\r\nنژاد و منطقه در آن بىنقش است . در اينجا حسين عليه السّلام با سپاه زجر ديده و به زنجير كشيده ، با نژادهاى زرد و سرخ محروم و استعمار شده ، با اقوام ضعيف و ستم كشيده ، با آواره‌ها و رانده‌شده‌هاى از وطن و خلاصه با همهء استثمارشده‌ها و مظلومهاى جهان ، از آسيا گرفته تا آمريكا ، از اروپا تا آمريكا ، از اروپا گرفته تا آفريقا و استراليا با همه و همه سخن گفت و آنها را به آزادى و آزادگى ، به نجات از ذلّتها ، ننگها ، سر شكستگيها دعوت كرد . در طول تاريخ بشر ، كسانى بودند كه از آزادى و آزاد مردى دم زدند و جامعه را به سوى آن دعوت كردند ، اما بين همانها بودند افرادى كه با ديدن قدرى شكنجه و رنج ، چنان مسير فكرى خويش را عوض كردند كه يكباره در قطب مخالف قرار گرفتند و خود در شمار عوامل ستمگران و جباران در آمدند ، ولى شرايط سخت و دردناكى كه حسين عليه السّلام داشت و در آن از آزادى و شرف سخن گفت و انسانها را به سوى آنها دعوت كرد ، در تاريخ جهان كاملا بىسابقه است . اين گفتار حسين عليه السّلام در عصر عاشورا بود نه پيش از آن . در آن هنگام كه آن بزرگوار حوادث تلخ و كوبندهء سختى را پشت سر نهاد ، همهء ياران و نزديكانش در برابر ديدگان او كشته شدند .\r\nخاندان شريفش در آستانهء يك سفر پررنج اسارتند . آن حضرت خود در جنگ زخمهاى خونين و فراوان برداشت . فشار تشنگى به سختى او را رنج مىداد . اكنون هم بر روى خاكى گرم و آغشته به خون قرار دارد ، در چنان شرايط سخت و بىسابقه ، بازهم فرياد مىزند : « اگر دين نداريد ، آزاده زندگى كنيد ! » در آن موقعيت حسّاس بازهم از آزادى دم زدن ؟ ! از عدل و شرف سخن به ميان آوردن ! انسانها را به نجات از ذلت و ننگ دعوت كردن ! آيا در سراسر جهان سابقه دارد ؟ ! آرى اينجاست كه ما اين نداى مقدس را « عالىترين حماسهء آزادى در سخت‌ترين شرايط » ناميديم و جا دارد مكتب آزادى و آزادگان جهان با داشتن چنين عنصرى سخت بر خود ببالند و بىدريغ به او عشق بورزند .\r\n\r\nكشتار ، خونريزى ، غارتگرى و جنايت\r\nخطبه‌هاى گرم و آتشين حسين عليه السّلام يكى پس از ديگرى در روز عاشورا ايراد مىگرديد ، اما براى آن مردمى كه « قلوبهم كالحجارة أو أشد قسوة » كمترين اثر نداشت و همچنان به كشتار مردان فضيلت و انسانهاى اجتماع سرگرم بودند و در برابر حقيقت شمشير مىكشيدند . حكومت يزيد در آن روز كثيف‌ترين جنايتها را انجام داد و رذالت و بىشرمى را\r\n\r\n","description":"","footnote":"","page_name":" 188 ","page_number":194},
  {"content":"\r\n\r\nبه پايان رساند . كشتند ، سوزاندند ، آتش زدند و غارت كردند . سرزمين مقدس طف در آن روز صحنهء پيكارى خونين بود . در يك سوى چهره‌هاى نورانى كه در آنها خدا ، فضيلت ، آزاد مردى و شرف خوانده مىشد قرار داشت و در سوى ديگر جرثومه‌هاى ننگين در قالب انسان ديده مىشدند كه در صورتهايشان ناپاكى ، درندگى ، توحّش ، ذلت و بردگى به خوبى نمايان بود . آنچه بين اين دو جبهه ردّ و بدل مىگشت ، شمشير بود و نيزه و تير . آن روز نزديك به پايان شد ، در حالى كه پيكرهاى بىجان آن رادمردان شريف كه مرگ شرافتمندانه را از زندگى با جبّاران و ستمگران به مراتب بهتر مىدانستند ، صفحهء زمين طف را زينت داده بود . آفتاب آن روز غروب كرد ، در حالى كه افق تيره و سياه بشريّت - به علت آن نهضت خدايى - آرام آرام مىرفت تا روشنى گيرد . خورشيد آن روز - به دنبال شهادت امام سوم عليه السّلام افول نمود ولى با آن غروب از يك سوى ستارهء افول شهداى اسلام با نور خيره‌كننده و جلوهء بيشترى درخشيدن آغاز كرد و از سوى ديگر حكومت آل اميه و آن جبّاران ستمگر با ننگ و رسوايى در اعماق ظلمت و تاريكى تاريخ به سرعت فرو مىرفت .\r\n\r\nديده‌اى كه فاصله زمان را مىشكافد !\r\nحكومت خونخوار ابو سفيانيان كه اينك از قتل و كشتار و خونريزى شريف‌ترين انسانهاى عصر خويش فارغ گشته است ، مىخواست هيچ نشانه‌اى از آنان براى نسلهاى آينده بر جاى نماند تا ديگر اين قيام خونين براى آيندگان به صورت مكتبى الهام‌بخش زنده نماند و از اين رو دستور داد تا بر بدنهاى پاك آن آزاد مردان امت اسب بتازند ! تا از اين راه اثرى از آنان بر جاى نماند و خاطره‌هاى آنها براى هميشه فراموش شود ! اما آنها نمىدانستند كه حسين عليه السّلام چراغ فروزان الهى است و اين چراغ هيچ‌گاه خاموش شدنى نيست :\r\n« يريدون ان يطفئوا نور الله بافواههم و يأبى اللّه الا ان يتم نوره و لو كره الكافرون . » « 1 »\r\nآيا ممكن است انسانيت و تاريخ بشر اين حادثهء بزرگ و نهضت عظيم را فراموش كند ؟ ! آيا امكان دارد كه گذشت روزگار اين فاجعهء خونين را كهنه سازد و يا آن را از ياد ببرد ؟ فرزند معاويه چنان سرمست و مغرور بود كه تصور مىكرد كارها تمام شده و خاطرهء خاندان وحى\r\n\r\n\r\n","description":"","footnote":"\r\n( 1 ) - سورهء توبه ( 9 ) آيهء 32 .\r\n","page_name":" 189 ","page_number":195},
  {"content":"\r\n\r\nبراى هميشه محو گرديده است . بغض و عداوت موروثى شديدى كه آن بىاصالت رسوا نسبت به دودمان پيغمبر داشت ، وى را تا آن حد نابينا و كور ساخته بود كه نمىتوانست آيندهء پرافتخار و عزت بىمانند حسين عليه السّلام را بنگرد ، اما در همان شرايط سخت و طوفانى ، دختر امير المؤمنين « زينب » عليها السّلام با ديدى كه فاصلهء زمان را مىشكافد ، آن چنان آيندهء آن سرزمين و جلوه‌هاى عظمت حسين عليه السّلام را در آن مىبيند كه با قاطعيت تمام دربارهء آن سخن مىگويد .\r\nمورخان بزرگ نگاشته‌اند ، هنگامى كه كاروان اسير حسين عليه السّلام را در روز يازدهم از قتلگاه امام عبور دادند ، حضرت سجاد زين العابدين عليه السّلام منظرهء دلخراش پيكر شريف را از نزديك مشاهده نمود و سخت منقلب گرديد . در آنجا زينب عليها السّلام نزد برادرزادهء خويش آمد و عرضه داشت : « . . . لا يجز عنك ما ترى فو الله ان ذلك لعهد من رسول اللّه ( ص ) الى جدك و ابيك و عمك و لقد اخذ اللّه ميثاق اناس من هذه الامة لا تعرفهم فراعنة اهل الارض و هم معروفون فى اهل السموات انهم يجمعون هذه الاعضاء المتفرقة فيوارونها و هذه الجسوم المفرجة و ينصبون لهذا الطف علما لقبر ابيك سيد الشهداء ( ع ) لا يدرس اثره و لا يعفوا رسمه على كرور الليالى و الايام و ليجتهدن ائمة الكفر و اشياع الضلالة فى محوه و تطميسه فلا يزداد اثره الا ظهورا و امره الا علوا « 1 » ؛ اين منظره دلخراش شما را بىتاب نكند .\r\nخداوند جمعى از اين امت را خواهد فرستاد كه ستمگران زمين آنها را نمىشناسند ، ولى فرشتگان آسمان با آنها آشنايند . آنها اين بدنهاى پاره پاره را جمع مىكنند و آنها را دفن مىسازند و بر اين زمين نشانه‌اى براى قبر سيد الشهدا نصب مىكنند كه اثر آن محو نخواهد شد و گذشت تاريخ آن را كهنه نخواهد ساخت و هر چند كه جبّاران و پيروان ضلالت براى نابودى آن كوشش كنند ، بر عظمت و شوكت آن افزوده خواهد گشت » .\r\nدر اينجا ، دختر امير المؤمنين عليه السّلام كه اكنون در اسارت يك حكومت ديكتاتور است ، دربارهء آيندهء كربلا سخن مىگويد و از اين همه عظمت و شكوه كه اكنون قبر مطهر حسين عليه السّلام دارد و قبله‌گاه آزاد مردان جهان در طول تاريخ بوده و تا پايان هم خواهد بود ، خبر مىدهد . در آن روزى كه ظواهر كار ، خلاف آن را نشان مىداد !\r\nآرى ، اين سخن زينب و ديد او دربارهء نهضت و ثمرات شيرين آن در آينده است ! و آينده\r\n\r\n\r\n","description":"","footnote":"\r\n( 1 ) - عباس قمى : نفس المهموم ، انتشارات ذو القربى - 1421 ه . ق - 1379 ه ش ، ص 353 .\r\n","page_name":" 190 ","page_number":196},
  {"content":"\r\n\r\nهم به خوبى نشان داد كه دختر على عليه السّلام بيهوده سخن نگفت . اين يك حقيقت است كه هر قدر گذشت زمان بر حادثهء كربلا بيشتر مىشود ، عظمت ، جلال و تقدّس آن افزونتر و آشكارتر مىگردد .\r\nو اين عجيب است كه گويا نهضت حسين عليه السّلام از اين نظر بر خلاف همهء حوادث و پيشامدهاست ، زيرا حوادث مهم درست همانند سنگى است كه در داخل حوض وسيعى سقوط كند . اين سنگ با سقوط خود طبعا موجى در آب ايجاد مىكند ، ولى اين موج تنها در محلّ سقوط شديد است ، اما هر قدر كه به عقب مىرود ، آرام‌تر مىگردد تا جايى كه اگر وسعت حوض بسيار باشد ، ديگر در اواخر آن از موج اثرى ديده نمىشود . حوادث و پيشامدهاى بزرگ همين گونه است ؛ يعنى در آن هنگام كه انجام شد و يا حد اكثر در همان ماه يا سال موجى از خود در افكار ايجاد مىكند ، اما هر قدر دامنهء تاريخ پهن‌تر شود و از زمان آن حادثه بيشتر بگذرد ، بيشتر به دست فراموشى سپرده گشته و خاطرهء آن كهنه مىگردد . ولى حادثهء خونين طف عكس اين قاعدهء طبيعى است ؛ يعنى در آن روزى كه اين قيام خدايى انجام شد ، موج آن در افكار بسيار كوتاه و نامحسوس بود ، اما هر قدر بر تاريخ وقوع آن بيشتر گذشت ، بازخورد آن شديدتر و موج آن عظيم‌تر گرديد تا جايى كه امروز كمتر كسى در جهان يافت مىشود كه با تاريخ اقوام و ملل ديگر سر و كار داشته باشد و با اين حال از حادثهء كربلا و نهضت حسين عليه السّلام چيزى نداند و به آن با نظر اعجاب و تحسين ننگرد .\r\nموجى كه قيام خونين حسين عليه السّلام به وجود آورد چنان فاصله‌هاى قرون و اعصار را شكافت و جهانگير شد كه شخصيت بزرگى همانند « گاندى » هنگامى كه مردم هند را براى كسب آزادى و استقلال دعوت مىكرد ، بر نداى آسمانى حسين عليه السّلام كه مىفرمود :\r\n« . . . فكونوا احرارا فى دنياكم » تكيه كرد و ملت زجر كشيده و استعمارشدهء خويش را به پذيرش آن ندا فراخواند . ما به خواست خداوند در پايان كتاب ، نهضت حسين عليه السّلام را از نظر دانشمندان بزرگ و آزادى خواهان مشهور جهان مورد بحث قرار خواهيم داد و بازتاب جهانى اين قيام را به طور فشرده يادآور خواهيم گشت .\r\n\r\nپايان يك مسئوليت و آغاز مسئوليتى ديگر\r\nدر اينجا قسمت دوم كتاب به پايان رسيد . در اين قسمت ما با شواهد زنده و غير قابل\r\n\r\n","description":"","footnote":"","page_name":" 191 ","page_number":197},
  {"content":"\r\n\r\nانكار نشان داديم كه فرزند پيغمبر از ابتدا داراى هدفى مشخص و سياستى معيّن بود و به خوبى از پايان كار آگاهى داشت .\r\nدر اين قسمت روشن ساختيم كه زادهء امير المؤمنين عليه السّلام همهء كارهايى را كه در طول راه انجام داد و تمام گفتارها و خطبه‌هايى كه ايراد فرمود ، همه و همه در تعقيب از همان سياست و براى رسيدن به همان هدف بوده است . حسين عليه السّلام چنان سياست نهضت خويش را دقيق و صحيح طرح كرده بود كه راستى عالىتر و براى رسيدن به آن هدفهاى بزرگ و جهانى طرحى بهتر از آن امكان‌ناپذير بود ، اما با اين حال اين يك حقيقت است كه اگر طرحهاى نهضت تنها براى شهادت و تا عصر عاشورا پايان مىيافت ، پيروزى يزيد قطعى و حتمى بود و امكان يك بهره‌بردارى وسيع از آن قيام خونين وجود نداشت ، زيرا فرزند معاويه در يك بيابان خشك كاروان سلالهء نبوت و خلاصهء خاندان وحى را محاصره نمود و با انجام شرمگين‌ترين جنايتها ، آن حضرت و ياران وى را به قتل رساند .\r\nاين حادثه هر چند بسيار بزرگ و جانسوز بود ، ولى براى حكومت شام امكان داشت كه با استفاده از دستگاه وسيع تبليغاتى خويش و نيروهايى كه آن روز در اختيار داشت به آسانى آن را تحريف نمايد و يكباره آن را دگرگون سازد ، چنان كه ستمگران و جباران توانستند در طول تاريخ بسيارى از حوادث بزرگ و اصيل را به چنين سرنوشت شومى دچار سازند .\r\nحسين بن على عليه السّلام هر چند در روز شهادت خود سخن گفت ، سخنانى كه تا اعماق جان هر انسانى اثر گذاشت و در آن اهداف بزرگ و آسمانى خويش را براى مردم كوفه و جهانيان روشن ساخت ، از فساد حكومت و ماهيت شيطانى آن پرده برداشت ، آيندهء شوم و خطرناك امت را آشكارا بيان نمود ، اما فرزند معاويه به سادگى و آسانى مىتوانست اين نداهاى جانبخش را در همان سرزمين مدفون سازد و اجازه ندهد تا به گوش ديگران برسد و از اين راه خون پاك‌ترين سلالهء نبوّت و شير مردان فضيلت را يكباره پايمال سازد .\r\nاينجاست كه ما مىگوييم ، اگر نقشهء حسين عليه السّلام تنها تا كربلا پايان مىيافت و براى بهره‌بردارى از آن ديگر طرحى وجود نداشت ، طبعا اين فداكاريها در برابر قدرت و امكانات وسيع حكومتى كه از منبر و محراب گرفته تا اقتصاد و سپاه همه را در اختيار داشت ، يكباره بىاثر بود . اما حسين عليه السّلام خليفة الله است ، مردى كه از روز اول به تمام جوانب كار مىانديشد و پايان امر براى بهره‌بردارى از آن قيام بزرگ هم بىنقشه نيست . فرزند پيغمبر براى به ثمر\r\n\r\n","description":"","footnote":"","page_name":" 192 ","page_number":198},
  {"content":"\r\n\r\nرساندن نهضت مقدس خويش طرحى بهت‌انگيز و مؤثر داشت كه بايد با دست كاروان اسيران ، يعنى همان زنان و كودكان كه در چنگال اهريمنان گرفتار بودند ، اجرا مىشد . آنها كه هنگام حركت از مكه امام دربارهء آنان فرموده بود : « ان اللّه شاء أن يراهن سبايا ؛ خداوند مىخواهد اين زنان را اسير ببيند » . اكنون سرّ اسارت آنان روشن مىگردد و حقايق آشكار مىشود . ما به خواست خداوند در قسمت سوم اين كتاب دربارهء نقش اسرا بحث كرده و نشان خواهيم داد كه چگونه آن كاروان پيروز وظيفهء بزرگ و مقدس خويش را به عالىترين صورت انجام داد و چگونه توانست موج بنيانكن انقلاب را تا سرزمين شام برساند و از اين راه پايه‌هاى حكومت دودمان ابو سفيان را سخت متزلزل و لرزان سازد .\r\n\r\n","description":"","footnote":"","page_name":" 193 ","page_number":199},
  {"content":"\r\n . \r\n","description":"","footnote":"","page_name":" 194 ","page_number":200},
  {"content":"\r\n\r\n\r\nبخش سوم نقش حياتى و بزرگ كاروان اسيران در تثبيت نهضت حسين عليه السّلام\r\n\r\n","description":"","footnote":"","page_name":" 195 ","page_number":201},
  {"content":"\r\n\r\n\r\nفصل سيزدهم نقش اسيران پيروز در بهره‌بردارى از نهضت و به ثمر رساندن آن\r\nدر بخش سوم اين كتاب ، سياست و روش خاص حسين بن على عليه السّلام را از زمان حركت از مدينه تا هنگامى كه آن حضرت قيام مقدس و خونين خويش را در كربلا به پايان رساند ، مورد بررسى و بحث قرار داديم و روشن ساختيم كه اين نهضت هر چند تا پايان شهادت با عالىترين و صحيح‌ترين شكل ممكن انجام گرديد ، ولى با اين حال اگر براى بهره‌بردارى از آن نقشه‌هايى دقيق و حساب شده در كار نبود ، نه تنها يزيد به آسانى مىتوانست آن فاجعهء خونين را تحريف كند ، بلكه از آن حوادث در راه تثبيت منافع كثيف و حكومت ننگين خويش و تسلط هر چه بيشتر بر آن مردم فلك زده به خوبى استفاده مىنمود . ولى رهبر معصوم انقلاب كه براى خنثى كردن نقشه‌هاى شيطانى زادهء معاويه و راهبرى كردن اين نهضت تا پايان شهادت عالىترين طرحها را داشت ، براى استفاده از آن همه فداكاريها دقيق‌ترين نقشه‌ها را دارا بود و زنان و كودكان اسير هم مأمور اجراى آن نقشه و مسئول بهره‌بردارى از آن نهضتند .\r\nاين كودكان و زنان داغديده هر چند در صورت اسيران بىپناه اكنون به سوى شام در حركتند ، اما در واقع آنها سازمان تبليغ حسينند و سرنوشت نهضت اكنون به دست آنها سپرده شده است . آنان بايد با روشن‌بينى خاص خود از فرصتهاى مناسبى كه در طول راه پيش مىآيد تا آخرين حدّ ممكن استفاده كنند ، و از ميان همان محملهاى بىروپوش و با\r\n\r\n","description":"","footnote":"","page_name":" 196 ","page_number":202},
  {"content":"\r\n\r\nهمان بازوهاى به ريسمان بسته با مردم سخن گويند و خطبه‌ها ايراد نمايند .\r\nاين وظيفهء آنهاست كه حكومت يزيد را در برابر اجتماع و ملت به محاكمه بكشند و آشكارا محكوميت و رسوايى و ننگ آن را ثابت كنند . آنها هستند كه بايد صورت واقعى و ماهيت فاجعهء طف را از دستبرد و تحريف حكومت حفظ كنند و با همان قداست و عظمت آن را در برابر نسلهاى اسلامى قرار دهند . آنها دستگاههاى ضبط حسينند و بايد نداهاى روح‌بخش امام را با همان سوز و گداز و جذابيّت خاص آن به گوش انسانها و ملتها برسانند . با اين حساب ، وظيفهء خاندان حسين عليه السّلام حياتى است و بايد با دقت و مراقبت خاصى انجام گيرد .\r\nحادثهء دردناك كربلا هر چند كافى است كه به تنهايى شديدترين خشم و نفرت خلق را عليه دودمان آل اميه سخت تحريك كند و پاك‌ترين احساسات و عواطف امت را به سوى حسين عليه السّلام و خاندان عزيزش معطوف دارد ، اما خطرى بزرگ كه به سختى آن را تهديد مىكند ، امكان تحريف آن به وسيلهء دستگاه حكومت است . اينجا تنها كاروان اسيرانند كه مىتوانند آن تهديد را خنثى كنند و اجازهء چنين خيانتى را به ابو سفيانيان ندهند . مسئوليت بزرگ و مهم اين زنان و كودكان اين است كه در لباس سوگوارى ، عزادارى ، گريه كردن ، ضجّه زدن خاطرهء كربلا را زنده نگه دارند و با بيان خيانتها و فجايع رسوايى كه دستياران يزيد در آن بيابان انجام دادند ، امت را در جريان آن حوادث آن گونه كه هست ، قرار دهند .\r\nاكنون ما به خواست خداوند در صدديم روشن سازيم كه چگونه اسراى اهل بيت توانستند با استفاده از فرصتهاى مناسب ، اجتماع اسلامى را از هدف مقدس سالار شهيدان آگاه سازند و از اين راه آن نهضت خونين را به ثمر برسانند .\r\nهدف ما در اين قسمت ( همانند بخش اول و دوم ) شرح همه پيشامدها و نقل تمام حوادثى كه در طول راه انجام گرديده نيست ، بلكه مقصود تنها بررسى كارهايى است كه توسط آن اسيران ، به منظور رسوا كردن حكومت و به ثمر رساندن نهضت انجام گرديده است . ما در اين قسمت بيشتر به بحث و توضيح دربارهء خطابه‌ها و سخنرانيهايى كه توسط خواهران و فرزندان حسين عليه السّلام ايراد گرديده و واكنش شديد آنها از نظر حكومت و افكار امت مىپردازيم .\r\n\r\n","description":"","footnote":"","page_name":" 197 ","page_number":203},
  {"content":"\r\n\r\n\r\nفصل چهاردهم دختر على عليه السّلام خطابه‌اى آتشين ايراد مىكند\r\nجنود شيطان و دست ياران ناپاك يزيد پس از آن كه از كشتار و غارت فارغ گشتند و دست خود را با خون شريف‌ترين انسانهاى عصر خويش آغشته ساختند ، دودمان وحى را اسير كردند و در يازدهم محرم آن را به سوى كوفه حركت دادند ؛ كوفه‌اى كه چندى قبل با نامه‌هاى فراوان از حسين عليه السّلام دعوت كرده بود تا به آنجا برود و با يارى و حمايت مردم رهبرى امت را در دست گيرد . اكنون همان مردم پس از شهادت حضرتش خاندان او را در حالت اسارت در خود مىپذيرد ! ما پيش از آن كه دربارهء اولين قدم تبليغى مؤثر و عميق اهل بيت در كوفه بحث كنيم ، بايد موقعيت خاصّ آن شهر را از نظر دودمان وحى و حكومت فرزند زياد شرح دهيم .\r\nكوفه كه به منزلهء قلب عراق بود در مدت پنج سال پايتخت حكومت امير المؤمنين عليه السّلام و همواره مركز شيعيان آن حضرت و پايگاه دوستان آن بزرگوار بود . زينب كبرى و فرزندان على عليه السّلام در گذشته با احترام در آنجا به سر مىبردند . اكنون زينب مىخواهد وارد آن شهر شود ، در حالى كه اسير است و در ميان محملى بىروپوش جاى دارد و فرزندان برادرش در حال اسارت در برابر چشم او قرار دارند . كوفه‌اى كه ديروز زينب كبرى را با احترام در خود جاى داده بود ، اكنون آن قهرمان ايمان و فضيلت را در اين حال مىپذيرد !\r\nموقعيت خاصّ آن شهر از نظر خاندان على و شيعيان آن حضرت بر حكومت زادهء زياد هم پوشيده نيست . او با آن كه كاملا بر اوضاع مسلط بود و با نيرنگهاى شيطانى و جنايتهاى غير انسانى خود توانسته بود دلها را در برابر قدرت كاذب خود خاضع و آنها را در برابر\r\n\r\n","description":"","footnote":"","page_name":" 198 ","page_number":204},
  {"content":"\r\n\r\nخويش مرعوب سازد ، با اين حال از آوردن خاندان اسير حسين عليه السّلام به كوفه ترس داشت ؛ ترس از آن كه مبادا آن مردم از خواب مرگبار خويش بيدار شود و جنبشى انسانى و اصيل براى تباه ساختن ريشه‌هاى حيات ننگين او انجام گيرد . از اين نظر به شدّت مراقب اوضاع بود . او حكومت نظامى سختى اعلام نمود ، سپس دستور داد هيچ يك از مردان كوفه در روز ورود اهل بيت سلاح جنگ بر ندارد و با اسلحه از خانه خارج نشود . آنگاه فرمان داد تا ده هزار تن مرد مسلّح از سپاهيان او در قسمتهاى حسّاس شهر و مسير اسرا گمارده شوند تا به شدّت مراقب حوادث باشند « 1 » و به اين ترتيب فرزند زياد حد اكثر احتياط را از نظر نظامى و ايجاد محيط رعب و وحشت انجام داد .\r\nآنگاه دستور داد خاندان فضيلت را در حالى كه سرهاى شهدا و آزاد مردان حادثهء كربلا بر بالاى نيزه پيشاپيش آنها بود ، وارد كوفه گردانند . قافلهء اسيران در اين شرايط به كوفه در آمدند ، در حالى كه اجتماع عظيم و بىسابقه‌اى از طبقات مختلف در خيابانها و كوچه‌ها گرد آمده و آنها را نظاره مىكردند .\r\nدختر على عليه السّلام زينب كبرى عليها السّلام در ميان محمل خويش جاى گرفته بود و به آن منظره و مردم افسون شده كوفه مىنگريست . ناگاه گذشتهء زندگىاش در خاطرش مجسّم گشت .\r\nبا خود فكر مىكرد ، آيا اينجا كوفه است ؟ ! همان كوفه‌اى كه پدرم در آن حكومت مىكرد و من با احترام در آن زندگى مىكردم ! اما اكنون در ميان محمل بىروپوش جاى گرفته‌ام ! آيا اينان همان مردمند كه شريف‌ترين انسانهاى عصر خويش را كشتند و اكنون بىتفاوت براى تماشاى اسيران فضيلت جمع شده‌اند ؟ اين افكار زجر دهنده ، پياپى از برابر زينب مىگذرد .\r\nاينجا بود كه آن بانو تصميم گرفت از آن اجتماع عظيم استفاده كند و اولين قدم را در راه بيان حقايق كربلا و رسوا كردن حكومت آل ابو سفيان بر دارد . تصميم گرفت خطابه‌اى جانسوز ايراد كند و مردم را از عظمت جنايتى كه حكومت زياد با دست آنان انجام داد با خبر سازد و آنها را به آزادى و شرف ، به انسانيت و فضيلت ، به نجات از زير بار ستمگران و بردگى دعوت نمايد .\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 35 .\r\n","page_name":" 199 ","page_number":205},
  {"content":"\r\n\r\n\r\nشرايط سخن براى زينب آماده نيست ، اما . . .\r\nدختر بزرگ امير المؤمنين عليه السّلام تصميم خود را گرفت مىخواهد خطابه‌اى ايراد كند ، خطبه‌اى كه از خون شهداى طف رنگ گرفته و حرارت آن از سينهء سوزان و فكر خروشان زينب است . سخنى كه بر مردم افسون‌شدهء كوفه شوكى سخت وارد كند و آنها را براى گرفتن انتقام از ستمگران از آن خواب مرگبار بيدار سازد . اما با تأسف فراوان ، شرايط سخن براى آن بانو آماده نبود ، زيرا يك خطيب - آن هم اگر بخواهد در محيطى طوفانى و حسّاس سخن براند - بايد داراى شرايط زير باشد :\r\nشرط اوّل - سخنگو بايد تحت فشار هيچ عامل درونى ( مانند گرسنگى و تشنگى ) كه موجب رنج اوست ، نباشد تا با فكرى آرام و تسلطى كامل سخن بگويد ، اما زينب كبرى فاقد چنين شرطى بود ، زيرا بعد از روز دهم آب و نان به طور جيره‌بندى و در حد اقل به اسيران داده مىشد و طبعا بانويى بزرگ همانند زينب كه سرپرستى فرزندان برادر را بر عهده داشت ، از سهميهء خود كمتر استفاده مىنمود و قدرى از جيرهء خويش را در اختيار اطفال كوچك قرار مىداد .\r\nشرط دوّم - گويندهء سخن بايد با مردمى سخن بگويد كه نظر منفى به او ندارند و با ديدهء احترام به وى مىنگرند ، و اگر خطيب در اجتماعى سخن گويد كه شنوندگان با حقارت به وى مىنگرند ، بدون ترديد فكرى آرام و خاطرى آسوده ندارد . متأسفانه براى زينب عليها السّلام اين شرط هم آماده نبود . زيرا هر چند مردم فراوانى مىدانستند كه آنها از خاندان على عليه السّلام هستند ، ولى جمعى هم بودند كه نمىدانستند آنها چه كسانىاند و از كدام دودمانند ! اين جمع اسيران را تنها به اين نام مىشناختند كه مردانشان عليه حكومت قانونى يزيد ! قيام كرد و كشته گشتند و زنان و فرزندانشان هم اسير گرديده و اكنون وارد كوفه مىشوند . شخصيت بزرگ علمى اسلام ، سيد بن طاوس ، مىنويسد :\r\n« فلما قاربوا الكوفة اجتمع اهلها للنظر اليهن فأشرفت امرأة من الكوفيات فقالت من اى الاسارى انتن ؟ فقلن نحن اسارى آل محمد ( ص ) « 1 » ؛ هنگامى كه كاروان اسيران به نزديك كوفه رسيد ،\r\n\r\n\r\n","description":"","footnote":"\r\n( 1 ) - لهوف ، ص 63 .\r\n","page_name":" 200 ","page_number":206},
  {"content":"\r\n\r\nمردم براى تماشاى آنان جمع شدند . يكى از زنان كوفه گفت : شما از چه خاندانى هستيد ؟\r\nگفتند ما اسراى آل محمديم » .\r\nمورّخ ديگر مرحوم سپهر ، مىنويسد : « هنگامى كه سهل وارد كوفه شد و وضع آن شهر را غير عادى ديد ، از پير مردى پرسيد ؛ چيز تازه‌اى است ؟ او در پاسخ گفت : اين مردم بعضى به نصرت لشكر يزيد شادند و جمعى به شكست سپاه حسين سوگوار . « 1 » آنچه از اين دو جملهء تاريخى استنباط مىشود اين است كه ، هر چند جمعى از مردم كوفه آن كاروان فضيلت را مىشناختند و بر آنها سوگوار بودند ، اما برخى هم اصولا آنها را نمىشناختند و براى شكست آنان شادى مىكردند !\r\nبا اين حساب ، زينب مىخواهد با مردمى سخن گويد كه جمعى از آنان به او نظر منفى دارند و با حقارت مىنگرند .\r\nشرط سوّم - گوينده بايد در محيطى آرام و بىسر و صدا سخن بگويد ، ولى زينب خطابهء خويش را در محيطى ايراد كرد كه در آن از سكوت و آرامش خبرى نبود .\r\nشرط چهارم - خطيب هنگامى مىتواند گفتار خويش را كامل و مسلط ايراد كند كه مرعوب نباشد و فشارى را بر خود احساس نكند ، زيرا رعب و ترس خود عاملى است كه اجازه نمىدهد ، گوينده بر گفتار خويش مسلط باشد و مطالب خود را درست ايراد كند . اما دختر امير المؤمنين عليه السّلام در شرايطى سخن مىگويد كه اولا در حال اسارت است و ثانيا ده هزار مرد مسلح ، سخت بر مردم و شهر نظارت دارند . به اين ترتيب ، آن بانوى بزرگ سايهء شوم و سهمگين قدرت پسر زياد را به خوبى بر سر خود احساس مىكرد .\r\nشرط پنجم - يك سخنران بايد در برابر مناظر ناراحت‌كننده قرار نگيرد ، زيرا اين خود موجب پريشانى فكر است . ولى زينب در شرايطى سخن مىراند كه مناظرى دلخراش در برابرش قرار داشت . كدام عامل اضطراب و پريشانى فكر از اين نيرومندتر كه دختر على عليه السّلام برادرزادگان و زنان و خواهران امام را در شرايط ناراحت كننده‌اى در ميان محملها ديدار كند ؟ ! به اين ترتيب ، هيچ يك از شرايط خطابه براى زينب آماده نبود ؛ اما با اين حال آن بانوى قهرمان تصميم گرفت از اين فرصت بزرگ استفاده كند و حادثهء دردناك عاشورا را كه سند\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 36 .\r\n","page_name":" 201 ","page_number":207},
  {"content":"\r\n\r\nرسوايى حكومت يزيد بود ، با بيانى آتشين و گرم با مردم در ميان بگذارد ، ابتدا آن شير زن با نداى قاطع فرمان سكوت داد :\r\n« أومأت الى الناس ان اسكتوا فارتدت الانفاس و سكنت الاجراس ؛ با اين فرمان نفسها در سينه حبس گرديد و شترها از حركت بازايستاد » . همه گردن كشيدند و گوش فرا مىدهند تا سخنان آن بانو را بشنوند .\r\nزينب شروع به سخن كرد . ابتدا نسب خويش را معرفى نمود تا نگاه‌هاى تحقيرآميز آنان را به ديدهء احترام مبدّل سازد . فرمود : « الحمد للّه و الصلاة على ابى محمد و آله الطيبين الاخيار ، سپاس مىگذارم خداى را و درود مىفرستم بر پدرم محمد و خاندان پاك او » .\r\nبنا به نقل مرحوم سپهر در اينجا زينب از پيغمبر اسلام به عنوان « پدر » ياد مىكند با آن كه روش اهل بيت در خطابه‌ها اين نبود . آنان همواره از آن حضرت به « رسول » يا « نبى » و يا « جد » ياد مىكردند و بر وى درود مىفرستادند ! شايد حتى يك مورد هم نتوان يافت كه دودمان وحى از پيغمبر به عنوان « پدر » ياد كرده باشند ، اما زينب در اينجا گفت : درود بر پدرم پيغمبر ! آرى ، او مىخواهد پيش از شروع به گفتار ، خود و قافلهء اسيران را معرفى كند و نسبت خويش را با پيغمبر روشن سازد تا همگان دريابند آنان كه هستند و از كدام دودمان و قبيله‌اند تا از اين راه افكار و احساسات مردم را در اختيار بگيرد . از اين لحظه ، ديگر مردم به وى به عنوان دختر پيغمبر مىنگرند نه به صورت يك بانوى اسير ، و سپس دنبالهء سخن را خطاب به آن مردم چنين ادامه داد :\r\n« يا اهل الكوفة يا اهل الختل و الغدر أ تبكون فلا رقأت الدمعة و لا هدأت الرنة انما مثلكم كمثل التى نقضت غزلها من بعد قوة انكاثا تتخذون ايمانكم دخلا بينكم ألا و هل فيكم الا الصلف و النطف و الصدر و الشنف و ملق الاماء و غمز الاعداء او كمرعى على دمنة او كفضة على ملحودة ألا ساء ما قدمت لكم انفسكم ان سخط اللّه عليكم و فى العذاب أنتم خالدون « 1 » ؛ اى مردم كوفه ، اى اهل فريب و خدعه ، آيا بر ما مىگرييد ؟ ! هنوز چشم‌هاى ما گريان است و ناله‌هاى ما خاموش نگرديده ، مثل شما ، مثل همان زنى است كه رشتهء خود را مىبافت و سپس آن را بر مىگشود . شما هم به پيغمبر ايمان آورديد و ريسمان ايمان خويش\r\n\r\n\r\n","description":"","footnote":"\r\n( 1 ) - اللهوف ، ص 64 .\r\n","page_name":" 202 ","page_number":208},
  {"content":"\r\n\r\nرا محكم بافتيد ، اما با اين گناه عظيم دوباره آن را گشوديد . در شما نيست جز چاپلوسى و شر و فساد و نخوت و عجب و بغض و تملق از كنيززادگان و با دشمنان غمازى كردن . شما مانند گياهى هستيد كه بر مزبله‌اى برويد . نه قابل اكل است و نه موجب نفع و يا مانند نقره‌اى هستيد كه در دل خاك دفن گرديده . نفسهاى شما چه بد براى شما در سراى ديگر ذخيره كرده است . شما مستوجب غضب خداييد و در دوزخ جاى داريد .\r\n« أ تبكون و تنحتون ؟ ! اى و اللّه فابكوا كثيرا و اضحكوا قليلا فلقد ذهبتم بعارها و شنارها و لن ترحضوها به غسل بعدها ابدا و انى ترحضون قتل سليل خاتم النبوة و معدن الرسالة و سيد شباب اهل الجنة و ملاذ ذخيرتكم و مفزع نازلتكم و نازلتكم و منار حجتكم و مدرة سنتكم ألا ساء ما تزرون و بعدا لكم و سحقا فلقد خاب السعى و تبت الايدى و خسرت الصفقة و بؤتم بغضب من اللّه و ضربت عليكم الذلة و المسكنه ؛ پس از آن كه ما را كشتيد ، اكنون بر ما مىگرييد ؟ آرى به خدا سوگند كه بايد بسيار بگرييد و كم بخنديد . هرآينه ننگ و عار اين جنايت دامن شما را گرفته و با هيچ آبى نمىتوانيد اين لكه را بشوييد . چگونه شسته مىشود قتل پسر پيغمبر و سيد جوانان اهل بهشت ؟ شما كشتيد كسى را كه پناهگاه نيكانتان و دادرس در هنگام بلا و مصيبت‌تان بوده است . كسى كه نشانهء حجتهاى شما و جايگاه سنت شما بود .\r\nاى اهل كوفه ! گناه زشتى را مرتكب شديد و هلاك و عذاب بر شما باد ! كوششهاى شما بىنتيجه و دستهاى شما بريده باد ! در اين كار سخت زيان كرديد و غضب خداى را بر خود نازل نموديد ، و داغ ذلّت و مسكنت بر شما نقش بست » .\r\n« ويلكم يا اهل الكوفة أ تدرون اى كبد لرسول اللّه فريتم ؟ ! و اى كريمة له ابرزتم ؟ ! و اى دم له سفكتم ؟ ! و اى حرمة انتهكتم ؟ ! و لقد جئتم بها صلعاء عنقاء سوداء فقماء كطلاع الارض او ملاء السماء أ فعجبتم ان قطرت السماء دما و لعذاب الآخرة اخرى و انتم لا تنصرون فلا يستخفنكم المهل فانه لا يخفره البدار و لا يخاف فوت الثار و إن ربكم لبالمرصاد « 1 » ؛ واى بر شما اى مردم كوفه ! آيا مىدانيد كدام پارهء جگر از مصطفى را شكافتيد ؟ ! و كدام پرده‌نشينان عصمت را از پرده بيرون افكنديد ؟ ! آيا مىدانيد چه خونى از پيغمبر بر زمين ريختيد ؟ ! و چه حرمتى را از او هتك نموديد ؟ ! شما گناهى قبيح و داهيه‌اى\r\n\r\n\r\n","description":"","footnote":"\r\n( 1 ) - لهوف ، ص 64 .\r\n","page_name":" 203 ","page_number":209},
  {"content":"\r\n\r\nعظيم انجام داديد ؛ گناهى كه زمين را پر كرده و آسمان را فرا گرفته است . آيا تعجب مىكنيد اگر آسمان خون ببارد ؟ ! هرآينه عذاب خداوند در آخرت ذلت آور و سخت‌تر است در حالى كه آن روز شما يارى نمىشويد و حمايت نخواهيد شد . اكنون كه خداوند به شما مهلت داده خوشدل نباشيد ، چه آن كه خدا در مجازات عجله نمىكند و بيم ندارد كه وقت مكافات سپرى گردد و سرعت در مكافات او را تحريك نمىنمايد ، و بدانيد كه پروردگار شما در كمينگاه است . »\r\nدختر امير المؤمنين عليهما السّلام اين خطابهء گرم و آتشين را ايراد كرد در حالى كه مصائب كربلا سخت او را رنج مىداد و اكنون هم در حال اسارت است ! با اين حال چنان كوبنده و مسلط سخن گفت كه بشير بن حزيم اسدى مىگويد :\r\n« و لم أر خفرة و اللّه انطق منها كانها تفرغ من لسان امير المؤمنين على بن أبي طالب عليه السّلام ؛ به خدا قسم ! من زنى را در نهايت عفّت و حيا نديدم كه بهتر از زينب سخن بگويد ! آن گونه خطابه‌اى خواند كه گويا اين كلمات از زبان على بن ابى طالب شنيده مىشود !\r\nزينب در اين گفتار مردم خفتهء كوفه را بيدار كرد ؛ مردمى كه با افسونگريهاى حكومت گويا در خواب مرگبارى فرو رفته و نمىدانستند چه جنايت بزرگى را فرزند معاويه با دست آنان انجام داد ؛ جنايتى كه ( بنا به گفتهء زينب ) ننگ و عار آن محو شدنى نيست و داغ رسوايى آن پاك نخواهد گشت .\r\nبازتاب اين خطبه در بين آن مردم چنان شديد بود كه نوشته‌اند : « فو اللّه رأيت الناس يومئذ حيارى يبكون و وضعوا ايديهم فى افواههم « 1 » . . . ؛ به خدا قسم ! در آن روز مردم كوفه را ديدم كه بهت زده اشك مىريزند و از شدت غم دستها را بر دهان گرفته و انگشت خود را مىگزند » .\r\nسخنان زينب مانند صيحه‌اى بود آسمانى كه محيط كوفه را يكباره فرا گرفت و در آن اثر عميق و جانسوزى گذاشت . دختر امير المؤمنين عليه السّلام فاجعهء دردناك كربلا را كه با دست همان مردم بىفضيلت انجام يافته بود بىپرده و سوزناك بيان نمود و آنها را بر انجام آن سخت نكوهش و توبيخ كرد .\r\n\r\n\r\n","description":"","footnote":"\r\n( 1 ) - همان ، ص 65 .\r\n","page_name":" 204 ","page_number":210},
  {"content":"\r\n\r\nزينب كبرى با كلمات ملكوتى خود حقايق تلخ عاشورا را بىپرده بيان داشت تا حكومت زادهء زياد نتواند آن را تحريف كند و ماهيت قضيه را دگرگون سازد . تصور نشود بازتاب اين خطبه و هيجان شديدى كه در بين مردم كوفه ايجاد كرده بود ، آنى بود و پس از زمانى كوتاه فراموش گرديد ! نه ، اين تصور باطل و نابجاست . گفتار زينب چنان اثر عميقى در كوفه به جاى گذاشت كه بالاخره توانست با دست همان مردم از كارگردانان و شركت كنندگان در حادثهء خونين طف به بدترين صورت انتقام بگيرد . آنها گويا خفته بودند و زينب آنان را بيدار ساخت و با روشن ساختن عظمت و بزرگى جنايتى كه با دست آنها انجام شد و تحقير و توبيخ شديدى كه آن بانو نسبت به آن مردم نمود ، خشم و غضب آن شهر را عليه عبيد الله بن زياد و ياران او سخت به هيجان آورد ؛ هيجانى كه ديگر آرام نشد تا هنگامى كه همان مردم تحت لواى مختار گرد آمدند و به خاطر خونخواهى حسين عليه السّلام به اشعار « يا لثارات الحسين » دست به شورشى مقدس و انسانى زدند ، شورشى كه موج سهمگين و مرگبار آن فرزند زياد و همه شركت كنندگان در جنايت كربلا را فرا گرفت و آنها را به دردناك‌ترين وجه به دست انتقام سپرد .\r\nراستى ، اگر آن خطابهء آتشين و كوبنده نبود ، آيا حكومت زادهء زياد نمىتوانست كوفه را همچنان در حالت بىخبرى و خواب نگهدارد و اين فاجعهء عظيم را بسيار كوچك و ناچيز جلوه دهد ؟ ! اگر آن سخنان سوزناك نبود كه حقايق را بىپرده بيان داشت و وضع رسوا و شرمگين مردم كوفه را آشكارا براى آنها روشن ساخت ، بازهم مىتوان گفت كه كوفه بيدار مىگشت و درصدد بر مىآمد تا براى جبران ننگ گذشتهء خويش آن گونه از كشندگان حسين عليه السّلام و ياران پاك وى انتقام بگيرد ؟ ! آرى ، انقلاب خونين و سهمگينى كه كوفه به راهبرى مختار و سليمان بن صرد عليه دستگاه بيدادگر زاده به وجود آورد ، چيزى جز يك ثمرهء شيرين براى خطابهء آتشين و گرم زينب نبوده است .\r\nاينجاست كه ما به ارزش حياتى خطبه از نظر نهضت پى مىبريم و نقش عظيم آن را در بيدارى افكار و توجه دادن آن به خاندان پيغمبر و ايجاد خشم و غضب در دلهاى مردم نسبت به خاندان آل اميه به خوبى درك مىنماييم و مىدانيم كه اگر آن خطبهء شورانگيز نبود ، هيچ‌گاه قيام ضد استبدادى مختار در كوفه به ثمر نمىرسيد .\r\n\r\n","description":"","footnote":"","page_name":" 205 ","page_number":211},
  {"content":"\r\n\r\n\r\nزينب زادهء زياد را تحقير مىكند\r\nفرزند زياد كه فكر مىكرد به آرزويش رسيده و حسين عليه السّلام و ياران آزادهء او را به قتل رسانده و خاندان پاكش را اسير كرده و به كوفه آورده است ، مىخواست آنچه را به غلط پيروزى مىناميد به رخ اشراف و بزرگان كوفه بكشد تا از اين راه رعب و وحشت بيشترى در دلها ايجاد كند و تسلط بيشتر خويش را نشان دهد . از اين نظر ، مجلسى عظيم برپا نمود و بسيارى از طبقات مردم را در آن شركت داد . در آن مجلس ، افسران بزرگ او صف كشيده و قدرت سهمگين وى به طور محسوس بر همه جا سايه افكنده بود . در اين هنگام ، دستور داد آن اسيران فضيلت را حاضر سازند .\r\nزادهء زياد تصور مىكرد كه ديگر در خاندان پيغمبر نيرويى باقى نماند و اين زنان و كودكان كه ديروز تمام كسان و مردان خويش را از دست داده‌اند ، اكنون سخت بال و پر شكسته‌اند و هنگام برخورد با او حد اكثر فروتنى و خضوع را نسبت به وى انجام خواهند داد ! اين فكرى بود كه عبيد اللّه در سر داشت ! شگفتا ! مگر او از ياد برده بود كه اينان از دودمان پيغمبر و آل هاشمند ؟ ! و اگر مىخواستند ذليل باشند و تملّق ستمگران گويند ، ديگر شهادت را انتخاب نمىكردند و اسارت را بر نمىگزيدند !\r\nدر كشورى كه بىاصالتها و ناپاكانى همانند زادهء زياد تنها به خاطر خدمت به حكومت استبدادى يزيد اين گونه بر گردهء امت سوار مىشوند ، اگر حسين عليه السّلام در برابر آن حكومت تسليم مىشد و دست بيعت به فرزند معاويه مىداد ، عالىترين پستها و منصبها در اختيار او بود . اما از نظر حسين عليه السّلام و منطق انسانى وى ، آن زندگى و مقام چيزى جز ذلّت و ننگ نمىتوانست باشد !\r\nحسين عليه السّلام چون مىخواست عزيز بماند و راه خوارى و ننگ را بر بشريّت ببندد ، براى خود شهادت و براى خاندان خويش اسارت را برگزيد . فرزند امير المؤمنين ذلت و اسارت واقعى خواهرش را در آن هنگام مىدانست كه خود در برابر يزيد تسليم شود . اين اسارت كه به جرم آزاد مردى و دفاع از حقيقت و آزادى است ، خود موجب افتخار و سرافرازى است .\r\nاما متأسفانه اين منطق بزرگ براى سفله‌هاى امت و فرومايگان اجتماع مانند زادهء زياد قابل درك نيست . او به غلط تصور مىكرد كه حسين عليه السّلام مغلوب است و او پيروز ! آن بيچارهء\r\n\r\n","description":"","footnote":"","page_name":" 206 ","page_number":212},
  {"content":"\r\n\r\nتيره بخت گمان مىبرد كه فاجعهء هولناك طف ديگر رمقى براى خاندان على عليه السّلام باقى نگذاشته است . او فكر مىكرد همان گونه كه قدرت ناچيز وى چشم نامردان اجتماع را پر كرده و دلهاى آنها را لرزانده است ، در زينب و زنان و كودكان ديگر حسين هم همان اثر را خواهد داشت . اما به زودى به اشتباه بزرگ خويش پىبرد و آن غرور و نخوت وى چنان درهم شكست كه برايش سخت دردناك بود . دستور داد خاندان حسين عليه السّلام را در مجلس مخصوص وى حاضر كنند ، ولى ديد هنگامى كه دختر على وارد شد ، كمترين اعتنايى به او و قدرت او نكرد ؛ قدمها را شمرده برداشت ، همانند فرمانده‌اى پيروز كه اكنون از پيكارى بزرگ بازمىگردد . آن بانو اين گونه به مجلس وارد شد و در گوشه‌اى دور از جمعيت جاى گرفت ! طرز ورود زينب چنان براى عبيد اللّه ناراحت‌كننده بود كه از نزديكانش پرسيد : « من هذه المتكبرة ؛ اين زنى كه با اين همه نخوت و غرور بر ما وارد گرديده كيست ؟ » به او گفتند :\r\n« هذه زينب بنت على ؛ اين دختر على ، زينب است » آن ناپاك هنگامى كه نام على عليه السّلام را شنيد خشمش شديدتر شد و براى انتقام از آن بانو به حربهء فرومايگان و بىاصالتها دست زد و به زينب و خاندان وحى اهانت نمود و گفت : « الحمد للّه الذي فضحكم و قتلكم و اكذب أحدوثتكم ؛ حمد خداى را كه شما را رسوا كرد و شما را كشت و دروغ شما را آشكار ساخت » .\r\nدختر امير المؤمنين كه براى او سخن گفتن با عبيد اللّه دشوار است ، بانويى كه در شام شديدترين انتقاد را از يزيد و دستگاه حكومت او نموده و سخت او را تحقير مىكند ، با اين حال به وى مىگويد : « اى فرزند معاويه ! اين از جفاى روزگار است كه مرا در شرايطى قرار داد تا با فردى مانند تو سخن بگويم . اما من تو را كوچك مىشمرم و سخت توبيخ مىكنم » .\r\nبراى چنين بانويى قهرمان ، سخن گفتن با فرزند زياد ، از ناپاك‌ترين عمّال و نوكران زادهء معاويه ، بسيار ناراحت‌كننده بود . از اين نظر در برابر ياوه‌گوييهاى وى پاسخى بسيار كوتاه ، اما قاطع فرمود :\r\n« الحمد للّه الذي اكرمنا بنبيه محمد ( ص ) و طهرنا من الرجس تطهيرا انما يفتضح الفاسق و يكذب الفاجر و هو غيرنا ؛ حمد خداى را كه ما را به پيغمبرش شرافت بخشيد و از آلودگيها و پليديها پاك گرداند . پسر زياد ! رسوا نمىشود مگر فاسق و دروغ نمىگويد مگر فاجر ، و آن هم ما خاندان پيغمبر نيستيم » .\r\nدر اينجا زادهء زياد كه خود را سخت در تنگناى حملات زينب عليها السّلام و تحقيرهاى وى\r\n\r\n","description":"","footnote":"","page_name":" 207 ","page_number":213},
  {"content":"\r\n\r\nگرفتار مىديد ، به منظور تجديد خاطره‌هاى جانسوز طف ، شهادت حسين عليه السّلام را رسما به رخ زينب كشيد و با پوزخند و استهزا گفت : « كيف رأيت صنع اللّه باخيك ؛ كار خداى را با برادرت چگونه ديدى ؟ !\r\nزينب ديد كه فرزند زياد با اين گفتار ، گويا مىخواهد حوادث كربلا را تحريف كند شهادت حسين عليه السّلام و پيروزى موقت و سطحى خويش را به حساب اراده و خواست خدا بگذارد و از اين راه بر جنايتهايش سرپوش نهد و امر را بر اجتماع مشتبه سازد و آن را « صنع الله » بخواند . آرى ، او مىخواست از اين راه پروندهء شهادت حسين عليه السّلام و ياران آزادهء او را براى هميشه ببندد و كار را يكباره خاتمه بخشد و طبيعى است كه در آن شرايط حسّاس ، ديگر سكوت براى زينب جايز نبود . او بايد حقايق را آشكار كند و اجازهء اين گونه تحريف و مغالطهء خطرناك را كه با موجوديّت انقلاب حسين عليه السّلام بازى مىكند ، به استاندار كوفه ندهد .\r\nآن پروش‌يافتهء دامان على عليه السّلام لب به سخن گشود و در پاسخ گفت :\r\n« ما رأيت الا جميلا . هؤلاء قوم كتب اللّه عليهم القتل فبرزوا الى مضاجعهم و سيجمع اللّه بينك و بينهم فتتحاجون و تتخاصمون عنده و ان لك يا بن زياد موقفا فاستعد له جوابا و انى لك به ثكلتك امك يا بن مرجانه « 1 » ؛ من از خداوند دربارهء برادرم نديدم مگر نيكويى و جمال . او و يارانش كسانى بودند كه خداوند براى آنها شهادت را مصلحت دانست و آنها با اختيار خود به سوى قتلگاه خويش آمدند . اما به زودى پروردگار بين تو و آنان در دادگاه عدل خود جمع مىكند و در آنجا تو را به محاكمه مىكشند . اى فرزند زياد ! براى تو در آن روز موقفى است كه بايد براى جواب دادن آماده باشى ، ولى چگونه مىتوانى به اين گناه عظيم پاسخ ندهى ؟ اى زادهء مرجانه ! مادر بر تو بگريد ! »\r\nاين نهيب كوبندهء زينب چنان در مجلس طنين انداخت كه دلها را پر از هول و هراس كرد و عبيد اللّه را در برابر بزرگان و اشراف كوفه سخت خوار و حقير نمود . دختر امير المؤمنين عليه السّلام در آن مجلس شوم اجازه نداد تا زادهء زياد آن قيام خدايى را كه پاك‌ترين مردان اسلام رهبرى آن را بر عهده داشتند ، تحريف سازد و آن را خواست خدا و صنع پروردگار بنامد ، و به اين ترتيب پرده بر روى جنايتها و وحشىگريهاى خويش بكشد .\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 61 - تاريخ طبرى ، ج 3 ، ص 337 .\r\n","page_name":" 208 ","page_number":214},
  {"content":"\r\n\r\nبانوى بزرگ كربلا تا اينجا وظيفهء مهم و حياتى خويش را در پاسدارى از نهضت به خوبى انجام داد و با ايراد خطابه‌اى آتشين در اجتماع مردم و سخنان قاطعى كه در مجلس فرزند زياد ايراد فرمود ، به خوبى توانست مسير فاجعهء خونين طف را از دستبرد حكومت حفظ كند و افكار كوفيان را براى گرفتن انتقامى دردناك از به وجودآورندگان آن حادثه آماده سازد .\r\nاستاندار كوفه پس از آن كه مجلس خود را به پايان رساند ، دستور داد تا آل اللّه را به زندان بردند و به قيد و بند كشيدند . آنگاه نامه‌اى به يزيد نوشت و ضمن شرح داستان شهادت و اسارت ، از او خواست تا دربارهء سرنوشت اسيران ، فرمانى صادر كند .\r\n\r\nنابينايى شير دل و شجاع\r\nفرزند زياد بن أبيه پس از آن كه خاندان وحى را در سياه‌چال زندان جاى داد ، دستور داد مردم در مسجد جمع شوند و براى شنيدن خطبه‌اى آماده گردند . آنگاه خود بر بالاى منبر رفت و گفت : « حمد خداى را كه حق را آشكار ساخت و امير المؤمنين يزيد و ياران او را يارى نمود و دروغگو را به قتل رساند . »\r\nعبد الله بن عفيف كه از مردان بزرگ اسلام و از شيعيان پاك امير المؤمنين على عليه السّلام بود ، در آنجا حضور داشت . او چشم چپ و راست خويش را در جنگ جمل و صفين در راه حمايت شير مرد فضيلت از دست داده و نابينا بود . هنگامى كه ناسزا و سخنان زشت فرزند مرجانه را شنيد ، سخت برآشفت و از ميان جمعيت برخاست و فرياد زد : « يا بن مرجانه : ان الكذاب ابن الكذاب انت و ابوك و من استعملك و ابوه يا عدو اللّه أ تقتلون ابناء النبيّين و تتكلمون بهذا الكلام على منابر المؤمنين ؛ از زادهء مرجانه ! دروغگو تويى و پدرت و آن ناپاكى كه تو را بر اين مردم امارت داده و پدر او معاوية بن ابى سفيان . فرزندان پيغمبر را مىكشيد و اكنون بر بالاى منبر و جايگاه مؤمنين اين گونه سخن مىگويى ! »\r\nعبيد الله كه اين سخنان سخت بر وى ناگوار آمده بود ، گفت : كيست كه با من اين گونه تكلم مىكند ؟ ! فرزند عفيف بر او بانگ زد و گفت : « انا المتكلم يا عدو اللّه أ تقتل الذرية الطاهرة التى اذهب اللّه عنهم الرجس و تزعم انك على دين الاسلام ؟ ! وا غوثاه اين اولاد المهاجرين\r\n\r\n","description":"","footnote":"","page_name":" 209 ","page_number":215},
  {"content":"\r\n\r\nو الانصار لا ينتقمون من طاغيتك اللعين ابن اللعين على لسان محمد رسول رب العالمين « 1 » ؛ اى دشمن خدا ! گويندهء آن كلام منم . آيا فرزند آن پاكانى را كه خداوند پليدى را از آنها برداشت ، مىكشى و با اين حال گمان مىبرى هنوز مسلمانى ؟ ! كجا هستند فرزندان مهاجر و انصار كه به فرياد برسند و از ستمگرى مانند تو كه پيغمبر خودت و پدرت را لعن كرده ، انتقام بگيرند ! »\r\nفرزند زياد با شنيدن اين عتابهاى كوبنده كه مانند صاعقه‌اى بر وى فرود مىآمد به شدت عصبانى شد و دستور داد عبد اللّه را دستگير كنند ، اما قبيلهء « ازد » مداخله كردند و عبد اللّه را سالم به منزل رساندند . ولى عبيد اللّه جمعى از رجاله‌هاى خود را فرستاد تا فرزند عفيف را در داخل منزل بازداشت كنند . آنها پس از در هم شكستن مقاومت طايفهء « ازد » ، در خانه را شكستند و پس از مقدارى نبرد آن مرد روشندل و بصير را دستگير كردند و نزد ابن زياد آوردند .\r\nآن پليد كار زبون پس از گفتگويى كه با عبد اللّه انجام داد از او پرسيد : دربارهء عثمان چه مىگويى ؟ عبد الله گفت : او از جهان رخت بر بسته ، تو را با او چه كار است : « و لكن سلنى عن ابيك و عنك و عن يزيد و أبيه ؛ اكنون از من دربارهء خود و پدرت و يزيد و پدر او سؤال كن تا تاريخ و سابقهء شما و خاندانتان را شرح دهم » .\r\nابن زياد گفت : من از تو چيزى نمىپرسم تا هنگامى كه شربت مرگ بنوشى ! عبد الله گفت : من از خداوند شهادت مىخواستم و آرزو مىكردم كه به دست بدترين خلق خدا كشته شوم ، ولى از هنگامى كه چشمهاى من در جمل و صفين نابينا شد ، از رسيدن به اين آرزو مأيوس گشتم . اما اكنون دانستم كه دعاى من به اجابت رسيد . آنگاه اشعارى بليغ در مدح خاندان پيغمبر سرود . سپس به امر آن ناپاك او را كشتند و بدن مقدسش را بر بالاى دار زدند ، و به اين ترتيب نام عبد الله بن عفيف هم در شمار ياران حسين عليه السّلام و حمايت كنندگان از آن حضرت و شهداى اسلام به افتخار ثبت گرديد .\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 66 .\r\n","page_name":" 210 ","page_number":216},
  {"content":"\r\n\r\n\r\nفصل پانزدهم كاروان اسيران به سوى شام مىرود\r\nهنگامى كه صحيفهء ملعونه و نامهء شوم فرزند زياد كه در آن از شهادت پاك‌ترين مردان اسلام و اسارت خاندان او خبر داده بود به يزيد بن معاويه رسيد ، سخت مسرور گشت و شادمانى نمود . آنگاه به عبيد اللّه نوشت كه قافلهء اسيران را با سرهاى شهدا به سوى شام فرستند و آنها را هر چه زودتر براى آن سفر آماده كند .\r\nپسر زياد پس از دريافت فرمان لعنتى يزيد ، اسراى اهل بيت را با سرها به جانب شام روانه ساخت .\r\nاكنون خاندان حسين عليه السّلام و زنان و كودكان داغديدهء او به سوى پايتخت كشور و مركز ثقل قدرت آل اميه در حركتند . آنها در شام با فرزند معاويه رو به رو مىشوند و به شهرى قدم مىگذارند كه بغض و عداوت خاندان على عليه السّلام مردم آن شهر را فرا گرفته و اصول و فروع آنها با اين سنت جهنمى عجين گشته است . مردم شام دهها سال است كه تحت تربيت مستقيم معاويه و دودمان ابو سفيان قرار دارند . دستگاه وسيع تبليغاتى معاويه توانست نسل حاضر شام را بر كينه و بغض شديد نسبت به على عليه السّلام و فرزندان وى پرورش دهد و رهبرى افكار و عقايد آنان را بر عهده بگيرد . از اين نظر ، حكومت آل اميه مردم شام را مطمئن‌ترين و وفادارترين كسان نسبت به خود مىداند و از پيوند ناگسستنى آنها با خويش كاملا اطمينان دارد . شاميان همان گونه كه خاندان بنى اميه را ولى نعمت خود مىدانند و بدون قيد و شرط براى فداكارى در راه آنها و حكومت آنان آماده‌اند ، به همان نسبت با دودمان امير المؤمنين على عليه السّلام كينهء ديرين و دشمنى زائل ناشدنى دارند .\r\n\r\n","description":"","footnote":"","page_name":" 211 ","page_number":217},
  {"content":"\r\n\r\nقدرت خاندان بنى اميه در اين شهر كاملا ريشه‌دار و عميق است و آنها از حمايت همه‌جانبهء مردم به خوبى برخوردارند . اكنون خاندان اسير حسين عليه السّلام بناست به چنين شهرى وارد شوند و براى مدتى در آن به سر ببرند . با اين حساب ، به خوبى مىتوان پيش‌بينى كرد كه شهر شام چگونه از اين كاروان استقبال خواهد كرد و در شرايط دردناكى اهل بيت وحى را در ميان خود خواهد پذيرفت ؛ مردمى كه مىشنوند حكومت مورد حمايت آنان با يكى از خطرناك‌ترين و سر سخت‌ترين دشمنان سابقه‌دار خود به نبرد برخاست ، ولى « به اصطلاح » پيروز شد ، مردان آنها را كشت و زنان و كودكان آنان را اسير كرد و به شام آورد . طبيعى است كه آن مردم با اين اسرا چگونه برخوردى دارند و آنها را چگونه به سرزمين خويش مىپذيرند ! بنابراين ، شگفت‌انگيز نيست اگر در تاريخ مىخوانيم : « هنگام ورود اهل بيت پيغمبر در شام ، مردم لباسهاى نو بر تن كردند و شهر را با بهترين صورت زينت دادند .\r\nخوانندگان و نوازندگان در همه جا مشغول نواختن و خواندن شدند . خوشى و شادمانى چنان مردم را فرا گرفته بود كه گويا شام يكپارچه غرق در سرور است » « 1 » .\r\nموقعيت حكومت فرزند معاويه در هنگام ورود اسرا به شام از هر نظر به حدّى محكم بود كه اگر يك سپاه مجهز و نيرومند با ساز و برگ نظامى كافى مىخواست در آن شرايط بر آن شهر مسلط شود و شام را در اختيار بگيرد و قدرت يزيد را متزلزل سازد ، امكان‌ناپذير بود . تنها سپاهى كه با تجهيزات خاصّ خود مىتوانست در مركز ثقل قدرت ، يعنى شام ، نفوذ كند و حكومت دودمان ابو سفيان را به سقوط تهديد نمايد ، همان سپاهى بود كه حسين بن على عليه السّلام آن را به سوى شام فرستاد . سپاهى كه هنگام حركت از مكه آن بزرگوار فرموده بود :\r\n« خداوند مىخواهد اين زنان و كودكان را اسير ببيند » .\r\nاكنون سرّ اين اسارت روشن مىشود و اين سپاه با سلاحهاى معنوى و غير قابل رقابتى كه در اختيار دارد ، يعنى با همان ريسمانهايى كه به بازو و غل و زنجيرهايى كه در گردن دارند - مهمتر از آن با آن زبان گويا و منطق رسايى كه دارند - چنان وضع ثابت و محكم يزيد را در هم ريخته و دچار پريشانى ساختند كه براى حكومت بنى اميه قابل پيش‌بينى نبود .\r\nاكنون خواهيم ديد كه قافلهء اسيران يعنى سپاه بسيج‌شدهء حسين بن على عليه السّلام ، چگونه\r\n\r\n\r\n","description":"","footnote":"\r\n( 1 ) - ناسخ التواريخ ، احوال سيد الشهداء ( ع ) ، ج 3 ، ص 119 .\r\n","page_name":" 212 ","page_number":218},
  {"content":"\r\n\r\nتوانست در مدتى كوتاه تمام شرايط را به نفع خويش عوض كند و افكار و احساسات اجتماع را به سوى خود متوجه سازد . خطابه‌هاى آتشين و جانسوزى كه توسط خواهر داغدار حسين عليه السّلام و حضرت سجاد زين العابدين عليه السّلام در شام ايراد گرديد و در آن رسواييها و جنايتهاى شرمگين حكومت بنى اميه و بسيارى از حقايق ديگر بىپرده بيان شد ، به زودى توانست از يك طرف بغض و عداوتى را كه در دلهاى شاميان نسبت به آن خاندان فضيلت دهها سال جاى گرفته بود ، به عواطف و علاقهء شديد مبدّل سازد و از سوى ديگر ، خشم و نفرت عمومى را به سختى متوجه يزيد بن معاويه سازد .\r\nزادهء فرزند هند كه با كشتن حسين عليه السّلام و اسارت خاندان وى به غلط تصور مىكرد كه ديگر كارها پايان يافته و پروندهء خاندان پيغمبر و در نتيجه اسلام واقعى به زودى براى هميشه بسته مىشود ، ناگاه با تعجب فراوان ديد كه در سرزمين شام و در پايتخت حكومت وى ، فرمانروايان واقعى و صاحبان قدرت ، همانا زنان و فرزندان اسير حسينند ، آنهايى كه بر افكار و دلهاى مردم حكومت مىكنند ، نه يزيد و ياران كثيف او . يزيد بن معاويه ديد كه كشتن حسين عليه السّلام ( بر خلاف تصور سابقش ) به جاى آن كه موقعيت وى را بهتر و تسلط و نفوذ او را بر امت بيشتر سازد ، ضربه‌هاى مهلك و كوبنده‌اى بر پيكر حكومت او وارد ساخت . ضربه‌اى كه اثر آن قاطع بود و حكومت شام را ناچار به استمالت و پوزش طلبى از اهل بيت پيغمبر واداشت .\r\n\r\nمجلسى كه يزيد را به ننگ مىكشد\r\nيزيد بن معاويه كه اكنون حسين بن على عليه السّلام و ياران آزادهء او را به قتل رساند ، از قدرت و پيروزى خود سخت سر مست است و مىخواهد « به اصطلاح » اين فتح را به شاميان و شخصيتهاى بزرگ آن سرزمين تفهيم كند . از اين نظر ، دستور داد مجلسى بىسابقه ترتيب دهند كه در آن همهء شخصيتهاى خارجى كه مقيم پايتخت وى هستند و اشراف و سران شام شركت كنند . در آن مجلس ، خود بر بالاى تختى زرنگار نشست و مظاهر قدرت خويش را در آن مجلس نمودار ساخت . در اين هنگام ، فرمان داد سر مقدس عنصر فضيلت را در برابر آن ناپاك‌زادهء رسوا و كينه‌هاى شيطانى و عداوتهاى موروثى خويش را با طرزى وحشيانه و غير انسانى نسبت به خاندان على عليه السّلام ظاهر سازد و با آن چوب دستى كه در دست داشت نسبت به آن سر بريده اسائهء ادب كند .\r\n\r\n","description":"","footnote":"","page_name":" 213 ","page_number":219},
  {"content":"\r\n\r\nطبرى كه از مورخان متعصّب اهل سنت است ، در اين باره مىنويسد : « پس از آماده گشتن مجلس ، به مردم اجازه داد تا وارد گردند در حالى كه سر حسين عليه السّلام در برابر او قرار داشت و در دست او چوبى بود كه با آن نسبت به دهان و دندان آن بزرگوار اسائه ادب مىنمود . » « 1 »\r\nآن نانجيب بىاصالت با اين عمل ناجوانمردانه و رسواى خود ، پستى و فرومايگى خويش را آشكار ساخت . آنگاه سر مستى و نخوت و غرور چنان بر وى غلبه كرد كه عداوت و كينهء شديدى را كه او و خاندانش در باطن نسبت به اسلام و پيامبر عالى قدر آن در دل داشتند يكباره علنى ساخت و با صراحت تمام مقدس‌ترين مسائل اعتقادى اسلام را مورد انكار و استهزا قرار داد . در آنجا اشعارى خواند و ضمن آن چنين گفت :\r\n ليت أشياخى ببدر شهدوا * جزع الخزرج من وقع الاسل \r\n لأهلوا و استهلوا فرحا * ثم قالوا يا يزيد لا تشل \r\n قد قتلنا القوم من ساداته * و عدلناه ببدر فاعتدل \r\n لعبت هاشم بالملك فلا * خبر جاء و لا وحى نزل \r\n لست من خندف ان لم انتقم * من بنى احمد ما كان فعل \r\n« 2 »\r\nاى كاش بزرگان قبيلهء من كه در جنگ بدر كشته شدند ، مىبودند و مىديدند كه طايفهء خزرج چگونه از شمشيرها و نيزه‌هاى ما به فرياد و ناله آمدند تا آنگاه از خوش‌حالى فرياد بر مىآوردند و مىگفتند : اى يزيد ! دست تو شل مباد ! ما بزرگان بنى هاشم را كشتيم و آن را به حساب جنگ بدر گذارديم و اين پيروزى را در برابر آن شكست قرار داديم . محمد صلّى اللّه عليه و آله و سلّم با حكومت بازى كرد و الا نه خبرى از آسمان داشت و نه وحى بر او نازل شده بود و من از نسل خندف نيستم اگر از فرزندان احمد انتقام نگيرم » .\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 341 ؛ تذكره الخواص ، ص 235 ؛ تاريخ يعقوبى ، ج 2 ، ص 245 .\r\n( 2 ) - لهوف ، ص 79 .\r\n","page_name":" 214 ","page_number":220},
  {"content":"\r\n\r\n\r\nفصل شانزدهم خطابه‌اى آتشين يا محاكمهء رئيس حكومت\r\nسخنان اهريمنى و رعب‌انگيز يزيد كه در آن مقدس‌ترين معتقدات اسلامى را آشكارا انكار كرد و بىشرمانه سخن از انتقام از پيغمبر به ميان آورد و كشتن حسين عليه السّلام و ياران آزادهء او را در برابر شكستى كه نصيب كفار قريش در جنگ بدر شده بود ، قرار داد ؛ در سراسر مجلس طنين شومى انداخت و اثرى بسيار بد بر افكار و دلها نهاد . آيا يزيد به پيغمبر ناسزا مىگويد ! و دشمنان آن حضرت و كفار را به عظمت ياد مىكند ! ؟ آرى ، اين يك حقيقت تلخ و دردناك است و اين نخستين بارى است كه مردى به نام خليفهء اسلام ! تمام مقدسات اسلامى را آشكارا مورد استهزا و انكار قرار مىدهد ! اما آيا كسى مىتواند بر آن جرثومهء ننگ و فضيحت اعتراض كند !\r\nسايهء شوم و سهمگين قدرت يزيد چنان بر سراسر كشور و بر سر همه سايه افكنده بود كه كمترين اعتراض به وى ، مرگ حتمى و قطعى را در بر داشت . ولى آيا قدرت يزيد از نظر خاندان اسير حسين عليه السّلام هم اين گونه است و تا اين درجه وحشت‌انگيز ؟ ! آيا از اين همه ترسى كه در دلهاى همگان از حكومت ستم و استبداد فرزند معاويه وجود دارد در دلهاى قافلهء اسيران هم خبرى هست ؟ ! قطعا نه ، آنها اگر از قدرت يزيد احساس وحشت مىكردند ، از همان ابتداى كار در برابر او تسليم مىشدند و بيعت با او را ننگ و ذلت و خوارى نمىشمردند . آرى ، اينجاست كه بايد كاروان تبليغ حسين عليه السّلام حساس‌ترين وظيفهء حياتى خويش را انجام دهد و با سخنان كفرآور يزيد سخت به مقابله برخيزد ، آخر مگر نه اين است كه آنها اسارت را پذيرفتند تا اسلام و عدالت و آزادى را از اسارت حكومت كفر و الحاد\r\n\r\n","description":"","footnote":"","page_name":" 215 ","page_number":221},
  {"content":"\r\n\r\nبنى اميه نجات بخشند ؟ ! مگر نه اين است كه آنها اين بار گران مصيبت را تحمل كردند تا از هستى اسلام و موجوديت آن دفاع كنند ؟ !\r\nپس اكنون بايد در برابر ياوه‌گوييهاى يزيد به شدت واكنش نشان دهند و با منطق كوبنده و رساى خود آن مرد مغرور و فرومايه را بر جاى خود بنشانند . چگونه قابل تصور است كه خاندان پيغمبر در مجلس يزيد سكوت كنند و آن ناپاك به پيامبر اسلام ناسزا بگويد و مقام نبوت او را آشكارا انكار كند ؟ ! نه ، چنين چيزى ممكن نيست .\r\nاين اسيران بال و پر شكسته كه به آزادى و عدالت بال و پر بخشيده‌اند ، بايد از اين فرصت خوب استفاده كنند و حقايق روشنى را كه طى دهها سال به دست بنى اميه بر مردم شام كاملا مخفى گشته بود ، آشكار سازند . اينجا بود كه دختر على عليه السّلام همانند شيرى خشمگين از جاى بر خاست و با صدايى رسا و مؤثر خطبه‌اى كوبنده و آتشين ايراد كرد ؛ خطبه‌اى كه هر انسان آزاده را بىاختيار به تحسين وامىدارد . يزيد اشعار كفرآميز خود را پايان داد ؛ ولى ناگاه از صف اسيران بانويى بر خاست و با شهامتى تمام در برابر او ايستاد و اين چنين آغاز به سخن كرد :\r\n« الحمد للّه رب العالمين و صلى اللّه على رسوله و آله اجمعين صدق اللّه سبحانه كذلك يقول :  « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ  « 1 » » أ ظننت يا يزيد حيث اخذت علينا اقطار الارض و آفاق السماء . فاصبحنا نساق كما تساق الاسارى ابن بنا على اللّه هوانا و بك عليه كرامة و ان ذلك لعظم خطرك عنده فشمخت بانفك و نظرت فى عطفك حيث رأيت الدنيا لك مستوثقه و الامور متسقة و حين صفا لك ملكنا و سلطاننا فمهلا مهلا أنسيت قول اللّه تعالى  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  « 2 » » ؛ حمد مىكنم خداى عالميان را و درود مىفرستم بر پيغمبر اسلام و خاندان او . آرى ، راست گفت خداوند آنجا كه در قرآن مىگويد : « عاقبت كسانى كه زشت كارى و گناه كردند به جايى رسيد كه آيات خداوند را دروغ شمرده و آنها را به مسخره گرفتند . » اى يزيد ! آيا گمان كردى از اين كه آسمان و زمين را بر ما تنگ گرفتى و مانند اسيران ما را به شهرها و ديارها كشاندى ، ما در نزد خداوند خوار و\r\n\r\n\r\n","description":"","footnote":"\r\n( 1 ) - سورهء روم ( 30 ) آيهء 10 .\r\n( 2 ) - سورهء آل عمران ( 3 ) آيهء 178 .\r\n","page_name":" 216 ","page_number":222},
  {"content":"\r\n\r\nپستيم ولى تو قدر و منزلت دارى ؟ ! و با اين خيال باد به دماغ افكندى و با نگاه غرور و نخوت به اطراف خود مىنگرى ؟ ! در حالى كه مسرور و فرحناكى از اين كه دنيايت آباد شده و كار بر مراد تو مىرود و مقام و منصبى كه شايسته و سزاوار ماست در دست گرفتى ! ؟ ( اگر چنين تصور باطلى كردى ) آرام باش . مگر فراموش كردى گفتار خداى را كه در قرآن مىگويد :\r\n« گمان نكنند آنها كه به راه كفر بازگشتند كه آنچه ما براى آنها پيش مىآوريم و آنها را مهلت مىدهيم به نفع آنان و به خير و سعادت آنهاست ؟ ! نه ، بلكه اين مهلت براى اين است كه بر گناهان خود بيفزايند و براى آنها عذاب خواركننده در پيش است » .\r\n« أمن العدل يا بن الطلقاء تخديرك حرائرك و امائك و سوقك بنات رسول اللّه سبايا ! ؟\r\nقد هتكت ستورهن و ابديت وجوههن تحدوا بهن الاعداء من بلد الى بلد و يتشرفهن اهل المناهل و المناقل و يتصفح وجوههن القريب و البعيد و الدنى و الشريف ليس معهن من رجالهن ولى و من حماتهن حمى و كيف يرتجى مراقبة من لفظ فوه اكباد الاذكياء و نبت لحمه من دماء الشهداء و كيف يستبطأ فى بغضنا اهل البيت من نظر الينا بالشّنف و الشّنان و الاحن و الاضغان ؛ آيا اين از عدل توست اى پسر آزادشدگان « 1 » كه زنان و كنيزان خود را در پشت پرده جاى دهى ، ولى دختران پيغمبر را در ميان نامحرمان حاضر سازى ؟ ! و آنها را با دشمنانشان در شهرها بگردانى و اهل باديه‌ها و دور و نزديك و پست و شريف آنها را ببينند ؛ در حالى كه از مردان آنها كسى را باقى نگذاردى و حمايت كننده‌اى ندارند . آرى ، از تو جز اين انتظارى نيست . چگونه انتظار مهربانى و رحم باشد از كسى كه با دهان خود مىخواست جگر پاكان را ببلعد « 2 » و گوشت او از خون شهيدان اسلام روييده است ، و چگونه در دشمنى ما كوتاهى كند كسى كه همواره با نظر بغض و عداوت و كينه به ما مىنگرد ؟\r\n« ثم تقول غير متأثم و لا مستعظم :\r\n لأهلوا و استهلوا فرحا * ثم قالوا يا يزيد لا تشل \r\nمتنحيا على ثنايا ابى عبد اللّه سيد شباب اهل الجنة تنكتها بمحضرتك و كيف لا تقول\r\n\r\n\r\n","description":"","footnote":"\r\n( 1 ) - اين كه زينب ( ع ) يزيد را به عنوان فرزند طلقاء مىخواند به داستان فتح مكه اشاره مىكند كه در آنجا پيغمبر اسلام بزرگان مكه را ( كه ابو سفيان جدّ يزيد هم از آنها بود ) مورد عفو قرار داد و آنان را آزاد ساخت و فرمود :\r\n« اذهبوا فأنتم الطلقاء » .\r\n( 2 ) - اشاره به داستان هند جگرخواره است كه در جنگ احد جگر حمزه سيد الشهدا را بيرون آورده بود تا ببلعد .\r\n( لهوف ، ص 80 )\r\n","page_name":" 217 ","page_number":223},
  {"content":"\r\n\r\nذلك و قد نكات القرحة و استأصلت الشافة باراقتك دماء ذرية محمد صلى اللّه على و آله و نجوم الارض من آل عبد المطلب و تهتف باشياخك زعمت انك تناديهم فلتردن وشيكا موردهم و لتودن انك شللت و بكمت و لم تكن قلت ما قلت و فعلت ما فعلت اللهم خذلنا بحقنا و انتقم ممن ظلمنا و احلل غضبك به من سفك دمائنا و قتل حماتنا ؛ اى يزيد ! اين جنايتهاى عظيم را انجام دادى ، آنگاه نشسته‌اى و بدون آن كه خود را گناهكار بدانى يا جنايت خود را بزرگ بشمارى ، مىگويى : « اى كاش پدران من بودند و از سرور و شادمانى فرياد بر مىآوردند و مىگفتند : اى يزيد دست تو شل مباد ! اين جمله را مىگويى در حالى كه با چوب دستى بر دندانهاى مقدس سيد جوانان اهل بهشت مىكوبى ؟ ! چگونه نگويى با آن كه زخمها را شكافتى و دست خود را به خون فرزندان پيغمبر آغشته ساختى و ستارگان زمين را كه از آل عبد المطلب بودند ، خاموش نمودى ؟ ! و اكنون پدران خود را صدا مىزنى و گمان مىكنى كه با آنها سخن مىگويى ؟ ! به زودى تو به آنان مىپيوندى و در آنجا آرزو مىكنى كه اى كاش دستهايم شل و زبانم لال بود و نمىگفتم آنچه را كه گفتم و نمىكردم آنچه را كه انجام دادم . »\r\n( در اينجا زينب با خدا سخن گفت و عرضه داشت ) : پروردگارا ، حق ما را از دشمنان ما بگير و از آنهايى كه به ما ظلم كردند ، انتقام بكش و آتش غضب را فرو فرست بر كسانى كه خون ما را ريختند و مردان ما را كشتند . »\r\nآنگاه خطاب به يزيد فرمود :\r\n« فو اللّه ما فريت الا جلدك و لا حززت الا لحمك و لتردن على رسول اللّه ( ص ) بما تحملت من سفك دماء ذريعه و انتهكت من حرمته فى عترته و لحمته حيث يجمع اللّه شملهم و يلم شعثهم و يأخذ بحقهم « و لا تحسبن الذين قتلوا فى سبيل اللّه امواتا بل احياء عند ربهم يرزقون « 1 » » و حسبك اللّه حاكما و بمحمد صلّى اللّه عليه و آله و سلّم خصيما و بجبرئيل ظهيرا و سيعلم من رسول اللّه لك و مكنك من رقاب المسلمين بئس للظالمين بدلا و ايكم شر مكانا و اضعف جندا « 2 » ؛ اى يزيد ، با اين جنايت نشكافتى مگر پوست خود را و پاره نكردى جز گوشت خويش را و به زودى بر پيغمبر خدا وارد مىشوى در حالى كه بار گرانى از ريختن\r\n\r\n\r\n","description":"","footnote":"\r\n( 1 ) - آل عمران ( 3 ) آيهء 169\r\n( 2 ) - لهوف ، ص 80 .\r\n","page_name":" 218 ","page_number":224},
  {"content":"\r\n\r\nخون فرزندان او و هتك حرمت خاندان و پاره‌هاى بدن آن حضرت بر گردن گرفته‌اى . در آن روزى كه خداوند آن را جمع مىسازد و پراكندگى آنها را تبديل به اجتماع مىكند و حقّ آنها را بازگيرد و « گمان مكن آنهايى كه در راه خدا كشته شده‌اند ، مرده‌اند ؛ بلكه آنها زنده‌اند و در نزد پروردگار خود مرزوقند » .\r\nاى يزيد ! براى تو كافى است كه خدا حاكم بر تو باشد و خصم تو پيغمبر و جبرئيل هم از او حمايت كند ، و به زودى مىدانند آنهايى كه تو را بر اين مقام نشاندند و بر گردن مسلمانها سوار كردند كه چه ستمگرى را به جاى خود انتخاب نمودند و به زودى خواهيد دانست كه كدام يك از شما بدبخت‌تر و ناچيزتر هستيد » .\r\n« و لئن جرت على الدواهى مخاطبتك و انى لاستصغر قدرك و لستعظم تقريعك و توبيخك لكن العيون عبرى و الصدور حرى الا فالعجب كل العجب لقتل حزب اللّه النجباء بحزب الشيطان الطلقاء فهذه الايدى تنطف من دمائنا و الافواه تتحلب من لحومنا و تلك الجثث الطواهر الزواكى تنتابها العواسل و تعفرها امهات الفراعل و لئن اتخذتنا مغنما لتجدنا وشيكا مغرما حين لا تجد الا ما قدمت يداك و ما ربك بظلام للعبيد فالى اللّه المشتكى و عليه المعول « 1 » ؛ اى زادهء معاويه ! اگر چه شدايد و فشارهاى روزگار مرا در شرايطى قرار داد كه با تو سخن بگويم ، اما من تو را كوچك مىشمرم و بسيار سرزنش مىكنم و فراوان توبيخ مىنمايم . چگونه نكنم با آن كه چشمها گريان است و دلها در فراق عزيزان سوزان . آه كه چه شگفت‌انگيز است ! مردان خدا به دست لشكر شيطان كشته شوند ! ؟ اين دستهاى شما از خون ما آغشته است و دهانتان از گوشت خاندان پيغمبر مملو است و آن بدنهاى طيّب و طاهر بر روى زمين مانده و گرگهاى بيابان آنها را ديدار مىكنند . اى يزيد ! اگر تو كشتن و اسارت ما را غنيمت مىشمرى ، به زودى بايد غرامت گران آن را بپردازى در آن هنگامى كه نمىيابى هيچ ذخيره‌اى مگر آنچه را كه انجام دادى و خداوند به بندگانش ستم نمىكند . ما از بيدادگريهاى تو به خدا شكايت مىكنيم و او پناهگاه ماست » .\r\n« فكد كيدك واسع سعيك و ناصب جهدك فو اللّه لا تمحو ذكرنا و لا تميت وحينا و لا تدرك امدنا و لا ترحض عنك عارها و هل رأيك إلّا فند و ايامك إلّا عدد و جمعك الا بدد\r\n\r\n\r\n","description":"","footnote":"\r\n( 1 ) - لهوف ، ص 80 .\r\n","page_name":" 219 ","page_number":225},
  {"content":"\r\n\r\nيوم يناد المناد الا لعنة اللّه على الظالمين فالحمد للّه رب العالمين الذي ختم لاولنا بالسعادة و المغفرة و لآخرنا بالشهادة و الرحمة و نسأل اللّه ان يكمل لهم الثواب و يوجب لهم المزيد و يحسن علينا الخلافه انه رحيم ودود و حسبنا اللّه و نعم الوكيل « 1 » ؛ اى يزيد ! آنچه مىتوانى در راه دشمنى با ما انجام ده و آنچه مىخواهى مكر و فريب به كار بر و سعى و كوشش نما ! اما به خدا سوگند ! تو نمىتوانى نام ما را از ياد مردم ببرى . اى يزيد ! تو نمىتوانى وحى ما را خاموش سازى و از اين راه به آرزوى دلت برسى و اين ننگ و عار را از دامن خود پاك نمايى ! آگاه باش كه رأى و عقل تو بسيار ضعيف است و دوران زندگىات به زودى سپرى مىگردد و جمع تو پراكنده مىشود . روزى كه منادى خدا فرياد بر آورد كه : لعنت خدا بر ستمكاران باد ! اكنون من حمد مىكنم خداى را كه ابتداى كار ما را به سعادت و مغفرت قرار داد و پايان آن را به شهادت و رحمت ختم نمود . ما از خداوند مىخواهيم كه ثواب و رحمت خويش را بر شهيدان ما تكميل فرمايد و اجر و مزد آنان را افزون سازد و جانشينى ما را از آنها نيكو قرار دهد ، زيرا او خداوند بخشنده و مهربان است و او پناهگاه ماست و ما را كافى است و او نيكو وكيلى است » .\r\nاين خطابهء آتشين و جانسوز توسط يك بانوى اسير ايراد گرديد ؛ بانويى كه اكنون در حال اسارت است و بازوهاى او را به ريسمان بسته‌اند ، زنى كه برادرزادگان خود را در رنج و شكنجه در برابر خود مىبيند و سر بريدهء برادر معصومش در ميان طشت در برابر چشمان او قرار دارد .\r\nاين خطابه در مجلسى ايراد گرديد كه فرزند معاويه و كسى كه حكومت اسلامى را در دست داشت ، شخصا در آنجا حاضر بود . مجلسى كه شخصيتها و بزرگان لشكرى و كشورى شام در آن حضور داشتند و سهمگينى قدرت شوم يزيد به خوبى احساس مىشد . با اين حال ، دختر امير المؤمنين عليه السّلام چنان يزيد را تحقير و توبيخ نمود كه راستى بهت‌انگيز و حيرت‌آور است !\r\nزينب كبرى در اين خطابهء جانسوز و آتشين نه تنها قدرت و حكومت يزيد را اصولا به حساب نياورد ، بلكه آن گونه سخن گفت كه گويا بانويى بزرگ با كودكى خردسال صحبت مىكند و او را بر كردارهاى زشت و ناروايش مورد نكوهش قرار مىدهد .\r\nدختر امير المؤمنين ، فرزند معاويه را - همان فردى كه با نيرنگها و فريبكاريهاى پدر اكنون\r\n\r\n\r\n","description":"","footnote":"\r\n( 1 ) - لهوف ، ص 81 .\r\n","page_name":" 220 ","page_number":226},
  {"content":"\r\n\r\nبر سرير حكومت اسلام تكيه زده و قدرت عظيم كشور را در اختيار دارد - چنان تحقير مىكند كه او را « ابن الطلقا » و « زادهء هند جگرخوار » خطاب مىكند !\r\nبانوى قهرمان كربلا در كيفر خواستى كه عليه آن ناپاك در حضور وى و در برابر بزرگان و اشراف شام طرح مىكند ، ابتدا روى گناهى انگشت مىگذارد كه براى يزيد ديگر امكان هيچ گونه توجيه و تفسير دربارهء آن نيست ؛ گناهى كه در حضور او و به دستور شخص او انجام گرديد . مىگويد : « آيا اين از عدل توست اى فرزند آزادشدگان ! كه زنان و كنيزان خويش را پشت پرده قرار دهى ، ولى دختران پيغمبر را به اسارت بكشى و آنها را در مجلس نامحرمان حاضر سازى ! »\r\nدر اينجا خواهر داغدار حسين عليه السّلام عملى را در برابر يزيد قرار مىدهد كه ديگر او نتواند افكار ساده‌دلان را فريب دهد و خود را از آن تبرئه نمايد و گناه آن را به گردن فرزند مرجانه بگذارد . اين ديگر عبد اللّه نبود كه چنين مجلسى را ترتيب دهد و با خاندان وحى و فضيلت آن گونه رفتار نمايد !\r\nراستى بهت‌انگيز است ! يك زن در حال اسارت با بزرگترين مرجع قدرت كشور اين گونه سخن مىگويد ! و بعد از آن همهء تحقيرهاى كوبنده و توبيخهاى شديد ، به او خطاب نمايد كه :\r\n« اين از جفاى روزگار است بر من كه مرا در شرايطى قرار داد تا با تو سخن بگويم ! » آيا شهامت ، آن هم توأم با اصالت و منطق ، عالىتر از اين قابل تصور است ؟ آرى ، زينب در آن مجلس هم يزيد را بر جنايتها و بيدادگريهايش محكوم ساخت و ننگ و رسوايى او را آشكار نمود و از اين راه وظيفهء بزرگ و مقدسى را كه در آن فرصت حساس بر عهدهء وى بود به خوبى انجام داد و نشان داد كه فاجعهء دردناك شهادت و اسارت ، كوچكترين ضربهء روحى و شكست انسانى بر دودمان پاك امير المؤمنين على عليه السّلام وارد نساخت .\r\n\r\nمؤثرترين ضربه بر حكومت يزيد\r\nخطابه‌هاى گرم و آتشين زينب عليها السّلام كه در آن شديدترين تحقيرها و توبيخها نسبت به يزيد انجام شد ، زمينهء فكرى اجتماع را براى بيدارى از آن خواب سنگين و مرگبار به خوبى آماده ساخت و حكومت دمشق را دچار مشكلات سختى نمود ، اما تنها اين ضربه براى از پاى در آوردن رقيب نيرومند كافى نبود و او همچنان به انجام كينه‌توزى و رنج و آزار نسبت به\r\n\r\n","description":"","footnote":"","page_name":" 221 ","page_number":227},
  {"content":"\r\n\r\nخاندان وحى و رسالت سرگرم بود . آخرين و مؤثرترين ضربه‌اى كه توانست نفوذ و اعتبار يزيد را به طور محسوس متزلزل سازد . توسط امام زين العابدين عليه السّلام بر آن حكومت وارد آمد . يزيد بن معاويه براى ريختن زهر تازه‌اى از عداوت و بغض موروثى خويش بر خاندان على عليه السّلام امام سجاد را در مسجد بزرگ و جامع دمشق در روز جمعه حاضر ساخت تا خطيب كثيف و بىشرم وى در حضور آن سلالهء نبوت نسبت به سر سلسلهء مردان و دودمان ناسزا گويد و از آل بو سفيان مدح كند . اما در اين مسجد كه ( بر خلاف مجلس يزيد ) تنها چاپلوسان و متملقان و اشراف و بزرگان شام نبودند ، بلكه قشر صحيح و حقيقى اجتماع و طبقات اصيل امت هم در آن فراوان يافت مىشدند فرزند معصوم حسين عليه السّلام ضربهء مؤثر و كارى خود را چنان كوبنده و قاطع بر نفوذ و اعتبار يزيد وارد آورد كه موقعيت او را متزلزل ساخت . وضع تازه‌اى كه با خطابهء آن امام در مسجد بزرگ شام به وجود آمده بود فرزند معاويه را سخت نگران ساخت و او را نسبت به سرنوشت خود و حكومتش شديدا دچار وحشت نمود . يزيد بن معاويه هنگامى كه اجتماع عظيم مردم را در جامعه دمشق مشاهده كرد ، به خطيب بىايمان و جيره‌خوار خود دستور داد بر بالاى منبر رود تا آل بو سفيان را مدح كند و خاندان على عليه السّلام را ناسزا گويد !\r\nآن مرد از خدا بىخبر و آن گويندهء پست طينت و فرومايه هم تا آن حد كه توانايى داشت نسبت به دودمان پاك بزرگ مرد اسلام امير المؤمنين عليه السّلام سب و لعن كرد و اسائهء ادب نمود ، آنگاه از ابو سفيان و نسل ملعون و منفور وى سخن به ميان آورد و دروغهاى فراوان در مدح و ثناى آنان گفت : اينجا بود كه زادهء حسين عليه السّلام و فرزند سالار شهيدان ناگاه از جاى برخاست و با نداى قاطع بانگ بر خطيب زد و فرمود : « ويلك أيها الخاطب ! اشتريت مرضاة المخلوق بسخط الخالق فتبوأ مقعدك من النار .\r\nواى بر تو اى خطيب ! خشنودى مخلوق را بر خشم خداى اختيار كردى ؟ ! جايگاه تو در آتش باد ! » .\r\nآنگاه به يزيد روى كرد و فرمود : « أذن حى اصعد هذا الاعواد فاكلم بكلمات للّه فيه رضى و لهؤلاء الجلساء اجر .\r\nبگذار تا من بر بالاى اين چوبه‌ها روم و سخنانى گويم كه موجب خشنودى خداوند و سعادت اين مردم باشد . »\r\n\r\n","description":"","footnote":"","page_name":" 222 ","page_number":228},
  {"content":"\r\n\r\nاما پيداست كه يزيد چنين اجازه‌اى نمىدهد و خواست امام عليه السّلام را نمىپذيرد . زيرا او به خوبى مىدانست كه در آن هنگام حقايق را مىتوان بر اجتماع مشتبه ساخت . خيانتها و جنايتها را به حساب خدمت گذاشت و چنان به خورد مردم داد كه زبان حق‌گوى مردان راستين بسته باشد و اجازهء سخن به آنان داده نشود . اما در برابر ، دستگاه تبليغاتى و خطيبان استخدام‌شدهء حكومت بىقيد و شرط آزاد باشند ؛ ولى چون بانگ اعتراض زين العابدين بر خطيب و سپس اجازهء سخن خواستن ، توجه مردم را به سوى آن حضرت جلب كرده بود ، از اين نظر همگان بر يزيد اعتراض كردند و خواستند سخنان آن جوان را بشنوند . گفتند : « اى امير المؤمنين ! چه زيان دارد ؟ فرمان كن تا بر منبر بر آيد و هنر خويش بنمايد .\r\nولى پاسخ يزيد به مردم شام هم منفى بود ، زيرا او مىدانست كه اگر آن باقىماندهء دودمان نبوت بر منبر رود و فرصت سخن پيدا كند ، بسيارى از حقايق را با مردم در ميان مىنهد كه حكومت شام از آشكار شدن آنها سخت در وحشت بود . اما خوشبختانه فشار افكار عمومى و خواست اجتماع كار خود را كرد و فرزند معاويه بالاخره تسليم گرديد و اجازه داد تا زين العابدين عليه السّلام سخن بگويد .\r\nاكنون فرصتى است بسيار حساس و مهم كه در اختيار سلالهء اطهار قرار گرفته است .\r\nمسجد بزرگ شام ، در برابر قشر واقعى و صحيح اجتماع و امت ، آن هم در مجلسى كه فرزند معاويه است ، آن كس كه به ناحق بر سرير خلافت اسلامى تكيه زده در آن حاضر است ! اين عالىترين فرصتى است كه در اختيار حجت خدا و فرزند داغديدهء زهرا عليها السّلام قرار گرفته است .\r\nاين فرصت مهمى است كه يكى از اصيل‌ترين فرزندان آن دودمان به دست آورده كه ساليانى دراز افكار اجتماع عليه آنها بسيج شده بود - فرصتى كه مىشد با استفاده از آن ، ماهيت كثيف و ننگين اين حكومت را كه براى مردم سخت در پرده استتار بود ، آشكار و روشن نمود .\r\nزين العابدين عليه السّلام براى رسيدن به اين هدف بزرگ و مقدس كافى است كه تنها خود و دودمان خويش را معرفى كند و دربارهء آل اميه و جنايتها و رسواييهايى كه يزيد در سرزمين آزادى و عدالت يعنى كربلا انجام داده سخن بگويد ، و اين خود كافى است كه شديدترين شور و هيجان را در مردم عليه دودمان بنى اميه و به نفع خاندان على عليه السّلام به وجود آورد ؛ هيجانى كه براى حكومت شام دردناك و مرگبار باشد و موقعيت آن را سخت دچار اضطراب و تزلزل سازد . به خاطر همين جهات بود كه يزيد حاضر نبود در آن شرايط حسّاس\r\n\r\n","description":"","footnote":"","page_name":" 223 ","page_number":229},
  {"content":"\r\n\r\nو حياتى آن كس با مردم سخن بگويد كه پدر و همهء خويشان او را چند روز قبل به وحشيانه‌ترين صورت به قتل رسانده و زنان و كودكان آنان را به اسارت گرفته است ، اما خوشبختانه پافشارى مردم كارگر شد و حق در جاى خود قرار گرفت .\r\n\r\nخطابهء امام يا صاعقه‌اى مرگبار بر يزيد\r\nحضرت سجاد امام زين العابدين عليه السّلام هنگامى كه بر فراز منبر قرار گرفت ، پس از حمد و ثناى خداوند اين گونه شروع به سخن كرد : « أيها الناس أعطينا ستا و فضلنا بسبع اعطينا العلم و الحلم و السماحة و الفصاحة و الشجاعة و المحبة فى قلوب المؤمنين و فضلنا بان منا النبى المختار محمد ( ص ) و منا الصديق و منا الطيار و منا اسد اللّه و اسد رسوله و منا سبطا هذه الامة من عرفنى فقد عرفنى و من لم يعرفنى انبأته بحسبى و نسبى .\r\nمردم شام ! خداوند ما را به علم و حلم و سماحت و فصاحت و شجاعت برترى داد و دلهاى مؤمنان را از محبت ما پر ساخت و ما را به پيغمبر مختار و على بن ابى طالب و جعفر طيار و حمزه و دو فرزندان پيغمبر حسن و حسين فضيلت داد . هر كس مرا مىشناسد بشناسد و آن كه مرا نمىشناسد اكنون من او را به حسب و نسب خويش آگاه مىسازم . « أيها الناس انا بن مكة و منى ، انا بن زمزم و الصفا . . . انا بن من اوحى اليه الجليل ما اوحى ، انا بن محمد المصطفى ، انا بن على المرتضى . . . انا بن صالح المؤمنين و وارث النبيين و قامع الملحدين . . . انا بن فاطمة الزهراء انا بن سيدة النساء انا بن خديجة الكبرى .\r\nمن فرزند مكه و منا هستم . من فرزند زمزم و صفا هستم . من فرزند آن كسى هستم كه خداوند به او وحى فرستاد . من فرزند محمد مصطفى هستم . من فرزند على مرتضى هستم .\r\nمن فرزند صالح مؤمنين و وارث پيامبرانم . من فرزند كسى هستم كه ملحدان را ريشه كن ساخت . من فرزند دختر پيغمبر ، من زادهء بهترين زنانم ، من زادهء خديجه كبرايم . »\r\nدر اينجا كه امام عليه السّلام افكار مردم را كاملا به سوى خويش و دودمانش توجه داد و حسب و نسب خويش را كه حكومت دمشق مىخواست بر مردم شام پوشيده بماند ، آشكارا روشن ساخت . دامنهء سخن را به فاجعهء خونين طف كشانده و فرمود : « انا ابن المقتول ظلما انا ابن المجزوز الرأس من القفا انا ابن العطشان حتى قضى ، انا ابن طريح كربلا ، انا ابن مسلوب العمامة و الرداء انا ابن من بكت عليه ملائكة السماء . . . انا ابن من رأسه على السنان يهدى ، انا\r\n\r\n","description":"","footnote":"","page_name":" 224 ","page_number":230},
  {"content":"\r\n\r\nابن من حرمه من العراق الى الشام تسبى . « 1 »\r\nمن فرزند آن كسى هستم كه او را به ستم كشتند . من فرزند كسى هستم كه سر او را از قفا بريدند . من فرزند كسى هستم كه او را تشنه كشتند . من زادهء كسى هستم كه پس از كشتن ، بدن او را بر زمين افكندند و او را دفن نكردند . من فرزند آن كسى هستم كه لباس او را به غارت بردند . من زادهء آن شهيدى هستم كه فرشتگان آسمان بر او گريه كردند . من زادهء آن كسى هستم كه سر او را بر بالاى نيزه نمودند . من فرزند كسى هستم كه زنان و كودكان او را از عراق تا شام به اسارت آوردند . »\r\nامام سجاد عليه السّلام همچنان به سخن ادامه داد و جنايتهاى شرمگين و تكان‌دهنده‌اى را كه حكومت يزيد در سرزمين كربلا آن را انجام داده بود در آن مجلس بر شمرد و پرده از روى اعمال كثيف و ضدّ انسانى فرزند معاويه برداشت .\r\n\r\nخطابهء امام فضاى شام را طوفانى ساخت\r\nامام زين العابدين عليه السّلام كه با قلبى سوخته و داغدار سخن مىگفت و فجايع دردناك كربلا را شرح مىداد ، شور و هيجان شديدى در مسجد دمشق ايجاد كرد كه براى حكومت شام هول‌انگيز بود . سخنان امام و ناله‌هاى جانسوز وى كه چون « آه صاحب درد » بود ، چنان اثر عميق و محسوسى از خود بر دلها و افكار مردم به جاى گذاشت كه طوفانى خشمگين از ضجه‌ها و اشكها ايجاد كرد ؛ طوفانى كه لرزه بر اندام يزيد افكند و تنفّر و انزجار عمومى را دامنگير وى ساخت . مردم بىاختيار اشك مىريختند و با صداى بلند فرياد مىزدند . بازتاب شديد خطابهء امام و شدّت شور و هيجان شاميان را از اينجا مىتوان استنباط كرد كه فرزند معاويه براى نجات از وضع بيم‌آور و قطع كردن گفتار زين العابدين عليه السّلام نتوانست از قدرت عظيم خود استفاده كند - تا به امام دستور فرود آمدن از منبر دهد و يا فرمان دهد تا او را از منبر به زير آورند - بلكه ناچار به يك نيرنگ شيطانى دست زد و به مؤذن گفت اذان بگو تا با استفاده از مقدسات مذهبى كه يزيد به آنها ايمان ندارد ، سخنان امام را قطع و اشك و آه مردم را آرام سازد !\r\nآرى ، پيش از آن كه زين العابدين عليه السّلام بر منبر رود شرايط و تسلط يزيد بر اوضاع آن گونه\r\n\r\n\r\n","description":"","footnote":"\r\n( 1 ) - ناسخ التواريخ ، احوال سيد الشهداء ( ع ) ، ج 3 ، ص 164 .\r\n","page_name":" 225 ","page_number":231},
  {"content":"\r\n\r\nبود كه حضرت از وى اجازه خواست تا سخن بگويد و بالاخره هم با پافشارى و اصرار مردم ، فرزند معاويه به آن كار تن در داد . اما اكنون كه چند لحظه بيشتر از سخن گفتن امام نمىگذرد ، شرايط چنان دگرگون گرديده و مسير همه چيز عوض شده بود كه يزيد جرأت نكرد تا به آن خطيب آسمانى و معصوم بگويد از منبر فرود آيد . و ناچار براى آن كه سخنان شورانگيز آن حضرت را كه تا اعماق دلهاى مردم را به آتش كشيده بود قطع كند ، به مؤذن دستور داد تا اذان بگويد .\r\nاما امام عليه السّلام نه تنها نقشهء او را بىاثر ساخت ، بلكه در صدد بر آمد تا از اين اذان بهترين و عالىترين بهره‌ها را بردارد و در تعقيب از هدف بزرگ خود از آن به خوبى استفاده نمايد . از اين نظر ، هنگامى كه نداى اذان برخاست آن حضرت سكوت نمود تا افكار مردم را به سوى مؤذن و فصول اذان جلب كند . هنگامى كه مؤذن اولين فصل اذان را ادا كرد و با گفتن اللّه اكبر خداى را به بزرگى و عظمت ياد نمود ، امام سجاد عليه السّلام در دنبالهء اذان به تناسب هر فصل از همان فراز منبر ، از عظمت و وحدانيّت خداوند ياد مىنمود تا وقتى كه مؤذن به فصل « اشهد ان محمدا رسول الله » رسيد و به رسالت پيغمبر گواهى داد .\r\nدر اينجا آن بزرگوار بر يزيد بانگ زد و با فريادى كه همگان بشنوند فرمود : « اى زادهء معاويه ! اين محمد كه او را به عظمت ياد مىكنند جدّ توست يا جد من ؟ اگر بگويى جدّ من است و از دودمان او هستم به كذب سخن گفتى و اگر بگويى جدّ توست ، پس چرا فرزندان او را كشتى و خاندان او را اسير كردى ؟ » « 1 »\r\nهيجان مردم كه يزيد مىخواست با اذان آنها را از تحرّك بازدارد و از زين العابدين عليه السّلام منصرف سازد با شنيدن اين جمله شديدتر و سوز و التهاب آنها افزون‌تر شد . به اين ترتيب ، امام چهارم عليه السّلام بهترين و عالىترين استفاده را از آن فرصت حياتى نمود و با معرفى خود و دودمان پاك خويش و شرح فاجعه و جنايتهاى دردناك كربلا و كشتارهاى فجيعى كه به فرمان يزيد نسبت به فرزندان پيغمبر و پاك‌ترين مردان اسلام به عمل آمده بود ، توانست مردم شام را در جريان صحيح حوادث قرار دهد و از اين راه نهضت مقدس حسين عليه السّلام را از دستبرد و تحريف حكومت دمشق حراست كند .\r\n\r\n\r\n","description":"","footnote":"\r\n( 1 ) - ناسخ التواريخ ، احوال سيد الشهداء ( ع ) ، ج 3 ، ص 167 .\r\n","page_name":" 226 ","page_number":232},
  {"content":"\r\n\r\nيزيد كه در يك بيابان دور دست با لبهاى تشنه و جگرهاى سوخته ، فرزندان پيامبر و ياران آزادهء او را به قتل رسانده و مىخواست آن جنايتهاى ننگين همچنان در زير پرده بماند و مانع نشر آن در امت شود ، هيچ‌گاه تصور نمىكرد كه سالار شهيدان خود در كربلا كشته شود ، ولى امامى معصوم و خطيبى شجاع يعنى فرزند خويش را در حال اسارت به شام فرستد تا در مسجد جامع دمشق بر بالاى منبر رود ، هم خود و دودمان پاك خويش را معرفى كند و هم جنايتهاى هول‌انگيز حكومت شام را با بيانى جانسوز و آتشين آن گونه شرح دهد كه زادهء معاويه را رسوا ساخته و براى او هيچ گونه امكان پرده‌پوشى و تحريف باقى نگذارد !\r\nدر اينجا ممكن است سؤال شود كه خطبهء زينب كبرى با آن كه كوبنده‌تر و خطابهايش با يزيد شديدتر و سخت‌تر بود ، چرا چنان هيجانى را در مردم به وجود نياورد كه سخنان زين العابدين عليه السّلام ايجاد كرد ؟ پاسخ اين پرسش از نظر نويسنده اين است كه خطبهء زينب عليها السّلام در مجلس يزيد ايراد گرديد و كسانى كه در آنجا حاضر بودند يا از اشراف و بزرگان شام بودند و يا از فرماندهان بزرگ نظامى و همكاران و كارمندان عالىرتبهء حكومت ، و طبيعى است كه آنها با واقعيات و حقايق كمتر سر و كار دارند ؛ آن هم حقايقى كه بر خلاف رضاى زمامدار و حكومت وقت باشد !\r\nآنها منافع خود را در حفظ موقعيت يزيد مىبينند و از اين نظر همواره سعى مىكنند در راه رضاى او قدم بر دارند و موقعيت او را هر چه بيشتر تحكّم بخشند . با اين حساب ، شگفت‌انگيز نيست اگر كلمات آهنين و گرم آن بانو كه در آن يزيد بن معاويه به شدت تحقير و توبيخ شد در حاضران اثر روشن و محسوسى به جاى نگذارد و آنها را دچار هيجان و تأثر آشكار نسازد .\r\nاما سخنان زين العابدين عليه السّلام كه در آن جنايتهاى حكومت دمشق در كربلا بىپرده و صريح بيان گرديد ، در مسجد جامع شام و در انجمنى ايراد گرديد كه در آن تنها چاپلوسان و تملق‌گويان و جيره‌خواران يزيد نبودند ، بلكه اكثريت آن اجتماع را طبقات حقيقى و قشر صحيح ملت تشكيل مىدادند ؛ همانهايى كه اگر حكومتهاى فاسد و ستمكار بگذارند دلها و افكارشان براى درك حقايق آماده و مهيّاست . امام چهارم عليه السّلام با اين نمونه از مردم سخن گفت ، از اين نظر جاى شگفتى نيست اگر اثر اين خطابه در شام تا آن حد عميق و شورانگيز بوده باشد كه يكباره مسير همه چيز را عوض كند .\r\n\r\n","description":"","footnote":"","page_name":" 227 ","page_number":233},
  {"content":"\r\n\r\n\r\nفصل هفدهم نفرت و انزجار عمومى در شام\r\nخطابه‌هاى آتشين و هيجان‌انگيزى كه در شام توسط امام زين العابدين عليه السّلام و زينب كبرى ايراد گرديد و مناظر رقّت‌آورى كه از كودكان و فرزندان اسير حسين عليه السّلام در برابر چشم مردم قرار داشت ، به زودى توانست خشم و نفرت عمومى را عليه فرزندان معاويه تحريك كند و عواطف و احساسات اجتماع را به سوى قافلهء اسيران و سالار شهيدان جلب نمايد . كاروان اسرا در مدتى كوتاه توانستند چنان تمام شرايط را به نفع خود دگرگون سازند كه براى حكومت دمشق كاملا غير منتظره بود .\r\nبراى نشان دادن وضع عمومى شام و بازتاب شديدى كه آن خطابه‌ها و مناظر رقت‌انگيز خاندان اسير در پايتخت كشور و مركز حكومت آل اميه به وجود آورده بود ، تنها به نقل مورخان اهل سنت اكتفا مىكنم تا از هر گونه اعمال تعصّب به دور باشد .\r\nابن اثير مورخ معروف مىنويسد : هنگامى كه سر حسين عليه السّلام را براى يزيد به شام بردند ، از پسر زياد مسرور گشت و صله و عطاى او را افزون ساخت و از عمل او خشنود گرديد ، اما زمانى بسيار كوتاه بيشتر نگذشت كه از خشم و غضب مردم و سب و لعن آنها نسبت به خود آگاه گشت . آنگاه از كشتن حسين اظهار ندامت و پشيمانى نمود ( ! ) و مىگفت : چه خوب بود كه من اين رنج و مصيبت را تحمل مىكردم و حسين را به خانهء خود مىخواندم و خواسته‌هاى او را اجابت مىكردم !\r\nاين كار هر چند با شئون حكومت و قدرت من سازش نداشت ، اما براى رعايت پيغمبر ( ! ) و حفظ حقّ او و خويشاوندى با وى ، شايسته بود خداوند پسر مرجانه را لعنت كند ، زيرا او\r\n\r\n","description":"","footnote":"","page_name":" 228 ","page_number":234},
  {"content":"\r\n\r\nحسين را مجبور ساخت تا شهادت را بپذيرد . حسين از او خواسته بود كه يا اجازه دهد تا او به بعضى از سرحدّات برود و در آنجا زندگى كند و يا آن كه دست او را زنده در دست من بگذارد . اما پسر مرجانه نپذيرفت و او را كشت و با اين كار مرا مورد خشم و غضب امت قرار داد و دشمنى با مرا در دلهاى مردم كاشت و در نتيجه مرا در نزد خوب و بد مردم منفور ساخت ، زيرا كشتن حسين در نظر آنان عظيم جلوه كرد . مرا با پسر مرجانه چه‌كار بود .\r\nخداوند او را لعنت كند و مورد غضب خويش قرار دهد ! » « 1 »\r\nابن جوزى مىنويسد : « به خدا قسم ! در بين مردم كسى نبود مگر آن كه براى كشتن حسين به يزيد ناسزا مىگفت و او را توبيخ كرده و از او فاصله گرفت » . « 2 »\r\nنامبرده تنفر و انزجار عمومى را از يزيد ، از قول وى اين گونه نقل مىكند : « خداوند فرزند مرجانه را لعنت كند ! او بود كه حسين را به كشته شدن مجبور ساخت . حسين از او خواسته بود وى را رها سازد تا يكى از سر سرحدات را در پيش گيرد ، اما عبيد الله نپذيرفت ، حسين را كشت و در نتيجه تخم دشمنى با من را در دلهاى مردم خوب و بد كاشت . » « 3 »\r\n\r\nيزيد قدرت معنوى حسين عليه السّلام را احساس كرد\r\nمردم شام كه تا آن روز گويا در خواب مرگبارى بودند ، با خطبه‌هاى آتشين و گرم اسيران ( كه در آن حقايق دردناك كربلا و جنايات شرمگين و بىحساب حكومت بنى اميه آشكارا شرح داده شده بود ) يكباره بيدار شدند و عظمت گناهى را كه زادهء معاويه نسبت به خاندان وحى و رسالت انجام داده بود ، به خوبى درك كردند ، بازتاب آن ، تنفر و انزجار شديدى بود كه در تمام طبقات نسبت به حكومت دمشق به وجود آمده بود ؛ تنفر و انزجارى كه حكومت شام خشم و غضب امت را در آن به خوبى احساس كرد .\r\nيزيد به زودى دريافت كه اگر اين وضع همچنان ادامه يابد ، ممكن است مشكلات بزرگى را براى وى پيش آورد . از اين نظر ، در صدد بر آمد تا با نيرنگ تازه‌اى گذشتهء ننگين خويش را پرده‌پوشى كند و هيجان عمومى را آرام نمايد . ولى رسيدن به اين هدف جز از راه استمالت و پوزش طلبى از خاندان وحى و نبوت امكان‌ناپذير بود .\r\n\r\n\r\n","description":"","footnote":"\r\n( 1 ) - كامل ، ج 3 ، ص 439 .\r\n( 2 ) - تذكرهء ابن جوزى ، ص 235 .\r\n( 3 ) - همان ، ص 234 .\r\n","page_name":" 229 ","page_number":235},
  {"content":"\r\n\r\nاين زنان و فرزندانى كه توانستند با بازوهاى به ريسمان بستهء خود - و مهمتر از آن - با منطق قوى و كوبندهء خود اين گونه وضع شام را دگرگون سازند و افكار عمومى را در اختيار بگيرند ، اكنون حكومت دمشق براى تثبيت موقعيت متزلزل خويش و نجات از آن وضع انفجارآميز مىبايست به همان زنان و كودكان متوسل شود و تملق آنان را گويد تا از اين راه افكار عمومى را تسكين بخشد . براى انجام اين هدف ، فرزند معاويه زين العابدين عليه السّلام را سخت مورد نوازش قرار داد و همواره سعى كرد تا در برابر مردم با آن حضرت ظاهر شود و در كنار آن امام باشد .\r\nابن اثير مورخ اهل سنت مىنويسد : « هيچ شب و روزى بر يزيد نمىگذشت مگر آن كه على ( امام سجاد ) را نزد خود مىخواند و با آن حضرت به سر مىبرد . » « 1 »\r\nبه زنان و خاندان حسين عليه السّلام گفت : « اگر مىخواهيد در شام نزد من بمانيد ، و اگر نه به مدينه بازگرديد » اما اين زنان و كودكان كه مأموريت داشتند تا نهضت پاك و مقدس حسين را به ثمر برسانند بايد از اين پيشامد و وضع موجود هر چه بيشتر استفاده مىكردند و حكومت شام را رسواتر مىساختند . تازه افكار اجتماع بيدار شده و هنوز اول كار بود .\r\nآنها بايد اكنون كه مسير تمام حوادث در راه منافع آسمانى و انسانى آنهاست از اين فرصت بزرگ حد اكثر بهره را بردارند و فجايع هولناك طف را بيشتر و صريح‌تر به اطلاع شاميان برسانند . از اين نظر ، در پاسخ گفتند : « قبل از هر چيز ما بايد براى كشتگان خود سوگوارى كنيم . » يزيد به خوبى مىداند كه سوگوارى چيزى نيست جز بر شمردن جنايتهاى او و به رسوائى و فضيحت كشيدن وى ، اما چون اكنون زادهء معاويه در شرايط خاصى قرار گرفته ، ناچار بايد در برابر خواست آنها تسليم گردد . از اين نظر ، دستور داد تا منزل او را براى سوگوارى آماده سازند و تمام زنان قريش در آنجا جمع شوند ، زيرا كنترل آنجا آسانتر انجام مىشود ؛ سپس خاندان پيغمبر با دلهايى داغدار و چشمهايى اشك بار به سوى خانهء يزيد رهسپار شدند .\r\nكامل بهائى مىنويسد : « فلما دخلت النسوة استقبلهن نساء آل ابى سفيان و قبلن ايدى بنات رسول اللّه و بكين و اقمن الماتم ثلثة ايام « 2 » ؛ يعنى هنگامى كه زنان اسير داخل منزل\r\n\r\n\r\n","description":"","footnote":"\r\n( 1 ) - كامل ، ج 3 ، ص 439 .\r\n( 2 ) - نفس المهموم ، ص 419 .\r\n","page_name":" 230 ","page_number":236},
  {"content":"\r\n\r\nشدند ، زنهايى آل ابى سفيان با اشكهاى ريزان و ضجّه و ناله از آنها استقبال كردند و دستهاى آنها را بوسيدند و سه روز با آنان سوگوارى كردند » .\r\nمورخان بزرگ اهل سنت نوشته‌اند : « ثم اخرجن و ادخلن دور يزيد فلم تبق امرأة من آل يزيد الا اتتهن و اقمن الماتم ثلاثة ايام « 1 » ؛ زنان اسير حسين از اقامتگاه خود خارج شدند و براى سوگوارى به منزل يزيد رفتند و هيچ زنى از دودمان بنى اميه باقى نماند ، مگر آن كه نزد آنان آمد و در آنجا سه روز اقامهء عزا كردند . »\r\nراستى بهت‌انگيز است ! يزيد ، حسين بن على عليه السّلام را مىكشد و كثيف‌ترين جنايتها را در يك بيابان دور دست - دور از چشم اجتماع - نسبت به زادهء پيغمبر عليها السّلام و ياران پاك و آزادهء وى انجام مىدهد . سپس زنان و كودكان داغدار آن امام را به اسارت مىگيرد و با وضعى دلخراش وارد شام مىسازد ، اما قدرت معنوى و نفوذ آسمانى حسين عليه السّلام تا آنجا عميق است كه چند روزى از ورود خاندان وحى به دمشق نمىگذرد كه ناگاه فرزند معاويه خود را در يك بن بست سياسى سخت مشاهده مىكند . بن‌بستى كه براى نجات از آن هيچ راهى نيست مگر آن كه حكومت بيدادگر و خونخوار از آن اسيران بال و پر شكسته استمالت كند و خود را از راه محبت و احسان به آنان نزديك سازد . خاندان حسين عليه السّلام هم كه سخت بيدار و هشيارند ، آن گونه از اين فرصت بزرگ استفاده نمودند كه توانستند اولين مجلس رسمى سوگوارى سالار شهيدان را در همان شام و در خانه يزيد بر قرار سازند !\r\nآرى ، اين است معناى پيروزى حق بر باطل و غلبهء داد و ستم . آن كاروان اسيران اجازه ندادند تا تنها نسلهاى آينده پيروزى سرور آزاد مردان را درك كنند و بر يزيد لعن و نفرين نمايند . آنها آن گونه توانستند از فرصتهاى مناسب به طرزى اعجازآميز بهره بردارند كه فرزند معاويه نه تنها در پايتخت حكومت خود ، بلكه در داخل خانه و منزل خويش هم قدرت معنوى حسين عليه السّلام و حكومت واقعى آن بزرگوار را به خوبى احساس كرد . يزيد بن معاويه ، حسين عليه السّلام را مىكشد ، اما ناچار مىشود اولين مجلس سوگوارى آن حضرت را در منزل اختصاصى خويش تشكيل دهد !\r\nاكنون شما قدرى عميق‌تر به وضع مجلس و چگونگى آن فكر كنيد . در اين محفل\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 341 ؛ تذكرة الخواص ، ص 238 - كامل ، ج 3 ، ص 341 .\r\n","page_name":" 231 ","page_number":237},
  {"content":"\r\n\r\nسوگوارى ، زينب ، ام كلثوم ، رباب ، سكينه يعنى صاحبان عزا و همان اسيران دل‌سوخته آزادانه و بدون ترس از تازيانه‌ها و قدرت شوم حكومت - جنايتها ، كشتارها ، تشنگيها ، محملهاى بىروپوش ، مصيبتهاى اسارت - و خلاصه از همه چيز بىپرده سخن مىگويند ! آيا اين ناله‌ها ، اين اشكها ، اين گونه شرح دادن فاجعهء خونين ، سندهاى زنده بر رسوايى و ننگ حكومت نيست ؟ ! آيا اين گونه سوگوارى كردن آن هم در خانهء اختصاصى يزيد شاهدى گويا بر زبونى و شكست واقعى معاويه نيست ؟ چرا . اين حقيقتى غير قابل انكار است كه بر حكومت دمشق هم پوشيده نيست . اما براى يزيد چاره‌اى جز تسليم شدن در برابر خاندان اسير حسين عليه السّلام وجود نداشت . مردى كه حاضر نمىشد به امام سجاد عليه السّلام در مسجد دمشق اجازهء سخن بدهد تا مبادا او را رسوا سازد ، اكنون وضع انفجارآميز خطرناكى در اجتماع به وجود آمده كه براى نجات از آن ، حكومت شام ناچار است خواسته‌هاى فرمانروايان افكار و دلهاى مردم يعنى همان زنان و فرزندان اسير را بپذيرد - هر چند به اين صورت باشد كه سه روز رسما در خانهء او سوگوارى كنند و اين چنين او را محكوم نمايند ! يزيد بن معاويه كه براى تبرئهء خود اكنون از كشتن حسين عليه السّلام اظهار ندامت مىكند و گناه اين كار را بر گردن فرزند مرجانه مىافكند ، براى آن كه نشان بدهد در اين ادعا راستگو است ، ضرورت دارد اين بار سنگين و كمرشكن را هم تحمل كند .\r\nتا اينجا به خوبى روشن شد كه چگونه خاندان اسير حسين عليه السّلام وظيفهء بزرگ و حياتى خويش را در به ثمر رساندن نهضت و بهره‌بردارى از آن به خوبى انجام داد و توانست نام على و خاندان على عليه السّلام را بار ديگر زنده سازند و نقشه‌هاى پنهانى حكومت بنى اميه را كه از زمان معاويه براى محو و نابودى اسلام و نام پيامبر عاليقدر آن در پرده طرح شده بود و تا رسيدن به نتيجهء قطعى چند قدمى بيشتر فاصله نداشت ، به خوبى نقش بر آب سازند و ماهيت آن دودمان كثيف را براى امت و اجتماع آشكار نمايند .\r\n\r\n","description":"","footnote":"","page_name":" 232 ","page_number":238},
  {"content":"\r\n\r\n\r\nفصل هجدهم آيا يزيد پشيمان گشته بود ؟\r\nپس از آن كه چند روزى از ورود خاندان پيغمبر به شام گذشت و مردم آن آشكارا از فرزند معاويه اظهار تنفر و انزجار نمودند ، بارها يزيد از حادثهء كربلا بيزارى جست و گناه آن را بر گردن عبيد الله فرزند مرجانه افكند . به خصوص هنگام حركت اسيران از شام ، از امام زين العابدين صريحا عذر خواست و به آن حضرت گفت :\r\n« خداى لعنت كند پسر مرجانه را ! به خدا قسم كه اگر من با حسين مىبودم هر چه از من مىخواست از او دريغ نمىكردم و هرآينه مرگ را از او دفع مىنمودم ، هر چند به قيمت هلاكت بعضى از فرزندانم بود » . « 1 »\r\nدر اينجا اين پرسش پيش مىآيد كه آيا يزيد واقعا پشيمان گشته بود ؟ آيا راستى اين گناه ابن مرجانه بود كه حسين و ياران او را به شهادت رساند ، و فرزند معاويه به اين عمل راضى نبود ؟\r\nپاسخ اين سؤال بسيار روشن است و تنها ممكن است افرادى ساده‌دل و سطحى در برابر اين نيرنگ تازه دچار اشتباه شوند . با شواهد قطعى و روشنى كه در دست است چگونه باوركردنى است كه حكومت شام از دستور گذشتهء خود پشيمان شده و از عمل استاندار ننگين خود يعنى همان پسر مرجانه ناراضى باشد ؟\r\nما معتقديم كه يزيد نه تنها از فاجعهء دردناك كربلا ناراضى نبود ، بلكه سخت مسرور و\r\n\r\n\r\n","description":"","footnote":"\r\n( 1 ) - كامل ، ج 3 ، ص 440 - تاريخ طبرى ، ج 3 ، ص 339 .\r\n","page_name":" 233 ","page_number":239},
  {"content":"\r\n\r\nشادمان هم بود و از اين كه فرزند زياد توانست تنها و خطرناك‌ترين دشمن غير قابل سازش او يعنى حسين عليه السّلام را از ميان بردارد و او را از فكر وى آسوده سازد ، نهايت رضايت را داشت .\r\nما معتقديم كه در گذشته و حال يزيد هيچ گونه تفاوتى نبود و اين اختلاف و تفاوت براى نجات از وضع خطرناكى بود كه خاندان اسير حسين عليه السّلام از نظر افكار عمومى براى حكومت او به وجود آورده بودند .\r\nعملى كه يزيد در آن لحظات حساس انجام داد و گناه كشتن حسين عليه السّلام را بر گردن فرزند مرجانه افكند ، كارى است كه همهء دغلبازان ستمگر آن را انجام مىدهند . اگر اقدامى به موفقيت انجاميد و خوشنامى داشت ، آن را به حساب خويش مىگذاشتند و افتخار آن را نصيب خود مىساختند ، ولى اگر بد نامى داشت و آن گونه كه بايد به سر انجام نمىرسيد در اينجا گناه آن را متوجه يكى از جيره‌خواران و عمّال خود مىنمودند و خود را همچنان فرشته و پاك نگه مىداشتند ! اين اعتقاد ماست و براى اثبات آن شواهد زنده و غير قابل انكارى در دست است . اكنون نقل شواهد :\r\nيك - هنگامى كه فرزند زياد سرهاى مسلم و هانى را به دست دو نفر از ناپاكان مورد اعتماد خويش به سوى شام فرستاد ، نامه‌اى به يزيد نوشت و شرح دستگيرى و شهادت آن دو شهيد آزاده و پاك دل را در آن به اطلاع وى رساند . در اين نامه با آن كه عبيد اللّه هيچ گونه اشاره‌اى به حسين عليه السّلام و حركت آن بزرگوار به كوفه ندارد ، با اين حال در پاسخى كه فرزند معاويه براى او نوشت ، چنين نگاشت : « اى پسر زياد ! از فرمان من خارج نشدى و همان گونه كه من دوست داشتم بودى و مانند خردمندان عمل كردى و همچون شجاعان قوى القلب حمله نمودى و مشكلات ما را كفايت كردى و گمان مرا دربارهء خود به يقين پيوستى .\r\nفرستادگان تو را نزد خود حاضر ساختم و با آنان سخن گفتم و همان گونه بودند كه تو دربارهء آنها نوشته بودى . همانا به من اطلاع رسيد كه حسين عليه السّلام به سوى عراق در حركت است .\r\nمراقبت كن تا ديدبانان بگمارى و مردان مسلح در كمين قرار دهى و به هر كس گمان مخالفت با ما بردى او را به زندان افكن و اگر متهم به دشمنى با ما باشد او را به قتل رسان و هر روز حوادث و اخبار را براى من بنويس » . « 1 »\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 108 .\r\n","page_name":" 234 ","page_number":240},
  {"content":"\r\n\r\nهنوز از تاريخ نگارش اين نامه چند روزى بيشتر نگذشته بود كه نگرانى شديد يزيد از حركت حسين بن على عليه السّلام به سوى كوفه ايجاب كرد كه نامهء دوم خود را به عبيد الله بدين گونه نگاشت : « به من اطلاع رسيد كه حسين به سوى كوفه آمد . همانا زمان تو در ميان اوقات مورد آزمايش قرار گرفت و شهر تو در بين شهرها دچار بلا گرديد و تو در بين عمّال و كاركنان من مورد امتحان واقع شدى . آيا در چنين شرايط مانند آزادگان كار مىكنى يا به كردار بندگان بازمىگردى و عبد مىشوى » . « 1 »\r\nدر اين دو نامه ، ناراحتى شديد فرزند معاويه را از حركت حسين عليه السّلام به سوى كوفه مىتوان به خوبى احساس كرد . اين دو نامه هنگامى به عبيد الله يعنى همان پسر مرجانه نگاشته شد كه آن بيچارهء تيره بخت هنوز هيچ گونه اشاره‌اى به حسين عليه السّلام در نامه‌هاى خود نداشت . با اين حال ، حكومت دمشق براى سركوب نمودن حسين عليه السّلام و تسلط بر وى تا آنجا شدّت عمل نشان داد كه به استاندار كوفه نوشت ديدبانان خود را بگمار و مردان مسلح را در كمين بدار و تنها با گمان و تهمت ، مخالفان ما را به زندان بيفكن و به قتل برسان ! ( همان گونه كه شيوهء همهء جباران است . )\r\nآيا دربارهء چنين فردى مىتوان پذيرفت كه از كشتن حسين عليه السّلام متأسف بوده و در اين گناه هيچ گونه دخالتى نداشته است ؟ ! آيا راستى يزيد بن معاويه دستور كشتن حسين را نداده بود و اين پسر مرجانه بود كه بدون رضاى او دست به چنين كارى زد ؟ ! اگر اين چنين است پس نويسندهء اين نامه‌ها به پسر مرجانه كيست و اين فرمانهاى تند و خشن را چه كسى صادر كرده است ؟ ! آيا جز يزيد بود كه به قول او همان پسر مرجانه را براى به زانو در آوردن فرزند پيغمبر صلّى اللّه عليه و آله و سلّم تا آنجا تحت فشار و مورد تهديد قرار داد كه نوشت : يا مانند آزادگان رفتار كن و يا به دوران بندگى برگرد ؟ ! با اين حال ، آيا مىتوان پذيرفت كه همان نويسندهء نامه كه استاندار او به دستور وى « مانند آزادگان رفتار كرد ! » و حسين بن على عليه السّلام را كشت و ياران او را هم به دستور همان نويسنده يعنى يزيد در حال اسارت به شام فرستاد ، اكنون پشيمان گشته و از عمل زادهء مرجانه ناراضى است و به قتل حسين عليه السّلام مايل نبوده است ؟ !\r\nدو - دومين شاهدى كه به خوبى نشان مىدهد اظهار ندامتهاى يزيد و گناه آن جنايت\r\n\r\n\r\n","description":"","footnote":"\r\n( 1 ) - همان ، ج 3 ، ص 109 .\r\n","page_name":" 235 ","page_number":241},
  {"content":"\r\n\r\nبزرگ را بر گردن فرزند زياد افكندن چيزى جز يك نيرنگ تازه براى فريب دادن افكار سطحى و ساده و خروج از آن بن بست عجيب سياسى نبود ، اشعار آميخته با كفر و غرورى است كه وى هنگام ديدن سرهاى مقدس شهداى طف و پاك‌ترين مردان اسلام بر بالاى نيزه انشاد مىكند .\r\nابن جوزى مىنويسد : « لما جاءت الرءوس كان يزيد فى منظره على جيرون فأنشد لنفسه :\r\n لما بدت تلك الحمول و اشرقت * تلك الشموس على ربا جيرون \r\n نعب الغراب فقلت صح اولا تصح * و لقد قضيت من الغريم ديونى \r\n« 1 »\r\nهنگامى كه يزيد بر ديدگاه خود در « جيرون » بود سرهاى شهدا را از دور بر بالاى نيزه‌ها ديدار كرد . در آنجا اين اشعار را با خود سرود . « هنگامى كه اين هودجها ظاهر گشت و آن آفتابها ( سرها ) درخشيد ، كلاغى بانگ برداشت . « 2 » من گفتم كه تو بانگ بر آرى يا بر نيارى من كار خودم را كردم و طلبهايى كه داشتم از مديونم ( پيغمبر ) بازگرفتم . »\r\nدر اين اشعار فرزند معاويه نه تنها با ديدن سرهاى بريدهء فرزندان پيغمبر و مردان بزرگ اسلام بر بالاى نيزه‌ها كمترين اظهار تأثرى نمىكند ، بلكه با غرورى خاص آن را يك پيروزى بزرگ براى خود مىشمرد و آن را در شمار آرزوهايى قرار مىدهد كه انجام گرديده و عملى شده است . آنگاه با نهايت بىشرمى اين جنايت بزرگ و كشتار وحشيانه‌اى را كه نسبت به خاندان پيغمبر صلّى اللّه عليه و آله و سلم انجام داد ، به حساب كشته‌شدگان كفار قريش در جنگ بدر مىگذارد و مىگويد : « من طلب خود را از پيغمبر گرفتم ! » آيا دربارهء چنين مردى مىتوان باور كرد كه او به كشتن حسين راضى نبود و اين پسر مرجانه بود كه با فكر خود دست به اين جنايت عظيم زد ؟ آيا بازهم مىتوان پذيرفت كه فرزند معاويه به راستى از آنچه نسبت به دودمان نبوّت و خاندان وحى انجام شده بود ، متأسف بوده و قلبا ملول و ناراحت گرديده بود ؟\r\nسه - هنگامى كه يزيد بن معاويه نامهء استاندار كوفه را دربارهء شهادت حسين عليه السّلام و ياران با وفاى وى دريافت مىكند ، دستور مىدهد زنان و فرزندان آن حضرت را با وضعى رقت بار به شام بفرستد . آنگاه خود مجلسى عظيم ترتيب مىدهد و رجال و اشراف شام را در آنجا حاضر مىسازد و سپس خاندان سالار شهيدان را در همان مجلس وارد مىكند ، در حالى كه\r\n\r\n\r\n","description":"","footnote":"\r\n( 1 ) - تذكرة الخواص ، ص 235 .\r\n( 2 ) - در عرب بانگ كلاغ را به فال بد مىگرفتند .\r\n","page_name":" 236 ","page_number":242},
  {"content":"\r\n\r\nسر مقدس فرزند پيغمبر در ميان طشت در برابر او قرار دارد و با چوب دستى خود نسبت به آن سر نازنين اسائهء ادب مىنمايد ! آنگاه با يك دنيا غرور و نخوت از پدران و گذشتگان خود ياد مىكند و آرزو مىكند كه : « اى كاش آنها بودند و مىديدند كه من چگونه از فرزندان احمد انتقام گرفتم و به من مىگفتند : اى يزيد ، دست تو شل مباد ! »\r\nاو كار رسوايى و بىشرمى را در آن مجلس به جايى رساند كه علنا نبوت پيغمبر اسلام را انكار كرد و مقدس‌ترين معتقدات اسلامى را مورد استهزا قرار داد و حضرت محمد صلّى اللّه عليه و آله و سلم را مردى جاه طلب و شيفتهء مقام و قدرت معرفى نمود ! ولى همين مرد با آن همه كفر و الحادى كه از خود نشان داد ، اين همه پستى و فرومايگى كه از او سر زد ، هنگامى كه خطبه‌هاى شورانگيز و آتشين امام زين العابدين عليه السّلام و زينب كبرى عليها السّلام اوضاع شام را دگرگون ساخت و ماهيت ننگين و كثيف دودمان بنى اميه را براى مردم دمشق آشكار نمود و كار به جايى رسيد كه همگان او را سب و لعن مىكردند ، در چنين شرايطى از كشتن حسين و ياران او اظهار بىاطلاعى و تأسف مىكند و گناه اين جنايت را بر گردن فرزند مرجانه مىافكند و مىگويد :\r\n« چه مىشد اگر من اين رنج را بر خود هموار مىكردم و حسين را به خانهء خود مىخواندم و آنچه مىخواست به او مىدادم ، هر چند اين كار با شئون من و حكومتم سازش نداشت . اما آن را براى رعايت حق پيغمبر و حفظ قرابت و خويشاوندى با وى انجام مىدادم » .\r\nراستى شگفت‌انگيز است ! مردى كه در آن مجلس علنا و در برابر همگان نبوت پيغمبر را انكار كرد و او را فردى جاه طلب خواند ، چگونه اكنون از خويشاوندى و احترام به پيغمبر دم مىزند ؟ ! شگفتا ! مردى كه هم در « جيرون » ضمن اشعار خود و هم در مجلس شام ضمن اشعار ديگرى كينهء قبيله‌اى و موروثى خويش را ( كه زمان جاهليت در اين دودمان كثيف و ننگين جاى داشت ) نسبت به پيامبر عزيز اسلام و خاندان پاك او آشكار بر زبان آورده و صريحا شهادت حسين و ياران او را به حساب انتقام از كفار و مشركانى كه در جنگ بدر كشته شده بودند مىگذارد ، چه شد كه يكباره اين گونه فرشته و بىگناه جلوه كرده ، خود را از كشتن فرزند پيغمبر ناراضى نشان مىدهد و سخن از احترام و خويشاوندى با فرستادهء بزرگ خاندان به ميان مىآورد ؟ ! آيا آن گذشتهء ننگين و سخنان كفر و الحاد اين مرد گواه زنده‌اى نيست بر آن كه اظهارات فريبندهء او اكنون تنها به منظور تثبيت موقعيت متزلزل خويش از نظر اجتماع و نجات از آن بن بست عجيبى است كه براى وى از جهت افكار عمومى پيش آمده بود ؟ !\r\n\r\n","description":"","footnote":"","page_name":" 237 ","page_number":243},
  {"content":"\r\n\r\nنويسنده معتقد است كه يزيد بن معاويه در اين گونه سخنان خود و اظهار پشيمانيهايى كه مىنمود ، نه تنها هيچ گونه حسن نيّتى نداشت ، بلكه تنها مىخواست بدين وسيله نفوذ معنوى از دست رفتهء خود را بار ديگر بازگرداند . شواهدى در دست است كه نشان مىدهد او مىخواست فاجعهء دردناك كربلا و حادثهء خونين طف را از راه ديگر تحريف سازد .\r\nابتدا حكومت شام در نظر داشت جنايتها و كشتارهاى ننگين خود را كه نسبت به خاندان پيغمبر صلّى اللّه عليه و آله و سلم انجام داده بود در پرده و استتار نگهدارد و داستان را از آن صورت دردناك اصلى به صورت ساده و عادى و غير مهم جلوه دهد ، اما با تبليغات ريشه‌دار و پىگيرىاى كه كاروان اسيران در فرصتهاى حسّاس و حياتى در كوفه و شام دربارهء حوادث كربلا انجام دادند و حقايق را بىپرده و آشكار به اطلاع امت رساندند ، ديگر هيچ گونه امكانى براى اجراى اين نقشه باقى نمانده بود . يزيد فكر كرد اكنون كه اجتماع اسلامى و به خصوص شام در جريان صحيح وقايع خونين طف قرار گرفتند ، پس چه بهتر كه وى ضمن نيرنگ تازه‌اى هم خود را تبرئه كند و هم بسيار زيركانه اين فاجعهء بزرگ را به نحو تازه و مؤثرى تحريف سازد ، و آن اين كه به مردم بگويد من به اين كار راضى نبودم ، اما چه بايد كرد « تقدير خدا اين چنين بود . » از اينجاست كه مىبينيم وى پس از آن كه پسر مرجانه را لعنت مىكند و گناه اين كار را به گردن او مىافكند ، در پايان سخن مىگويد : « . . . و لكن قضى اللّه امرا فلم يكن له مرد » « 1 » ؛ اگر كار در دست من بود هرآينه مرگ را از حسين عليه السّلام دفع مىكردم ، هر چند به قيمت هلاكت بعضى از فرزندانم بود . اما چه بايد كرد ! قضاى خداوند اين گونه بود و قضاى خداى را نمىتوان رد كرد !\r\nدر گفتار فرزند هند ، كشته شدن حسين بن على عليه السّلام و ياران آزادهء او را به حساب قضا و قدر خدا مىگذارد ! و اين نيست مگر آن كه مىخواهد از اين راه بر روى جنايتها و وحشيگريهاى خويش پرده كشيده ، آن را خواست خداوند و تقدير او معرفى نمايد .\r\nچهار - اين كه يزيد بن معاويه خود دستور قتل حسين عليه السّلام را صادر كرده بود و گناه اين جنايت ، بيش از همه بر گردن شخص اوست ؛ حقيقتى است كه حتى بر جيره‌خواران و عمّال حكومت او هم مخفى نيست ؟ آنها كه نمىخواهند هيچ سخنى بر خلاف رضاى زاده معاويه\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 131 .\r\n","page_name":" 238 ","page_number":244},
  {"content":"\r\n\r\nبگويند ، حتى آنها مىدانند كه فرزند پيغمبر را كسى جز يزيد نكشته و اين همه اظهار ندامت و پشيمانيها و لعن بر پسر مرجانه تنها به منظور فريب دادن افكار عمومى و آرام نمودن هيجان شديد مردم است . اين واقعيتى است كه توسط يكى از فرماندهان بزرگ كوفه به شخص او گفته شد ، آن هم در مجلسى كه يزيد بزرگان شام و افسران ارتش خويش را براى تبرئهء خود حاضر ساخته بود .\r\nمرحوم سپهر مىنويسد : « يزيد مىخواست ذمّت خود را از قتل حسين عليه السّلام برى دارد .\r\nبزرگان شام را طلب نمود و ايشان را مخاطب داشت كه شما چنان دانسته‌ايد كه حسين بن على را من كشته‌ام يا به قتل او حكم رانده‌ام ؟ ! و حال آن كه چنين نيست ، بلكه پسر مرجانه كشت . آنگاه سرهنگان و قائدان سپاه كوفه را طلب داشت . شيث بن ربعى و مصائب بن وهيبه و شمر بن ذى الجوشن الضبابي و سنان بن انس النخعى و خولى بن يزيد الاصبحى و چند تن ديگر حاضر شدند .\r\nيزيد نخست روى به شيث بن ربعى كرد و گفت : تو كشتى حسين را و من منشور كردم قتل او را ؟ گفت : من نكشتم ، لعنت خدا بر آن كس كه كشت ! گفت : پس كيست قاتل ؟ گفت :\r\nمصائب بن وهيبه . يزيد روى به او كرد و آن كلمات را اعادت نمود . مصائب نيز به كردار شيث ربعى پاسخ داد بدين گونه در جواب يزيد هر يك آن امر فظيع را بر ديگرى مىبست تا نوبت به خولى بن يزيد اصبحى افتاد . متحير بود كه در جواب يزيد چه گويد . خاموش ايستاد و همگان يكديگر را نظاره مىكردند كه چاره انديشند . يزيد بانگ بر ايشان زد كه بعضى از بعضى چاره مىجوييد و پاسخ نمىگوييد ؟ سرهنگان بيچاره ماندند و متفق الكلمه گفتند :\r\nقاتل حسين ، قيس بن ربيع بود . يزيد روى به قيس كرد و گفت : تو كشتى حسين را ؟ گفت : من نكشتم ! گفت : واى بر شما ! پس كدام كس كشت ؟ قيس گفت : يا امير المؤمنين ! اگر مرا امان مىدهى مىگويم كيست كشندهء حسين ؟ گفت بگو كه از براى تو امان است . قيس گفت حسين را نكشت الا آن كس كه رايات جنگ بر افروخت و جيش از پى جيش روان ساخت .\r\nيزيد گفت آن كس كدام است ؟ قيس گفت : و الله اى يزيد ! تويى و تو كشتى حسين را . » « 1 »\r\nآرى ، اين حقيقتى است روشن و همه مىدانند كه كشندهء حسين و صادر كنندهء فرمان\r\n\r\n\r\n","description":"","footnote":"\r\n( 1 ) - ناسخ التواريخ ، احوال سيد الشهداء ( ع ) ، ج 3 ، ص 175 .\r\n","page_name":" 239 ","page_number":245},
  {"content":"\r\n\r\nقتل آن حضرت كسى جز معاويه نيست و اين همه تشبثاتى كه اكنون به آن دست مىزند ، تنها به منظور تثبيت وضع خويش و به دست آوردن موقعيت از دست رفتهء خود از نظر اجتماع است .\r\nپنج - پنجمين شاهد گويايى كه نشان مىدهد نوهء بو سفيان نه تنها از عمل زادهء مرجانه ناراضى نبود ، بلكه كاملا از آن خرسند و شادمان هم بود ، روشى است كه او پس از فاجعهء خونين طف نسبت به فرزند زياد در پيش گرفت . در بحث گذشته نقل كرديم كه ابن اثير مورخ بزرگ اهل سنت ، مىنويسد : « هنگامى كه سر حسين عليه السّلام را براى يزيد بردند ، از فرزند زياد سخت مسرور شد و از عمل او خرسند گرديد و صله و عطاى او را زياد نمود » .\r\nمردى كه با دريافت سر بريدهء فرزند پيغمبر صلّى اللّه عليه و آله و سلم از عبيد اللّه و عمل او سخت خشنود مىشود ، حتى به او در برابر اين خدمت ! پاداش مىدهد ، چگونه قابل قبول است كه بگويد :\r\n« خدا لعنت كند پسر مرجانه را ، او حسين را كشته و من به چنين كارى راضى نبودم ؟ ! »\r\nيكى از مورخان ديگر اهل سنت مىنويسد : « . . . انه استدعى ابن زيادا اليه و اعطاء اموالا كثيرة و تحفا عظيمة و قرب منزله و ادخله على نسائه و جعله نديمه و سكر ليلة و قال للمغن غن ثم قال يزيد بديها :\r\n اسقنى شربة تروى فؤادى * ثم مل فاسق مثلها ابن زياد \r\n صاحب السر و الامانة عندي * و لتسديد مغنمى و جهادى \r\n قاتل الخارجى اعنى حسينا * و مبيد الاعداء و الحساد \r\n« 1 »\r\nپس از حادثهء كربلا يزيد فرزند زياد را نزد خود خواند و اموال بسيار و هداياى فراوانى به او بخشيد و به وى قرب و منزلت داد و رفعت مقام عطا نمود . او را نديم خود ساخت و به وى اجازت داد تا در حرم‌سرايش داخل شود . شبى را يزيد در كنار ابن زياد در حال مستى به سر برد . در آن شب به نغمه‌سرايان گفت : بنوازيد و براى ما غنا بخوانيد . سپس خود بالبداهه خطاب به ساقى اشعارى سرود و گفت : اى ساقى ! به من شرابى بنوشان كه قلب مرا نشاط بخشد و سيراب گرداند . آنگاه جام خود را پر كن و مانند همان شراب به فرزند زياد بده ؛ آن كسى كه صاحب اسرار و امانت من است ، همان كسى كه مشكل جنگ و غنيمت براى من با\r\n\r\n\r\n","description":"","footnote":"\r\n( 1 ) - تذكرة الخواص ، ص 260 .\r\n","page_name":" 240 ","page_number":246},
  {"content":"\r\n\r\nدست او حل گرديد . اين پسر زياد كه كشندهء آن مرد خارجى يعنى حسين است و كسى است كه وحشت در دل دشمنان و حسد كنندگان بر من انداخت » .\r\nاين داستانى است كه ابن جوزى آن را نقل مىكند و تاريخ آن بعد از حادثهء كربلا است ، پس از آن كه مدتها يزيد همين زادهء مرجانه را لعن كرد و گناه كشتن فرزند پيغمبر را بر گردن وى افكند تا بالاخره توانست شور و هيجان مردم را تسكين بخشد و نفرت و انزجار آنها را تعديل سازد . در آن هنگام ، در صدد بر آمد از همان زادهء مرجانه يعنى همان كسى كه تا ديروز او را لعن مىكرد و خون حسين عليه السّلام را بر گردن او مىافكند ؛ آرى از همان كس در برابر آن خدمت بزرگ و حياتى كه نسبت به او و حكومت او انجام داده بود ، به طور شايسته تقدير كند . او را نزد خدا خواند و تا جايى او را به خود نزديك نمود كه بر حرم‌سرايش وارد مىشد و اموال و تحفه‌هاى فراوان به او بخشيد . آنگاه با او شراب مىنوشيد و اشعارى مىسرود كه در آن عقيدهء باطنى خويش را دربارهء عبيد اللّه آشكار مىساخت .\r\nيزيد در اين اشعار حسين عليه السّلام را خارجى مىخواند و پسر مرجانه را به خاطر اين كه كشندهء حسين عليه السّلام است مورد تحسين قرار مىدهد آيا با اين حال مىتوان باور كرد كه فرزند معاويه به راستى از عمل خود پشيمان گشته بود و واقعا به قتل حسين راضى نبوده ؟\r\nآرى ، با در نظر گرفتن اين شواهد ، به طور قطع نويسنده معتقد است سخنان يزيد و اظهار ندامتها و پشيمانيهاى او نيرنگى بيش نبود و تنها مىخواست از اين راه احساسات و عواطف اجتماع را كه سخت به نفع خاندان پيغمبر تحريك شده بود آرام كند و به آنها تسكين بخشد .\r\n\r\nكاروان اسيران ، شام را ترك مىگويند\r\nخاندان پيغمبر صلّى اللّه عليه و آله و سلم پس از آن كه سه روز مجلس سوگوارى خود را در خانهء يزيد به انجام رساندند ، فرزند معاويه آنان را نزد خود خواست و به امام سجاد زين العابدين عليه السّلام گفت : « اگر مايليد در شام نزد ما بمانيد و اگر نمىخواهيد ، به سوى مدينه بازگرديد . حضرت فرمود ، مىخواهيم به مدينه برگرديم . » « 1 »\r\nنويسنده معتقد است كه يزيد هر چند در اينجا حضرت سجاد عليه السّلام را بين اقامت در شام\r\n\r\n\r\n","description":"","footnote":"\r\n( 1 ) - تذكرة الخواص ، ص 238 .\r\n","page_name":" 241 ","page_number":247},
  {"content":"\r\n\r\nو يا رفتن به مدينه مخير ساخت ، اما در باطن هيچ گونه علاقه‌اى به ماندن اهل بيت در شام نداشت . او مىخواست هر چه زودتر آنها شام را ترك گويند ، زيرا اقامت آنان در شام موجب مىشد كه مردم حادثهء كربلا و جنايتهاى يزيد را از ياد نبرند و آن را فراموش ننمايند و بودن آن زنان و كودكان در شام هر چه بيشتر به طول مىانجاميد به آتش خشم و نفرت عمومى عليه حكومت آل سفيان بيشتر دامن مىزد . شور و هيجانى كه با خطابه‌هاى آتشين و جانسوز خاندان پيغمبر صلّى اللّه عليه و آله و سلم در مردم به وجود آمده بود ، آن قدر ريشه‌دار و عميق بود كه فرزند معاويه بر تسكين آنها و تبرئهء خود ، مجبور شد سران سپاه كوفه را بخواهد و در برابر شاميان و آنان گناه كشتن حسين عليه السّلام را بر عهدهء ديگرى قرار دهد ( هر چند خوشبختانه اين مجلس به زيان يزيد پايان يافت و قيس بن ربيع صريحا به يزيد گفت كه كشندهء حسين عليه السّلام كسى جز او نيست . ) در چنين وضع آشفته و آمادهء انفجار ، آيا قابل قبول است كه يزيد به اقامت اهل بيت در شام راضى باشد و راستى آنها را بين اقامت در شام يا رفتن به مدينه مخيّر سازد ؟ ! قطعا اين چنين نيست ، حكومت دمشق مايل بود كه هر چه زودتر آنها شام را ترك گويند تا او بتواند آن آتشهايى را كه در دلهاى مردم مىرفت تا شعله‌ور گردد ، خاموش گرداند .\r\nفرزند معاويه از يك سوى به زين العابدين عليه السّلام مىگويد : « اگر مايليد در شام بمانيد و ما به شما نيكى مىكنيم . » و از سوى ديگر هنگامى كه خاندان وحى گفتند ما به مدينه بر مىگرديم ، نمك بر جراحتهاى قلب آنان پاشيد و با بىشرمى اموالى را حاضر ساخت و به آنها گفت :\r\n« اين مال را بگيريد در برابر آن مصيبتهايى كه به شما رسيده . »\r\nام كلثوم در پاسخ فرمود : « ما اقل حيائك و اصلب وجهك ! تقتل اخى و اهل بيتى و تعطينى عوضهم ؟ ! « 1 »\r\nاى يزيد ! چقدر حياى تو كم است و بىشرمى ! برادر و اهل بيت مرا مىكشى و در عوض به ما مال مىدهى ؟ ! »\r\nآرى اين شجرهء خبيثه و اين خاندان منفور ، كينهء موروثى نسبت به دودمان پيغمبر دارند و زهر آن كينهء شيطانى را آن ناپاك اكنون اين گونه بر قلب فرزندان داغديدهء پيغمبر فرو مىريزد كه مىگويد اين مال را عوض كشته‌شدگان خود بگيريد !\r\n\r\n\r\n","description":"","footnote":"\r\n( 1 ) - ناسخ التواريخ ، حالات سيد الشهداء ( ع ) ، ج 3 ، ص 173 .\r\n","page_name":" 242 ","page_number":248},
  {"content":"\r\n\r\nيزيد حق دارد الان در سوز و التهاب به سر ببرد و در خود نسبت به همين زنان و كودكان اسير ، بدترين دشمنيها را احساس كند ، زيرا همين زنان و كودكان بودند كه با سلاحهاى انسانى و غير قابل رقابت خود يعنى با بازوهاى به ريسمان بسته و با اندامهاى لاغر و ضعيفى كه فشار سنگين غل‌ها و زنجيرها سخت آنها را رنج مىداد و - مهمتر از آن - با منطق رسا ، خطابه‌هاى كوبنده و صريح خود - به زودى توانستند پايتخت كشور او را به سختى دچار هيجان و اضطراب سازند و همه چيز را يكباره به نفع خويش عوض نمايند .\r\nآرى ، همين زنان و كودكان اسير در مدتى كوتاه توانستند چنان افكار و احساسات مردم را به سوى خود متوجه سازند كه فرزند معاويه مجبور شد هنگام خارج شدن آنان از شام ، با آنها نوعى رفتار كند كه درست نقطهء مخالف آن رفتارى است كه زمان ورود آنها به شام انجام داد . در آن روزى كه اين كاروان را به دمشق وارد مىساختند ، شهر را زينت كرده بودند و مردم لباس نو به تن داشتند و شام يكپارچه در شادى و سرور غرق بود . آن روز موقعيت يزيد بسيار ثابت ، و نفوذ و اعتبار او در بين اجتماع فراوان بود ، ولى دودمان پيغمبر خاندان خارجى معرفى شده بودند و مردم از شكست و اسارت آنها مسرور و شادمان بودند . اما امروز كه همان اسيران بال و پر شكسته مىخواهند دمشق را ترك گويند آن چنان اوضاع و شرايط عوض گرديده كه يزيد ناچار است از آن استمالت كند . امروز ( به عكس آن روز ) دلهاى مردم از عشق و علاقهء به آنها سرشار و لبريز است ، ولى يزيد نفوذ و اعتبار معنوى خود را از دست داده و مورد تنفر و انزجار جامعه قرار گرفته است . مردم او را لعن مىكنند و آشكارا از وى بيزارى مىجويند .\r\nآن روز اسرا در محاصرهء شديد نظاميان و مأموران خشن و سنگدل يزيد وارد شام شده بودند و هيچ گونه مورد رحم و شفقت نبودند ، اما امروز فرزند معاويه نعمان بن بشير را كه در شمار اصحاب رسول خداى بود ، خواست و به او گفت تمام وسايل سفر را آماده كند و از نظر خوراكى و آذوقه و آشاميدنى آنچه سزاوارتر است با خود بر دارد و از مردم شام مردى امين و پارسا با جماعتى از لشكر به ملازمت خدمت ايشان بر گمارد . آنگاه يزيد به كسانى كه براى ملازمت ركاب كاروان آماده حركت بودند ، دستور داد كه همه جا در جلو قافله باشند و اگر در حين راه يكى از آنان براى حاجتى پياده شود ، همگان توقف كنند تا حاجت خود را بپردازد و در هر منزلى كه كاروان فرود آمدند نگهبانان از نزديك آنها دور تر فرود آيند و چنان\r\n\r\n","description":"","footnote":"","page_name":" 243 ","page_number":249},
  {"content":"\r\n\r\nكنند كه خدمتكاران و محافظان انجام مىدهند تا هنگامى كه وارد مدينه گردند . « 1 »\r\nآرى اين گونه ، حقيقت و عدالت بر ظلم و استبداد پيروز مىشود و با حربه‌هاى مؤثر و معنوى خود ، قواى اهريمنى و شيطانى آن را دچار شكست مىسازد .\r\n\r\n\r\n","description":"","footnote":"\r\n( 1 ) - ناسخ التواريخ ، احوال سيد الشهداء ( ع ) ، ج 3 ، ص 174 .\r\n","page_name":" 244 ","page_number":250},
  {"content":"\r\n\r\n\r\nفصل نوزدهم اسيران پيروز به مدينه بازمىگردند\r\nخاندان اسير حسين عليه السّلام كه در كوفه و شام وظيفهء بزرگ و حياتى خويش را در رسوا ساختن زادهء معاويه و حفظ و حراست نهضت مقدس طف از تحريف و دستبرد حكومت آل ابو سفيان به عالىترين صورت انجام دادند ، اكنون به سوى مدينه بازمىگردند . مدينه پايگاه بزرگ اسلامى است . آنجا پايتخت حكومت پيغمبر و جايگاه وحى بوده است . اساس حكومت آسمانى در آنجا پىريزى گرديد و فرستادهء بزرگ خداوند ساليانى دراز در آن شهر مقدس به سر مىبردند . اكنون هم مدينه قبر پيغمبر را در بر گرفته و از اين نظر مورد احترام طبقات گوناگون و مركزى روحانى و مقدس است .\r\nبه علت اين شرايط ، مدينه موقعيتى بس حسّاس دارد و زيارتگاه مسلمانان است . تمام كسانى كه براى انجام فريضهء حج به سوى كعبه روى مىآورند ، پس از پايان حج به مدينه مىآيند تا قبر پيامبر بزرگ خويش را زيارت كنند و از روحانيّت و معنويت آن بهره‌مند گردند .\r\nآرى ، اين موقعيت خاصّ مدينه است كه به خاندان وحى و دودمان اسير پيغمبر امكان مىدهد تا هنگام مراجعت به آن ، براى رسوا ساختن هر چه بيشتر حكومت و انتشار جنايتهاى هول‌انگيز و وحشتناكى كه توسط آل ابو سفيان نسبت به حسين بن على عليه السّلام و جوانان و ياران آزادهء وى در كربلا انجام گرديده ، از آن شهر استفاده كنند و خشم و نفرت عمومى را عليه فرزند معاويه تحريك نمايند .\r\nاين زنان و كودكان اسير كه اكنون با پيروزى معنوى و افتخار به شهر خود بازمىگردند ، مىتوانند از موقعيت خاصّ مدينه در راه رسيدن به هدفهاى عالى و انسانى نهضت\r\n\r\n","description":"","footnote":"","page_name":" 245 ","page_number":251},
  {"content":"\r\n\r\nحسين عليه السّلام به خوبى بهره بردارند و با زبان آن مردمى كه پس از برگزارى مراسم حج به مدينه مىآيند ، حقايق تلخ و دردناك فاجعهء طف را به گوش همهء مسلمانان در سراسر كشور و نسلهاى آينده برسانند . آرى ، چنين فرصت بزرگ و مناسبى در مدينه هست و خواهيم ديد كه چگونه بازماندگان سالار شهيدان از آن فرصت ، حد اكثر بهره را بر داشتند و توانستند محيط مدينه و در نتيجه كشور را دچار انقلاب و هيجانى شديد سازند و موقعيت خاندان رسول را كه با نيرنگهاى معاويه و حكومتهاى قبلى در شرف اضمحلال بود ، به خوبى تحكيم بخشند و آن را تثبيت نمايند !\r\n\r\nمدينه از حقايقى دردناك آگاه مىشود\r\nمردم مدينه از فاجعهء خونين طف هر چند كم و بيش اطلاعى داشتند ، اما اين خبر وحشتناك بسيار گنگ و مبهم به وسيلهء سعيد بن عاص فرماندار مدينه به آنها رسيده بود . از اين نظر ، جنايتها و كشتارها و وحشيگريهايى كه به دست حكومت شام نسبت به پاك‌ترين مردان اسلام انجام شده بود كاملا از نظر آنها پوشيده بود و اكنون كه كاروان اسارت به مدينه بازمىگردد ، مردم آن شهر مصيبتهاى جانسوز نينوا را از زبان صاحبان مصيبت مىشنوند .\r\nهنگامى كه آن قافله به نزديك مدينه رسيد ، امام سجاد عليه السّلام براى آن كه مدينه را براى يك جنبش و انقلاب فكرى در راه بهره‌بردارى از نهضت آماده سازد ، بشير بن جذلم را كه در ركاب آن حضرت بود ، به حضور طلبيد و فرمود : يا بشير ! رحم اللّه أباك لقد كان شاعرا فهل تقدر على شيئى منه ؟ فقال بلى يا بن رسول اللّه انى شاعر فقال ادخل المدينة و انع ابا عبد الله قال بشير فركبت فرسى و ركضت صوتى بالبكاء و انشأت اقول :\r\n يا اهل يثرب لا مقام لكم بها * قتل الحسين فادمعى مدرار \r\n الجسم منه بكربلاء مضرج * و الرأس منه على القناة يدار \r\n« 1 »\r\nاى بشير ! خداى پدرت را رحمت كند ! او مردى شاعر بود . آيا تو هم مىتوانى شعر بگويى ؟ عرضه داشت : بلى يا بن رسول اللّه ، من هم شاعرم . فرمود : پس داخل مدينه شو و مردم را از شهادت حسين عليه السّلام آگاه ساز . بشير مىگويد : بر اسب خود سوار شدم و با چشم\r\n\r\n\r\n","description":"","footnote":"\r\n( 1 ) - لهوف ، ص 88 .\r\n","page_name":" 246 ","page_number":252},
  {"content":"\r\n\r\nگريان گفتم : اى اهل مدينه ! ديگر اينجا نمانيد ، زيرا حسين عليه السّلام كشته شد و در شهادت اوست كه من اين گونه مىگريم . بدن مقدس او را در كربلا به خون آغشته كردند و سر او را بر بالاى نيزه در شهرها گرداندند » .\r\nآنگاه گفتم : اى اهل مدينه ! اينك على بن الحسين است كه با عمه‌ها و خواهران خود نزديك شماست و پشت ديوار شهر جاى دارد و من فرستادهء او هستم كه جايگاه او را به شما نشان دهم . بشير مىگويد : « هنگامى كه مردم مدينه صداى مرا شنيدند و از مراجعت زنان و فرزندان داغديدهء حسين عليه السّلام آگاهى يافتند ، نه تنها مردان ، بلكه هيچ زن مستوره‌اى باقى نماند ، مگر آن كه ضجّهء زنان از خانه بيرون آمد و به خارج شهر رهسپار گرديد . آن روز فريادها و ناله‌هايى در فضاى مدينه طنين انداخت كه مانند آن ديده نشده بود .\r\nبه اين ترتيب ، زين العابدين عليه السّلام زمينهء دلها و افكار اجتماع را براى يك بهره‌بردارى عظيم در راه هدف مقدس خود آماده ساخت . اكنون جمعيت از زن و مرد در اطراف خيمهء آن بزرگوار موج مىزند و بايد آن حضرت از اين فرصت استفاده كند و جنايتهاى وحشيگريهاى حكومت شام را كه در يك بيابان دوردست نسبت به خاندان پيغمبر و پاك مردان بزرگ اسلام انجام شد ، آشكار و بر ملا سازند .\r\nامام عليه السّلام به خوبى مىداند كه اگر يك انقلاب فكرى و هيجان عمومى به نفع خاندان پيغمبر و طرد و لعن دودمان بنى اميه در شهر مدينه به وجود آيد ، به علت موقعيت خاصى كه آن شهر داراست خواه و ناخواه در سراسر كشور اثر عميقى خواهد گذاشت . امام سجاد عليه السّلام بايد اين انقلاب را از هم اكنون پايه‌گذارى كند و ماهيت اهريمنى بنى اميه و دشمنان واقعى اسلام را آشكار سازد . از اين نظر ، از خيمه بيرون آمد در حالى كه دستمالى در دست داشت تا اشكهاى چشم خود را ( كه هر يك چون سيلى بنيان كن پايه‌هاى قدرت آل بو سفيان را تهديد مىنمود ) پاك كند . آنگاه در برابر آن جمعيت انبوه كه ضجّه‌ها و فريادهاى خود را نمىتوانستند كنترل كنند قرار گرفت و با اشارهء دست مردم را به سكوت فرمان داد و اين گونه شروع به سخن فرمود :\r\n« الحمد للّه رب العالمين مالك يوم الدين بارئ الخلايق اجمعين . . . - أيها القوم ان اللّه و له الحمد ابتلانا بمصائب جليلة و ثلمة فى اسلام عظيمة قتل ابو عبد اللّه الحسين و عترته و سبى نسائه و صبيته و داروا برأسه الى البلدان من فوق عامل السنان و هذه الرزية التى\r\n\r\n","description":"","footnote":"","page_name":" 247 ","page_number":253},
  {"content":"\r\n\r\nلا مثلها رزية ، أيها الناس فاى رجالات منكم يسرون بعد قتله أم اى فؤاد لا يحزن من اجله ام أية عين منكم تحبس دمعها و تضن عن انهمالها . . . يا أيها الناس اى قلب لا ينصدع لقتله ام اى فؤاد لا يحن اليه اى سمع يسمع هذه الثلمة التى ثلمت فى الاسلام و لا يعصم أيها الناس اصبحنا مطرودين مشردين مذودين و شاسعين عن الامصار . . . من غير جرم اجترمناه و لا مكروه ارتكبناه و لا ثلمة فى الاسلام ثلمناها ما سمعنا بهذا فى آبائنا الاولين ان هذا الا اختلاق و اللّه لو أن النبى تقدم اليهم فى قتالنا كما تقدم اليهم فى الوصاية بنا لما زاد و اعلى ما فعلوا « 1 » ؛ حمد خداى را كه پروردگار جهانيان و مالك روز جزا و آفرينندهء همهء مخلوقات است . . . اى مردم ! سپاس خداى را كه ما را مورد آزمايش قرار داد به مصيبتهايى بزرگ و شكافى عظيم كه در اسلام واقع شده است . همانا حسين بن على و ياران و جوانان او را كشتند و زنان و فرزندانش را اسير نمودند و سر نازنين او را بر بالاى نيزه در شهرها گرداندند ، و اين مصيبتى است كه مثل و مانند ندارد .\r\n« از مردم ! كدام يك از مردان شما پس از اين مصيبت دلشاد خواهد شد و كدام دلى است كه به خاطر آن دچار اندوه نگردد ؟ و كدام چشمى است كه از ريختن اشك خوددارى نمايد ! اى مردم ! كدام قلبى است كه شيفتهء آن حضرت نشود ؟ و كدام گوشى است كه بتواند اين مصيبت را بشنود ؟ !\r\n« اى مردم ! ما را پراكنده ساختند و از شهرها دور نمودند . . . بدون آن كه گناهى را مرتكب شويم يا عملى ناشايست را انجام دهيم و يا رخنه‌اى را در اسلام ايجاد كرده باشيم . به خدا سوگند كه اگر رسول خدا به جاى اين كه اين جماعت را به حمايت و حراست از ما وصيت مىفرمود ، به قتال و محاربهء با ما دستور مىداد ؛ هرآينه بيش از آنچه تاكنون نسبت به ما كردند انجام نمىدادند » .\r\nامام عليه السّلام در ميان شور و هيجان شديد مردم كه با اشك و آه آنها بدرقه مىشد ، خطابهء خود را به پايان رساند . در اين گفتار ، امام زين العابدين عليه السّلام براى اولين بار جنايتهاى هولناك و وحشيگريهاى حكومت دمشق را بىپرده براى مردم مدينه روشن ساخت و دودمان بنى اميه را رسوا نمود . هنگامى كه خطبهء امام به پايان رسيد ، صعصعة بن صوحان كه از ياران با وفاى\r\n\r\n\r\n","description":"","footnote":"\r\n( 1 ) - لهوف ، ص 88 .\r\n","page_name":" 248 ","page_number":254},
  {"content":"\r\n\r\nامير المؤمنين على بن ابى طالب عليه السّلام بود ، به پاى خواست و سخنانى ايراد نمود . آنگاه كاروان حسينى در ميان اشك و آه مردم به شهر مدينه وارد گرديد .\r\n\r\nراهى كه اسيران پيروز در مدينه در پيش گرفت\r\nاكنون كه كاروان اسيران از سفر كوفه و شام با پيروزى كامل و نفوذ و اعتبار معنوى بر مىگردد ، آيا ديگر در مدينه هيچ گونه وظيفه‌اى بر عهده ندارند ؟ آيا آنها در اين شهر به كار و زندگى معمولى خود مىپردازند و گذشته‌هاى دردناك و تلخ را يكباره فراموش مىكنند ؟\r\nآيا آن زنان و كودكان دربارهء فاجعهء خونين طف و كشتارها و وحشيگريهايى كه در آن بيابان دور دست انجام شد سكوت اختيار مىكنند و ديگر از آن همه مصائب دم نمىزنند ؟ نه ، قطعا اين چنين نيست . آنها هر چند اكنون به وطن برگشتند ، اما وظيفهء مهم و عظيمى بر عهده دارند كه شايد سبك‌تر از وظايفى كه در كوفه و شام انجام داده‌اند نباشد . آنها نه تنها بايد نسل حاضر و سراسر كشور را از درندگىها و غارتگرىها و جنايت‌هاى حكومت آل ابو سفيان مطلع سازند ، بلكه بايد اين حقايق جانسوز و خونين را با حفظ صورت اصلى آن به نسل‌هاى آينده اسلامى و به تاريخ بشريت تحويل دهند .\r\nآنها به خوبى مىدانند كه سكوت دربارهء اين حادثه چيزى جز امكان دادن به فرزند معاويه نيست ، تا از فرصت « گذشت زمان » استفاده كرده و آن حقايق تكان‌دهنده را دچار تحريف و دگرگونى سازد . به اين ترتيب به خوبى روشن است رسالتى كه خاندان حسين عليه السّلام در مدينه از نظر حفظ و پاسدارى نهضت بر عهده دارند ، بسيار مهم و حساس است ، اما بايد ديد اين وظيفهء بزرگ را در گوشهء مدينه و در آن شرايط سخت و خفقان‌آورى كه بر سراسر كشور حكومت مىكرد چگونه مىتوانند انجام دهند و حكومت دودمان بنى اميه را از چه راهى مىتوانند رسوا سازند ؟ !\r\nآيا براى رسيدن به اين هدف و زنده نگه داشتن خاطره‌هاى جانسوز نينوا راهى جز استفاده از سوگوارى و عزادارى وجود دارد ؟ ! آيا جز به بهانهء اشك ريختن راه ديگرى براى شرح رسوائيها و جنايت‌هاى بنى اميه هست ؟ قطعا نه . از اينجاست كه مىبينيم اين داغديدگان آزاده پس از ورود به مدينه همواره به سوگوارى و عزادارى مشغول بودند و هر يك سعى مىكرد به نحوى خاطرهء دردناكى را از مصائب طف زنده گرداند و در بين اجتماع\r\n\r\n","description":"","footnote":"","page_name":" 249 ","page_number":255},
  {"content":"\r\n\r\nنشر دهد تا اين راه فضيحت‌هاى حكومت آل بوسفيان را آشكار سازد .\r\nرباب ، بانوى بزرگ كربلا ، در ميان آفتاب مىنشست و در زير سقف و سايه نمىرفت تا با اين كار به امت اسلامى اعلام كند كه آن ناپاكان بىشرم پس از كشتن ، بدن فرزند پيغمبر را در ميان آفتاب به جاى گذاردند و آن را حتى دفن نكردند ! امام زين العابدين عليه السّلام هنگامى كه آب و غذا مىديد گريه مىكرد و مكرر مىفرمود : « قتل ابن رسول اللّه جائعا ، قتل ابن رسول اللّه عطشانا ؛ پسر پيغمبر را گرسنه و تشنه كشتند » .\r\nحضرت سجاد عليه السّلام هيچ منظره‌اى را مشاهده نمىكردند مگر آن كه خاطرهء دردناكى را از كربلا يادآور مىگشت و مىگريست .\r\nحضرت ابو الفضل عليه السّلام يعنى فرماندهء سپاه فضيلت و پروش‌يافتهء دامان على عليه السّلام - آن رادمردى كه براى حسين عليه السّلام آن گونه بود كه على عليه السّلام براى پيامبر خدا بوده است - اين پيكرهء فضيلت و شجاعت كه با سه برادر رشيدش در حادثهء طف به شهادت رسيدند ، مادر پيرى دارند كه در حال حيات است و به « ام البنين » مكنى است . اين بانوى داغديده به قبرستان بقيع مىآيد - همان گورستانى كه به علت قداست و در بر داشتن قبور پاكان اسلام مورد احترام و محل رفت و آمد مردم مدينه و زائران قبر پيغمبر بوده است - در حالى كه جمعى از زنان و بانوان بزرگ مدينه پيرامون آل مخدره بودند . آنگاه در آنجا به ياد فرزندانش چنان جانسوز ناله زد كه دل سخت‌ترين دشمنان خاندان وحى ( مانند مروان بن حكم ) را تكان داد و او را متأثر نمود . مرثيهء اين بانو دربارهء جوانانش معروف و مشهور است .\r\nبازماندگان شهداى طف و اسيران راه كوفه كه اكنون به مدينه بازگشته‌اند ، به اين ترتيب جنايتها و رسواييهاى حكومت آل ابى سفيان را بىپرده شرح مىدهند و در نتيجه محيط مدينه چنان ماتم زده شده بود كه گويا ابرى سياه از مصيبت و غم و همواره بر آن سايه افكنده است ؛ به طورى كه نه تنها ساكنان آنجا ، بلكه هر زائر و تازه وارد - كه تعداد آن به خصوص در ايام حج بىشمار و فراوان بود - به خوبى احساس مىشد كه اين شهر در مرگ عزيزان اسلام در غم و اندوهى دردناك و كشنده فرو رفته است ! آن اجتماع عظيمى كه براى زيارت قبر پاك پيغمبر صلّى اللّه عليه و آله و سلم وارد مدينه مىگرديد هر چند بيشتر آنها از فاجعهء خونين و بيدادگريهايى كه حكومت دمشق در بيابان كربلا نسبت به عزيزترين خاندان اسلام انجام داده بود ، بىخبر بودند ، اما محيط پرهيجان مدينه و خاطره‌هاى سوزناكى كه به صورت\r\n\r\n","description":"","footnote":"","page_name":" 250 ","page_number":256},
  {"content":"\r\n\r\n« سوگوارى » زنان و كودكان مصيبت ديدهء حسين عليه السّلام از كربلا مجسّم مىساختند ، به زودى همهء مردم را در جريان فاجعهء نينوا قرار مىداد و طبعا با مراجعت آنان به شهرها و وطنهاى خود ، سراسر كشور از آدم‌كشيها ، جنايتها و وحشيگريهاى دودمان بنى اميه آگاه مىگشت .\r\nعمل خاندان پيغمبر در مدينه به ظاهر سوگوارى و عزادارى بود ، اما در باطن تبليغات وسيع و مؤثرى بود كه عليه دودمان بنى اميه و براى تثبيت موقعيت خاندان وحى انجام مىگرديد و نفرت و انزجار شديدى در دلهاى مردم نسبت به آل ابو سفيان ايجاد مىنمود . اين سوگواريها و اشك و ناله‌ها اولين اثر خود را در همان مدينه ظاهر ساخت و از بازگشت خاندان حسين عليه السّلام چند روزى بيشتر نگذشته بود كه مردم آن شهر به رهبرى عبد اللّه بن حنظله قيام كردند . اين جنبش و قيام كه به منظور در هم ريختن شالودهء حكومت يزيد و خونخواهى حسين بن على عليه السّلام انجام گرديده بود ، هر چند با دست يكى از ناپاكترين ياران و فرماندهان ارتش معاويه با وضع ننگين و رسوايى در هم شكسته شد ، اما حكومت دمشق نتوانست با انجام اين كار پيروزى مهمى در راه تثبيت وضع متزلزل خويش به دست آورد ، زيرا در آن هنگام سراسر كشور مانند آتشهاى گداخته‌اى بود كه براى مشتعل ساختن و سوزاندن ريشه‌هاى حيات دودمان بنى اميه آماده بود ، ولى در زير خاكستر پنهان بود .\r\nيزيد هر چند قيام مردم مدينه را با انجام جنايتها و گناهانى كه در تاريخ بشر كم سابقه است در هم شكست ، اما بر فضيحت و ننگ خويش افزود و خود را رسواتر ساخت و نفرت و انزجار مردم را از حكومت خود شديدتر نمود ، آن نيروى معنوى و نفوذ و اعتبار نامحدود حسين عليه السّلام كه در اثر « مظلوميت » كسب شده بود ، بالاخره توانست طوفانى عظيم در سراسر كشور ايجاد كند و با زدودن آن خاكسترها آتشهاى آماده را شعله‌ور سازد .\r\nآرى ، به اتكاى همين قدرت بود كه بنى العباس توانستند به نام حمايت از خاندان پيغمبر و خونخواهى حسين عليه السّلام به زودى به دوران عزت و قدرت آل اميه براى هميشه خاتمه دهند و نام و نشان آنها را محو سازند .\r\n\r\nكاروان اسيران رسالت خويش را به پايان رساند\r\nبا مطالبى كه تا كنون بيان شد ، به خوبى روشن گرديد كه زنان و فرزندان اسير حسين عليه السّلام نه تنها در كوفه و شام ، بلكه هنگام بازگشت به مدينه هم براى پاسدارى از نهضت و به ثمر\r\n\r\n","description":"","footnote":"","page_name":" 251 ","page_number":257},
  {"content":"\r\n\r\nرساندن فداكاريهاى سالار شهيدان و جوانان و ياران آزادهء وى ، فعاليتهاى مؤثر و كوششهاى زيادى انجام دادند و با استفاده از تنها راه ممكن ، يعنى سوگوارى و عزادارى ، توانستند حقايق خونين كربلا را از تحريف حكومت آل ابو سفيان حفظ كنند و فاجعهء دردناك طف را كه سندهاى زنده و غير قابل انكارى بر رسوايى ، ننگ ، ناجوانمردى ، خونخواهى و بيدادگرى يزيد بن معاويه بود ، به نسل حاضر و نسلهاى آيندهء اسلامى با همان صورت اصلى تحويل دهند . اين مهمترين وظيفه‌اى بود كه بر عهدهء خاندان حسين عليه السّلام قرار داشت و آنها هم توانستند با استفادهء كافى از فرصتهاى مناسب و امكانات موجود ، اين رسالت بزرگ را با موفقيت به پايان برسانند . آنها نهضت را به ثمر رساندند و از دستبرد حكومت بيدادگر به خوبى حفظ كردند تا در پرتو فداكاريها و جانبازيهاى آن مردان اسلام ، موجوديّت و هستى اين مكتب بزرگ آسمانى براى هميشه تضمين گردد و از خطر سقوط و محو صورت اصلى آن ( كه در شرف انجام بود ) نجات يابد .\r\nما در اينجا در صدد ارزيابى قيام خونين حسين عليه السّلام و فداكاريهايى كه آن حضرت و جوانان و ياران پاك او در صحنهء كربلا از خود نشان دادند نيستيم ، زيرا در اين باره به طور تفصيل در گذشته بحث كرده‌ايم . ولى اكنون مىخواهيم به خواست خداوند طرز بهره‌بردارى از اين نهضت بزرگ را در عصر حاضر و كارهايى كه در اين راه و به اين اسم انجام شده و مىشود را به طور اجمال مورد بررسى قرار دهيم . آنگاه نظر انتقادى و سپس اصلاحى خويش را در اين باره ارائه نماييم .\r\n\r\n","description":"","footnote":"","page_name":" 252 ","page_number":258},
  {"content":"\r\n\r\n\r\nفصل بيستم از فاجعهء خونين طف چگونه بايد بهره برداشت ؟\r\nترديدى نيست كه مجامع ياد بودى كه به نام حسين بن على عليه السّلام و حوادث خونين كربلا تحت عنوان « سوگوارى و عزادارى » در طول تاريخ به وجود مىآيد ، از مظاهر بزرگ و يكى از نمادهاى حيات مذهبى و معنوى مردم شيعه بوده است . اين مجالس و اجتماعات بدون ترديد در نشر معارف اسلام و حقايق دين و آشنا ساختن مردم با اصول و مقررات اسلامى نقش حياتى و بزرگى را داراست .\r\nانجمن به نام « عزادارى » بود ، اما در آن تفسير قرآن مىگفتند ، مسائل دين تعليم مىدادند ، اصول عقايد بيان مىكردند ، پند و موعظه و اندرز مىدادند ، روش اخلاقى اسلام و حالات بزرگان مذهب را بيان مىكردند ، روح حمايت از مظلوم و دشمنى با ستمگر در بين مردم زنده مىكردند و خوشبختانه اين روش و رسم تا كنون هم ادامه دارد . اينها حقايقى است كه انكار آن از يك حالت انحراف در قضاوت و ارزيابى نكردن صحيح حقايق و واقعيات ، حكايت مىكند . آرى ، نقش عظيم و حياتى اين مجامع را نمىتوان ناديده گرفت و حقا اثر عميق آنها به طور كلى از نظر زنده ساختن تعليمات عاليهء اسلام ( تا حدود زيادى ) براى جلوگيرى از گناه و فساد اجتماع هيچ گونه جاى انكار نيست ؛ اما از آنجا كه « هر گلى را خارى هست » در اين انجمنها هم كه به نام رهبر آزاد مردان جهان تشكيل مىگردد ، متأسفانه گاهى نه تنها در راه نشر اصول و معارف اسلامى و روشن ساختن هدف اصلى نهضت قدمى برداشته نمىشود ، بلكه مطالب و سخنانى ايراد مىگردد كه با حقايق دين و واقعيّات اسلام و مقصد اصلى حسين بن على عليه السّلام فرسنگها فاصله دارد و درست نقطهء مخالف هدف نهضت است .\r\n\r\n","description":"","footnote":"","page_name":" 253 ","page_number":259},
  {"content":"\r\n\r\nآيا اين غم‌انگيز نيست كه خاطره‌هاى حيات‌بخش نينوا را كه بر كالبدهاى اجتماعات مرده و ملتهاى ستمديده روح آزادى و زندگى مىدمد و حوادثى را كه در آن سرزمين عدل و آزادى واقع شد - كه هر يك عاليترين درس عزت و آزادگى و فضيلت به جهان انسانيت مىدهد - به صورت بسيار مبتذل و ذلت‌آورى ياد كنيم و ( مثلا ) به بهانهء « زبان حال ! » از قول سالار شهيدان بخوانيم « شدم راضى كه زينب خوار گردد ؟ »\r\nحسين كه خود در روز عاشورا ضمن گفتارهاى گرم و آتشين فرياد مىزد :\r\n« . . . الا و ان الدعى ابن الدعى قد ركزنى بين اثنتين بين السلة و الذلة و هيهات منا الذلة . يأبى اللّه لنا ذلك رسوله و المؤمنون و حجور طابت و طهرت و انوف حمية و نفوس ابية من ان تؤثر طاعة اللئام على مصارع الكرام ؛ اين ناپاك و فرزند ناپاك مرا بين دو كار مخيّر ساخت : يا ذلّت را بپذيرم و در برابر يزيد تسليم شوم و يا آن كه كشته شوم و به حكم شمشير تن دهم ! اما از ما خاندان پيغمبر ذلّت به دور است ؛ نه خدا براى ما ذلت مىخواهد و نه پيامبر او و نه مردان پاك دل و مؤمن و نه آن دامنهاى منزّهى كه ما را در ميان خود پرورانده است . اين دماغهاى با حميّت و انسانيت عزيز اجازه نمىدهند كه گردن جوانمردان و آزادگان اجتماع در زير طاعت و فرمان فرومايگان و بىاصالتهاى اين امت خم شود » .\r\nآيا با اين منطق سازش دارد كه ما به آن حضرت و ياران عزيزش نسبت خوارى و ذلّت بدهيم . اگر حسين عليه السّلام مىخواست بانوى قهرمان كربلا يعنى زينب خوار گردد ، در برابر يزيد تسليم مىشد و با او بيعت مىنمود ، ولى فرزند پيغمبر نه تنها براى نجات خواهر بزرگ خود از خوارى ، بلكه براى نجات اسلام و انسانها از ذلت و ننگ آن ، فداكارى عجيب و فوق طاقت بشرى را انجام داد . آرى ، گاهى سر گذشت آزاد مردان جهان و عزيزان اسلام را در مجالس سوگوارى اين گونه ياد مىكنند و گاهى هم هدف بزرگ و جهانى حسين بن على عليه السّلام را از نهضت ، تا آنجا دچار تحريف و دگرگونى مىسازند كه آن سلالهء نبوت و ياران پاك را كه برگزيدگان خدا بودند « فدائى امت گنهكار » معرفى مىنمايند و مقصد اصلى آن بزرگوار را تنها شفاعت افراد آلوده و گناهكار در قيامت مىدانند ! آيا اين كشنده نيست كه حادثهء خونين نينوا و هدف آسمانى و انسانى سالار شهيدان كه با دست حكومت يزيد بن معاويه دچار تحريف نگرديده ، بوسيلهء جمعى از دوستان نادان آن حضرت ( كه خوشبختانه تعداد آنها زياد نيست ) اين گونه دچار دگرگونى و تحريف گردد ؟ !\r\n\r\n","description":"","footnote":"","page_name":" 254 ","page_number":260},
  {"content":"\r\n\r\nآيا قابل قبول است كه مقصد اصلى جگرگوشهء پيغمبر و آن حجت خدا و امام معصوم و جوانان و ياران پاك او را در همين خلاصه كنيم كه با جمعى از بوالهوسان و بندگان هوى و شهوت هر عملى را كه خواستند انجام دهند و هر گناهى را كه اراده كردند مرتكب گردند و با اين حال آسوده خاطر باشند كه حسين خود و جوانان خود را قربانى و فداى آنها ساخت ؟ !\r\nآيا اين گنهكاران آن قدر عزيزند كه عزيزترين انسانهاى امت بايد فداى آنها شود . اشتباه نشود ! ما عظمت معنوى حسين عليه السّلام و قرب و منزلت خاصى را كه آن بزرگوار در پيشگاه آفريدگار بزرگ جهان دارد و مقام شفاعت عظمايى كه خداوند به آن حضرت در قيامت عنايت فرموده ، انكار نمىكنيم ؛ اما مىگوييم اين كه ما هدف مقدس سلالهء نبوت را از آن همه فداكارى و تحمل مصائب تنها در اين خلاصه كنيم كه آن حضرت در قيامت از گناهكاران امت شفاعت نمايد ، بسيار جفا و جاهلانه است . حسين بن على عليه السّلام خود بارها دربارهء مقصد و هدف اصلى خويش سخن گفت ، اما حتى در يك مورد هم خود را فدايى امت معرفى نكرد و مقصود عالى خويش را تنها شفاعت جمعى از گنهكاران بيان نفرمود .\r\nاين اعتقاد ( فداى گنهكاران شدن ) ساليان درازى است كه در بين نصارى نسبت به عيسى بن مريم رواج دارد و آنها هستند كه با صراحت مىگويند و مىنويسند كه آن پيامبر بزرگ الهى فداى پيروان خود شد و تنها براى نجات آنها از گناه در پيشگاه پدر ! جان خود را از دست داد !\r\nاين اعتقاد آنهاست كه دربارهء عيسى مسيح دارند ، ولى شايستهء اسلام و اين مكتب زنده و عملى نيست كه پيروان آن نسبت به يكى از رهبران بزرگ خويش چنين اعتقاد غير منطقى را دارا باشند . اين عقيدهء سخيف تا جايى شايع گرديد كه جمعى از نويسندگان غربى ( مانند مسيو ماربين آلمانى ) تصور كرده‌اند كه اين يك اصل اسلامى است و شيعيان همگى بدان معتقدند . نامبرده مىنويسد : « . . . همانا كه ما مىگوييم عيسى متحمل زحمات و مشقات زيادى شد تا گناهان بر پيروانش بخشوده شود ، مسلمانان هم در حق حسين مىگويند . . . »\r\nما بايد هدف عالى و بزرگ على عليه السّلام را از نهضت ، در گفتارها و خطبه‌هاى آن حضرت جستجو كنيم و مگر نه اين است كه آن بزرگوار در روز عاشورا در ميان آتش و خون و در گرما گرم ضربات شمشيرها و نيزه‌ها مىفرمود :\r\n« ان كان دين محمد صلّى اللّه عليه و آله و سلم لم يستقم الا بقتلى فيا سيوف خذينى ؛ اگر دين محمد و آيين\r\n\r\n","description":"","footnote":"","page_name":" 255 ","page_number":261},
  {"content":"\r\n\r\nآسمانى او بر جاى نمىماند مگر با كشته شدنم ، پس اى شمشيرها ! بر بدنم كارگر شويد و مرا در برگيريد » .\r\nحسين بن على عليه السّلام و ياران پاك او كشته شدند و زنان و فرزندان آن حضرت به اسارت رفتند تا آن كه نام خدا زنده بماند ، عدالت و حق پيروز شود ، زحمات انبيا و فرستادگان بزرگ الهى فراموش نشود ، فداكاريهايى كه در راه حقيقت و فضيلت در طول تاريخ انجام شده بود پايمال نگردد ، با ظلم و تباهى و فساد مبارزه شود ، براى آن كه امت به ذلت و بردگى عادت نكند و بالاخره براى آن كه دودمان كثيف بنى اميه همه چيز را بازيچهء دست خود و حكومت خويش قرار ندهد . اينها هدفهاى عالى و انسانى حسين عليه السّلام است ، اينها همان مسائلى است كه سالار شهيدان بارها خود از آنها سخن گفت ، گاهى مىفرمود :\r\n« الا ترون الى الحق لا يعمل به و الى الباطل لا يتناهى عنه . . . فانى لا ارى الموت الا سعادة و الحيوة مع الظالمين الا برما .\r\nو زمانى مىگفت :\r\n« انى احب الامر بالمعروف و انكر المنكر . »\r\nو يا در وصيت نامهء خود به محمد حنفيه نوشت :\r\n« و انى لم اخرج اشرا و لا بطرا و لا مفسدا و لا ظالما و انما خرجت لطلب الاصلاح فى امة جدى صلّى اللّه عليه و آله و سلم اريد أن آمر بالمعروف و انهى عن المنكر . »\r\nو يا در برابر فرماندار مدينه مىفرمود :\r\n« . . . و يزيد رجل فاسق شارب الخمر ، قاتل النفس المحرمة ، معلن بالفسق و مثلى لا يبايع مثله . »\r\nو يا آن كه در برابر پيشنهاد مروان بن حكم ( كه آن حضرت را به تسليم در برابر پسر معاويه توصيه مىنمود ) مىفرمود :\r\n« . . . و على الاسلام السلام اذ قد بليت الامة براع مثل يزيد . »\r\nاينها هدفهاى عالى حسين است كه خود دربارهء آنها سخن گفت ؛ يعنى مبارزه با ستم ، تسليم نشدن در برابر بيدادگرى مانند يزيد ، امر به معروف و نهى از منكر نمودن - همانند منكرى كه اجتماع اسلامى به آن دچار گرديده بود ؛ يعنى انحراف در حكومت اسلامى - زنده كردن حق و نابود ساختن باطل ، حمايت از اسلام و نجات آن از سقوط ، اصلاح امت\r\n\r\n","description":"","footnote":"","page_name":" 256 ","page_number":262},
  {"content":"\r\n\r\nو دادرسى از آن . اينهاست آن هدفهاى مقدسى كه فرزند امير المؤمنين عليه السّلام به خاطر آنها قيام كرد . بايد اين مقاصد انسانى و اسلامى به دوستان آن حضرت تفهيم شود . بايد آنها بدانند كه حسين بن على عليه السّلام چرا كشته شد و به خاطر چه هدفهايى آن مصائب فوق طاقت بشرى را تحمل كرد تا هر چه بيشتر در راه زنده كردن آن هدفهاى بزرگ كوشش نمايند . امام صادق عليه السّلام هنگامى كه دربارهء مقصد اصلى و آسمانى حضرت حسين عليه السّلام سخن مىگويد و موقعيت ننگين و آلودهء دشمنان آن حضرت را در برابر آن بزرگوار شرح مىدهد ، به خداوند چنين عرضه مىدارد :\r\n« . . . و بذل مهجته فيك ليستنقذ عبادك من الجهالة و حيرة الضلالة و قد توارز عليه من غرته الدنيا و باع حظه بالارذل الادنى و شرى آخرته بالثمن الاوكس و تغطرس و تردى فى فواه و اسخطك و اسخط نبيك و اطاع من عبادك اهل الشقاق و النفاق و حملة الاوزار المستوجبين النار « 1 » ؛ خدايا ، حسين خون خود را در راه تو داد تا بندگان تو را از جهالت نجات بخشد و از سر گردانى ضلالت و گمراهى برهاند . كسانى به دشمنى با او برخاستند كه دنيا سخت آنها را فريفته بود و نصيب بىپايان آخرت را به متاع پست اين جهان با بهايى بسيار ناقص فروختند . آنها تكبر ورزيدند و در هواهاى خود غوطه‌ور شدند و به پستى رسيدند .\r\nآنها تو را و پيامبر تو را به غضب در آوردند و از منافقان و فريبكاران اطاعت كردند . آنهايى كه گناه امت اسلام بر گردن آنان است و مستحقّ عذاب و آتش غضب تو هستند . »\r\nدر اين گفتار ، امام ششم عليه السّلام هدف مقدس حسين بن على را آشكارا شرح مىدهد و مقصد اصلى از آن نهضت را با صراحت بيان مىكند . ولى آن هدف از نظر امام صادق عليه السّلام تنها « فدايى امت گنهكار بودن » و شفاعت از آنان در قيامت نيست ، بلكه نجات دنياى انسانيّت است از جهالت ، نادانى ، بىخبرى ، گمراهى ، سر گردانى و ضلالت .\r\nآرى ، حسين عليه السّلام به خوبى مىدانست كه اين تنها مردم بىخبر و نادانند كه آلت دست حكومتهاى بيدادگر و ستمكار واقع مىشوند . اين مردم سر گردان و گمراهند كه حكومتهاى فاسد در راه رسيدن به خواسته‌هاى شيطانى و جهنمى خود از گردهء آنها بار مىكشند .\r\nخون حسين عليه السّلام ريخته شد و نهضت مقدس او انجام گرديد تا آن عبّاد گمراه ، آن اجتماع\r\n\r\n\r\n","description":"","footnote":"\r\n( 1 ) - شيخ طوسى : مصباح المجتهدين ، مؤسسه فقه الشيعة بيروت - 1411 ه . ق ، ص 789 .\r\n","page_name":" 257 ","page_number":263},
  {"content":"\r\n\r\nسر گردان ، آن ملت نادان و بىخبر از آن وضع دردناك خلاصى يابد . تا امت بصيرت پيدا كند و دانا شود . از گمراهى ضلالت نجات يابد تا بداند چه مىكند و به كجا مىرود . به چه كسى بار مىدهد و نيروى انسانى خود را در اختيار چه قدرتى مىگذارد . آرى ، اينهاست آن هدفهايى كه امام صادق عليه السّلام مىگويد : خون حسين به خاطر اين هدفها ريخته شد : « ليستنقذ عبادك من الجهالة و حيرة الضلالة » و بايد دوستان آن حضرت با اين هدفها آشنا شوند و براى رسيدن به آنها كوشش كنند .\r\n\r\nاز مجالس سوگوارى بهتر بهره بگيريم\r\nهمان گونه كه يادآور شديم ، جاى ترديد نيست مجامعى كه به نام سوگوارى حسين بن على عليه السّلام به وجود مىآيد در نشر معارف عاليهء اسلام و آشنا ساختن مردم به اصول و مقررات و مسائل اسلامى و جلوگيرى از فساد و گناه نقش مهمى را دارند . ما به خوبى مىدانيم كه در بسيارى از اين گونه مجامع به خاطر مباحثى كه گاهى مطرح مىگردد و پند و اندرزهايى كه داده مىشود ، نه تنها ده‌ها شارب الخمر ، تارك الصلاة ، متجاوزان به اموال و نواميس ديگران و بالاخره افراد آلوده به گناه تحول اساسى و اصولى در زندگى معنوى و مذهبى آنها به وجود مىآيد و آنها را در شمار مردان شايسته و پاك قرار مىدهد ، بلكه در روحيهء همگان كم و بيش اثرهاى عميق و قابل توجهى به جاى مىگذارد و حد اقل آنها را از آلوده شدن به گناهان و انحرافهاى تازه و بيشتر بازمىدارد .\r\nآرى ، در برابر هزاران عوامل فساد و تباهى كه در اجتماع ما وجود دارد ، حقا اين مجامع يك عامل بازدارندهء مؤثر و مهم است . اينها حقايقى است كه ما آن را انكار نمىكنيم ، اما مىگوييم متأسفانه به مقدارى كه در راه به وجود آمدن اين اجتماعات نيرو مصرف مىشود ، بهره‌بردارى نمىگردد .\r\nنام مقدس حسين عليه السّلام وسيله‌اى است مؤثر كه ما مىتوانيم در پرتو آن طبقات مختلف و گوناگون اجتماع را به ساده‌ترين وجه گرد يكديگر جمع كنيم و از آنان در همهء زمينه‌ها حد اكثر بهره را برداريم ؛ اما بدبختانه از اين امكان وسيع و حسّاس به طور ناچيز استفاده مىكنيم . در اجتماع ما گاهى ديده مىشود كه مجالس بزرگ و مهمى به وجود مىآيد ، ولى در آنجا جز برنامهء سوگوارى و عزادارى كار مثبت ديگرى انجام نمىگردد .\r\n\r\n","description":"","footnote":"","page_name":" 258 ","page_number":264},
  {"content":"\r\n\r\nاشتباه نشود ! نويسنده ارزش معنوى گريه و سوگوارى بر فرزند شهيد پيغمبر حسين بن على عليه السّلام را انكار نمىكند . ما كاملا معتقديم كه نفس المهموم لظلمنا تسبيح و همه لنا عبادة .\r\nما در شمار آن دسته‌اى نيستيم كه با يك فكر خشك و جامد ، به همه چيز و به تمام مسائل تنها از دريچهء منافع مادى و زندگى محدود اين جهانى مىنگرند ، و عملا گويا تمام ارزشهاى معنوى و روحانى را انكار مىكنند ! اين دسته به هر موضوعى كه برسند و در برابر هر مسأله كه قرار بگيرند بلا درنگ مىپرسند : منافع اجتماعى ، بهداشتى ، اقتصادى اين كار چيست ، و براى زندگى اين جهان چه بهره‌اى دارد ؟ ما با اين طرز فكر ميانهء خوبى نداريم و معتقديم كه همهء ارزشها در مسائل بهداشتى ، اقتصادى و بالاخره زندگى اين جهان خلاصه نمىشود . بسيارى از مسائل است كه علاوه بر داشتن اين گونه منافع داراى ارزشهاى معنوى بزرگى است و اين ارزشها را كسانى درك مىكنند كه علاوه بر آن كه به يك حقيقت روشن ، يعنى جهان ديگر ، معتقدند براى عواطف انسانيت ، فضايل اخلاقى و فداكاريهايى كه در راه عدالت و آزادى انجام مىشود ، اصالت و ارزش قائل باشند .\r\nنويسنده معتقد است آنهايى كه در برابر حادثهء خونين طف و فاجعهء جانسوز كربلا بىتفاوت هستند و هيچ گونه تأثر و تألم در خود حس نمىكنند ، قطعا از عواطف پاك انسانيت بىبهره‌اند . آيا ممكن است عاطفه‌اى در انسانى يافت شود و با اين حال از شنيدن و يا خواندن تاريخ زندگى آزاد مردى كه براى دفاع از حق و حقيقت ، عدالت و فضيلت در برابر ستم و استبداد و كفر و بيدادگرى از هيچ گونه فداكارى دريغ ننمود ، ابدا متأثر و متأسف نگردد ؟ !\r\nاگر حادثهء كربلا كه پاك‌ترين و اصيل‌ترين نمونهء مقاومت مظلومى در برابر ستم و ظلم و گناه است ، عاطفهء انسانى او را تحت تأثير قرار ندهد ، پس كدام حادثهء مظلومانه براى وى تأثرانگيز و غم‌آور خواهد بود ؟\r\nحكومت كثيفى كه براى خفه كردن صداى عدل و آزادى و پيكار كنندهء با ظلم و فساد از هيچ جنايت و گناهى روگردان نشد ، خيمه‌هاى كودكان را آتش زد ، آب را بر روى بزرگان و خردسالان بست ، اطفال شير خوار را هدف تير قرار داد ، زنان و بچه‌هاى داغدار را به اسارت برد و بر بازوهاى آنان ريسمان بست و بر بدنهاى لاغر و نحيف آنها تازيانه نواخت و حتى سر بريدهء پاك‌ترين انسانهاى عصر خود را در مجلس عمومى مورد اهانت قرار داد ، خواهران و دختران مصيبت‌ديده شهداى طف را در شهرها و بلاد گرداند در حالى كه سرهاى بريدهء\r\n\r\n","description":"","footnote":"","page_name":" 259 ","page_number":265},
  {"content":"\r\n\r\nبرادران و پدران آنها در برابر چشم آنان بر بالاى نيزه قرار داشت . آيا واكنش يك انسان در برابر اين حكومت ستمگر و آن مظلومى كه در برابر او قرار گرفته بود و آن همه فداكاريها را انجام داد مىتواند يكسان و مساوى باشد ؟\r\nاگر انسان دوستى ، فضيلت خواهى و عواطف بشرى ايجاب مىكند كه هر فردى از پسر معاويه و حكومت ننگين وى اظهار تنفر و انزجار كند ، همان عوامل هم الزام مىكند كه هر انسانى در برابر حادثهء كربلا و فاجعهء خونين طف پاك‌ترين احساسات و عواطف خويش را نثار سازد . به اين ترتيب ، تأثر و سوگوارى براى سالار شهيدان و رهبر آزادگان يعنى حسين بن على عليه السّلام ، نه تنها از نظر معتقدات مذهبى مقدس و داراى ارزشهاى معنوى است ، بلكه از نظر انسان دوستى و فضيلت خواهى هم عملى منطقى و معقول است . اين منطق اگر چه براى دنياى صنعتى ما و جهان غرب قابل فهم نيست ، اما ما به آنها حق مىدهيم كه اين حقيقت را درك نكنند ، زيرا همه مىدانيم كه زندگى ماشينى و جنجالى قاره‌هاى اروپا و آمريكا تمام عواطف و فضايل بشريّت را سخت تحت الشعاع خويش قرار داده است به طورى كه از اين مسائل در آنجا كمتر به چشم مىخورد .\r\nاگر بر اكثريت مردم آنجا عاطفه حكومت مىكرد ، اين گونه نبودند كه تنها براى تنها زيستن و يا به مصرف رساندن كالاى كارخانه‌هاى اسلحه‌سازى خود دنيا را به آتش بكشند و هر روز آتش جنگ را در گوشه‌اى از جهان و در بين ملتهاى فلك زده و كوچك روشن سازند .\r\nاگر آنها از عواطف انسانيت چيزى درك مىكردند ، هيچ‌گاه حاضر نبودند تنها براى حفظ منافع خود ميليونها انسان و زن و مرد و كودك را در زير خمپاره‌ها و رگبار مسلسل و گلوله نيست و نابود كنند و آباديها و شهرهاى بزرگ را به ويرانه‌ها مبدل سازند .\r\nآرى ، براى كشورهاى بزرگ و نيرومند عصر ما كه هيچ چيز بدون استثنا براى آنان جز ماديّت و حفظ منافع خودشان مطرح نيست ، درك نكردن منطق « عاطفه » ، فضيلت و دوستى و اشك ريختن هنگام تأثر و غمخوارى براى مظلوم و ستمديده عجيب نيست .\r\nبا اين توضيحات ، خوانندهء عزيز تصديق دارد كه نويسنده به ارزش معنوى گريستن و سوگوارى بر عزيزترين فرزندان اسلام و ياران پاك و آزادهء وى كاملا ايمان دارد ، اما مىگويد تشكيل مجالس بزرگ و اجتماعات عظيم تنها به منظور سوگوارى و عزادارى به منزلهء استفاده نكردن از يك فرصت بسيار حسّاس و متناسب است . چه بهتر كه ما در اين گونه\r\n\r\n","description":"","footnote":"","page_name":" 260 ","page_number":266},
  {"content":"\r\n\r\nمجامع ، هم از نظر سوگوارى و شئون معنوى استفاده كنيم و هم در راه نشر تعاليم عاليهء اسلام و آشنا ساختن مردم به احكام و اصول و مقررات اسلامى و مبارزه با فساد و آلودگيهايى كه به صورت گوناگون در اجتماع ما فراوان وجود دارد و خلاصه در راه زنده كردن هدفهاى عالى و اسلامى حسين بن على عليه السّلام قدمهاى برجسته و مؤثرى برداريم .\r\nخوشبختانه ، ما در بين گويندگان مذهبى و خطباى اسلامى شخصيتهاى علمى و پرارزش فراوان داريم ، پس چه بهتر كه از آنها در پرتو سوگوارى حسين و نام حسين عليه السّلام در راه همان اهداف اسلامى و انسانى كه امام صادق براى نهضت كربلا بر مىشمرد ، يعنى نجات مردم مسلمان از جهالت و رهانيدن آنان از حيرت ضلالت ، بهره برداريم . اين يك وظيفه حتمى است كه اگر از انجام آن غفلت ورزيم ، قطعا نهضت مقدس حسين و حادثهء خونين طف را درك نكرده و هدف عالى آن حضرت را ندانسته و نشناخته‌ايم .\r\n\r\nكارهايى كه موجب شرمسارى است\r\nسوگوارى براى حسين بن على عليه السّلام و ياد نمودن از فاجعهء خونين نينوا ، اگر با طرز صحيح انجام گيرد ، علاوه بر ارزشهاى اسلامى و معنوى كه دارد ، اصولا خود يك عمل منطقى و معقولى است كه از عواطف انسانيت و حسّ حمايت از مظلوم سرچشمه مىگيرد . اما با كمال تأسف گاهى به نام عرض ارادت به پيشگاه مقدس حسين عليه السّلام كارهايى انجام مىشود كه در برابر دنياى روز موجب شرمسارى و سرافكندگى است . كارهايى كه نه با مقررات اسلامى سازش دارد و نه از نظر منطق صحيح و قابل درك است . براى نمونه بايد موضوع « قمه زدن » را ياد كرد . اين عمل ناراحت‌كننده و چندش آور كه خوشبختانه چند سالى است تقريبا متروك شده ، نه تنها با هيچ اصلى قابل تفسير نيست ، بلكه مخالفان و دشمنان اسلام در داخل و خارج ، از آن به صورت يك حربهء مؤثر و قاطع عليه آيين مقدس ما استفاده مىكنند .\r\nنويسندگان دغل و قلمهاى شومى كه ساليانى دراز در اين كشور مشغول سمپاشى و آلوده ساختن افكار بىخبران از اسلام و نظام عالى و جهانى آن بودند ، اكثرا از اين نمونه كارها كه جمعى از شيعيان پاك دل به نام دين و اسلام انجام مىدادند سوء استفاده مىكردند و در نوشته‌هاى خود - كه سراپا تهمت و افترا به اسلام و تشيّع است - آنها را به نام يكى از دستورات مذهبى شيعه معرفى كرده و از مظاهر « شيعه‌گرى » مىشمرده‌اند . سپس در پناه\r\n\r\n","description":"","footnote":"","page_name":" 261 ","page_number":267},
  {"content":"\r\n\r\nاين حربه‌هاى مؤثر ، فحشها و ناسزاهاى خود را نثار اسلام و مكتب آسمانى آن نموده و با اين قبيل تهمتها ( كه اين كارها جزء دستورات اسلامى است ) اين آيين مقدس را ناصحيح و غير معقول جلوه مىدادند .\r\nماهيت اين تبليغات سوء هر چند براى افراد با خبر و مطلع از اسلام روشن بود ، اما براى بىخبرانى كه از اسلام و مقررات آسمانى آن كمتر اطلاع دارند ، قطعا مؤثر و كوبنده است .\r\nاگر در داخل يك كشور اسلامى موضوع « قمه زدن » و مانند آن اين گونه مورد بهره‌بردارى و سوء استفادهء دشمنان اسلام قرار گيرد ، در خارج از كشور نسبت به قدرتهاى بزرگ و مذاهبى كه به نيروهاى استعمارى تكيه دارند مىتوان به خوبى استنباط كرد كه چگونه از اين حربه‌هاى مؤثر عليه اسلام و مكتب آسمانى آن از يك طرف و تحقير نمودن و كوچك شمردن مردم مشرق زمين از سوى ديگر استفاده مىكنند .\r\nيكى از دوستانم كه دانشجوست و در آلمان غربى مشغول تحصيل است ، سال گذشته برايم حكايت مىكرد كه در آنجا ما به ديدن فيلمى رفتيم كه در آن قسمتى از عادات و اعمال مردم مشرق زمين نشان داده مىشد ؛ اعمالى كه نشان دهندهء انحطاط فكرى آنها است . ( ما در اينجا به اين حقيقت كارى نداريم كه غربيها همواره در صدد تحقير مردم مشرق زمين و ملل آن هستند و اكنون در صدد آن هم نيستيم كه ببينيم آيا آنها حق دارند شرقيها را اين گونه تحقير كنند يا نه ؟ زيرا اعمال و افكار خرافى و نامعقولى كه با هيچ اصلى قابل سازش نيست ، در بين آنها هم فراوان يافت مىشود . ) در آن فيلم ، از كشور هندوستان مثلا داستان گاوهاى مقدس و احترامهايى كه مردم آنجا در برابر آنها انجام مىدادند نشان داده شد ؛ ولى هنگامى كه نوبت به ايران رسيد ، منظرهء « قمه زدن » با همان وضع چندش آور در فيلم منعكس بود .\r\nدوستم مىگفت در بين مناظر گوناگونى كه از كشورهاى مختلف نشان داده شد ، منظرهء « قمه زدن » چنان حسّ نفرت و انزجار را در بينندگان تحريك كرد كه غير قابل وصف است .\r\nباز داستان ديگرى در اين باره دارم كه دانشجويى آلمانى به علت آن كه منظرهء قمه زدن را در يك فيلم تلويزيونى ديده بود و دشمنان اسلام آن را به عنوان « يكى از دستورات اسلامى كه بايد يك مسلمان واقعى آن را اجرا كند » به او معرفى كرده بودند ، از اين نظر تا مدتها حاضر نبود مسلمان شود و اسلام را بپذيرد ( با آن كه به اصالت اين آيين و وسعت قوانين آن ايمان\r\n\r\n","description":"","footnote":"","page_name":" 262 ","page_number":268},
  {"content":"\r\n\r\nداشت ) تا بالاخره براى او روشن شد كه قمه زدن هيچ گونه ارتباطى با اسلام و دستورات رهبران و پيشوايان بزرگ اين دين ندارد .\r\nدر اينجا تذكر اين نكته لازم است كه ما قمه زدن و مانند آن را نه از اين نظر مورد انتقاد قرار مىدهيم كه تنها از ديدهء مردم اروپا نفرت‌آور و غير قابل هضم است ، بلكه موضوع فوق را علاوه بر آن كه غير منطقى و ناصحيح است ، از آن جهت طرد مىكنيم كه ارتباطى با اسلام ندارد . عملى است نادرست كه نه با مقررات اسلامى سازش دارد و نه خاندان پيغمبر صلّى اللّه عليه و آله و سلم مانند اين اعمال را به نام سوگوارى انجام مىدادند و نه در عصر امامت آن پيشوايان بزرگ اين گونه كارها را ديگران به نام « عزادارى » حسين عليه السّلام عملى مىساختند و از اينجاست كه بايد ديد چگونه شد كه ساليانى دراز اين عمل به نام عزادارى حسين عليه السّلام در بين جمعى از دوستان ساده‌دل آن حضرت شايع بوده است ؟\r\nو حيرت‌انگيزتر اين كه ، جمعى در برابر پرسشى كه از نظر اسلام از آنان دربارهء اين عمل و مانند آن مىشود بلا درنگ به « عنوان اولى » اين اعمال مىنگرند و اگر از نظر اسلام جايز بود پاسخ مثبت مىدهند ، بدون آن كه به بازتاب آن كار و عناوين ثانويه‌اى كه بر آن‌ها مترتّب است توجه كنند !\r\nآيا اين صحيح است كه ما هر كارى را كه به « عنوان اولى » جايز بود اجازه بدهيم تا مردم مسلمان مراسم پاك اسلام را به آن صورت و در آن قالب انجام دهند ؟\r\nاگر هر كسى بخواهد با رعايت « عدم حرمت عنوان اولى » مراسم سوگوارى را با سليقهء عام و خاص خود انجام دهد آهسته آهسته داستان « بهره‌بردارى از نهضت حسين عليه السّلام » و مراسم سوگوارى آن بزرگوار به چه صورت در خواهد آمد ؟ و در آن روز آيا نتايج سوء آن مستقيما متوجه آيين مقدس اسلام و اساس پاك آن نهضت نخواهد گشت ؟\r\nدرست به خاطر دارم كه در ايام سوگوارى حسين بن على عليه السّلام مرحوم آية اللّه العظمى آقاى بروجردى - رضوان الله تعالى عليه - يكى از رؤساى هيأتهاى قم را كه براى عرض تسليت به منزل معظم له شرفياب شده بودند به حضور طلبيدند و به ايشان فرمودند كه در آن اجتماع عظيم از جانب ايشان اعلام كند كه « من مايل نيستم در شهرى كه هستم هيأتهاى عزادارى با شبيه و كارهايى مانند آن بيرون آيند » . آرى اين بود طرز فكر آن مرجع بيدارى كه شرايط عصر خود را به خوبى درك مىكرد و در راه عظمت مكتب تشيّع و مظاهر بزرگ آن سخت كوشا بود .\r\n\r\n","description":"","footnote":"","page_name":" 263 ","page_number":269},
  {"content":"\r\n\r\n\r\nطرح عالى براى تظاهرات آرام\r\nما معتقديم كه نهضت مقدس حسين عليه السّلام وسيله‌اى است مهم و مؤثر كه مىتوان در پرتو آن ، در راه نشر معارف عاليهء اسلام و آشنا ساختن مردم به اصول و مبانى اسلام و بالاخره تأمين يك زندگى توأم با عزت و ايمان براى اجتماع ، بهترين و عالىترين بهره‌ها را برداشت ؛ اما بايد سعى كرد يادبودهايى كه به نام مقدس سالار شهيدان انجام مىگيرد ، هم مطابق با موازين اسلامى باشد و هم از نظر روز جالب توجه و داراى جذابيت ؛ ولى متأسفانه سالهاست اجتماعاتى كه به نام حسين بن على عليه السّلام به تظاهراتى آرام در خيابانها و بازار ؛ دست مىزنند ، گاهى توأم با كارهايى است كه از نظر معرفى هدف اصلى نهضت نه تنها مفيد نيست ، بلكه بسيار زننده و به خصوص در عصر حاضر به هيچ وجه قابل هضم نمىباشد .\r\nاين گونه تظاهرات خيابانى كه جنبهء مذهبى و دينى دارد ، چون در برابر ديدگان مسلمان و غير مسلمان ، دوست و دشمن قرار دارد ، گاهى سخت عليه اسلام مورد استفاده قرار مىگيرد و از اين راه شيعه و مذهب تشيّع مورد تمسخر و ريشخند واقع مىشوند . بهتر است اين مراسم را به صورتى انجام دهيم كه نه تنها دشمنان فرصت طلب ما نتوانند از آن استفادهء سوئى ببرند ، بلكه براى همه كس و تمام طبقات قابل درك باشد و در راه شناساندن مقاصد عاليهء حسين بن على عليه السّلام هم كاملا مفيد و مؤثر واقع شود .\r\nقرآن مجيد دربارهء انتخاب راههايى كه بتوان با استفاده از آنها مردم را به سوى خدا دعوت كرد ، مىفرمايد :  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ  « 1 » ؛ مردم را با حكمت و اندرزهاى عالى و با استفاده از بهترين راه به سوى خدا دعوت كن » .\r\nما بايد از اين دستور بزرگ آسمانى براى نشر همهء شئون مذهبى و اسلامى استفاده كنيم .\r\nراه حسين عليه السّلام راه خداست و هدف آن حضرت دعوت انسانيّت به حق است ؛ پس ما بايد براى شناساندن حسين بن على عليه السّلام و مقصد و مقصود آن حضرت به همگان و معرفى اهداف عالى و انسانى آن بزرگوار و عواملى كه نهضت مقدس را ايجاب كرد راهى را در پيش\r\n\r\n\r\n","description":"","footnote":"\r\n( 1 ) - سورهء نحل ( 16 ) آيهء 125 .\r\n","page_name":" 264 ","page_number":270},
  {"content":"\r\n\r\nگيريم كه هم با موازين اسلامى منطبق باشد و هم در دنياى كنونى و در شرايط حاضر جالب توجه و قابل درك .\r\nطرحى كه ما براى تظاهرات آرام در خيابانها و بازارها در ايام سوگوارى حسين بن على عليه السّلام داريم اين است كه جمعيت با لباسهاى سياه در صفوفى منظم به حركت درآيند بدون آن كه هيچ گونه پيرايه و « علم و كتل » با خود حمل كنند . تنها چيزى كه با اين جمعيت حمل شود پرده‌ها و پرچمهايى باشد كه در آن گفتارهاى حسين عليه السّلام و سخنانى كه آن حضرت دربارهء هدفهاى بزرگ خود بيان فرمودند نوشته شده باشد و در طول راه آياتى متناسب از كلام الله مجيد به وسيلهء بلندگوهاى سيّار تلاوت گردد ، آنگاه جمعيت در مكانهاى حسّاسى كه در مسير آنهاست توقف كند و خطيبى توانا تاريخى كوتاه دربارهء حادثهء كربلا و پيرامون همان كلمات و شعارهايى كه از خطبه‌هاى حسين عليه السّلام اقتباس گرديده و بر پرده‌ها و پرچمها نوشته شده و همچنين پيرامون عواملى كه قيام آن حضرت را ايجاب كرد سخن بگويد ، و مقاصد بزرگ آن رهبر آزادگان را شرح دهد و شنوندگان خويش را براى دست يافتن به آن مقاصد انسانى دعوت كند .\r\nاين طرح كه به ظاهر بسيار عادى و ساده است ، اگر به طرزى صحيح و مطلوب اجرا و پياده شود ، مىتواند در راه شناساندن حسين بن على عليه السّلام و اهداف بزرگى كه فاجعهء خونين طف به خاطر آنها به وجود آمد ، نقش بزرگى را ايفا كند . با اجراى اين طرح مىتوانيم به غير مسلمانان هم به خوبى بفهمانيم كه حسين عليه السّلام كيست و چرا آن مصائب فوق طاقت بشرى را تحمل كرد و ما چگونه بايد از آن قيام درس بگيريم تا شرافتمندانه و آزاد زندگى كنيم و همواره يار مظلومان و خصم ستمگران باشيم .\r\nما انتظار داريم اين طرح با حسن نيت مورد توجه كارگردانان و ( سردمداران ) اين گونه اجتماعات قرار گيرد و با دست آنها عملا به كار بسته شود . ما از كسانى كه داراى حسن نيّتند و مىتوانند در تعيين مسير صحيح اجتماع نقشى را دارا باشند ، از كسانى كه صميمانه خواستار طرحهاى اصلاحى صحيح و مفيدند ، جدا مىخواهيم كه به احترام حسين عليه السّلام و آزاد مردانى كه تحت لواى آن حضرت در راه حق و عدالت فداكارى كردند و به احترام آن هدفهاى بزرگ و انسانى كه فرزند پيغمبر صلّى اللّه عليه و آله و سلم براى دست يافتن به آنها آن نهضت عظيم را به وجود آورد و در نهايت به احترام تمام مقدسات اسلامى كه در راه حفظ و بقاى آنها خون\r\n\r\n","description":"","footnote":"","page_name":" 265 ","page_number":271},
  {"content":"\r\n\r\nپاك‌ترين و عزيزترين مردان اسلام ريخته شد ، قدرى دربارهء بعضى از اين « دسته رويها » و تظاهراتى كه اكنون در ايام سوگوارى در بازارها و خيابانها انجام مىشود و بازتاب آنها و طرحى كه براى اين گونه تظاهرات آرام داده‌ايم عميق‌تر فكر كنند و شرايط خاصّ زمان را در نظر بگيرند و بينديشند كه چگونه كوچكترين عملى كه امروز به نام مذهب و دين انجام مىدهيم از نظر دشمنان اسلام مخفى نيست و از ديدگان آنها پوشيده نمىماند ؟ تا شايد در برنامهء اين كار و طرز به راه انداختن اين گونه اجتماعات تجديد نظر به عمل آيد و در نتيجه كارى انجام نشود كه به جاى خدمت به دين و معرّفى عظمت حسين عليه السّلام ضربه‌هاى كوبنده‌اى بر پيكر اسلام و نهضت مقدس كربلا وارد شود .\r\n« ان اريد الا الاصلاح ما استطعت و ما توفيقى الا بالله عليه توكلت و اليه انيب » .\r\n\r\n","description":"","footnote":"","page_name":" 266 ","page_number":272},
  {"content":"\r\n\r\n\r\nفصل بيست و يكم آيا حسين عليه السّلام خود را به هلاكت انداخت ؟\r\nاز جمله مسائلى كه دربارهء حسين بن على عليه السّلام توسط محققان و متفكران اسلامى مورد بحث قرار گرفته ، اين است كه آيا آن حضرت از ابتدا مىدانست كه كشته مىشود و پايان سفر او به سوى عراق ، شهادت است ؟ اگر مىدانست پس چرا به جانب كوفه حركت كرد ؟ با آن كه خداوند مىفرمايد :  « وَ لا تُلْقُوا بِأَيْدِيكُمْ إِلَى التَّهْلُكَةِ  « 1 » ؛ با دست خود خويشتن را به هلاكت نيفكنيد » .\r\nبراى حلّ اين مشكل مطالبى گفته شده است كه متأسفانه قسمتى از آنها كمترين ارتباطى با واقعيت ندارد . اكنون دربارهء اين موضوع به تفصيل بحث مىكنيم و به بعضى از پاسخهايى كه در اين باره داده شده و سپس انتقادهايى كه بر آنها داريم ، اشاره مىنماييم . براى حلّ اين مشكل و پاسخ اين پرسش ، از دو راه استفاده مىكنيم :\r\nيك - طبق تفاسير اسلامى و با در نظر گرفتن « سياق آيات » ، مقصود از هلاكت در اين آيه چيست ؟ آيا منظور انجام كارى است كه به مرگ و از دست دادن جان منتهى مىشود ؟\r\nدو - به فرض آن كه مراد از « هلاكت » از دست دادن جان و استقبال از مرگ باشد ، آيا مقصود اين است كه انتخاب راهى كه به مرگ منتهى شود در هر صورت و در تمام شرايط غير جايز است ، يا آن كه اين حكم در موارد عادى و در صورتى است كه مصالح بزرگى ضرورت آن را ايجاب نكرده باشد ؟ اكنون تفصيل اين دو راه :\r\n\r\n\r\n","description":"","footnote":"\r\n( 1 ) - سورهء بقره ( 2 ) آيهء 195 .\r\n","page_name":" 267 ","page_number":273},
  {"content":"\r\n\r\nراه اول - طبق بعضى از احاديثى كه در تفسير اين آيه موجود است ، مقصود از « هلاكت » ، از دست دادن جان و انتخاب راهى نيست كه به مردن و يا كشته شدن پايان يابد ، بلكه منظور هلاكتى است كه از ترك انفاق مال در راه پيكار با كفار نشأت مىگيرد . شخصيت بزرگ اسلامى ، على بن سيد بن طاوس ، ضمن ارائه پاسخ به كسانى كه گمان مىكنند عمل حسين بن على عليه السّلام وقوع در هلاكت است ( ! ) و با آيهء  « وَ لا تُلْقُوا بِأَيْدِيكُمْ إِلَى التَّهْلُكَةِ »  آن را منطبق مىدانند ، مىنويسد : « آنها گمان كردند كه مقصود از هلاكت در اين آيه ، قتل است ؛ در حالى كه چنين نيست » .\r\nآنگاه حديثى را در تأييد نظر خود بدين گونه از مردى به نام اسلم نقل مىكند : « ما در جنگ نهاوند يا جنگ ديگرى بود كه شركت داشتيم . مسلمين صفوف خود را منظم ساخته و دشمن هم در برابر ما صف‌آرايى كرده بود . صفوف دشمن از نظر عرض و طول چنان بود كه من در هيچ جنگى مانند آن را نديده بودم . آنها پشت به ديوار شهر خويش داده بودند . در اين هنگام ، مردى از صف ما به آنها حمله برد ، ولى مسلمانان گفتند اين مرد با دست خود خويشتن را به هلاكت افكند .\r\n« ابو ايوب انصارى كه از صحابهء پيغمبر بود در آنجا حضور داشت و خطاب به آنان فرمود : شما اين آيه را دربارهء اين مرد تأويل مىكنيد كه به دشمن حمله كرده و خواستار شهادت شد ؟ در صورتى كه چنين نيست . اين آيه دربارهء ما اهل مدينه نازل گرديد ، زيرا ما به يارى پيغمبر سرگرم بوديم و از اصلاح اموال خود چشم پوشيديم و در نتيجه امور زندگى ما ( نسبت به گذشته ) فاسد شد . از آن پس تصميم گرفتيم از يارى پيغمبر سربرتابيم و به امور مادى و زندگى خود بيشتر بپردازيم . در اينجا بود كه خداوند ارادهء ما را مورد انكار قرار داد و اين آيه را نازل كرد تا ما با ترك يارى پيغمبر ، خود را به هلاكت نيفكنيم و معناى آيه اين است كه اگر از يارى رسول خدا تخلف كنيد و در خانه‌هاى خود بنشينيد ، با دست خود خويشتن را به هلاكت افكنده و غضب خدا را بر خود روا داشته‌ايد .\r\n« پس اين گفتار خداوند رد بر ماست در آنچه گفته بوديم و تصميم داشتيم عملى سازيم و تحريك ماست به سوى جنگ و پيكار با دشمن ، نه آن كه دربارهء مردى نازل گرديده باشد كه خود شجاعانه به دشمن حمله مىكند و ياران خود را هم به جنگ با آنان تشويق مىنمايد و با جهاد كردن در راه خدا آرزوى شهادت دارد تا به نعمتهاى خداوند و رحمت\r\n\r\n","description":"","footnote":"","page_name":" 268 ","page_number":274},
  {"content":"\r\n\r\nاو در آخرت برسد » « 1 » .\r\nطبق اين حديث كه اسلم آن را از ابى ايوب انصارى نقل مىكند ، نه تنها مقصود از هلاكت در آيهء فوق رفتن به سوى مرگ و كشته شدن نيست ، و هيچ گونه ارتباطى با اين فكر ندارد ، بلكه درست عكس اين تصور است و نازل شده تا مردم مدينه را به يارى پيغمبر و فداكارى در راه آن حضرت و هدف آن بزرگوار تشويق نمايد و به آنان اعلام كند كه پيكار نكردن با كفّار و استقبال ننمودن از مرگ در راه خدا واقع شدن در هلاكت و نابودى است . راستى چه تفسير انقلابى و تكان‌دهنده‌اى است !\r\nمرحوم شيخ طبرسى مفسّر بزرگ اسلامى در تفسير و توضيح اين آيه  ( وَ لا تُلْقُوا بِأَيْدِيكُمْ إِلَى التَّهْلُكَةِ )  چهار احتمال نقل مىكند كه اول آن با سياق آيات قبل هم موافق است . او مىنويسد : « احدها انه اراد لا تهلكوا انفسكم بايديكم به ترك الانفاق فى سبيل الله فيغلب عليكم العدو . . . « 2 » مقصود خداوند اين است كه شما خود را با سختگيرى در بذل مال و انفاق نكردن آن در راه جهاد با كفار به هلاكت نيفكنيد تا دشمن بر شما چيره نشود . »\r\nدر اينجا ، مراد از هلاكت را غلبهء كفار بر مسلمانان دانسته است كه علت آن سختگيرى در بذل مال و انفاق نكردن آن در راه جنگ با آنهاست . اين معنا با جملهء اول آيه و سياق آيات پيش مطابق است ، زيرا آيات قبلى همگى دربارهء جنگ و جهاد با كفار است و اين گونه شروع مىشود :  « وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ  . . .  وَ اقْتُلُوهُمْ حَيْثُ ثَقِفْتُمُوهُمْ وَ أَخْرِجُوهُمْ مِنْ حَيْثُ أَخْرَجُوكُمْ  . . .  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  . . .  فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ »  . « 3 » در اين آيات ، خداوند دستور پيكار با دشمن و جهاد در راه خود را مىدهد ، آنگاه ، بلافاصله مىفرمايد :  « وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ وَ أَحْسِنُوا إِنَّ اللَّهَ يُحِبُّ الْمُحْسِنِينَ  « 4 » ؛ در راه خدا انفاق كنيد و با دست خود خويشتن را به هلاكت نيفكنيد . »\r\nبا در نظر گرفتن اين كه آيات گذشته همواره تحريص به جهاد با كفار بوده است و در\r\n\r\n\r\n","description":"","footnote":"\r\n( 1 ) - لهوف ، ص 12 .\r\n( 2 ) - ابى على الفضل بن الحسن الطبرسى : مجمع البيان فى تفسير القرآن ، دار المعرفه بيروت 1406 ه . ق 1986 م ، ج 2 ، ص 516 .\r\n( 3 ) - بقره ( 2 ) آيات 190 تا 194 .\r\n( 4 ) - همان سوره ، آيهء 195 .\r\n","page_name":" 269 ","page_number":275},
  {"content":"\r\n\r\nصدر اين آيه هم سخن از انفاق فى سبيل الله به ميان آورده و « سبيل الله » را هم در بسيارى از موارد به جهاد در راه خدا تفسير كرده‌اند ، به خوبى روشن مىشود كه معناى اول كه طبرسى آن را نقل مىكند ، با صدر آيه و سياق آيات ديگر كاملا قابل تطبيق است . به خصوص آن كه نامبرده اين معنا را از ابن عباس و جماعتى از مفسران حكايت مىكند و ابن عباس تفسير قرآن را در مكتب على عليه السّلام آموخته است و آراء او مىتواند نشان دهندهء نظرهاى خاندان پيغمبر و « راسخان در علم » باشد و از سوى ديگر خوشبختانه اين نقل با آن حديثى كه سيد بن طاوس از ابى ايوب انصارى روايت كرده بىشباهت نيست و با آن قابل انطباق است . با اين حساب ، آيهء  « وَ لا تُلْقُوا بِأَيْدِيكُمْ إِلَى التَّهْلُكَةِ »  هيچ گونه ارتباطى با « دست زدن به كارى كه در آن خطر مرگ باشد » و « رفتن در راهى كه پايان آن كشته شدن است » ، ندارد .\r\n\r\nفداكارى به خاطر مصالح مهم\r\nبا در نظر گرفتن مطالبى كه در تفسير آيهء « و لا تلقوا . . . » از مدارك اسلامى نقل كرديم ، روشن مىشود كه اصولا مقصود خداوند چيزى است كه با داستان « انتخاب راهى كه به هلاكت و مرگ منجر مىگردد » ارتباطى ندارد . اما اكنون ( با استفاده از راه دوم ) مىخواهيم ببينيم كه اگر فرضا منظور از آيهء فوق اين باشد كه « عمل و راهى كه پايان آن مرگ است نبايد انتخاب گردد » ؛ آيا اين دستور در هر صورت و در تمام شرايط است يا آن كه ممكن است عواملى پيش آيد كه تن دادن به مرگ و استقبال از حوادث نه تنها عملى جايز ، بلكه لازم و حتمى گردد ؟ ترديدى نيست كه از دست دادن جان و استقبال از مرگ در تمام شرايط ناروا نيست ، بلكه در موارد خاصى كه دست يافتن به مصالحى بزرگ و هدفهايى عالى ضرورت آن را ايجاب مىكند ، موضوعى است كه نه تنها در اسلام جايز و گاهى هم واجب شمرده شده ، بلكه در بين همهء مكتبها و ملتها بدون استثنا لازم و حتمى است .\r\nقرآن با آن كه خود صريحا مىگويد  « وَ لا تُلْقُوا بِأَيْدِيكُمْ إِلَى التَّهْلُكَةِ »  ، با اين حال براى پيشرفت اسلام و نشر كلمهء توحيد در برابر كفّار دستور جهاد مىدهد و به فداكارى و جانبازى در راه نشر معارف آسمانى اين آيين سخت تحريص و تشويق مىكند و بديهى است كه شركت در جهاد و جنگ ( به خصوص در آن شرايط سختى كه مسلمانان در صدر اسلام داشتند ) خطر مرگ را در بر داشت . نه تنها در آن شرايط ، بلكه در همهء جنگهايى كه اسلام آن\r\n\r\n","description":"","footnote":"","page_name":" 270 ","page_number":276},
  {"content":"\r\n\r\nرا تجويز كرده ( مانند جنگهايى كه ديگران تجويز مىكنند ، بدون آن كه بخواهيم در ماهيت اين نمونه پيكارها وارد شويم ) حد اقل شركت‌كننده 50 درصد احتمال خطر مىدهد . ولى آيا استقبال از اين گونه خطرها از نظر اسلام « وقوع در هلاكت » است ؟ قطعا نه ، زيرا در مورد جهاد ( كه اساس آن بر فداكارى و جانبازى است ) مصالح واقعى و حقيقى بزرگى وجود دارد كه دست يافتن به آنها جز از راه استقبال از خطر و مرگ عملى نيست . دست زدن به كارى كه پايان آن كشته شدن و يا مردن است ، هنگامى مصداق « وقوع در هلاكت » و خودكشى است كه منافع عظيمى از نظر عقل و منطق ضرورت آن را ايجاب ننمايد .\r\nدر قرآن ، در موضوع جهاد و پيكار با كفار ، دو نمونه از آيات به چشم مىخورد .\r\nدستهء اول - آيات فراوانى است كه در آن از كسانى كه براى حفظ جان خويش و زيستن بيشتر در اين جهان از حمايت اسلام و پيامبر بزرگ آن خوددارى مىكنند و با عذرهاى غير واقعى و تراشيدن بهانه‌هايى از شركت در پيكار سر بر مىتابند ، سخت نكوهش گرديده و وعدهء عذاب داده شده است .\r\nخداوند دربارهء آنهايى كه در علاقه به جهاد تظاهر مىكردند ولى پس از آن كه دستور الهى در اين باره نازل مىگرديد دچار اضطراب و نگرانى مىشدند و براى « ترس از مرگ » آن حكم را مورد اعتراض قرار مىدادند ، مىفرمايد :\r\n « أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَ أَقِيمُوا الصَّلاةَ وَ آتُوا الزَّكاةَ فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً وَ قالُوا رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ قُلْ مَتاعُ الدُّنْيا قَلِيلٌ وَ الْآخِرَةُ خَيْرٌ لِمَنِ اتَّقى وَ لا تُظْلَمُونَ فَتِيلًا »  « 1 » .\r\nدر مورد ديگر ، خداوند هنگام مقايسهء مسلمانانى كه تخلف آنها از جنگ هيچ گونه ضررى هم براى اسلام و حكومت اسلامى نداشت ، با آنهايى كه مردانه از مرگ استقبال مىكردند و با جان و مال خويش در پيشرفت تعاليم عاليهء اسلام و كلمهء توحيد فداكارى مىنمودند ، مىگويد :\r\n « لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ \r\n\r\n\r\n","description":"","footnote":"\r\n( 1 ) - سورهء نساء ( 4 ) آيهء 77 .\r\n","page_name":" 271 ","page_number":277},
  {"content":"\r\n\r\n وَ أَنْفُسِهِمْ فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً وَ كُلًّا وَعَدَ اللَّهُ الْحُسْنى وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً »  « 1 » .\r\nباز قرآن دربارهء آنهايى كه با آوردن عذرهاى ناصحيح و غير واقعى از شركت در جنگ و از فداكارى در راه خدا خوددارى مىكردند و با اين حال از عمل خود مسرور بودند ، مىفرمايد :\r\n « فَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّهِ وَ كَرِهُوا أَنْ يُجاهِدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ قالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ  « 2 » » .\r\nهمين كتاب آسمانى در مورد چهارم ، آنهايى را كه وظيفهء جهاد را براى خود بسيار ناگوار ديده و در انجام آن كندى و سنگينى مىنمودند ، سخت مورد عتاب قرار مىدهد و مىگويد :\r\n « يا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ أَ رَضِيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلَّا قَلِيلٌ  « 3 » » .\r\nدر مورد پنجم ، قرآن مردمى را كه نسبت به پدران و فرزندان ، برادران و زنان ، خويشان و اموال ، تجارتها و خانه‌هاى خود بيش از خدا و پيامبر او و « جهاد » در راه وى علاقه داشتند ، سخت تهديد مىكند و مىفرمايد :\r\n « قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ »  « 4 »\r\nدر اين دسته از آيات كه نقل كرديم ، خداوند كسانى را كه در جهاد با كفار تعلل مىورزند و يا آن كه بر جان خود خائف بوده و به زندگى بيشتر در اين جهان علاقه دارند و بالاخره كسانى كه از فداكارى و جانبازى در راه نشر توحيد و حمايت از پيغمبر صلّى اللّه عليه و آله و سلم دريغ مىنمودند را سخت مورد نكوهش قرار مىدهد . با آن كه جهاد و پيكار با دشمن چيزى جز استقبال از خطر و مرگ نيست . اما آيا مرگ در راه خداوند و شهادت در هنگام جهاد هم « وقوع نفس در هلاكت » است ؟ و قرآن آنها را توبيخ مىكند كه چرا نفس خويش را به هلاكت نيفكنديد ؟\r\nدسته دوم - آياتى است كه خداوند مسلمانانى را كه از جانبازى و فداكارى در راه او استقبال مىكنند كاملا مورد ستايش قرار مىدهد و به پاداشهاى اخروى و بهشت را به آنان\r\n\r\n\r\n","description":"","footnote":"\r\n( 1 ) - سورهء نساء ( 4 ) ، آيهء 97 .\r\n( 2 ) - توبه ( 9 ) آيهء 81 .\r\n( 3 ) - همان سوره ، آيهء 38 .\r\n( 4 ) - همان ، آيهء 24 .\r\n","page_name":" 272 ","page_number":278},
  {"content":"\r\n\r\nوعده مىدهد . براى نمونه ، در اينجا به قسمتى از اين آيات اشاره مىكنيم :\r\nيك -  « الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ  « 1 » ؛\r\nآنهايى كه به خدا ايمان آوردند و به مدينه هجرت كردند و در راه خداوند ( با كفار ) با مال و جان خود جهاد نمودند . آنها در پيشگاه او داراى منزلت بيشترى هستند و آنها هستند كه رستگارند . »\r\nدر مورد دوم - قرآن به مردم مسلمان دستور مىدهد تا به كفّار بگويند كه ما دو راه خوب در پيش داريم : يكى زندگى در اين جهان با ايمان و ديگرى شهادت در راه خدا است :\r\n « قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ »  . « 2 »\r\nدر مورد سوم - قرآن مىگويد :  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  « 3 » ؛ خداوند از مؤمنين مال و جان آنها را خريدارى نمود تا در برابر به آنان بهشت عنايت فرمايد .\r\nآنها در راه خدا ( با كفار ) پيكار مىكنند . آنان را مىكشند و خود هم كشته مىشوند . اين وعدهء حقّى است كه خداوند در تورات و انجيل و قرآن داده است و آن كس كه به عهد خود وفا نمايد ( و در راه خدا با مال و جان خويش فداكارى كند ) او را به اين معامله بشارت دهيد و رستگارى بزرگ همين است . »\r\nدر اين دسته از آيات ، خداوند از كسانى كه با جان و مال خود در راه وى و نشر كلمهء توحيد با كفار پيكار مىكنند ، تشويق مىكند و آنها را به بهشت و زندگى جاويدان آن مژده مىدهد .\r\nاكنون قضاوت كنيد ، آيا با در نظر گرفتن اين نمونه از آيات ممكن است كسى تصور كند كه خداوند مردم را به « وقوع در هلاكت » و خودكشى و يا به چيزى مانند آن تشويق نموده است . قطعا نه . زيرا « وقوع در هلاكت » و استقبال از حوادث و مرگ هنگامى تحريم گرديده است كه مصالح حياتى منطقى و معقولى آن را ايجاب نكرده باشد . ولى در مورد جهاد كه موضوع نشر كلمهء توحيد و نجات اجتماع از كفر و شرك و الحاد و بالاخره تأمين سعادت\r\n\r\n\r\n","description":"","footnote":"\r\n( 1 ) - توبه ( 9 ) آيهء 2 .\r\n( 2 ) - همان سوره ، آيهء 52 .\r\n( 3 ) - همان ، آيهء 112 .\r\n","page_name":" 273 ","page_number":279},
  {"content":"\r\n\r\nمادى و معنوى آنها در پيش است ، بدون ترديد نه تنها استقبال از مرگ و حوادث مورد نكوهش نيست ، بلكه خود موجب فضيلت و برترى است .\r\nامتياز اين دو از يكديگر ( وقوع نفس در هلاكت و فداكارى در راه اهداف مقدس و بزرگ ) حقيقتى است كه مورد اعتراف همهء ملتها و مكتبهاست . در هر اجتماع و امت ، خودكشى و پذيرش مرگ در شرايط عادى نامعقول و نارواست ، اما روزى كه از نظر آنها مصالح بزرگى آن را ايجاب كند ( هر چند در نظر ما آن مصالح موهوم باشد ) مانند دفاع از كشور و يا مقدسات ملى خويش ؛ در آن روز نه تنها استقبال از حوادث و خطرها و خويشتن را در معرض هلاكت قرار دادن در نظر آنان مصداق خودكشى و هلاكت نفس نيست ، بلكه موجب افتخار و سرافرازى است و نام آن افراد براى هميشه در شمار قهرمانان بزرگ آن اجتماع ثبت مىگردد . بنابراين ، بايد موضوع خودكشى و يا « وقوع نفس در هلاكت » را از حساب « فداكارى و جان باختن براى دست يافتن به مصالحى بزرگ و هدفهايى عالى و مقدس » كاملا از هم جدا نمود .\r\nبا اين توضيح ، به خوبى روشن مىشود كه نهضت حسين بن على عليه السّلام و حركت آن بزرگوار به سوى عراق - با آن كه مىدانست در آنجا كشته مىشود و به شهادت خواهد رسيد - نه تنها هيچ گونه ارتباطى با « و لا تلقوا بايديكم الى التهلكة » ندارد ، بلكه مصداق عالىترين و نمونهء فداكارى و جانبازى در راه هدفهاى آسمانى و انسانى است كه در تاريخ و جهان اسلام انجام گرديده است .\r\nحسين بن على عليه السّلام و ياران پاك آن حضرت از بهترين و كاملترين نمونهء آن آزاد مردانى هستند كه خداوند دربارهء آنها فرموده است :\r\n « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ  . . .  وَ ذلِكَ هُوَ الْفَوْزُ الْعَظِيمُ . » \r\nزادهء امير المؤمنين عليه السّلام در شرايط دردناكى قرار گرفته بود كه اسلام و موجوديت آن و زحمات طاقت‌فرساى پيامبر بزرگ و خونهاى پاك و مقدسى كه در راه پيشرفت آن آيين ريخته شده بود و بالاخره حق و عدالت و آزادى در برابر حكومت بيدادگر دودمان بنى اميه و پسر معاويه در معرض خطر حتمى و سقوط هميشگى قرار داشت . خطرى كه حسين عليه السّلام خود فرمود : « . . . و على الاسلام السلام اذ قد بليت الامة براع مثل يزيد ؛ بر اسلام سلام باد\r\n\r\n","description":"","footnote":"","page_name":" 274 ","page_number":280},
  {"content":"\r\n\r\n( و بايد با آن وداع كرد ) زيرا امت به زمامدارى مانند يزيد دچار گرديده است » .\r\nدر چنين شرايط حياتى و حسّاس ، آيا نهضت حسين بن على عليه السّلام و فداكارى فوق طاقت بشرى آن حضرت را ( كه با انجام آن اساس توحيد و عدالت و آزادى از نيستى و سقوط نجات يافت ) مىتوان مصداق وقوع نفس در هلاكت دانست ؟ آيا به راستى اين عمل بزرگ و گذشت بىسابقه كه سالار شهيدان از خود نشان داد مصداق اين آيه است كه قرآن مىگويد :\r\n « وَ لا تُلْقُوا بِأَيْدِيكُمْ إِلَى التَّهْلُكَةِ ؟ ! » \r\nآيا واقعا جمعى اين گونه فكر مىكنند كه فرزند پيغمبر براى آن كه « جان خود را در معرض هلاكت » قرار ندهد ، مىبايست در آن عصر تاريك و شرايط ضدّ اسلامى در مدينه همچنان بنشيند و ناظر باشد تا اسلام و قران و زحمات انبيا و جدّ بزرگوارش و خونهاى پاكى كه در راه حمايت از آنها ريخته شده ، در معرض هلاكت و سقوط و نابودى قرار گيرد ؟ !\r\nعلى بن طاوس ، آن محقّق و شخصيت بزرگ اسلامى ، با توجه به اين حقيقت است كه ضمن بحث در اين باره مىنويسد : « و الذين تحققناه ان الحسين عليه السّلام كان عالما بما انتهت حاله اليه و كان تكليفه ما اعتمد عليه « 1 » ؛ تا آنجا كه ما جستجو و تحقيق كرديم ، اين حقيقت را به دست آورديم كه حسين عليه السّلام پايان كار خود را به خوبى مىدانست و وظيفهء او ( در آن شرايط ) همان بود كه بر طبق آن عمل كرده است » .\r\nآرى ، سيد بن طاوس به اين حقيقت كاملا واقف است و در اين جملهء كوتاه به آن اشاره مىكند ، اما راستى موجب كمال حيرت است كه چگونه شخصيتى مانند شيخ طبرى اين حقيقت را چنان ناديده گرفته و عمل حسين بن على عليه السّلام را آن گونه توجيه مىكند كه با واقعيت كمترين ارتباطى ندارد ! نامبرده پس از آن كه احتمالاتى را در معناى آيهء  « وَ لا تُلْقُوا بِأَيْدِيكُمْ إِلَى التَّهْلُكَةِ ؟ ! »  نقل مىكند ، مىنويسد :\r\n« در اين آيه ، دلالت است بر حرمت اقدام به عملى كه ممكن است ضررى را براى نفس انسان به بار آورد . همچنين آيهء فوق دلالت دارد كه در هنگام خوف جايز است امر به معروف ترك گردد ، زيرا امر به معروف در آن هنگام القاى نفس در هلاكت است و باز آيه دلالت دارد كه صلح با كفّار و ستمگران جايز است در آن وقتى كه خوفى براى نفس امام يا مسلمانان در\r\n\r\n\r\n","description":"","footnote":"\r\n( 1 ) - لهوف ، ص 11 .\r\n","page_name":" 275 ","page_number":281},
  {"content":"\r\n\r\nبين باشد . چنان كه رسول خدا در حديبيه با كفّار قريش صلح نمود و امير المؤمنين و حسن بن على عليه السّلام هم با معاويه صلح كردند در هنگامى كه حسن بن على عليه السّلام بر جان خود و شيعيان خويش خائف گرديد . و اگر به ما اعتراض كنند كه چرا حسين عليه السّلام تنها با دشمن پيكار كرد ( با آنكه بر نفس خود خائف بود ) در پاسخ مىگوييم : دربارهء عمل حسين عليه السّلام دو احتمال است : يكى آن كه آن حضرت گمان مىكرد مردم كوفه او را نمىكشند ، زيرا او فرزند دختر پيغمبر است .\r\nاحتمال دوم - اين كه ديد اگر با آنها پيكار نكند ، فرزند زياد او را مانند پسر عمّش مسلم با شكنجه خواهد كشت . از اين نظر ، جنگ با آنان را اختيار كرد ، زيرا كشته شدن با عزت نفس و در هنگام جهاد براى وى آسانتر بود » . « 1 »\r\nاين بود متن آن تفسيرى كه شخصيتى بزرگ همانند طبرسى دربارهء نهضت مقدس حسين عليه السّلام نگاشته است ! ولى راستى شگفت‌آور است كه چگونه فردى مانند او در توجيه يك اقدام حياتى و ضرورى كه مسير همه چيز را در اسلام عوض كرد ، اين گونه دچار اشتباه شود كه واقعيات را يكباره ناديده بگيرد !\r\nنامبرده ابتدا نجات نفس را از هلاكت گويا مجوّز ترك هر واجبى قرار داده بدون آن كه حتى يك مورد هم براى آن استثنايى قائل شود . سپس به دنبال آن ، صلح حديبيه را تنها براى نجات نفس پيغمبر و يا مردم مسلمان از هلاكت دانست ، در حالى كه اگر تنها موضوع حفظ جان در آنجا مطرح بود ، پس چرا آن همه غزوات را پيغمبر انجام داد و چرا اصولا در قرآن اين همه از مقاتله و جهاد با كفار دم مىزند . با آن كه در همهء غزوات و جنگها بدون ترديد جان بسيارى از مردم مسلمان در معرض هلاكت قرار داشت ؟ !\r\nصلح حديبيه انجام شد ، اما نه تنها براى حفظ جان و عدم وقوع آن در هلاكت ، بلكه مصالح سياسى بزرگى از نظر حكومت اسلامى لزوم آن را ايجاب مىنمود ، چنان كه تن دادن اجبارى امير المؤمنين عليه السّلام به آن حكميّت لعنتى در صفين و همچنين صلح اضطرارى حضرت امام مجتبى عليه السّلام با معاويه در شرايطى انجام شد كه مصلحت جهان اسلام ضرورت آن را اثبات مىكرد .\r\n\r\n\r\n","description":"","footnote":"\r\n( 1 ) - مجمع البيان ، جزء دوم ، ص 516 .\r\n","page_name":" 276 ","page_number":282},
  {"content":"\r\n\r\nامام على بن ابى طالب و فرزند معصومش حضرت حسن عليه السّلام به حكميّت و صلح در برابر معاويه تن در دادند ، اما نه تنها براى حفظ جان خود و يا خون مسلمين ، بلكه به اين علت كه در شرايط خاصى قرار گرفته بودند كه اگر كشته مىشدند ، پيروزى باطل بر حق و ظلم و خفقان بر عدالت و آزادى حتمى بود .\r\nشرايطى كه از ريختن خون آنها در آن شرايط چيزى جز سقوط قطعى اسلام و هموار كردن راه براى حكومت دائمى كفر و الحاد بنى اميه ثمرى ديگر به دست نمىآمد . اين يك حقيقت است و ما آن را ( با استفاده از شواهد قطعى و مدارك مسلم ) در بحث مربوط به اسرار صلح امام مجتبى عليه السّلام نگاشتيم . آن دو احتمالى كه اين مفسّر بزرگ پس از طرح اين مطالب براى پاسخ از اين پرسش كه « چرا حسين عليه السّلام به سوى كوفه رفت با آن كه مىدانست كشته مىشود » داد ، بسيار بهت‌انگيزتر و حيرت‌آورتر از توجيهاتى است كه نامبرده دربارهء صلح حديبيه و داستان حكميت و مصالحهء امام مجتبى عليه السّلام نموده است .\r\nاين بزرگمرد پاسخ اول خود را اين گونه بيان مىكند كه : « حسين بن على عليه السّلام فكر مىكرد مردم كوفه او را نمىكشند ، زيرا او پسر پيغمبر است » .\r\nما نمىدانيم مرحوم طبرسى با آن همه عظمت و مقامى كه دارند ، چگونه به خود اجازه دادند چنين احتمالى را بدهند با آن كه رهبر آزادگان حسين عليه السّلام از همان ابتداى كار بارها از شهادت خود سخن گفت و از مرگ خويش خبر داد . آيا مىتوان آن همه مدارك و شواهد را در اين باره ناديده گرفت ؟\r\nفرزند معصوم امير المؤمنين عليه السّلام هنگامى كه در مدينه كنار قبر پيغمبر ، از خدا مىخواهد راهى را كه خشنودى او در آن راه است در برابر وى قرار دهد ، جدّ بزرگوار خويش را در خواب مىبيند كه به او مىفرمايد : « حبيبى يا حسين ! كانى أراك عن قريب مرملا بدمائك ، مذبوحا بارض كرب و بلا . . . » آن بزرگوار از خواب بر مىخيزد و آن را براى خاندان خود بازگو مىكند ، در حالى كه آيندهء كارش ديگر براى او روشن است .\r\nدومين موردى كه حسين عليه السّلام در آن از شهادت خود خبر داد ، هنگامى بود كه مىخواست از مدينه حركت كند . در آنجا ام سلمه به او گفت : از مدينه خارج مشو ! زيرا من از پيغمبر خدا شنيدم كه مىفرمود : فرزندم حسين را در عراق مىكشند . . .\r\nحضرت در پاسخ وى چنين گفت : « يا اماه و انا و الله اعلم ذلك و انى مقتول لا محالة و\r\n\r\n","description":"","footnote":"","page_name":" 277 ","page_number":283},
  {"content":"\r\n\r\nليس لى من هذا بدّ و إنّي و الله لأعرف اليوم الذي اقتل فيه و اعرف من يقتلنى و اعرف البقعة التى ادفن فيها و انى اعرف من يقتل من اهل بيتى و قرابتى و شيعتى »\r\nمورد سوم - كه حسين بن على عليه السّلام در آن ، باز از پايان كار خويش سخن گفت . هنگام وداع با قبر پيغمبر صلّى اللّه عليه و آله و سلم بود . در آنجا ضمن خطابى كه به جدّ بزرگوارش دارد ، چنين مىگويد :\r\n« . . . و اخذت بالعنف قهرا ان ابايع يزيد بن معاوية شارب الخمور و راكب الفجور فان فعلت كفرت و ان ابيت قتلت . . . » .\r\nو از همه صريح‌تر خطبه‌اى است كه آن بزرگوار در روز هفتم ذى الحجّه در مكه مىخواند . در آنجا از همان ابتدا سخن از مرگ به ميان مىآورد و مىگويد : « . . . خط الموت على ولد آدم » .\r\nتا آنجا كه اضافه مىكند : « كانى باوصالى يتقطعها عسلان الفلوات بين النواويس و كربلا فيملان منى اكراشا جوفا و اجربة سغبا . . . »\r\nحسين بن على عليه السّلام در اين خطبه نه تنها از مرگ و شهادت خويش با روشن‌بينى خاصّى خبر مىدهد ، بلكه در پايان آن ، انسانهاى آزادهء اجتماع را هم به جانبازى و فداكارى در راه خويش و اهداف آسمانى و بزرگى كه در پيش دارد دعوت مىكند و مىگويد : « . . . من كان باذلا فينا مهجته و موطنا على لقاء الله نفسه فليرحل معنا » .\r\nآرى ، اينها مواردى است كه فرزند پيغمبر صلّى اللّه عليه و آله و سلم در آنجا با صراحت از شهادت و مرگ خويش خبر مىدهد . با اين حال ، آيا جاى شگفت نيست اگر گفته شود : « حسين عليه السّلام ، تصور مىكرد مردم كوفه او را نمىكشتند چون او فرزند دختر پيغمبر است » . مسألهء ديگرى كه در اينجا قابل توجه است ، اين است كه اگر ما از تمام اين مدارك چشم بپوشيم و بر فرض محال بگوييم كه حضرت حسين عليه السّلام هنگام حركت به سوى كوفه گمان مىكرد كه مردم او را نمىكشند ! آيا با شنيدن خبر شهادت مسلم بن عقيل عليه السّلام در كوفه يا تا شب عاشورا و يا صبح آن روز هم حسين عليه السّلام همچنان به گمان خود باقى بود ؟ و ديدن آن همه شواهد و حوادث در آن سرزمين كافى نبود كه آن حضرت را به شهادتش مطمئن سازد ! و اگر حركت حسين عليه السّلام از مدينه و مكه به سوى عراق با آن كه مىدانست كه كشته مىشود مصداق ( وقوع نفس در هلاكت باشد ) ، پس مىبايست حد اكثر آن حضرت در روز عاشورا ( كه تمام قراين به طور قطع به مرگ او و ياران وى گواهى مىداد ) در برابر يزيد تسليم گردد تا جان خويش را از\r\n\r\n","description":"","footnote":"","page_name":" 278 ","page_number":284},
  {"content":"\r\n\r\n« وقوع در هلاكت » مصون دارد . در حالى كه حسين بن على عليه السّلام در آن روز هم تسليم نشد و در آن شرايط هم براى بيعت با يزيد آماده نگرديد .\r\nو اما احتمال دومى كه علامه طبرسى دربارهء حسين عليه السّلام و حركت آن بزرگوار به سوى عراق داده‌اند ، متأسفانه آن هم با واقع كمترين تماسى ندارد . نامبرده در اين باره مىگويد :\r\n« حسين عليه السّلام به كوفه رفت ، زيرا ديد در هر حال او را خواهند كشت و براى آن كه از « قتل صبر » بگريزد اين راه را انتخاب نمود » . آيا واقعا ممكن است چنين تفسيرى را دربارهء نهضت حسين عليه السّلام و فاجعهء خونين طف پذيرفت . با آن كه در موارد زيادى آن حضرت خود از « هدف » نهضت سخن گفت و حركت خويش را به سوى عراق براى دست يافتن به آن اهداف مقدس معرفى نمود ؟\r\nحسين بن على عليه السّلام هنگام خروج از مكّه ضمن وصيت نامه‌اى كه به برادر بزرگوارش محمد حنفيه تسليم مىكند ، مىنويسد : « . . . و انى لم اخرج اشرا و لا بطرا و لا مفسدا و لا ظالما و انما خرجت لطلب الاصلاح فى امة جدى صلى الله عليه و آله اريد ان آمر بالمعروف و انهى عن المنكر . . . » .\r\nو در روز عاشورا فرمود : « . . . و الله لا اعطيهم عطاء الذليل و لا اقر اقرار العبيد . . . »\r\nو باز در همان روز در ميان آتش و خون فرياد زد : « . . . الا و ان الدعى ابن الدعى قد ركزنى بين اثنتين بين السلة و الذلة و هيهات من الذلة » .\r\nاينها گفتار شخص حسين است كه علت انتخاب راه نهضت را در آنها بيان مىكند . نه تنها آن حضرت ، بلكه فرزند معصومش امام صادق عليه السّلام هم نهضت جدّ بزرگوار خويش را ( بر خلاف تصور اين مفسّر بزرگ ) عملى اختيارى دانسته و آن را ناشى از تصميم و اراده و « هدف » مىشمرد و از اين نظر اين گونه تعبير مىكند : و « بذل » مهجته « فيك » . آنگاه هدف از انجام اين قيام را آشكارا شرح مىدهد و مىگويد : « ليستنقذ عبادك من الضلالة و حيره الجهالة . . . » .\r\nبا اين حساب بايد گفت كه ، حسين عليه السّلام هم مىدانست كه كشته مىشود و پايان كار او شهادت است و هم در انتخاب اين راه هدف بزرگ و مقدسى را در نظر داشت كه براى دست يافتن به آن جز دست زدن به آن قيام خونين راهى نداشت ، نه آن كه غافلگير شده و يا براى نجات از يك مرگ سخت‌تر جهاد و شهادت را پذيرفته باشد .\r\n\r\n","description":"","footnote":"","page_name":" 279 ","page_number":285},
  {"content":"\r\n\r\nبا در نظر گرفتن مطالبى كه گفته شد ، به خوبى روشن گرديد كه حركت حسين عليه السّلام از مكه به سوى عراق ( با آن كه مىدانست كشته مىشود ) نه تنها « القاى نفس در هلاكت نبود » و از « دو نظر » هيچ گونه ارتباطى با اين موضوع و آيهء  « وَ لا تُلْقُوا بِأَيْدِيكُمْ إِلَى التَّهْلُكَةِ »  نداشت ، بلكه مصداق عالىترين و كاملترين نمونهء آن فداكارى و جانبازى است كه خداوند در آن باره مىفرمايد :\r\n « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  « 1 » ؛ خداى از مؤمنان جانها و مالهايشان را بخريد به بهاى آنكه بهشت براى آنها باشد ، در راه خدا كارزار مىكنند پس مىكشته و كشته مىشدند . وعده‌اى است راست و درست بر خداى در تورات و انجيل و قرآن ، كيست كه به پيمان خويش از خدا وفادارتر است ؟ پس به اين خريد و فروخت كه كرديد ، شادمان باشيد و اين است رستگارى و كاميابى بزرگ .\r\n\r\n\r\n","description":"","footnote":"\r\n( 1 ) - سورهء توبه ( 9 ) ، آيهء 111 .\r\n","page_name":" 280 ","page_number":286},
  {"content":"\r\n\r\n\r\nفصل بيست و دوم نهضت حسين عليه السّلام از نظر رهبران علمى و سياسى جهان\r\nتا اينجا مسائلى را كه دربارهء نهضت مقدس حسين عليه السّلام و عوامل و موجبات آن و همچنين ارزيابى آن حادثهء خونين ، براى نگارش در نظر داشتيم با توفيق پروردگار به پايان رسانديم . اكنون مىخواهيم آخرين قسمت كتاب را به نقل گفتارى از نوابغ . مذهبى ، علمى و سياسى جهان دربارهء آن بزرگوار و فداكارى بىسابقه‌اى كه آن حضرت در راه حمايت از حق و عدالت انجام داده‌اند ، اختصاص دهيم .\r\n\r\nحسين عليه السّلام از نظر مسيو ماربين آلمانى\r\nمسيو ماربين آلمانى دربارهء حسين بن على عليه السّلام و علل قيام آن حضرت و نتايج حاصل از آن چنين مىنويسد : « حسين بن على عليه السّلام نبيرهء محمد صلّى اللّه عليه و آله و سلم كه از دختر محبوبه‌اش فاطمه عليها السّلام متولد شده ، تنها كسى است كه در چهارده قرن در برابر حكومت جور و ظلم قد علم كرد .\r\nاخلاق و صفاتى كه در دوران حكومت عرب پسنديده و قابل احترام بود ، در فرزند مولاى متقيان مشاهده مىشد . حسين شجاعت و دلاورى را از پدر خود به ارث برده بود . به دستورات و احكام اسلام تسلط كامل داشت ، در سخاوت و نيكوكارى نظير نداشت ، در نطق و بيان زبردست بود و همه را مجذوب بيانات خود مىساخت . مسلمانان جهان عقيده و ارادت زائد الوصفى به حسين عليه السّلام دارند و هر ساله در ماه معيّنى ( منظور ماه محرم است ) براى او عزادارى مىكنند . كتابهاى بسيارى از فضايل و مناقب حسين عليه السّلام توسط مسلمانان نوشته شده و از ملكات حسنه و سجاياى پسنديدهء او گفتگو مىشود . موضوعى را كه\r\n\r\n","description":"","footnote":"","page_name":" 281 ","page_number":287},
  {"content":"\r\n\r\nنمىتوان ناديده گرفت اين است كه حسين عليه السّلام اول شخص سياستمدارى بود كه تا به امروز احدى چنين سياست مؤثرى را اختيار ننموده است . براى اثبات اين نكته بايد به تاريخ قبل از اسلام توجه نمود . بنى اميه و بنى هاشم دو طايفه‌اى بودند كه با هم قرابت و خويشاوندى داشتند زيرا اميه و هاشم پسران عبد مناف بودند و قبل از اسلام بين اين پسر عموها نقار و كدورت برقرار بود و مكرر با يكديگر نزاع مىنمودند و به اصطلاح اعراب ، خونخواه يكديگر بودند . در عرب طايفهء قريش ، و در قريش ، بنى هاشم و بنى اميه عزيز و محترم بودند .\r\nبنى اميه از لحاظ ثروت و رياست ، و بنى هاشم از لحاظ علم و معنويت . در صدر اسلام كدورت بنى هاشم و بنى اميه بالا گرفت تا وقتى كه محمد صلّى اللّه عليه و آله و سلم مكه را فتح نمود و طايفهء قريش را در دست گرفت . بدين لحاظ ، بنى هاشم تفوق و برترى پيدا كردند و بنى اميه مجبور شدند از بنى هاشم اطاعت نمايند .\r\nاين پيشامد آتش حسد را در سينهء بنى اميه شعله‌ور ساخت و در صدد انتقام‌گيرى از بنى هاشم بر آمدند تا پس از رحلت حضرت محمد صلّى اللّه عليه و آله و سلم موقعيت را مغتنم شمردند و با كمال قوا كوشيدند كه جانشينى محمد صلّى اللّه عليه و آله و سلم با اصول ولايت‌عهدى « 1 » صورت نگيرد .\r\nبالاخره ، براى تعيين جانشين ، اكثريت آراى مردم را انتخاب كردند « 2 » و چون بنى اميه از لحاظ ثروت و رياست در بين مردم نفوذ كاملى داشتند ، بنى هاشم غلبه پيدا نمودند و عثمان به خلافت رسيد . به مناسبت همين ، خليفه‌تراشى بنى اميه مقام بلندى حاصل كرد و جاده را براى آيندهء خويش هموار كردند . هر روز اين جانشينان به ناحق محمد صلّى اللّه عليه و آله و سلم بر جاه و جلال خود مىافزودند و در امور اسلام مداخلات ناروايى مىنمودند . عثمان كه مردى بىاطلاع و جاه طلب بود ، هر روز آلت دست ديگران قرار مىگرفت .\r\nبنى اميه از موقعيت استفاده كرده و براى آيندهء خود جايگاه محكم و استوارى به وجود آوردند و بنابر عادت ديرين خود كه دشمن بنى هاشم بودند ، كمتر خلوص عقيدت و نيّت\r\n\r\n\r\n","description":"","footnote":"\r\n( 1 ) - انتخاب دوازده جانشين ( على و فرزندانش ) براى پيغمبر در اعتقاد شيعه و طبق مدارك قطعى و علمى از جانب خداوند بوده است ، نه به خواست و ارادهء پيامبر .\r\n( 2 ) - انتخاب ابى بكر بنا به ادعاى برادران سنّى مذهب به اصطلاح با « اجماع » بوده ، در حالى كه بررسى بىطرفانهء شواهد به خوبى نشان مىدهد كه دربارهء ابى بكر هيچ گونه اجماعى در ابتداى امر در كار نبود ، و انتخاب دومى هم بنا به وصيت و تعيين ابى بكر بوده و سومى هم با انتخاب شوراى شش نفرى روى كار آمد . پس دربارهء هر يك از ابى بكر و عمر و عثمان ، اهل سنت مطلبى مىگويند و راه مستقل و جدايى دارند .\r\n","page_name":" 282 ","page_number":288},
  {"content":"\r\n\r\nپاك به اسلام ابراز مىداشتند و در باطن ننگ مىدانستند كه پيرو دين اسلام باشند ، زيرا دين اسلام از فداكاريها و جانبازيهاى بنى هاشم پابرجا مانده بود ، ولى چون مسلمانان نفوذ كاملى داشتند ، بنى اميه صلاح را در اين ديدند كه در سايهء پيروى از اسلام مقاصد خويش را عملى سازند . همين كه در دستگاه حكومت و خلافت وارد شدند و پايهء جاه و جلال خويش را محكم نمودند ، علنا به مخالفت با اسلام برخاستند و اسلام را به باد تمسخر گرفتند .\r\nبنى هاشم كه كار را بدين منوال ديدند و از خيالات بنى اميه واقف شدند ، سكوت را جايز ندانسته ، حركت عثمان را به مردم نشان دادند . مسلمانان كه اين حركتها را مشاهده كردند بر عثمان شوريدند و او را به قتل رساندند و اكثريت آراء ، خلافت على عليه السّلام را تصويب كرد و على به خلافت رسيد . پس از اين واقعه ، بنى اميه يقين كردند كه باز بنى هاشم داراى سيادت و عظمت اوليه مىشوند ، اين بود كه دوباره حكومتهاى سابق بنى اميه كه موقعيت خود را در خطر ديدند دست به تظاهرات شديدى زدند و حاكم شام ( معاويه ) كه يك جرثومهء شيطنت بود به بهانهء قتل عثمان و به ادعاى اين كه كشته شدن عثمان با اشارهء على بوده ، علم مخالفت را بر افراشت و اختلاف شديدى بين مسلمانان بروز كرد و مانند عهد جاهليّت شمشيرها بين اعراب به كار افتاد و جنگهاى متعددى به وقوع پيوست تا اين كه على عليه السّلام را در محراب مسجد شهيد كردند . از آن به بعد ، كاملا معاويه غالب و حسن فرزند على عليه السّلام و برادر بزرگ حسين عليه السّلام با وى صلح كرد و جانشينى محمد صلّى اللّه عليه و آله و سلم دوباره به دست بنى اميه افتاد . « 1 »\r\nمعاويه از يك طرف اقتدار مىيافت و از طرف ديگر با تدابير عملى در نابودى بنى هاشم مىكوشيد و در نابودى و محو ابدى آنان دقيقه‌اى فروگذار نمىنمود .\r\nحسين عليه السّلام به شعار هميشگى خود مىگفت : من در راه حق و حقيقت كشته مىشوم و دست به ناحق نخواهم داد . بنى اميه از اين شعار حق و حقيقت مىترسيدند . اين جنگ و جدال باقى بود تا اين كه امام حسن و معاويه در گذشتند و يزيد جانشين معاويه گرديد .\r\nحسين عليه السّلام ديد از يك طرف حركتهاى بنى اميه كه ( قدرت ) مطلقه داشتند و دستورات اسلام را پايمال مىكردند ، نزديك است يكباره پايه‌هاى استوار و مستحكم اسلام را در هم ريزد و از طرف ديگر مىدانست كه به فرض اين كه از يزيد اطاعت بكند يا با او مخالفت ورزد ، بنى اميه نظر به عداوت و دشمنى ديرينه خود از محو و نابودى بنى هاشم دست‌بردار نيستند\r\n\r\n\r\n","description":"","footnote":"\r\n( 1 ) - دربارهء اسرار صلح امام حسن 7 و عواملى كه ضرورت آن را ايجاب مىنمود ، به بحث ما در اين كتاب مراجعه نماييد .\r\n","page_name":" 283 ","page_number":289},
  {"content":"\r\n\r\nو اگر بيش از اين مسامحه كند ، نام و نشانى از اسلام و مسلمانان باقى نخواهد ماند . اين بود كه تصميم گرفت در برابر حكومت جور و ظلم قد علم كند و براى پايدار داشتن پرچم اسلام ، پرچمى كه با فداكارى و از خودگذشتگيهاى جدش و با ايثار خون پاك صدها مسلمان غيرتمند برافراشته شده بود ، جان و مال و خانواده و دوستان خود را فدا نمايد .\r\nاين سرباز رشيد عالم اسلام به مردم دنيا نشان داد كه ظلم و بيداد و ستمگرى پايدار نيست و بناى ستم هر چند ظاهرا عظيم و استوار باشد ، در برابر حق و حقيقت چون پر كاهى بر باد خواهد رفت .\r\nپيروان وجدان اگر با نظر دقيق اوضاع و احوال آن دوره و پيشرفت مقاصد بنى اميه و وضع ( حكومت ) و دشمنى و عداوت آنها را با حق و حقيقت بنگرند ، بدون تأمل تصديق خواهند كرد كه حسين عليه السّلام با قربانى كردن عزيزترين افراد خود و با اثبات مظلوميت و حقانيت خود ، درس فداكارى و جانبازى به دنيا آموخت و نام اسلام و اسلاميان را در تاريخ ثبت و در عالم بلند آوازه ساخت . اگر چنين حادثهء جانگدازى پيش نيامده بود ، قطعا اسلام به حالت كنونى خود باقى نمىماند و ممكن بود يكباره اسلام و اسلاميان محو و نابود شوند .\r\nحسين بن على عليه السّلام كه پس از پدر ، در اجراى اين مقصود عالى مصمم بود ، بعد از جانشينى يزيد به جاى معاويه ، از مدينه بدين قصد حركت كرد كه در مراكز مهم اسلام مانند مكه و عراق اين تفكر بزرگ و ايده‌آل مهمّ خويش را منتشر سازد و به جهان و جهانيان بگويد : بايد در راه دفاع از حق و حريّت جانبازى كرد و مرگ را به اسارت ترجيح داد . در هركجا كه حسين عليه السّلام قدم مىگذاشت و حقانيّت اسلام را آشكار مىساخت ، در قلوب مردم نفرت و انزجار شديدى نسبت به بنى اميه توليد مىشد . يزيد هم كه از اين نكات باريك بىخبر نبود ، دانست كه اگر در يك نقطه از كشورش صحبت از حق و حقيقت به ميان آيد و حسين در برابر او پرچم مخالفت را بر افرازد ، با آن همه نفرتى كه مسلمانان از وضع سلوك و حكومت بنى اميه پيدا نموده بودند و آن همه مهر و محبتى كه نسبت به حسين عليه السّلام ابراز مىداشتند ، زوال ( حكومت ) او در خواهد رسيد . اين بود كه پس از نشستن بر اريكهء « قدرت » ، قبل از هر اقدام مصمم به قتل حسين عليه السّلام گرديد و اين بزرگترين اشتباهات سياسى بنى اميه بود و به واسطهء يك خطاى سياسى نام و نشان خود را از صفحهء عالم محو كردند .\r\nحسين عليه السّلام از شهيد شدن خود قبل از مرگش خبر مىداد و از آن ساعتى كه از مدينه\r\n\r\n","description":"","footnote":"","page_name":" 284 ","page_number":290},
  {"content":"\r\n\r\nحركت كرد ، بدون پروا و وحشتى با صداى رسا مىگفت كه من براى كشته شدن مىروم و به همراهان خود محض اتمام حجت چنين گفت : « هر كس به طمع جاه و جلال همراه من است ، ترك همراهىام كند ، زيرا من براى مبارزه با ظلم و جور حركت مىكنم و كشته شدن من در راه حق و حقانيّت ، مسلم است » .\r\nاگر منظور حسين عليه السّلام اين موضوع نبود ، به كشته شدن تن نمىداد و در جمع نمودن لشكر كوشش مىكرد ، نه اين كه جماعتى را كه همراه داشت متفرق سازد ، چون قصدى جز كشته شدن كه مقدمهء يك نهضت عظيم و عالى بود ، نداشت . بزرگترين وسيله را بىكسى و مظلومى مىدانست و آن را اختيار كرد تا مصائب وى در قلوب عالم مؤثر واقع گردد .\r\nحسين عليه السّلام به هفتاد و دو تن از ياران خود چنين گفت : « من ننگ دارم كه پسر معاويه شراب مىخورد و اشعار هوس‌آلود مىسازد و قبايل بيمناك اسلام را با زر و زور مىترساند و پايهء حكومت بيداد را استوار مىكند و دين خدا بىپناه باشد . من بايد قيام كنم و با خون خود دين اسلام را آبيارى نمايم . اگر شما از اين راه پرخطر مىترسيد ، فورا بر گرديد و مرا به حال خود گذاريد » . ولى يارانش كشته شدن و فداكارى را بر زندگى ترجيح دادند .\r\nحسين عليه السّلام مىدانست كه پس از كشته شدن ، زنان و اطفال بنى هاشم ( كه آل محمد بودند ) اسير خواهند شد و اين واقعه در مسلمانان ، خاصّه در عرب ، بيش از آنچه به تصور آيد ، مؤثر است . چنان كه حركتها و رفتار ظالمانهء بنى اميه و سلوك بىرحمانهء آنان نسبت به اهل بيت حسين عليه السّلام به اندازه‌اى در قلوب مسلمانان مؤثر افتاد كه اثرش از كشته شدن حسين عليه السّلام و همراهانش كمتر نبود و عداوت بنى اميه را با خاندان محمد صلّى اللّه عليه و آله و سلم و عقايد آنها را با اسلام و رفتارشان را با مسلمانان آشكار ساخت . اين بود كه حسين به دوستان خود كه او را از اين سفر منع مىنمودند ، مىگفت : « من براى كشته شدن مىروم » . دوستان حسين چون خيالاتشان محدود و از مقاصد عاليهء حسين عليه السّلام بىاطلاع بودند ، در منع مسافرت او اصرار مىكردند . حسين به آنها گفت : « خدا چنين خواسته و جدم چنين امر فرموده است » .\r\nياران حسين چون چنين ديدند ، به حسين عليه السّلام پيشنهاد كردند و گفتند : « حال كه براى كشته شدن مىروى ، زنان و بچه‌ها را همراه مبر » . حسين در پاسخ آنها فرمود : « خدا عيال مرا اسير خواسته » . و اين سخنان چون مسلم شد ، آنها فهميدند كه حسين عليه السّلام جز اجراى اوامر خداوند مقصد ديگرى به خاطر ندارد . اين بود كه فرمود : « چون قيام من به واسطهء جلوگيرى از ظلم و\r\n\r\n","description":"","footnote":"","page_name":" 285 ","page_number":291},
  {"content":"\r\n\r\nجور است ، پس از كشته شدن من و تحمل مصائب جانكاه ، خداوند جماعتى را برانگيزاند كه حق را از باطل جدا مىسازند و قبور ما را زيارت مىكنند و بر مصائب ما اشك مىريزند و دمار از روزگار دشمنان آل محمد صلّى اللّه عليه و آله و سلم بر مىدارند . اگر در كلمات و گفتار حسين عليه السّلام درست دقت شود ، معلوم خواهد شد كه هدف و ايده‌آل حسين عليه السّلام جلوگيرى از ظلم و ستم بوده و اين همه قوّت قلب و از خودگذشتگى را در راه مقصود عالى خويش به خرج داده است .\r\nحتى در آخرين دقايق زندگى ، طفل شير خوار خود را قربانى حق و حقانيّت نمود و با اين عمل انديشهء فلاسفه و بزرگان عالم را متحيّر ساخت ، كه چگونه در اين دم آخر با آن همه مصائب جانكاه و افكار متراكم و عطش و كثرت جراحات ، بازهم از مقصد عالى خود دست بر نداشت و يا اين كه مىدانست بنى اميهء ستمگر ، بر فرزند صغيرش رحم نخواهند كرد .\r\nمحض بزرگ نمودن مصائب خود ، او را هم بر سر دست گرفت و به ظاهر آب تمنا نمود ، ولى با تير جواب شنيد . گويا هدف حسين عليه السّلام از اين حركت اين بود كه جهانيان بدانند عداوت بنى اميه با بنى هاشم تا چه حد است ، و مردم گمان نبرند كه يزيد براى دفاع از خود ناچار به اين اقدامهاى وحشيانه دست زده است ، زيرا كشتن طفل شيرخواره در چنين حال با آن وضع دهشتناك جز دشمنى وحشيانه كه منافى با قواعد هر دين و مذهبى است ، چيز ديگرى نبود و همين نكته مىتواند پرده از روى قبايح اعمال و نيّات فاسد و عقايد بنى اميه بردارد و بر جهانيان ، خاصّه مسلمانان ظاهر شود كه بنى اميه نه تنها بر خلاف احكام اسلام حركتهايى مىكردند ، بلكه از روى عصبيّت جاهلانه مىخواستند كه از بنى هاشم خاصه بازماندگان محمد صلّى اللّه عليه و آله و سلم ، حتى يك طفل شيرخواره باقى نماند .\r\nبا اين خيالات عالى كه حسين عليه السّلام در نظر داشت و با آن همه دانش و سياستى كه در او بود ، تا موقعى كه شهيد گرديد مرتكب امرى نگرديد كه بهانه‌اى به دست بنى اميه بيايد و آن را دليل بر كشتن حسين عليه السّلام بدانند . حسين بن على عليه السّلام با آن عظمت و اقتدار و نفوذ كلمه‌اى كه داشت ، شهرى از شهرهاى اسلام را مسخر نكرد و بر حكومتى از حكومتهاى يزيد حمله ننمود . با اين وصف ، وى را به دستور يزيد در بيابان لم‌يزرعى محاصره كردند .\r\nحسين عليه السّلام فقط فجايع بنى اميه و نابودى اسلام را از رويهء آنان گفته و از قتل خود خبر مىداد و از مظلوميت خود دلشاد بود . همين نكته است كه سلامت نفس حسين عليه السّلام را مىرساند .\r\nمنتهى درجهء اثر را در قلوب مسلمانان عليه بنى اميه بخشيد ، قبل از حسين هم بسيارى از\r\n\r\n","description":"","footnote":"","page_name":" 286 ","page_number":292},
  {"content":"\r\n\r\nمردان فداكار آن مظلوم كشته شده‌اند و بعد از قتلشان هم نهضت عظيمى برپا گرديده است .\r\nتاريخ عاشورا كاملا نشان مىدهد كه هيچ يك از شهيدان كربلا عمدا خود را به كشتن نداد ، يعنى هر يك از كشته‌شدگان را دشمنان بر سر آنان تاخته و مظلومانه از پاى در آورده‌اند و به اندازهء مظلوميّتشان بر عظمت و بزرگى اسلام افزوده شد . ولى شهادت حسين عليه السّلام از همه مهمتر بود و از روى دانش و بصيرت و سياست انجام گرفت و اين شهادت و شهامت در تاريخ بشريت نظير ندارد .\r\nحسين عليه السّلام مدتها بود كه خود را آمادهء پيكار كرد و در انتظار چنين روزى دقيقه شمارى مىكرد و مىدانست كه زنده ماندن نام جاويدان اسلام و قرآن ، مستلزم آن است كه او را شهيد كنند و با خون مقدسش درخت اسلام آبيارى شود .\r\nمصائبى كه حسين عليه السّلام در راه احياى دين جدش بر خود وارد ساخت ، بر شهيدان پيش از او برترىاش داد و بر هيچ يك از گذشتگان چنين مصائبى وارد نيامده است . اگر چه گفته مىشود كه ديگران هم در راه ديانت اسلام جان دادند ، ولى به وضع حسين كه جان شيرين خود و فرزندان عزيز و برادران و برادرزادگان و دوستان و خويشاوندان و مال و عيال خود را در راه ديانت اسلام داده ، نبوده و اين مصائب به طور ناگهانى و غير منتظره به وقوع نپيوسته است كه در حكم يك واقعهء غير منتظره بوده باشد ، بلكه به مرور زمان و يكى پس از ديگرى رخ داده است .\r\nدر تاريخ دنيا ، هجوم اين گونه مصائب پىدرپى مخصوص حسين عليه السّلام است . اين است كه به مجرد اين كه حسين شهيد گرديد و زن و فرزند او را اسير كردند و آن پيشامدهاى دردانگيز پيش آمد ، يك مرتبه قبايح و فجايع اعمال بنى اميه ظاهر شد و يك مرتبه جنبش و نهضت عظيمى در مسلمانان پيدا و عليه ( حكومت ) يزيد و آل اميه قيام كردند و بنى اميه را مخرّب اسلام دانستند و آنها را ظالم و غاصب ناميدند و بر عكس ، بنى هاشم را مظلوم و شايستهء خلافت دانسته ، حقيقت اسلام را در آنها شناختند . از اين به بعد مسلمانان نوينى به وجود آمدند و روحانيّت اسلام را رونقى تازه دادند ؛ مسلمانانى كه جنبهء روحانيت اسلام را به يكباره فراموش نموده بودند ، با يك جنبش روشن به دنبال حق و حقيقت رفتند و نهضتهاى عظيم اسلامى شروع شد و دنبالهء آن تا به امروز امتداد يافت و روز به روز واقعهء بزرگ كربلا اهميت و درخشندگى بيشترى يافت .\r\n\r\n","description":"","footnote":"","page_name":" 287 ","page_number":293},
  {"content":"\r\n\r\nمهمترين اثر اين نهضت اين بود كه رياست روحانى كه در عوالم سياست داراى اهميت شايانى داشت ، مجددا به دست بنى هاشم افتاد و به ويژه در بازماندگان حسين عليه السّلام مسلم گرديد . چندى طول نكشيد كه ( حكومت ) ظلم و جور معاويه و جانشينان او منهدم شد و در كمتر از يك قرن قدرت از بنى اميه سلب گرديد . منهدم شدن ( قدرت ) از بنى اميه به قسمى شد كه امروز نام و نشانى از آنها نمودار نيست و اگر در متن كتب تاريخى نامى از اين قوم ذكر شده ، در تعقيب آن هزاران نفرين و ناسزا هم نوشته شده و اين نيست ، مگر به واسطهء قيام حسين و ياران با وفاى او .\r\nمىتوان ادعا نمود كه تا به امروز تاريخ بشريت نظير چنين شخص مآل‌انديش و فداكار را به خود نديده و نخواهد ديد . هنوز اسراى حسين عليه السّلام نزد يزيد نرسيده بودند كه علم خون خواهى حسين عليه السّلام بر افراشته شد و نهضت عظيمى عليه يزيد آغاز گرديد . مظلوميت حسين عليه السّلام بر همه ثابت شد و پرده از روى نيّات و جنايات بنى اميه برداشته شد و كار به جايى رسيد كه خاندان و حرم‌سرايان يزيد زبان شماتت بر او دراز كردند و با اين كه ممكن نبود نام حسين و خاندان على عليه السّلام در اطراف و جوانب يزيد به نيكويى برده شود ، پس از اين واقعه در « پايتخت » يزيد ، همه جا صحبت از مظلوميت حسين و ياران او بود و خاندان على عليه السّلام را به تقديس و عظمت ياد مىكردند و با اين كه يزيد ياراى شنيدن چنين كلماتى را نداشت ، جز سكوت چاره‌اى نديد و براى تبرئه نمودن خود قصور و گناه را به امراى خود نسبت داد و گفت : خدا لعنت كند پسر مرجانه را زيرا من به او دستور دادم كه اگر مىتواند از حسين عليه السّلام بيعت بگيرد ، نه اين كه او را شهيد نمايد « 1 » و از بس مدح و ثناى حسين عليه السّلام را پس از واقعهء كربلا شنيد ، روزى گفت : « ( حكومت ) حسين بر من گواراتر بود ، نسبت به اين عظمت و تقدّسى كه آل على و بنى هاشم ياد مىشوند » . بالاخره پيروان حسين عليه السّلام از اين نهضتهاى پىدرپى فايدهء ثمربخشى حاصل نمودند و بر عظمت و قوت بنى هاشم افزوده شد و طولى نكشيد كه ( حكومت ) وسيع بنى اميه منقرض گرديد و به قسمى آنها را از ميان برداشتند كه حتى نام و نشانى از آنها باقى نماند . فقط چند نفرى از آنها يكى پس از ديگرى ، در اندلس حكومت مىكردند .\r\nامروزه از آن ( قدرت ) و جاه و غرور يك نفر - و لو اين كه گمنام باشد - پيدا نمىشود و اگر\r\n\r\n\r\n","description":"","footnote":"\r\n( 1 ) - اين گفتار يزيد بر خلاف واقع و تنها نيرنگى به منظور تبرئه خود از نظر افكار عمومى بوده است . به بحث ما در اين باره به متن كتاب مراجعه شود .\r\n","page_name":" 288 ","page_number":294},
  {"content":"\r\n\r\nپيدا شود ، از بس مورد سرزنش مردم مىباشند ، ننگ دارند كه خود را معرفى نمايند . « 1 »\r\n\r\nنهضت حسين از نظر مهاتما گاندى\r\n« من زندگى امام حسين عليه السّلام آن شهيد بزرگ اسلام را به دقت خوانده‌ام و توجه كافى به صفحات كربلا نموده‌ام و بر من روشن است كه اگر هندوستان بخواهد يك كشور پيروز گردد ، بايستى از سرمشق امام حسين عليه السّلام پيروى كند » . « 2 »\r\n\r\nمحمد على جناح دربارهء حسين سخن مىگويد\r\n« هيچ نمونه‌اى از شجاعت ، بهتر از آنچه امام حسين عليه السّلام از لحاظ فداكارى و تهور نشان داد ، در عالم پيدا نمىشود . به عقيدهء من ، تمام مسلمين بايد از سرمشق اين شهيدى كه خود را در سرزمين عراق قربان كرد ، پيروى نمايند » . « 3 »\r\n\r\nحادثهء طف از نظر لياقت عليخان\r\n« اين روز ( عاشورا ) براى مسلمانان در سراسر جهان معناى بزرگى دارد . در اين روز يكى از حزن‌آورترين و تراژيك‌ترين وقايع اسلام اتفاق افتاد . شهادت حضرت امام حسين عليه السّلام در عين حزن ، نشانهء فتح نهايى روح واقعى اسلامى بود ، زيرا تسليم كامل به ارادهء الهى به شمار مىرفت .\r\nشهادت يكى از عظيم‌ترين پيروان اسلام ، مثل درخشنده و پايدار براى همهء ماست . اين درس به ما مىآموزد كه اشكال و خطرات هر چه باشد ، نبايستى از راه حقيقت و عدالت منحرف شود » . « 4 »\r\n\r\nپورشو تامداس توندون « 5 » حسين را مىستايد\r\n« شهادت امام حسين عليه السّلام از همان زمان كه طفلى بيش نبودم در من تأثير عميق و حزن‌آورى مىبخشيد . من اهميت برپا داشتن اين خاطرهء بزرگ تاريخى را مىدانم . اين\r\n\r\n\r\n","description":"","footnote":"\r\n( 1 ) - قيام حسين و يارانش از نظر نويسندگان خارجى ، به نقل از ريدرز دايجست ، چاپ نيويورك ، ترجمهء ناصر دهاقانى ، كتابفروشى شهريار ، اصفهان 1336 ه . ش .\r\n( 2 ) - مجلهء نور دانش ، شماره 3 ، سال 1341 شمسى .\r\n( 3 ) - مجلهء نور دانش ، شمارهء 3 .\r\n( 4 ) - مجلهء نور دانش ، شمارهء 3 .\r\n( 5 )  - Pursho ttamdas tondon  .\r\n","page_name":" 289 ","page_number":295},
  {"content":"\r\n\r\nفداكاريهاى عالم از قبيل شهادت امام حسين عليه السّلام سطح بشريت را ارتقا بخشيده است و خاطرهء آن شايسته است هميشه بماند و يادآورى شود » . « 1 »\r\n\r\nاثر نهضت حسين از نظر ادوارد گيبون « 2 » مورّخ مشهور\r\n« در طى قرون آينده بشريت و در سرزمينهاى مختلف ، شرح صحنهء حزن‌آور مرگ حسين موجب بيدارى قلب خونسردترين قارئين خواهد شد » . « 3 »\r\n\r\nچارلز ديكنز « 4 » دربارهء نهضت حسين اين گونه مىگويد\r\n« اگر منظور امام حسين جنگ در راه خواسته‌هاى دنيايى خود بود ، من نمىفهمم چرا خواهران و زنان و اطفالش به همراه او بودند . پس عقل چنين حكم مىنمايد كه او فقط به خاطر اسلام فداكارى خويش را انجام داد . » « 5 »\r\n\r\nحسين عليه السّلام از نظر توماس كارلايل\r\n« 6 » « بهترين درسى كه از تراژدى كربلا مىگيريم ، اين است كه حسين و يارانش ايمان استوار به خدا داشتند . آنها با عمل خود روشن كردند كه تفوق عددى در جايى كه حق با باطل رو به رو مىشود ، اهميت ندارد و پيروزى حسين با وجود اقليّتى كه داشت ، باعث شگفتى من است » . « 7 »\r\n\r\nسخنان پروفسور ادوارد براون « 8 » دربارهء حادثهء طف\r\n« آيا اقليّتى پيدا مىشود كه وقتى دربارهء كربلا سخن مىشنود ، آغشته با حزن و الم نگردد .\r\nحتى غير مسلمانان نيز نمىتوانند پاكى روحى را كه اين جنگ اسلامى در تحت لواى آن انجام گرفت ، انكار كنند » . « 9 »\r\n\r\n\r\n","description":"","footnote":"\r\n( 1 ) - مجلهء نور دانش ، شمارهء 3 .\r\n( 2 ) -  Wdward Gibbon  .\r\n( 3 ) - مجلهء نور دانش ، شمارهء 3 .\r\n( 4 ) -  Charles Dickens . \r\n( 5 ) ، 7 و 9 - مجلهء نور دانش ، شمارهء 3 .\r\n( 6 ) -  Thomas Carlyle . \r\n( 8 ) -  Edward Browne . \r\n","page_name":" 290 ","page_number":296},
  {"content":"\r\n\r\n\r\nنهضت حسين از نظر فردريك جميز\r\n« 1 » « درس امام حسين عليه السّلام و هر قهرمان شهيد ديگرى اين است كه در دنيا اصول ابدى عدالت و ترحم و محبت وجود دارد كه تغييرناپذيرند و همچنين مىرساند كه هرگاه كسى براى اين صفات ابدى مقاومت كند و بشر در راه آن پافشارى نمايد ، آن اصول هميشه در دنيا باقى و پايدار خواهد ماند . « 2 »\r\n\r\nل . م . بويد\r\n« 3 » « در طى قرون ، افراد بشر هميشه جرأت و پردلى و عظمت روح و بزرگى قلب و شهامت روانى را دوست داشته‌اند و در همينهاست كه آزادى و عدالت هرگز به نيروى ظلم و فساد تسليم نمىشود . اين بود شهامت و اين بود عظمت امام حسين عليه السّلام و من مسرورم كه با كسانى كه اين فداكارى عظيم را از جان و دل ثنا مىگويند ، شركت كرده‌ام ، هر چند كه 1300 سال از تاريخ آن گذشته است » . « 4 »\r\n\r\nحسين از نظر واشنگتن ايروينگ « 5 » مورّخ آمريكايى\r\n« براى امام حسين عليه السّلام ممكن بود كه زندگى خود را با تسليم شدن ارادهء يزيد نجات بخشد ، ليكن مسئوليت پيشوا و نهضت بخش اسلام اجازه نمىداد كه او يزيد را به عنوان خلافت بشناسد . او به زودى خود را براى قبول هر ناراحتى و فشارى به منظور رها ساختن اسلام از چنگال بنى اميه آماده ساخت . در زير آفتاب سوزان سرزمين خشك و در روى ريگهاى تفتيدهء عربستان ، روح حسين فناناپذير است . اى پهلوان و اى نمونهء شجاعت و اى شهسوار من ! اى حسين » . « 6 »\r\n\r\n\r\n","description":"","footnote":"\r\n( 1 ) -  Fredrick James . \r\n( 2 ) - مجلهء نور دانش ، شمارهء 3 .\r\n( 3 ) -  L . M . Boyd . \r\n( 4 ) ، 6 - مجلهء نور دانش ، شمارهء 3 .\r\n( 5 ) -  Washington Irving \r\n","page_name":" 291 ","page_number":297},
  {"content":"\r\n\r\n\r\nتوماس مازاريك « 1 » دربارهء حادثهء كربلا سخن مىگويد\r\n« بسيارى از مورّخان ما از كمّ و كيف اين رسم و ازدياد عزادارى واقف نيستند و جاهلانه سخن مىگويند و وضع عزادارى پيروان حسين عليه السّلام را مجنونانه مىپندارند و ابدا بدين نكته پى نبرده‌اند كه اين مسأله در اسلام چه تحولاتى را به وجود آورده و جنبش و نهضت مذهبى كه از تعزيه‌دارى در اين قوم پيدا شده در هيچ يك از اقوام و ملل ديگر عالم پيدا نشده است .\r\nبا يك نظر دقيق در ترقّيات دويست سالهء پيروان على عليه السّلام در هندوستان كه عزادارى را شعار خود نموده‌اند ، تصديق خواهيم كرد كه بزرگترين عامل اصلى مزيّت را آنها پيروى مىكنند .\r\n« دويست سال پيش ، پيروان على و حسين عليهما السّلام در سر تا سر هندوستان در اقليت بودند و ممالك ديگر نيز همين حال را داشتند . امروزه در ممالك مترقى و ثروتمند مسيحى اگر بخواهند چنين ماتم و عزادارى را به پا نمايند ، با صرف ميليونها دلار بازهم به تأسيس چنين مجامع و مجالس عزادارى موفق نخواهند شد . اگر چه كشيشان ما هم از ذكر مصائب حضرت مسيح مردم را متأثر مىسازند ، ولى آن شور و هيجانى كه در پيروان حسين عليه السّلام يافت مىشود ، در پيروان مسيح يافت نخواهد شد و گويا سبب اين باشد كه مصائب مسيح در برابر مصائب حسين عليه السّلام مانند پر كاهى است در مقابل يك كوه عظيم پيكر » . « 2 »\r\n\r\nموريس دوكبرى « 3 » مىنويسد :\r\n« اگر مورخان ما ، حقيقت اين روز را مىدانستند و درك مىكردند كه عاشورا چه روزى است ، اين عزادارى را مجنونانه نمىپنداشتند ، زيرا پيروان حسين به واسطهء عزادارى حسين مىدانستند كه پستى و زير دستى و استعمار و استثمار را نبايد قبول كنند ، زيرا شعار پيشرو و آقاى آنها ، تن ندادن به زير بار ظلم و ستم بود » .\r\nقدرى تعمق و بررسى كنيم كه در مجالس عزادارى حسين عليه السّلام چه نكات دقيق و حيات‌بخشى مطرح مىشود ! در مجالس عزادارى حسين گفته مىشود كه حسين عليه السّلام براى\r\n\r\n\r\n","description":"","footnote":"\r\n( 1 ) -  Thomas Masaryk \r\n( 2 ) - قيام حسين و يارانش . . . ، ص 20 .\r\n( 3 ) -  Maurice \r\n","page_name":" 292 ","page_number":298},
  {"content":"\r\n\r\nحفظ شرف و ناموس مردم و بزرگى مقام و مرتبهء اسلام ، از جان و مال و فرزند گذشت و زير بار استعمار و ماجراجوئى يزيد نرفت .\r\nپس بيائيد ما هم شيوهء او را سر مشق قرار دهيم و از زيردستى استعمار گران ( بيگانگان ) خلاصى يابيم و مرگ با عزت را بر زندگى با ذلّت ترجيح دهيم ، زيرا مرگ با عزت و شرافت بهتر از زندگى با ذلت است . مسلّم است ملتى كه از گهواره تا گور تعليماتش چنين است داراى چه مقام و مرتبتى است ، داراى هر گونه شرافت و افتخارى است ، همه سرباز حقيقى عزت و شرافتند . علاوه بر منافع سياسى كه ذكر شد و اثراتش طبيعى است ، مسلمانان بزرگترين پاداش اخروى را در اين عمليات ( يعنى تعزيه‌دارى حسين ) مىدانند . آشنايان به تاريخ تصديق خواهند نمود كه اصلاح اخلاق و تعليمات بين المللى جز به وسيلهء مذهب امروزه ، بلكه طى قرنها در ملل خاورميانه غير ممكن است . جمعيت تسليح اخلاقى به خوبى بدين نكته پى برده است كه وطن خواهى و اتّحاد و اتفاق را در سايهء دين و مذهب و ديانت ملل خاور زمين به دست آورده‌اند . امروزه در ممالك متحدهء آمريكا مردم را به نام خدمت به وطن دعوت مىكنند ، ولى در آسيا مىتوان خدمات شايانى را به نام دين و مذهب حاصل نمود .\r\nاگر مسلمانان مذهب را ناديده انگارند و به نام وطن خواهى بخواهند ترقّيات سياسى حاصل كنند ، به جاى نفع ، زيان خواهند برد ؛ زيرا اگر تعليمات سربازى را با دين توأم سازند ، سربازان تا خون در بدن دارند ، حاضر نيستند حتى يك وجب از خاك مقدس وطن را تسليم اجانب نمايند . امروز اگر استقلالى در مسلمانان مشاهده مىشود ، عامل اصلى آن پيروى از دستورات قرآن و اسلام است و خواهيم ديد روزى را كه سلطنت‌هاى اسلامى در سايهء همين نكتهء اساسى قوّت گيرند و بدين وسيله مسلمانان عالم در سايهء اتحاد و اتفاق واقعى مانند صدر اسلام ، ممالك مشرق و مغرب عالم را مطيع اوامر خود سازند . حسين عليه السّلام شبيه‌ترين روحانيان به حضرت مسيح است ، ولى مصائب او سخت‌تر و شديدتر است . « 1 »\r\n\r\nعاشورا از نظر دكتر ژوزف « 2 » فرانسوى\r\nدكتر ژوزف مورخ معروف فرانسوى در كتاب « اسلام و اسلاميان » مىنويسد : « بعد از\r\n\r\n\r\n","description":"","footnote":"\r\n( 1 ) - قيام حسين و يارانش . . . ، ص 21\r\n( 2 ) -  Joseph \r\n","page_name":" 293 ","page_number":299},
  {"content":"\r\n\r\nرحلت بنيان‌گذار اسلام ، يعنى محمد بن عبد الله صلّى اللّه عليه و آله و سلم ، اختلاف كلمه و عقيده در تابعان و جانشينان وى پيدا شد . دسته‌اى به خلافت دامادش على بن ابى طالب قائل و دستهء ديگرى خلافت پدر زن او أبو بكر را قبول نمودند . دستهء اول را شيعه و دسته دوم را سنى ناميدند .\r\nما بين اين كه على عليه السّلام به خلافت رسيد و عايشه زوجهء حضرت محمد صلّى اللّه عليه و آله و سلم و دختر أبو بكر بر مخالفت او برخاست و معاويه برادر زن ديگر محمد صلّى اللّه عليه و آله و سلم در شام پرچم پادشاهى را بر افراشت . در اين موقع سه‌دستگى به وجود آمد و جنگهاى شديدى برپا شد و عدهء زيادى مقتول و مجروح گرديدند . زمانى كه زمامدار شام ( معاويه ) به قتل و غارت پيروان على عليه السّلام پرداخت و دستور داد كه نام على عليه السّلام را به زشتى ياد كنند ، در منابر و مساجد نسبت به على عليه السّلام اهانت مىنمودند . عداوت و دشمنى بين دو دستهء شيعه و سنّى بيش از پيش شد و شيعيان از زير بار اطاعت بزرگان سنت بيرون آمدند و تنفر و انزجار خود را از آنان ابراز داشتند . ولى حكومت و اقتدار در دست تسنّن بود . پس از زمان خلافت ، شيعيان از ترس حكومتهاى جابر هيچ گونه ابراز عقيده‌اى نمىنمودند و اين شيوه بر قرار بود تا واقعهء عاشورا را كه در اين روز به دستور حاكم شام ( يزيد بن معاويه ) حسين عليه السّلام و يارانش را در حوالى كوفه به قتل رسانيدند و اين واقعه ، حايز اهميت شايانى گرديد و پيروان على عليه السّلام برآشفتند و موقع را مغتنم شمردند و مشغول پيكار شدند . آنان جنگها نمودند و خونها ريخته شد و عزادارى برپا گرديد و كار به جايى رسيد كه شيعيان ، عزادارى نوهء محمد يعنى حسين بن على عليه السّلام را جزء مذهب خود قرار دادند و از آن روز تاكنون به پيروى از معنويات بزرگان دين خود كه آنها را دوازده نفر از اولاد على و فاطمه عليهما السّلام مىدانند و گفتار و رفتار و كردار هر يك از آنها را در مرتبهء گفتار و كردار خدا و رسول و تالى قرآن مىشمارند ، در عزادارى حسين عليه السّلام شركت مىكنند و رفته رفته يكى از اركان مذهب شيعه قرار گرفت . شيعيان در مدتى كم ترقيات سريع السيرى كردند و مىتوان گفت در دو قرن ديگر ، عدد آنها بر ساير فرق مسلمانان بيشتر خواهد شد و علت اين امر به واسطهء سوگوارى حسين عليه السّلام است » .\r\nامروز در هيچ نقطه‌اى از جهان نيست كه براى نمونه دو الى سه نفر شيعه يافت شوند و اقامهء عزادارى ننمايند .\r\n« در بندر مارسيل ، عربى را ديدم كه پيرو مذهب تشيّع بود و گويا تبعيّت بحرين را اختيار نموده بود . در مهمانخانهء جنب اتاق من مسكن داشت و در روز عاشوراى حسين عليه السّلام به\r\n\r\n","description":"","footnote":"","page_name":" 294 ","page_number":300},
  {"content":"\r\n\r\nتنهايى احوالات حسين را مىخواند و گريه مىكرد و سپس مقدارى آش كه با شكر و برنج تهيه نموده بود بين فقرا تقسيم مىنمود » .\r\nشيعيان عقيده دارند كه در روزهاى عاشورا و تاسوعا بايستى فقرا را اطعام نمود . از اين جهت ، همه‌ساله از اموال خود به قدر استطاعت خويش به فقرا كمك مىنمايند و بعضى اوقات اين كمكها از ميليونها دلار هم مىگذرد . دستهء ديگرى از شيعيان براى اقامهء مجلس سوگوارى وقفياتى نموده‌اند كه ارزش آن بالغ بر ميليونها دلار مىگردد . بايد اعتراف نمود كه شيعيان از بذل جان و مال خود در راه مذهب و سوگوارى حسين عليه السّلام دريغ ندارند .\r\nامروز در هر نقطه از عالم ، مسلمانان شايسته‌ترين افرادى مىباشند كه به معرفت علم واقف شده و به خصوص فرقهء شيعه بر ساير فرق اسلام مزيّت و برترى دارند . « 1 »\r\nپايان\r\n\r\n\r\n","description":"","footnote":"\r\n( 1 ) - قيام حسين و يارانش ، ص 24 .\r\n","page_name":" 295 ","page_number":301},
  {"content":"\r\n\r\nالا انّ  حِزْبَ اللَّهِ هُمُ الْغالِبُونَ \r\nآگاه باشيد حزب خداوند همواره پيروز است .\r\nقرآن كريم\r\nبراى حق و مردان حق هيچ‌گاه شكست نيست چنان كه باطل و پيروان آن در هيچ صورت پيروزى ندارند\r\n\r\n","description":"","footnote":"","page_name":" 296 ","page_number":302},
  {"content":"\r\n\r\n\r\nفهرست منابع\r\n1 - قرآن كريم ، ترجمه دكتر سيد جلال الدين مجتبوى .\r\n2 - الامامة و السياسة ، ابن قتيبة دينورى ، مكتبه خلفاء ، مصر ، 1388 ه . ق ، 1969 م .\r\n3 - البدء و التاريخ ، مطهر بن طاهر مقدس ، مكتبه الثقافة الدينية ، قاهره ، بىتا .\r\n4 - بحار الانوار ، محمد باقر مجلسى ، مؤسسه الوفاء ، بيروت ، 1404 ه . ق .\r\n5 - تاريخ الامم و الملوك ، محمد بن جرير طبرسى ، دار الكتب العلمية ، بيروت ، 1407 ه ق .\r\n6 - تاريخ تمدن اسلام ، زيدان ، ترجمه على جواهر الكلام ، امير كبير ، تهران ، 1372 .\r\n7 - تذكرة الخواص ، سبط بن جوزى ، منشورات شريف رضى ، قم ، 1376 ه ش . 1418 ه . ق .\r\n8 - تاريخ اليعقوبى ، احمد بن الى يعقوب بن جعفر العباسى ، دار صادر ، بيروت .\r\n9 - الخصال ، شيخ صدوق ، انتشارات جامعه مدرسين ، قم ، 1414 ه ق .\r\n10 - سفينة البحار ، شيخ عباس قمى ، بنياد پژوهشهاى اسلامى ، مشهد ، 1416 ه ق .\r\n11 - شرح نهج البلاغه ، ابن ابى الحديد ، دار احياء الكتب العربية ، 1385 ه . ق . 1965 م\r\n12 - شرح نهج البلاغه ، شيخ محمد عبده ، سفارت جمهورى اسلامى ايران ، دمشق ، بىتا .\r\n13 - الصحيح ، محمد بن اسماعيل بخارى ، دار الفكر ، بيروت ، 1401 ه . ق . 1981 م .\r\n14 - الغدير فى الكتاب و ؟ ؟ ؟ ، احمد امينى ، دار الكتاب العربى ، بيروت ، 1397 ه . ق 1977 م\r\n15 - قيام حسين و يارانش ، از نظر نويسندگان خارجى به نقل از ؟ ؟ ؟ ، چاپ نيويورك ، ترجمه ناصر دهاقانى ، كتابفروشى شهريار اصفهان ، 1336 ه . ش .\r\n16 - الكامل فى التاريخ ، محمد بن محمد بن عبد الواحد الشيبانى ، دار الكتب العلمية ، بيروت ، 1415 ه . ق . 1955 م .\r\n\r\n","description":"","footnote":"","page_name":" 297 ","page_number":303},
  {"content":"\r\n\r\n17 - اللهوف فى قتلى الطفوف ، على بن موسى بن جعفر بن محمد بن طاووس ، منشورات مطبقه الحيدرية ، نجف 1369 ه . ق 1950 م .\r\n18 - مجمع البحرين ،\r\n19 - مسند ، احمد بن جنس ، دار الفكر ، بيروت ، بىتا .\r\n20 - مجمع البيان فى تفسير القرآن ، ابن على الفضل بن الحسن الطبرسى ، دار المعرفه ، بيروت 1406 ه . ق 1986 م .\r\n21 - مروج الذهب و معادن الجواهر ، على بن الحسين المسعودى ، تحقيق محمد محى الدين عبد الحميد ، دار المعرفه ، بيروت .\r\n22 - مجمع البيان فى تفسير القرآن ، ابن على الفضل بن الحسن الطبرسى ، دار المعرفه ، بيروت 1406 ه . ق 1986 م .\r\n23 - مصباح المجتهد ، شيخ طوسى ، مؤسسه فقه الشيعة ، بيروت ، 1411 ه . ق .\r\n24 - ناسخ التواريخ ، حضرت على ( ع ) ، ميرزا محمد تقى سپهر ، مؤسسه مطبوعاتى دينى ، قم ، بىتا .\r\n25 - ناسخ التواريخ ، حضرت على بن الحسين ( ع ) ، ميرزا محمد تقى سپهر ، مؤسسه مطبوعاتى دينى ، تهران ، 1345 ه . ش .\r\n26 - ناسخ التواريخ ، خلفاء ميرزا محمد تقى سپهر ، مؤسسه مطبوعاتى دينى ، تهران ، بىتا .\r\n27 - ناسخ التواريخ ، در احوالات حضرت سيد الشهداء ، ميرزا محمد تقى سپهر ، كتابخانه اسلاميه ، تهران ، 1362 ه . ش .\r\n28 - ناسخ التواريخ ، در احوالات حضرت امام حسن مجتبى ، ميرزا محمد تقى سپهر ، كتابخانه اسلاميه ، تهران ، 1363 ه . ش .\r\n29 - نفس الهموم ، عباس قمى ، انتشارات ذوى القربى ، 1421 ه . ق . 1379 ه ش .\r\n30 - وسايل الشيعة ، شيخ حرّ عاملى ، مؤسسه آل البيت ، قم ، 1409 ه . ق .\r\n31 - وقعة صفين ، نصر بن مزاحم ، كتابخانه آية اللّه مرعشى ، قم 1403 ه . ق .\r\n\r\n\r\n","description":"","footnote":"","page_name":" 298 ","page_number":304}
  ]