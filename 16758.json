[
  {"content":"\r\n\r\nترجمه جلد هفتم\r\nبحار الانوار\r\nتأليف :\r\nمرحوم ملا محمدباقر مجلسى\r\nبخش امامت\r\nجلد پنجم\r\nمترجم : موسى خسروى\r\nچاپ دوم\r\nحق چاپ وعكسبردارى محفوظ\r\nاز انتشارات :\r\nكتابفروشى اسلاميه\r\nتهران - خيابان بوذر جمهرى شرقى تلفن 521966\r\nچاپ اسلاميه\r\n1364 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد پنجم\r\n\r\n[ ادامه چند بخش در باره ساير فضائل و مناقب و عظمت ائمه عليهم السّلام 
  ]\r\nبِسْمِ اللَّهِ الرَّحْمنِ الرَّحِيمِ\r\n\r\nبخش دهم اسماء ائمه عليهم السّلام بر عرش و كرسى و لوح و پيشانى ملائكه و درب بهشت و چيزهاى ديگر نوشته است\r\nاحتجاج : قاسم بن معاويه گفت : به حضرت صادق عليه السّلام عرضكردم :\r\nاينها در حديث معراج خود نقل ميكنند كه وقتى پيامبر اكرم را بمعراج بردند مشاهده كرد كه بر عرش نوشته است لا إله الّا اللَّه ، محمّد رسول اللَّه ، ابو بكر الصديق .\r\nفرمود : سبحان اللَّه همه چيز را تغيير دادند حتّى اين حديث را ؟ عرضكردم آرى فرمود : خداوند وقتى عرش را آفريد بر پايه‌هاى آن نوشت :\r\nلا إله الا اللَّه ، محمّد رسول اللَّه على امير المؤمنين\r\nوقتى آب را آفريد در مجراى آن نوشت :\r\nلا إله الا اللَّه محمّد رسول اللَّه على امير المؤمنين\r\nوقتى كرسى را آفريد بر پايه‌هاى آن نوشت :\r\nلا إله الا اللَّه ، محمّد رسول اللَّه على امير المؤمنين\r\n.\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nوقتى لوح را آفريد در آن نوشت :\r\nلا إله الا اللَّه محمّد رسول اللَّه على امير - المؤمنين\r\n. آنگاه كه اسرافيل را آفريد بر پيشانى او نوشت :\r\nلا إله الا اللَّه محمّد رسول اللَّه على امير المؤمنين .\r\nوقتى جبرئيل را آفريد بر بال او نوشت :\r\nلا إله الا اللَّه محمّد رسول اللَّه على امير المؤمنين\r\n. آنگاه كه آسمان‌ها را آفريد بر اطراف آن نوشت :\r\nلا إله الا اللَّه محمّد رسول اللَّه على امير المؤمنين .\r\nوقتى زمين‌ها را آفريد در طبقات آن نوشت :\r\nلا إله الا اللَّه محمّد رسول اللَّه على امير المؤمنين\r\nوقتى كوهها را آفريد در سر آن كوه‌ها نوشت :\r\nلا إله الا اللَّه محمّد رسول اللَّه على امير المؤمنين .\r\nوقتى خورشيد را آفريد بر آن نوشت :\r\nلا إله الا اللَّه محمّد رسول اللَّه على امير المؤمنين\r\nوقتى خداوند عزيز ماه را آفريد بر آن نوشت :\r\nلا إله الا اللَّه محمّد رسول اللَّه على امير المؤمنين\r\nاين همان سياهى است كه در روى ماه مىبينيد وقتى يكى از شما به زبان آورد\r\nلا إله الا اللَّه محمّد رسول اللَّه\r\nرا بايد بگويد :\r\nعلى امير المؤمنين ولى اللَّه .\r\nخصال و امالى : عطيه از جابر نقل كرد كه پيامبر اكرم فرمود : بر درب بهشت نوشته است\r\nلا إله الا اللَّه محمّد رسول اللَّه\r\nعلى برادر رسول اكرم است دو هزار سال پيش از آفرينش آسمانها و زمين .\r\nامالى : ابو هريره گفت : بر عرش نوشته شده\r\nانا اللَّه لا إله الا انا وحدى لا شريك لى و محمّد عبدى و رسولى ايدته بعلى\r\nخداوند اين آيه را در همين مورد فرستاده  هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ  ياور پيامبر على بود و بالمؤمنين نيز وجود دارد پس على عليه السّلام در اين آيه در هر دو وجه آن ( يعنى نصر خدا ) و يارى مؤمنين هر دو وجود دارد .\r\nامالى : ابو الحمراء گفت : پيامبر اكرم فرمود : در شب معراج ديدم بر پايه‌هاى عرش نوشته شده است :\r\nانا اللَّه لا إله الا انا وحدى\r\nبهشت برين را\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبدست خود آفريدم محمّد بر گزيده خلق من است او را مدد كردم بعلى و يارى نمودم بعلى .\r\nخصال : در وصيت پيامبر اكرم بامير المؤمنين عليه السّلام آمده است يا على من اسم ترا همراه با اسم خود در چهار جا ديدم ، دل بستم بتماشاى آن . وقتى من در شب معراج رسيدم به بيت المقدس ديدم بر صخره بيت المقدس نوشته است\r\nلا إله الا اللَّه محمّد رسول اللَّه\r\nاو را كمك كردم و يارى نمودم بوسيله وزيرش .\r\nبجبرئيل گفتم : وزيرش كيست ؟ گفت : على بن ابى طالب وقتى گذشتم از سدرة المنتهى رسيدم به عرش ، ديدم بر پايه‌هاى آن نوشته است\r\nانا اللَّه لا إله الا انا وحدى محمّد حبيبى\r\n. او را تائيد كردم و يارى نمودم بوسيله وزيرش . چون سر بلند كردم ديدم بر دل عرش نوشته شده است\r\nانا اللَّه لا إله الا انا وحدى . محمّد عبدى و رسولى\r\n. او را تائيد و يارى نمودم بوسيله وزيرش .\r\nخصال : موسى بن جعفر از آباء گرام خود از على بن ابى طالب عليه السّلام نقل كرد كه پيامبر اكرم فرمود : داخل بهشت شدم ديدم بر درب آن با طلا نوشته شده\r\nلا إله الا اللَّه . محمّد حبيب اللَّه . علي ولى اللَّه . فاطمه امة اللَّه . الحسن و الحسين صفوة اللَّه\r\nبر كينه‌توزان آنها باد لعنت خدا ( همين روايت با اختلاف لفظى در همين صفحه تكرار شده ) .\r\nمعانى الاخبار : ابن عباس گفت : پيامبر اكرم بعلى بن ابى طالب عليه السّلام فرمود :\r\nوقتى خداوند بزرگ آدم را آفريد و در او از روح خود دميد و ملائكه را دستور به سجده او داد و او را ساكن بهشت گردانيد و كنيز خود حوا را به ازدواج او در آورد چشم بجانب عرش انداخت ناگاه ديد پنج خط نوشته شده است .\r\nآدم گفت : خدايا اينها كيانند ؟ خداوند فرمود اينها كسانى هستند كه هر گاه مردم آن‌ها را واسطه و شفيع قرار دهند نزد من شفاعت ايشان را مىپذيرم . آدم گفت خدايا ترا سوگند مىدهم بمنزلت ايشان در نزدت كه نام آن‌ها را بفرمائى فرمود : اول اينست كه من محمودم او محمّد . دوم : من عالى هستم و اين على سوم :\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nمن فاطرم و اين فاطمه و چهارم : من محسن هستم و اين حسن پنجم : من صاحب احسانم و اين حسين . همه ستايش خدا را مىكنند .\r\nتفسير قمى : اصبغ از امير المؤمنين عليه السّلام سؤال كرد از اين آيه   سَبِّحِ اسْمَ رَبِّكَ الْأَعْلَى   فرمود : بر پايه عرش دو هزار سال قبل از آفرينش آسمانها و زمين‌ها نوشته شده است :\r\nلا إله الا اللَّه وحده لا شريك له و ان محمّدا عبده و رسوله\r\nگواهى بدهيد راجع به اين دو\r\nو ان عليا وصى محمّد صلّى اللَّه عليهما .\r\nقصص الأنبياء : ابو هريره گفت : پيامبر اكرم فرمود : وقتى خداوند آدم را آفريد و در او از روح خويش دميد آدم توجه به طرف راست عرش كرد پنج شبح را مشاهده نمود گفت خدايا آيا قبل از من بشرى آفريده‌اى ؟ فرمود :\r\nنه « 1 » .\r\nگفت خدايا پس اينها كه اسم آنها را مىبينم كيانند ؟ فرمود : اينها پنج نفر از فرزندان تويند كه اگر آنها نبودند تو و بهشت و جهنم و نه عرش و نه كرسى و نه آسمان و نه زمين و نه ملائكه و جنّ و انس را نمىآفريدم .\r\nاينها پنج نفرند كه از نام خود براى آنها نام جدا كرده‌ام من محمودم و اين محمّد و من اعلى هستم و اين على و من فاطرم و اين فاطمه و من صاحب احسانم و اين حسن و من محسن هستم و اين حسين بر خود سوگند ياد نموده‌ام كه پيش من نيايد احدى كه در دلش به اندازه خردلى محبت آن‌ها باشد مگر اينكه او را وارد بهشت خود كنم . و بعزت خود سوگند ياد كرده‌ام كه نيايد احدى پيش من كه در دلش به اندازه خردلى محبت دشمن يكى از آن‌ها باشد مگر اينكه داخل جهنم كنم او را . آدم ! اينها برگزيده من از خلقند بوسيله آن‌ها نجات مىيابد هر كه نجات يابد و بوسيله آن‌ها هلاك مىشود هر كه هلاك شود .\r\n\r\n\r\n","description":"","footnote":"\r\n( 1 ) اين روايت مخالف رواياتى است كه شاهد است قبل از آدم آدمهائى آفريده شده حديث چنانچه ملاحظه مىكنيد از طريق عامه نقل شده و از طريق ائمه عليهم السّلام نقل نشده .\r\n","page_name":" 5 ","page_number":5},
  {"content":"\r\n\r\nدر روايت ديگرى از ابا صلت هروى از حضرت رضا عليه السّلام نقل مىشود وقتى خداوند آدم را گرامى داشت باينكه ملائكه را دستور داد برايش سجده كنند و او را داخل بهشت نمود خداوند به او فرمود : سرت را بلند كن آدم ! و ساق عرش را نگاه كن .\r\nتوجّه نمود ديد نوشته شده «\r\nلا إله الا اللَّه محمّد رسول اللَّه . علي بن ابى طالب امير المؤمنين\r\n. همسرش سرور زنان جهان است و حسن و حسين سرور جوانان اهل بهشتند . آدم گفت خدايا اينها كيانند ؟ فرمود : اينها از فرزندان تويند اگر آنها نبودند ترا خلق نميكردم .\r\nقصص الأنبياء : ابن عباس « رضى اللَّه عنه » گفت پيامبر اكرم فرمود :\r\nوقتى خداوند آدم را آفريد او را در مقابل خود نگه داشت . آدم عطسه‌اى زد خداوند به او الهام نمود كه حمد خدا را نمايد . بعد فرمود : آدم ! مرا حمد كردى بعزت و جلالم سوگند اگر نبودند دو بنده كه ميخواهم آن‌ها را در آخر الزمان خلق كنم هر آينه ترا نمىآفريدم .\r\nآدم گفت : خدايا ترا سوگند بمقام ايشان در نزدت مىدهم كه اسم آنها را بفرمائى . خداوند فرمود : نگاه كن بجانب عرش آدم ديد دو سطر از نور نوشته شده خط اول چنين بود\r\nلا إله الا اللَّه محمّد نبى الرحمة و على مفتاح الجنة\r\nخط دوم نوشته بود سوگند ياد كردم بنفس خود كه ببخشم هر كه آن دو را دوست داشته باشد و شكنجه و عذاب نمايم هر كه با آن دو دشمن باشد .\r\nبصائر : بكير هجرى از حضرت باقر عليه السّلام نقل كرد كه پيامبر اكرم صلّى اللَّه عليه و آله فرمود : اولين وصى و جانشين پيامبر در روى زمين هبة اللَّه بن آدم بود هر پيامبرى كه از دنيا رفت او را جانشينى بود تعداد تمام انبياء صد و بيست و چهار هزار نفر بودند پنج نفر آنها اولو العزمند نوح و ابراهيم و موسى و عيسى و محمّد و على بن ابى طالب هبة اللَّه براى محمّد صلّى اللَّه عليه و آله بود او وارث علم اوصياء بود و علم كسانى كه قبل از خودش بودند .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nحضرت محمّد وارث علم انبياء و مرسلين پيش از خود بود و بر پايه عرش نوشته است . حمزه شير خدا و شير پيامبر است و سيد الشهداء است و در زواياى عرش طرف راست خدا با اينكه راست و چپ آن فرقى ندارد نوشته است على امير المؤمنين است اينست دليل ما براى كسى كه منكر حق ما است و منكر ميراث ما است ما را چيزى مانع از گفتن حقايق نيست با اينكه روبروى ما مرگ قرار دارد ( و به زودى ميميريم و به ثواب خدا ميرسيم و از دست ستمكاران آسوده ميشويم ) چه دليلى بالاتر از اينست .\r\nكشف اليقين : حارث بن مغيرة بن نضرى گفت : اطراف عرش سطرى بسيار عالى نوشته شده است من خدايم كه جز من خدائى نيست . محمّد رسول اللَّه است على امير المؤمنين است .\r\nكشف اليقين : عبد اللَّه بن سنان از حضرت صادق عليه السّلام نقل كرد كه فرمود : وقتى آدم گرفتار خطاى خود گرديد متوسل بمحمد و اهل بيتش شد خداوند به او وحى كرد : آدم از كجا اطلاع از محمّد پيدا كردى گفت موقعى كه مرا آفريدى سرم را بلند كردم ديدم در عرش نوشته است : محمّد رسول اللَّه على امير المؤمنين .\r\nكشف اليقين : ابن عباس گفت : پيامبر اكرم فرمود : قسم به آن كسى كه مرا به حق بشارت دهنده بر انگيخت ، كرسى و عرش قرار نگرفت و فلك به حركت در نيامد و نه آسمان‌ها و زمين به پا ايستاد مگر باينكه بر آن نوشته شد\r\nلا إله الا اللَّه محمّد رسول اللَّه على امير المؤمنين\r\nو وقتى خداوند مرا بمعراج آسمان برد و مرا مخاطب خويش قرار داد گفت اى محمّد گفتم : آرى خداى من گفت : من محمودم و تو محمّدى اسم ترا از اسم خود جدا كردم و ترا بر تمام مردم برترى دادم برادرت على را بعنوان رهبر بندگانم معيّن كن تا آن‌ها را هدايت كند بدين من يا محمّد من على را امير المؤمنين قرار دادم هر كه خود را امير او بداند\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاو را لعنت كردم و هر كه با او مخالفت كند عذابش ميكنم و هر كه مطيع او باشد مقرّبش ميگردانم يا محمّد من على را پيشواى مسلمين قرار دادم هر كه خود را بر او مقدم بدارد او را خوار و ذليل ميكنم و هر كه مخالفت با او نمايد او را گرفتار اندوه ميكنم على سرور وصيين و رهبر سفيد چهرگان و حجت من بر تمام خلق است .\r\nكتاب روضه و فضايل بنقل از كتاب فردوس مينويسد كه پيامبر اكرم صلّى اللَّه عليه و آله فرمود : وقتى مرا به آسمان عروج دادند و بهشت بر من عرضه گرديد بر روى برگهاى بهشت ديدم نوشته است\r\nلا إله الا اللَّه . محمّد رسول اللَّه ، على بن ابى - طالب ولى اللَّه الحسن و الحسين صفوة اللَّه .\r\nكشف الغمه : جابر بن عبد اللَّه انصارى گفت : پيامبر اكرم فرمود : بر درب بهشت نوشته است « محمّد رسول اللَّه على بن ابى طالب برادر پيامبر است » اين كلمات دو هزار سال قبل از آفرينش آسمانها و زمين بوده .\r\nاز همين كتاب از على عليه السّلام نقل مىكند كه پيامبر اكرم فرمود : جبرئيل پيش من آمد دو بالش را گشوده بود ديدم در يكى نوشته است : «\r\nلا إله الا اللَّه محمّد النبى\r\n» و بر ديگرى نوشته است : «\r\nلا إله الا اللَّه على الوصى\r\n» . كراجكى در كنز الفوائد از معمر نقل مىكند كه گفت : هشام مرا از سرزمين حجاز بشام خواست براى ملاقات با خودش به راه افتادم وقتى رسيدم بسر زمين بلقاء كوهى را ديدم سياه بر روى او حروفى نوشته شده بود كه نفهميدم آنها چيست اما در شگفت شدم .\r\nبعد وارد عمان كه دهكده‌اى از بلقا است شدم از مردى كه نوشته‌هاى قبرها و كوهها را ميخواند جستجو كردم مرا راهنمائى به پيرمردى نمودند .\r\nآنچه ديده بودم به او گفتم . گفت من يك وسيله سوارى پيدا كنم و با تو برويم به آنجا . او را سوار مال سوارى خود نمودم و با هم به طرف كوه رفتيم من با خود كاغذ و مركب داشتم ، همين كه كلمات را خواند گفت تعجب ميكنم از اين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nكلمات كه به زبان عبرانى است آن كلمات را به عربى برگرداندم نوشته بود بار خدايا حق از جانب تو به زبان عربى آشكار آمد : لا إله الا اللَّه . محمّد رسول اللَّه و على ولى اللَّه صلّى اللَّه عليهما موسى بن عمران اين نوشته را بدست خود نوشت .\r\nمناقب : ابن مسعود گفت از پيامبر اكرم شنيدم مىفرمود : خورشيد دو جانب دارد ، يك طرف آن براى اهل آسمانها ميدرخشد و يك طرف براى اهل زمين بر روى هر دو طرف نوشته است سپس فرمود ميدانيد آن نوشته چيست ؟\r\nعرض كرديم خدا و پيامبرش داناترند فرمود : نوشته‌اى كه بجانب آسمانها است اينست  « اللَّهُ نُورُ السَّماواتِ وَ الْأَرْضِ »  و اما طرف زمين نوشته است « على نور زمين‌ها است » .\r\n* با همان اسناد از ابن مسعود نقل كرد كه پيامبر اكرم فرمود : وقتى خداوند آدم را آفريد و از روح خود در او دميد آدم عطسه‌اى زد گفت الحمد للَّه خداوند به او وحى كرد كه بنده من مرا ستايش كردى بعزت و جلالم اگر نبودند آن دو بنده‌اى كه ميخواهم خلق كنم آنها را در دنيا ترا نيز خلق نميكردم آدم عرضكرد خدايا آنها از فرزندان منند . فرمود آرى سر بلند كن و نگاه كن آدم سر بلند كرد ديد نوشته است بر عرش\r\nلا إله الا اللَّه محمّد نبى الرحمة و على مقيم الحجة\r\nهر كس حق على را بشناسد پاك و پاكيزه است و هر كه منكر حق او باشد ملعون و نااميد است سوگند بعزت خود ميخورم كه داخل بهشت مىنمايم هر كه مطيع او باشد گر چه معصيت كار من باشد و بعزت خود سوگند داخل جهنم ميكنم هر كه معصيت و مخالفت با او كند گر چه اطاعت مرا نمايد .\r\nتوضيح : بعضى از اخبار را در بخش ازدواج حضرت فاطمه عليها السّلام ذكر كرده‌ايم و هم در بخش اينكه جنيان خدمت آنها ميرسند .\r\nحسن بن سليمان در كتاب محتضر نقل مىكند از ابى هريره از پيامبر اكرم صلّى اللَّه عليه و آله و سلّم كه فرمود بر عرش نوشته شده :\r\nلا إله الا اللَّه وحده لا شريك له محمّد عبدى و رسولى ايدته بعلى بن ابى طالب\r\n.\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاين آيه اشاره به همين مطلب است  هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ  يعنى او را به يارى خود تائيد مىكند و بوسيله مؤمنين . منظور على بن ابى طالب است .\r\nاز كتاب مقنع در باره امامت از جابر بن عبد اللَّه انصارى گفت : پيامبر اكرم فرمود وقتى مرا بآسمان‌ها بردند بهشت و جهنم را بر من عرضه داشتند هر دو را ديدم بهشت را با انواع نعمتهايش و جهنم را با انواع عذابهايش ، بر درب هر يك از درهاى هشتگانه بهشت نوشته است\r\nلا إله الا اللَّه محمّد رسول اللَّه على ولى اللَّه\r\n. از تفسير محمّد بن عباس بن مروان سند را بعباد بن محمّد از جعفر بن محمّد از آباء گرامش عليهم السّلام نقل مىكند كه فرمود ملكى خدمت پيامبر اكرم رسيد كه داراى بيست هزار سر بود پيامبر اكرم حركت كرد تا دستش را ببوسد فرشته گفت نه صبر كنيد چنين نكنيد شما از تمام اهل آسمانها و ساكنين زمين بهتر و گرامىتريد . نام ملك محمود بود در ميان دو كتف او نوشته بود «\r\nلا إله الا اللَّه محمّد رسول اللَّه على الصديق الاكبر\r\n» پيامبر اكرم صلّى اللَّه عليه و آله فرمود به او از چه وقت اين نوشته بين شانه تو است گفت دوازده هزار سال قبل از آفرينش پدرت آدم .\r\n* از كتاب معراج ابو الحمراء گفت : پيامبر اكرم فرمود وقتى مرا بآسمان‌ها بردند داخل بهشت شدم در طرف راست عرش نوشته بود «\r\nانى انا اللَّه لا إله الا انا وحدى\r\n» بهشت عدن را بدست خود كاشتم و ملائكه را ساكن آن نمودم محمّد برگزيده خلق من است او را تائيد نمودم بوسيله على .\r\n* صدوق از ماجيلويه از حضرت صادق عليه السّلام نقل كرد كه فرمود با خط درخشانى نوشته است اطراف عرش\r\nلا إله الا اللَّه محمّد رسول اللَّه على امير المؤمنين .\r\n* صدوق از ابن الوليد از جابر انصارى نقل مىكند كه پيامبر اكرم فرمود چه شده گروهى را كه مرا سرزنش ميكنند بدوست داشتنم برادرم على بن ابى - طالب را قسم به آن كسى كه مرا به حق به پيامبرى برانگيخت او را دوست نداشتم تا اينكه خداى بزرگ مرا مأمور بمحبت او نمود بعد فرمود چه شده گروهى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nرا كه مرا مورد سرزنش قرار ميدهند كه على بن ابى طالب را مقدم ميدارم ، بعزت پروردگارم او را مقدم نداشتم تا اينكه خداى عزيز مرا دستور بمقدم داشتن او داد و او را امير المؤمنين و امير امت و امام آن‌ها قرار داد .\r\nمردم ! وقتى مرا به آسمان هفتم بردند در درب هر آسمانى ديدم نوشته شده است «\r\nلا إله الا اللَّه محمّد رسول اللَّه ، على بن ابى طالب امير المؤمنين\r\nوقتى بحجب نور رسيدم ديدم نوشته شده بر حجاب هر كدام «\r\nلا إله الا اللَّه محمّد رسول اللَّه ، على بن ابى طالب امير المؤمنين\r\n» وقتى بعرش رسيدم ديدم بر هر يك از اركان عرش نوشته شده است\r\nلا إله الا اللَّه محمّد رسول اللَّه على بن ابى طالب امير المؤمنين\r\n. \r\nبخش يازدهم جنيان خدمتگزاران ائمه عليهم السّلام هستند براى آنها آشكار مىشوند و از مسائل دينى خود سؤال مىكنند\r\nخصال : سهيل بن غزوان بصرى گفت : از حضرت باقر عليه السّلام شنيدم مىفرمود : زنى از جنيان بنام عفراء گاهگاهى خدمت پيامبر اكرم ميرسيد از سخنان آن جناب ميشنيد و براى جنيان صالح نقل مىكرد آنها بوسيله آن زن اسلام مىآوردند .\r\nپيامبر اكرم صلّى اللَّه عليه و آله مدتى او را نديد حالش را از جبرئيل پرسيد گفت او بديدن خواهرش رفته كه او را در راه خدا دوست ميدارد پيامبر اكرم فرمود\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nخوشا به حال محبت‌ورزان در راه خدا . پروردگار بزرگ در بهشت پايه‌اى از ياقوت قرمز آفريده كه بر روى آن هفتاد هزار قصر است و در هر قصرى هفتاد هزار غرفه است خداوند آنها را براى محبت‌ورزان و ديداركنندگان .\r\nسپس فرمود عفراء ! چه مشاهده كردى . عفراء جواب داد عجائب زيادى پرسيد عجيب‌ترين چيزى كه ديدى چه بود . در جواب گفت ابليس را در درياى سبز ديدم روى سنگ سفيدى كه دست به آسمان برداشته بود و ميگفت خدايا وقتى بسوگند خود وفا كردى و مرا داخل جهنم نمودى از تو درخواست ميكنم به حق محمّد و على و فاطمه و حسن و حسين كه مرا نجات دهى و با آن‌ها محشور نمائى .\r\nبه او گفتم اى ابليس اين اسمها چيست كه خداوند را بوسيله آن‌ها ميخوانى گفت اين اسمها را هفت هزار سال قبل از خلقت آدم در ساق عرش نوشته ديدم فهميدم اين‌ها گرامىترين خلق در نزد خدايند . از خداوند به حق آنها درخواست ميكنم . پيامبر اكرم صلّى اللَّه عليه و آله فرمود قسم به خدا اگر تمام اهل زمين با همين خدا را سوگند دهند خواسته آن‌ها را مىپذيرد .\r\nتفسير قمى :  وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ  منظور از جان پدر ابليس است جن از نژاد جان هستند ( كه در آيه ذكر شده ) بعضى ايمان دارند و بعضى كافر و يهودى و نصرانى داراى اديان مختلفى هستند اما شياطين از نژاد ابليس هستند در ميان آنها مؤمن وجود ندارد جز يكى بنام هام بن هيم بن لا قيس بن ابليس . خدمت پيامبر اكرم رسيد او را بسيار جسيم و بزرگ ديد كه هيكلى هراس انگيز داشت به او فرمود تو كيستى گفت من هام بن هيم بن لا قيس بن ابليس . روز كشتن قابيل برادر خود هابيل را چند ساله بودم از چنگ زدن بدين باز ميداشتم و مردم را بآلوده كردن غذا تشويق مينمودم .\r\nپيامبر اكرم فرمود : بجان خودم جوانى بدى داشته‌اى كه مردم از تو اميد خير داشته‌اند و حالا كه پيرشده‌اى ترا فرمان رواى خويش گردانيده‌اند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاو در جواب گفت : اين سخنان را بفراموشى بسپار ، اى محمّد ! توبه من بدست نوح پذيرفته شد با او در كشتى بودم و او را بر نفرينى كه كرد سرزنش كردم و با ابراهيم بودم وقتى در آتش افكنده شد كه خداوند آتش را براى او سرد و سلامت قرار داد و با موسى بودم هنگامى كه خداوند فرعون را غرق كرد و بنى اسرائيل را نجات بخشيد و با هود بودم وقتى قوم خود را نفرين كرد و او را سرزنش كردم و با صالح بودم و او را بر نفرينش سرزنش كردم . تمام كتابها را خوانده‌ام در تمام آنها بشارت بظهور شما ميدادند پيامبران بشما سلام رسانده‌اند و ميگفتند شما بهترين انبياء و گرامىترين آنهائى به من از آنچه خدا بر تو نازل كرده مقدارى بياموز .\r\nپيامبر اكرم بامير المؤمنين عليه السّلام فرمود او را بياموز . هام گفت : من فقط تابع پيامبر يا وصى پيامبرم اين شخص كيست ؟ فرمود : اين برادر و وصى و و وزير و وارث من است على بن ابى طالب . گفت درست است اسم او را در كتاب‌ها اليا ديده‌ام على عليه السّلام او را تعليم نمود . او در ليلة الهرير در جنگ صفين آمد خدمت امير المؤمنين عليه السّلام .\r\nبصائر : عمر بن يزيد از حضرت صادق عليه السّلام نقل كرد كه روزى پيامبر اكرم صلّى اللَّه عليه و آله و سلّم نشسته بود كه مردى بلند قد مانند يك نخل خرما وارد شد سلام كرد پيامبر اكرم جوابش را داد شباهت بجنيان و سخن گفتن آنها داشت .\r\nاين روايت نيز مربوط به همان هام بن هيم است كه با مختصر اختلافى نقل مىشود و بعد تقاضاى ياد گرفتن چند سوره قرآن مىنمايد و حضرت على عليه السّلام به او چند سوره مىآموزد ميگويد همين مقدار مرا كافى است حضرت على ميفرمايد :\r\nكم قرآن زياد است .\r\nبصائر : سدير صيرفي گفت : حضرت باقر عليه السّلام در مدينه مرا از پى چيزهائى كه لازم داشتند به مكه فرستادند گفت وقتى رسيدم به راه كوهستانى در\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nروحاء « 1 » بر مركب سوارى خود سوار بودم ديدم شخصى خود را در جامه پيچيده . به او نزديك شدم و خيال كردم تشنه است قمقمه آب خود را به او دادم گفت به آب احتياج ندارم نامه‌اى بدست من داد كه مركب آن هنوز خشك نشده بود همين كه مهر نامه را نگاه كردم ديدم مهر حضرت باقر عليه السّلام است گفتم از خدمت صاحب نامه چه وقت آمده‌اى . گفت هم اكنون . در نامه دستوراتى امام عليه السّلام به من داده بود همين كه نگاه كردم كسى را نديدم وقتى حضرت باقر عليه السّلام تشريف آورد عرضكردم فدايت شوم شخصى نامه‌اى از طرف شما برايم آورد با اينكه مركب آن هنوز خشك نشده بود فرمود هر وقت كارى فورى داشته باشم يكى از آنها را ( جنيان ) مىفرستم .\r\nمحمّد بن حسين با همين اسناد در آخر روايت نقل مىكند كه فرمود سدير ما خدمتكارانى از جن داريم وقتى كار فورى داريم آنها را ميفرستم .\r\nبصائر : ثمالى گفت اجازه خواستم خدمت حضرت باقر عليه السّلام برسم .\r\nگفتند گروهى خدمت ايشان هستند صبر كن تا آنها خارج شوند .\r\nگروهى خارج شدند كه به نظر من آشنا نمىآمدند و آنها را نمىشناختم امام عليه السّلام به من اجازه داد وارد شده گفتم فدايت شوم حالا زمان حكومت بنى اميه است كه از دم شمشير آنها خون ميچكد فرمود : اى ابو حمزه اينها شيعيان ما از طايفه جن هستند آمده بودند كه سؤال‌هاى دينى خود را بنمايند .\r\nبصائر : ثمالى گفت در خدمت حضرت صادق عليه السّلام بودم بين مكه و مدينه ناگاه امام متوجه طرف چپ خود شد سگى سياه بود فرمود ترا چه شده خدا زشت كند ترا چقدر عجله كردى يك مرتبه ديدم شبيه پرنده شد عرضكردم اين چيست فدايت شوم فرمود : اين عثم پيك جن است هشام از دنيا رفت هم اكنون او پرواز مىكند و در هر شهر خبر مرگ او را منتشر مىكند .\r\nبصائر : سعد اسكاف گفت آمدم درب خانه حضرت باقر عليه السّلام با چند نفر\r\n\r\n\r\n","description":"","footnote":"\r\n( 1 ) روحاء محلى بين مكه و مدينه بفاصله سى يا چهل ميل تا مدينه\r\n","page_name":" 14 ","page_number":14},
  {"content":"\r\n\r\nاز اصحاب كه خدمت ايشان برسم ناگاه هشت نفر را ديديم كه گويا همه از يك پدر و مادر بودند لباسهاى زرابى داشتند هر كدام يك قبا تنها پوشيده بودند و عمامه‌هائى زرد داشتند وارد شدند ولى خيلى زود برگشتند به من فرمود سعد ! اينها را ديدى گفتم آرى فدايت شوم فرمود اينها برادران شما از جن بودند مىآيند كه مسائل حلال و حرام خود را بپرسند همانطور كه شما مىآئيد براى پرسش حلال و حرام .\r\nهمين روايت با مختصر تغييرى در صفحه بعد نيز تكرار مىشود .\r\nبصائر : مفضل بن عمر گفت : براى حضرت صادق عليه السّلام مالى را از خراسان آوردند بوسيله دو نفر از اصحابش ، پيوسته مواظب آن مال بودند تا رسيدند برى يكى از دوستان آن دو نفر كيسه‌اى به آنها داد كه محتوى هزار درهم بود هر روز اين دو نفر از كيسه پول سر ميزدند تا رسيدند به نزديكى مدينه . يكى از آنها گفت بيا بررسى كنيم ببينيم وضع مال چگونه است . بررسى كردند آنچه را آورده بودند درست بود مگر آن كيسه مردى كه در رى به آنها سپرد .\r\nيكى به ديگرى گفت خدا بخير كند حالا به حضرت صادق عليه السّلام چه بگوئيم دوست او در جوابش گفت امام كريم است در ضمن ما اميدواريم او از راستى و درستى حرف ما اطلاع داشته باشد .\r\nوارد مدينه شدند و خدمت امام رسيده پس از سلام مال را تقديم كردند .\r\nامام صادق فرمود كيسه مرد رازى چه شد جريان را توضيح دادند فرمود اگر شما كيسه را مشاهده كنيد ميشناسيد ؟ گفتند آرى . بخدمتكارى دستور داد فلان كيسه را بياور . وقتى آورد امام صادق عليه السّلام پيش آنها گذاشت و فرمود اين را ميشناسيد عرضكردند اين همان كيسه است فرمود من در دل شب احتياج بپولى پيدا كردم يكى از جنيان شيعه را فرستادم و اين كيسه را از ميان اسبابهاى شما برايم آورد .\r\nبصائر : عمار سيستانى گفت : مدتى بود كه اجازه نمىگرفتم براى خدمت\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nحضرت صادق رسيدن يك روز يا شبى آمدم و در خيمه آن جناب در منى نشستم اجازه داده شد بجوانانى كه شباهت داشتند بسودانىها ، در اين موقع عيسى شلقان خارج شد من از او خواستم برايم اجازه بگيرد برايم اجازه گرفت وارد شدم فرمود : چه وقت آمدى عرضكردم قبل از اين جوانان كه خدمت شما رسيدند ، اما من بيرون رفتن آنها را نديدم فرمود : آنها گروهى از جن بودند كه مسائل خود را پرسيدند و رفتند .\r\nبصائر : ابو حنيفه سرپرست حجاج از مردى از اصحاب نقل كرد كه گفت خدمت امام صادق عليه السّلام رسيدم عرضكردم من توقف كنم تا موقع حركت شما . فرمود نه تو برو تا ابو الفضل سدير پيش ما بيايد اگر بعضى از كارهائى كه داريم درست شد برايت مينويسم .\r\nگفت : دو روز و دو شب راه رفتم بعد مردى بلندقد و گندمگون نامه‌اى آورد كه هنوز مركب مهر آن و نوشته تازه بود نامه را خواندم نوشته بود ابو الفضل آمد ما ان شاء اللَّه حركت خواهيم كرد بايست تا به تو برسيم .\r\nامام صادق عليه السّلام آمد ، عرض كردم فدايت شوم نوشتهء نامه و مهر ، تر و تازه بود فرمود : ما پيروانى از جن داريم همين طور كه از انسانها پيرو داريم گاهى آنها را بمأموريت ميفرستيم .\r\nبصائر : ابراهيم جعفرى گفت : از ابراهيم بن وهب شنيدم كه ميگفت :\r\nمن براى ديدار حضرت ابو الحسن بجانب عريض رفتم آمدم تا رسيدم به قصر بنى سراة بعد از دره فرود آمدم صدائى را شنيدم اما صاحب صدا ديده نميشد او ميگفت ابا جعفر ( منظور همين ابراهيم بن وهب است ) آقائى را كه ميخواهى پشت قصر جلو سدّه است از جانب منهم بايشان سلام برسان اما هر چه تماشا كردم كسى را نديدم باز دو مرتبه همان حرف‌ها را تكرار كرد تا سه مرتبه موى بر تنم راست شد . به طرف دره پائين رفتم و تصميم داشتم راهى را كه منتهى به پشت قصر مىشود از پيش گيرم ولى قدم بقصر نگذارم بعد آمدم بجانب سد\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nپهلوى درختهاى سمرات ، بعد به طرف آبگير رفتم ديدم پنجاه مار را از جلو آبگير بسرعت ميروند گوش دادم صدائى كه گفتگو ميكردند پايم را به زمين زدم تا صداى پايم را بشنوند . صداى حضرت ابو الحسن را شنيدم كه تنحنح ميكرد منهم سرفه‌اى كردم و جواب دادم بعد نگاه كردم ديدم مارى خود را به تنه درختى چسبانده . امام فرمود : نترس اينجا چيزى نيست كه به تو ضرر برساند .\r\nمار خود را انداخت و روى شانه خود ايستاد و سر در گوش خود نمود .\r\nچند سوت زد . امام چنين جواب داد : آرى بين شما جدائى افتاده بر خلاف گفته من رفتار نخواهد كرد مگر ستمگر هر كه در دنيا ستمگرى كند دچار عذاب آتش مىشود در آخرت با كيفر شديدى او را عقاب خواهم كرد و از او مالش را مىگيرم اگر داشت تا توبه كند .\r\nعرض كردم آقا پدر و مادرم فدايتان آيا اطاعت شما را اينها لازم ميشمارند فرمود آرى قسم به كسى كه محمّد را گرامى داشت به نبوّت و على را عزت بخشيد بوصايت و ولايت ، آنها از شما بيشتر مطيع مايند اى انسانها ! ولى آنها به نسبت ساير مخلوق كه مطيع مايند تعدادشان كمتر است .\r\nخرايج : سدير از حضرت باقر عليه السّلام نقل كرد كه فرمود : ما خدمتكارانى از جن داريم وقتى كارى فورى داشته باشيم آنها را مامور ميكنيم .\r\nاختصاص : نعمان بن بشير گفت من هم پالكى جابر بن يزيد جعفى بودم در سفر مكه وقتى بجانب مدينه رفتم . جابر خدمت حضرت باقر عليه السّلام رسيد و از ايشان خداحافظى كرد بعد خارج شديم رفتيم تا رسيديم باخيرجه نماز اولى را كه خوانديم حركت كرديم و در محمل جاى گرفتيم در همين موقع مردى بلند قد كه سخت گندمگون مينمود و با او نامه‌اى تر و تازه از حضرت باقر بود براى جابر بن يزيد جعفى آورد .\r\nجابر نامه را گرفت و بوسيد بعد پرسيد كى از خدمت مولى مرخص‌شده‌اى ؟ قبل از نماز يا بعد از نماز گفت : بعد از نماز همين الان . جابر نامه را\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nگشود و شروع به خواندن كرد و چهره‌اش درهم شد ديگر خنده بدهانش نيامد و نه تبسم كرد . تا شبانه بكوفه رسيديم فردا صبح من باحترام او از خانه خارج شدم ديدم او خارج شده و در گردنش چند گردونه داشت و سوار چوبى شده و ميگفت « منصور بن جمهور امير غير مامور است » و از اين قبيل حرفها ، در بين كوچه‌هاى كوفه ميدويد . مردم ميگفتند جابر ديوانه شده . ديوانه شده پس از سه روز نامه‌اى از هشام بن عبد الملك براى يوسف بن عثمان رسيد كه دقت كن مردى از قبيله جعف بنام جابر بن يزيد جعفى است گردنش را بزن و سر او را براى من بفرست .\r\nهمين كه نامه را خواند رو باطرافيان خود نموده گفت جابر بن يزيد كيست مرا امير المؤمنين دستور داده كه گردنش را بزنم و سرش را براى او بفرستم گفتند امير بسلامت باد او مردى بسيار دانشمند و اهل حديث و با تقوى و زهد است ولى ديوانه شده و پرت و پلا حرف مىزند الان در ميدان با بچه‌ها بازى مىكند . نامه‌اى براى هشام بن عبد الملك نوشت كه تو به من دستور داده‌اى راجع به آن مرد جعفى با اينكه او ديوانه شده .\r\nهشام نوشت با او كارى نداشته باش . چند روز گذشت منصور بن جمهور برآمد و يوسف بن عمر را كشت و آن كارها را كرد .\r\nكافى : حكيمه دختر موسى گفت : حضرت را ديدم بر درب هيزم خانه ايستاده و آهسته صحبت مىكند و من كسى را نميديدم عرضكردم : آقا با چه كسى صحبت ميكنيد فرمود : اين عامر زهرائى است آمده سؤال دارد و اظهار ناراحتى مىكند عرضكردم مايلم سخن او را بشنوم .\r\nفرمود اگر صدايش را بشنوى يك سال تب ميكنى . گفتم مايلم سخنش را بشنوم فرمود : گوش كن صدائى شبيه سوت شنيدم و تب مرا فرا گرفت يك سال تب ميكردم .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش دوازدهم اسم اعظم در نزد آنها است و بوسيله آن كارهاى شگفت انگيز انجام ميدهند\r\nبصائر : جابر از حضرت باقر عليه السّلام نقل كرد كه فرمود : اسم اعظم خدا هفتاد و سه حرف است در نزد آصف يك حرف از آنها بود به همان يك حرف زبان گشود فاصله بين او و تخت بلقيس فرو رفت بعد با دست خود تخت بلقيس را گرفت بعد زمين به حال اول برگشت بسرعت يك چشم بهم زدن ولى در نزد ما هفتاد و دو حرف است و يك حرف اختصاص به خدا دارد كه در نزد خود او است جزء اسرار غيبى است\r\nو لا حول و لا قوة الا باللَّه العلى العظيم .\r\nبصائر : هارون بن جهيم از مردى از اصحاب حضرت صادق عليه السّلام نقل كرد كه اسمش را فراموش كرده بود گفت از حضرت صادق عليه السّلام شنيدم كه ميفرمود : عيسى بن مريم دو حرف داشت و با آن دو كار ميكرد و موسى بن عمران چهار حرف داشت و ابراهيم داراى هشت حرف بود و بنوح پانزده حرف داده بودند و بآدم بيست و پنج حرف و خداوند آنها را جمع كرد براى حضرت محمّد صلّى اللَّه عليه و آله و اهل بيتش . اسم اعظم هفتاد و سه حرف است خداوند به حضرت محمّد هفتاد و دو حرف داد و يك حرف را از او پنهان داشت اين دو روايت با مختصر\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاختلافى دو بار تكرار مىشود .\r\nبصائر : عمر بن حنظله گفت به حضرت باقر عليه السّلام عرضكردم من گمان ميكنم در نزد شما داراى قرب و مقامى هستم . فرمود آرى . عرضكردم آقا ! درخواستى از شما دارم فرمود : چه درخواست عرضكردم به من اسم اعظم را بياموزى فرمود تو طاقت آن را دارى ؟ ! گفتم آرى . فرمود داخل اطاق برو . عمر بن حنظله داخل اطاق شد .\r\nامام باقر عليه السّلام دست روى زمين گذاشت اطاق تاريك شد . عمر بن حنظله بلرزه افتاد . فرمود چه ميگوئى حالا مايلى به تو بياموزم . گفت نه . امام عليه السّلام دست از زمين برداشت خانه مانند اول شد .\r\nبصائر : ابو بصير از حضرت صادق عليه السّلام نقل كرد كه فرمود سليمان داراى اسم اكبر خدا بود هر وقت خدا را به آن اسم ميخواند هر چه ميخواست به او داده ميشد و اگر دعا ميكرد جواب او را ميدادند اگر سليمان حالا مىبود بما احتياج داشت .\r\nرجال كشى : عمار ساباطى گفت به حضرت صادق عليه السّلام عرضكردم فدايت شوم مايلم به من اسم اعظم را بياموزى . فرمود تو طاقت آن را ندارى . وقتى من زياد اصرار كردم فرمود همان جا باش آنگاه از جاى حركت كرده داخل اطاق شد ، بعد مرا صدا زد كه داخل شو . من داخل شدم . فرمود اين چيست ؟\r\nعرض كردم فدايت شوم برايم توضيح دهيد . گفت امام دست بر روى زمين گذاشت ديدم خانه در حال دور زدن است چنان ناراحت شدم كه نزديك بود از بين بروم . امام عليه السّلام خنديد . عرضكردم فدايت شوم كافى است ديگر نميخواهم .\r\nاختصاص : ابان احمر گفت حضرت صادق عليه السّلام فرمود : ابان ! چگونه مردم قبول نميكنند فرمايش حضرت امير المؤمنين عليه السّلام را كه فرمود : اگر بخواهم همين پايم را بلند ميكنم و بر سينه معاويه كه در شام است ميزنم و او را از تخت به زير مياندازم اما قبول دارند كه آصف وصى سليمان تخت بلقيس را قبل\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاز يك چشم بهم زدن براى سليمان آورد مگر پيامبر ما بهترين پيامبر نيست و وصى او برترين اوصياء است آيا او را مانند وصى سليمان هم قرار نميدهند ؟\r\nخداوند حكم كند بين ما و بين كسى كه منكر حق ما است و مقام ما را نديده مىگيرد .\r\nكتاب محتضر : با اسناد خود از شيخ مفيد از سلمان نقل مىكند كه امير المؤمنين عليه السّلام فرمود : سلمان ! افسوس بسيار افسوس ، براى كسى كه ما را درست نشناخته و منكر مقام ما است . فرمود سلمان آيا سليمان برتر است يا حضرت محمّد ( ص ) سلمان جوابداد : حضرت محمّد صلّى اللَّه عليه و آله فرمود : سلمان ! آصف بن برخيا توانست تخت بلقيس را در يك چشم بهم زدن از فارس بياورد با اينكه او داراى مقدارى از علم كتاب بود من نميتوانم چند برابر او انجام دهم با اينكه در نزد من علم هزار كتاب است . خداوند بر شيث پسر آدم پنجاه صحيفه نازل كرد و بر ادريس سى صحيفه و بر ابراهيم خليل بيست صحيفه و تورات و انجيل و زبور و فرقان عرض كردم صحيح ميفرمائيد مولاى من .\r\nفرمود : سلمان ! بدان كسى كه در امر ما و علوممان مشكوك باشد مانند كسى است كه در معرفت و حقوق ما شك داشته باشد با اينكه خداوند ولايت ما را در چند جا از كتاب خود واجب نموده و توضيح داده كه چه چيزها واجب است انجام دهند جاى ترديد نيست .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nبخش سيزدهم ائمه عليهم السّلام قادر بزنده كردن مرده و شفاى كور و پيس هستند و آنها داراى تمام معجزات انبياء هستند\r\nبصائر : ثمالى از حضرت زين العابدين عليه السّلام نقل كرد كه گفتم آقا از شما سه مطلب مىپرسم مايلم در اين موارد تقيه نفرمائيد . فرمود : بسيار خوب .\r\nگفتم در باره فلان كس و فلان كس ميپرسم . فرمود بر آن دو باد لعنت خدا تمام لعنت‌هايش هر دو با كفر و شرك از دنيا رفتند ، قسم بخداى بزرگ .\r\nبعد عرضكردم آقا ائمه عليهم السّلام مرده زنده ميكنند و آيا كور و پيس را شفا ميدهند و بر روى آب راه ميروند ؟ فرمود : هر چه خدا بهر پيغمبرى داده به حضرت محمّد صلّى اللَّه عليه و آله نيز داده ولى به پيامبر اكرم چيزهائى داده كه به آنها نداده ، عرضكردم هر چه به پيامبر اكرم داده به حضرت امير المؤمنين عليه السّلام نيز داده فرمود آرى بعد امام حسن و امام حسين عليهما السّلام سپس هر امامى پس از ديگرى ، تا روز قيامت با اضافه‌اى كه در هر سال و هر ماه پيش مىآيد بلكه به خدا قسم در هر ساعت .\r\nخرايج : ابا بصير از حضرت صادق عليه السّلام نقل كرد كه گفتم به آن جناب فضل و برترى ما بر مخالفين چيست ؟ به خدا قسم من مىبينم بعضى از مخالفين ما آسوده خاطرتر\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو داراى زندگى بهتر و حال نيكوترى هستند و از ما بورود بهشت طمعشان بيشتر است .\r\nابو بصير گفت امام عليه السّلام جوابى به من نداد تا رسيدم بابطح مكه . در آنجا مشاهده كرديم ضجه و ناله بسوى خدا برداشته‌اند . امام فرمود چقدر ناله و فرياد زياد است و حاجى كم فرمود قسم به آن خدائى كه محمّد را به نبوت برانگيخته و او را بسوى بهشت برده خداوند قبول نخواهد كرد مگر از تو و يارانت فقط .\r\nابا بصير گفت : در اين موقع دست بر چشم من ماليد نگاه كردم اكثر مردم به صورت خوك و خر و ميمون بودند تك تك انسان ديده ميشد .\r\nخرايج : ابو بصير گفت : به حضرت باقر عليه السّلام عرضكردم من غلام و شيعه شما و مردى ضعيف و نابينايم . بهشت را برايم ضمانت كن .\r\nفرمود : نميخواهى علامت ائمه را برايت توضيح دهم . عرضكردم ممكن نيست جمع بين هر دو برايم بنمائيد فرمود مايل نيستى كه آن را توضيح دهم عرضكردم چرا مايل نباشم ؟ ! در اين موقع دست بر روى چشم من ماليد هر چه در خانه بود به چشم خود مشاهده كردم فرمود اى ابا محمّد اينك چشم تو بينا شد ، دقت كن با چشم خود چه مىبينى . ابو بصير گفت به خدا قسم هر چه تماشا كردم جز سگ و خوك و ميمون نديدم عرضكردم مولاى من اين قيافه‌هاى برگشته چيست ؟\r\nفرمود : آنچه مىبينى تشكيل دهنده اجتماع هستند اگر پرده از روى چشم مردم برداشته شود شيعيان مخالفين خود را نخواهند ديد مگر به همين صورت . بعد فرمود : اگر مايلى ترا به همين حالت باقى گذارم و حساب تو با خدا است و اگر ميخواهى بهشت را برايت ضمانت كنم بايد به صورت اول برگردى عرض كردم آقا علاقه‌اى بديدن اين مردم شكل برگشته ندارم مرا به حال اول برگردان چيزى را نميتوان با بهشت معاوضه كرد دست بر روى چشمم كشيد به حالت اول برگشت .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمناقب : سلمان شلقان گفت : از حضرت صادق عليه السّلام شنيدم فرمود : امير - المؤمنين عليه السّلام در قبيله بنى مخزوم دائىهائى داشت . يكى از جوانان آنها خدمت على عليه السّلام رسيده گفت دائى جان دوست و رفيقى داشتم كه از دنيا رفته خيلى از مردن او ناراحت و اندوهگين شده‌ام فرمود مايلى او را مشاهده كنى عرض كرد آرى .\r\nفرمود : قبر او را به من نشان ده . امام عليه السّلام از خانه خارج شد رداى پيامبر بنام مستجاب را بر خود پيچيد همين كه بقبر رسيد لبهايش بسخنانى حركت كرد بعد با پاى مبارك خود بر زمين زد آن جوان خارج شد از قبر در حالى كه ميگفت « وميكا » به زبان فارسى . على عليه السّلام به او فرمود : مگر تو وقتى مردى عرب زبان نبودى ؟ ! عرض كرد چرا ولى از دنيا رفتم با سنت و روش فلان كس و فلان كس به همين جهت زبانم برگشت .\r\nتوضيح : شيخ مفيد در كتاب مسائل نوشته است : ظهور معجزات از ائمه عليهم السّلام امكان دارد نه از نظر عقل لازم است و نه ممتنع و اخبار زيادى از ائمه عليهم السّلام در اين مورد رسيده كه شك و ترديدى بجاى نميگذارد و من به آن قطع دارم باضافه اينكه جمهور اماميه نيز بر اين مطلب اعتقاد دارند . فقط بنى نوبخت مخالف هستند و انكار مىنمايند .\r\nگروهى از كسانى كه باماميه نسبت دارند ظهور معجزه را از امام واجب ميدانند چنانچه در مورد انبياء لازم است اما تمام معتزليان با ما مخالفند بجز ابن اخشيد و پيروانش ، آنها ظهور معجزه را جايز ميدانند اما اصحاب حديث و اخباريان همه معجزه را جايز ميدانند براى هر فرد صالح از پرهيزكاران و مؤمنين سپس مىنويسد :\r\nسخن در باره ظهور معجزه از اصحاب خاص و سفراء و نواب ائمه عليهم السّلام :\r\nاين مطلب نيز جايز است عقل و كتاب و سنت مانع آن نيست و اين نظر گروهى از بزرگان شيعه است . ابن اخشيد از معتزليان نيز همين عقيده را دارد ،\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاخباريها در باره مردمان صالح و پاك هم جايز مىدانند . اما بنى نوبخت از اماميه اين مطلب را جايز نميدانند و موافق معتزليان هستند در مورد مخالفت با ما اماميه زيدىها و خوارج منحرف از اسلام نيز با آنها موافق هستند پايان سخن شيخ مفيد .\r\nواقع مطلب اين است كه ظهور معجزه از غير ائمه عليهم السّلام مثل اصحاب و نواب بايد گفت كه معجزه از ائمه است و بدست آنها جارى مىشود تا گواه سفارت ايشان باشد گفتار شيخ مفيد هم با اين توضيح مخالف نبود اما نظر نوبختىها در اين مورد بسيار بعيد و بىجا است .\r\n\r\nبخش چهاردهم ابرها در اختيار ائمه عليهم السّلام است و امكانات براى آنها آماده است\r\nاختصاص : قصير گفت حضرت باقر عليه السّلام به من ابتداء فرمود : در اختيار ذو القرنين دو نوع ابر قرار دادند او ابر نرم را اختيار كرد و براى امام شما ابر سخت را گذاشت عرضكردم ابر سخت چيست فرمود ابرى كه در آن رعد و برق و صاعقه است كه امام شما سوار آن مىشود اما او به زودى سوار ابرها مىشود و بر اسباب تسلط خواهد يافت اسباب آسمانها و زمين‌هاى هفتگانه كه پنج زمين آن آباد است و دو زمين خراب .\r\nاختصاص : ابا بصير از حضرت باقر عليه السّلام نقل كرد كه فرمود حضرت على\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمالك روى زمين و زير زمين بود دو ابر برايش آشكار شد يكى سخت و ديگرى نرم در ابر سخت ملك زير زمين و در ابر نرم ملك بالاى زمين بود . على عليه السّلام ابر سخت را انتخاب كرد آن ابر على عليه السّلام را بهفت زمين گردانيد سه زمين را خراب و چهار زمين را آباد يافت .\r\nاختصاص : سماعة بن مهران گفت خدمت حضرت صادق عليه السّلام بودم صداى رعد در آسمان بلند شد و برقى زد آن جناب فرمود آنچه از رعد و برق در اين ابر مشاهده كرديد از دستور امام شما است عرض كردم منظورتان كيست ؟\r\nفرمود امير المؤمنين عليه السّلام .\r\nشيخ حسن بن سليمان در كتاب محتضر مىنويسد كه بعضى از علماى شيعه در كتاب منهج التحقيق باسناد خود از سلمان فارسى نقل كرده كه گفت :\r\nمن با حسن و حسين عليهما السّلام و محمّد بن حنفيه و محمّد بن ابى بكر و عمار ياسر و مقداد بن اسود كندى بودم حضرت امام حسن گفت يا امير المؤمنين سليمان بن داود از خدا سلطنتى را خواست كه شايسته احدى بعد از او نباشد . خداوند به او عطا كرد آيا شما از قدرت سليمان دارى ؟ ! فرمود : قسم به آن كسى كه دانه را شكافت و انسان را آفريد سليمان بن داود از خدا درخواست ملك كرد به او عنايت نمود ولى پدرت قدرتى دارد كه احدى پس از جدّت پيامبر از پيشينيان و نه آنهائى كه خواهند آمد داراى چنين قدرتى نبوده و نخواهند بود .\r\nامام حسن گفت : مايليم بما نشان دهى از فضل و مقام خود كه خداوند عنايت كرده . فرمود ان شاء اللَّه مىدهم . امير المؤمنين از جاى حركت كرده وضو گرفت و دو ركعت نماز خواند و مقدارى دعا كرد كه ما نفهميديم سپس با دست اشاره به طرف مغرب كرد طولى نكشيد كه ابرى آمد و بر روى خانه قرار گرفت و به طرف ديگر خانه ابرى ديگر وجود داشت .\r\nامير المؤمنين فرمود : اى ابر پائين بيا به اجازه خدا . پائين آمد در حالى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكه ميگفت اشهد ان لا إله الّا اللَّه و ان محمّدا رسول اللَّه و انك خليفته و وصيه تو جانشين پيامبر و وصى او هستى هر كس در اين مورد شك كند هلاك مىشود و هر كه چنگ بدامن تو زند به راه نجات است .\r\nگفت ابر بر زمين گسترده شد بطورى كه به صورت سفره‌اى گسترده مينمود امير المؤمنين عليه السّلام فرمود روى ابر بنشينيد ، نشستيم و هر كدام جاى خود را گرفتيم اشاره بابر ديگر نمود . او نيز پائين آمد و همان سخنان اوّلى را گفت :\r\nامير المؤمنين عليه السّلام تنها بر روى آن نشست و سخنى گفت و اشاره كرد كه به طرف مغرب برود ، ناگهان باد وزيد و زير دو ابر زد و بآهستگى آنها را بلند كرد .\r\nمن توجه بامير المؤمنين عليه السّلام كردم ديدم روى تختى نشسته و نور از صورتش ميدرخشد بطورى كه چشم خيره مىكند . امام حسن گفت يا امير المؤمنين سليمان بن داود بوسيله انگشتر خود حكومت ميكرد شما با چه وسيله فرمانروائى ميكنيد .\r\nفرمود عين اللَّه در زمين و زبان گوياى خدا در ميان مردمم من نور خاموش نشدنى خدايم من درب بسوى خدايم و حجت او بر مردم .\r\nسپس فرمود : مايليد بشما انگشتر سليمان را نشان دهم گفتيم آرى دست خود را در گريبان برد و انگشترى از نقره از ياقوت قرمز بيرون آورد كه بر آن نوشته بود محمّد و على . سلمان گفت ما از اين مطلب در شگفت شديم فرمود از چه تعجب ميكنيد از مثل من تعجب نيست من امروز چيزى را بشما نشان مىدهم كه تاكنون نديده‌ايد .\r\nامام حسن عليه السّلام عرض كرد مايلم ياجوج و مأجوج و سدّى كه بين ما و آنها است نشان دهى باد كه در زير ابر بود به حركت در آمد و صدائى مانند رعد شنيديم و در هوا بالا رفت امير المؤمنين عليه السّلام جلو ما بود تا رسيديم بكوه بسيار بلندى ناگاه درخت خشكى ديديم كه برگهايش ريخته بود و شاخه‌هايش خشك بود .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nامام حسن گفت چرا اين درخت خشك شده فرمود از او بپرس او به تو جواب خواهد داد . امام حسن گفت اى درخت ترا چه شده كه چنين خشك‌شده‌اى ؟\r\nجواب نداد امير المؤمنين عليه السّلام فرمود ترا به حق خود سوگند مىدهم جواب او را بده ! راوى گفت : به خدا قسم شنيدم ميگفت لبيك لبيك اى وصى پيامبر و جانشين او سپس گفت اى امام حسن امير المؤمنين هر شب پيش من مىآمد هنگام سحر و دو ركعت نماز ميخواند و خدا را تسبيح مىكرد زياد وقتى از دعا فارغ ميشد ابرى مىآمد سفيد كه از آن بوى مشك مىوزيد و بر روى آن تختى قرار داشت بر آن مىنشست على عليه السّلام را مىبرد و من ببركت آن جناب زندگى ميكردم چهل روز است كه از من جدا شده اين مطلب موجب خشكى من شده است .\r\nامير المؤمنين از جاى حركت كرد و دو ركعت نماز خواند و دست بر آن ماليد درخت سبز شد و به صورت اول برگشت به باد دستور داد ما را به حركت درآورد . ناگاه ملكى را ديديم كه دستش در مغرب و دست ديگرش در مشرق بود همين كه آن ملك امير المؤمنين را ديد گفت گواهى مىدهم به لا إله الا اللَّه وحده لا شريك له و محمّد عبده و رسوله خداوند او را براى هدايت و دين حق فرستاده تا دينش را بر تمام اديان پيروز نمايد گر چه مشركان نپسندند و گواهى مىدهم كه تو وصى و خليفه واقعى او هستى .\r\nگفتيم يا امير المؤمنين اين كيست كه يك دستش در مغرب و ديگرى در مشرق است فرمود اين فرشته‌ايست كه مامور تاريكى شب و روز است پيوسته تا روز قيامت .\r\nو خداوند امر دنيا را به من سپرده ، اعمال مردم هر روز بر من عرضه مىشود بعد بجانب خدا بلند مىشود . بعد رفتيم تا رسيديم بسدّ ياجوج و مأجوج امير - المؤمنين عليه السّلام بباد فرمود ما را پائين اين كوه پائين بياور با دست اشاره بكوهى بسيار بلند كرد و آن كوه خضر عليه السّلام بود سدّ را ديديم به اندازه يك چشم انداز بلند\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبود سياه رنگ ، همچون شبى تاريك از اطراف آن دود بيرون مىآمد امير المؤمنين عليه السّلام فرمود اى ابا محمّد من صاحب اين امر بر اين بندگان هستم . سلمان گفت من سه دسته ديدم طول قامت هر كدام از آنها صد و بيست ذراع بود و دسته دوم هفتاد ذراع و دسته سوم يك گوش خود را زير خود فرش ميكرد و گوش ديگر را روكش و لحاف خود قرار ميداد « 1 » .\r\nسپس امير المؤمنين عليه السّلام بباد دستور داد او بجانب كوه قاف حركت كند به آنجا رسيد ديديم از زمرد سبز است و بر روى آن فرشته‌ايست به صورت عقاب ، همين كه فرشته امير المؤمنين عليه السّلام را ديد گفت السّلام عليك يا وصىّ رسول اللَّه و خليفته اجازه ميدهى من حرف بزنم . امام عليه السّلام جواب سلامش را داد و فرمود : اگر مايلى صحبت كن در صورتى كه بخواهى به تو ميگويم ميخواهى چه سؤال از من بكنى .\r\nفرشته گفت : تو بفرما يا امير المؤمنين فرمود : ميخواهى به تو اجازه دهم كه بديدن خضر عليه السّلام به روى گفت درست است فرمود به تو اجازه دادم فرشته با سرعت حركت كرد بعد از اينكه گفت بسم اللَّه الرحمن الرحيم سپس روى كوه مقدارى راه رفتيم چيزى نگذشت كه فرشته به مكان خود برگشت بعد از زيارت خضر عليه السّلام سلمان گفت گمان ميكنم اين فرشته خضر را زيارت نكرده بود تا شما به او اجازه ندادى .\r\nفرمود قسم به آن خدائى كه آسمان را بدون ستون برافراشته اگر يكى از آنها تصميم داشته باشد به قدر يك نفس كشيدن از جاى خود تغيير محل دهد تا من اجازه ندهم نخواهد رفت حال پسرم حسن نيز چنين خواهد شد بعد از او حسين و نه نفر از اولاد حسين كه نهمى آنها قائم ايشان است . عرض كرديم\r\n\r\n\r\n","description":"","footnote":"\r\n( 1 ) مجلسى در آخر خبر ميگويد اين خبر از اخبار بسيار بعيد است كه در كتابهاى اصول نيامده و ما به همان صورت نقل كرديم و نه رد ميكنيم به خود ائمه عليهم السّلام واميگذاريم .\r\n","page_name":" 29 ","page_number":29},
  {"content":"\r\n\r\nاسم فرشته‌اى كه مامور قاف است چيست . فرمود : ترجائيل گفتيم يا امير - المؤمنين چگونه شما هر شب باينجا مىآيى و برمىگردى فرمود : همين طور كه شما را آوردم .\r\nقسم به آن كسى كه دانه را شكافت و انسان را آفريد من از ملكوت آسمانها و زمين آنقدر در اختيارم هست كه اگر شما مقدارى از آن مطلع شويد تاب تحملش را نداريد . اسم اعظم خدا هفتاد و دو حرف است در نزد آصف بن برخيا يك حرف بود همان يك حرف را به زبان آورد خداوند فاصله بين او و تخت بلقيس را فرو برد بطورى كه تخت را برداشت بعد زمين به مدت يك چشم بهم زدن به صورت اولى برگشت در نزد ما به خداوند سوگند هفتاد و دو حرف است يك حرف ديگر هست كه خداوند به خود اختصاص داده و در علم غيب است و لا حول و لا قوة الّا باللَّه العلى العظيم . هر كه ما را شناخت شناخت و هر كه منكر ما شد منكر شد سپس از جاى حركت كرد ، ما هم حركت كرديم ناگاه جوانى را ديديم كه بين دو قبر مشغول نماز خواندن است .\r\nگفتيم يا امير المؤمنين اين جوان كيست ؟ فرمود صالح پيامبر است فرمود اين دو قبر متعلق بمادر و پدر اوست و او خدا را بين اين دو قبر پرستش مىكند ، همين كه چشم صالح بعلى عليه السّلام افتاد از گريه نتوانست خوددارى كند با دست اشاره بامير المؤمنين عليه السّلام كرد سپس برگرداند دست خود را به طرف سينه‌اش در حال گريه امير المؤمنين عليه السّلام جلو او ايستاد تا از نماز فارغ شد گفتيم چرا گريه كردى ؟\r\nگفت امير المؤمنين عليه السّلام هر روز صبح مىآمد و مىنشست عبادت من با تماشاى رخسار ايشان افزايش مىيافت ، مدت ده روز است كه اين ديدار من قطع شده به همين جهت ناراحت شده‌ام ما تعجب كرديم از اين جريان .\r\nامير المؤمنين عليه السّلام فرمود مايليد بشما سليمان بن داود را نشان بدهم گفتيم آرى از جاى حركت كرد ما در خدمت آن جناب بوديم تا وارد بستانى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nشديم كه نيكوتر از آن نديده بوديم در آن باغ انواع مختلف ميوه‌ها و انگور و نهرهاى جارى و پرندگان روى درخت‌ها به نغمه‌سرائى مشغول بودند .\r\nهمين كه پرنده‌ها آن جناب را مشاهده كردند ، آمدند اطراف ايشان پر ميزدند تا بالاخره رسيديم بوسط باغ ناگهان جوانى را ديديم كه به پشت خوابيده و دست خود را روى سينه‌اش گذاشته .\r\nامير المؤمنين عليه السّلام انگشتر را از گريبان خارج نمود و آن را در انگشت سليمان كرد از جاى حركت كرد و ايستاد و گفت السّلام عليك يا امير المؤمنين و وصى پيامبر خدا ، به خدا قسم تو صديق اكبر و فاروق اعظمى هر كه چنگ بدامن تو زد رستگار شد و هر كه از تو كناره گرفت نااميد و زيانكار گرديد من از خداوند به حق شما اهل بيت درخواست نمودم خداوند اين قدرت را به من داد .\r\nسلمان گفت من سخن سليمان بن داود را كه شنيدم نتوانستم خود را نگاهدارم و خود را بر روى پاهاى امير المؤمنين عليه السّلام انداختم و شروع ببوسه نمودم و خداى را سپاسگزارى كردم بر اين نعمت بزرگى كه نصيب من نموده بهدايت يافتن بولايت اهل بيت كه خداوند آنها را از آلودگى پاك و پاكيزه نموده بقيه دوستان من نيز كار مرا انجام دادند .\r\nبعد من از امير المؤمنين عليه السّلام پرسيدم پشت قاف چيست ؟ فرمود : پشت قاف چيزهائى است كه علم شما به آن نميرسد عرض كرديم شما اطلاع داريد ؟\r\nفرمود : علم من نسبت به پشت قاف مانند اطلاع من است از اين دنيا و آنچه در آن است من نگهبان و گواه بر آن هستم پس از پيامبر همچنين اوصياى بعد از من از فرزندانم .\r\nسپس فرمود : من براه‌هاى آسمان‌ها آشناتر از راه‌هاى زمين هستم ما اسم مخزون ( مكنون ) هستيم ما اسماء حسنى هستيم كه وقتى خدا را به آن اسمها بخوانند جواب خواهد داد ، ما اسمهاى نوشته شده بر عرش هستيم\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبواسطه ما خدا آسمان و زمين و عرش و كرسى و بهشت و جهنم را آفريد و از ما آموختند . ملائكه تسبيح و تقديس و توحيد و تهليل و تكبير را ما همان كلماتى هستيم كه آدم از خدا دريافت كرد و خداوند توبه‌اش را پذيرفت .\r\nسپس فرمود : مىخواهيد چيز شگفت انگيزى بشما نشان دهم ؟ گفتم چرا . فرمود : چشم خود را ببنديد همين كار را كرديم فرمود : باز كنيد ناگاه خود را در شهرى ديديم كه از آن بزرگتر نديده بوديم بازارها مرتب بود و در آن جا مردمى بودند كه بزرگتر از آنها نديده بوديم به طول درخت خرما گفتيم يا امير المؤمنين اينها كيانند ؟ فرمود : باقيمانده قوم عاد هستند كه كافرند و ايمان بخداى عزيز نياورده‌اند خواستم آنها را بشما نشان دهم اين شهر و اهل آن را ميخواهم هلاك كنم در حالى كه اطلاع ندارند .\r\nعرض كرديم بدون دليل آنها را مىكشى ؟ فرمود : نه با دليل نزديك ايشان رفت خود را بايشان نشان داد حمله كردند كه آن جناب را بكشند آنها ما را نمىديدند سپس از آنها فاصله گرفت و بما نزديك شد و با دست بر روى سينه و بدنهاى ما كشيد و سخنانى فرمود كه ما نفهميديم باز به طرف آنها براى مرتبه دوم رفت تا مقابل ايشان رسيد و فريادى كشيد سلمان گفت خيال كرديم زمين زير و رو شد و آسمان فرو ريخت و تمام صاعقه‌ها از دهان ايشان خارج شد يك نفر از آنها باقى نماند عرضكردم يا امير المؤمنين خدا با آنها چه خواهد كرد فرمود : هلاكت شدند و به طرف آتش جهنم رهسپار گرديدند . عرضكرديم اين معجزه‌ايست كه مانند آن را نديده و نشنيده‌ايم .\r\nفرمود : ميخواهيد عجيب‌تر از ايشان بشما نشان دهم . عرضكرديم ديگر هيچ كدام طاقت تحمل بيشتر از اين را نداريم لعنت خدا و ملائكه و تمام مردم تا روز قيامت بر كسى باد كه ترا دوست ندارد و ايمان بفضل و جلال عظيم تو در نزد خدا نياورده .\r\nسپس در خواست كرديم ما را بوطنمان برگرداند فرمود : اين كار را\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nان شاء اللَّه انجام مىدهم اشاره به دو ابر نمود بما نزديك شدند فرمود : برويد جاى خود را بگيريد ما روى يك ابر نشستيم امير المؤمنين عليه السّلام روى ابر ديگرى بباد دستور داد ما را حركت داد تا ميان فضا رسيديم زمين را مانند يك سكه نقره ديديم بعد ما را گذاشت در خانه امير المؤمنين عليه السّلام بفاصله كمتر از يك چشم بهم زدن موقع اذان ظهر كه مؤذن اذان ميگفت بمدينه رسيديم موقع برآمدن آفتاب از مدينه خارج شده بوديم گفتيم واقعا شگفت انگيز است در كوه قاف بوديم كه پنج سال راه است و برگشتيم در مدت پنج ساعت از روز .\r\nامير المؤمنين عليه السّلام فرمود : اگر من بخواهم تمام دنيا و آسمانهاى هفتگانه را بگردم و برگردم در فاصله كمتر از يك چشم بهم زدن با اسم اعظمى كه دارم مىتوانم . عرض كرديم شما به خدا قسم آيت عظماى پروردگار و معجزه حيرت انگيز هستى پس از برادر و پسر عمويت پيامبر اكرم صلّى اللَّه عليه و آله .\r\nمجلسى عليه الرحمه ميگويد اين خبر بعيد به نظر ميرسد كه در كتاب‌هاى اصول نديديم و رد هم نميكنيم علم آن را واگذار به خود ائمه عليهم السّلام ميكنيم .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nبخش پانزدهم ائمه عليهم السّلام حجت خدايند بر تمام عوالم و همه مخلوقات\r\nخصال : عبادى عبد الخالق از ديگرى نقل كرد كه او از حضرت صادق عليه السّلام روايت كرد كه فرمود : خداوند را دوازده هزار عالم است ، هر عالمى بزرگتر از هفت آسمان و هفت زمين است هيچ كدام از اين عوالم براى خدا عالمى غير خود نميدانند و من بر آنها حجت هستم .\r\nبصائر : ابو عمير از رجال خود از حضرت صادق عليه السّلام نقل كرد و حديث را بحسن بن على عليه السّلام نسبت داد فرمود : خدا را دو شهر است يكى در مشرق و ديگرى در مغرب آن دو شهر دو دروازه از آهن دارد و بر هر شهر يك ميليون درب از ذهب است و در آن هفتاد ميليون لغت است كه هر زبانى بر خلاف ديگرى صحبت مىكند من تمام آن زبانها را ميدانم و آنچه در آن شهرها است و آنچه بين آنها است در آن دو شهر حجتى غير من و برادرم نيست .\r\nبصائر : هشام جواليقى از حضرت صادق عليه السّلام نقل كرد كه فرمود خدا را شهرى است پشت دريا وسعت آن به اندازه مسير چهل روز خورشيد در آنجا گروهى هستند كه هرگز خدا را معصيت نكرده‌اند و شيطان را نمىشناسند و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنميدانند كه خدا ابليس را آفريده ما در هر روز آنها را ملاقات ميكنيم و نيازهاى خود را از ما سؤال ميكنند از ما تقاضاى دعا مينمايند به آنها مىآموزيم و مىپرسند قائم ما كى ظهور خواهد كرد .\r\nآنها داراى عبادت و كوشش شديدى هستند شهر آنها را درب‌هائى است كه بين هر لنگه درب تا لنگه ديگر صد فرسخ است داراى تقديس و كوشش زيادى هستند اگر آنها را مشاهده كنيد عمل خويش را حقير خواهيد شمرد .\r\nيك مرد از آنها يك ماه در سجده است كه سر برنميدارد غذاى آنها تسبيح و لباس ايشان برگ ، پوست چهره‌هاى آنها ميدرخشد وقتى يكى از ما را مشاهده ميكنند اطرافش را مىگيرند و از رد پاى او براى بركت برميدارند . هنگام نماز صدائى دارند شديدتر از صداى باد تند ، در ميان آنها گروهى هستند كه از ابتدا هنوز سلاح را به زمين نگذاشته انتظار قائم ما را دارند دعا ميكنند او را مشاهده نمايند هر كدام هزار سال عمر ميكنند وقتى آنها را مشاهده كنى مجسمه‌اى از خشوع و تواضع و درخواست نزديكى به خدا خواهى ديد .\r\nوقتى ما ديرتر پيش آنها برويم خيال ميكنند اين تاخير از خشم و ناراحتى بوده پيوسته انتظار آن ساعتى را دارند كه ما بيائيم نه كسل مىشوند و نه خسته . كتاب خدا را همانطور كه به آنها آموخته‌ايم ميخوانند در بين آنچه ما بايشان آموخته‌ايم چيزهائى است كه اگر بر مردم بخوانند آن را انكار ميكنند و نخواهند پذيرفت وقتى اشتباهى داشته باشند راجع به قرآن از ما مى - پرسند ، براى آنها كه توضيح ميدهيم شرح صدر پيدا ميكنند از شنيدن توضيح ما تقاضاى طول زندگى ميكنند كه ما را از دست ندهند ميدانند منت از جانب خدا است بر آنها در باره تعليمى كه به آنها ميدهيم .\r\nآنها با امام قيام خواهند كرد وقتى ظهور كند اسلحه‌داران ايشان جلوتر خواهند بود دعا ميكنند خداوند آنها را از كسانى قرار دهد كه دين خدا را يارى ميكنند ، در ميان ايشان پير و جوان وجود دارد وقتى جوانى پيرمردى را\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمشاهده مىكند مانند بنده‌اى در مقابل او مىنشيند از جاى حركت نميكند تا به او دستور دهد . آنها خود بطريقى با امام ارتباط دارند كه خواسته امام را از همه مردم بهتر ميدانند وقتى امام به آنها دستورى دهد پيوسته آن كار را انجام ميدهند تا خود امام ايشان را به كار ديگرى مامور نمايد اگر آنها بجمعيتى كه بين مشرق و مغرب را فرا گرفته باشند حمله كنند در فاصله يك ساعت همه را از بين مىبرند ، آهن در آنها اثر نمىگذارد .\r\nداراى شمشيرهائى از آهن هستند غير از اين آهنها اگر مردى از ايشان با شمشير بكوهى فرود آورد آن را دو نيم مىكند . امام بهمراهى آنها با هند و ديلم كرد و ترك و روم و بربر و ما بين جابرسا و جابلقا كه دو شهر هستند يكى در مشرق و ديگرى در مغرب جنگ خواهد كرد باهل هر دين كه برخورد كنند آنها را دعوت به خدا و دين اسلام مىكنند و اقرار بمحمّد صلّى اللَّه عليه و آله و هر كس اقرار باسلام نكند و نپذيرد او را مىكشند تا هر كه در شرق و غرب و تمام دنيا هست اقرار آورد .\r\nبصائر : عجلان ابى صالح گفت از حضرت صادق عليه السّلام راجع بقبه آدم پرسيد عرضكردم اين قبه آدم است ؟ فرمود : آرى خداوند را قبه‌هاى زيادى است پشت اين مغرب شما سى و نه مغرب است سرزمين سفيد كه پر از مخلوق است و از نور ما استفاده مىنمايند يك چشم بهم زدن معصيت خدا را نكرده نميدانند خدا آدم را هم آفريده يا نه از فلانى و فلانى بيزارى ميجويند .\r\nعرضكردند چگونه ممكن است از فلان و فلان تبرى بجويند با اينكه آنها نميدانند خدا آدم را خلق كرده يا نه . در جواب آنها فرمود تو شيطان را مىشناسى جوابداد نه ، جز از راه خبر فرمود دستور داده‌اند به تو او را لعنت كن و از او بيزارى جو گفت آرى . فرمود همين طور به آنها نيز دستور داده‌اند به تبرى .\r\nبصائر : جابر از حضرت باقر عليه السّلام نقل كرد كه مىفرمود بجز اين خورشيد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nچهل خورشيد است كه فاصله هر خورشيد تا خورشيد ديگر چهل سال است در آن‌ها گروه زيادى هستند كه نميدانند خداوند آدم را آفريده يا نه و بجز اين ماه شما چهل ماه است كه فاصله هر ماه تا ماه ديگر چهل روز راه است در آنها گروه زيادى هستند كه نميدانند خداوند آدم را آفريده يا نه ، به آنها الهام شده همانطور كه بزنبور عسل الهام گرديده لعنت بر اوّلى و دوّمى در هر وقت ملائكه‌هائى مامورند كه هر وقت آنها را لعنت نكردند ايشان را عذاب كنند .\r\nتوضيح : اخبار زيادى در اين مورد در باب عوالم از كتاب السماء و العالم نقل كرده‌ام .\r\nسرائر : سليمان بن خالد گفت از حضرت صادق عليه السّلام شنيدم ميفرمود :\r\nهيچ چيز نه از آدم و نه انس و نه جن و نه ملك در آسمانها نيست مگر ما حجت بر آنها هستيم هيچ آفريده‌اى را خدا نيافريد مگر اينكه ولايت ما را بر او عرضه داشت و بوسيله ما بر او حجت تمام كرد . بعضى ايمان بما دارند و بعضى كافر و منكرند حتّى آسمانها و زمين و كوهها تا آخر آيه .\r\nاختصاص : على بن حسان از عموى خود عبد الرحمن نقل كرد كه گفت خدمت حضرت صادق عليه السّلام بودم كه مردى از اهالى يمن وارد شد سلام كرد امام عليه السّلام به او جواب داد به او فرمود آيا در شهر شما دانشمندان هستند جوابداد آرى . فرمود علم عالم شما چقدر است جوابداد عالم ما از حركت و صداى پرندگان و اوضاع ستارگان در يك ساعت به اندازه يك ماه براى يك سوار تندرو اطلاع ميدهد .\r\nحضرت صادق عليه السّلام فرمود عالم مدينه از عالم شما داناتر است . پرسيد علم عالم مدينه چقدر است فرمود عالم مدينه بدون اينكه توجه بصدا و حركت پرندگان داشته باشد در يك چشم بهم زدن به قدر حركت خورشيد در دوازده برج و دوازده بيابان و دوازده دريا و دوازده عالم اطلاع دارد مرد يمانى گفت :\r\nفدايت شوم خيال نميكنم كسى اين قدر اطلاع داشته باشد و نميدانم اينها چيست ؟\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاين را گفت و خارج شد .\r\nكتاب محتضر : از هشام بن سالم از حضرت صادق عليه السّلام نقل مىكند كه فرمود : خداوند را در مشرق شهرى بنام جابلقا است كه داراى دوازده هزار درب است از طلا بين هر درب تا درب ديگر يك فرسخ فاصله است بر كنار هر درب برجى است در آن دوازده هزار جنگجو است آماده جنگ با شمشير آخته و سلاح لازم ، منتظر قيام قائم ما هستند من حجت خدا بر آنهايم .\r\nاز كتاب بصائر : سعيد بن عبد اللَّه از قلقله از حضرت باقر عليه السّلام نقل مىكند كه فرمود خداوند كوهى محيط بر دنيا آفريده از زبرجد سبز و سبزى آسمان نيز از سبزى همين كوه است و گروهى را در پشت آن كوه آفريده كه هيچ يك از چيزهائى كه بر مردم واجب نموده از قبيل نماز و زكات بر آنها واجب نكرده همه آنها دو نفر از اين امت را لعنت ميكنند نام آن دو را برد .\r\n\r\nبخش شانزدهم ابدال همان ائمه عليهم السّلام هستند\r\nاحتجاج طبرسى : هيثم فارسى گفت : به حضرت رضا عليه السّلام گفتم مردم معتقدند كه در زمين ابدالى وجود دارد اين ابدال كيانند فرمود راست ميگويند ابدال همان اوصيا هستند خداوند آنها را در زمين بدل و بجاى انبياء قرار داده ، چون انبياء از دنيا رفته‌اند و حضرت محمّد صلّى اللَّه عليه و آله خاتم است .\r\nتوضيح : ظاهر دعائى كه از ام داود از حضرت صادق عليه السّلام نقل شده در نيمه رجب كه ميفرمايد\r\nاللهم صل على محمّد و آل محمّد و ارحم محمّدا و آل محمّد و بارك على محمّد و آل محمّد ، كما صليت و رحمت و باركت على ابراهيم و آل ابراهيم\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nانك حميد مجيد اللهم صل على الاوصياء و السعداء و الشهداء و ائمة الهدى اللهم صل على الابدال و الاوتاد و السياح و المخلصين و الزهاد و اهل الجد و الاجتهاد . . .\r\nتا آخر دعا .\r\nحاكى است ابدال با ائمه عليهم السّلام فرق دارند ولى صراحت ندارد ممكن است حمل بر تاكيد شود ممكن است منظور از ابدال در دعا خواص اصحاب ائمه باشند ، ظاهر خبر نفى مىكند ادعاى صوفيه اهل سنت را چنانچه متتبع و محقق خود اين مطلب را دريافت مىكند ( كه خود را ابدال ميدانند ) .\r\n\r\nبخش هفدهم صاحب اين امر محفوظ است و او به پيشگاه پروردگار مىآيد با مؤمنين هر عصر\r\nتفسير عياشى : سليمان بن هارون گفت به امام عليه السّلام گفتم بعضى از عجليها مىگويند شمشير پيامبر اكرم پيش عبد اللَّه بن حسن است فرمود به خدا قسم آن را نديده و نه پدرش با يك چشمش مگر اينكه پدرش در نزد حضرت حسين عليه السّلام ديده باشد . صاحب اين امر محفوظ است براى او نگهدارى مىشود به طرف راست و چپ نرو مطلب به خدا قسم واضح است .\r\nبه خدا قسم اگر اهل آسمان و زمين اجتماع كنند بر تغيير مقام امامت و قرار دادن آن را از محلى كه خدا قرار داده به ديگرى قدرت نخواهند داشت اگر همه مردم كافر شوند بطورى كه احدى باقى نماند خداوند گروهى را\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nخواهد آورد كه معتقد بامامت باشند مگر اين آيه را نشنيده‌اى كه خداوند مىفرمايد  يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  « 1 » تا آخر آيه و در آيه ديگر ميفرمايد  فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ  « 2 » سپس فرمود افرادى كه در اين آيه مورد نظرند همان كسانى هستند كه در آن آيه از ايشان ذكر شده .\r\n\r\nبخش هيجدهم خصائص ائمه عليهم السّلام\r\nصحيفة الرضا عليه السّلام : حضرت رضا عليه السّلام از آباء گرامش نقل مىكند كه پيامبر اكرم فرمود ما خانواده‌اى هستيم كه صدقه بر ما حرام است و بما دستور داده‌اند وضوء را شاداب بگيريم و اينكه الاغى را بر اسب نجهانيم و بر روى كفش مسح نكنيم ( شايد منظور الاغ را بر اسب نجهانيم يعنى ازدواج نامناسب را تجويز نمىكنيم ) .\r\nكافى : محمّد بن مسلم گفت از حضرت صادق عليه السّلام شنيدم ميفرمود امامان عليهم السّلام بمنزله پيامبر اكرم هستند فقط آنها پيامبر نيستند براى آنها آن مقدار\r\n\r\n\r\n","description":"","footnote":"\r\n( 1 ) اى مؤمنين هر كس از دين خود منحرف شود به زودى خداوند گروهى را خواهد آورد كه آنها را دوست مىدارد و آنها خدا را دوست مىدارند در مقابل مؤمنين متواضع هستند ولى در مقابل كافران با شخصيت و بزرگوار .\r\n( 2 ) « اگر اينها كافر شوند ما گروهى را قرار داده‌ايم كه نسبت به آن كافر نيستند » .\r\n","page_name":" 40 ","page_number":40},
  {"content":"\r\n\r\nاز ازدواج كه براى پيغمبر حلال بود حلال نيست اما در غير اين مورد بمنزله پيامبر اكرمند .\r\nتوضيح : ظاهر خبر دلالت مىكند كه ائمه در ساير مزايا با پيامبر اكرم شريك هستند بجز مواردى را كه استثناء نموده .\r\n\r\nبخش‌هاى ديگر ولايت و دوستى و دشمنى با ائمه عليهم السّلام\r\n\r\nبخش اول لزوم دوستى با دوستان ائمه عليهم السّلام و دشمنى با دشمنان آنها\r\nتفسير قمى : ابو الجارود از حضرت باقر عليه السّلام در آيه  ما جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ  نقل كرد كه فرمود دوست داشته باشد با اين قلب و دشمن داشته باشد با همان قلب ، اما محبت ما دوستى را خالص مىكند چنانچه طلا بوسيله آتش خالص مىشود كه ديگر كدورتى در آن نيست هر كه مايل است آزمايش محبت ما را نمايد بقلب خود مراجعه كند اگر در قلب خود با محبت ما محبت با دشمنان ما را نيز يافت از ما نيست و ما نيز از او نيستيم خدا با آنها دشمن است و جبرئيل و ميكائيل و خداوند دشمن كافران است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nقرب الاسناد : بزنطى گفت حضرت رضا عليه السّلام به من نوشت حضرت باقر عليه السّلام فرموده است هر كه مايل است بين او و خدا حجابى نباشد تا بسوى خدا تماشا كند و خدا به او توجه نمايد ، دوست بدارد آل محمّد را و از دشمنان آن‌ها بيزارى جويد و پيرو ائمه از آل محمّد باشد وقتى چنين بود توجه به خدا نموده و خدا نيز متوجه اوست .\r\nتوضيح : نگاه كردن به خدا كنايه از كمال معرفت است بحسب طاقت و قابليت او و نگاه خداوند به بنده كنايه از كمال لطف و مرحمت است .\r\nخصال : در خبر اعمش از حضرت صادق عليه السّلام نقل مىكند كه فرمود :\r\nدوستى اولياى خدا واجب است ولايت آنها لازم است و بيزارى از دشمنان آنها واجب است و هم از كسانى كه ستم بآل محمّد صلّى اللَّه عليه و آله كرده‌اند و حجاب ايشان را هتك نموده و از فاطمه زهرا عليها السّلام فدك را گرفته‌اند و او را از ميراثش بازداشته و حق او و شوهرش را غصب كرده‌اند و كوشش براى سوختن خانه‌اش كردند و بنياد ظلم را نهاده سنت پيامبر را تغيير دادند و بيزارى از پيمان‌شكنان و ستمگران و منحرفين لازم است و بيزارى از شقىترين فرد گذشتگان و آيندگان همتاى پىكننده شتر ثمود كشنده امير المؤمنين عليه السّلام لازم است همچنين بيزارى از تمام كشندگان اهل بيت واجب است .\r\nو ولايت مؤمنينى كه تغيير و تبديلى پس از پيامبر اكرم صلّى اللَّه عليه و آله و سلّم بوجود نياورده‌اند لازم است مانند سلمان فارسى و ابو ذر غفارى و مقداد بن اسود كندى و عمار بن ياسر و جابر بن عبد اللَّه انصارى و حذيفة بن يمان و ابى الهيثم بن التيهان و سهل بن حنيف و ابو ايوب انصارى و عبد اللَّه بن صامت و عبادة بن صامت و خزيمة بن ثابت ذو الشهادتين و ابى سعيد خدرى و هر كس از راه اينها رفته باشد و كردارش شبيه آنها و ولايت پيروان و اقتداكنندگان بايشان و هدايتشان لازم و واجب است .\r\nتوضيح : در جلد چهارم از حضرت رضا عليه السّلام شبيه اين روايت با مختصر\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتغييرى گذشت در نامه‌اى كه آن جناب براى مامون مىنويسد راجع باصول و فروع دين .\r\nامالى صدوق : هشام بن سالم از حضرت صادق عليه السّلام نقل كرد كه فرمود هر كس با عيبجوى ما بنشيند يا تعريف كند از دشمن و كينه‌توز ما و همبستگى داشته باشد با كسى كه از ما قطع نموده يا قطع نمايد از كسى كه با ما پيوسته است يا دشمن ما را دوست بدارد و يا دوست ما را دشمن بدارد كافر شده است بخدائى كه سبع مثانى و قرآن كريم را نازل نموده .\r\nخصال : فضيل از حضرت باقر نقل كرد كه فرمود : ده چيز است كه هر كس با آنها خدا را ملاقات كند داخل بهشت مىشود . گواهى\r\nبلا إله الا اللَّه\r\nو رسالت محمّد مصطفى و اقرار به آنچه از جانب خدا آورده و انجام نماز و پرداخت زكات و روزه ماه رمضان و حج خانه خدا و دوستى با اولياى خدا و بيزارى از دشمنان خدا و پرهيز از هر نوع مسكرى .\r\nمجالس مفيد : حبيش بن معتمر گفت : خدمت امير المؤمنين على بن ابى طالب رسيده گفتم سلام عليك و رحمة اللَّه و بركاته شب را چگونه گذرانده‌ايد فرمود شب كردم در حالى كه دوست دارم دوستان خود را و دشمنم با دشمنان خود و دوست ما شب كرد در حالى كه مورد حسرت است از رحمتى كه خدا به او عنايت كرده و انتظار آن را ميكشد اما دشمن ما شب كرد در حالى كه پاى بر كنار گودالى پر از آتش نهاده كه اين كناره او را به آتش جهنم سقوط مىدهد گويا درهاى رحمت براى اهل آن باز شده گوارا باد رحمت براى اهل آن مرگ بر اهل جهنم و سزاوار آتشند .\r\nيا حبيش هر كس دوست دارد بفهمد دوست يا دشمن ما است دل خود را آزمايش كند اگر دوست ما را دوست داشته باشد دشمن ما نيست و اگر دشمن بدارد دوستى از ما را دوست ما نيست خداوند پيمان گرفته از دوستانمان بر\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمحبت و دوستى ما و در ذكر نام « 1 » دشمن ما را نوشته . ما نجيبانيم و فرزندان ما فرزندان انبياء هستند .\r\nامالى ابن شيخ : حسين بن مصعب گفت از حضرت صادق عليه السّلام شنيدم .\r\nميفرمود هر كه ما را دوست داشته باشد براى خدا و دوست داشته باشد دوست ما را نه به جهت هدفى مادى كه از او چشم دارد و دشمن بدارد دشمن ما را نه بواسطه اختلافى كه بين او و دشمن ما است . در صورتى كه وارد قيامت شود با اينكه داراى گناهى باشد به اندازه ريگ انبوه و كف دريا خداوند او را مىآمرزد .\r\nمعانى الاخبار و عيون الاخبار و تفسير امام و علل الشرائع :\r\nامام حسن عسكرى از آباء گرام خود نقل كرد كه پيامبر اكرم صلّى اللَّه عليه و آله به يكى از اصحاب خود فرمود اى بنده خدا دوست بدار براى خدا و دشمن بدار براى خدا و محبت داشته باش در راه خدا و دشمنى را به راه خدا اختصاص بده هرگز بولايت خدا نخواهى رسيد مگر به همين كار و شخص طعم ايمان را نخواهد چشيد اگر چه نماز و روزه زياد داشته باشد مگر چنين باشد مدار دوستى مردم حالا بيشتر در مسائل دنيوى است هدف‌هاى دنيوى موجب دوستى و دشمنى مىشود اما اين مطلب آنها را از جانب خدا بىنياز نميكند .\r\nعرض كرد بچه وسيله بدانم دوستى و دشمنى من در راه خدا است و دوست خدا كيست تا او را دوست بدارم و دشمن خدا كيست تا او را دشمن بدارم .\r\nپيامبر اكرم صلّى اللَّه عليه و آله و سلّم اشاره بعلى عليه السّلام نمود فرمود اين را مىبينى عرض كرد آرى فرمود دوست او دوست خدا است او را دوست بدار و دشمن او دشمن خدا است او را دشمن بدار فرمود دوست على را دوست بدار گر چه قاتل پدر فرزندت باشد و دشمن بدار دشمن او را اگر چه پدر يا فرزندت باشد .\r\nامالى صدوق : ابن عباس گفت پيامبر اكرم فرمود هر كه دوست دارد خداوند برايش تمام خير را فراهم كند بايد على را بعد از من دوست داشته باشد ،\r\n\r\n\r\n","description":"","footnote":"\r\n( 1 ) مخزن اسرارى در نزد خدا .\r\n","page_name":" 44 ","page_number":44},
  {"content":"\r\n\r\nدوستانش را دوست بدارد و دشمنانش را دشمن .\r\nثواب الاعمال : صالح بن سهل از حضرت صادق نقل كرد كه فرمود :\r\nهر كه ما را دوست بدارد و دشمن ما را دشمن بىآنكه اختلافى با او داشته باشد در امور دنيا بعد با همين وضع بميرد اگر باندازهء كف دريا گناه داشته باشد خدا او را مىآمرزد .\r\nثواب الاعمال : جابر از حضرت باقر عليه السّلام نقل كرد كه فرمود هر كس نشناسد زشتى ستمى كه بما وارد شده و حق ما را كه از بين رفته و آنچه ما ديده‌ايم ، او شريك كسى است كه بما آن ستم را روا داشته در اين حكومت ستمگرانه‌اى كه بما داشته .\r\nمحاسن برقى : ابو خالد كابلى گفت چند نفر خدمت على بن الحسين رسيده گفتند پسر عموهاى ما پيش معاويه بن ابى سفيان رفته‌اند تا از نظر مالى به آنها كمك كند ولى ما خدمت شما رسيده‌ايم تا پيوند خود را با پيامبر اكرم تجديد نمائيم .\r\nحضرت زين العابدين عليه السّلام فرمود : كلامى كوتاه و مختصر بگويم : هر كه ما را دوست داشته باشد نه براى دنيا و دشمن بدارد دشمن ما را نه بواسطه كدورتى كه بين او و دشمن ما است ، روز قيامت با محمّد و ابراهيم و على محشور خواهد شد .\r\nتوضيح : اينكه ميگويد پسر عموهاى ما پيش معاويه رفته‌اند شايد منظور راوى در گذشته باشد و گر نه زمان حضرت زين العابدين با زمان معاويه تطبيق نمىكند و شايد بجاى على بن الحسين حسين بن على عليه السّلام باشد .\r\nمحاسن برقى : عمر بن مدرك ابى على طائى گفت حضرت صادق عليه السّلام فرمود كداميك از دستاويزهاى ايمان محكمتر است . عرضكردند خدا و پيامبرش بهتر ميدانند فرمود جواب بدهيد . عرضكردند نماز فرمود نماز با اهميت است ولى آن نيست گفتند زكات فرمود زكات نيز اهميت زياد دارد ولى محكمترين آنها نيست گفتند روزه ماه رمضان فرمود روزه ماه رمضان داراى اهميت است\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nولى آن نيست گفتند حج و عمره جواب داد حج و عمره اهميت دارد ولى آن نيست گفتند پس جهاد در راه خدا فرمود جهاد در راه خدا داراى اهميت است ولى آن نيست عرضكردند پس خدا و پيامبر ميدانند امام توضيح داد :\r\nپيامبر اكرم فرمود : محكمترين دست آويز ايمان حب في اللَّه دوستى در راه خدا و دشمنى در راه خدا و دوستى با دوست خدا و دشمنى با دشمن خدا است .\r\nفقه الرضا : روايت شده خداوند بيكى از عبّاد بنى اسرائيل كه در دل خيال كرده بود وحى نمود : اما عبادت تو براى من موجب عزت و شرافت تو بوسيله من شد و اما زهد تو در دنيا موجب آسايش فورى براى خودت شده آيا دوستى از دوستان مرا دوست داشته‌اى و آيا دشمنى از دشمنان مرا دشمن داشته‌اى .\r\nتفسير عياشى : سعدان از مردى از حضرت صادق عليه السّلام نقل كرد كه در باره آيه  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ  فرمود سزاوار است كه خداوند داخل بهشت نكند كسى را كه در دل به اندازه يك دانه خردل محبت آن دو را داشته باشد .\r\nتفسير عياشى : ابو حمزه ثمالى گفت حضرت باقر عليه السّلام فرمود اى ابا حمزه خدا را كسى پرستيده كه او را بشناسد ، كسى كه خدا را نشناخته باشد گويا ديگرى را پرستيده . اين چنين گمراه مىشود . عرضكردم شناخت خدا چيست ؟\r\nفرمود تصديق كند خدا و پيامبرش محمّد مصطفى را در باره ولايت على و پيروى از او و ائمه بعد از آن جناب و بيزارى از دشمنان آنها شناخت خداوند اين طورى است .\r\nگفت : عرضكردم چكار بكنم ايمان واقعى را تكميل نمايم ؟ فرمود :\r\nدوست داشتن دوستان خدا و دشمنى با دشمنان او و با صادقين باشى آن طور كه خدا دستور داده .\r\nعرضكردم : اولياى خدا كيانند ؟ فرمود : محمّد رسول اللَّه و على و حسن و\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nحسين و على بن الحسين سپس منتهى بما شد ، بعد پسرم جعفر در اين موقع اشاره بفرزندش جعفر كرد كه نشسته بود گفتم دشمنان خدا كيانند فرمود بتهاى چهارگانه گفتم آن چهار بت كيانند فرمود ابو الفيصل و رمع و نعثل و معاويه و هر كس پيرو آنها باشد . هر كه دشمن اينها باشد دشمنى با دشمنان خدا كرده .\r\nاز كتاب انس العالم صفوانى مىنويسد مردى خدمت حضرت امير المؤمنين عليه السّلام رسيده گفت يا امير المؤمنين من ترا دوست دارم و فلانى را هم دوست دارم يكى از دشمنان على را نام برد فرمود اكنون تو يك چشم سالم دارى يا كور باش و يا بينا .\r\n* به حضرت صادق عليه السّلام عرضكردند فلان كس شما را دوست ميدارد ولى در بيزارى از دشمنانتان ضعيف است فرمود : هيهات دروغ ميگويد كسى كه مدعى است ما را دوست ميدارد ولى از دشمنان ما بيزارى نميجويد .\r\n* از حضرت رضا عليه السّلام روايت شده كه فرمود : كمال دين با ولايت ما و بيزارى از دشمنان ما است .\r\nسپس صفوانى مينويسد بايد توجه داشت كه ولايت تكميل نميشود و همچنين محبت و مودت خاندان نبوّت خالص نيست مگر با بيزارى از دشمنانشان چه خويشاوند او باشد يا غير خويشاوند مبادا دلسوزى در اين مورد موجب ضعف برائت و بيزارى شود ، زيرا خداوند در اين آيه ميفرمايد :  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  « 1 » .\r\nتفسير امام : در باره آيه  وَ مَثَلُ الَّذِينَ كَفَرُوا كَمَثَلِ الَّذِي يَنْعِقُ بِما \r\n\r\n\r\n","description":"","footnote":"\r\n( 1 ) نخواهى يافت گروهى را كه ايمان به خدا و پيامبر و روز قيامت دارند دوست داشته باشند دشمنان خدا و پيامبر را گر چه پدر يا فرزند يا برادر يا خويشاوند آن‌ها باشد .\r\n","page_name":" 47 ","page_number":47},
  {"content":"\r\n\r\n لا يَسْمَعُ إِلَّا دُعاءً وَ نِداءً صُمٌّ بُكْمٌ عُمْيٌ فَهُمْ لا يَعْقِلُونَ  امام عليه السّلام فرمود خداوند ميفرمايد مثل كسانى كه كفر ورزيدند در پرستيدن بت‌ها و پيروى از دشمنان خدا و فاصله گرفتن از محمّد و على عليهما السّلام مانند كسى است كه سر و صدائى بكند كه شنيده نشود چه مىگويد الا دعاء و نداء فقط سر و صدا است تا بفرياد آن فريادكننده برسند و كمك به كمك خواه بنمايند  صُمٌّ بُكْمٌ عُمْيٌ  كر و لنگ و كور از هدايت‌اند در پيروى از دشمنان خدا و دشمنان اولياى خدا كه آنها را بنام بهترين خلائق خدا ناميده‌اند و بلقب بهترين ائمه كه خداوند آنها را براى برقرارى دين قرار داده ملقب كرده‌اند  فَهُمْ لا يَعْقِلُونَ  آن‌ها دستور خدا را نمىفهمند .\r\nحضرت على بن الحسين عليه السّلام فرمود اين مربوط به بت‌پرستان است ، و در باره دشمنان اهل بيت پيامبر و پيروان ستمگر آنها ، به زودى رهسپار جهنم ميشوند . سپس پيامبر اكرم فرمود :\r\nنعوذ باللَّه من الشيطان الرجيم\r\nهر كه به خدا پناه برد از شيطان او را پناه ميدهد . به خدا پناه مىبريم از وسوسه‌ها و دميدن‌ها و لعاب دهان انداختن او .\r\nميدانيد اينها چيست ؟ اما وسوسه‌هاى او عبارت است از چيزهائى كه در قلب شما راجع به كينه ما اهل بيت ابقا مينمايد گفتند ما چگونه با شما دشمنى مىورزيم بعد از اينكه مقام و منزلت شما را در نزد خدا شناخته‌ايم فرمود :\r\nبه اين طور كه دشمنى كنيد با دوستان ما و دوست بداريد دشمنان ما را به خدا پناه بريد از دوست داشتن دشمنانمان و دشمنى دوستانمان به پرهيزيد از كينه و دشمنى با ما هر كه دشمنان ما را دوست بدارد ، ما را دشمن داشته و ما از او بيزاريم خدا نيز از او بيزار است .\r\nاعتقادات صدوق : اعتقاد ما در باره ظالمين اين است كه آن‌ها مورد لعنت خدايند و بيزارى از آن‌ها واجب است خداوند ميفرمايد :   وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أُولئِكَ يُعْرَضُونَ عَلى رَبِّهِمْ وَ يَقُولُ الْأَشْهادُ هؤُلاءِ  \r\n\r\n","description":"","footnote":"","page_name":" 48 ","page_number":48},
  {"content":"\r\n\r\n  الَّذِينَ كَذَبُوا عَلى رَبِّهِمْ أَلا لَعْنَةُ اللَّهِ عَلَى الظَّالِمِينَ . الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ هُمْ كافِرُونَ .  \r\nابن عباس در تفسير اين آيه ميگويد : سبيل اللَّه در اين آيه على بن ابى - طالب است امام در قرآن دو نوع است 1 - امام هدايت‌كننده 2 - امام گمراه‌كننده . خداوند در قرآن ميفرمايد  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا »  و در مورد امامان گمراه‌كننده ميفرمايد «  وَ جَعَلْناهُمْ أَئِمَّةً يَدْعُونَ إِلَى النَّارِ وَ يَوْمَ الْقِيامَةِ لا يُنْصَرُونَ  .\r\n وَ أَتْبَعْناهُمْ فِي هذِهِ الدُّنْيا لَعْنَةً وَ يَوْمَ الْقِيامَةِ هُمْ مِنَ الْمَقْبُوحِينَ  .\r\nچون اين آيه نازل شد :  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  پيامبر اكرم فرمود هر كس على عليه السّلام را مورد ستم قرار دهد كه جانشين من بعد از مرگم هست مثل كسى است كه منكر پيامبرى من و پيامبران قبل از من است هر كه دوست بدارد ظالمى را او خود ظالم است خداوند ميفرمايد  يا أَيُّهَا الَّذِينَ آمَنُوا لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ وَ مَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ  و در اين آيه مىفرمايد  يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ  و در اين آيه مىفرمايد  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  و در اين آيه ميفرمايد  وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ  .\r\nظلم عبارت است از قرار دادن چيزى در غير محل خودش . پس كسى كه ادعاى امامت كند با اينكه امام نباشد او ظالم و ملعون است و هر كه امامت را نسبت دهد به كسى كه شايسته آن نيست او نيز ظالم و ملعون است . پيامبر اكرم فرمود : هر كس منكر امامت على بعد از من بشود منكر نبوت من شده و هر كه نبوّت مرا منكر شود منكر خدا شده است .\r\nپيامبر اكرم بعلى عليه السّلام فرمود : يا على تو پس از من مظلوم خواهى بود\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nهر كه به تو ستم روا دارد به من ستم روا داشته و هر كه حق ترا مراعات كند حق مرا مراعات نموده و هر كه منكر تو شود منكر من شده هر كس ترا دوست داشته باشد مرا دوست داشته و كسى كه دشمن تو باشد دشمن من شده و هر كه پيرو تو باشد پيروى از من نموده و كسى كه با تو مخالفت كند با من مخالفت نموده .\r\nاعتقاد ما اينست كه منكر امامت على بن ابى طالب و امامان پس از او مانند كسى است كه منكر نبوّت انبياء باشد .\r\nو اعتقاد ما در باره كسى كه اقرار بامير المؤمنين داشته باشد ولى منكر يكى از ائمه پس از او باشد مانند كسى است كه ايمان به تمام انبياء داشته باشد ولى منكر نبوّت پيامبر ما باشد . حضرت صادق عليه السّلام فرمود : كسى كه آخرين نفر ما را منكر شود مثل كسى است كه منكر اوّلى ما باشد .\r\nپيامبر اكرم صلّى اللَّه عليه و آله فرمود : ائمه عليهم السّلام بعد از من دوازده نفرند كه اولى آنها امير المؤمنين على بن ابى طالب و آخرى آنها قائم است اطاعت از آن‌ها اطاعت از من و مخالفت با آنها مخالفت با من است و هر كس منكر يكى از آنها باشد منكر من شده .\r\nحضرت صادق عليه السّلام فرمود : هر كس شك در كفر دشمنان و ظالمين ما داشته باشد او كافر است .\r\nامير المؤمنين على بن ابى طالب عليه السّلام فرمود : من پيوسته از زمان تولد مظلوم بوده‌ام بطورى كه گاهى عقيل به درد چشم مبتلا ميشد ميگفت من نميگذارم دوا به چشم من بكنيد مگر اينكه اول به چشم على بنمائيد با اينكه من مبتلا به درد چشم نبودم .\r\nاعتقاد ما در باره كسى كه با على عليه السّلام جنگ كند مانند فرمايش پيامبر است كه فرموده هر كه با على جنگ كند مثل كسى است كه با من جنگ كند و فرمايش ديگر پيامبر : كه هر كس با على جنگ كند با من جنگ كرده و با\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nخدا جنگ نموده .\r\nو فرمايش ديگر پيامبر بعلى عليه السّلام و فاطمه و حسن و حسين كه من جنگ دارم با كسى كه با آنها جنگ كند و در حال صلح هستم با كسى كه با آن‌ها مسالمت نمايد .\r\nاما در باره حضرت فاطمه عليها السّلام معتقد هستيم كه بهترين زنان جهان است از گذشتگان و آيندگان خداوند بواسطه خشم او خشمگين مىشود و با خشنودى او خشنود ميگردد فاطمه عليها السّلام از دنيا رفت در حالى كه خشم داشت بر ستمگران خود و غاصبين حقش و كسانى كه مانع ارث او شدند .\r\nپيامبر اكرم فرموده : فاطمه پاره تن من است هر كه او را بيازارد مرا آزرده و هر كه او را بخشم آورد مرا خشمگين نموده و هر كه او را مسرور نمايد مرا مسرور كرده .\r\nو فرموده : فاطمه پاره تن من و او روح من است كه در كالبد من است مرا ناراحت مىكند هر چه او را ناراحت كند و مرا مسرور مىنمايد هر چه او را مسرور كند .\r\nاعتقاد ما در مورد بيزارى از دشمنان آنها اينست كه برائت واجب است از آن چهار بت و چهار زن و از تمام پيروان و ياران آنها و اعتقاد داريم كه آنها بدترين خلق خدايند . اقرار به خدا و پيامبر و ائمه تكميل نميشود مگر با بيزارى از دشمنان آنها .\r\nكنز الفوائد كراجكى : سليمان اعمش از حضرت صادق عليه السّلام از آباء گرام خويش از حضرت امير المؤمنين عليه السّلام نقل كرد كه پيامبر اكرم فرمود :\r\nيا على تو امير المؤمنين و امام متقينى يا على تو همسر بهترين زنان جهان و جانشين بهترين پيغمبرانى يا على تو رهبر مؤمنين و حجت بعد از من براى مردم هستى كسى كه ترا دوست داشته باشد بهشت براى او واجب است و كسى كه با تو دشمن باشد\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسزاوار آتش است .\r\nيا على قسم به كسى كه مرا مبعوث به نبوّت نموده و از تمام جهانيان مرا برگزيده اگر كسى خدا را هزار سال عبادت كند از او پذيرفته نميشود مگر با ولايت تو و ولايت ائمه از فرزندانت و ولايت تو پذيرفته نميشود مگر با بيزارى از دشمنانت و دشمنان امامان از فرزندانت اين خبر را جبرئيل برايم آورد هر كه مايل است ايمان آورد و هر كه ميخواهد كافر شود .\r\n\r\nبخش دوم در باره عقاب و كيفر كسى كه جز مواليان خود را دوست بدارد و معنى اين جمله\r\nقرب الاسناد : على از برادر خود موسى بن جعفر عليه السّلام نقل كرد كه فرمود : مردم پس از فوت پيامبر اكرم هجوم آوردند بجانب غلاف شمشير آن - جناب در آن غلاف نوشته كوچكى يافتند . هر كس پناه دهد محدثى را كافر است و هر كه دوست بدارد غير مواليان خود را بر او باد لعنت خدا و نيز هر كه تكبر ورزد بر خدا از كشتن غير قاتل خود و يا زدن غير ضارب خود .\r\nعيون : حضرت رضا از آباء گرام خود نقل كرد كه پيامبر فرمود هر كه دوست بدارد غير از مواليان خود را بر او لعنت خدا و ملائكه و تمام مردم باد .\r\nامالى ابن شيخ : در وصيّت امير المؤمنين صلوات اللَّه عليه هنگام وفات آن جناب بروايت ابن نباته از پيامبر اكرم نقل كرد كه فرمود : لعنت خدا و\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nلعنت ملائكه مقربين و انبياى مرسلين و لعنت من بر كسى باد كه خود را نسبت دهد به غير پدر خويش يا ادعا كند غير مواليان خود را و يا ستم روا دارد بمزدور خود .\r\nدر خبر ديگرى از زيد بن ارقم از پيامبر اكرم نقل كرده كه فرمود :\r\nخدا لعنت كند كسى را كه دوست بدارد غير مواليان خود را .\r\nقرب الاسناد : از ابن علوان از حضرت صادق از پدر خويش نقل كرد كه در غلاف شمشير پيامبر اكرم صلّى اللَّه عليه و آله و سلّم نوشته‌اى را مهر شده يافتند و آن را گشودند در آن نوشته شده بود با جرات‌ترين شخص بر خدا كسى است كه بكشد غير قاتل خود را و زننده غير ضارب خود . و هر كه حدثى بوجود آورد و يا پناه دهد بوجود آورنده حدثى را بر او باد لعنت خدا و ملائكه و تمام مردم . خداوند از او نه توبه‌اش را و نه انفاقش را مىپذيرد هر كس دوست بدارد غير مواليان خود را كافر شده است به آنچه خدا بر محمّد صلّى اللَّه عليه و آله و سلّم نازل كرده .\r\nمعانى الاخبار : اسحاق بن ابراهيم صيقل گفت حضرت صادق فرمود در بند شمشير پيامبر اكرم نوشته‌اى يافتند كه در آن نوشته بود . بسم اللَّه الرحمن الرحيم پرجرئت‌ترين فرد بر خدا روز قيامت كسى است كه بكشد كسى را كه اراده كشتن او را نداشته باشد يا بزند غير ضارب خود را و هر كه دوست بدارد جز امامان خود را او كافر است به آنچه خداوند بر محمّد صلّى اللَّه عليه و آله و سلّم نازل نموده و هر كه بدعتى در دين بسازد يا پناه دهد صاحب بدعتى را خداوند روز قيامت از او توبه و انفاقى نخواهد پذيرفت .\r\nتوضيح : در خبر ابن نباته مولى و اب و مزدور تفسير بامير المؤمنين عليه السّلام شده است و معنى\r\nمن احدث حدثا او آوى محدثا\r\nاينست كه هر كس بدعتى در دين گذارد يا جنايتى كند يا پناه دهد بدعت‌گذار و يا جانى را كافر است .\r\nمجلسى در توضيح مينويسد : ظاهر اينست كه منظور امام همان بدعتى است كه در مدينه مشهور بوده يعنى غصب خلافت و ملحقات آن از بدعتهاى ديگر\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكه به پيكر اسلام ضربه وارد كرده .\r\nدر اين صورت خبرى كه حضرت صادق فرمود : پيامبر لعنت كرد كسى را كه حدثى بوجود آورد يا محدثى را پناه دهد گفتم منظور از حدث چيست فرمود كشتن .\r\nشايد امام اختصاص بكشتن داده از روى تقيه بوده چون تفسير آن معلوم بوده بين خودشان .\r\nو صدوق نيز باسناد خود از مخالفين از امية بن يزيد قرشى نقل كرده كه پيامبر اكرم صلّى اللَّه عليه و آله و سلّم فرمود هر كس حدثى بجا آورد يا پناه دهد محدثى را بر او لعنت خدا و ملائكه و تمام مردم باد و از او توبه و انفاقى روز قيامت نمىپذيرند عرض كردند يا رسول اللَّه حدث چيست ؟ فرمود هر كس شخصى را بدون جهت بكشد يا گوش و بينى بىجهت ببرد يا بدعتى در دين بگذارد يا هتك حرمتى بنمايد عرضكردند عدل چيست فرمود : غرامت دادن عرضكردند صرف چيست فرمود : توبه .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nبخش سوم آنچه پيامبر دستور داده بمردم از خير خواهى نسبت بائمه و لزوم گرفتن اطراف ائمه و معنى جماعت و كيفر پيمان‌شكنان\r\nامالى صدوق : على بن جعفر از برادر خود موسى بن جعفر عليه السّلام از آباء گرام خويش نقل كرد كه پيامبر اكرم صلّى اللَّه عليه و آله و سلّم فرمود : هر كس از اجتماع مسلمانان كناره‌گيرى كند از تعهد اسلامى خارج شده عرضكردند اجتماع مسلمين چيست ؟ فرمود : اجماع طرفداران حق گر چه عده آنها كم باشد .\r\nدر بخش كتاب علم در باب معنى جماعت و افتراق و سنت و بدعت اخبارى راجع به اين مطلب گذشت .\r\nامالى صدوق : تميم رازى گفت پيامبر اكرم فرمود : دين خير خواهى است عرضكردند خير خواهى براى چه كس ؟ فرمود : خير خواهى براى خدا و پيامبر و كتاب خدا و ائمه دين و اجتماع مسلمين .\r\nخصال : ابن ابى يعفور از حضرت صادق عليه السّلام نقل كرد كه پيامبر اكرم صلّى اللَّه عليه و آله در اجتماع مردم در حجة الوداع در منى در مسجد خيف سخنرانى كرد پس از حمد و ثناى پروردگار فرمود : خداوند شاد و خرم كند بنده‌اى را كه\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nسخن مرا بشنود آن را حفظ نمايد سپس آن را برساند به كسانى كه نشنيده‌اند .\r\nبسا از حاملين فقه كه فقيه نيستند و بسا از حاملين فقه كه محتاج است به كسى كه از او فقيه‌تر است .\r\nسه چيز است كه دشوار و ناگوار نيست بر مرد مسلمان 1 - اخلاص عمل براى خدا 2 - خيرخواهى براى ائمه دين و پيروى از اجتماع ايشان همانا پيروى از ايشان همراه با همآهنگى با آنها است .\r\nمسلمانان با يك ديگر برادرند : خون آنها با هم برابر است . در راه تعهدات اسلامى آن‌ها حتّى كوچكترين مسلمان نيز سعى و كوشش دارد « 1 » آنها به صورت يك دست متحد بر مخالفين مىتازند .\r\nدر خصال اين حديث از برقى نيز نقل شده اين خبر با شرح آن در بخش ارزش نوشتن حديث گذشت .\r\nخصال : حضرت صادق عليه السّلام از پدر بزرگوار خويش نقل كرد كه پيامبر اكرم فرمود : سه چيز موجب هلاكت مىشود : خلاف قرار داد معامله كردن و ترك سنت و ناهماهنگى و اختلاف و سه چيز موجب نجات است نگهدارى زبان .\r\nو گريه كردن بر گناه و ملازم خانه خويش بودن .\r\nتفسير قمى :   إِذا جاءَ نَصْرُ اللَّهِ وَ الْفَتْحُ   . گفته است اين آيه در منى در حجة الوداع نازل شد پيامبر اكرم فرمود : به من اطلاع داده‌اند از مردنم بجانب خيف آمده مردم اجتماع كردند سپس فرمود خداوند شاد و خرم كند مرد مسلمانى را كه سخن مرا بشنود و آن را حفظ نمايد و به كسى كه نشنيده برساند بسا از حاملين فقه كه فقيه بشمار نميروند و بسا از فقيهان كه احتياج دارند به كسى كه از او فقيه‌تر است .\r\nسه چيز است كه بر مرد مسلمان دشوار و ناگوار نيست . اخلاص عمل\r\n\r\n\r\n","description":"","footnote":"\r\n( 1 ) چنانچه از ترجمه روايت فهميده مىشود اگر در جنگ كوچكترين مسلمانان تعهدى نمود بقيه مسلمانان تعهد او را محترم ميشمارند .\r\n","page_name":" 56 ","page_number":56},
  {"content":"\r\n\r\nبراى خدا . و خيرخواهى براى ائمه مسلمانان و همآهنگى در اجتماع آن‌ها همانا پيروى از نداى دينى ايشان به همآهنگ بودن با ايشان است .\r\nمردم ! من ميان شما چيزى نهاده‌ام كه اگر به آن چنگ زنيد گمراه نخواهيد شد و نه لغزش شما را فرا ميگيرد . كتاب خدا و عترتم اهل بيت من خداوند لطيف و خبير به من اطلاع داده كه اين دو از يك ديگر جدا نخواهند شد تا در حوض پيش من آيند مانند اين دو انگشتم دو انگشت سبابه خود را بهم نزديك نمود من نميگويم مانند اين دو انگشتم بين انگشت نشان و انگشت ميانه جمع نمود كه موجب برترى يكى از ديگرى باشد .\r\nكافى : مردى از قريش از اهالى مكه گفت سفيان ثورى به من گفت مرا ببر پيش حضرت صادق عليه السّلام . ما با هم خدمت حضرت صادق رسيديم موقعى بود كه آقا سوار بر مركب خويش شده بود سفيان گفت مايلم حديث خطبه پيامبر صلّى اللَّه عليه و آله و سلّم را در مسجد خيف برايم نقل كنى فرمود اجازه بده حالا بروم از پى كارم اكنون كه سوار شده‌ام وقتى برگشتم خواهم گفت .\r\nسفيان گفت ترا بخويشاوندى ما بپيامبر اكرم قسم مىدهم كه برايم نقل كنى امام عليه السّلام پياده شد سفيان عرضكرد دستور بفرمائيد قلم و دوات بياورند تا بنويسم . قلم و دوات خواستند . سپس فرمود : بنويس .\r\nبسم اللَّه الرحمن الرحيم\r\n. پيامبر اكرم صلّى اللَّه عليه و آله در مسجد خيف اين سخنان را فرمود : خداوند شاد و خرم كند شخصى را كه سخنم را بشنود و آن را حفظ كند و برساند به كسى كه نشنيده . مردم كسانى كه حضور دارند بغائبين برسانند بسا از حاملين فقه كه فقيه نيستند و بسا از فقيهان كه محتاج فقيه‌تر از خود است . . . تا آن قسمت ادامه داد كه فرمود در راه انجام تعهدات اسلامى مسلمانان حتى كوچكترين مسلمان نيز سعى دارد . همه را سفيان نوشت بعد به امام عرضه داشت امام سوار شد من و سفيان برگشتيم .\r\nبين راه سفيان به من گفت بايست تا من اين حديث را خوب دقت كنم به او گفتم به خدا قسم چنان تعهدى را حضرت صادق بر گردن تو بار كرد كه هرگز\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nراه فرار از آن را ندارى گفت چه تعهدى به او گفتم . همين كه فرمود سه چيز بر شخص مسلمان دشوار و ناگوار نيست اخلاص عمل براى خدا كه واضح است اما خيرخواهى براى امامان مسلمين اين امامان كيانند كه لازم است ما خير - خواه آنها باشيم آيا معاوية بن ابى سفيان و يزيد بن معاويه است و مروان بن حكم و كدام يك از اين اشخاص كه شهادت آنها نزد ما پذيرفته نيست و نماز خواندن پشت سر آنها صحيح نيست .\r\nو اين فرمايش ديگرش كه فرمود همآهنگى با آنها اين همآهنگى با كدام جمعيت است آيا مراد همآهنگى با مرجئه است « 1 » كه ميگويد اگر كسى نماز نخواند و روزه نگيرد و غسل جنابت هم نكند و كعبه را ويران نمايد و با مادر خود همبستر شود باز داراى ايمان جبرئيل و ميكائيل است و يا همآهنگى با قدرىها است « 2 » كه معتقدند خداوند مشيت و اراده‌اى ندارد اين شيطان است كه هر چه بخواهد مىكند يا منظور حرورى است كه از على بن ابى طالب عليه السّلام بيزار است و بكفر آن جناب شهادت ميدهد يا منظور همآهنگى با جهمىها است كه معتقدند دين فقط شناخت خدا است ايمان غير از اين نيست .\r\nگفت : پس منظور اينها همآهنگى با كيست ؟ گفتم مىگويند على بن ابى طالب همان امامى است كه اطاعت او واجب و ما بايد خير خواه او باشيم و همآهنگ با آن جناب و اهل بيت ايشان باشيم در اين موقع سفيان نوشته خود را با دست پاره پاره كرد و گفت مبادا به كسى اين جريان را بگوئى .\r\nتوضيح : منظور از حروريه خوارج است يا گروهى از آنها كه نسبت\r\n\r\n\r\n","description":"","footnote":"\r\n( 1 ) مرجثه گروهى هستند كه معتقدند ايمان فقط لازم است و عمل در ايمان اثر نميگذارد و مراتب ايمان با هم فرق ندارد و هيچ گناهى بايمان ضرر نميرساند به چند دسته تقسيم مىشوند و عقايد بسيار ناپسندى دارند كه در ملل و نحل نقل شده .\r\n( 2 ) يك دسته از قدريها تفويضيه هستند كه معتقدند خداوند در كار بندگان ديگر هيچ دخالتى ندارد و كنار رفته اين شيطان است كه مىتواند تصرف كند .\r\n","page_name":" 58 ","page_number":58},
  {"content":"\r\n\r\nبحروراء دارند كه دهى است نزديك كوفه ابتدا در اين ده جمع شدند جهم بن صفوان كه رئيس فرقهء جهمى است به همين ده نسبت دارد ، آنها معتقدند كه بهشت و جهنم از بين ميرود و ايمان عبارت از معرفت است فقط نه اطاعت و هيچ كس كارى را انجام نميدهد اين خدا است كه همه كارها را مىكند و نسبت فعل بمردم مثل نسبت حركت است بدرخت كه در حقيقت باد او را حركت ميدهد ، انسان نيز در كارهايش مجبور است قدرتى از خود ندارد و نه اراده و نه اختيار دارد .\r\nدر ملل و نحل مينويسد جهم معتقد است كه هر كس معرفت داشته باشد اگر چه به زبان منكر شود با اين انكار كافر نيست و ايمان را مركب از عقيده و گفتار و عمل نميداند و هيچ كس در ايمان از ديگرى بالاتر نيست ايمان انبياء و مردم يكى است .\r\nسفيان ثورى ملعون همان رئيس صوفيه است با همين پاره كردن نوشته معلوم مىشود كه كافر است و در دل مشرك است و در هر سه مورد با فرمايش پيامبر اكرم مخالفت نمود .\r\nكافى : بريد از حضرت باقر عليه السّلام نقل مىكند كه پيامبر اكرم فرمود :\r\nخداوند هر بنده‌اى را كه ببيند كوشش مىنمايد در پيروى از امام خود و خيرخواهى براى او با ما خواهد بود در رفيق اعلى .\r\nتوضيح : جزرى در حديث دعاى\r\nالحقنى بالرفيق الاعلى .\r\nخدايا مرا برفيق اعلى برسان مىنويسد رفيق . گروه انبياء هستند كه ساكن بهترين درجات بهشتند و اسمى است كه بر وزن فعيل آمده مانند صديق و خليط كه بر شخص واحد و گروه دلالت دارد از اين قبيل است آيه  وَ حَسُنَ أُولئِكَ رَفِيقاً  .\r\nكافى : محمّد حلبى از حضرت صادق عليه السّلام فرمود : هر كس به اندازه يك وجب از اجتماع مسلمانان كناره‌گيرى كند تعهد اسلام را از گردن خويش برداشته .\r\nبا همين سند از حضرت صادق عليه السّلام نقل مىكند كه فرمود : هر كس از\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاجتماع مسلمانان كناره‌گيرى كند و بيعت امام خود را بشكند روز قيامت خواهد آمد در حالى كه در دست خود چيزى ندارد ( كه سبب نجاتش گردد ) .\r\n\r\nبخش چهارم ثواب دوست داشتن و يارى و ولايت ائمه عليهم السّلام كه امان از آتش جهنم است\r\nآيات : مائده :   إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ . وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ   .\r\nسورهء ابراهيم :  فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ  .\r\nتفسير : در جلد نهم تاويل آيه اولى خواهد آمد منظور از  ( الَّذِينَ آمَنُوا )  در هر دو آيه ائمه عليهم السّلام هستند و به زودى اخبار متواتر از طريق شيعه و سنى در اين مورد خواهيم آورد . وجوب دوست داشتن و محبت آنها و اعتقاد بامامتشان ثابت شده اما آيه دوم در اخبار زياد مورد اعتماد خواهد آمد كه مقصود از ذريه ، آنهايند در دعاى ابراهيم عليه السّلام . ابراهيم دعا كرد براى شيعيان آنها دعا كرد كه دلهايشان متمايل بائمه گردد .\r\nاز حضرت باقر عليه السّلام در روايت عياشى نقل شده كه فرمود : در دعاى خود ، ابراهيم همه مردم را در نظر نگرفته بود بلكه شما و هم عقيده‌هاى شما مورد نظر ابراهيم هستيد مثل شما مانند موى سفيدى است بر پيكر گاوى سياه .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nدر كافى از امام باقر عليه السّلام نقل مىكند كه فرمود : ابراهيم خانه كعبه را مورد نظر نگرفته اگر نه بايد ميگفت دلهاى مردم را متوجه آن بكن . به خدا قسم ما مقصود از دعاى ابراهيم هستيم آنجا كه ميگويد : دلهاى مردم را متمايل به آنها بگردان .\r\nدر بصائر : از حضرت صادق عليه السّلام نقل مىكند كه فرمود : دلهاى مردم را متمايل بما گردانيد .\r\nعلى بن ابراهيم از حضرت صادق عليه السّلام نقل كرد كه فرمود : خداوند از اين آيه  وَ ارْزُقْهُمْ مِنَ الثَّمَراتِ  منظور از ثمرات ، ثمرات دلها است يعنى دوستى ايشان كه موجب توجه مردم به آنها شود اخبار در اين مورد بطور كلى خواهد آمد .\r\nامالى صدوق : على بن الحسين از فاطمه صغرى از حسين بن على از مادرش فاطمه زهرا عليها السّلام نقل كرد كه فرمود : پيامبر اكرم پيش ما آمد در شب عرفه ، فرمود : خداوند عزيز مباهات و افتخار كرد به تمام شما و شما را آمرزيد بطور عموم و على را خصوصا مورد عنايت قرار داد . من پيامبر خدايم بسوى شما بىآنكه حمايت از خويشاوندانم كنم اينك جبرئيل به من خبر ميدهد كه سعادتمند يعنى به تمام معنى سعادتمند و سعيد واقعى كسى است كه على را دوست داشته باشد در زمان حياتش و بعد از درگذشت او . و شقى شقاوتمند كامل و واقعى كسى است كه با على عليه السّلام دشمنى ورزد در حيات و بعد از درگذشتش .\r\nامالى صدوق : جابر جعفى از حضرت صادق عليه السّلام از آباء گرام خود نقل كرد كه مردى خدمت پيامبر اكرم آمده گفت يا رسول اللَّه آيا هر كس بگويد لا إله الا اللَّه مؤمن است ؟ فرمود : دشمنى ما شامل يهود و نصارى مىشود شما داخل بهشت نخواهيد شد مگر اينكه مرا دوست داشته باشيد و دروغ ميگويد كسى كه گمان مىكند مرا دوست ميدارد ولى با اين يعنى على عليه السّلام دشمن باشد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاختصاص : عبد الرحمن جعفى گفت من و عمويم حصين بن عبد الرحمن خدمت حضرت صادق رسيديم ، امام عمويم را نزديك خود خوانده پرسيد اين كيست ؟ جوابداد پسر برادرم اسماعيل است . فرمود خدا اسماعيل را رحمت كند و از كردار زشتش درگذرد . حالش چطور است . عرضكرديم خوب بود و ما نيز خوب هستيم تا موقعى كه افتخار مودّت شما را داشته باشيم .\r\nفرمود : حصين مبادا مودت ما را كوچك شمارى چون مودت ما از باقيات الصالحات است . عمويم گفت من هرگز كوچك نمىشمارم خدا را بر اين نعمت سپاسگزارم .\r\nامالى : محمّد بن عبد الرحمن بن ابى ليلى از پدر خود نقل كرد كه گفت پيامبر اكرم فرمود ايمان ندارد شخص مگر مرا از خود بيشتر دوست داشته باشد و خانواده مرا از خانواده خود و عترت مرا از عترت خود و ذات مرا ( يعنى هر چه به من انتساب دارد غير از چيزهائى كه قبلا ذكر شد ) از ذات خود و گفت يكى از مردم گفت اى عبد الرحمن پيوسته براى ما احاديثى را نقل ميكنى كه باعث زنده شدن دلها مىشود .\r\nامالى : عبد اللَّه بن عباس از پدرش از جد خود نقل كرد كه پيامبر اكرم صلّى اللَّه عليه و آله فرمود : خدا را دوست بداريد بواسطه نعمت‌هائى كه بشما عنايت كرده و مرا دوست بداريد بواسطه دوستى خدا و اهل بيت مرا دوست بداريد بواسطه دوستى من .\r\nعلل الشرائع : زيد بن ثابت گفت پيامبر اكرم فرمود هر كس على را دوست داشته باشد در زمان حيات و بعد از فوتش خداوند براى او مقرر ميدارد امن و ايمان به مقدار فاصله طلوع خورشيد و غروب آن و هر كس او را دشمن بدارد در حيات و بعد از مرگش به مثل جاهليت خواهد مرد و مورد محاسبه قرار ميگيرد بواسطه اعمالى كه انجام داده .\r\nامالى : ابو حمزه ثمالى از حضرت باقر عليه السّلام از آباء گرام خويش نقل\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكرد كه پيامبر اكرم صلّى اللَّه عليه و آله بعلى عليه السّلام فرمود : يا على محبت تو در دل هر مرد مؤمنى كه ثابت شود اگر يك قدم او بلغزد پاى ديگرش ثابت مىشود تا با محبت تو وارد بهشت گردد .\r\nقرب الاسناد : ازدى گفت حضرت صادق عليه السّلام فرمود : هر كس ما را دوست داشته باشد خداوند از آن دوستى بهره‌مندش مىكند گر چه اسير در دست ديلميان باشد و هر كه ما را براى غير خدا دوست داشته باشد خداوند با او هر چه بخواهد انجام ميدهد . محبت ما خانواده گناهان را از بندگان ميزدايد همان طورى كه باد شديد برگ را از درخت ميريزد .\r\nعيون الاخبار و خصال : داود بن سليمان از حضرت رضا از آباء گرامش نقل مىكند كه پيامبر اكرم صلّى اللَّه عليه و آله و سلّم فرمود : چهار دسته هستند كه من از آن‌ها شفاعت ميكنم روز قيامت گر چه با گناه تمام اهل زمين بيايند .\r\n1 - كمك‌كننده باهل بيتم .\r\n2 - برآورنده نيازهاى آنها هنگام اضطرار ايشان به آن .\r\n3 - دوست دار ايشان با دل و زبان .\r\n4 - دفاع‌كننده از آنها با دستش .\r\nتوضيح : ابن شيرويه در فردوس از على عليه السّلام روايت مىكند كه پيامبر اكرم فرمود چهار نفرند كه من از آنها روز قيامت شفاعت ميكنم .\r\n1 - كسى كه بازماندگان مرا گرامى بدارد .\r\n2 - برآورنده حوائج آنها .\r\n3 - سعىكننده در كارهاى ايشان هنگامى كه راهى به آن نداشته باشند .\r\n4 - و دوستدار ايشان با دل و زبان .\r\nخصال : ابو سعيد خدرى گفت : پيامبر اكرم فرمود : هر كس به او روزى شود حبّ ائمه از اهل بيت من بخير دنيا و آخرت رسيده ، نبايد شكى داشته باشد در اينكه بهشتى است همانا در محبت اهل بيت من بيست امتياز است . ده\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nامتياز آن در دنيا است و ده امتياز در آخرت .\r\nاما در دنيا : زهد و اشتياق به عمل ورع در دين و علاقه بعبادت و توبه قبل از مرگ و آمادگى و شوق براى شب‌زنده‌دارى بعبادت و قطع اميد از آنچه در دست مردم است و حفظ دستور خدا و نهى او نهم دشمنى دنيا و دهم سخاوت .\r\nو اما در آخرت ، نامه عملش گشوده نميشود و براى حساب اعمال ترازو نمىنهند و نامه عملش را بدست راستش ميدهند و به او برات آزادى از آتش جهنم خواهند داد و چهره‌اش سفيد مىشود و از زيورهاى بهشت ميپوشد و در باره صد نفر از فاميل خود ميتواند شفاعت كند . خداوند با ديده رحمت به او توجه مىكند و از تاجهاى بهشت بر سر ميگذارد دهم وارد بهشت مىشود بدون حساب خوشا به حال دوستداران اهل بيت من .\r\nعيون اخبار الرضا : از حضرت رضا عليه السّلام از آباء گرامش نقل مىكند كه پيامبر اكرم فرمود : يا على خداوند آمرزيد تو و خانواده و شيعه‌ات را و دوستان شيعيانت و دوست دوست شيعه ترا مژده باد كه تو انزع البطين هستى ( انزع يعنى ) از شرك جداشده‌اى و پر از علم هستى ( معنى بطين ) .\r\nعيون : باسناد تميمى از حضرت رضا از آباء گرام خود نقل مىكند كه پيامبر اكرم صلّى اللَّه عليه و آله و سلّم فرمود هر كه دوست دارد كه چنگ بزند بعروة الوثقى بايد چنگ بزند بمحبت على و اهل بيت من .\r\nعيون : با همين اسناد پيامبر اكرم فرمود : هر كه ما اهل بيت را دوست بدارد خداوند او را روز قيامت با امان محشور مىكند .\r\nعيون با همين اسناد پيامبر اكرم بعلى عليه السّلام فرمود : هر كس ترا دوست داشته باشد با پيمبران خواهد بود در درجه ايشان روز قيامت ، و هر كس بميرد در حال دشمنى با تو باكى نيست كه يهودى بميرد يا نصرانى .\r\nعيون : پيامبر اكرم در حالى كه دست على را گرفته بود فرمود هر كس\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nگمان كند مرا دوست ميدارد و حال اينكه اين شخص را دوست نميدارد دروغ گفته .\r\nعيون : با همين اسناد پيامبر اكرم فرمود : اول چيزى كه از بنده ميپرسند حب ما اهل بيت است .\r\nمجالس مفيد و امالى : ابو اسحاق سبيعى گفت رفتيم پيش مسروق اجدع ، ميهمانى داشت كه او را نمىشناختيم مشغول غذا خوردن بودند ، ميهمان گفت من با پيامبر اكرم بودم در خيبر همين كه اين حرف را زد فهميديم كه از اصحاب پيامبر بوده .\r\nگفت : صفيه دختر حى بن اخطب خدمت پيامبر اكرم آمده گفت يا رسول اللَّه من مثل ساير زنان تو نيستم پدر و برادر و عمويم كشته شده اگر براى شما پيش آمدى بكند مرا بكه ميسپارى . پيامبر اكرم فرمود : به اين ، اشاره بعلى بن ابى - طالب كرد .\r\nسپس گفت : مايل نيستيد براى شما حديثى كه حارث بن اعور برايم نقل كرده بگويم گفتيم چرا گفت خدمت على بن ابى طالب رسيدم فرمود : براى چه آمده‌اى اعور ! عرض كرد محبت تو يا امير المؤمنين . فرمود ترا به خدا ؟ گفتم به خدا سوگند سه مرتبه مرا قسم داد سپس فرمود بنده‌اى از بندگان خدا نيست كه دلش را بايمان خداوند آزمايش كرده باشد مگر اينكه محبت ما را در قلب خود مىيابد او ما را دوست ميدارد .\r\nو بنده‌اى نيست از بندگان خدا كه مورد خشم خدا قرار گرفته باشد مگر اينكه او بغض ما را در قلب خود مىيابد و ما را دشمن ميدارد .\r\nمحب و دوستدار ما منتظر رحمت است درهاى رحمت به روى او گشوده شده و دشمن ما در كنار گودالى از آتش جهنم است گوارا باد اهل رحمت را رحمتشان و مرگ بر دوزخيان باد در جايگاهشان .\r\nامالى ابن شيخ : عباس بن عبد المطلب ( رضى اللَّه عنه ) گفت عرض كردم\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nيا رسول اللَّه ما را با قريش چكارى است كه هر وقت با يك ديگر روبرو ميشوند با صورتهاى شاد و شادمان هستند ولى وقتى ما را مىبينند بر خلاف اينست .\r\nپيامبر صلّى اللَّه عليه و آله و سلّم خشمگين شد سپس فرمود قسم به آن كسى كه جانم در دست اوست ايمان وارد قلب كسى نميشود مگر اينكه شما را بواسطه خدا و پيامبر دوست داشته باشد .\r\nمجالس مفيد : عمران بن حصين گفت : من و عمر بن خطاب خدمت پيامبر اكرم نشسته بوديم على عليه السّلام نيز پهلويش نشسته بود . پيامبر اين آيه را خواند  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ أَ إِلهٌ مَعَ اللَّهِ قَلِيلًا ما تَذَكَّرُونَ  .\r\nامير المؤمنين عليه السّلام چون گنجشكى بلرزه افتاد « 1 » پيامبر اكرم صلّى اللَّه عليه و آله و سلّم فرمود ترا چه شد كه ناراحت شدى . عرضكرد چگونه ناراحت نشوم كه خداوند ميفرمايد : ما را خليفه زمين قرار ميدهد پيامبر اكرم فرمود ناراحت نشو به خدا سوگند ترا دوست نميدارد مگر مؤمن و دشمنى با تو نمىكند مگر منافق .\r\nمجالس مفيد : جابر از حضرت باقر از آباء گرام خود نقل كرد كه فرمود وقتى پيامبر اكرم اعمال حج خود را در حجة الوداع انجام داد سوار بر مركب خود شد و اين چنين ميفرمود : داخل بهشت نميشود مگر كسى كه مسلمان باشد .\r\nابو ذر از جاى حركت كرده گفت يا رسول اللَّه اسلام چيست ؟ فرمود :\r\nاسلام عريان است لباس او تقوى است و زينت آن حياء و ملاك و قوامش ورع و كمال آن دين و ثمره آن عمل و براى هر چيزى اساسى است و اساس اسلام محبت ما خانواده است .\r\n\r\n\r\n","description":"","footnote":"\r\n( 1 ) ممكن است از اين جهت كه مسئوليت خلافت در زمين بسيار زياد است بلرزه افتاده .\r\n","page_name":" 66 ","page_number":66},
  {"content":"\r\n\r\nمجالس مفيد : زاذان گفت از سلمان شنيدم ميگفت من پيوسته على را دوست ميدارم پيامبر اكرم را ديدم كه بر ران على ميزد و ميفرمود دوستدار تو دوستدار من است و دوستدار من دوست خداست و دشمن تو دشمن من است و دشمن من دشمن خداست .\r\nمجالس مفيد : صالح بن ميثم تمار گفت در كتاب ميثم ديدم . نوشته بود شبى در خدمت امير المؤمنين عليه السّلام بودم بما فرمود هيچ بنده‌اى نيست كه خداوند قلبش را بايمان امتحان كرده باشد مگر اينكه محبت ما را در قلب خود مييابد و هيچ بنده‌اى نيست كه مورد خشم خدا قرار گرفته باشد مگر اينكه بغض و دشمنى ما را در دل خود مىيابد ما با شادمانى دوست خود شاد ميشويم و دشمنى دشمن خود را ميشناسيم ، محب و دوست ما بواسطه محبت ما مورد رشگ قرار ميگيرد و هر روز منتظر رحمت خدا است . دشمن ما پايش بر كنار گودالى از آتش قرار دارد اين كناره او را سرازير آتش جهنم نموده . درهاى رحمت بر روى اصحاب رحمت گشوده شده گوارا باد براى اهل رحمت رحمتشان و مرگ باد بر دوزخيان در قرارگاهشان .\r\nهر بنده‌اى كه كوتاهى در محبت ما نداشته باشد بواسطه خير و صلاحى است كه خداوند در قلبش قرار داده هرگز ما را دوست نميدارد كسى كه دشمن ما را دوست داشته باشد چنين چيزى در يك قلب جمع نخواهد شد . خداوند براى يك فرد دو قلب قرار نداده كه با يكى گروهى را دوست داشته باشد و با قلب ديگر گروهى ديگر را . و كسى كه ما را دوست داشته باشد او محبت ما را خالص مىكند همان طورى كه طلا را خالص مينمايد و غش در آن نيست .\r\nما نجيبانيم و نواده‌گان و اولاد ما اولاد انبياء هستند . و من وصى اوصياء هستم و من حزب اللَّه و حزب پيامبرش هستم و گروه ستمكار حزب شيطانند هر كس مايل است حال خود را در محبت ما بداند قلب خويش را آزمايش نمايد اگر در دل خود محبت كسانى را كه عليه ما تحريك ميكنند يافت بايد بداند\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nكه خداوند دشمن اوست و جبرئيل و ميكائيل و خداوند دشمن كافران است .\r\nمجالس المؤمنين : بشر بن غالب از حسين بن على عليهما السّلام نقل كرد كه فرمود هر كه ما را در راه خدا دوست داشته باشد ما و آنها وارد ميشويم بر پيامبرمان به اين صورت دو انگشت خود را بهم نزديك كرد اما كسى كه ما را دوست داشته باشد براى دنيا مسلم است كه دنيا شامل نيكوكار و تبهكار مىشود .\r\nمجالس مفيد : ابو داود سبيعى از ابو عبد اللَّه جدلى نقل كرد كه حضرت على بن ابى طالب عليه السّلام به من فرمود به تو بگويم آن حسنه‌اى را كه هر كس آن حسنه را انجام دهد از وحشت روز قيامت در امان است و آن گناهى كه هر كس بجا آورد برو او را در آتش مياندازند گفتم بفرمائيد يا امير المؤمنين فرمود حسنه حبّ ما و سيئه بغض و دشمنى با ما است .\r\nمجالس المؤمنين : عيسى بن احمد از حضرت امام على النقى از آباء گرام خود از امير المؤمنين عليه السّلام نقل كرد كه پيامبر اكرم فرمود چهار دسته هستند كه من شفيع آنها هستم در روز قيامت . دوستدار اهل بيتم و علاقمند به آنها . دشمن با دشمنان ايشان و برآورنده نيازهاى آنها و كوشش‌كننده در راه گرفتارى ايشان .\r\nمجالس المؤمنين : انس بن مالك گفت مردى از پيامبر اكرم صلّى اللَّه عليه و آله راجع بروز قيامت پرسيد فرمود چه آماده كردى براى قيامت عرضكرد علاقه به خدا و پيامبر فرمود تو با همان كسانى هستى كه آنها را دوست ميدارى .\r\nعلل الشرائع : حكم بن ابى ليلى گفت پيامبر اكرم فرمود ايمان ندارد شخص مگر اينكه مرا از خود بيشتر دوست داشته باشد و عترتم را بيشتر از عترت خود و خانواده‌ام را بيشتر از خانواده خود و ذات مرا ( آنچه به من انتساب دارد غير از آنچه ذكر شد ) بيشتر از ذات خود .\r\nعلل الشرائع : عبد اللَّه هاشمى گفت از محمّد بن على عليه السّلام شنيدم ميفرمود كه پيامبر اكرم فرمود بمردم در حالى كه خدمت آن جناب اجتماع كرده بودند :\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخدا را دوست بداريد بواسطه نعمتهائى كه بشما عنايت كرده و مرا دوست بداريد براى خدا و خويشاوندانم را بواسطه من .\r\nمعانى الاخبار : ابن بكير از حضرت صادق عليه السّلام نقل كرد كه فرمود :\r\nهر كه ما را دوست داشته باشد با اينكه در محلى باشد كه موجب ننگ او نشود چنين شخصى از مؤمنين خالص خدا است گفتم فدايت شوم محلى كه موجب ننگ او نشود چيست فرمود او را بزنازادگى نسبت ندهند .\r\nمعانى الاخبار : احمد بن مبارك گفت مردى به حضرت صادق عليه السّلام عرضكرد حديثى روايت شده كه مردى به حضرت امير المؤمنين عليه السّلام عرضكرد من شما را دوست دارم فرمود تن‌پوشى براى فقر و تنگدستى تهيه كن فرمود اين طور نيست او فرموده براى روز تنگدستى خود تن‌پوشى فراهم كرده‌اى يعنى روز قيامت .\r\nمعانى الاخبار : ثعلبه از حضرت صادق عليه السّلام نقل كرد كه شخصى از منزل خود خارج مىشود براى كارى كه دارد برميگردد با اينكه سخنى از خدا بر زبان نياورده ( و يادى از خدا نكرده ) اما نامه عملش پر از حسنه ميگردد .\r\nگفت عرضكردم چگونه چنين مىشود . فرمود بگروهى ميگذرد كه حرف ما اهل بيت را ميزنند . تا او را مشاهده ميكنند ميگويند حرف نزنيد كه اين شخص دوستدار آنها است ملك موكّل بر او بملك ديگر ميگويد بنويس حمايت كرد از آل محمّد در فلان روز و موجب وحشت دشمنان ما شد .\r\nامالى صدوق : ابن عباس گفت پيامبر اكرم صلّى اللَّه عليه و آله و سلّم فرمود ولايت من و اهل بيتم امان از آتش جهنم است .\r\nامالى صدوق : ابو قدامه گفت پيامبر اكرم صلّى اللَّه عليه و آله فرمود : هر كس خدا بر او منت نهد بمعرفت اهل بيت من و ولايت آنها برايش خداوند تمام خير و نيكى را جمع نموده .\r\nامالى صدوق : ابو بصير گفت حضرت صادق عليه السّلام فرمود هر كس واجبات را بجا آورد و از محرمات پرهيز نمايد و در ولايت اهل بيت پيامبر طريق احسن\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nرا به‌پيمايد و از دشمنان خدا بيزارى جويد از هر درب هشت‌گانه بهشت كه مايل است وارد مىشود .\r\nامالى صدوق : ابن نباته گفت امير المؤمنين عليه السّلام فرمود از پيامبر اكرم شنيدم ميفرمود من بهترين فرزند آدمم و تو يا على و ائمه بعد از تو سرور امت من هستيد هر كه ما را دوست بدارد خدا را دوست داشته و هر كه با ما دشمن باشد با خدا دشمنى كرده هر كه با ما ولايت داشته باشد با خدا ولايت دارد و هر كس با ما دشمنى نمايد با خدا دشمنى كرده و هر كه ما را اطاعت كند خدا را اطاعت كرده و هر كه با ما مخالفت ورزد با خدا مخالفت ورزيده .\r\nخصال : از جمله احاديث اربعمائة ( چهارصدتا ) امير المؤمنين عليه السّلام فرمود هر كه بما چنگ زند بهدف ميرسد و هر كه از غير راه ما برود غرق مىشود براى محبين و دوستان ما فوجهائى از رحمت خدا است و براى دشمنان ما نيز فوجهائى از خشم خدا .\r\nو فرمود هر كه ما را با دل دوست داشته باشد و با زبان كمك كند و بكمك ما با دشمنانمان با دست خود بجنگد با ما خواهد بود در درجه‌ى ما و هر كه با دل ما را دوست داشته باشد و به زبان كمك كند ولى بهمراه ما با دشمنانمان نجنگد او يك درجه كمتر از اولى است و هر كه ما را با دل دوست بدارد ولى با زبان كمك نكند و نه با دست ، او در بهشت است و هر كه ما را با دل دشمن بدارد و با زبان دوست بر ضرر ما كار كند او با دشمن ما در جهنم است و هر كه با دل دشمن بدارد و بر ضرر ما بوسيله دست و زبان كمك نكند در جهنم است .\r\nفرمود من پشتيبان مؤمنينم و مال پيشتيبان ستمكاران . به خدا سوگند دوست نميدارد مرا مگر مؤمن و دشمن نميدارد مرا مگر منافق .\r\nعلل الشرائع : زيد بن ثابت گفت پيامبر اكرم فرمود هر كه دوست بدارد على را در حيات من و بعد از مرگم خداوند براى او امن و ايمان را مينويسد در طول عمر و هر كه او را دشمن بدارد در حيات من و بعد از مرگم بمرگ جاهليت\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمرده و نسبت بكردارش محاسبه خواهد شد .\r\nمحاسن : عثمان بن زرين از ديگرى روايت كرد كه امير المؤمنين عليه السّلام فرمود شش امتياز است هر كه داراى آن باشد در پيشگاه پروردگار است و در طرف راست او است ( يعنى خيلى مورد توجه خدا است ) .\r\n: خداوند دوست دارد مسلمانى را كه براى برادر خود دوست بدارد آنچه را براى خود دوست ميدارد و ناپسند شمارد براى او آنچه براى خود ناپسند ميشمارد و ولايت خوبى داشته باشد ( با ائمه عليهم السّلام ) و آشنا بمقام من باشد و پيروى از من كند و منتظر عاقبت من باشد ( شايد منظور ظهور امام عليه السّلام است ) .\r\nمحاسن : بكر بن صالح از حضرت رضا عليه السّلام نقل كرد كه فرمود هر كس ميخواهد خداوند بدون پرده به او توجه داشته باشد و او نيز بىپرده خدا را ببيند دوست بدارد آل محمّد ( ص ) را و بيزارى جويد از دشمنان آنها و پيرو امام مؤمنين از آل محمّد باشد در اين صورت روز قيامت خدا بدون پرده او را مورد توجه قرار ميدهد و او خدا را بىپرده مىبيند .\r\nتوضيح : شايد منظور از تماشا و ديدار خدا ديدار پيامبر و ائمه عليهم السّلام است چنانچه در خبر نيز رسيده يا ديدن رحمت خدا است و يا منظور كمال عرفان است و منظور از ديدن خدا نيز لطف و احسان و توجه اوست چنين استعمالهائى به صورت مجاز در قرآن معمول است و هم در حديث و زبان عرب پس منظور از بدون پرده يعنى بيواسطه .\r\nمحاسن : مفضل از حضرت صادق عليه السّلام نقل كرد كه فرمود هر كه اهل بيت را دوست داشته باشد و محكم كند حب ما را در دل خويش سرچشمه‌هاى حكمت از زبانش جارى مىشود ، ايمان در دلش تجديد مىگردد و براى او عمل هفتاد پيامبر را مىنويسند با هفتاد صديق و هفتاد شهيد و عمل هفتاد عابدى را كه هفتاد سال عبادت خدا را كرده باشد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمحاسن : بشر بن غالب از حسين بن على عليه السّلام نقل كرد كه فرمود يا بشر بن غالب ! هر كه ما را دوست بدارد فقط براى خدا ما و او خواهيم آمد مانند بين اين دو انگشت سبابه خود را جمع نمود . و هر كه ما را دوست داشته باشد فقط براى دنيا زمانى كه امام قيام نمايد عدالت او شامل نيكوكار و تبهكار هر دو مىشود :\r\nتوضيح : يعنى او از عدالت امام فقط در دنيا بهره‌مند مىشود كه فاجر نيز از همين عدالت بهره مىبرد .\r\nمحاسن : ابن ابى ليلى از حسين بن على عليه السّلام نقل كرد كه پيامبر اكرم فرمود : در راه محبت اهل بيت پايدار باشيد زيرا هر كه بملاقات خدا با مودت ما اهل بيت برود داخل بهشت مىشود بشفاعت ما ، قسم به آن كسى كه جانم در دست اوست هيچ كس بهره‌مند از عمل خود نميشود مگر با شناخت حق ما .\r\nمحاسن : ابو كلده از حضرت باقر عليه السّلام نقل كرد كه پيامبر اكرم فرمود بشاشت و آسايش و رحمت و نصرت ، آسودگى و در تنگدستى نبودن و خشنودى و رضوان و گشايش و راه‌يابى و ظهور و تمكين و غنيمت و محبت از جانب خدا و پيامبر اختصاص دارد به كسى كه على را دوست داشته باشد و از او پيروى نمايد .\r\nمحاسن : مدرك بن عبد الرحمن از حضرت صادق عليه السّلام نقل كرد كه فرمود هر چيزى اساسى دارد اساس اسلام دوستى ما اهل بيت است .\r\nمحاسن : حفص دهّان گفت حضرت صادق عليه السّلام به من فرمود بالاتر از هر عبادت عبادتى است و محبت ما اهل بيت بهترين عبادت است .\r\nمحاسن : محمّد بن على از فضيل نقل كرد كه به حضرت ابو الحسن عليه السّلام عرضكردم چه چيز بيشتر موجب تقرب به خدا مىشود از واجبات فرمود : بهترين چيزى كه موجب تقرب بندگان به خدا مىشود اطاعت خدا و پيامبر و دوستى خدا و پيامبر است و اولى الامر . حضرت باقر عليه السّلام ميفرمود دوست داشتن ما ايمان است و دشمنى با ما كفر .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبصائر : زيد شحام گفت : حضرت صادق عليه السّلام به من فرمود علاقه بما ايمان و دشمنى با ما كفر است .\r\nكامل الزيارات : ايوب بن حر برادر اديم گفت از حضرت صادق عليه السّلام شنيدم ميفرمود شما ما را براى طلا و نقره‌اى كه نزد ما است دوست نداشته‌ايد .\r\nدوستان پس از شنيدن اين خبر گفتند درست است شما ارزش طلا و نقره را ميدانيد از نظر ائمه عليهم السّلام كه در مقابل نعمت‌هاى آخرت بىارزش است .\r\nيا دوستان گفتند شما از محل طلا و نقره خبر داريد كه دنيا را بخواهيد با خلفاى جور بايد همآهنگ شويد شما كه آنها را رها كرده‌ايد و متمسك بولايت اهل بيت شده‌ايد پس براى طلا و نقره دم از محبت آنها نمىزنيد .\r\nمحاسن : جابر از حضرت باقر عليه السّلام نقل كرد پيامبر اكرم فرمود :\r\nرحمت و آسايش و رستگارى و پيروزى و آسودگى و بركت و آمرزش و سلامتى و تندرستى و بىنيازى از مردم و بشارت و شادمانى و خشنودى و نزديكى به خدا و خويشاوندى با ائمه و يارى و ظفر و تمكين قدرت و سرور و محبت از جانب خداوند تبارك و تعالى اختصاص به كسى دارد كه على بن ابى طالب را دوست بدارد و او را ولى امر بداند و از او پيروى كند و بمقامش اقرار نمايد و جانشينانش را پس از او دوست بدارد و بر من لازم است كه آنها را مشمول شفاعت خود كنم و بر خداوند لازم است دعاى مرا در باره آن‌ها مستجاب نمايد ايشان پيروان من هستند و هر كه پيرو من باشد از من است . در باره من و جانشينانم پس از من مثل ابراهيم جارى است زيرا من از ابراهيم و ابراهيم عليه السّلام از من است دين او دين من و سنت او سنت من است و من از او برتر و افضلم و فضل او از فضل من است سخن مرا سخن پروردگارم تصديق مىنمايد  ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  .\r\nمحاسن : ابو حمزه ثمالى گفت : على بن الحسين عليه السّلام فرمود : پيامبر اكرم فرموده : در بهشت سه درجه است و در جهنم نيز سه نوع بدبختى است بالاترين درجه بهشت مخصوص كسى است كه ما را با دل دوست بدارد و با دست يارى كند\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو در درجه دوم كسانى هستند كه ما را بدل دوست دارند و با زبان يارى ميكنند و در درجه سوم كسانى هستند كه بدل ما را دوست ميدارند و در پائين‌ترين عذابگاه جهنم كسانى هستند كه ما را بدل دشمن ميدارند و با زبان و دست عليه ما كار ميكنند و در درجه خفيف‌تر از آن كسانى هستند كه ما را بدل دشمن دارند و با زبان عليه ما كار ميكنند در درجه سوم كسانى هستند كه فقط با دل ما را دشمن ميدارند .\r\nمحاسن : عمرو بن ابى المقدام از حضرت صادق عليه السّلام نقل كرد كه پيامبر اكرم صلّى اللَّه عليه و آله و سلّم بامير المؤمنين عليه السّلام فرمود مثل تو مانند   قُلْ هُوَ اللَّهُ أَحَدٌ   است هر كه يك بار بخواند مثل اين است كه يك سوم قرآن را خوانده و هر كه دو بار بخواند دو سوم قرآن را و هر كه سه مرتبه بخواند مثل اين است كه تمام قرآن را خوانده .\r\nهمچنين هر كس ترا با دل دوست داشته معادل ثواب يك سوم از اعمال بندگان به او ميدهند و هر كه ترا با دل دوست داشته باشد و با زبان ياريت كند به او دو سوم از ثواب اعمال بندگان را ميدهند و هر كس ترا با دل دوست داشته باشد و با زبان و دست خود يارى كند معادل ثواب تمام بندگان به او ميدهند .\r\nتوضيح : شايد منظور ثواب اعمال بندگان غير محب است بطور فرضى .\r\nيا ثواب اعمال محبين بجز ثواب حب و علاقه يعنى اعمال اعضاء . اما ظاهر جز اين است كه به آنها داده مىشود معادل ثواب اعمال بندگان از روى استحقاق گر چه آنچه بر آنها تفضل ميفرمايد بيشتر از اين است .\r\nتفسير عياشى : ابو عبيده حذاء گفت خدمت حضرت باقر عليه السّلام رسيدم .\r\nعرضكردم فدايت شوم گاهى كه شيطان مرا تنها يابد نفس مرا آلوده مىكند بعد به ياد دوست داشتنم شما را مىافتم و اينكه خدمت شما ميرسم باز خوشحال ميشوم فرمود : اى زياد مگر دين جز حبّ است مگر اين آيه را نشنيده‌اى  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  اگر خدا را دوست داريد از من پيروى كنيد تا خدا شما را دوست داشته باشد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nتوضيح : شايد استشهاد به آيه يا به جهت اين است كه دوستى با آنها دوستى با خدا است يا باينكه حب تكميل نميشود مگر با متابعت .\r\nتفسير عياشى : بشر دهان از حضرت صادق عليه السّلام نقل كرد : كه فرمود :\r\nشما ما را شناختيد در ميان منكرين زياد و بما علاقه پيدا كرديد در ميان دشمنان فراوان كه ما داريم .\r\nگاهى علاقه به خدا در راه خدا و پيامبر است و گاهى علاقه در راه دنيا است آنچه در راه خدا و پيامبر باشد پاداش آن بر خدا است و آنچه در راه دنيا باشد چيزى نيست دست خود را بعلامت بىارزش بودن تكان داد .\r\nسپس فرمود اين مرجئه و قدريها و خوارج همه مدعى هستند كه خودشان بر حق ميباشند ولى شما ما را در راه خدا دوست ميداريد سپس اين آيات را خواند .  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ   وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا   . مَنْ يُطِعِ الرَّسُولَ فَقَدْ أَطاعَ اللَّهَ   . إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  .\r\nتوضيح : شايد منظور اين باشد كه علاقه و حب با خدا در صورتى سودمند است كه همراه با عمل بدستور خدا و پيروى از كسى كه خداوند دستور اطاعتش را داده باشد اما مخالفين گر چه خدا را دوست ميدارند ولى چون مخالفت با فرمان خدا كرده‌اند اين محبت براى ايشان سودى ندارد . آنگاه استشهاد بآيات ميفرمايد براى توجه دادن بمخالفت كردن آنها امر خدا را و با ذكر آيه آخرى ميفهماند كه علامت دوست داشتن خدا پيروى پيامبر صلّى اللَّه عليه و آله است .\r\nتفسير عياشى : بريد بن معاوية عجلى گفت خدمت حضرت باقر عليه السّلام بودم كه يك نفر تازه وارد از خراسان داخل شد كه پياده آمده بود پاهاى خود را نشان داد كه پينه بسته بود گفت به خدا قسم مرا از اين راه دور خدمت شما نياورده مگر محبت شما اهل بيت . حضرت باقر عليه السّلام فرمود به خدا قسم اگر ما را سنگى دوست داشته باشد خداوند او را با ما محشور مىكند\r\nهل الدين الا الحب\r\nمگر\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nدين غير حب و دوستى است خداوند فرموده :  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  .\r\nتفسير عياشى : ربعى پسر عبد اللَّه گفت به حضرت صادق عرضكردند فدايت شويم ما بچه‌هاى خود را بنام شما و پدران گرامتان مىناميم آيا اين كار براى ما سودمند است . فرمود آيا دين جز محبت است خداوند ميفرمايد  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  .\r\nتوضيح : جواب اين است كه نام نهادن فرزندان بنام ائمه عليهم السّلام از حبّ و دوستى سرچشمه ميگيرد .\r\nتفسير امام : پيامبر اكرم از جبرئيل از جانب خدا نقل كرد كه فرمود بندگان من بزرگترين اطاعت و با ارزش‌ترين آنها را بجاى آوريد گر چه در مورد بقيه اطاعت‌ها كوتاهى داشته باشيد . و رها كنيد بزرگترين و زشت‌ترين گناهان را تا پىگيرى نكنم با شما در باره ساير گناهان . بزرگترين اطاعت‌ها توحيد و تصديق پيامبر من و تسليم در مقابل كسانى كه او جانشين خود قرار ميدهد و او على بن ابى طالب و ائمه طاهرين از نژاد او است .\r\nو بزرگترين گناهان در نزد من كفر به من و پيامبر من است و جنگ كردن با جانشين پيامبر بعد از او على بن ابى طالب و اولياى بعد از او . اگر ميخواهيد در نزد من در منظر اعلى و مقام بس ارجمند باشيد نبايد هيچ كس در نظر شما مقدم و بهتر از محمّد و بعد از او برادرش على و بعد از اين دو فرزندان آن دو كه جانشين و قائم بامر بندگان هستند پس از آن دو باشد هر كس چنين عقيده‌اى داشته باشد او را از بهترين فرمانروايان بهشت خود قرار مىدهم .\r\nبدانيد دشمن‌ترين فرد در نزد من كسى است كه خود را به شكل من در آورد و ادعاى خدائى كند و دشمن‌ترين فرد نزد من بعد از او كسى است كه به شكل محمّد صلّى اللَّه عليه و آله و سلّم درآيد و در نبوت با او بنزاع پردازد و ادعاى نبوت كند و دشمن‌ترين شخص بعد از آن دو كسى است كه به صورت وصى او درآيد و موقعيت مقامش را ادعا\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكند و دشمن‌ترين مردم نزد من بعد از اين ادعاكنندگان كسانى هستند كه آنها را در اين ادعا كمك كنند و مشمول خشم من شوند و دشمن‌ترين افراد بعد از اينها كسانى هستند كه راضى بفعل آنها باشند گر چه كمك بايشان نكرده باشند .\r\nهمچنين محبوبترين مردم در نزد من كسانى هستند كه در راه من پايدار باشند و گرامىترين و باارزشترين فرد در نزد من محمّد سرور جهانيان و گرامىترين و با ارزش‌ترين فرد بعد از او على برادر اوست سپس بعد از او عدالت گستران از ائمه حق و برترين مردم پس از آنها كسانى هستند كه آنها را در حقشان كمك كنند و محبوب‌ترين فرد بعد از آنها كسى است كه آنها را دوست داشته باشد و دشمنان ايشان را دشمن گر چه نتواند به آنها كمك كند .\r\nتفسير امام : پيامبر اكرم صلّى اللَّه عليه و آله و سلّم فرمود : وقتى خداوند عرش را آفريد براى آن سيصد و شصت هزار ركن قرار داد و در جلو هر ركنى سيصد و شصت هزار فرشته قرار داد اگر خداوند بيكى از آنها دستور دهد تمام آسمانهاى هفتگانه و زمين‌هاى هفتگانه را مىبلعد و تمام آن ميان دهانش چون ريگى است در بيابان وسيعى خداوند به آنها فرمود بندگانم ! عرش مرا برداريد با يك ديگر كمك كردند قدرت حمل آن را نداشتند و نه قدرت حركت دادنش را .\r\nخداوند با هر ملكى ملك ديگرى آفريد باز قدرت تكان دادنش را نداشتند با هر كدام خدا ده ملك آفريد باز قدرت حركت دادن آن را نداشتند در مقابل هر كدام بتعداد تمام آنها آفريد باز قدرت حركت آن را نداشتند خداوند به همه آنها فرمود رهايش كنيد تا خودم بقدرت خويش آن را نگه دارم .\r\nرها كردند خداوند بقدرت خويش آن را نگه داشت .\r\nسپس بهشت ملك از آنها فرمود شما برداريد . گفتند ما با اين همه ملك قدرت حمل آن را نداشتيم چگونه تنها حمل كنيم بدون آنها ؟ فرمود چون من خدائى هستم كه دور را نزديك و مشكل را آسان و آسان را مشكل و ساده را سخت ميكنم هر چه بخواهم انجام مىدهم و هر چه بخواهم حكم ميكنم بشما كلماتى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمىآموزم وقتى آن كلمات را بگوئيد براى شما سبك مىشود . عرضكردند آن كلمات چيست ؟ فرمود بگوئيد :\r\nبسم اللَّه الرحمن الرحيم و لا حول و لا قوة الا باللَّه العلى العظيم و صلّى اللَّه على محمّد و آله الطيبين\r\nاين كلمات را گفتند آن را حمل كردند بر شانه‌هاى ايشان سبك آمد چون موئى كه بر شانه مردى چابك و قوى برويد .\r\nخداوند بساير ملك‌ها فرمود كنار برويد تا عرش مرا اين هشت ملك بردارند شما اطراف عرش طواف كنيد مرا تسبيح و تمجيد و تقديس نمائيد من خدائى هستم كه قادرم بر آنچه شما ديديد و بر هر چيزى توانايم .\r\nاصحاب پيامبر عرضكردند چقدر شگفت انگيز است كار اين ملائكه حامل عرش از نظر زيادى و قدرت و بزرگى خلقت ايشان .\r\nپيامبر اكرم فرمود اينها با آن قدرتى كه دارند نميتوانند بردارند نوشته‌هائى را كه در آن نوشته شده باشد حسنات يك مرد از امت من عرضكردند آن شخص كيست يا رسول اللَّه تا او را دوست داشته باشيم و احترام كنيم و تقرب جوئيم به خدا با دوستى او .\r\nفرمود آن مرد همان كسى است كه با دوستان خود نشسته بود . يكى از اهل بيت من از كنار او رد شد چون سر خود را پوشيده بود او را نشناخت وقتى رد شد به پشت سر توجه كرده او را شناخت از جاى حركت كرد سر و پاى برهنه و دست او را گرفته بوسيد و سر و سينه و پيشانيش را بوسه داد گفت پدرم و مادرم فدايت اى محبوب پيامبر اسلام گوشت تو گوشت او خونت خون او علمت علم او و حلم تو حلم او عقل تو عقل اوست از خدا درخواست دارم كه مرا بمحبت شما اهل بيت سعادتمند كند خداوند بواسطه اين كار و اين حرف آنقدر ثواب براى او نوشت كه اگر تفصيل آن را در نوشته‌هائى بنويسند تمام اين ملائكه كه اطراف عرش مىگردند با ملائكه‌اى كه حامل عرشند نميتوانند آن را حمل نمايند وقتى برگشت ، دوستان آن مرد گفتند تو با اين مقام و سابقه‌اى كه در\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاسلام دارى و ارزشى كه در نزد پيامبر دارا ميباشى نسبت به اين شخص چنان كردى . به آنها گفت اى نادانان آيا به كسى ثواب ميدهند جز بوسيله حب محمّد و علاقه به اين شخص ؟ خداوند پاداش اين حرف او را آن مقدار داد كه بواسطه حرف قبل و كارش داده بود .\r\nپيامبر اكرم فرمود : حرفى كه زده بود درست بود چون اگر خداوند مردى را عمر دهد به اندازه صد هزار برابر عمر دنيا و به او روزى شود به اندازه صد هزار برابر اموالش را انفاق نمايد در راه خدا و تمام عمر خود را در روزه گرفتن روزها و شب‌زنده‌دارى نه روزى را افطار كند و نه خسته شود بعد به پيشگاه پروردگار رود با دشمنى محمّد يا دشمنى آن مرديكه اين شخص پيش پاى او حركت كرد باحترام خداوند او را بسر در آتش جهنم مىاندازد تمام اعمالش را به او رد مىكند و از ميان مىبرد .\r\nگفت عرضكردند آن دو مرد كيانند يا رسول اللَّه اما آن كسى كه اين كار را كرد همين كس است سر را پوشيده و مىآيد . مردم تمام متوجه شدند ديدند سعد بن معاذ اوسى انصارى است اما آن ديگرى كه اين شخص آن حرف را در باره‌اش زد همين كسى است كه سر را پوشيده و مىآيد تا متوجه شدند ديدند على بن ابى طالب عليه السّلام است .\r\nسپس فرمود چقدر جمعيت زيادى هستند كه سعادتمند ميشوند بواسطه محبت اين دو نفر و چقدر زيادند آنها كه شقاوت آنها را فرا مىگيرد چون يكى از اين دو را دوست دارند و با ديگرى دشمنند اين دو با هم دشمن اويند و هر كس كه اين دو با او دشمن باشند محمّد صلّى اللَّه عليه و آله و سلّم با او دشمن است و هر كس محمّد با او دشمن باشد خدا با آن‌ها دشمن است و بر او پيروز مىشود و عذاب خود را بر او واجب مىنمايد .\r\nسپس پيامبر اكرم صلّى اللَّه عليه و آله فرمود : اى بندگان خدا فضل را براى اهل فضل اهل فضل ميشناسند آنگاه پيامبر اكرم فرمود بشارت باد ترا كه خداوند عاقبت\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nترا بشهادت ختم مينمايد و بواسطه تو هلاك مىكند گروهى از كافران را و عرش خدا از مرگ تو بلرزه مىافتد و بواسطه شفاعت تو داخل بهشت ميشوند بتعداد موىهاى پيكر حيوانات قبيله بنى كلب فرمود اين است فرموده خدا  جَعَلَ لَكُمُ الْأَرْضَ فِراشاً  فرش مىكند آنها را براى خواب و بيدارىتان  وَ السَّماءَ بِناءً  آسمان را سقفى محفوظ قرار داد بقدرت خود تا بر زمين فرو نريزد حركت مىكند در آن خورشيد و ماهش و ستارگان مسخرش براى منافع بندگان مرد و زنش .\r\nسپس فرمود تعجب نكنيد از حفظ نمودن خدا آسمان را از فرو ريختن بر زمين خداوند از اين بزرگتر را حفظ مىكند عرضكردند بزرگتر از آن چيست فرمود ثواب اطاعت دوستداران محمّد و آلش سپس فرمود  وَ أَنْزَلَ مِنَ السَّماءِ ماءً  منظور فرو فرستادن باران است با هر قطره‌اى ملكى پائين مىآيد كه آن را در جايى كه خداوند به او دستور داده قرار دهد . مردم تعجب كردند از اين پيامبر اكرم فرمود شما تعداد آنها را زياد ميشماريد تعداد ملائكه‌اى كه استغفار ميكنند .\r\nسپس فرمود خداوند ميفرمايد  فَأَخْرَجَ بِهِ مِنَ الثَّمَراتِ رِزْقاً لَكُمْ  مگر نمىبينيد تعداد زياد برگها و دانه و خاشاك را گفتند چرا يا رسول اللَّه چقدر زيادند . پيامبر اكرم فرمود از آنها بيشتر تعداد ملائكه‌ايست كه براى آل محمّد تحفه مىآورند ميدانيد چه مىآورند ؟ طبق‌هائى از نور كه بر آنها تحفه‌هائى از جانب پروردگار است كه بالاى آن‌ها حوله‌هائى از نور است و خدمت ميكنند در مورد حمل آن مقدار از اين تحفه‌ها كه آل محمّد صلّى اللَّه عليه و آله براى شيعيان و دوستان خود ميفرستد يكى از اين طبق‌ها آن قدر پر بركت است كه تمام اموال دنيا نميتواند برابرى با كمترين جزء آن خيرات بنمايد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nتفسير امام : ثوبان غلام پيامبر اكرم صلّى اللَّه عليه و آله از جاى حركت كرده گفت پدر و مادرم فدايت يا رسول اللَّه كى قيامت بر پا مىشود . پيامبر اكرم فرمود :\r\nچه چيز براى قيامت آماده كرده‌اى كه مىپرسى گفت يا رسول اللَّه من عمل زيادى آماده نكرده‌ام جز اينكه خدا و پيامبرش را دوست ميدارم پيامبر اكرم فرمود چقدر پيامبر را دوست ميدارى ؟ گفت قسم به آن كسى كه ترا به حق به پيامبرى مبعوث نموده در دل من آنقدر محبت شما جاى گرفته كه اگر مرا با شمشير قطعه قطعه كنند و با ارّه ببرند و با مقراض ريز ريزه كنند و با آتش بسوزانند و با آسياب سنگ نرم كنند برايم بهتر و ساده‌تر است از اينكه در دل خود غلّ و غشى يا كينه‌اى بيابم نسبت بشما يا يكى از اهل بيتت و اصحابت .\r\nو محبوب‌ترين شخص نزد من بعد از شما كسى است كه او را بيشتر دوست ميدارى و دشمن‌ترين شخص نزد من كسى است كه ترا دوست نداشته باشد و دشمن تو يا يكى از اصحابت باشد عرضكرد اين بود مقدار علاقه من بشما و علاقه‌ام بدوستانت و دشمنى با دشمنان شما يا كسى كه دشمن باشد با يكى از دوستان شما اگر اين مقدار از من قبول شود سعادتمند هستم اگر عمل ديگرى غير از اين از من خواسته باشيد چيزى كه آماده كرده باشم و بتوان بر آن اعتماد داشت ندارم همهء شما را دوست ميدارم با اصحابت گر چه عمل آنها را ندارم .\r\nفرمود به تو بشارت مىدهم همانا در روز قيامت شخص محشور مىشود با كسى كه او را دوست ميدارد اى ثوبان اگر آنقدر گناه داشته باشى به مقدار فاصله بين زمين تا عرش با اين موالاتى كه دارى تمام آنها از بين ميرود با سرعتى زيادتر از رفتن سايه از روى سنگ صاف هنگامى كه آفتاب بر آن بتابد و مانند رفتن نور خورشيد از روى همين سنگ وقتى خورشيد غروب كند .\r\nتفسير امام : فرمود هر كس پيوسته دوستدار ما اهل بيت باشد ، خداوند هشت درب بهشت را به روى او ميگشايد و او را اجازه ميدهد كه از هر درب مايل است داخل شود هر يك از درب‌ها او را صدا ميزنند : اى ولى اللَّه از من داخل\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنميشوى مرا از بين ساير درب‌ها به اين امتياز مفتخر نميكنى ؟ مجالس مفيد : عبد الرحمن بن ابى ليلى از حسين بن على عليه السّلام نقل كرد پيامبر اكرم صلّى اللَّه عليه و آله و سلّم فرمود محبت ما را از دست ندهيد زيرا هر كس خدا را با محبت ما اهل بيت ملاقات كند بشفاعت ما داخل بهشت مىشود قسم به آن كسى كه جانم در دست اوست هيچ بنده‌اى از عمل خود بهره‌مند نميشود مگر با معرفت ما .\r\nمجالس مفيد : ابن ابى المقدام از پدر خود از حسن بن على عليه السّلام نقل كرد كه فرمود : هر كه ما را با دل دوست داشته باشد و با دست و زبان يارى كند با ما خواهد بود در غرفه‌اى كه ما در آن هستيم و هر كه ما را بدل دوست داشته باشد و با زبان يارى كند او يك درجه پائين‌تر خواهد بود و هر كه با دل دوست داشته باشد اما دست و زبان خود را نگه دارد او اهل بهشت است .\r\nمجالس مفيد : محمّد بن شريح از حضرت صادق عليه السّلام نقل كرد كه فرمود :\r\nخداوند ولايت ما را لازم دانست و محبت ما را واجب نمود به خدا قسم ما از روى هواى نفس حرف نمىزنيم و نه از روى راى و خواست خود كار ميكنيم جز آنچه پروردگارمان بگويد نمىگوئيم .\r\nمجالس مفيد : ابو هارون عبدى گفت من عقيده‌ى خوارج را داشتم جز اين راى را نمىپسنديدم تا با ابو سعيد خدرى رحمة اللَّه عليه برخورد كردم شنيدم ميگفت مردم را خداوند به پنج كار مأمور نموده كه چهار عمل را انجام ميدهند و يكى را رها كرده‌اند . شخصى گفت آن چهار چيز كه انجام ميدهند چيست ؟\r\nگفت نماز زكات حج ، و روزه ماه رمضان و آنچه ترك كرده‌اند چيست ؟ گفت :\r\nولايت على بن ابى طالب . آن مرد گفت ولايت نيز مثل آن چهار چيز واجب است . ابو سعيد گفت آرى قسم بپروردگار كعبه . آن مرد گفت پس در اين صورت مردم كافر شده‌اند . ابو سعيد جواب داد مرا چه گناهى است .\r\nمجالس مفيد : عبد اللَّه بن مسعود گفت در يكى از سفرها خدمت پيامبر اكرم صلّى اللَّه عليه و آله بوديم ناگاه مردى عرب با صداى بلند گفت يا محمّد ! پيامبر اكرم\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nفرمود چه ميخواهى گفت شخص گروهى را دوست ميدارد اما عمل آنها را انجام نميدهد . پيامبر اكرم فرمود اين شخص با كسانى است كه آنها را دوست ميدارد .\r\nگفت يا محمّد اسلام را بر من عرضه بدار . فرمود گواهى بلا إله الا اللَّه و رسالت من و انجام نماز و پرداخت زكات و روزه ماه رمضان و حج خانه خدا .\r\nگفت يا محمّد آيا براى اين راهنمائى از من پاداشى هم ميگيرى فرمود نه جز دوستى با خويشاوندانم عرضكرد خويشاوندان خود يا خويشاوندان شما فرمود خويشاوندان من . گفت دست خود را بده تا با تو بيعت كنم خير و خوبى نيست در كسى ترا دوست داشته باشد ولى خويشاوندانت را دوست نداشته باشد .\r\nمجالس مفيد : عبد الرزاق بن همام بن نافع از پدر خود نقل كرد كه مينا غلام عبد الرحمن بن عوف به من گفت : عبد الرحمن به من گفت نميخواهى حديثى را كه از پيامبر اكرم شنيده‌ام برايت نقل كنم گفتم چرا . گفت شنيدم كه ميفرمود من درخت هستم و فاطمه عليها السّلام شاخه آن است و على شكوفه آن و حسن و حسين ميوه آن درخت و دوستان آنها از امتم برگ آن درخت هستند .\r\nمجالس مفيد : ثمالى از حضرت باقر عليه السّلام نقل كرد كه فرمود اسلام بر پنج پايه نهاده شده . نماز خواندن و زكات و روزه ماه رمضان و حج خانه خدا و ولايت ما اهل بيت .\r\nمجالس مفيد : با همين اسناد گفت پيامبر اكرم فرمود بنده در پيشگاه پروردگار روز قيامت قدم برنميدارد مگر اينكه از او راجع به چهار چيز سؤال ميكنند . عمرت را در چه راه از بين برده‌اى و پيكرت را در چه راه فرسوده نموده‌اى . و مالت را از كجا بدست آورده‌اى و كجا خرج كرده‌اى و از محبت ما اهل بيت . مردى از حاضرين گفت علامت دوستى شما چيست ؟\r\nفرمود : دوستى با اين ، دست خود را گذاشت بر سر على بن ابى طالب عليه السّلام .\r\nرجال كشى : على بن عقبه از پدر خود نقل كرد به حضرت صادق عليه السّلام گفتم من يك كنيز و كارگر زنى دارم كه اطلاع از اعتقاد ما ندارد وقتى كار بدى مىكند\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nو بخواهد قسم بخورد ميگويد نه به حق آن كسى كه وقتى نامش را مىبريد گريه ميكنيد . امام عليه السّلام فرمود : خداوند شما را رحمت كند بپاداش محبتى كه با اهل بيت داريد .\r\nكشف الغمه : ابن مسعود از پيامبر اكرم نقل كرد كه فرمود : يك روز دوستى با آل محمّد بهتر است از عبادت يك سال هر كه بر محبت اهل بيت بميرد داخل بهشت مىشود .\r\nابو هريره از پيامبر اكرم نقل كرد كه فرمود : بهترين شما كسى است كه بهتر باشد براى خانواده من .\r\nفضائل الشيعه : جابر بن عبد اللَّه انصارى گفت : پيامبر اكرم در مسجد نشسته بود كه على در حالى كه حسن طرف راست و حسين طرف چپش بود ، وارد شد ، پيامبر از جاى حركت كرد على را در بغل گرفت و حسن را روى زانوى چپش نشاند پيوسته آن دو را مىبوسيد و لبان آنها را مىمكيد و ميفرمود پدرم فداى پدرتان و مادرم فداى مادرتان .\r\nسپس فرمود : مردم خداوند تبارك و تعالى مباهات كرد به اين دو و به پدر و مادرشان و به نيكوكاران از فرزندان اين دو بر تمام ملائكه . بعد فرمود : خدايا گواه باش من اينها را دوست ميدارم و هر كس اينها را دوست داشته باشد خدايا هر كس مرا اطاعت كند در مورد اينها و وصيت مرا حفظ نمايد او را رحمت فرما برحمت خود يا ارحم الراحمين اينها خانواده من و بپاداران دين من و زنده‌كنندگان سنّتم و خواننده كتاب پروردگارم ، اطاعت از آنها اطاعت من و مخالفت با آنها مخالفت با من است .\r\nكشف الغمه : ابو ذر كه عشق بعلى ميورزيد و پيوسته ملازم او بود و باهل بيت پيامبر صلّى اللَّه عليه و آله گفت به پيامبر اكرم عرضكردم گروهى را دوست دارم كه بپايه عمل آنها نميرسم فرمود ابا ذر آدم با كسى است كه او را دوست ميدارد و هر چه كسب كند نصيب او مىگردد گفتم من خدا و پيامبر و اهل بيت پيامبرم را\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nدوست ميدارم فرمود تو با آن كسانى كه دوست ميدارى هستى و پيامبر در ميان گروهى از اصحاب خود بود خشمگين شد و فرمود مردم ! دوست بداريد خدا را چون شما را از نعمت‌هاى خود تغذيه مىكند و مرا دوست بداريد براى دوستى خدا و دوست بداريد خانواده مرا بواسطه محبت من . سوگند به حق خدائى كه جانم در دست اوست اگر كسى بين ركن و مقام در حال روزه و ركوع و سجود پيوسته باشد سپس خدا را ملاقات نمايد بدون محبت اهل بيتم اين اعمال او را سودى نمىبخشد .\r\nعرضكردند اهل بيت شما كيانند يا پرسيدند كداميك از اهل بيتت چنين امتيازى را دارند ؟ فرمود هر كس دعوت مرا اجابت نمايد و قبله مرا بپذيرد و كسى كه خداوند او را از من و از گوشت و خونم آفريده گفتند ما دوست ميداريم خدا و پيامبرش و اهل بيت پيامبرش را فرمود بسيار خوب به‌به شما همان‌ها هستيد و از ايشان بشمار ميرويد آدم محشور مىشود با كسى كه او را دوست ميدارد و بهره‌مند مىشود از هر چه انجام ميدهد .\r\nبشارة المصطفى : ابن عباس گفت پيامبر اكرم از خانه خارج شد با حسن و حسين يكى را روى شانه و ديگرى را روى شانه ديگر يك مرتبه او را ميبوسيد و يك مرتبه اين را جبرئيل به او گفت آيا اين دو را دوست داريد فرمود دوست دارم اين دو را و كسى كه آنها را دوست داشته باشد هر كه آنها را دوست داشته باشد مرا دوست داشته و هر كه با آنها دشمن باشد با من دشمن است .\r\nبشارة المصطفى : زيد بن مطرف گفت : پيامبر اكرم فرمود : كسى كه ميخواهد بزندگى من زنده باشد و بنوع مردن من بميرد و داخل بهشتى كه خدايم وعده داده شود على بن ابى طالب و ذريه‌اش را دوست بدارد همانا ايشان شما را از شاهراه هدايت خارج نميكنند و بوادى گمراهى نميكشانند .\r\nبشارة المصطفى : حسين بن مصعب گفت : از حضرت صادق عليه السّلام شنيدم ميفرمود هر كه ما را دوست ميدارد ، دوست بدارد نه براى هدف مادى و دشمن\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nباشد با دشمن ما نه براى اختلافى كه با او دارد روز قيامت كه وارد محشر شود اگر به اندازه ريگهاى انبوه و كف دريا گناه داشته باشد خدا او را مىآمرزد .\r\nبشارة المصطفى : عبد الرحمن بن عوف گفت مايلى حديثى را برايت نقل كنم قبل از اينكه احاديث در هم مخلوط شود با گفتارهاى باطل . آن حديث اين است كه پيامبر اكرم صلّى اللَّه عليه و آله فرمود : من درختى هستم و فاطمه و على شاخه آن و حسن و حسين ميوه درخت و دوستان آنها از امتم برگ درخت هر جا ريشه درخت برويد شاخه‌اش نيز ميرويد در بهشت عدن . قسم به كسى كه مرا به پيامبرى بر انگيخت .\r\nتوضيح : شايد منظور از روئيدن درخت در جنت عدن گرفتن طينت و سرشت آنها از آنجا بوده تا كنايه از رسيدن ايشان به جنت عدن باشد يا اشاره بارزش زيبائى و طراوت و بلندى مرتبه آنها باشد يا تشبيه بدرخت بهشت عدن ممكن است نيز در بهشت عدن درختى باشد كه در آن مبتداء آنها شاخه و برگ باشد چنانچه بعضى از اخبار شاهد آنست .\r\nبشارة : سلمان گفت : پيامبر اكرم صلّى اللَّه عليه و آله و سلّم فرمود ايمان ندارد كسى كه اهل بيت مرا دوست نداشته باشد و تا وقتى كه بحث و جدال را رها كند گر چه حق با او باشد عمر بن خطاب گفت علامت دوستدار اهل بيت شما چيست فرمود اين ، و با دست خود بر شانه على بن ابى طالب زد .\r\nكتاب صفوة الاخبار از ابراهيم بن محمّد نوفلى از پدرش كه خادم حضرت رضا عليه السّلام بود نقل مىكند كه حضرت موسى بن جعفر از آباء گرام خود از امير المؤمنين على بن ابى طالب صلوات اللَّه عليه نقل كرد كه فرمود : برادر و دوستم پيامبر اكرم فرمود : هر كس مايل است خدا را ملاقات نمايد در حالى كه به او توجه داشته باشد و از او روى نگرداند بايد ترا دوست داشته باشد يا على و هر كه دوست دارد خدا را ملاقات كند در حالى كه از او راضى باشد بايد دوست\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبدارد فرزندت حسن را هر كه ميخواهد خدا را ملاقات نمايد در حالى كه ترسى نداشته باشد بايد دوست داشته باشد فرزندت حسين را و هر كه بخواهد خدا را ملاقات نمايد در حالى كه گناهانش از بين رفته باشد بايد على بن الحسين را دوست بدارد زيرا او از كسانى است كه خداوند در باره آنها فرموده  سِيماهُمْ فِي وُجُوهِهِمْ مِنْ أَثَرِ السُّجُودِ  .\r\nو هر كه دوست دارد خدا را ملاقات كند با چشم روشن بايد دوست داشته باشد محمّد بن علي حضرت باقر را و هر كه مايل است خدا را ملاقات نمايد در حالى كه نامه عملش را بدست راستش بدهند دوست بدارد جعفر بن محمّد عليه السّلام را و هر كه دوست دارد خدا را ملاقات نمايد پاك و پاكيزه بايد دوست بدارد موسى بن جعفر عليه السّلام را و هر كه مايل است خدا را شاد و خندان دوست بدارد على بن موسى الرضا عليه السّلام را و هر كه دوست دارد خدا را ملاقات كند با درجات بلند و گناهانش تبديل بحسنه شده باشد بايد دوست بدارد محمّد بن علي حضرت جواد را .\r\nو هر كه مايل است خدا را ملاقات نمايد و از او بسادگى حساب بكشند و داخل بهشت عدنى شود كه عرض آن به اندازه آسمانها و زمين است كه آماده پذيرائى براى پرهيزگاران است بايد دوست بدارد على بن محمّد حضرت هادى عليه السّلام را .\r\nو هر كه ميخواهد خدا را ملاقات كند در حالى كه از رستگاران باشد بايد دوست بدارد حسن بن على حضرت عسكرى را و هر كه مايل است خدا را ملاقات كند با ايمان كامل و اسلام نيكو بايد دوست بدارد حجة بن حسن امام منتظر صلوات اللَّه عليه را اينهايند پيشوايان هدايت و راهنماى تقوى هر كه آنها را دوست بدارد من بهشت را ضامن ميشوم براى او از جانب خدا .\r\nتفسير فرات : جعفر بن احمد از حضرت صادق عليه السّلام نقل كرد كه فرمود من با پدرم روزى رفتيم بجانب مسجد پيامبر صلّى اللَّه عليه و آله ديديم گروهى از اصحاب بين منبر و قبر پيامبر صلّى اللَّه عليه و آله نشسته‌اند پدرم بر آنها سلام كرد سپس فرمود اما و اللَّه انى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nلا حب ريحكم و ارواحكم فاعينونى على ذلك بورع و اجتهاد ، من ائتم بعبد فليعمل بعمله .\r\nتوجه داشته باشيد به خدا قسم من دوست دارم بوى شما و ارواحتان را مرا كمك كنيد بر اين محبت با پارسائى و كوشش هر كسى پيرو شخصى باشد بايد پيرو عمل او باشد شما شيعه آل محمّد و پاسدار خدا و ياران خدا و شما سبقت‌گيران از گذشتگان و سبقت گيران هستيد از آيندگان در دنيا و سبقت گيران هستيد در آخرت بسوى بهشت ما بهشت را براى شما تضمين كرده‌ايم از جانب خدا و پيامبر و اهل بيت آن جناب . شما طيبين هستيد و زنان شما طيبانند هر زن و مرد مؤمنى صديق است .\r\nچند مرتبه امير المؤمنين على بن ابى طالب عليه السّلام بقنبر فرمود قنبر ! مژده باد ترا و مژده بده به ديگران و خوشحال باش به خدا قسم پيامبر اكرم از دنيا رفت در حالى كه بر تمام امت خشم داشت بجز شيعه براى هر چيزى شرفي است شرف دين اسلام شيعه است بايد بدانى كه هر چيزى را دست آويزى است دست آويز دين اسلام شيعه است هر چيزى را امامى است امام زمين زمينى است كه شيعه در آن ساكن است هر چيزى سرورى دارد سرور مجالس مجلس شيعه است هر - چيزى به جهت و سرور دنيا و لذت او به جهت سكونت شيعه است در آن .\r\nبه خدا قسم اگر نباشيد شما در زمين مخالفين شما از خوبيهاى زندگى خود بهره نمىبرند و در آخرت نصيبى ندارند هر دشمن ناصب اگر چه پارسا باشد مشمول اين آيه است     وُجُوهٌ يَوْمَئِذٍ خاشِعَةٌ عامِلَةٌ ناصِبَةٌ تَصْلى ناراً حامِيَةً تُسْقى مِنْ عَيْنٍ آنِيَةٍ     .\r\nهر يك از مخالفين شما دعائى بكند اجابت دعاى او براى شما است و هر كدام از شما حاجتى از خدا بخواهد صد برابر مىشود و هر كه درخواستى كند صد برابر و هر كه دعائى كند به او صد برابر ميدهند هر كدام از شما عمل نيكى انجام دهد چندان برابر شدن آن شمرده نميشود و هر كدام از شما خطائى كند\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمحمّد صلّى اللَّه عليه و آله از جانب او بازخواست خدا را جوابگو است .\r\nبه خدا قسم روزه دار شما در باغهاى بهشت ميخرامد ملائكه براى او دعا ميكنند كه خدا كمكش كند تا وقتى افطار نمايد حاجى شما و عمره‌گزارتان از شخصيت‌هاى برجسته در نزد خدايند و همه شما از درخواست‌كنندگان پيشگاه خدائيد و جواب گيران از جانب او و اهل علاقه و ولايت با خدائيد هيچ ترس و اندوهى براى شما نيست همه شما در بهشتيد سعى كنيد در احراز درجات عالى .\r\nقسم به خدا كسى در روز قيامت نزديكتر بعرش خدا از شيعيان ما نيست .\r\nچقدر خدا بشما لطف خواهد كرد به خدا قسم اگر نه اين بود كه فريفته ميشديد آنگاه دشمنان بر شما خورده ميگرفتند و مردم اين جريان را متوجه ميشدند ملائكه بشما سلام ميكردند امير المؤمنين عليه السّلام فرموده دوستان ما روز قيامت از قبرهايشان خارج ميشوند با صورت‌هاى درخشان و خوشحالى .\r\nبه خدا قسم هر كدام از شما كه براى نماز مىايستد ملائكه اطراف او را از پشت سر ميگيرند بر او درود ميفرستند و برايش دعا ميكنند تا از نماز فارغ شود بدانيد هر چيزى جوهر و حقيقتى دارد گوهر گرانبهاى فرزندان آدم ما و شيعيانمان هستيم .\r\nسعدان بن مسلم گفت در حديث ميثم بن اسلم از معاوية بن عمار از حضرت صادق اين قسمت را اضافه نقل نموده : به خدا قسم اگر شما نبوديد بهشت زينت نميشد به خدا قسم اگر شما نبوديد حوريه خلق نميشد به خدا سوگند اگر شما نبوديد قطره‌اى ( باران ) نازل نميگشت به خدا قسم اگر شما نبوديد دانه‌اى نمى - روئيد . به خدا سوگند اگر شما نبوديد هيچ خوشحالى وجود نداشت . به خدا قسم خداوند شما را بيشتر دوست ميدارد از دوست داشتن ما شما را اينك ما را كمك كنيد بر اين موقعيت با ورع و كوشش و عمل باطاعت خدا .\r\nكنز الفوائد : ابن عباس گفت : پيامبر اكرم صلّى اللَّه عليه و آله فرمود : روز قيامت خداوند به مالك دستور ميدهد كه جهنم هفتگانه را بيافروزد و برضوان امر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمىكند بهشت هشت‌گانه را بيارايد و بميكائيل دستور ميدهد كه صراط را بر روى جهنم بكشد و بجبرئيل مىفرمايد كه ترازوى عدل را برقرار نمايد در زير عرش و ميفرمايد اى محمّد امتت را براى حساب بياور .\r\nبعد دستور ميدهد خدا كه بر صراط هفت پل قرار دهند طول هر پل هفده هزار فرسخ است و بر روى هر پل هفتاد هزار ملك از مرد و زن اين امت بر پل اولى ميرسند از ولايت على بن ابى طالب و حب اهل بيت محمّد . هر كس ولايت و حب او درست باشد از پل اوّلى چون برق جهنده ميگذرد و هر كه اهل بيت پيامبر را دوست نداشته باشد بسر در قعر جهنم مىافتد اگر چه اعمال نيكوى او برابر با هفتاد صديق باشد .\r\nصاحب كشاف و ثعلبى در تفسير اين آيه  قُلْ لا أَسْئَلُكُمْ عَلَيْهِ أَجْراً *  باسناد خود تا جرير بن عبد اللَّه بجلى نقل مىكند كه پيامبر اكرم فرمود هر كه بميرد با حب آل محمّد شهيد مرده و هر كه بميرد با حب آل محمّد آمرزيده مرده . بدانيد هر كه بميرد با حب آل محمّد با توبه مرده و هر كه بميرد با حب آل محمّد مؤمن مرده با ايمان كامل .\r\nهر كه بميرد با حب آل محمّد ملك الموت او را بشارت بهشت ميدهد . بعد از ملك الموت منكر و نكير . بدانيد هر كه با حب آل محمّد بميرد چنان روانه بهشت مىشود مثل عروسى كه بحجله داماد ميرود بدانيد هر كه با حب آل محمّد بميرد ملائكه رحمت بدستور خدا در قبر به زيارت مىآيند بدانيد هر كس بميرد با حب آل محمّد بر سنت و جماعت بوده و هر كه بميرد بر بغض آل محمّد روز قيامت مىآيد در حالى كه بر پيشانى او نوشته شده مايوس از رحمت خدا است بدانيد هر كه با بغض آل محمّد بميرد بوى بهشت را نمىشنود .\r\nكنز الفوائد كراجكى : ابن نباته گفت از سلمان فارسى راجع به على بن ابى طالب عليه السّلام پرسيدند گفت : شنيدم پيامبر اكرم ميفرمود دست از على\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبر نداريد او مولاى شما است او را دوست بداريد او بزرگ شما است از او پيروى كنيد او عالم شما است گرامى بداريد و رهبر شما بسوى بهشت است احترامش كنيد هر گاه شما را دعوت كرد اجابتش نمائيد اگر فرمانى داد اطاعت كنيد او را دوست بداريد براى دوستى من و گرامى بداريد بواسطه گرامى داشت من چيزى در باره على عليه السّلام بشما نميگويم مگر اينكه خدا به من دستور داده .\r\n* سهل بن سعد گفت ابا ذر با گروهى از اصحاب پيامبر اكرم صلّى اللَّه عليه و آله نشسته بود من نيز از آن جمله بودم على بن ابى طالب عليه السّلام آمد ابا ذر چشم به آن جناب دوخت و بعد برگشت و رو بجمعيت نموده گفت كه ميتواند معرفى كند مردى را كه محبت او گناهان را چنان ميزدايد همچون بادى شديد و سخت كه برگ را از درخت ميريزد ؟ من از پيامبر اكرم شنيدم در باره او چنين ميفرمود گفتند آن كيست ؟ فرمود همين مردى كه بجانب شما مىآيد پسر عموى پيامبرتان شنيدم ميفرمود على باب علم من روشنگر تمام چيزهائى است كه من از جانب پروردگار براى امت آورده‌ام پس از من . حب على ايمان و دشمنى با او نفاق است تماشاى او با مهربانى و علاقه عبادت است .\r\nاز پيامبر اكرم صلّى اللَّه عليه و آله و سلّم شنيدم ميفرمود : مثل اهل بيت من در امتم مانند كشتى نوح است هر كه سوار آن شد نجات يافت و هر كه فاصله گرفت غرق شد و مانند باب حطه در بنى اسرائيل است .\r\nسپس فرمود : يا ابا ذر هر كه عمل براى آخرت خود كند خداوند امور دنيا و آخرتش را كفايت خواهد كرد و هر كه بين خود و خدا به نيكى پردازد خداوند آنچه بين او و مردم است برايش درست مىكند و هر كه قلبش را اصلاح نمايد خداوند ظاهر او را نيكو مينمايد . لقمان حكيم بفرزندش در حالى كه او را پند ميداد گفت پسرم چه كسى جوياى خدا شد او را نيافت و چه كسى به خدا پناه برد خدا از او دفاع نكرد و چه كس به خدا توكل كرد ، خداوند كار او را درست نكرد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nسپس على عليه السّلام رد شد ابو ذر جمعيت را مخاطب قرار داده گفت قسم به آن كس كه جان ابا ذر در اختيار اوست هيچ امتى نيست كه پيشوا قرار داد ( يا گفت پيروى كرد از شخصى ) و حال اينكه در ميان آنها داناتر از آن شخص به خدا و دين وجود دارد مگر اينكه كار آنها تباه شده .\r\nكتاب مناقب ابن شاذان : ابن عباس گفت : پيامبر اكرم صلّى اللَّه عليه و آله و سلّم فرمود :\r\nيا على جبرئيل مرا خبر داد بامرى در باره تو كه موجب روشنى چشم و شادى قلبم شد . به من گفت يا محمّد خداوند به من فرمود محمّد را از جانب من سلام برسان و به او اعلام كن كه على پيشواى هدايت و چراغ تاريكى و حجت بر اهل دنيا است او صديق اكبر و فاروق اعظم است من بذات خود سوگند خورده‌ام داخل جهنم نكنم كسى كه او را دوست داشته باشد و تسليم او و اوصياى بعد از او باشد و داخل بهشت نميكنم كسى را كه ولايت او را رها نمايد و تسليم او و اوصياى پس از او نشود ، اين يك واقعيت است كه ميگويم جهنم و طبقات آن را پر خواهم كرد از دشمنان او و بهشت را پر از دوستان و شيعيانش ميكنم .\r\n* باسناد قبلى از پسر عمر نقل مىكند كه گفت : ما از پيامبر اكرم سؤال كرديم راجع بعلى بن ابى طالب عليه السّلام آن جناب خشمگين شده فرمود چه شده گروهى را كه صحبت از كسى ميكنند كه مقامش مانند مقام من است بجز نبوت .\r\nآگاه باشيد هر كسى على را دوست داشته باشد مرا دوست داشته و هر كه مرا دوست داشته باشد خدا از او خشنود است و هر كه خدا از او خشنود باشد او را پاداش بهشت ميدهد آگاه باشيد هر كه على را دوست داشته باشد ملائكه براى او استغفار ميكنند و درب‌هاى بهشت براى او باز مىشود كه از هر درب خواست وارد شود بدون حساب .\r\nآگاه باشيد هر كه على را دوست داشته باشد خداوند نامه عملش را بدست راستش ميدهد و حساب او را مانند انبياء ميكشد بدانيد هر كسى على را دوست\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nداشته باشد از دنيا خارج نميشود مگر اينكه از كوثر مىآشامد و از درخت طوبى ميل مىكند و مقام خود را در بهشت مىبيند بدانيد هر كس على را دوست داشته باشد خداوند سكرات مرگ را بر او آسان مىكند و قبرش را باغى از باغهاى بهشت قرار ميدهد .\r\nبدانيد هر كسى على را دوست داشته باشد خداوند به او عنايت خواهد كرد در مقابل هر رگى كه در بدن دارد حوريه‌اى در بهشت و او را شفيع قرار ميدهد در باره هشتاد نفر از خانواده‌اش و مقدار موىهاى بدنش به او باغ در بهشت ميدهند « 1 » بدانيد هر كس على را بشناسد و او را دوست بدارد خداوند ملك الموت را پيش او مىفرستد همان طورى كه بسوى انبياء ميفرستد و وحشت نكير و منكر را از او بر طرف مينمايد و قبرش را نورانى مينمايد و آن را وسعت ميدهد به اندازه هفتاد سال و صورتش را در قيامت سفيد مىكند .\r\nبدانيد هر كسى على را دوست داشته باشد خدا او را در سايه عرش خود با صديقين و شهداء و صالحين قرار ميدهد و او را از وحشت بزرگتر و وحشتهاى روز قيامت در امان خواهد نمود بدانيد هر كس على را دوست داشته باشد خداوند حسنات او را قبول مىكند و از گناهانش ميگذرد و در بهشت رفيق حمزه سيد الشهداء خواهد بود بدانيد هر كس على را دوست داشته باشد خداوند حكمت را در دلش قرار ميدهد و بر زبان او واقعيت را اجرا مىكند و درهاى رحمت را برويش ميگشايد بدانيد هر كس على را دوست بدارد مطيع خدا ناميده مىشود در زمين و خدا با ملائكه و حاملين عرش بواسطه او مباهات مىكند .\r\nبدانيد هر كسى على را دوست داشته باشد فرشته‌اى از زير عرش او را صدا مىزند : اى بنده‌ى خدا كار خود را از سر بگير خداوند تمام گناهانت را آمرزيده بدانيد هر كسى على را دوست داشته باشد روز قيامت خواهد آمد در حالى كه صورتش چون ماه ميدرخشد بدانيد هر كسى على را دوست داشته باشد\r\n\r\n\r\n","description":"","footnote":"\r\n( 1 ) اين حديث از طريق اهل سنت نقل شده .\r\n","page_name":" 93 ","page_number":93},
  {"content":"\r\n\r\nخداوند بر سر او تاج كرامت و بر پيكرش لباس عزت مىپوشاند آگاه باشيد هر كسى على را دوست داشته باشد از صراط رد مىشود مانند برق جهنده و هيچ مشكلى را نخواهد ديد .\r\nبدانيد هر كسى على را دوست داشته باشد براى او برات آزادى از جهنم و آزادى از نفاق و عبور از صراط و امان از عذاب مينويسند .\r\nبدانيد هر كسى على را دوست داشته باشد نامه عملش باز نميشود و برايش ترازوى حساب نميگذارند به او گفته مىشود داخل بهشت بشو بدون حساب .\r\nبدانيد هر كسى على را دوست داشته باشد از حساب و ميزان و صراط در امان است بدانيد هر كسى بميرد با محبت آل محمّد صلّى اللَّه عليه و آله ملائكه به او دست ميدهند و ارواح انبياء بديدار او مىآيند و هر حاجتى كه در نزد خدا داشته باشد خداوند برايش برآورده مىكند بدانيد هر كس بميرد با دشمنى آل محمّد كافر از دنيا ميرود بدانيد هر كسى بميرد با دوستى آل محمّد بر ايمان مرده و من كفيل او خواهم بود به بهشت .\r\n* با همان اسناد از ابن عباس نقل مىكند كه پيامبر اكرم فرمود هر كه با على مصافحه كند و دست دهد مثل اين است كه با من مصافحه نموده و هر كه با من مصافحه كند مثل اين است كه با اركان عرش مصافحه نموده و هر كه با او معانقه كند ( او را در آغوش بگيرد ) مثل اين است كه با من معانقه كرده و هر كه با من معانقه كند مثل اين است كه با تمام انبياء معانقه كرده هر كه بعلى دست دهد با علاقه و محبت خداوند گناهانش را مىآمرزد و بدون حساب وارد بهشت مىشود .\r\n* با همان سند از ابا صلت هروى نقل مىكند كه گفت از حضرت رضا شنيدم كه از آباء گرام خود از امير المؤمنين صلوات اللَّه عليه از پيامبر اكرم نقل ميكرد كه ميفرمود از خداوند تبارك و تعالى شنيدم ميفرمود على بن ابى طالب حجت من بر مردم و نور من در بلادم و امين من در علم من است . داخل آتش نميكنم كسى كه او را بشناسد گر چه معصيت مرا كرده باشد و داخل بهشت نميكنم\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكسى را كه منكر او باشد گر چه اطاعت مرا نموده باشد .\r\n* ابن عمر گفت پيامبر اكرم صلّى اللَّه عليه و آله و سلّم فرمود هر كسى ميخواهد توكل بر خدا كند بايد اهل بيت مرا دوست داشته باشد و هر كه بخواهد از عذاب قبر نجات يابد بايد اهل بيت مرا دوست داشته باشد و هر كه جوياى حكمت باشد اهل - بيتم را دوست بدارد و هر كه مايل است داخل بهشت بدون حساب شود اهل بيت مرا دوست داشته باشد به خدا قسم دوست ندارد آنها را كسى مگر اينكه سود برده در دنيا و آخرت .\r\n* ابن مسعود گفت پيامبر اكرم فرمود : وقتى روز قيامت شود على بن ابى طالب بر فردوس مىنشيند كه كوهى مشرف بر بهشت و بالاى آن عرش خداى جهان است از پائين آن كوه نهرهاى بهشت خارج مىشود و در اطراف بهشت جارى مىگردد روى تختى از نور نشسته از جلو آن جناب نهر تسنيم جارى است از صراط عبور نميكند احدى مگر اينكه با او نوشته‌اى از ولايت على و اهل بيتش باشد مشرف به بهشت مىشود محبين خود را داخل بهشت و دشمنان خود را داخل جهنم مىنمايد .\r\n* سلمان فارسى گفت پيامبر اكرم صلّى اللَّه عليه و آله فرمود : اى سلمان هر كه فاطمه را دوست بدارد او در بهشت با من خواهد بود و هر كه دشمن بدارد در جهنم . سلمان ! دوستى فاطمه در صد جايگاه سود ميبخشد كه ساده‌ترين اين جايگاه‌ها مرگ و قبر و ميزان و محشر و صراط و محاسبه است هر كه دخترم فاطمه از او راضى باشد من از او راضيم و هر كه من از او راضى باشم خدا از او راضى است و هر كه فاطمه بر او خشم بگيرد من بر او خشم ميگيرم و هر كس من بر او خشم بگيرم خدا بر او خشمگين است . سلمان واى بر كسى كه او را ستم نمايد و ستم بر ذريه و شيعيانش كند .\r\n* سمره گفت پيامبر اكرم هر روز صبح رو باصحاب خود ميكرد و ميفرمود گويا كسى از شما خوابى ديده ؟ يك روز پيامبر اكرم فرمود در خواب\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nعمويم حمزه و پسر عمويم جعفر را ديدم نشسته‌اند و جلو آنها ظرفى از انجير است مشغول خوردن هستند انجير تبديل بخرما شد از آن نيز خوردند به آن دو گفتم كدام عمل را در آخرت بهترين اعمال يافتيد گفتند نماز و دوست داشتن على بن ابى طالب و پنهان صدقه دادن .\r\n* با همان سند از بلال بن حمامه گفت : روزى پيامبر اكرم صلّى اللَّه عليه و آله و سلّم با چهره‌اى درخشان همچون ماه تابان پيش ما آمد عبد اللَّه بن عوف از جاى حركت كرده گفت يا رسول اللَّه اين چه نورى است ؟ فرمود : بشارتى است كه از جانب خدا در مورد برادر و پسر عمو و دخترم آمده . خداوند به ازدواج على در آورده فاطمه را و دستور داد برضوان نگهبان بهشت كه درخت طوبى را تكان دهد تكه‌هاى كاغذى بارور گرديد بتعداد دوستان اهل بيتم و از زير درخت طوبى ملائكه‌اى از نور بوجود مىآيد و در اختيار هر ملكى يكى از نوشته‌ها قرار ميگيرد وقتى قيامت برپا مىشود ملائكه در ميان خلايق فرياد ميزنند بهر يك از دوستان ما اهل بيت ميرسند يكى از آن نامه‌ها را كه آزادى از جهنم است به او مىدهند بوسيله برادر و پسر عمويم و دخترم آزاد ميشوند گروهى از امتم از آتش جهنم .\r\n* ايوب سجستانى گفت من مشغول طواف بودم كه انس بن مالك با من روبرو شد گفت ترا مژده‌اى ندهم كه خوشحال شوى . گفتم چرا گفت در مسجد مدينه خدمت پيامبر اكرم بودم او در صحن مسجد نشسته بود به من فرمود برو و على بن ابى طالب را بياور رفتم على و فاطمه عليها السّلام را ديدم به او گفتم پيامبر اكرم شما را صدا مىزند . على عليه السّلام آمد پيامبر فرمود : يا على بجبرئيل سلام كن على عليه السّلام گفت سلام عليك جبرئيل ! جبرئيل جواب سلامش را داد پيامبر اكرم فرمود جبرئيل ميگويد خداوند به تو سلام مىرساند و ميگويد خوشا به حال تو و شيعيان و محبينت واى واى بر دشمنانت .\r\nوقتى روز قيامت شد يك منادى از دل عرش فرياد مىزند كجا هستند محمّد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nو على شما را به آسمان مىبرند تا در پيشگاه پروردگار ميايستيد به پيامبر ميفرمايد على را ببر بر لب حوض و اين جامى است به او بده تا دوستان و شيعيان خود را سيرآب كند مبادا بدشمنان خود بدهد و امر مىكند از دوستان على حساب ساده و آسانى بكشند و آنها را روانه بهشت مىكند .\r\n* عمر بن خطاب گفت شنيدم از پيامبر اكرم ميفرمود : خداوند تبارك و تعالى از نور صورت على بن ابى طالب هفتاد ميليون ملك آفريده كه خدا را تسبيح و تقديس ميكنند و ثوابش را براى دوستان او و دوستان فرزندانش مينويسند .\r\n* با همان اسناد از حضرت صادق عليه السّلام از آباء گرامش فرمود : پيامبر اكرم صلّى اللَّه عليه و آله و سلّم فرمود : جبرئيل مرا خبر داد از جانب پروردگار عزيز كه فرمود هر كس بداند خدائى جز من نيست و محمّد بنده و پيامبر من و على بن ابى - طالب خليفه من و ائمه از فرزندان او حجتهاى منند او را برحمت خود داخل بهشت ميكنم و با عفوم از آتش نجات مىدهم و همسايگى خود را به او ميبخشم و مستوجب لطف خويش ميگردانم و نعمتم را بر او تكميل ميكنم و او را از برجسته‌ها و شخصيتهاى مخصوص خود مىگردانم اگر مرا بخواند جوابش را مىدهم و اگر درخواستى بكند به او عنايت مىنمايم اگر ساكت باشد پيش از سؤال به او مىدهم اگر خطا كند مىبخشم و اگر از من فرار نمايد صدايش ميزنم . اگر برگردد او را مىپذيرم . اگر درب خانه مرا بكوبد برايش ميگشايم .\r\nو هر كه گواهى بيكتائى من ندهد يا گواهى بدهد و گواهى به بندگى و رسالت پيامبرم ندهد يا اين را قبول داشته باشد اما گواهى بخلافت على بن ابى طالب ندهد يا اين گواهى را بدهد و گواهى باينكه ائمه از فرزندان او حجت منند ندهد نعمت مرا منكر و عظمت مرا تحقير و بآيات و كتابها و پيامبران من كافر شده اگر بجانب من آيد راهش نمىدهم اگر تقاضا كند تقاضايش را بر نمىآورم اگر مرا بخواند بحرفش گوش نمىدهم اگر دعا كند دعايش را\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمستجاب نميكنم اگر به من اميدى داشته باشد نااميدش ميكنم ، اينست كيفر او از جانب من ، من هرگز ستم به بندگان روا نمىدارم .\r\nجابر بن عبد اللَّه انصارى از جاى حركت كرده گفت يا رسول اللَّه ائمه از فرزندان على بن ابى طالب كيانند ؟ ! فرمود : حسن و حسين سرور جوانان اهل بهشت بعد از او زينت بخش عبادت‌كنندگان در زمان خود على بن الحسين سپس باقر ، محمّد بن على در آينده او را خواهى ديد اگر او را ديدى سلام مرا به او برسان . پس از او صادق : جعفر بن محمّد . آنگاه كاظم : موسى بن جعفر . بعد رضا : على بن موسى . سپس تقى : محمّد بن على بعد نقى : على بن محمّد بعد زكى : حسن بن على سپس پسرى قائم به حق مهدى امت من كه زمين را پر از قسط و عدل مىكند همان طورى كه پر از ظلم و جور شده .\r\nجابر ! اينها خلفاء و اوصيا و اولاد و عترت من هستند هر كه از آنها اطاعت كند مرا اطاعت نموده و هر كه با آنها مخالفت كند معصيت مرا نموده و هر كس منكر يك نفر از آنها باشد منكر من است بواسطه آنها خدا نگه ميدارد آسمان را كه بر زمين نيفتد مگر به اجازه خودش و بوسيله آنها خداوند نگه ميدارد كه زمين اهلش را نلرزاند .\r\n* ابن عمر گفت پيامبر اكرم فرمود : هر كه على را دوست بدارد خداوند نماز و روزه و قيام و دعايش را مىپذيرد . هر كس على را دوست بدارد خداوند بتعداد هر رگى كه در بدن دارد شهرى در بهشت به او ميدهد . بدانيد هر كس دوست بدارد آل محمّد را از حساب و ميزان و صراط در امان است و هر كه بميرد با حب آل محمّد من ضامن بهشت براى او هستم با انبياء بدانيد هر كس دشمن بدارد آل محمّد را روز قيامت مىآيد در حالى كه در پيشانيش نوشته است مايوس از رحمت خدا است .\r\n* حضرت جواد از آباء گرام خود از حضرت باقر از فاطمه دختر حسين عليه السّلام از پدرش و عمويش حسن بن على از امير المؤمنين صلوات اللَّه عليه نقل كرد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nكه فرمود : وقتى مرا داخل بهشت كردند ديدم درختى زيور و زينت‌هائى دارد پائين درخت مركب‌هاى سفيد و سياهند و در وسط آن حور عين هستند و در بالاى درخت رضوان است .\r\nبجبرئيل گفتم اين درخت از كيست ؟ گفت متعلق به پسر عمويت امير - المؤمنين است وقتى خداوند دستور دهد مردم داخل بهشت شوند شيعيان على بن ابى طالب را مىآورند تا به اين درخت ميرسند آنگاه لباسهاى زينتى و حله‌هاى بهشتى را ميپوشند و سوار بر مركبهاى سياه و سفيد بهشتى ميگردند منادى فرياد مىزند اينها شيعيان على بن ابى طالب هستند كه در دنيا بر آزار و اذيت صبر كردند امروز به آنها اين كرامت بخشيده شده .\r\n* از حضرت رضا از آباء گرامش از حسين بن على عليه السّلام نقل كرد كه پيامبر اسلام صلّى اللَّه عليه و آله فرمود : وقتى مرا بجانب آسمان بردند پدرم نوح مرا ديد پرسيد محمّد ! چه كسى را در ميان امت خود جانشين قرار داده‌اى گفتم على بن ابى طالب را . گفت خوب جانشينى است بعد برادرم موسى مرا ديد گفت چه كسى را در ميان امت بجانشينى تعيين كرده‌اى گفتم على را گفت خوب جانشينى است سپس با عيسى برخورد كردم او نيز پرسيد چه كسى را جانشين خود قرار داده‌اى گفتم على را گفت خوب جانشينى است .\r\nبجبرئيل گفتم چرا ابراهيم را نمىبينم مرا بجانب باغى برد كه در آن درختى بود داراى پستان‌هائى مانند پستان گوسفند هر وقت پستان از دهان يكى از آنها خارج ميشد خداوند آن را بر ميگرداند ابراهيم به او گفت اى محمّد چه كسى را جانشين ميان امت قرار داده‌اى گفتم على را گفت خوب جانشينى است يا محمّد صلّى اللَّه عليه و آله من از خدا درخواست كردم مرا مامور غذا دادن اطفال شيعه على بن ابى طالب بگرداند تا روز قيامت به آنها غذا خواهم داد .\r\n* اعلام الدين : صفوان از حضرت صادق نقل مىكند كه فرمود هر كس ما را دوست بدارد و خدا را ملاقات كند با اينكه به اندازه كف دريا گناه داشته\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nباشد سزاوار است كه خدا او را بيامرزد .\r\n* حبيش بن معتمر گفت خدمت على عليه السّلام رسيدم او در صحن مسجد تكيه كرده بود عرضكردم سلام عليك يا امير المؤمنين و رحمة اللَّه و بركاته حال شما چطور است . آن جناب سر بلند نمود و جواب مرا داد فرمود هم اكنون در حالى هستم كه دوست دارم دوستدار خود را و صبر ميكنم بر دشمنى دشمنانم دوستان ما منتظر آسايش و فرج در هر شب و روز هستند و دشمنان ما بنيانى را بنا نهاده بر كنار گودالى سراشيب كه هر آن انتظار سرازير شدن آنها است .\r\n* حضرت صادق عليه السّلام بداود رقى گفت برايت توضيح ندهم حسنه‌اى را كه هر كس انجام دهد از وحشت روز قيامت در امان است و آن سيئه‌اى كه هر كس انجام دهد خداوند او را به صورت در آتش مياندازد ؟ گفتم چرا . فرمود :\r\nحسنه حب ما است و سيّئه دشمنى با ما است .\r\n* حارث اعور گفت خدمت امير المؤمنين عليه السّلام رسيدم فرمود : براى چه آمده‌اى . گفتم علاقه بشما مرا اينجا آورده فرمود : ترا به خدا راست بگو فقط محبت ترا آورده گفتم آرى . فرمود اينك براى تو جريانى را ميگويم كه پاداش آن را ببينى . هيچ بنده‌اى نمىميرد كه مرا دوست داشته باشد جز اينكه مرا خواهد آن طور دوست دارد و نخواهد مرد بنده‌اى كه با من دشمن است جز اينكه مرا مىبيند آن طور كه موجب ناراحتى او مىشود .\r\n* حضرت صادق عليه السّلام بعمر بن حنظله فرمود اى ابا صخر خداوند دنيا را هم به كسى كه او را دوست ميدارد و هم به كسى كه با او دشمن است ولى مسأله ولايت را نميدهد مگر به برگزيدگانش به خدا قسم شما بر دين من و دين آباى من هستيد .\r\n* فرمود به خدا قسم شفاعت خواهم كرد به خدا قسم شفاعت خواهم كرد البته سه مرتبه تكرار كرد تا جايى كه دشمن ما ميگويد ما شفاعت‌كننده و\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nدوست مهربانى نداريم شيعيان ما دامن ما را مىگيرند و ما دامن پيامبرمان را ميگيريم و او چنگ بلطف خدا مىزند .\r\n* زياد اسود به امام عرضكرد من متوجه گناهانم ميشوم ميترسم كه هلاك شوم بعد به ياد محبت شما مىافتم اميدوار بنجات مىشوم امام عليه السّلام فرمود آيا دين جز حبّ است خداوند مىفرمايد  حَبَّبَ إِلَيْكُمُ الْإِيمانَ  و فرموده  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  و مردى به پيامبر اكرم صلّى اللَّه عليه و آله عرضكرد من شما را دوست دارم فرمود : تو مرا دوست ميدارى عرضكرد آرى به خدا فرمود تو با آن كسى خواهى بود كه او را دوست ميدارى .\r\n* جابر جعفى از حضرت باقر عليه السّلام نقل كرد كه فرمود : مؤمن نزد خدا بيست امتياز دارد كه خداوند برايش وفا خواهد كرد : يكى اين است كه نفريبد او را و گمراهش نكند و او را عريان نكند و گرسنه‌اش نكند و او را خوار نگرداند و عزيزش كند و اينكه خدا او را بغرق و يا سوختن نكشد و اينكه بر روى چيزى نيفتد و چيزى بر روى او نيفتد و اينكه او را از حيله حيله‌گران نگه دارد و از ستم ستمگران و اينكه خداوند او را با ما قرار دهد در دنيا و آخرت و اينكه خداوند بر او مسلط نكند بيمارىهائى را كه شكل او را بد و زشت مىكند .\r\nو او را بر گناه كبيره نميراند و اينكه خداوند او را نفراموشاند از گناهان تا تجديد توبه نمايد و او را از دانش خود مانع نشود و او را عارف بحجت خود نمايد و اينكه باطل را از دلش بيرون كند و اينكه خداوند او را روز قيامت محشور نمايد در حالى كه نورش پيشاپيش مىدرخشد و او را موفق براى هر كار نيك كند و دشمنش را بر او مسلط نكند تا خوار و ذليلش نمايد و عاقبت او را با من و ايمان ختم كند و او را با ما قرار دهد در رفيق اعلى اينست تعهد خدا براى مؤمنين .\r\n* از كتاب فرج الكرب از ابى بصير نقل كرده كه گفت حضرت صادق\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nعليه السّلام فرمود اى ابا محمّد مردم بدسته‌هاى مختلف متفرق شدند شما دل بستيد باهل بيت پيامبرتان آنچه خدا ميخواست خواستيد و آن كس را كه خدا دوست ميدارد شما دوست داريد و كسى را كه خدا انتخاب نموده شما انتخاب نموديد بشارت باد شما را شاد باشيد ، شما به خدا قسم آمرزيده هستيد و حسنات شما را قبول ميكنند و از گناهان شما مىگذرند آيا موجب شادى تو شدم عرض كردم آرى .\r\nفرمود اى ابا محمّد گناه‌ها از پشت شيعيان ما ميريزد چنانچه برگ‌ها بوسيله باد از درخت مىريزد اين آيه همان است كه مىفرمايد  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ  « 1 »  وَ يَسْتَغْفِرُونَ لِلَّذِينَ آمَنُوا  « 2 » فرمود به خدا قسم اى ابا محمّد خداوند در اين آيه جز شما را اراده نكرده آيا ترا مسرور كردم گفتم آرى اضافه بفرمائيد .\r\nفرمود خداوند شما را در كتاب كريمش ذكر كرده  رِجالٌ صَدَقُوا ما عاهَدُوا اللَّهَ عَلَيْهِ  منظور اين است كه شما وفا كرده‌ايد به پيمانى كه در مورد ولايت ما از شما گرفته شده و ديگرى را بجاى ما نگرفتيد و فرموده است  الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ  به خدا قسم از متقين جز شما را اراده نكرده آيا ترا مسرور كردم عرضكردم آرى اضافه بفرمائيد .\r\nفرمود خداوند در اين آيه شما را ذكر نموده  إِخْواناً عَلى سُرُرٍ مُتَقابِلِينَ  به خدا قسم جز شما را اراده نكرده آيا شادت كردم .\r\nعرضكردم آرى ولى بيشتر بفرمائيد فرمود در اين آيه خداوند از شما ياد كرده  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ  پيامبر اكرم در اين آيه نبيين است ما صديقين و شهداء هستيم و شما صالحين\r\n\r\n\r\n","description":"","footnote":"\r\n( 1 ) تا اين قسمت آيه در سورهء زمر آيه 75 .\r\n( 2 ) امام عليه السّلام اين آيه را از اولش ذكر كرده كه ممكن است راوى از قلم انداخته يا ناسخ‌ها آيه اين طور است  الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا  .\r\n","page_name":" 102 ","page_number":102},
  {"content":"\r\n\r\nهستيد به خدا قسم شما شيعيان ما هستيد آيا مسرورت كردم ؟ گفتم : آرى اضافه بفرمائيد . خداوند شما را از تسلط شيطان استثناء كرد فرموده  إِنَّ عِبادِي لَيْسَ لَكَ عَلَيْهِمْ سُلْطانٌ *  به خدا قسم جز شما را از اين آيه اراده نكرده آيا مسرورت كردم گفتم آرى اضافه بفرمائيد .\r\nفرمود خداوند مىفرمايد :  يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً  به خدا قسم جز شما را اراده نكرده آيا مسرورت كردم اى ابا محمّد ؟ گفتم آرى بيشتر بفرمائيد فرمود اى ابا محمّد هيچ يك از پيامبران و پيروان آنها را استثناء نفرموده جز شيعيان ما را فرموده است   يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ إِلَّا مَنْ رَحِمَ اللَّهُ   آنها كه مورد رحمت خدا قرار ميگيرند شيعيان ما هستند آيا ترا مسرور كردم ؟ عرضكردم :\r\nآرى اضافه بفرمائيد يا ابن رسول اللَّه فرمود : خداوند شما را در كتاب خود ياد كرده در اين آيه  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  ما كسانى هستيم كه ميدانيم و دشمنان ما آنهايند كه نمىدانند و شيعيان ما اولو الالباب هستند عرض كردم بيشتر بفرمائيد .\r\nفرمود يا ابا محمّد چند برابر شدن ثواب اعمال شما از حدّ شماره بيرون است . اى ابا محمّد هر آيه‌اى كه معنى آن برگشت به بهشت مىكند و اهل بهشت را به نيكى ياد مىكند در باره ما و شما است و هر آيه‌اى كه اشاره بجهنم دارد در باره دشمن ما و مخالفين ما است به خدا قسم بر دين محمّد و ملّت ابراهيم جز ما و شما نيست ساير مردم از شما بيزارند اى ابا محمّد آيا ترا مسرور كردم گفتم آرى يا ابن رسول اللَّه فدايت شوم بعد با شادى و خوشحالى از خدمت امام مرخص شدم .\r\n* از حضرت صادق عليه السّلام در باره آيه  فَلَا اقْتَحَمَ الْعَقَبَةَ  فرمود هر كس طرفدار ولايت ما باشد از گردنه گذشته است ما همان گردنه‌اى هستيم كه هر كس از آن بگذرد نجات يابد اينك توجه كن برايت حرفى ميزنم كه بهتر از دنيا و آنچه در دنيا است باشد در اين آيه مىفرمايد  فَكُّ رَقَبَةٍ  خداوند\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nشما را از آتش جهنم بواسطه ولايت ما رهانيد شما برگزيده خدائيد اگر مردى از شما بمحشر آيد با گناهى به اندازه انبوهى شن ما شفيع او خواهيم بود نزد خداوند شما را بشارت باد در دنيا و آخرت تغييرى در كلمات خدا نيست اينست آن رستگارى بزرگ .\r\n* ميسر گفت من و علقمه پسر حضرمى و ابو حسان عجلى و عبد اللَّه بن عجلان منتظر حضرت باقر بوديم خارج شدند و فرمودند خوش آمديد شاد باشيد به خدا قسم من بوى شما و ارواح شما را دوست مىدارم شما بر دين خدا هستيد علقمه گفت هر كس بر دين خود باشد شما براى او گواهى بهشت ميدهيد مختصرى امام عليه السّلام توقف نمود سپس فرمود خود را بيازمائيد اگر مرتكب كبائر نباشيد من گواهى مىدهم عرضكرديم كبائر چيست ؟ فرمود شرك بخداى بزرگ و خوردن مال يتيم و نسبت ناشايست دادن بزنان شوهردار و نافرمانى پدر و مادر و آدم كشى و ربا و فرار از جنگ .\r\nگفت هيچ يك از ما فاعل يكى از اينها نبوده فرمود در اين صورت نجات مىيابيد اين ولايت خود را براى خدا قرار دهيد مبادا براى مردم باشد زيرا هر چه براى مردم باشد بمردم بر ميگردد و هر چه براى خدا باشد ارتباط به خدا پيدا مىكند . با مردم بنزاع نپردازيد راجع بدين خود زيرا خصومت دل را بيمار مىكند خداوند به پيامبرش مىفرمايد  إِنَّكَ لا تَهْدِي مَنْ أَحْبَبْتَ  و فرموده  أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  .\r\n* ابو حمزه گفت از حضرت صادق عليه السّلام شنيدم مىفرمود شيعيان ما نزديكترين خلق بعرش خدا هستند در روز قيامت و فرمود شما را خداوند تحيت بسلام ميگويد و شما برگزيده رحمت خدائيد و كسانى هستيد كه خداوند توفيق به آنها داده براى جلوگيرى از گناه و شما را دعوت باطاعت نموده هيچ باكى بر شما نيست و نه محزون ميشويد . اسامى شما در نزد ما صالحين خيرخواه هستيد شما اهل رضا هستيد بواسطه خشنودى خدا از شما ملائكه برادران شما هستند\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدر نيكى هر وقت كوشش نموديد دعا كنيد و اگر گناهى كرديد استغفار نمائيد شما بهترين مردم هستيد بعد از ما ، شهر و ديار شما برايتان بهشت است .\r\nو قبرهاى شما برايتان بهشت است براى بهشت آفريده شده‌ايد و در بهشت نعمتهاى شما است و بسوى بهشت در حركت هستيد .\r\n* خالد بن نجيح گفت : خدمت حضرت صادق عليه السّلام رسيديم فرمود :\r\nخوش آمديد شاد باشيد و موفق ، به خدا قسم ما بديدار شما انس داريم شما ما را بواسطه خويشاوندى كه بينمان باشد دوست نميداريد ولى براى خويشاوندى ما با پيامبر است اين علاقه شما بواسطه پيامبر است نه براى بهره‌اى دنيوى كه از ما ببريد و نه مالى بر اين محبت بشما پرداخت شده شما دعوت ما را در راه يكتائى خدا كه شريك ندارد پذيرفتيد خداوند در باره ساكنين آسمانها و زمين حكمى مقرر نموده فرموده  كُلُّ شَيْءٍ هالِكٌ إِلَّا وَجْهَهُ  همه چيز از بين ميرود جز وجه پروردگار چيزى باقى نمىماند مگر خداى يكتا كه شريك ندارد خدايا همان طورى كه اينها در دنيا با آل محمّد بوده‌اند در آخرت نيز ايشان را با آل محمّد قرار ده خدايا همان طورى كه پنهان و آشكار آنها مانند پنهان و سرّ آل محمّد است ايشان را در گروه آل محمّد در قيامت قرار ده .\r\n* ابو بصير از امام عليه السّلام سؤال كرد راجع به اين آيه  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  منظورش چيست ؟ فرمود منظور از حكمت معرفت امام است و اجتناب كبائر . هر كس بميرد و بر گردن او تعهد امامى نباشد بنوع جاهليت مرده . بهانه‌اى از مردم نمىپذيرند در راه شناسائى امامشان هر كه با عرفان امام خويش بميرد او را زيانى نخواهد رسيد كه ظهور پيش افتد يا تاخير شود او مثل كسى است كه با قائم بوده در خيمه‌اش . راوى گفت مختصرى مكث نمود سپس فرمود نه بلكه مانند كسى است كه در ركابش بجنگ پردازد سپس فرمود : نه به خدا مانند كسى است كه در سپاه پيامبر اكرم صلّى اللَّه عليه و آله بشهادت رسيده باشد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n* حارث بن احول گفت از حضرت باقر عليه السّلام شنيدم مىفرمود پيامبر اكرم بعلى عليه السّلام فرمود شبى كه مرا به آسمان بردند در بهشت نهرى سفيدتر از شير و شيرين‌تر از عسل ديدم كنار نهر آفتابه‌هائى بتعداد ستارگان آسمان بود بر كنارش قبه‌هاى ياقوت قرمز و درّ سفيد بود جبرئيل با پر خود زد بيك طرف آن ناگاه مشك ناب مشاهده شد .\r\nسپس فرمود قسم به آن كس كه جان محمّد ( ص ) در دست اوست در آن بهشت درختى است صدائى به تسبيح بلند مىكند كه پيشينيان و آيندگان مانند آن صدا را نشنيده‌اند ميوه‌هائى مانند انار ميدهد . ميوه آن فرو مىريزد براى شخص آن را ميشكافد داراى هفتاد زيور است . يا على مؤمنين بر روى تخت‌هائى از نور نشسته‌اند و آنها داراى چهره‌اى درخشانند و تو امام آنها هستى شخص داراى كفشى است كه بند كفش او چنان مىدرخشد كه راهش را روشن مىكند هر جاى بهشت را كه بخواهد . در همين موقع زنى از بالاى سر آنها مشرف مىشود و ميگويد : سبحان اللَّه اى بنده خدا ما را مفتخر نميفرمائى به او ميگويد تو كه هستى . جواب ميدهد من از آن بانوانى هستم كه خداوند در قرآن ميفرمايد در نزد ما افزون هست ( و لدينا من مزيد ) در همين موقع زن ديگرى بر او مشرف مىشود از بالاى سرشان و ميگويد سبحان اللَّه اى بنده خدا آيا مرا مفتخر نمىفرمائى .\r\nميگويد تو كه هستى جواب ميدهد من از آن نعمت‌هائى هستم كه خداوند ميفرمايد  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ  هيچ كس نميداند چه چيزها براى آنها ذخيره شده است از چيزهائى كه موجب روشنى چشمش مىگردد در مقابل اعمالى كه انجام داده‌اند .\r\nسپس فرمود قسم به آن كسى كه جان محمّد در دست اوست هفتاد هزار فرشته پيش او مىآيند او را بنام خود و پدرش مىنامند .\r\n* حسن بن سليمان سند را مىرساند به سلمان فارسى رضى اللَّه عنه گفت در نزد پيامبر اكرم صلّى اللَّه عليه و آله بوديم كه مرد عربى از بنى عامر وارد شد سلام كرده\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nگفت يا رسول اللَّه از طرف شما پيكى آمد و ما را دعوت باسلام نمود مسلمان شديم بعد ما را به نماز و روزه و جهاد دعوت كرد ديديم كار خوبى است بعد ما را از زنا و دزدى و غيبت و كار زشت باز داشت ما هم اين كارها ترك كرديم پيك شما بما گفت بر ما واجب است داماد شما على بن ابى طالب عليه السّلام را دوست بداريم سرّ اين چيست با اينكه عبادت شمرده نميشود .\r\nپيامبر اكرم فرمود : بواسطه پنج امتياز . اول اينكه من در روز بدر پس از تمام شدن جنگ نشسته بودم كه جبرئيل نازل شده گفت خداوند سلامت مىرساند .\r\nو ميگويد من مباهات كردم امروز بواسطه على با ملائكه آن موقعى كه در بين صفوف جنگ در نبرد بود و اللَّه اكبر ميگفت ملائكه با او تكبير ميگفتند .\r\nقسم بعزت و جلالم حب او را ارزانى ميدارم به كسى كه دوست او باشد و بغضش را به كسى كه با او دشمن باشد .\r\nدوم من روز جنگ احد نشسته بودم كار تجهيز عمويم حمزه تمام شده بود كه جبرئيل بر من نازل شد . گفت يا محمّد خداوند مىفرمايد نماز را واجب كردم .\r\nو آن را از مريض برداشتم و روزه را واجب نمودم اما از مريض و مسافر برداشتم و حج را واجب نمودم اما از ناتوان فقير برداشتم و زكات را واجب نمودم اما از كسى كه مالك نصاب نباشد برداشتم ولى دوستى على بن ابى طالب را برايش راه فرارى نگذاشتم .\r\nسوم . خداوند هيچ كتابى را نفرستاده و نه خلقى را آفريده جز اينكه برايش سرورى قرار داده قرآن سرور كتابهاى آسمانى است و جبرئيل سرور ملائكه يا فرمود اسرافيل . و من سرور انبياء هستم و على سرور اوصياء ، هر چيزى سرورى دارد دوستى من و دوستى على بهترين چيزى است كه بنده مطيع ميتواند بوسيله آن به خدا تقرب جويد .\r\nچهارم . خداوند در دلم انداخت كه حبّ على درخت طوبى است كه خداوند در بهشت آن را بدست خويش كاشته .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nپنجم . جبرئيل گفت روز قيامت براى تو منبرى نصب مىشود طرف راست عرش و تمام پيامبران در طرف چپ عرش و جلو آن هستند و براى على يك تخت قرار داده مىشود در طرف پهلوى تو به جهت احترام او كسى كه داراى چنين امتيازهايى باشد واجب است او را دوست بداريد مرد عرب گفت بديده مىپذيرم و اطاعت ميكنم .\r\n* جابر بن عبد اللَّه گفت روزى در مسجد مدينه اطراف پيامبر صلّى اللَّه عليه و آله را گرفته بوديم يكى از اصحاب صحبت از بهشت كرد . ابو دجانه گفت يا رسول اللَّه از شما شنيدم مىفرمودى بهشت حرام است بر پيامبران و ساير امت تا وقتى شما داخل شوى - فرمود ابو دجانه ! مگر نميدانى خداوند پرچمى از نور و ستونى از نور دارد كه آن دو را دو هزار سال قبل از آفرينش آسمان‌ها آفريد بر روى آن پرچم نوشته است «\r\nلا إله الا اللَّه . محمّد رسول اللَّه . آل محمّد خير البريه »\r\nصاحب پرچم على عليه السّلام كه پيشواى مردم است ابو دجانه گفت خدا را ستايش ميكنيم كه ما را بوسيله تو هدايت نمود و مفتخر فرمود .\r\nپيامبر اكرم صلّى اللَّه عليه و آله فرمود نميدانى هر كس ما را دوست داشته باشد و محبت ما را پذيرفته باشد خداوند او را با ما ساكن مىكند و اين آيه را خواند  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  .\r\n* يعقوب بن ميثم در نوشته‌هاى پدر خود چنين ديد كه على بن ابى طالب عليه السّلام گفت از پيامبر اكرم صلّى اللَّه عليه و آله و سلّم شنيدم مىفرمود خداوند فرموده  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  كسانى كه ايمان آورند و عمل صالح انجام دهند بهترين مردمند .\r\nدر اين موقع روى بجانب على عليه السّلام نموده فرمود آرى تو يا على و شيعيانت هستيد وعده‌گاه تو و آنها حوض كوثر است با چهره‌اى درخشان چشمهاى زيبا و قدم‌هاى آراسته با تاج مرصع بر سر .\r\nيعقوب گفت من حديث را براى حضرت باقر عليه السّلام نقل كردم فرمود در نوشته‌هاى حضرت على عليه السّلام همين طور نوشته شده است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nسپس گفت و محمّد بن عباس در كتاب بيست و پنج در تفسير اين آيه نقل مىكند شبيه آنچه در همين حديث نقل شده بود : بهترين مردم امير المؤمنين و شيعيان اويند و تفسير و  الَّذِينَ كَفَرُوا مِنْ أَهْلِ الْكِتابِ  كسانى كه كافرند از اهل كتاب .\r\nدشمنان على و پيروان آنهايند .\r\n* از كتاب منهج التحقيق روايت كرده از كتاب آل ابن خالويه حديث را بجابر انصارى مىرساند كه پيامبر اكرم مىفرمود خداوند من و على و فاطمه و حسن و حسين را از يك نور آفريد آن نور را فشرد از فشردن آن نور شيعيان ما خارج شدند ما خدا را تسبيح كرديم آنها تسبيح كردند ما تقديس كرديم پس آنها تقديس كردند ما تهليل كرديم بعد آنها تهليل كردند ما تمجيد كرديم پس آنها تمجيد كردند و خدا را بيكتائى ستوديم آنها نيز ستودند .\r\nسپس خداوند آسمانها و زمين و ملائكه را آفريد ملائكه صد سال بود كه نه تسبيح و نه تقدس را مىدانستند ما تسبيح نموديم بعد شيعيانمان بعد ملائكه تسبيح كردند همچنين در ساير چيزها پس ما موحدينى هستيم كه موحدى غير ما نبوده ، بر خدا شايسته است همان طورى كه بما و شيعيانمان امتياز بخشيده ما و شيعيانمان را در اعلى عليين جاى دهد خداوند ما و شيعيانمان را برگزيد قبل از اينكه به صورت بدن باشيم ما را خواند جواب داديم ما و شيعيانمان را آمرزيد پيش از اينكه استغفار كنيم .\r\n* ابو حمزه از حضرت صادق عليه السّلام نقل كرد كه شنيدم به مردى از شيعيان مىفرمود . شما مردان پاك و طيب هستيد و زنانتان طيبات هستند و هر مؤمنى صديق است و شنيدم شيعيان ما نزديكترين خلق خدا هستند بعرش خدا در روز قيامت بعد از ما . هر يك از شيعيان ما كه به نماز مىايستد بتعداد مخالفين عقيده‌ى او ملائكه اطرافش را مىگيرند بر او درود مىفرستند دسته جمعى تا از نماز فارغ شود و روزه دار شما در باغ‌هاى بهشت مىخرامد و ملائكه برايش دعا مىكنند تا افطار كند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n* ابن عباس گفت پيامبر اكرم صلّى اللَّه عليه و آله فرمود يا علي جبرئيل در مورد تو برايم خبرى آورد كه چشمم روشن شد و دلم شاد گشت گفت يا محمّد خداوند سلامت رسانده و فرموده است به او بگو على امام هدى و چراغ تاريكىها و حجت بر اهل دنيا و صديق اكبر و فاروق اعظم است من سوگند بعزت و جلالم ياد كرده‌ام كه داخل آتش نكنم كسى كه او را دوست داشته باشد و تسليم او و جانشينان بعدش باشد اين يك واقعيت است كه جهنم و طبقه‌هاى آن را پر از دشمنان او خواهم كرد و بهشت را پر از دوستان و شيعيانش مىكنم .\r\n* از كتاب شفا و جلاء از حضرت صادق عليه السّلام نقل مىكند كه فرمود خداوند طينت مؤمن را از سرشت انبياء آفريده پس هرگز نجس نخواهد شد عمل مؤمن به بهشت ميرود و براى او در آنجا جاى تهيه مىكند همان طورى كه شخص غلام خود را مىفرستد تا برايش فرش بيفكند بعد اين آيه را خواند  وَ مَنْ عَمِلَ صالِحاً فَلِأَنْفُسِهِمْ يَمْهَدُونَ  .\r\n* از حضرت صادق عليه السّلام نقل شده فرمود همان طورى كه با شرك چيزى سود نخواهد بخشيد با ايمان نيز چيزى زيان نميرساند .\r\n* عيسى بن ابى منصور گفت ما در خدمت حضرت صادق بوديم من و ابن ابى يعفور و عبد اللَّه بن طلحه امام عليه السّلام بدون سؤال قبلى فرمود اى پسر ابى يعفور هر كه داراى شش امتياز باشد در پيش خدا در طرف راست او قرار خواهد گرفت .\r\nابن ابى يعفور گفت فدايت شوم آنها چيست ؟ فرمود : مرد مسلمان براى برادر خود بخواهد آنچه براى عزيزترين فرد خانواده خود ميخواهد و ناپسند شمارد براى برادر خود آنچه براى عزيزترين فرد خانواده خود ناپسند ميشمارد .\r\nو در راه ولايت خيرخواه او باشد . ابن ابى يعفور گريه كرده گفت چگونه خيرخواه او باشد در ولايت .\r\nفرمود اى ابن ابى يعفور اگر با او آنقدر همبستگى داشته باشد اندوه او اندوه اينست و شادى او شادى اين در صورتى كه دوستش شاد شود . و محزون\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمىشود بواسطه حزن او اگر بتواند گره از كارش بگشايد ميگشايد و گر نه دعا برايش مىكند . سپس حضرت صادق فرمود سه چيز را بايد شما انجام دهيد و سه چيز را ما . شما فضل و مقام ما را بشناسيد و در مورد فرزندان ما نيز مراعات كنيد و انتظار عاقبت ما را داشته باشيد . هر كسى چنين باشد در نزد خدا طرف راست او خواهد بود و كسى كه در نزد خدا طرف راست باشد از نورش كسانى كه پائين از او باشند استفاده خواهند كرد و اما آن كس كه در طرف راست خداست ديگران اگر او را ببينند كه در چه ناز و نعمت است زندگى براى آنها خوش نميگذرد بواسطه فضل و مقامى كه از آنها مىبينند .\r\nابن ابى يعفور گفت چرا آنها را نبيند با اينكه طرف راست خدا هستند فرمود آنها پوشيده در نور خدايند مگر اين حديث پيامبر اكرم را نشنيده‌اى فرموده خداوند را خلقى است طرف راست و در مقابلش صورتشان از برف سفيدتر و از خورشيد تابان درخشان‌تر است سؤال ميكنند اينها كيانند ؟ گفته مىشود اينها كسانى هستند كه دوستى آنها در راه خدا بود .\r\n* نوادر راوندى باسناد خود از حضرت صادق عليه السّلام نقل مىكند كه پيامبر اكرم فرمود ثابت‌ترين شما در صراط كسى است كه بيشتر اهل بيت و اصحاب مرا دوست داشته باشد .\r\nمجالس مفيد : معتب غلام حضرت صادق از آن جناب از پدرش نقل كرد كه مرد عربى خدمت پيامبر اكرم رسيد عرضكرد يا رسول اللَّه آيا بهشت بهائى دارد ( كه بدهيم و بخريم ) فرمود آرى پرسيد بهاى بهشت چيست فرمود با اخلاص بگويد\r\nلا إله الا اللَّه\r\nعرضكرد با اخلاص گفتن آن يعنى چه . فرمود :\r\nعمل به آنچه مرا در اين مورد برانگيخته‌اند و دوستى اهل بيتم . عرضكرد پدر و مادرم فدايتان باد آيا دوستى اهل بيت شما نيز از حقوق لا إله الا اللَّه است فرمود دوستى اهل بيت من از بزرگترين حق اين جمله است .\r\nمجالس مفيد : ابا صلت هروى گفت با حضرت رضا عليه السّلام بودم وقتى داخل\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nنيشابور شد سوار قاطر خاكسترى رنگ بود علماى نيشابور باستقبالش خارج شده بودند همين كه رسيد بسر چهار راه دانشمندان لجام قاطرش را گرفته گفتند يا ابن رسول اللَّه شما را به حق آباء طاهرينت سوگند مىدهيم كه ما را حديثى از آباء گرام خود صلوات اللَّه عليهم نقل فرما .\r\nامام عليه السّلام سر از هودج بيرون آورد و تن پوشى از خز داشت فرمود پدرم موسى بن جعفر از پدرش جعفر بن محمّد از پدرش محمّد بن على از پدرش على بن الحسين از پدرش حسين بن على سرور جوانان بهشت از امير المؤمنين از پيامبر اكرم نقل كرد كه فرمود جبرئيل به من خبر داد از روح الامين از خداوند پاك و بزرگ فرمود : من خداوند يكتايم كه جز من خدائى نيست بندگانم مرا بپرستيد ! بدانيد هر كه بديدن من آيد با گواهى دادن بلا إله الا اللَّه با اخلاص داخل دژ و حصار من شده و هر كه داخل حصار من شود از عذابم در امان است عرضكردند اخلاص شهادت لا إله الا اللَّه چيست ؟ فرمود : اطاعت خدا و پيامبرش و ولايت اهل بيت او .\r\nمجالس مفيد : ابو برده اسلمى گفت از پيامبر اكرم شنيدم مىفرمود :\r\nقدم برنمىدارد بنده در روز قيامت مگر اينكه از چهار چيز از او بازخواست ميكنند . از بدن و پيكرش كه در چه راه آن را فرسوده كرده و از عمرش كه در چه راه فانى كرده و از مالش كه از چه راه بدست آورده و در چه راه خرج كرده و از حبّ ما اهل بيت .\r\nمجالس مفيد : حنان بن سدير گفت من و پدرم به مردى از اولاد ابى لهب گذشتيم كه عبد اللَّه بن ابراهيم نام داشت مرا صدا زد و گفت ابو الفضل ! اين مرد ترا حديث مىكند - اسم مرد حديث گو را كه سديف نام داشت و در آخر حديث نقل كرده ولى اينجا نگفته از حضرت باقر عليه السّلام . ما نزديك آنها شديم و سلام كرديم به او گفت حديث را برايش نقل كن . او چنين نقل كرد :\r\nحضرت باقر عليه السّلام كه از اولاد پيامبر شخصى را نظير او نديده بودم\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nفرمود جابر بن عبد اللَّه انصارى گفت پيامبر اكرم تشريف آورد و بر منبر رفت مهاجر و انصار با سلاح اجتماع كردند فرمود : مردم هر كه ما اهل بيت را دشمن بدارد خداوند او را يهودى محشور مىكند جابر گفت من حركت كرده گفتم يا رسول اللَّه گر چه شهادت بلا إله الا اللَّه و رسالت شما بدهد فرمود آرى .\r\nاين شهادت موجب حفظ خون او و ندادن جزيه ( ماليات اهل كتاب ) با كمال خوارى مىشود .\r\nسپس فرمود : مردم هر كه ما خانواده را دشمن بدارد روز قيامت يهودى محشور مىشود و اگر دجال را درك كند به او ايمان مىآورد و اگر درك نكند در زمان دجال از قبر خارج مىشود تا بدجال ايمان آورد خداوند عزير امت مرا برايم به صورت گل نشان داد ، اسماى آنها را به من آموخت همان طورى كه بآدم اسماء را آموخت از جلو من رد شدند صاحب پرچم‌ها ، براى على و شيعيانش استغفار كردم .\r\nحنان گفت پدرم به من گفت اين حديث را بنويس من نوشتم . فردا بجانب مدينه رفتيم وارد مدينه شديم و خدمت حضرت صادق عليه السّلام رسيديم من گفتم فدايت شوم مردى از اهالى مكه بنام سديف از پدرتان حديثى نقل كرد فرمود :\r\nحديث را حفظ دارى گفتم آن را نوشته‌ام فرمود به من بده . تقديم كردم همين كه رسيد به اين جمله كه پيامبر اكرم فرمود امتم براى من مجسّم شدند به صورت گل و اسم آنها را به من آموخت همانطور كه بآدم تمام اسماء را آموخت . حضرت صادق عليه السّلام فرمود : چه وقت اين حديث را آن مرد از پدرم براى تو نقل كرد .\r\nگفتم امروز هفت روز است كه از پدرتان نقل كرد فرمود من گمان داشتم اين حديث از پدرم به هيچ كس نقل نشده .\r\nمجالس مفيد : محمّد بن عبد الرحمن گفت از حضرت صادق عليه السّلام شنيدم مىفرمود ولايت ما ولايت خدا است آن ولايتى كه هيچ پيامبرى را مبعوث نكرده مگر به اين ولايت .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n* برسى در كتاب مشارق الانوار از حذيفة بن يمان نقل مىكند كه گفت ديدم پيامبر اكرم دست حسن بن على عليهما السّلام را گرفته و مىفرمايد مردم ! اين پسر على است او را بشناسيد سوگند به آن كس كه جان من در دست اوست او و دوستانش در بهشت هستند و دوستان دوستانش در بهشت هستند .\r\n* كتاب فضيلت الشيعه صدوق از ابن عباس نقل مىكند كه پيامبر اكرم فرمود حبّ على عليه السّلام گناهان را از بين مىبرد چنانچه آتش هيزم را نابود مىكند .\r\n* باسناد صدوق از صباح بن سيابه از حضرت صادق عليه السّلام نقل كرد كه فرمود شخص شما را دوست ميدارد اما از عقيده شما اطلاعى ندارد با همين حبّ خداوند او را وارد بهشت مىكند و شخص با شما دشمن است و نميداند عقيده شما چيست بواسطه همين دشمنى با شما خدا او را بجهنم مىبرد و مرد نامه عملش پر از ثواب مىشود بدون اينكه عملى انجام داده باشد . عرضكردم چگونه چنين - چيزى ممكن است .\r\nفرمود : از كنار گروهى رد مىشود كه بدگوئى از ما مىكنند همين كه چشمشان به او مىافتد به يكديگر ميگويند اين مرد از شيعيان آنها است و مردى از شيعيان ما از كنار آنها رد مىشود او را هدف قرار مىدهند و به او بد ميگويند خداوند بواسطه اين مطلب آنقدر به او ثواب مىدهد كه نامه عملش پر مىشود بدون عملى .\r\nكنز الفوائد : از پيامبر اكرم نقل شده كه بعلى عليه السّلام فرمود يا على من از خداوند درخواست كردم كه شيعيان ترا از توبه محروم نكند تا جانشان بگلو ميرسد اين درخواست مرا پذيرفت اين امتياز را به ديگرى نداده‌اند .\r\nكنز الفوائد : يونس شحام گفت به حضرت موسى بن جعفر عليه السّلام گفتم بعضى از دوستان شما گنه‌كارند شراب ميخورند و گناهان زشتى مرتكب ميشوند كه ما از آن بيزاريم فرمود از كارش بيزار باشيد ولى از خوبى او\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nبيزار نباشيد عملش را دشمن بداريد . گفتم ميتوانيم به او بگوئيم فاسق فاجر ؟\r\nفرمود نه . فاسق فاجر كافر و منكر ولايت ما است خدا امتناع دارد از اينكه ولى ما فاسق و فاجر باشد گر چه آن كارها را انجام دهد ولى بگوئيد\r\nفاسق العمل و فاجر العمل\r\nو فاجر العمل است اما مؤمن النفس و بدكار است پيكر و روان پاك دارد .\r\nبه خدا قسم نه ، دوست ما خارج نميشود از دنيا مگر اينكه خدا و پيامبر و ما از او راضى هستيم خداوند او را با همان گناهى كه دارد با چهره‌اى درخشان محشور مىكند عيب‌هايش پوشيده و دلش آسوده است ترس و اندوهى ندارد .\r\nو اين جريان چنين است كه از دنيا خارج نميشود مگر اينكه از آلودگىهاى گناه پاك مىشود يا بمصيبتى در مال يا جان يا فرزند يا بيمارى و كمترين كارى كه خداوند نسبت بدوست ما انجام مىدهد خواب وحشتناكى مىبيند و صبح مىكند اندوهگين از اين خواب همين كفاره گناهش مىشود يا ترس و وحشتى كه از طرف دولت باطل بر او وارد مىشود و يا بر او سخت گرفته مىشود هنگام مرگ بعد بملاقات خدا ميرود پاك از گناه با دلى آسوده بواسطه محمّد و امير المؤمنين صلّى اللَّه عليهما و آلهما بعد در پيش روى خود با يكى از دو امر روبرو مىشود . رحمت خدا كه وسيع‌تر از تمام مردم جهان است يا شفاعت محمّد و امير المؤمنين عليهما السّلام بعد مشمول رحمت وسيع خدا مىشود كه شايسته آن است و از مزاياى آن بهره‌مند مىشود .\r\nكنز الفوائد : على بن سليمان از شخصى نقل كرد كه حضرت صادق عليه السّلام در مورد آيه   وَ كِتابٍ مَسْطُورٍ فِي رَقٍّ مَنْشُورٍ   فرمود نوشته‌ايست كه خداوند بر روى برگ آس نوشته و روى عرش قرار داده دو هزار سال قبل از آفرينش مردم و آن نوشته اينست : اى شيعيان آل محمّد من خداى يكتايم جواب شما را مىدهم قبل از اينكه از من بخواهيد و بشما مىدهم قبل از درخواست و شما را مىآمرزم قبل از تقاضاى مغفرت .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nكنز : صاحب كتاب بشارات سند را به حسين بن حمزه مىرساند از پدرش نقل مىكند كه گفت به حضرت صادق عرض كردم فدايت شوم سنّم زياد شده و استخوانم نازك شده و اجلم نزديك است مىترسم پيش از شناختن امام از دنيا بروم فرمود اى ابا حمزه مگر عقيده‌ات اين نيست كه شهيد كسى است كه كشته شود . گفتم فدايت شوم همين طور است .\r\nفرمود ابا حمزه ! هر كس ايمان بما آورد و تصديق كند حديث ما را و انتظار ما را داشته باشد مثل كسى است كه زير پرچم قائم است بلكه زير پرچم پيامبر اكرم صلّى اللَّه عليه و آله و سلّم .\r\n* ابو بصير گفت حضرت صادق به من فرمود اى ابا محمّد ! كسى كه با ولايت ما بميرد شهيد است گفتم فدايت شوم گر چه در رختخواب از دنيا رود . فرمود گر چه در رختخواب از دنيا رود او زنده است و به او روزى مىبخشد .\r\nكنز الفوائد : محمّد بن فضيل از حضرت موسى بن جعفر عليه السّلام در باره آيه   إِلَّا الْمُصَلِّينَ الَّذِينَ هُمْ عَلى صَلاتِهِمْ دائِمُونَ   فرمود : اينها ياران پنجاهى از شيعيان ما هستند گفتم  وَ الَّذِينَ هُمْ عَلى صَلَواتِهِمْ يُحافِظُونَ  فرمود آنها صاحب نمازهاى پنجگانه شيعيان ما هستند . گفتم  « وَ أَصْحابُ الْيَمِينِ »  فرمود به خدا سوگند از شيعيان ما هستند .\r\nكنز الفوائد : ابو ذر رحمة اللَّه عليه گفت سلمان و بلال را مشاهده كردم خدمت پيامبر اكرم مىآيند سلمان خود را بر پاهاى پيامبر صلّى اللَّه عليه و آله و سلّم انداخت و شروع ببوسيدن كرد پيامبر اكرم او را از اين كار منع كرد به او فرمود سلمان نسبت به من آن كارى كه ايرانيان نسبت بپادشاهان خود ميكنند نكن ! من بنده‌اى از بندگان خدايم مانند بندگان غذا ميخورم و مانند آنها مىنشينم .\r\nسلمان گفت مولاى من شما را به خدا سوگند مىدهم مرا از مقام فاطمه عليها السّلام در روز قيامت اطلاع دهيد . پيامبر اكرم با چهره‌اى خندان و شاد توجه\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nنموده فرمود قسم به كسى كه جانم در دست اوست فاطمه دخترى است كه از صحراى قيامت مىگذرد سوار بر شترى است كه سر او از خشيت خدا و چشمانش از نور خدا است آرايش آن از جلال خدا است و گردنش از بهاء اللَّه و كوهانش از رضوان اللَّه و دم او از قدس اللَّه و پاهايش از مجد خدا است اگر راه رود تسبيح مىكند و اگر سرعت بگيرد تقديس مىكند « 1 » بر روى آن هودجى از نور است كه در آن هودج دخترى از نسل انسان ولى حوريه‌اى بس ارجمند كه آفرينش او از سه چيز جمع و ساخته شده اول آن مشك ناب وسطش عنبر الشهب و آخر آن زعفران قرمز است كه با آب حيات آميخته شده اگر آب دهان در هفت درياى شور بياندازد شيرين مىشود و اگر ناخن انگشت كوچك خود را به طرف دنيا خارج كند خورشيد و ماه را ميپوشاند . جبرئيل طرف راست و ميكائيل طرف چپ على عليه السّلام جلو و حسن و حسين پشت سرش خداوند او را نگه ميدارد و حفظ مىكند .\r\nاز صحراى قيامت رد مىشود در اين موقع ندائى از جانب خدا بلند مىشود مردم ! چشم بپوشيد و سر به زير اندازيد اين دختر پيغمبر شما است و همسر على امامتان مادر حسن و حسين از صراط رد مىشود چادرى سفيد دارد وقتى وارد بهشت شود و نگاه مىكند به آنچه خداوند برايش آماده كرده از جاه و جلال اين آيه را ميخواند  بِسْمِ اللَّهِ الرَّحْمنِ الرَّحِيمِ . *    الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ   خداوند به او وحى مىكند : اى فاطمه از من بخواه تا به تو عطا كنم و از من درخواست كن تا خشنودت كنم . او ميگويد الهى تو آرزوى من و بالاتر از آرزوى منى از تو درخواست ميكنم كه دوست من و دوست عترتم را عذاب نكنى خداوند به او وحى مىكند : اى فاطمه بعزت و جلال و مقام ارجمندم\r\n\r\n\r\n","description":"","footnote":"\r\n( 1 ) توجيه اين قبيل روايات بستگى به اطلاع از عالم آخرت دارد كه ما از آن بطور تفصيل اطلاع نداريم و توجيه آن را به خود ائمه عليهم السّلام واميگذاريم مترجم .\r\n","page_name":" 117 ","page_number":117},
  {"content":"\r\n\r\nسوگند بذات خود خورده‌ام دو هزار سال قبل از آفرينش آسمانها و زمين كه عذاب نكنم دوستان تو را و دوستان عترت ترا با آتش .\r\n* ابن بطريق در عمده از تفسير ثعلبى باسناد خود از عمر بن موسى از زيد بن على بن الحسين از پدرش از جد خود از على بن ابى طالب صلوات اللَّه عليه نقل كرد كه فرمود من به پيامبر اكرم شكايت كردم از حسادت مردم نسبت بخودم فرمود راضى نيستى چهارمى چهار نفر باشى اول كسى كه داخل بهشت مىشود من و تو و حسن و حسين هستيم همسران ما در طرف راست و چپ ما هستند و ذريه ما پشت سر همسران مايند و شيعيان ما پشت سر ذريه ما .\r\n* ابو هريره گفت پيامبر اكرم نگاه بعلى و حسن و حسين صلوات اللَّه عليهم كرده فرمود من جنگ دارم با كسى كه با تو جنگ كند و با كسى كه راه مسالمت با تو پيش گيرد مسالمت پيشه‌ام .\r\n* باسناد خود نيز از عباس بن عبد المطلب نقل مىكند كه گفت يا رسول اللَّه چرا بعضى از قريش با يك ديگر روبرو ميشوند و با كمال دوستى و محبت ولى با ما روبرو ميشوند با چهره‌اى خشمگين پيامبر اكرم فرمود : آيا چنين ميكنند ؟ عرضكرد آرى سوگند به كسى كه ترا به حق بر انگيخته فرمود قسم به آن كسى كه مرا به حق برانگيخته ايمان ندارند مگر اينكه آنها را دوست بدارند بواسطه من .\r\n* از مناقب ابن مغازلى باسناد خود از انس نقل مىكند كه گفت پيامبر اكرم فرمود روز قيامت صراط را بر كنار جهنم نصب ميكنند از روى آن رد نميشود مگر كسى كه با خود نوشته‌ى ولايت على بن ابى طالب را داشته باشد .\r\n* با سند ديگرى از زهرى نقل كرد كه گفت از انس بن مالك شنيدم مىفرمود قسم بخدائى كه جز او خدائى نيست از پيامبر اكرم شنيدم مىفرمود : عنوان نامه عمل مؤمن حب على بن ابى طالب عليه السّلام است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n* و با سند ديگر از انس نقل مىكند كه گفت پيامبر اكرم فرمود :\r\nداخل بهشت ميشوند از امت من هفتاد هزار نفر كه حسابى بر آنها نيست سپس متوجه على بن ابى طالب عليه السّلام شده فرمود : آنها از شيعيان تو هستند و تو امام آنهائى .\r\n* محمّد بن مسلم از جعفر بن محمّد از پدرش از آباء گرامش از على بن ابى - طالب عليه السّلام از پيامبر اكرم صلّى اللَّه عليه و آله فرمود : يا على شيعيان ما از قبرهاى خود روز قيامت خارج ميشوند با عيب‌ها و گناههائى كه دارند صورتهاى آنها مانند ماه شب چهارده ميدرخشد ناراحتىها از آنها دور شده و شدائد براى ايشان ساده گرديده به آنها امن و امان عنايت شده و حزن و اندوه از آنها بر طرف گرديده مردم ميترسند اما آنها ترسى ندارند مردم محزون هستند آنها اندوهى ندارند بند كفش‌هاى آنها از نور مىدرخشد سوار بر شترهاى سفيدى هستند كه داراى بال هستند رام و آرامند بىآنها مرا بيازارى و سرعت مىگيرند بدون ناراحتى و زحمت گردن آنها از طلاى قرمز است و نرم‌تر از حرير اين الطاف بواسطه قدر و منزلت آنها است در نزد خدا .\r\n* و با دو سند از ابن عباس پيامبر اكرم فرمود : على عليه السّلام روز قيامت كنار حوض كوثر است داخل بهشت نخواهد شد احدى مگر با اجازه عبور از على بن ابى طالب عليه السّلام .\r\n* ابن عباس گفت پيامبر اكرم صلّى اللَّه عليه و آله فرمود : خدا را دوست بداريد بواسطه نعمتهائى كه بشما عنايت كرده و چون شايسته‌ى دوست داشتن است و مرا دوست بداريد براى دوستى خدا و اهل بيتم را دوست بداريد بواسطه دوستى من .\r\n* عمار ياسر گفت پيامبر اكرم بعلى عليه السّلام فرمود يا على خوشا به حال كسى كه ترا دوست بدارد و در راه تو صادق باشد و واى بر كسى كه ترا دشمن بدارد و در راه تو كاذب باشد .\r\n* ام سلمه گفت شنيدم پيامبر اكرم مىفرمود على و شيعيانش در روز\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nقيامت رستگارند .\r\nتوضيح : سيد مرتضى در كتاب غرر مىنويسد : ابو عبيد . قاسم بن سلام در كتاب غريب الحديث از امير المؤمنين عليه السّلام نقل مىكند كه فرمود « من احبنا أهل البيت فليعد للفقر جلبابا او تجفافا » ابو عبيد ميگويد بعضى اين خبر را چنين توجيه كرده‌اند كه هر كسى ما اهل بيت را دوست بدارد آماده فقر و تنگدستى در دنيا باشد ولى اين درست نيست زيرا ما در ميان دوستان على عليه السّلام اشخاصى را مىبينيم مانند ساير مردم هم ثروتمند هستند و هم فقير و بين آنها در اين مورد فرقى نيست اما صحيح اينست كه منظورش فقر در قيامت است و اين سخن را مىفرمايد تا پند و اندرز دهد و دوستان را وادار به عمل و اطاعت خدا كند مثل اينكه منظورش اين است كه هر كس ما را دوست بدارد بايد براى روز قيامت و تنگدستى آن روز آنقدر ثواب آماده كند كه جبران آن تنگدستى را نمايد .\r\nابو محمّد عبد اللَّه بن مسلم بن قتيبه ميگويد : ظاهر حديث بر خلاف توجيه ابو عبيده است منظورش فقط فقر دنيوى است و معنى حديث اين است كه هر كس ما را دوست مىدارد بايد صبر كند بر تنگدستى دنيا و قناعت ورزد و خوددارى نمايد از ظواهر فريبنده زندگى و شكيبائى بر فقر را تشبيه به پوستين . و تن - پوش نموده زيرا صبر روى فقر را مىپوشاند چنانچه پوستين و تن پوش بدن را مىپوشاند .\r\nميگويد دليل صحت اين توجيه آن است كه امام عليه السّلام گروهى را ديد بر در خانه هستند بقنبر فرمود اينها كيانند . قنبر در جواب گفت اينها شيعيان شمايند . فرمود چرا چهره آنها به شيعه شباهت ندارد قنبر پرسيد چهره شيعه چگونه است ؟ فرمود شكم‌ها خالى است از گرسنگى و لب‌ها خشك است از تشنگى و چشم‌ها اشك آلود است از گريه . تمام اين توضيحات كه ذكر شد گفتار\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nابن قتيبه است هر دو وجه در خبر خوب است گر چه توجيهى كه ابن قتيبه نموده بهتر و سازگارتر است .\r\nممكن است در توجيه خبر وجه سومى نيز گفت كه لغت شاهد و گواه آن است و در لغت يك معنى فقر اين است كه بينى شتر را سوراخ مىكنند و از آن ريسمانى مىگذرانند تا شتر چموش رام شود و چنين شترى را مفقور مىگويند و هر چيزى را كه سوراخ كنى و در آن اثرى بگذارى با لفظ « فقرته تفقيرا گفته مىشود از همين قبيل است فاقره . و شمشير مفقر هم گفته‌اند .\r\nاحتمال دارد كه منظور امام اين باشد هر كس ما را دوست بدارد بايد مواظب نفس خود باشد و آن را در اختيار بگيرد لجام سركشى بر او بزند و به طرف بندگى و اطاعت نفس خود را بكشد و از شهوت‌ها خوددارى نمايد و او را بر صبر و شكيبائى بر چيزهائى كه ميل ندارد و با مشقت آنها را مىخواهد وادارد چنانچه همين كار را در مورد شتر چموش ميكنند اين وجه سومى است در مورد خبر كه ذكر نكرده .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nبخش پنجم دوستى با ائمه عليهم السّلام علامت پاكى ولادت و دشمنى با آنها علامت آلودگى ولادت است\r\nاحتجاج : از پيامبر اكرم صلّى اللَّه عليه و آله و سلّم نقل شده كه بعلى بن ابى طالب عليه السّلام فرمود يا على ترا دوست نميدارد مگر كسى كه ولادت پاكى داشته باشد . و ترا دشمن نميدارد مگر كسى كه آلودگى ولادت داشته باشد با تو از در محبت نمىآيد مگر مؤمن و از در دشمنى نمىآيد مگر كافر .\r\nمجلسى مىگويد : به زودى خواهد آمد در مواعظ امير المؤمنين عليه السّلام به نوف بكالى كه به او مىفرمايد اى نوف دروغ گفته كسى كه مدعى است حلال زاده است با اينكه نسبت به من و ائمه از فرزندانم دشمنى مىورزد و در بخش نصوص بر امامت حضرت على عليه السّلام خواهد آمد و بخش جوامع مناقب على عليه السّلام در اخبار زيادى از ابن عباس و غير او نقل شده كه پيامبر اكرم صلّى اللَّه عليه و آله فرمود : دوست نميدارد ترا مگر حلال زاده و دشمن نميدارد ترا مگر خبيث الولاده و شبيه اين خبر با سندهاى زياد .\r\nامالى صدوق : ابراهيم بن زياد كرخى . حضرت صادق جعفر بن محمّد عليه السّلام فرمود علامت حرام زاده سه چيز است 1 - بد اخلاقى و بدى برخورد 2 - و\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاشتياق و ميل بزنا 3 - دشمنى با ما اهل بيت .\r\nعلل الشرائع ، معانى الاخبار و امالى : حسين بن زيد از حضرت صادق عليه السّلام از آباء گرامش از پيامبر اكرم نقل كرد كه فرمود هر كه ما اهل بيت را دوست بدارد خدا را سپاسگزارى كند بر اولين نعمت يكى پرسيد اولين نعمت چيست ؟ فرمود : پاكى ولادت ما را دوست نميدارد مگر كسى كه ولادت پاك داشته باشد .\r\nعلل و معانى و امالى : حضرت باقر عليه السّلام نقل مىكند كه فرمود هر كه در دل خود مزه محبت ما را مييابد خدا را سپاسگزارى نمايد بر ابتداى نعمتها . عرض شد ابتداى نعمت‌ها چيست ؟ فرمود پاكى ولادت .\r\nعلل الشرائع و معانى الاخبار و امالى : عبد اللَّه بن صالح از زيد بن على از پدرش از جدش امير المؤمنين عليه السّلام نقل كرد كه پيامبر اكرم صلّى اللَّه عليه و آله و سلّم فرمود يا على هر كه من و تو و ائمه از فرزندانت را دوست داشته باشد خدا را سپاسگزار بايد باشد بر پاكى ولادتش زيرا ما را دوست نمىدارد مگر كسى كه ولادت پاك داشته باشد و دشمن نمىدارد مگر كسى كه خبث ولادت دارد .\r\nامالى : مفضل گفت از حضرت صادق عليه السّلام شنيدم باصحاب خود ميفرمود هر كس طعم و مزه محبت ما را در قلب خود مىيابد مادر خود را دعا كند زيرا او بپدرش خيانت نكرده .\r\nتفسير قمى : «  سَلامٌ عَلَيْكُمْ طِبْتُمْ  » يعنى ولادت شما پاك است زيرا داخل بهشت نميشود مگر كسى كه ولادت پاك داشته باشد  فَادْخُلُوها خالِدِينَ  امير - المؤمنين عليه السّلام فرمود : فلانى و فلانى حق ما را غصب كردند و با آن پولها كنيز خريدند و ازدواج كردند آگاه باشيد ما براى شيعيان خود اين را حلال كرديم تا ولادت آنها پاك باشد .\r\nخصال : داود بن حسن از ابى رافع از على عليه السّلام نقل كرد كه پيامبر اكرم فرمود هر كس عترت مرا دوست نداشته باشد بواسطه يكى از سه چيز است يا\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمنافق است يا زنازاده است و يا مادرش به او در ايام ناپاكى حامله شده .\r\nخصال : على بن اسباط با يك واسطه از حضرت صادق عليه السّلام نقل كرد كه فرمود : خداوند بهر چه شيعيان ما را مبتلا كند به چهار چيز مبتلا نخواهند شد 1 - بىشعورى و تميز ندادن 2 - يا بگدائى 3 - لواط دادن 4 - يا چشم سبز و آبى باشد .\r\nخصال : ابو بصير از حضرت صادق عليه السّلام نقل كرد كه فرمود : چهار خصلت است كه در مؤمن نخواهد بود . ديوانگى . بدر خانه‌هاى مردم بگدائى نميرود .\r\nاز زنا متولد نميشود و لواط نمىدهد .\r\nقرب الاسناد : قداح از حضرت صادق از پدر خود نقل كرد كه فرمود :\r\nمردى خدمت على عليه السّلام آمده گفت فدايت شوم من شما اهل بيت را دوست ميدارم .\r\nمردى نرم بود كه زود انحراف مىپذيرفت عده‌اى از حاضرين او را ستودند اما على عليه السّلام در جواب او فرمود دروغ ميگوئى ما را لواط دهنده و دلال زنها ( جا انداز ) و ولد الزنا و كسى كه مادرش در حيض به او حامله شده دوست نميدارد .\r\nآن مرد رفت در جنگ صفين بهمراهى با معاويه كشته شد .\r\nخصال : امير المؤمنين عليه السّلام فرمود : خدا را سپاسگزارى كنيد بر آنچه شما را به آن امتياز بخشيده از نعمتهاى اوليه منظورم پاكى ولادت است .\r\nعيون : دارم از حضرت رضا عليه السّلام از آباء گرامش نقل كرد كه على بن ابى طالب عليه السّلام فرمود من جلو خانه خدا ( كعبه ) نشسته بودم . پيرمردى آمد خميده و ابروهايش روى چشم‌ها را گرفته بود از شدت پيرى و در دست عصائى داشت و بر سر كلاهى قرمز و بر تن لباسى پشمينه به حضرت رسول صلّى اللَّه عليه و آله و سلّم نزديك شد . پيامبر اكرم پشت به خانه كعبه داده بود . گفت يا رسول اللَّه دعا كن خدا مرا بيامرزد فرمود پيرمرد نااميدى و اعمال تو بيهوده است و گمراهى ! همين كه پيرمرد رد شد پيامبر اكرم فرمود يا ابا الحسن اين را ميشناسى .\r\nعرض كردم نه فرمود او شيطان لعين است دويدم تا به او رسيدم و به زمين زدمش و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nروى سينه او نشستم دست خود را بر گلويش فشار دادم تا او را خفه كنم گفت اين كار را نكن يا ابا الحسن مرا تا روز قيامت مهلت داده‌اند به خدا قسم يا على من جدا ترا دوست ميدارم و هيچ كس با تو دشمنى نميكند مگر اينكه من شريك پدرش ميشوم در توليد او از مادرش به همين جهت حرامزاده مىگردد . خنديدم و رهايش كردم .\r\nسرائر : محمّد بن قيس عطار گفت حضرت باقر عليه السّلام فرمود از عرب و عجم ما را دوست نميدارند مگر كسانى كه داراى فاميل و خانواده هستند و شرافتمندند و هر فرزندى كه ولادت صحيح داشته باشد و دشمن نمىدارد مگر هر كس آلوده و مطرود باشد .\r\nسرائر : گروهى از اصحاب سند به امام عليه السّلام ميرسانند كه فرمود از بهترين فضيلت شيعيان ما اين است كه از زنان نابكار متولد نشده‌اند نه در جاهليت و نه در اسلام و داراى خانواده و شرافت و خميره و نژاد صحيح هستند .\r\nمجالس مفيد : جابر از حضرت باقر عليه السّلام و آن جناب از جابر بن عبد اللَّه انصارى نقل كرد كه پيامبر اكرم صلّى اللَّه عليه و آله و سلّم بعلى عليه السّلام فرمود به تو مژده ندهم ؟ ترا خبر از يك نعمت ندهم . عرضكرد چرا يا رسول اللَّه فرمود من و تو از يك طينت آفريده‌شده‌ايم از طينت ما مقدارى اضافه آمد . شيعيان از آن آفريده شدند . روز قيامت كه مىشود هر كس را با نسبت دادن بمادرش صدا مىزنند مگر شيعيان ترا زيرا آنها را بنام پدرانشان ميخوانند چون ولادت پاك دارند « 1 » .\r\nعلل الشرائع : ابراهيم قرشى گفت خدمت ام سلمه رضى اللَّه عنها بوديم گفت از پيامبر اكرم شنيدم بعلى عليه السّلام مىفرمود با تو دشمنى نمىورزد مگر سه نفر ولد زنا و منافق و كسى كه مادرش در حال حيض به او حامله شده .\r\nعلل الشرائع : جابر بن عبد اللَّه انصارى گفت در خدمت پيامبر اكرم صلّى اللَّه عليه و آله\r\n\r\n\r\n","description":"","footnote":"\r\n( 1 ) اين خبر چند مرتبه با مختصر اختلافى نقل شده .\r\n","page_name":" 125 ","page_number":125},
  {"content":"\r\n\r\nدر منى بوديم پيرمردى را مشاهده كرديم در سجده و ركوع بود با تضرع .\r\nگفتيم يا رسول اللَّه چقدر خوب نماز ميخواند فرمود اين همان كسى است كه پدر شما را از بهشت خارج كرد .\r\nعلى عليه السّلام بىباكانه پيش او رفت و چنان او را تكان داد كه پهلوهايش درهم فرو رفت فرمود اگر خدا بخواهد ترا ميكشم شيطان گفت نميتوانى تا آن هنگام كه در نزد پروردگارم تعيين شده ترا چه شده كه ميخواهى مرا بكشى ؟\r\nبه خدا قسم هيچ كس با تو دشمنى نمىورزد مگر اينكه نطفه من قبل از نطفه پدرش با مادر او مىآميزد من با دشمنان تو در اموال و اولاد مشاركت ميكنم و اين آيه در قرآن اشاره به همان است  وَ شارِكْهُمْ فِي الْأَمْوالِ وَ الْأَوْلادِ  .\r\nپيامبر اكرم فرمود : يا على راست ميگويد . از قريش كسى با تو دشمنى نمىورزد مگر زنازاده باشد و از انصار مگر يهودى باشد و از عرب مگر پليد باشد و از ساير مردم مگر شقى و از زنان مگر زنى كه از مقعد حيض مىبيند بعد سر به زير انداخت سپس سر برداشته فرمود گروه انصار بفرزندان خود محبت على را عرضه بداريد .\r\nجابر بن عبد اللَّه انصارى گفت : ما محبت على را بر فرزندان خود عرضه ميداشتيم هر كه على را دوست ميداشت مىفهميديم اولاد ما است و هر كه دشمنى با على ميورزيد او را از خود نمىدانستيم .\r\nمعانى الاخبار : سيف بن عميره از حضرت صادق عليه السّلام نقل كرد كه فرمود :\r\nولد زنا علاماتى دارد يكى از آنها دشمنى با ما اهل بيت است دوم علاقه و ميل بزنا دارد كه خود از آن توليد شده سوم دين را سبك ميشمارد چهارم بد برخورد با مردم است و بدخو نيست با برادرانش مگر كسى كه در رختخواب پدرش متولد نشده يا كسى كه مادرش او را در هنگام حيض حامله شده .\r\nمحاسن : ابو عبد اللَّه مدائنى گفت حضرت صادق عليه السّلام فرمود : وقتى محبت ما در دل شما برقرار گرديد خدا را سپاسگزارى كنيد بر بهترين نعمت . گفتم\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمنظور فطرت اسلام است فرمود نه پاكدامنى است ما را دوست نمىدارد مگر پاكدامن و دشمن نمىدارد مگر كسى كه مادرش او را از ديگرى حامله شده و به شوهرش نسبت داده بر اسرار و زنان خويشاوند خود نگاه مىكند و از آنها ارث ميبرد چنين كسى هرگز ما را دوست نمىدارد ما را دوست نميدارد مگر كسى كه پاك باشد از هر طايفه‌اى كه هست .\r\nمحاسن برقى : عثمان بن عبد اللَّه غلام شريح كندى گفت خدمت حضرت صادق عليه السّلام بوديم نصر قاضى و مردى از قبيله بنى كعب از طايفه احمس نيز حضور داشت احاديثى نقل كرد وقتى آن دو نفر خارج شدند عرضكردم فدايت شوم در كوفه عربى و عجمى نمىشناسم كه از اين دو با شما خانواده بيشتر دشمنى داشته باشند فرمود نسب و نژاد صحيح دارند و كسى كه داراى نژاد صحيح باشد اظهار ارادتى نميكند با ما بطورى كه بتوان بر او خورده گرفت .\r\nگفت من بكوفه رفتم هر دو نفر را ملاقات كردم اول به نصر گفتم يادت مىآيد احاديثى را كه حضرت صادق ميفرمود . گفت به خدا قسم ما در ذكر خدا و موعظهء نيكو بوديم . آن ديگرى را ديدم به او نيز همين حرف را زدم گفت من چيزى بخاطرم نمىرسد كه از ايشان شنيده باشم . من يكى از آن احاديث را بخاطرش آوردم گفت اين را من از حضرت صادق شنيده‌ام تو دو مرتبه بازگو ميكنى ؟ به خدا قسم اگر سر مردى از طلا باشد پاهايش از چوب است برو خدا ترا زشت كند « 1 » .\r\nمحاسن برقى : با همين سند نقل مىكند كه من به حضرت صادق شكايت كردم راجع بخانه‌اى كه داشتم در قبيله احمس همسايه‌هايش دشمن اهل بيت بودند اما آن مرد از آنها نبود . حضرت صادق فرمود آنهائى كه تو نقل ميكنى داراى نژاد صحيح هستند از ايشان كمك بگير براى استرداد حق خود انجام خواهند داد .\r\n\r\n\r\n","description":"","footnote":"\r\n( 1 ) شايد به جهت تقيه اين طور ميگويد ميخواهد تصريح بمقام امام نكند .\r\n","page_name":" 127 ","page_number":127},
  {"content":"\r\n\r\nمن پيش آنها آمدم و گفتم حضرت صادق به من دستور داده از شما كمك بگيرم . گفتند درست است اگر ما ارادتمند حضرت صادق هم نباشيم بايد با اين نژادشناسى ايشان دستورش را اجرا كنيم با من به راه افتادند و خانه را از دست آنها خارج نمودند و فروختند و پولش را در اختيار من گذاشتند .\r\nمحاسن برقى : عبد اللَّه بن عون شيبانى از يكى از دوستان نقل كرد كه گفت من از ساربانى يك طرف پالكى محملى را كرايه كردم گفت ناراحت نباشى از هم كجاوه خود بالاخره بايد يك نفر را با تو سوار كنم . وقتى بقادسيه رسيديم ديدم يكى از همسايگان مرا آورد كه سابقه داشتم چقدر مخالف اهل بيت است گفت اين همسفر تو است به ظاهر چنين گفتم كه من از خدا چنين آرزوئى را ميكردم و خيلى از همسفرى با او اظهار خرسندى كردم و به خود وعده دادم كه غلام و خدمتكار او باشم تمام اين حرفها بواسطه ترس از او بود ولى هر چه من وعده داده بودم كه خدمتكارى كنم و غلام او باشم او نسبت به من همين كارها را انجام ميداد .\r\nوقتى بمدينه رسيديم گفت من حقى بر تو دارم و تو در نظر من شخصيت با احترامى هستى گفتم صحيح است حق و حرمتى است گفت من ميدانم تو داراى چه مذهبى هستى اينك براى من از سرور خود اجازه بخواه كه خدمتش برسم گفت من متحير شدم و نميتوانستم در صورت او تماشا كنم و نميدانستم چه جواب به او بگويم . بالاخره خدمت حضرت صادق عليه السّلام رسيدم و درخواست آن مرد را عرضكردم و معامله او را نيز گوشزد نمودم و اظهار كردم كه او از مخالفين است و از شما اجازه شرفيابى خواسته ولى من به او جوابى نداده‌ام . فرمود به او اجازه بده . گفت هيچ چيز از امور مالى مرا اين قدر خوش حال نميكرد كه از اجازه دادن امام به او خوش‌حال شدم تا او بفهمد من در نزد امام چه موقعيتى دارم .\r\nآن مرد را آوردم امام صادق عليه السّلام خيلى به او احترام كرد بعد دستور داد سفره افكندند و شروع كرد برايش غذا ريختن و به او ميفرمود بخور خدا رحمتت كند\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nتا بالاخره سفره برچيده شد . حضرت صادق عليه السّلام فرمود پيامبر اكرم فرموده است ما شروع به گوش دادن كرديم احاديثى را نقل فرمود كه گمان نداشتم كسى اين احاديث را بتواند از امام نقل كند ( بواسطه اختناق و فشار قدرت حاكم ) .\r\nحضرت صادق عليه السّلام در آخر سخنان خود فرمود «  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  » فرمود براى پيامبر اكرم صلّى اللَّه عليه و آله و سلّم نيز همسران و ذريه‌اى خداوند قرار داد همانطور كه براى ساير پيامبران قرار داده ما بازماندگان پيامبر و ذريه او هستيم آنچه براى اولين ما قرار داده براى آخرين ما نيز قرار داده . گفت ما از جاى حركت كرديم و رفتيم اما شبى بر من بطولانى شدن آن شب نگذشته بود .\r\nفردا صبح خدمت حضرت صادق عليه السّلام رسيدم گفتم آقا مگر من بشما عرض نكردم عقيده اين مرد چگونه است فرمود چرا ولى او داراى نژادى است كه اگر خدا بخواهد حرف ما را مىپذيرد و اگر خدا نخواهد هدايت بيابد آن اصالت و طهارت نژادى كه دارد مانع مىشود كه نقل كند آنچه را از ما شنيده راجع بامامت . وقتى بعراق رسيديم كسى را نديدم كه از او پايدارتر و محكمتر در امر امامت باشد .\r\nكشف اليقين : حكم بن زهير از جابر نقل كرد كه گفت پيامبر اكرم با اصحاب خود نشسته بود چشمش بعلى عليه السّلام افتاد فرمود اين امير المؤمنين و سرور مسلمين و امير سفيد چهرگان است آن جناب آمد و بين پيامبر و عايشه نشست عايشه ( از روى اعتراض گفت ) پسر ابى طالب جايى پيدا نكردى براى نشستن بجز روى پاى من پيامبر اكرم از پشت دستى به او زده فرمود مرا ناراحت نكن در باره حبيب و عزيزم همانا دشمن او نيست مگر سه نفر . يا زنازاده است يا منافق و يا مادرش در هنگام حيض به او حامله شده .\r\nارشاد مفيد : عبد اللَّه بن حزام انصارى گفت ما خدمت پيامبر اكرم صلّى اللَّه عليه و آله بوديم با گروهى از انصار فرمود اى انصار فرزندان خود را آزمايش كنيد با\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمحبت على بن ابى طالب هر كه او را دوست بدارد بدانيد رشيد و درست است و هر كه دشمن بدارد بدانيد بواسطه آلودگى نطفه اوست .\r\nكتاب استدراك سيف بن عميرة از منصور بن حازم نقل كرد كه از حضرت صادق عليه السّلام شنيدم ميفرمود هر كس شيعه ما نباشد به خدا قسم او برده و بنده است ميخواهد بپذيرد يا نپذيرد .\r\n\r\nبخش ششم جاهائى كه دوستى ائمه عليهم السّلام در آنجاها سودمند است و اينكه ائمه عليهم السّلام هنگام مرگ و غير آن مىآيند و در قبر از ولايت آنها سؤال ميكنند\r\nامالى ابن شيخ : ص 112 حارث از على بن ابى طالب عليه السّلام نقل كرد كه فرمود هر كه مرا دوست داشته باشد روز قيامت مرا بطورى خواهد ديد كه مايل است و هر كه مرا دشمن بدارد در قيامت طورى مىبيند كه مايل نيست .\r\nامالى ص 30 حارث همدانى گفت خدمت امير المؤمنين عليه السّلام رسيدم فرمود حارث مرا دوست ميدارى عرضكردم آرى به خدا قسم يا امير المؤمنين . فرمود وقتى جانت بگلوگاه برسد مرا آن طور مىبينى كه دوست دارى اگر مرا ببينى چگونه مردم را از حوض دور ميكنم مثل اينكه شترى غريبه را از آبشخور دور مىكند خوشنود ميشوى و اگر مرا مشاهده كنى كه از صراط ميگذرم و پرچم حمد در دست\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمن است مقابل پيامبر اكرم از اين ديدار خوشحال خواهى شد .\r\nخصال و امالى : جابر از حضرت باقر از پدرش على بن الحسين از پدر خود نقل كرد كه پيامبر اكرم فرمود دوستى من و دوستى اهل بيت در هفت محل سودمند است كه بسيار هراس‌انگيزند . هنگام مرگ . در قبر ، هنگام نشور و در موقع نامه عمل و در هنگام حساب و در ميزان و در صراط .\r\nهمين روايت را در فردوس از ابن شيرويه از على عليه السّلام از پيامبر اكرم عينا نقل نموده .\r\nمحاسن برقى : فضل هاشمى از پدرش نقل مىكند كه حضرت صادق عليه السّلام فرمود :\r\nدوستى با ما اهل بيت در هفت محل سود مىبخشد : در نزد خدا و هنگام مرگ و در قبر و روز محشر و در كنار حوض و در ميزان و در صراط .\r\nتوضيح : نزد خدا يعنى در دنيا با تقرب يافتن نزد خدا يا باستجابت دعا و قبول اعمال يا در درجات بهشت و يا هنگام حاضر شدن براى حساب در نتيجه با خبر قبلى بيشتر سازگار است .\r\n* كتاب فضائل الشيعه بنقل از سكونى از حضرت صادق عليه السّلام از آباء گرامش نقل مىكند : پيامبر اكرم فرمود پايدارترين شما در صراط كسى است كه بيشتر اهل بيت مرا دوست داشته باشد .\r\n* ابو حمزه ثمالى از حضرت باقر از آباء گرامش نقل كرد كه پيامبر اكرم صلّى اللَّه عليه و آله و سلّم بعلى عليه السّلام فرمود خداوند محبت ترا در قلب مرد مسلمانى جاى گير نكرده مگر اينكه در صراط اگر قدمش لغزيد پاى ديگرش را محكم مينمايد تا خداوند او را بواسطه محبت تو داخل بهشت مىكند .\r\nكنز الفوائد : عبد الجبار از پدرش از جدش على بن جعفر از برادرش موسى بن جعفر از جدش على بن الحسين از پدر خود از جدش امير المؤمنين عليه السّلام نقل كرد كه پيامبر اكرم صلّى اللَّه عليه و آله فرمود يا على كسى كه ترا دوست ميدارد فاصله‌اش با ديدن چيزى كه موجب روشنى چشمش شود همين قدر است كه با مرگ\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nروبرو شود بعد اين آيه را خواند  رَبَّنا أَخْرِجْنا نَعْمَلْ صالِحاً  خدا يا ما را خارج كن تا عمل صالح در ولايت على انجام دهيم «  غَيْرَ الَّذِي كُنَّا نَعْمَلُ  » غير از آنچه انجام ميداديم در عداوت آن جناب در جواب آنها گفته مىشود  « أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ وَ جاءَكُمُ النَّذِيرُ  » آيا ما شما را عمر نداديم به مقدارى كه متذكر شويد و براى شما راهنما نفرستاديم كه منظور پيامبر است «  فَذُوقُوا فَما لِلظَّالِمِينَ مِنْ نَصِيرٍ  » بچشيد كه ستمگران آل محمّد را ياورى نيست آنها را كمك كند و نجاتشان بخشد و از اين گرفتارى آنها را نگه دارد .\r\nكنز الفوائد : در تفسير اهل بيت عليهم السّلام در حديث احمد بن ابراهيم در باره آيه   فَلَوْ لا إِذا بَلَغَتِ الْحُلْقُومَ وَ أَنْتُمْ حِينَئِذٍ تَنْظُرُونَ   يعنى شما نگاه ميكنيد بوصى محمّد امير المؤمنين عليه السّلام كه دوستش را بشارت به بهشت ميدهد و دشمنش را به آتش «  وَ نَحْنُ أَقْرَبُ إِلَيْهِ  » يعنى ما نزديكتريم بامير المؤمنين «  مِنْكُمْ وَ لكِنْ لا تُبْصِرُونَ  » ولى شما نمىشناسيد .\r\nكنز الفوائد : از ابن نباته روايت شده كه گفت حارث همدانى وارد خدمت امير المؤمنين عليه السّلام شد با چند نفر از شيعيان من نيز با حارث بودم حارث در راه رفتن خود خم و راست ميشد و با عصاى كج خود به زمين ميكوبيد چون مريض بود .\r\nحارث در نزد على مقام و منزلتى داشت امير المؤمنين به او توجه نموده فرمود حارث حالت چطور است . جوابداد روزگار مرا فرسوده كرده و ناراحتى و درد مرا افزون نموده اين خصومت و اظهار نظرهاى مخالف اصحابت . فرمود در چه مورد عرضكرد در مورد مقام شما و گرفتارى كه از اين راه پيش آمده . يك دسته افراط ميكنند و غالى هستند گروهى نيز دشمن و نابكارند و يك دسته هم در شك و ترديد بسر مىبرند نمىدانند روى آورند يا برگردند .\r\nفرمود برادر همدانى كافى است . بهترين شيعيان و پيروان من ميانه‌روها هستند زيادرو بايد بسوى آنها برگردند و عقب مانده‌ها نيز خود را به آنها برسانند\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nعرضكرد فدايت شوم توضيح بيشترى بدهيد تا شك و ترديد از دل ما برود و ما را داراى بصيرت نمائى فرمود متوجه باش تو آدمى هستى كه امر بر تو مشتبه شده دين خدا بوسيله اشخاص تشخيص داده نمىشود بايد دليل واقعى باشد . وقتى حق را تشخيص دادى اهل حق را نيز خواهى شناخت .\r\nاى حارث ! بهترين سخن حق است و كسى كه آشكارا بگويد مجاهد است من يك واقعيت را برايت توضيح مىدهم درست گوش كن بعد بدوستان خود كه شايسته هستند اطلاع بده . بدان من بنده‌ى خدا و برادر پيامبر و صديق اول هستم كه او را تصديق كردم وقتى آدم بين روح و جسد بود . آنگاه من صديق اول در ميان امت شما بودم واقعا پس ما اول و آخريم جز اينكه من داراى امتيازى مخصوص هستم اى حارث من برگزيده و وابسته مخصوص و وصى و ولى و صاحب سر و نجواى پيغمبرم به من فهم كتاب و فصل خطاب و علم قرآن و اسباب داده شده در اختيار من هزار كليد نهاده هر كليدى هزار درب را باز مىكند هر دربى بر يك مليون پيمان ميرسد مرا تائيد كرده - يا مدد كرده باضافه آن با شب قدر و اين جريان براى من و ذريه‌ام كه حافظ مقام امامت باشند خواهد بود تا خداوند وارث زمين و هر چه در آن است شود ( تا قيامت ) .\r\nحارث ! قسم به آن كس كه دانه را شكافت و انسان را آفريد به تو مژده مىدهم كه دوست و دشمنم مرا در چند جا خواهند ديد . هنگام مرگ . صراط . موقع تقسيم كردن . پرسيد تقسيم كردن چه چيز ؟ فرمود تقسيم نمودن براى آتش بطور صحيح . ميگويم اين دوست من است و اين شخص دشمن من است .\r\nسپس امير المؤمنين عليه السّلام دست حارث را گرفت و فرمود حارث دست تو را گرفتم همان طورى كه پيامبر اكرم صلّى اللَّه عليه و آله و سلّم دست مرا گرفت من شكايت از حسادت قريش و منافقين كرده بودم . فرمود روز قيامت من چنگ بلطف خدا ميزنم و تو چنگ بدامن من و ذريه تو چنگ بدامن تو ميزنند و شيعيانت چنگ بدامن آنها مىزنند خداوند با پيامبرش چه خواهد كرد ؟ پيامبر با وصى خود چه خواهد\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nكرد . وصى او با خاندان و شيعه خود چه خواهد كرد .\r\nحارث اين مختصر را از جريانى بزرگ به گوش سپار تو محشور خواهى شد با كسى كه او را دوست ميدارى و هر چه انجام داده‌اى نتيجه‌اش را خواهى برد اين حرف را سه مرتبه تكرار كرد .\r\nحارث از جاى حركت كرد از شادى رداى خود را مىكشيد گفت ديگر باكى ندارم قسم به خدا بعد از اين چه بملاقات مرگ روم و چه مرگ بملاقاتم بيايد .\r\nمشارق الانوار : پيامبر اكرم صلّى اللَّه عليه و آله فرمود : دوستى اهل بيت من در هفت محل هولناك براى دوستداران آنها سودمند است . هنگام مرگ . در قبر .\r\nموقعى كه از قبرها بيرون مىآيند هنگام دادن نامه عمل و موقع حساب و در ميزان و در صراط هر كه ميخواهد در اين اماكن در امان باشد على را دوست بدارد و بدستاويز محكم چنگ زند كه همان على بن ابى طالب و عترت اوست بعد از او آنها جانشينان و اولياى منند علم آنها علم من حلمشان حلم من ادبشان ادب من و نژادشان نژاد من سرور اوليا و رهبر اتقيا و يادگار انبيا هستند جنگ با آنها جنگ با من دشمن آنها دشمن منند .\r\n* اعلام الدين ديلمى از حضرت صادق عليه السّلام نقل مىكند كه فرمود وقتى جان هر كدام از شما برسد باينجا با دست اشاره به حلق خود كرد به او ميگويند ديگر در دنيا از هر چه ميترسيدى حالا در امانى بعد به او بشارتش را ميدهند .\r\n* از امام صادق عليه السّلام از پيامبر اكرم بعلى عليه السّلام فرمود يا على شيعيان خود را بشارت به ده امتياز بده .\r\n1 - پاكى ولادت 2 - حسن ايمان 3 - دوستى خدا با آنها 4 - وسعت قبر 5 - نور آنها روبرويشان مىدرخشد 6 - فقر از ديده آنها برداشته شده و دلهايشان غنى است 7 - خشم خدا با دشمنانشان 8 - ايمن بودن از برص و جذام 9 - ريختن گناه‌ها و خطاها از ايشان 10 - آنها با منند در بهشت و من\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبا آنهايم خوشا به حال آنها چه عاقبت خوبى دارند .\r\n* جابر بن عبد اللَّه گفت خدمت پيامبر اكرم صلّى اللَّه عليه و آله بوديم آن جناب رو بجانب على عليه السّلام نموده فرمود يا ابا الحسن اين جبرئيل است كه ميگويد خداوند شيعيان و محبين ترا هفت امتياز بخشيده 1 - رفق و مدارا هنگام مرگ 2 - آرامش هنگام وحشت 3 - نور در تاريكى 4 - در امان بودن هنگام ترس 5 - دادگرى در ميزان 6 - عبور از صراط 7 - داخل شدن بهشت پيش از مردم نورشان پيشاپيش آنها مىدرخشد « 1 » .\r\n* ابن ابى يعفور گفت حضرت صادق عليه السّلام فرمود من خجالت ميكشم از زياد تكرار كردن اين سخن براى شما . فاصله بين شما و بين اينكه حسرتتان را بخورند همين قدر است كه جان شما باينجا برسد با دست اشاره بحنجره خود نمود پيامبر اكرم و على مرتضى عليهما السّلام پيش او مىآيند و به او ميگويند از آنچه ميترسيدى خداوند به تو امان داد و آنچه اميدوار بودى در پيش روى تو است مژده باد شما را شما طيبين هستيد و زنانتان طيبات . هر زن مؤمنى حوريه است زيبا و هر مرد مؤمنى صديق و شهيد .\r\n* حضرت صادق عليه السّلام ابتداء فرمود شما ما را دوست داشتيد با اينكه مردم دشمن ما بودند و ما را تصديق كرديد مردم تكذيب نمودند با ما پيوستيد مردم بما جفا كردند خدا زندگى شما را زندگى ما و مرگتان را مرگ ما قرار داده .\r\nبه خدا قسم فاصله بين يكى از شما تا چشمش روشن شود همين قدر است كه جانش باينجا برسد با دست اشاره بگلوى خود كرد پوست را كشيد باز تكرار كرد راضى نشده تا سوگند ياد كرد فرمود قسم به آن خدائى كه جز او پروردگارى نيست پدرم حضرت باقر اين را برايم نقل كرد . مردم اين طرف آن طرف رفتند\r\n\r\n\r\n","description":"","footnote":"\r\n( 1 ) روايتى در اين جا نقل شده بود كه شيعيان داراى بيست امتيازند قبلا ترجمه شده بود .\r\n","page_name":" 135 ","page_number":135},
  {"content":"\r\n\r\nرفتند شما راهى كه خدا مىخواست از پيش گرفتيد . خداوند از بين بندگان خود محمّد صلّى اللَّه عليه و آله را انتخاب كرد شما هم برگزيده خدا را انتخاب كرديد از خدا بپرهيزيد و امانت‌ها را برسانيد به سياه و سفيد چه از خوارج باشد يا شامى .\r\n* عبد الرحيم گفت حضرت باقر عليه السّلام به من فرمود همانا حسرت شما را مىخورند وقتى جان شما باينجا برسد ملك الموت بر او نازل مىشود و به او مى - گويد آنچه اميدوار بودى به تو دادند و از آنچه مىترسيدى در امان هستى دربى برايش مىگشايد از منزلش ببهشت به او گفته مىشود نگاه كن بجايگاه خود در بهشت ببين اين پيامبر اكرم است و فلان و فلان و فلان كه از رفقاى تو بودند اين آيه همين مطلب را مىفرمايد   الَّذِينَ آمَنُوا وَ كانُوا يَتَّقُونَ لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ   .\r\n* صفوان از حضرت صادق عليه السّلام نقل كرد كه فرمود به خدا قسم شما بر دين خدا و دين ملائكه هستيد به خدا قسم شما بر حق هستيد از خدا بترسيد و زبان خود را نگه داريد و نماز در مسجدهايتان بخوانيد و عيادت از مريضهايتان بكنيد وقتى مردم راهى را در پيش گرفتند شما طفره نرويد . ثواب شما را خدا ميدهد بيشترين موقعى كه بر شما حسرت مىخورند زمانى است كه جان شما برسد باينجا ( اشاره بگلوى خود ) چشمش روشن مىشود .\r\n* جابر جعفى از حضرت باقر عليه السّلام نقل كرد كه امير المؤمنين عليه السّلام بحارث اعور فرمود محبت ما در سه جا ترا سود مىبخشد . هنگام نزول ملك الموت هنگام نزول پرسش در قبر و هنگام ايستادن در پيشگاه پروردگار .\r\n* كتاب محتضر حسن بن سليمان از ام سلمه نقل مىكند كه پيامبر اكرم بعلى عليه السّلام فرمود يا على برادرانت در چهار جا خوشحال ميشوند هنگام جان دادن من و تو شاهد حال آنهائيم موقع پرسش در قبر و هنگام عرض اعمال و در هنگام صراط .\r\n* سعيد بن يسار گفت يكى از دو پسر شاهپور كه هر دو با ورع و تقوى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبودند به حال احتضار افتاد خيال ميكنم زكريا بود هنگام مرگ من در بسترش بودم دست خود را گشود بعد گفت دستم را گشودم يا على . اين جريان را من براى حضرت صادق عليه السّلام نقل كردم از جاى حركت كرده رفتم چيزى نگذشت كه شخصى را از پى من فرستاد خدمتش رسيدم فرمود بگو آن مرد چه ميگفت گفتم دستش را گشود بعد گفت يا على دستم را گشودم حضرت صادق عليه السّلام فرمود به خدا قسم او را ديده به خدا قسم او را ديده .\r\nامالى الشيخ : عبد اللَّه بن وليد گفت خدمت حضرت صادق عليه السّلام رسيديم سلام كرديم و نشستيم سؤال كرد شما كه هستيد . گفتيم از اهالى كوفه هستيم فرمود در هيچ شهرى بيشتر از كوفه ما دوست نداريم . اين گروه مورد عنايت خاص هستند . خداوند شما را هدايت كرد بامرى كه مردم جاهل به آن هستند ما را دوست داريد با اينكه مردم دشمن مايند و تصديق ما را كرديد وقتى مردم تكذيب كردند پيرو ما شديد در صورتى كه مردم مخالفت با ما كردند خداوند زندگى شما را زندگى ما و مرگتان را مرگ ما قرار داد .\r\nمن گواهى مىدهم كه پدرم مىفرمود فاصله بين يكى از شما تا روشن شدن چشمش يا اينكه مورد حسرت قرار گيرد همين قدر است كه جانش باينجا برسد با دست اشاره به حلق خود كرد سپس فرمود خداوند در قرآن مىفرمايد  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  ما ذريه پيامبر اكرميم صلّى اللَّه عليه و آله .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nبخش هفتم اعمال قبول نميشود مگر با ولايت\r\nآيات : ابراهيم ( 14 )  مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ  .\r\nطه ( 20 )  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  .\r\nخداوند فرمود :  وَ مَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا يَخافُ ظُلْماً وَ لا هَضْماً  .\r\nتفسير : حكم خدا در آيه اولى باينكه اعمال كفار باطل است و اخبار زيادى وارد شده باطلاق كافر بر مخالفين زيرا منكر نصوص بر ائمه هستند .\r\nعلى بن ابراهيم در تفسير اين آيه گفته است هر كس اقرار بولايت امير المؤمنين عليه السّلام نداشته باشد عملش باطل است . مانند خاكسترى كه بادى بر آن بوزد او را از هم بپاشد .\r\nهدايت را در آيه دوم در بيشتر اخبار تفسير بهدايت بولايت نموده‌اند اما ايمان در آيه سوم شكى نيست كه ولايت داخل در ايمان است خداوند شرط\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاعمال صالحه را كه سبب نترسيدن از ظلم شود نسبت بجلوگيرى از ثوابى كه شايسته آن است و از ثوابش كم كنند ( كه تعبير بهضم در آيه شده ) ايمان قرار داده .\r\nابن عباس گفته : نميترسد از اينكه بر گناهانش بيفزايند و از حسناتش كم كنند هضم در لغت بمعنى كم كردن و نقص است . بدان كه دانشمندان شيعه شرط صحت اعمال و قبولى آن را ايمان ميدانند كه يك قسمت ايمان اقرار بولايت تمام ائمه و امامت ايشان است اخبارى كه دلالت بر اين معنى دارند متواتر است بين شيعه و سنى .\r\nتفسير قمى : در روايت ابو الجارود از حضرت باقر در باره آيه  فَلا يَخافُ ظُلْماً وَ لا هَضْماً  مينويسد يعنى از عملش كم نميشود و اما منظور از ظلم يعنى اعمالش از بين نميرود .\r\nامالى صدوق : ساباطى از حضرت صادق عليه السّلام نقل كرد كه فرمود :\r\nروز قيامت اولين چيزى كه از بنده سؤال مىكند نمازهاى واجب و زكات واجب و از روزه واجب از حج واجب و از ولايت ما خانواده است اگر اقرار بولايت ما كرد و بر همين اعتقاد مرد نماز و روزه و زكات و حج او قبول مىشود اما اگر اقرار بولايت ما نكرد در پيشگاه پروردگار هيچ يك از اعمالش را قبول نخواهد كرد .\r\nامالى : محمّد بن جعفر بن محمّد از پدرش از آباء گرامش نقل كرد كه جبرئيل بر پيامبر اكرم نازل شد گفت يا محمّد خداوند سلام مىرساند و ميگويد آسمانهاى هفتگانه و آنچه در آنها است و زمين‌هاى هفتگانه و هر چه در آنها است آفريدم محلى را عظيم‌تر از ركن و مقام نيافريده‌ام اگر بنده‌اى از اول خلقت آسمانها و زمين‌ها مرا در آنجا بخواند ولى بملاقات من بيايد با انكار ولايت على او را برو مياندازم در آتش جهنم .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nامالى : حفص از حضرت صادق عليه السّلام نقل مىكند كه فرمود على عليه السّلام ميگفت بهره‌اى در دنيا نيست مگر براى يكى از دو نفر . شخصى كه هر روز بر كارهاى نيكش بيفزايد و كسى كه گناهش را با توبه جبران كند كجا ميتواند توبه كند . به خدا قسم اگر سجده كند تا گردنش قطع شود خداوند از او نخواهد پذيرفت مگر با ولايت ما اهل بيت .\r\nتفسير قمى : ابو حمزه گفت از حضرت صادق عليه السّلام شنيدم مىفرمود هر كس مخالف شما باشد گر چه پيوسته عبادت كند و كوشش نمايد مشمول اين آيه مىشود    وُجُوهٌ يَوْمَئِذٍ خاشِعَةٌ . عامِلَةٌ ناصِبَةٌ تَصْلى ناراً حامِيَةً    .\r\nتفسير قمى : عبد الرحمن بن كثير از حضرت صادق عليه السّلام در مورد آيه  مَنْ جاءَ بِالْحَسَنَةِ فَلَهُ عَشْرُ أَمْثالِها  فرمود اين آيه مربوط بعموم مسلمين است و حسنه عبارت از ولايت است هر كسى كار نيكى بكند براى او ده برابر نوشته مىشود اگر ولايت نداشته باشد پاداش او را در مقابل عمل نيكش در دنيا ميدهند و در آخرت او را بهره‌اى نيست .\r\nتفسير آيات با سندهاى زيادى در ابواب تفسير آيات گذشت .\r\nتفسير قمى : حارث بن يحيى از حضرت باقر عليه السّلام در باره آيه  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  فرمود دقت ميكنيد چگونه شرط شده ، توبه و ايمان و عمل صالح برايش سودى ندارد مگر وقتى كه هدايت يابد .\r\nقسم به خدا اگر كوشش خود را به كار برد كه عمل كند از او نمىپذيرند مگر وقتى هدايت يابد . گفتم هدايت بسوى چه كس ؟ فرمود بسوى ما .\r\nتفسير قمى : در روايت ابى الجارود از حضرت باقر عليه السّلام در مورد آيه  فَمَنْ يَعْمَلْ مِثْقالَ ذَرَّةٍ خَيْراً يَرَهُ  نقل كرد كه فرمود اگر اهل جهنم باشد و در دنيا به اندازه ذريه‌اى عمل نيك انجام داده باشد روز قيامت حسرت آن را مىخورد ، در صورتى كه براى غير خدا انجام داده باشد و در مورد آيه  وَ مَنْ يَعْمَلْ مِثْقالَ ذَرَّةٍ شَرًّا يَرَهُ  فرمود اگر اهل بهشت باشد آن عمل بد را روز قيامت مىبيند\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبعد او را مىبخشند .\r\nتوضيح : اخبارى كه دلالت بر اين مطلب دارند در بخش‌هاى نصوص بر ائمه عليهم السّلام گذشت مانند خبر مفضل : كه مىفرمايد اى محمّد اگر بنده‌اى مرا بپرستد تا نفسش قطع شود و مانند مشك خشك و كهنه شود بعد پيش من آيد در حالى كه منكر ولايت اينها باشد او را به بهشت جاى نخواهم داد و نه زير عرش او را در سايه قرار مىدهم .\r\nدر بخش نص بر امير المؤمنين عليه السّلام اخبار زيادى خواهد آمد مانند خبر محمّد بن يعقوب نهشلى از حضرت رضا از آباء گرامش كه خداوند مىفرمايد عمل هيچ عمل‌كننده‌اى را نمىپذيرم مگر با اقرار بولايت او با نبوت پيامبرم احمد و اخبار زيادى نيز در ابواب تاويل آيات همين جلد گذشت .\r\nامالى ابن شيخ : در ضمن نامه‌اى كه امير المؤمنين عليه السّلام بوسيله محمّد بن ابى بكر براى مردم مصر فرستاد نوشت اى بندگان خدا اگر از خدا بپرهيزيد و مراعات پيامبر خود در راه اهل بيتش بنمائيد با بهترين وجه خدا را پرستيده‌ايد و با بهترين صورت او را ياد كرده‌ايد و بهترين سپاسگزارى را كرده‌ايد و بهترين صبر و شكر را نموده‌ايد و عالىترين كوشش را كرده‌ايد گر چه ديگران از شما نماز بيشتر و روزه زيادترى داشته باشند شما پرهيزگارتر و خيرخواه‌تر براى ائمه و پيشوايان دين خود هستيد .\r\nامالى ابن شيخ : ابو ليلى از حسين بن على عليه السّلام نقل كرد كه پيامبر اكرم صلّى اللَّه عليه و آله فرمود پايدار باشيد در راه محبت ما اهل بيت زيرا هر كس خدا را در قيامت ملاقات كند با دوستى ما بشفاعت ما داخل بهشت مىشود قسم به آن كس كه جانم در دست اوست هيچ كس از عمل خود بهره‌اى نخواهد برد مگر با شناختن حق ما .\r\nامالى : ساباطى گفت به حضرت صادق عليه السّلام عرضكردم ابو اميه يوسف بن ثابت از شما نقل كرد كه فرموده‌اى : با ايمان عمل زيان بخش نيست و با كفر\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nعمل سودى نمىبخشد .\r\nفرمود ابو اميه از تفسير اين مطلب نپرسيد . همانا مقصودم اين است كه هر كس امام از آل محمّد را بشناسد و او را دوست بدارد آنگاه بنفع خود هر كار نيك انجام دهد از او قبول مىشود و چندين چندين برابر مىشود از اعمال نيك با معرفت بهره‌مند مىشود مقصودم اين بود .\r\nهمچنين خداوند از بندگان اعمال صالح را اگر امام ستمگرى را كه خدا قرار نداده دوست داشته باشند نخواهد پذيرفت .\r\nعبد اللَّه بن ابى يعفور گفت : مگر خداوند نمىفرمايند  مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ  چگونه عمل صالح سودمند نيست از كسى كه دوستدار پيشوايان جور باشد .\r\nحضرت صادق عليه السّلام فرمود : ميدانى حسنه‌اى كه خداوند در اين آيه مىفرمايد چيست . معرفت امام و اطاعت از اوست خداوند مىفرمايد  وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلَّا ما كُنْتُمْ تَعْمَلُونَ  منظور از سيئه در اين آيه انكار امامى است كه از جانب خدا تعيين شده سپس فرمود هر كس روز قيامت بيايد با ولايت امام ستمگرى كه از جانب خدا تعيين نشده و منكر حق و ولايت ما باشد خداوند او را برو در آتش جهنم ميافكند .\r\nامالى : انس بن مالك گفت در خدمت پيامبر اكرم صلّى اللَّه عليه و آله و سلّم از تبوك بر ميگشتيم نگران و ناراحت ، در بين راه به من فرمود : پالان‌هاى شتر و پلاس‌ها را بياندازيد . اين عمل را انجام دادند پيامبر اكرم صلّى اللَّه عليه و آله و سلّم بر فراز آنها رفت و سخن‌رانى كرد . حمد و سپاس خدا را نمود و چنانچه شايسته اوست ثنا گفت سپس فرمود : مردم ! چه شد وقتى سخن از آل ابراهيم عليه السّلام مىشود چهره‌هاى شما گشاده و خندان است ولى وقتى صحبت از آل محمّد مىشود چنان ناراحت ميشويد و از خشم بر افروخته مىگرديد مثل اينكه دانه انار بر صورت شما\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nپاشيده‌اند . قسم به آن كسى كه مرا به پيامبرى برانگيخته اگر هر يك از شما روز قيامت بيايد با اعمالى به مقدار كوهها ولى بدون ولايت على بن ابى طالب برو او را در جهنم مىافكنند .\r\nامالى : ابن عباس گفت پيامبر اكرم صلّى اللَّه عليه و آله فرمود اى فرزندان عبد المطلب من از خدا سه چيز خواسته‌ام شخص معتقد شما را ثابت قدم بدارد و گمراه شما را هدايت كند و نادان شما را تعليم نمايد و از خداوند خواسته‌ام كه شما را شخصيت برجسته و نجيب و مهربان قرار دهد اگر شخصى به پا ايستد بين ركن و مقام نماز بخواند و روزه بگيرد ولى دشمن اهل بيت محمّد باشد داخل آتش مىگردد « 1 » .\r\nامالى : معاذ بن كثير گفت در عرفات تماشا كردم جمعيت زيادى ديدم نزديك به حضرت صادق عليه السّلام رفتم عرضكردم در عرفات جمعيت كثيرى شركت كرده‌اند . چشم به اطراف انداخت سپس فرمود نزديك من بيا خدمت آن جناب رفتم . پس گفت : خار و خاشاكى است كه موج از اين طرف و آن طرف مىآورد به خدا قسم حج نيست مگر براى شما نه به خدا قسم قبول نميكند خدا مگر از شما .\r\nامالى ابن شيخ : ابو حمزه از على بن الحسين عليه السّلام نقل كرد كه پرسيد از ما كداميك از سرزمين ما بهتر است . گفتيم خدا و پيامبر و پسر پيامبر بهتر مىدانند . فرمود بهترين مكان‌ها ما بين ركن و مقام است اگر مردى به اندازه نوح در ميان مردم عمر كند نهصد و پنجاه سال روزها روزه بدارد و شبها شب زنده‌دار باشد در همين محل بعد خدا را ملاقات كند بدون ولايت ما اين اعمال او را ذرّه‌اى سود نمىبخشد .\r\nمعانى الاخبار : ابن ابى عمير از يكى از اصحاب و ياران خود نقل كرد از حضرت صادق عليه السّلام كه به آن جناب عرض كردند ابو الخطاب از قول شما نقل كرده كه فرموده‌ايد وقتى حق را شناختى هر عملى مايلى انجام بده فرمود :\r\n\r\n\r\n","description":"","footnote":"\r\n( 1 ) اين روايت در صفحه بعد با مختصر اختلاف تكرار شده .\r\n","page_name":" 143 ","page_number":143},
  {"content":"\r\n\r\nخدا لعنت كند ابو الخطاب را به خدا قسم اين طور به او نگفته‌ام من به او گفتم وقتى حق را شناختى هر عمل خيرى كه ميخواهى انجام بده خداوند مىپذيرد خداوند مىفرمايد  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ  و در اين آيه مىفرمايد  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً  .\r\nمعانى الاخبار : فضيل بن عثمان گفت از حضرت صادق عليه السّلام پرسيدند كه آقا اين ناپاكان از پدرت حديثى نقل مىكنند . كه فرموده : وقتى عرفان يافتى هر چه ميخواهى بكن به همين دليل هر كار حرامى را حلال ميدانند فرمود خدا آنها را لعنت كند اينها را چه شده ؟ پدرم فرمود وقتى حق را شناختى هر عمل خيرى كه مايلى انجام ده كه از تو خدا قبول مىكند .\r\nاحتجاج : از امير المؤمنين عليه السّلام در جواب مرد كافرى كه ادعاى تناقض در قرآن ميكرد امير المؤمنين عليه السّلام فرمود اما آيه  فَمَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا كُفْرانَ لِسَعْيِهِ  و آيه  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  تمام اينها سودى ندارد مگر با هدايت و هر كس به او نام ايمان را بدهند شايسته نجات نخواهد بود از چيزهائى كه موجب هلاكت گمراهان شد . اگر چنين بود بايد يهوديان نجات مىيافتند بواسطه اعترافى كه بتوحيد و اقرارى كه به خدا دارند و ساير اشخاصى كه اقرار بوحدانيت دارند از قبيل شيطان و اشخاص ديگرى كه از او در كفر پائين‌ترند . اين مطلب را خداوند در اين آيه بيان نموده  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ  و اين آيه ديگر .  الَّذِينَ قالُوا آمَنَّا بِأَفْواهِهِمْ  ايمان داراى حالات و درجاتى است كه شرح آن به طول مىانجامد .\r\nاز آن جمله ايمان بر دو وجه است 1 - ايمان بقلب و ايمان به زبان .\r\nچنانچه منافقين در زمان پيامبر اكرم صلّى اللَّه عليه و آله همين طور بودند بواسطه نيروى اسلام و ترسى كه داشتند با زبان ايمان آوردند ولى در دل ايمان نداشتند . پس ايمان\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبقلب تسليم در مقابل خدا است كسى كه امور را به خدا واگذارد از دستور او سرپيچى نمىكند چنانچه شيطان از سجده براى آدم و بيشتر امت‌ها از اطاعت پيمبران سرپيچى كردند توحيد براى آنها نفعى نداشت چنانچه براى شيطان سودى نبخشيد آن سجده‌هاى طولانى چون او يك سجده‌اش چهار هزار سال طول كشيد چون او نظرى جز رسيدن بموقعيت‌هاى مادى و دنيوى و رسيدن بمقام نداشت به همين جهت نماز و صدقه سودى ندارد مگر با هدايت به راه نجات و طريق حق .\r\nعلل الشرائع : مفضل بن عمر گفت حضرت صادق عليه السّلام نامه‌اى نوشت كه در آن چنين نوشته بود : خداوند هيچ پيامبرى را نفرستاده كه دعوت بمعرفت خدا كند ولى اطاعت از امر و نهى در دعوت او نباشد خداوند از بندگان قبول مىكند عمل بواجباتى را كه قرار داده با حفظ حدودى كه معين كرده با معرفت كسى كه دعوت به خدا مىنمايد هر كسى اطاعت كند حرام ميداند ظاهر و باطن حرام را نماز ميخواند و روزه ميگيرد و حج و عمره انجام ميدهد و تعظيم تمام دستورات خدا را مينمايد هيچ يك را وانگذارد و تمام خوبىها را عمل كند و تمام اخلاق پسنديده را و از هر بدى پرهيز كند .\r\nو هر كسى گمان كند حلال پيمبر را حلال و حرام را حرام دانسته بدون معرفت پيامبر حلالى را حلال و حرامى را براى خدا حرام ندانسته و هر كه نماز بخواند و زكات دهد و حج و عمره بجا آورد تمام اين كارها بدون معرفت كسى كه خدا اطاعت او را واجب نموده انجام دهد هيچ كارى را انجام نداده نه نماز و نه روزه و نه زكات و حج و عمره بجا آورده و نه غسل از جنابت كرده و پاك نشده نه حرامى را حرام و نه حلالى را حلال دانسته اهل نماز نبوده گر چه ركوع و سجود كرده و نه زكات و حج انجام داده تمام اينها در صورتى صحيح است كه بشناسد كسى را كه خداوند بر مردم منت نهاده با اطاعت كردن و پيروى از او .\r\nهر كه او را بشناسد و اطاعت كند خدا را اطاعت نموده و هر كسى خيال كند\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nكه فقط معرفت كافى است بدون اطاعت دروغ گفته و مشرك است گفته شده بشناس آنگاه هر چه ميخواهى كار نيك انجام ده زيرا از تو نمىپذيرند كار نيك را مگر با معرفت . وقتى معرفت پيدا كردى آنگاه هر چه مايلى بنفع خود اطاعت و فرمانبردارى كن چه كم و چه زياد مقبول و پذيرفته است .\r\nبصائر : يعقوب بن شعيب گفت : از حضرت صادق عليه السّلام راجع به آيه  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  پرسيدم فرمود هر كس توبه از ظلم كند و ايمان آورد از كفر و عمل صالح انجام دهد سپس هدايت يابد بولايت ما با دست اشاره به سينه خود كرد .\r\nثواب : اسحاق بن غالب از حضرت صادق عليه السّلام نقل كرد كه فرمود يكى از احبار بنى اسرائيل آنقدر عبادت كرد كه همچون خلالى ( نازك ) شد خداوند به پيامبر زمان او وحى كرد كه به او بگو بعزت و جلال و جبروتم سوگند اگر آنقدر مرا عبادت كنى كه همچون چربى در ديگ آب شوى از تو نخواهم پذيرفت مگر از آن راهى بيايى كه به تو دستور داده‌ام .\r\nاز محاسن همين روايت را صفوان نقل مىكند .\r\nثواب الاعمال : معلى بن خنيس گفت حضرت صادق عليه السّلام فرمود اى معلى اگر بنده‌اى خدا را صد سال عبادت كند بين ركن و مقام روزها روزه بگيرد و شبها بشب‌زنده‌دارى مشغول باشد تا ابروهايش روى چشمش بيفتد و از پيرى استخوانهاى سينه‌اش بهم برسد در صورتى كه جاهل به حق ما باشد ثوابى براى او نيست .\r\nثواب الاعمال : ميسر گفت خدمت حضرت باقر عليه السّلام در خيمه حدود پنجاه نفر بودند امام عليه السّلام در حالى كه ما مدتى سكوت كرده بوديم نشسته بود فرمود شما را چه شده شايد خيال ميكنيد من پيامبرم . به خدا قسم من چنين نيستم .\r\nولى من با پيغمبر خويشاوندى دارم و از اولاد اويم هر كه با ما به‌پيوندد خدا با او مىپيوندد و هر كه ما را دوست بدارد خدا او را دوست ميدارد و هر كه ما را\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمحروم نمايد خدا محرومش مىكند آيا شما ميدانيد كداميك از محل‌ها در نزد خداوند با ارزشتر است هيچ كدام از ما سخنى در پاسخ نگفت . خود آن جناب فرمود آن محل مكه است كه آنجا را براى خود حرم قرار داده و خانه‌اش را آنجا قرار داده .\r\nسپس فرمود : آيا ميدانيد چه محلى در نزد خدا احترام بيشتر دارد .\r\nهيچ كدام از ما در جواب سخنى نگفتيم خود آن جناب در جواب خويش فرمود :\r\nآن محل بين ركن و مقام و درب كعبه است و اين محل همان محلى است كه اسماعيل عليه السّلام گوسفندان خود را علوفه ميداد و نماز ميخواند . قسم به خدا اگر بنده‌اى به پا بايستد در اين محل شب را تا بصبح نماز بخواند و روز را تا بشب روزه بدارد ولى عارف به حق و حرمت ما اهل بيت نباشد خداوند هرگز از او چيزى را قبول نخواهد كرد .\r\nتفسير فرات : حسين بن سعيد باسناد خود از امام باقر عليه السّلام همان خبر را نقل كرده و در آخر آن افزوده است پدر ما ابراهيم خليل از چيزهائى كه با خدا قرار گذاشت . اين بود كه گفت خدايا دلهاى مردم را متوجه و علاقمند بخاندان و فرزندان من بگردان . منظور ابراهيم همه مردم نبود . شما اوليا ما و كسانى كه شبيه شمايند اولياى او هستيد . شما در ميان مردم مانند يك موى سياه در پيكر گاوى سفيد و مانند موى سفيدى در گاو سياهى هستيد . سزاوار است مردم حج خانه خدا را بجا آورند و ما را احترام و تعظيم كنند بواسطه عظمتى كه خدا بما عنايت كرده و با ما برخورد كنند با مقامى كه ما داريم ما راهنمايان بسوى خدا هستيم .\r\nثواب الاعمال : ابن تغلب گفت حضرت صادق عليه السّلام فرمود هر ناصبى و دشمن ما خانواده اگر چه عبادت كند و بسيار كوشش داشته باشد بازگشت او به اين آيه است :   عامِلَةٌ ناصِبَةٌ تَصْلى ناراً حامِيَةً   .\r\nثواب الاعمال : ميسر گفت خدمت حضرت صادق عليه السّلام رسيدم . گفتم فدايت\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nشوم مرا همسايه‌اى است كه پيوسته از صداى او بيدار ميشوم قرآن ميخواند و مكرر ادامه ميدهد و مشغول دعا و گريه و زارى است پنهان و آشكارا در باره او جستجو كردم از تمام كارهاى حرام خوددارى مىكند . فرمود ميسر بگو ببينم چيزى از راهى كه تو در آن قدم برميدارى اعتقاد دارد . گفتم خدا ميداند .\r\nگفت سال بعد به حج رفتم از خود او در اين مورد سؤال كردم ديدم اعتقادى بامامت ندارد . خدمت حضرت صادق عليه السّلام رسيده گفتم . باز پرسيدند آيا اعتقادى به اين راه كه تو گام بر ميدارى دارد . گفتم نه .\r\nفرمود ميسر كدام محل احترامش از همه جا در نزد خدا بيشتر است عرض كردم خدا و پيامبر و پسر پيامبرش ميدانند . فرمود ميسر ! بين ركن و مقام است كه باغى از باغهاى بهشت است و ما بين قبر و منبر پيامبر كه باغى از باغهاى بهشت است اگر بنده‌اى را خداوند عمر طولانى بدهد و او را عبادت كند بين ركن و مقام و بين قبر و منبر هزار سال و بعد او را در رختخوابش مظلوم بكشند مثل كشتن گوسفند سفيد سپس بملاقات پروردگار رود بدون ولايت ما بر خدا لازم است او را با سر ميان آتش جهنم اندازد .\r\nتوضيح : شايد اختصاص بگوسفندى كه سفيد باشد كه بعضى معنى اصلى را چنين گفته‌اند يا گوسفندى كه سفيدى او بيشتر از سياهيش باشد به جهت آن است كه زودتر كشته مىشود .\r\nقصص الأنبياء : ابن مسكان از حضرت صادق از آباء گرامش عليهم السّلام نقل كرد كه موسى بن عمران به مردى گذشت كه دست بسوى آسمان بدعا برداشته بود موسى بدنبال كار خود رفت هفت روز گذشت كه به آن محل نيامد پس از هفت روز برگشت ديد دستش را بلند كرده و دعا مىكند و زارى و تضرع دارد و حاجت خود را از خدا ميخواهد خداوند بموسى وحى كرد كه اى موسى اگر آنقدر دعا كند كه زبانش قطع شود دعايش را مستجاب نمىكنم مگر اينكه بدر خانه من بيايد از راهى كه به او دستور داده‌ام .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nتوضيح : يعنى از راه ولايت انبياء و اوصياى آنها و پيروى از ايشان .\r\nمحاسن برقى : ابو سعيد خدرى گفت از پيامبر اكرم شنيدم اگر بنده‌اى خدا را هزار سال بين ركن و مقام عبادت كند آنگاه او را بكشند چنانچه گوسفند را ميكشند مظلوم‌وار خداوند او را مبعوث خواهد كرد با كسانى كه به آنها اقتداء كرده و از هدايت ايشان پيروى مىنموده و روش خود آنها را از پيش گرفته است اگر بهشتى باشند بهشت و اگر جهنمى باشند جهنم : بصائر : عبد الرحمن بن كثير : گفت با حضرت صادق عليه السّلام به حج رفتم در بين راه امام عليه السّلام بر فراز كوهى رفت و مردم را از نظر گذرانيد . فرمود چقدر سر و صدا زياد است ولى حاجى كم است . داود رقى عرضكرد يا ابن رسول اللَّه آيا خداوند دعاى اين جمعيت را مستجاب مىكند . فرمود واى بر تو اى ابا سليمان خداوند نمىآمرزد كسى را كه برايش شريك قرار دهد و منكر ولايت على مانند بت‌پرست است .\r\nعرضكرد كه آيا شما دوست و دشمنتان را ميشناسيد . فرمود واى بر تو ابا - سليمان هيچ كس متولد نميشود مگر اينكه در پيشانى او نوشته مىشود . مؤمن يا كافر است . شخصى پيش ما مىآيد با ولايت ما و بيزارى از دشمنانمان ما مىبينيم در پيشانيش نوشته است مؤمن است يا كافر ، خداوند در قرآن ميفرمايد  إِنَّ فِي ذلِكَ لَآياتٍ لِلْمُتَوَسِّمِينَ  ما دشمنانمان را از دوست‌مان باز ميشناسيم .\r\nبصائر : ثمالى گفت امير المؤمنين عليه السّلام سخنرانى كرد براى مردم پس از حمد و ثناى خدا فرمود : خداوند محمّد مصطفى صلّى اللَّه عليه و آله را برسالت برگزيد و او را بوحى مطلع گردانيد مردم را از علم بهره‌مند گردانيد ولى در ميان ما خانواده گنجينه علم و درب‌هاى حكمت و روشنائى و نور واقعى است هر كه ما را دوست بدارد از ايمان خود بهره مىبرد و عملش قبول مىشود هر كه از شما ما را دوست نداشته باشد ايمان او را سودى نمىبخشد و عملش را نمىپذيرد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتوضيح : منظور اينست كه بعلم صحيح نخواهند رسيد مگر بدر خانه ما بيايند . اين روايت از چند كتاب ديگر تكرار شده .\r\nمحاسن : يعقوب شعيب گفت از حضرت صادق عليه السّلام تاويل اين آيه را پرسيدم  لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  فرمود هدايت بولايت ما بيابد نمىبينى خداوند چگونه شرط نموده است .\r\nمحاسن برقى : عبيد اللَّه بن على حلبى گفت حضرت صادق عليه السّلام فرمود :\r\nنميخواهم برايتان حديث بگويم براى شما حديث خواهم گفت و نصيحت خواهم كرد چگونه شما را نصيحت نكنم با اينكه شما به خدا قسم سپاه خدا هستيد به خدا سوگند خدا را نپرستيده ديندارى جز شما اين را بگيريد و از بين نبريد و از اهل آن جلوگيرى نكنيد اگر از شما جلوگيرى كنم از من جلوگيرى مىشود .\r\nمحاسن برقى : عمر الكلبى گفت با حضرت صادق عليه السّلام طواف خانه كعبه ميكردم او بر من تكيه كرده بود فرمود عمر ! چقدر جمعيت زياد است عرضكردم آرى فدايت شوم فرمود به خدا قسم حج بجا نمىآورد غير شما و دو چندان پاداش نمىدهند به كسى جز شما ، به خدا قسم شما مورد عنايت خورشيد و ماه هستيد و شما به خدا قسم اهل دين خدا هستيد از شما قبول ميكنند و شما را مىآمرزند .\r\nمحاسن : زراره گفت از حضرت صادق عليه السّلام سؤال كردند من نيز حضور داشتم از اين آيه  مَنْ جاءَ بِالْحَسَنَةِ فَلَهُ عَشْرُ أَمْثالِها  شامل كسانى كه اعتقاد بامامت نداشته باشند مىشود ؟ فرمود نه اين اختصاص بمؤمنين دارد عرضكردم آيا كسى كه روزه بدارد و نماز بخواند و از كارهاى حرام پرهيز كند و پرهيز - كار باشد اما اعتقاد بامامت نداشته باشد ولى ناصبى و دشمن هم نباشد . فرمود :\r\nخداوند آن‌ها را برحمت خود وارد بهشت مىكند .\r\nمحاسن : ابو بصير از حضرت باقر در باره آيه   يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ . وَ جاهِدُوا فِي اللَّهِ حَقَّ جِهادِهِ  \r\n\r\n","description":"","footnote":"","page_name":" 150 ","page_number":150},
  {"content":"\r\n\r\n  هُوَ اجْتَباكُمْ وَ ما جَعَلَ عَلَيْكُمْ فِي الدِّينِ مِنْ حَرَجٍ   فرمود در باره نماز و روزه و كارهاى نيك وقتى خدا و پيامبر و امام‌هاى ما خانواده را دوست بدارند قبول خواهند كرد .\r\nمحاسن برقى : ابو برحة رماح گفت حضرت صادق عليه السّلام فرمود مردم سياهى لشكرند حاجى شما هستيد .\r\nمحاسن : از يكى از اصحاب از حضرت صادق عليه السّلام نقل مىكند كه عرضكردم بايشان من تمام خانواده‌ام را براى انجام حج آورده‌ام مگر يك دخترم كه فراموش كردم . فرمود برميگردى و يادت خواهد بود انشا اللَّه . فرمود اينها را آورده‌اى كه بيابان منى و عرفات را پر كنى عرضكردم آرى .\r\nفرمود به خدا قسم حج بجا نمىآورد بجز شما و پذيرفته نخواهد شد مگر از شما .\r\nمحاسن : عمر بن ابان كلبى گفت حضرت صادق عليه السّلام به من فرمود چقدر جمعيت زيادى هستند . عرضكردم آرى يا ابن رسول اللَّه فرمود به خدا قسم بجز شما كسى حج براى خدا انجام نميدهد و نماز نميخواند و پاداش دو چندان را نميدهند مگر بشما و مراقبين ماه و خورشيد و ستارگان ( يعنى مراقب براى انجام نمازها ) و اهل دين شما هستيد و شما را مىآمرزند و از شما مىپذيرند .\r\nمحاسن : حارث بن مغيره گفت من خدمت حضرت صادق عليه السّلام نشسته بودم يك نفر داخل شد و گفت يا ابن رسول اللَّه چقدر امسال حاجى زياد شده فرمود ميخواهد زياد باشد يا كم به خدا قسم خداوند نمىپذيرد مگر از شما و نمى - آمرزد مگر شما را .\r\nمحاسن : عمر بن حنظله گفت به حضرت صادق عليه السّلام عرضكردم يك آيه در قرآن مرا به شك انداخته فرمود : كدام آيه . عرضكردم  إِنَّما يَتَقَبَّلُ اللَّهُ مِنَ الْمُتَّقِينَ  فرمود : در چه چيز اين آيه مشكوك‌شده‌اى گفتم هر كس نماز بخواند و روزه بگيرد و خدا را بپرستد از او مىپذيرد . فرمود خداوند از -\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nپرهيزكاران عارف مىپذيرد .\r\nبعد فرمود : تو پارسا و زاهدتر هستى يا ضحاك بن قيس . گفتم نه ضحاك بن قيس فرمود از او هيچ يك از عبادتهائى كه ذكر كردى نمىپذيرند .\r\nمحاسن : جابر از حضرت باقر عليه السّلام نقل كرد كه پيامبر اكرم فرمود :\r\nاگر بنده‌اى خدا را عبادت كند هزار سال و بعد او را مثل گوسفند بكشند سپس با بغض و دشمنى ما اهل بيت بيايد ، خداوند عملش را به خودش رد مىكند .\r\nمحاسن : ميسر از پدر خود نخعى . گفت حضرت صادق عليه السّلام به من فرمود ميسر ! كدام يك از شهرها به نظر تو احترام زيادتر دارد هيچ كس نتوانست جواب بدهد . خود امام عليه السّلام فرمود مكه . بعد پرسيد كدام قسمت مكه حرمت بيشتر دارد كسى جوابش را نداد خود امام عليه السّلام فرمود بين ركن تا حجر الاسود به خدا قسم اگر بنده‌اى هزار سال خدا را عبادت كند تا عصب گردنش قطع شود از پيرى بعد با بغض و كينه ما وارد قيامت شود خداوند عمل او را رد مىكند .\r\nتفسير امام عسكرى : حضرت صادق عليه السّلام فرمود : اندوهناكترين مردم كسى است كه ثروت زيادى را با رنج فراوان و برخورد با هول و هراس‌هاى زياد و خطرهاى عظيم جمع كرده باشد بعد اين ثروت را در راه صدقه و انفاق در كارهاى نيك صرف كند و جوانى و نيروى خود را در عبادت و نماز بپايان رساند با اين كارها حقى براى على بن ابى طالب عليه السّلام قائل نباشد و موقعيت او را در اسلام نشناسد و چنين به‌پندارد كسى كه يكدهم و يك دهم از يك دهم‌هاى او ارزش و مقام ندارد از على عليه السّلام بهتر است برخورد به براهين مينمايد ولى دقت نميكند با آيات و اخبار بر او استدلال مىشود ولى بيشتر در گمراهى خود فرو ميرود اين چنين شخصى از هر كسى در روز قيامت حسرت و اندوهش بيشتر .\r\nانفاق‌هاى او به صورت افعىها برايش مجسم ميشوند و او را ميگزند و نمازها و عباداتش به صورت شعله‌هاى آتش پيكرش را فرا ميگيرند و او را به جهنم\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nميكشند . ميگويد اى واى مگر من نمازخوان نبودم مگر من زكات نميدادم مگر من از مال و ناموس مردم پرهيز نداشتم چرا چنين گرفتار و مبتلا شده‌ام .\r\nبه او ميگويند اى بدبخت اعمالت هيچ سودى برايت نخواهد داشت در صورتى كه بزرگترين واجب را بعد از توحيد و ايمان به پيامبرى حضرت محمّد صلّى اللَّه عليه و آله و سلّم ضايع كرده باشى . آنچه بر تو لازم بود از معرفت به حق على عليه السّلام ولىّ خدا نابود كردى و پيرو دشمن خدا شدى كه بر تو حرام بود اگر بجاى اعمالى كه انجام داده‌اى از اول دنيا تا آخر آن عبادت ميكردى و بجاى صدقه‌هايت تمام روى زمين پر از طلا را انفاق مىكردى جز فاصله و دور شدن از رحمت خدا چيزى نصيبت نميشد و پيوسته بخشم خدا نزديك‌تر ميشدى .\r\nتفسير امام : پيامبر اكرم فرمود هر كس زكات را به مستحق آن برساند و نماز را طبق شرايطش بجا آورد و كار ناشايستى هم انجام ندهد كه موجب بطلان نماز و زكاتش گردد روز قيامت كه مىآيد هر كس در محشر است بر مقام او حسرت مىخورد و ببالاترين غرفه‌هاى بهشتى و عالىترين درجات آن ميرسد در حضور خاندان پيامبر اكرم صلّى اللَّه عليه و آله و سلّم است كه آنها را دوست ميداشت .\r\nو هر كس در پرداخت زكات بخل ورزد ولى نماز بجاى آورد . نماز او را در بين آسمان نگه مىدارند تا موقعى كه زكاتش را بپردازد اگر پرداخت كرد آن زكات به صورت بهترين مركب براى نماز مىشود و آن را به طرف عرش بالا مىبرد . خداوند مىفرمايد بجانب بهشت برو در ميان بهشت بتاز تا روز قيامت بهر كجا كه تاختن تو منتهى شد تمام آن‌ها از كسى است كه ترا فرستاده .\r\nآن مركب در بهشت ميدود هر دويدن او به اندازه يك سال راه است به مقدار ديد چشمش از آن روز تا روز قيامت بالاخره تا روز قيامت بهر كجا خدا بخواهد منتهى مىشود تمام اين مقامات متعلق به او است برابر همين مقدار از طرف راست و چپ و پيش رو و عقب و بالا و پائين به او مىدهند .\r\nاگر نسبت به پرداخت زكات بخل ورزد و نپردازد نمازش را به او رد ميكنند\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nو چون جامه كهنه‌اى درهم مىپيچند و به صورتش ميزنند به او مىگويند اى بنده خدا با اين نماز بدون زكات چه ميكنى اصحاب پيامبر صلّى اللَّه عليه و آله گفتند چقدر بد - بخت و بيچاره است به خدا قسم اين شخص . پيامبر اكرم فرمود ميخواهيد بدبخت‌تر از او را معرفى كنم . گفتند آرى . . فرمود مردى كه در جهاد و پيكار راه خدا شركت كند و در اين راه كشته شود در حال حمله بدشمن نه فرار . حوران بهشتى و خزينه‌داران آنجا انتظار آمدن روح او را دارند و فرشته‌هاى زمين پيوسته انتظار آمدن حوران بهشتى را دارند كه بسوى او بيايند با ملائكه و خزّان بهشت ، اما نمىآيند .\r\nفرشته‌هاى زمين كه اطراف اين مقتول هستند ميگويند چرا حوران بهشتى پيش اين شخص نيامدند و چرا خازنان بهشت نمىآيند . از بالاى آسمان هفتم بآن‌ها مىگويند : اى ملائكه بافق آسمان‌ها و پائين آن تماشا كنيد . توحيد و ايمان به پيامبر و نماز و زكات و صدقه و اعمال نيكوى او را مىبينيد در آسمان نگه داشته شده درهاى آسمان به روى آنها بسته است همچون قافله‌اى بزرگ شرق و غرب و شمال و جنوب را فرا گرفته‌اند ملائكه‌اى كه مأمور حمل اين اعمال هستند فرياد ميزنند چه شده كه درب‌هاى آسمان را نمىگشايند تا داخل شويم با اعمال اين شهيد .\r\nخداوند دستور ميدهد درب‌هاى آسمان باز مىشود . سپس ندائى ميرسد اى ملائكه اگر مىتوانيد داخل شويد بال و پر آنها توان ندارد و نمىتوانند با آن اعمال بالا روند . ميگويند خدايا ما نمىتوانيم با اين اعمال بالا بيائيم منادى پروردگار فرياد مىزند اى ملائكه شما نمىتوانيد اين اعمال سنگين را بالا بياوريد بايد مركب‌هاى مخصوص آن‌ها اين اعمال را بياورند و در بهشت قرار دهند .\r\nملائكه ميگويند مركب مخصوص آن‌ها چيست ؟ مىفرمايد چه عملى از او آورده‌ايد . مىگويند اعتقاد بوحدانيت تو و ايمان به پيامبر صلّى اللَّه عليه و آله و سلّم خداوند\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nميفرمايد مركب اين اعتقادها دوستى على برادر پيامبر است و دوستى ائمه طاهرين عليهم السّلام اگر اين موالات را دارد ميتواند اين اعمال را به بهشت برساند وقتى دقت ميكنند مىبينند با تمام اين اعمالى كه دارد موالات با على و ائمه طاهرين و دشمنى با دشمنان آن‌ها را ندارد . خداوند بملائكه مىفرمايد اين اعمال را رها كنيد و برويد به محل خود از ملكوت تا آنها كه شايسته حمل و بردن اين اعمال هستند بيايند و آنها را به جائى كه شايسته است ببرند آن فرشته‌ها ميروند به محلى كه مخصوص آنها است .\r\nسپس خداوند به شراره‌هاى آتش دستور ميدهد آنها را فرا مىگيرند و به داخل جهنم مىكشانند زيرا صاحب اين اعمال داراى مركب ولايت على و ائمه طاهرين عليهم السّلام نيست .\r\nآن ملائكه اين اعمال را بدل بگناه و بلا ميكنند بواسطه نداشتن محبت على امير المؤمنين عليه السّلام خداوند اين ملائكه را بر آن اعمال به صورت شيرها مسلط مىگرداند و آن اعمال شبيه كلاغ و سوسك هستند از دهان اين شيرها شراره‌هائى خارج مىشود و آن اعمال را مىسوزاند تمام اعمالش از بين ميرود فقط مىماند دوستى او با دشمنان على عليه السّلام و انكار ولايت على عليه السّلام اين عمل را در وسط جهنم قرار ميدهند . در اين موقع اعمالش نابود شده و گناهانش افزون گرديده اين شخص بدتر است از كسى كه مانع زكات باشد با انجام دادن نماز .\r\nتفسير عياشى : يوسف بن ثابت از حضرت صادق عليه السّلام نقل كرد وقتى ما خدمت ايشان رسيديم يك نفر گفت ما شما را دوست ميداريم بواسطه خويشاوندى كه با پيامبر اكرم صلّى اللَّه عليه و آله داريد و بواسطه حقى كه خداوند براى شما واجب نموده هرگز براى رسيدن بمنافع دنيوى نيست فقط براى خدا و روز قيامت و اصلاح امر دين‌مان امام صادق عليه السّلام فرمود راست ميگوئيد هر كه ما را دوست بدارد با ما خواهد آمد در روز قيامت مانند اين دو انگشت من بين نشانه خود\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nجمع كرد و فرمود به خدا قسم اگر يك نفر روز را روزه بدارد و شب شب زنده‌دار باشد و بملاقات خدا برود بدون ولايت ما خدا از او ناراضى خواهد بود يا بر او خشم مىگيرد سپس فرمود ! اين آيه همان مطلب را ميفرمايد  وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِاللَّهِ وَ بِرَسُولِهِ  تا اينجا كه  وَ هُمْ كافِرُونَ  سپس فرمود ، همين طور است ايمان كه با داشتن عملى زيان نميرساند و با نداشتن ايمان عملى سود نمىبخشد .\r\nمجالس مفيد : علا از محمّد از حضرت صادق يا باقر عليهما السّلام نقل كرد كه گفت من خدمت ايشان عرضكردم ما مشاهده مىكنيم مردى از مخالفين شما را كه داراى عبادت و كوشش و خشوع است آيا اين اعمال براى او نفعى دارد فرمود مثل ما اهل بيت مانند خانواده‌ايست كه در بنى اسرائيل بود كه هر كدام از اين خانواده اگر چهل شب بعبادت ميپرداخت دعائى كه مىكرد مستجاب مىشد .\r\nيكى از آنها چهل شب عبادت كرد بعد دعا كرد ولى مستجاب نشد خدمت عيسى بن مريم رسيد و شكايت از حال خود كرد و تقاضاى دعا براى خود نمود عيسى وضو گرفت و نماز خواند سپس دعا كرد . خداوند به او وحى نمود :\r\nاى عيسى اين بنده من از درى كه بايد نيامده او دعا كرد ولى در دل نسبت به تو مشكوك بود اگر آنقدر دعا كند كه گردنش بشكند و بندهاى انگشتش از هم بپاشد دعايش را مستجاب نخواهم كرد .\r\nعيسى رو به او نموده فرمود خدا را ميخوانى با اينكه در دل نسبت به پيامبرش شك دارى گفت اى روح اللَّه و اى كلمة اللَّه به خدا قسم اين مطلب در دلم بود از خدا بخواه از دلم بزدايد عيسى برايش دعا كرد خداوند پذيرفت و مانند ساير خانواده خود شد همچنين است وضع ما اهل بيت عمل كسى را كه در باره ما مشكوك باشد خدا پذيرد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاين روايت از كنز الفوائد و عدة الداعى از محمّد بن مسلم نيز نقل شده .\r\nمجالس مفيد : مرازم از حضرت صادق عليه السّلام نقل كرد كه پيامبر اكرم فرمود چه شده گروهى را كه وقتى بنام ابراهيم و آل ابراهيم برخورد مىكنند شاد و خندان ميشوند وقتى نام من و خانواده‌ام برده مىشود دلهايشان تنفر دارد و چهره‌اى گرفته پيدا ميكنند . قسم به آن كسى كه مرا به پيامبرى بر انگيخت اگر شخصى با عمل هفتاد پيغمبر بملاقات خدا برود ولى نه با ولايت اولو الامر از ما اهل بيت خداوند از او انفاق و عبادتى را نپذيرد .\r\nمجالس مفيد : ابن عباس گفت پيامبر اكرم فرمود : در راه محبت و علاقه بما اهل بيت پايدار باشيد زيرا هر كس بملاقات خدا برود با محبت ما بشفاعت ما داخل بهشت مىشود قسم به آن كسى كه جان محمّد ( صلّى اللَّه عليه و آله ) در دست اوست هيچ بنده‌اى را عملش سود نمىبخشد مگر با معرفت و ولايت ما .\r\nغيبت نعمانى : حبيب سجستانى از حضرت باقر عليه السّلام نقل كرد كه خداوند بزرگ فرموده واقعا عذاب خواهم كرد هر جمعيتى را در اسلام كه معتقد بولايت امام ستمگرى باشد كه از جانب خدا تعيين نشده گر چه آن جمعيت از نظر عمل نيكوكار و متقى باشند و بطور قطع ميبخشم هر جمعيتى را در اسلام كه معتقد بولايت امام عادلى باشند كه از جانب خدا تعيين شده گر چه آن جمعيت از نظر عمل ستمكار و گنه‌كار باشند .\r\nكشف الغمه : حضرت زين العابدين عليه السّلام گروهى از اين امت پس از جدا شدن از ائمه دين و شجره نبوت مدعى اخلاص دينى شدند و خويشتن را طرفدار رهبانيت و كناره‌گيرى از دنيا كه بر خلاف سنت پيغمبر است نشان ميدهند و پيشرفت و ترقى در علوم كرده ايمان را به نيكوترين صورت توصيف ميكنند و خود را آراسته به بهترين روش و سنت مينمايند تا مدتى ميگذرد و سفر به طول ميانجامد و آزمايش ميشوند با گرفتاريهاى رادمردان دينى به عقب بر ميگردند و از راه هدايت و رستگارى كناره‌گيرى ميكنند چنان شانه از زير بار ديانت خالى ميكنند\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبمانند بچه شترهائى كه طاقت بارهاى سنگين را ندارند .\r\n و لا تحرز السبق الروايا و ان جرت * و لا يبلغ الغايات الا سبوقها \r\nمبادا شترهاى آبكش را بميدان مسابقه ببرى گر چه تند رو باشند هرگز بهدف و نشانه‌اى كه در انتهاى مسابقه هست نخواهند رسيد مگر شترهاى تيزرو و آماده مسابقه .\r\nو گروهى ديگر در مورد ما كوتاهى ميكنند از متشابهات قرآن دليل مىآورند و با نظر خود آن آيات را تاويل ميكنند و اخبار را طبق صلاحديد توجيه مينمايند فرو ميروند در گردابهاى مسائل مبهم و تاريكىهاى شديد بىآنكه چراغى روشنى بخش از قرآن بهمراه داشته باشند و معلوماتى از خاندان علم فرا گرفته باشند مردم را با اين كار خود از پى حق و واقعيت رفتن باز ميدارند و سرگرم اين شبهات و مبهمات ميكنند از گمراهى خود خيال ميكنند واقعيت را آنها كشف كرده‌اند ( و ديگران بر باطلند ) .\r\nاينك كه راهنمايان ملّت از بين رفته‌اند و مردم افتراق و اختلاف را وظيفه خود ميدانند و هر دسته دسته ديگر را بكفر نسبت ميدهد بايد بچه كس پناه برد خداوند تبارك و تعالى مىفرمايد  وَ لا تَكُونُوا كَالَّذِينَ تَفَرَّقُوا وَ اخْتَلَفُوا مِنْ بَعْدِ ما جاءَهُمُ الْبَيِّناتُ  مبادا چون آن دسته از مردم شويد كه باختلاف و جدائى روى آوردند بعد از اينكه دلائل آشكار براى ايشان آمد .\r\nبچه كس ميتوان اعتماد كرد كه حجت را برساند و حكمت را توجيه و تاويل كند ؟ جز باهل كتاب و فرزندان ائمه هدى و چراغهاى روشنى بخش تاريكى . همان كسانى كه خداوند بوسيله ايشان حجت را بر مردم تمام كرده و مردم را مهمل وانگذاشته بىآنكه راهنمائى داشته باشند . آيا ايشان را ميشناسيد و آيا جز شاخه‌هاى درخت تناور نبوّت و بازماندگان خاندان بر - گزيده رسالت هستند كه خداوند ايشان را از هر پليدى بدور داشته و پاك و\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nپاكيزه شده‌اند و از آفات دورشان داشته و محبت با آنها را در كتاب خود واجب نموده .\r\n هم العروة الوثقى و هم معدن التقى * و خير جبال العالمين و نيقها \r\nآنها دستاويز محكم و پايگاه تقوى و پرهيزكاريند بهترين افراد جهان و بلندپايه‌ترين مردم دنيا هستند .\r\n* و از مناقب خوارزمى از على عليه السّلام از پيامبر اكرم نقل مىكند كه فرمود يا على اگر بنده‌اى به مقدار عمر نوح خدا را عبادت كند و به اندازه كوه احد طلا داشته باشد و در راه خدا انفاق كند و چنان زندگى طولانى به او بدهند كه هزار سال پياده به حج رود و بعد هم بين صفا و مروه مظلوم كشته گردد ولى ترا دوست نداشته باشد يا على بوى بهشت بمشامش نميرسد و داخل آن نمىگردد .\r\nبشارة المصطفى : ابو الجارود گفت حضرت باقر عليه السّلام فرمود اى ابو - الجارود راضى نيستيد كه شما نماز بخوانيد و نمازتان را بپذيرند روزه بگيريد از شما قبول نمايند و حج بگزاريد از شما مقبول شود . به خدا غير از شما نماز ميخواند نمىپذيرند روزه مىگيرد نمىپذيرند حج بجا مىآورد قبول نميشود .\r\n* با همين اسناد از ابو الجارود از حضرت باقر عليه السّلام نقل كرد كه عرضكردم بايشان در مكه يا منى يا ابن رسول اللَّه چقدر حاجى زياد است :\r\nفرمود چقدر حاجى كم است نمىآمرزند مگر شما و دوستانتان را پذيرفته نميشود مگر از شما و يارانت .\r\n* الفضائل : سند را مىرساند به ابو هريره گفت : على بن ابى طالب عليه السّلام از كنار چند نفر قريشى رد شد در مسجد الحرام . آنها با چشم بر او خورده گرفتند .\r\nخدمت پيامبر اكرم صلّى اللَّه عليه و آله و سلّم رسيد و شكايت آنها را خدمت ايشان نمود پيامبر اكرم صلّى اللَّه عليه و آله و سلّم خارج شد با خشم . به آنها فرمود مردم شما را چه مىشود وقتى اسم ابراهيم و آل ابراهيم را ميشنويد چهره‌تان شاد و خندان است وقتى نام محمّد و آل محمّد را ميشنويد دلهايتان تيره ميگردد و چهره‌تان در هم مىشود . قسم به كسى كه\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nجانم در دست اوست اگر يكى از شما عمل هفتاد پيامبر را انجام دهد داخل بهشت نميشود مگر اينكه دوست داشته باشد اين برادرم على و فرزندانش را سپس فرمود خداوند را حقى است كه جز من و على نميداند و مرا حقى است كه نميداند آن را جز خدا و على و از براى على حقى است كه نميداند آن را جز خدا و من .\r\nجامع الاخبار : از حضرت صادق عليه السّلام از پدر بزرگوارش از جد عزيزش نقل كرد كه امير المؤمنين عليه السّلام با قنبر در مسجد كوفه به مردى برخوردند كه ايستاده و نماز ميخواند قنبر گفت يا امير المؤمنين شخصى را نديده‌ام كه بهتر از اين مرد نماز بخواند امير المؤمنين عليه السّلام فرمود اى قنبر كسى كه يقين بولايت ما اهل - بيت داشته باشد بهتر است از كسى كه هزار سال عبادت كند اگر شخصى هزار سال خدا را عبادت كند و عمل هفتاد و دو پيامبر را انجام دهد خداوند از او نمىپذيرد مگر اينكه عارف بولايت ما باشد و گر نه او را بسر در آتش جهنم مىافكند .\r\n* از پيامبر اكرم نقل شده كه فرمود امت من . امت من . زمانى كه پس از من مردم اختلاف ورزند و گروه گروه شوند . در چنين موقعى سعى كنيد در جستجوى راه واقعى دين با اهل حق باشيد زيرا گناه با دين حق و واقعى آمرزيده مىشود ولى اطاعت در دين باطل پذيرفته نيست .\r\nتفسير فرات : جعفر بن موسى سند را به حضرت باقر مىرساند كه در باره آيه  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  فرمود هدايت بولايت ما بيابند .\r\nتفسير فرات : سعد بن طريف گفت خدمت حضرت باقر عليه السّلام بودم كه عمرو بن عبيد آمده گفت در مورد آيه   وَ لا تَطْغَوْا فِيهِ فَيَحِلَّ عَلَيْكُمْ غَضَبِي وَ مَنْ يَحْلِلْ عَلَيْهِ غَضَبِي فَقَدْ هَوى . وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى   توضيح بفرمائيد حضرت باقر فرمود خداوند ميفرمايد كه توبه و ايمان\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nو عمل صالح را نمىپذيرد مگر با هدايت يافتن اما توبه يعنى از شرك توبه نمودن اما ايمان يعنى نسبت بيكتائى خدا و توحيد اما عمل صالح انجام واجبات است ولى هدايت يافتن يعنى اعتقاد بولايت امر و ما آن اولو الامر هستيم مردم بايد قرآن را آن طور كه نازل شده بخوانند در هر مورد احتياج به تفسير آن پيدا كردند راهنمائى بوسيله ما است و بما بر ميگردد اى عمرو ! تفسير فرات : حضرت باقر عليه السّلام فرمود : خداوند در قرآن ميفرمايد  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  فرمود به خدا قسم اگر توبه كند و ايمان آورد و عمل صالح انجام دهد و هدايت بولايت و محبت ما نيابد و مقام ما را نشناسد اين اعمال او را سودى نخواهد بخشيد .\r\nتفسير فرات : ابو ذر غفارى در آيه  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  گفت يعنى ايمان به آنچه پيامبر اكرم آورده بياورد و عمل صالح يعنى انجام واجبات ( ثم اهتدى ) يعنى هدايت بحب و علاقه بآل محمّد صلّى اللَّه عليه و آله پيدا كند .\r\nگفت از پيامبر اكرم شنيدم ميفرمود : قسم به آن كس كه مرا به پيامبرى برگزيد آن سه قسمت اول برايتان سودى نخواهد بخشيد مگر اينكه چهارمى را بجا آوريد . هر كه مايل است بپذيرد و هر كه مايل نيست كفر ورزد ما پايگاه‌هاى هدايت و پيشواى پرهيزكاران هستيم دعا بوسيله ما مستجاب مىشود و بلا بوسيله ما دفع ميگردد باران از آسمان بوسيله ما مىبارد در مقابل علم ما زبان دانشمندان لال است ما درب حطه و كشتى نوح هستيم ما جنب اللَّه ميباشيم كه در روز قيامت هر كسى كوتاهى در مورد ما كرده باشد با حسرت و پشيمانى روبرو است . ما ريسمان محكم پروردگاريم كه هر كسى به آن چنگ زند به راه مستقيم هدايت يافته پيوسته دوست ما در حال انزوا و آزار و كتك و تبعيد و تهمت و حزن و اشك و اندوه بسر مىبرد تا از دنيا برود و اين پيش آمدها در راه خدا چيز اندكى است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nتفسير فرات : يزيد بن فرقد نهدى گفت حضرت صادق عليه السّلام فرمود : در مورد آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ  وقتى اطاعت از خدا و پيامبر بكنند اعمالشان باطل نميشود . و فرمود دشمنى با ما اعمال آنها را باطل مىكند .\r\nكتاب فضائل الشيعه صدوق رحمة اللَّه عليه : داود رقى گفت خدمت امام صادق عليه السّلام رسيدم عرضكردم فدايت شوم در مورد آيه  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  اين هدايت چيست كه بعد از توبه و ايمان و عمل صالح قرار گرفته فرمود معرفت ائمه است به خدا قسم امام‌ها يكى پس از ديگرى .\r\n* با همان سند از منصور صيقل نقل كرده كه گفت در منى خدمت حضرت صادق در خيمه آن جناب بودم نگاهى بمردم نموده فرمود غذايشان حرام و لباسشان حرام و ازدواج آنها حرام است اما شما غذايتان حلال و لباستان حلال و ازدواجتان حلال است به خدا قسم جز شما حج را انجام نميدهد و از غير شما پذيرفته نخواهد شد .\r\n* كتاب مناقب : سليمان اعمش از حضرت صادق عليه السّلام نقل كرد كه پيامبر اكرم فرمود يا على تو امير المؤمنين و امام متقين و سرور اوصياء و وارث علم پيامبران و بهترين صديقان و برتر از همه گذشتگان هستى يا على تو همسر بهترين زنان عالم و جانشين پيامبر خاتمى .\r\nيا على تو مولاى مؤمنين و حجت خدا بر مردم پس از منى سزاوار بهشت است هر كه ترا دوست بدارد و سزاوار جهنم است هر كه با تو دشمن باشد .\r\nيا على قسم به آن كس كه مرا به پيامبرى برگزيد و از تمام مردم برترم نمود اگر بنده‌اى خدا را هزار سال عبادت كند از او نخواهد پذيرفت مگر با ولايت تو و ولايت ائمه از فرزندانت و ولايت تو پذيرفته نميشود مگر با بيزارى از دشمنانت و دشمنان ائمه از فرزندانت اين خبر را برايم جبرئيل آورد هر كه\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمايل است ايمان آورد و هر كه ميخواهد كافر شود .\r\n* ابن شاذان باسناد خود نقل كرد كه پيامبر اكرم صلّى اللَّه عليه و آله فرمود : در شب معراج خداوند به من وحى كرد :  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  پيامبر ايمان آورد به آنچه بر او نازل شده بود عرض كردم پروردگارا مؤمنين نيز ايمان آوردند . فرمود راست ميگوئى يا محمّد چه كسى را در ميان امت خود جانشين قرار دادى گفتم بهترين آنها را . فرمود على بن ابى طالب ؟ .\r\nعرضكردم آرى . فرمود يا محمّد من توجهى به زمين كردم و از ميان جهانيان ترا برگزيدم و برايت يك اسم از اسم‌هاى خود جدا كردم هيچ جا از من ذكرى نميشود مگر اينكه تو با من ياد خواهى شد من محمودم و تو محمّد صلّى اللَّه عليه و آله باز دو مرتبه توجه به زمين كردم على را انتخاب نمودم و براى او اسمى از اسمهاى خود جدا كردم من اعلى هستم و او على .\r\nيا محمّد من تو و على و فاطمه و حسن و حسين و ائمه از فرزندان حسين را از سنخ نورى از نور خود آفريدم و ولايت شما را بر اهل آسمانها و اهل زمينها عرضه كردم هر كه پذيرفت در نزد من از مؤمنين است و هر كه كافر به آن شد نزد من از كافرين است اى محمّد ! اگر بنده‌اى از بندگانم مرا چنان عبادت كند كه همچون مشكى خشك گردد بعد بيايد پيش من با انكار ولايت شما هرگز او را نمىآمرزم مگر اقرار بولايت شما نمايد .\r\nاى محمّد مايلى آنها را تماشا كنى ؟ عرضكردم آرى پروردگارا ! فرمود نگاه براست عرش كن نگاه كردم على و فاطمه و حسن و حسين و على بن الحسين و محمّد بن على و جعفر بن محمّد و موسى بن جعفر و على بن موسى و محمّد بن على و على بن محمّد و حسن بن على و مهدى را در توده‌اى از نور ديدم كه ايستاده‌اند و نماز ميخوانند در وسط آنها مهدى همچون ستاره‌اى درخشان ميدرخشد فرمود اى محمّد اينها حجت‌هاى منند با قائم از عترت تو بعزت و جلالم اين حجت لازم براى اولياى من است و او انتقام‌گيرنده از دشمنانم . بوسيله آنها خدا آسمان‌ها\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nرا نگه داشته كه بر زمين فرو نريزند مگر با اجازه خودش .\r\n* اعلام دين ديلمى از ابو سعيد خدرى گفت پيامبر اكرم صلّى اللَّه عليه و آله و سلّم با چند نفر از اصحاب نشسته بود كه در ميان آنها على بن ابى طالب عليه السّلام نيز حضور داشت پيامبر فرمود هر كس بگويد\r\nلا إله الا اللَّه\r\nداخل بهشت مىشود دو نفر از اصحاب گفتند پس ما لا إله الا اللَّه را كه ميگوئيم پيامبر اكرم فرمود\r\nلا إله الا اللَّه\r\nقبول مىشود از اين و شيعيانش دست خود را روى سر على عليه السّلام گذاشت و به آن دو فرمود از نشانه‌هاى اين مطلب آن است كه جاى او را نگيريد و سخنش را تكذيب ننمائيد .\r\nو پيامبر اكرم فرمود هر كسى ما اهل بيت را دشمن بدارد خداوند او را يهودى مبعوث مىكند اگر بنده‌اى خدا را بين ركن و مقام هزار سال پرستش كند بعد بملاقات خدا برود بدون ولايت ما خداوند او را با سر در آتش جهنم مياندازد و هر كه بميرد بىآنكه امام زمانش را بشناسد بنوع مردم جاهليت مرده به خدا قسم خداوند زمين را از موقعى كه آدم قبض روح شد خالى از امام و رهبرى كه مردم بوسيله او هدايت يابند و حجت بر مردم باشد نگذاشته هر كه او را رها كند هلاك است و هر كه پيروش باشد رستگار .\r\nو خداوند در يكى از كتابهاى خود فرموده البته عذاب خواهم كرد هر شخصى كه پيرو رهبر و امام ستمگرى باشد گر چه آدم نيكوكارى و پرهيز - كارى باشد و ميبخشم هر كه پيرو امام هادى و رهنماى واقعى باشد گر چه خود آن ستمگر و بدكار باشد هر كه مدعى امامت شود بدروغ بر خدا و پيامبر تهمت زده .\r\nهمين روايت از امالى نيز نقل مىشود .\r\n* عبد اللَّه بن ابى يعفور گفت از حضرت صادق عليه السّلام پرسيدم بچه علت اينها دين ندارند و آنها را كسى سرزنش نميكند فرمود براى اينكه كارهاى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبد امام ستمگر نيكىهاى پيروانش را نابود مىكند و حسنات امام عادل موجب چشم پوشى از گناهان پيروانش ميگردد .\r\nامالى : باسناد خود از زريق از حضرت صادق عليه السّلام نقل مىكند كه عرض - كردم چه عملى بعد از معرفت از همه اعمال افضل است . فرمود هيچ كارى بعد از معرفت معادل نماز نيست بعد از معرفت و نماز چيزى برابر زكات نيست و بعد از آن چيزى برابر روزه نيست و بعد از آن چيزى برابر حج . و پيش آهنگ تمام اينها معرفت ما است و پايان تمام آنها نيز معرفت ما است . . . .\r\n\r\nبخش هشتم آنچه لازم است مراعاتش از نظر حفظ احترام پيامبر در مورد ائمه عليهم السّلام و كيفر قاتل و ظالم و خواركننده آنها و كسى كه بايشان كمك نكرده\r\nامالى : داود بن سليمان از حضرت رضا عليه السّلام از آباء گرامش از امير - المؤمنين نقل كرده كه پيامبر اكرم صلّى اللَّه عليه و آله فرمود بهشت حرام شده بر كسى كه ستم باهل بيت من نمايد و با آنها جنگ كند و كسى كه با ايشان برخورد بد داشته و ناسزا به آنها بگويد آنها را در آخرت بهره‌اى نيست و خداوند با ايشان روز قيامت سخن نخواهد گفت و نه پاكشان مىكند و دچار عذابى سخت ميشوند .\r\nدر صحيفة الرضا : همين روايت نقل شده پس از جنگ‌كننده با آنها آمده\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاست و كسى كه همكارى با ستمگر آنها نمايد و كسى كه ناسزا بايشان بگويد .\r\nامالى : برادر دعبل از حضرت رضا عليه السّلام از آباء گرامش نقل كرد كه پيامبر اكرم اين آيه را تلاوت نمود  لا يَسْتَوِي أَصْحابُ النَّارِ وَ أَصْحابُ الْجَنَّةِ أَصْحابُ الْجَنَّةِ هُمُ الْفائِزُونَ  فرمود اصحاب بهشت كسانى هستند كه مرا اطاعت كنند و تسليم على بن ابى طالب عليه السّلام پس از من باشند و اقرار بولايت او نمايند يك نفر پرسيد اصحاب جهنم كيانند . فرمود كسى كه مخالف ولايت باشد و پيمان‌شكنى كند و با على عليه السّلام پس از من بجنگ پردازد .\r\nامالى : با همين اسناد از على بن ابى طالب عليه السّلام از پيامبر اكرم صلّى اللَّه عليه و آله نقل كرد كه اين آيه را تلاوت نمود  فَأُولئِكَ أَصْحابُ النَّارِ هُمْ فِيها خالِدُونَ *  عرضكردند يا رسول اللَّه اصحاب آتش كيانند فرمود هر كسى پس از من با على عليه السّلام جنگ كند اينها اصحاب آتشند با كافران . اينها كافر به حق شده‌اند وقتى براى آنها حق آمد . بدانيد على پاره تن من است هر كس با او جنگ كند با من جنگ كرده و خدا را بخشم در آورده سپس على عليه السّلام را صدا زده فرمود يا على جنگ تو جنگ من و سازش تو سازش من و تو راهنماى مردم بعد از من براى امتم هستى .\r\nامالى : ابو العباس بن شبيب از حضرت صادق عليه السّلام نقل مىكند كه فرمود مراعات كنيد در باره ما آنچه را عبد صالح در باره آن دو يتيم مراعات كرد كه پدرشان مرد صالحى بود ( اشاره بداستان خضر است ) .\r\nبصائر : جابر از حضرت باقر عليه السّلام نقل كرد كه چون اين آيه نازل شد  يَوْمَ نَدْعُوا كُلَّ أُناسٍ بِإِمامِهِمْ  مسلمانان گفتند يا رسول اللَّه مگر شما امام تمام مردم نيستى .\r\nپيامبر اكرم فرمود : من رسول خدا براى تمام مردمم ولى پس از من امام‌هائى براى مردم از جانب خدا تعيين شده از اهل بيتم در ميان مردم قيام به حق ميكنند ولى آنها را تكذيب مينمايند و مورد ستم قرار ميدهند پيشوايان\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nكفر و گمراهى و پيروان آنها بدانيد هر كسى آنها را دوست بدارد و پيرو ايشان باشد و تصديق كند ايشان را او از من است و به زودى مرا ملاقات خواهد نمود و بدانيد هر كسى به آنها ستم كند و يا همكارى با ظالم بنمايد و تكذيب كند آنها را او از من نيست و نه با من خواهد بود و من از او بيزارم .\r\nثواب الاعمال : عمرو بن قيس مشرقى گفت خدمت حضرت حسين رسيدم من و پسر عمويم امام عليه السّلام در محلى بنام قصر بنى مقاتل بود سلام كرديم پسر عمويم عرضكرد : يا ابا عبد اللَّه آنچه در چهره مباركتان مىبينم خضاب است يا رنگ موى شما است ؟ فرمود خضاب است پيرى بسرعت بما خانواده روى مىآورد آنگاه بما توجه نموده فرمود آمده‌ايد براى نصرت و يارى من . عرضكردم من مردى پير و قرض دار و عيالوارم و مقدارى مال مردم در اختيار من است و نمىدانم چه - مىشود و مايل نيستم امانتها از بين برود پسر عمويم نيز شبيه همين حرف را زد فرمود پس برويد تا صداى گرفتارى مرا نشنويد و چشمتان بسياهى جمعيت ما نيفتد زيرا هر كس صداى گرفتارى ما را بشنود يا سياهى جمعيت ما را ببيند و ما را اجابت نكند و بداد ما نرسد بر خداست كه او را با سر در آتش جهنم افكند .\r\nامالى مفيد : زياد بن احمر از زيد بن على بن الحسين نقل كرد كه اين آيه را تلاوت كرد  وَ أَمَّا الْجِدارُ فَكانَ لِغُلامَيْنِ يَتِيمَيْنِ  سپس گفت خداوند آن دو بچه را حفظ كرد چون پدرشان مرد صالحى بود چه كسى از ما سزاوارتر به حفظ است جدّ ما پيامبر و دخترش سرور زنان بهشت ، مادر ما است و اولين كسى كه ايمان به خدا آورد و موحد شد و نماز خواند پدر ما است .\r\nدو روايت ديگر در همين مورد در دو صفحه بعد نقل مىشود كه ترجمه نشد .\r\nكافى : ابو بصير از حضرت صادق عليه السّلام نقل كرد كه فرمود خداوند پيامبر اكرم را معاف نمود از اينكه از امت خود ببيند آنچه را پيامبران ديگر از امت خود ديدند و اين مطلب را براى ما قرار داد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nعيون اخبار الرضا : از حضرت رضا عليه السّلام از آباء گرامش نقل كرد كه پيامبر اكرم صلّى اللَّه عليه و آله و سلّم فرمود خداوند و پيامبرش بشدت خشم مىگيرند بر كسى كه خون مرا بريزد و مرا آزار نمايد در باره عترتم .\r\nعيون : با همين سند پيامبر اكرم فرمود واى بر ستمگر اهل بيت من گويا مىبينم كه آنها فردا در پائين‌ترين درجه آتش جهنم هستند .\r\nعيون : با همين سند پيامبر اكرم فرمود هر كسى بهمراه ما قتال نمايد در آخر الزمان مثل اين است كه قتال بهمراهى ما نموده با دجال .\r\nعيون اخبار الرضا : حسين بن على عليه السّلام از پيامبر اكرم از جبرئيل از خداوند بزرگ نقل مىكند كه فرمود هر كسى با اولياى من دشمنى ورزد با من بمبارزه جنگى پرداخته و هر كس با اهل بيت بجنگ بپردازد عذاب من او را فرا مىگيرد و هر كه غير آنها را دوست بدارد مشمول غضب من مىشود و هر كه عزيز شمارد غير ايشان را مرا آزرده و هر كه مرا بيازارد اهل آتش است .\r\nتوضيح : منظور از اينكه ديگرى را عزيز بدارد يعنى كارى بكند كه موجب خوارى ائمه بشود با اين عزيز داشتن .\r\nامالى : عمرو بن خالد گفت زيد بن على در حالى كه موى خود را بدست داشت از زين العابدين پدر خود نقل كرد كه موى را بدست داشت گفت شنيدم پدرم حسين بن على در حالى كه موى خود را بدست داشت فرمود پدرم امير المؤمنين در حالى كه موى خود را در دست داشت فرمود پيامبر اكرم در حالى كه موى خود را در دست داشت فرمود هر كه يك موى مرا بيازارد مرا آزرده و هر كه مرا بيازارد خدا را آزرده و هر كه خدا را بيازارد او را اهل آسمانها و زمين لعنت ميكنند و اين آيه را تلاوت نمود  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً  .\r\nتفسير عياشى : ابو سعيد خدرى گفت پيامبر اكرم فرمود خداوند سخت خشم گرفت بر يهود كه گفتند عزير پسر خدا است و سخت خشم گرفت بر\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nنصرانيان كه گفتند عيسى مسيح پسر خدا است و سخت غضبناك است بر كسى كه خون مرا بريزد و آزارم نمايد در مورد عترتم .\r\n\r\nبخش نهم شدت محنت و گرفتارى ائمه عليهم السّلام و اينكه آنها از همه مردم بيشتر مصيبت مىبينند و آنها جز با شهادت از دنيا نميروند\r\nامالى : حمران از محمّد بن على بن ابى طالب نقل كرد كه گفت از همه بيشتر پاداش در آخرت به كسى ميدهند كه مصيبت او در دنيا از همه بيشتر باشد اهل بيت از همه مردم مصيبت‌كش‌تر بوده‌اند مصيبت ما قبلا در مورد پيامبر اكرم بوده بعد مردم با ما شريك هستند در مورد پيامبر اسلام صلّى اللَّه عليه و آله .\r\nامالى : از زيد بن على از پدر خود از جدش از على عليه السّلام نقل مىكند كه فرمود من پيوسته مظلوم بودم حتّى عقيل برادرم درد چشم ميشد ميگفت نمىگذارم دوا بچشمم بكنيد تا به چشم على دوا نمائيد مرا ميخواباندند دوا بچشمم ميريختند با اينكه درد چشم نبودم .\r\nتوضيح : اين روايت بعيد به نظر ميرسد بواسطه فاصله زيادى كه بين سن حضرت امير المؤمنين عليه السّلام و عقيل بوده چنانچه خواهد آمد زيرا بعيد است كه شخص بيست و دو ساله و كودك دو ساله را باجبار وادار بدوا نمودن در چشم نمايد\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nو از اين بعيدتر قبول پدر و مادر است اين مطلب را از او .\r\nامالى : بريده بن حصيب اسلمى گفت پيامبر اكرم فرمود خداوند با من عهدى بست گفتم خدايا آن عهد را برايم بيان فرما فرمود اى محمّد بشنو ! على پرچم هدايت و رهبر اولياى من و نور درخشان است براى كسانى كه مرا اطاعت كنند او كلمه‌ايست كه بر پرهيزكاران لازم نموده‌ام هر كه او را دوست بدارد مرا دوست داشته و هر كه با او خشم داشته باشد مرا دشمن داشته بعلى اين مژده را بده عرضكردم خدايا دلش را روشن گردان و ايمان را بهار دلش گردان خداوند در پاسخ فرمود چنين كردم سپس فرمود من او را ممتاز ببلاء و گرفتارى كرده‌ام كه هيچ يك از امت تو به آن گرفتار نخواهند شد . عرضكردم خدايا برادر و دوست من است . فرمود اين مطلبى است كه از پيش مقدر شده او گرفتار مىشود و بواسطه او نيز گرفتارى پيش مىآيد .\r\nعلل الشرائع : على بن الحسين عليه السّلام از پدر خود نقل مىكند كه پيامبر اكرم صلّى اللَّه عليه و آله فرمود پيوسته من و پيامبران پيشين و مؤمنين گرفتار كسانى بوده‌ايم كه ما را اذيت ميكنند اگر مؤمن بر سر كوهى باشد خداوند كسى را ميگمارد كه او را بيازارد تا به اين وسيله به او پاداش دهد .\r\nو امير المؤمنين عليه السّلام فرمود پيوسته من مظلوم بودم از زمانى كه مادرم مرا زائيد حتّى برادرم عقيل وقتى درد چشم ميشد ميگفت نميگذارم دوا به چشم من كنيد تا اول به چشم على نمائيد دوا به چشم من ميكردند با اينكه درد چشم نبودم .\r\nمناقب : ابان بن عثمان گفت از حضرت صادق عليه السّلام اين آيه را سؤال كردم  وَ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها  . فرمود ما همان‌ها هستيم ( كه تقاضا داريم از اين قريه‌اى كه اهل آن ظالم هستند خدا ما را خارج كند ) .\r\n* ابو سعيد خدرى گفت پيامبر اكرم بعلى عليه السّلام گفت چه بر سرش\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمىآيد پس از او على عليه السّلام گريه كرد گفت يا رسول اللَّه از شما تقاضا ميكنم به حق خويشاوندى و مصاحبتى كه با شما دارم از خدا بخواهيد مرگ مرا برساند .\r\nفرمود يا على از من ميخواهى از خدا بخواهم چيزى را كه هنوز مدتى بايد انتظارش را كشيد . . .\r\n* گروهى از اصحاب ما معتقدند كه ائمه جز با شهادت از دنيا نميروند و دليل اين مطلب را فرمايش حضرت صادق آورده‌اند كه فرموده به خدا قسم از ما نيست مگر اينكه كشته و شهيد مىشود .\r\n* امير المؤمنين عليه السّلام فرمود من و فاطمه و حسن و حسين در خدمت پيامبر اكرم بوديم كه آن جناب به من توجه نموده گريه كرد عرضكردم براى چه گريه كرديد يا رسول اللَّه . فرمود گريه براى ضربتى كه بر سرت وارد مىشود و سيلى كه بفاطمه ميزنند و ضربتى كه بران حسن ميزنند و سم و زهرى كه به او ميدهند و كشته شدن حسين ميكنم .\r\nامير المؤمنين عليه السّلام در خواب ديد كه يك نفر اين شعر را ميخواند :\r\n اذا ذكر القلب رهط النبى * و سبى النساء و هتك الستر\r\nو ذبح الصبى و قتل الوصى * و قتل شبير و سم الشبر\r\nترقرق في العين ماء الفؤاد * و يجرى على الخد منه الدرر\r\nفيا قلب صبرا على حزنهم * فعند البلايا تكون العبر \r\n* فقهاء اجماع كرده‌اند بر اينكه پيامبر اكرم صلّى اللَّه عليه و آله خمس غنائم را بين بنى هاشم تقسيم ميكرد .\r\n* شافعى از ابو حنيفه باسناد خود از عبد اللَّه بن ابى ليلى ذكر كرده كه در زمان عمر از جانب فارس و شوش و اهواز مال زيادى آوردند عمر گفت اى بنى هاشم اگر حق خود را از اين غنائم به قرض من بدهيد بعد بشما پرداخت خواهم كرد . على عليه السّلام فرمود اشكالى ندارد . عباس گفت ميترسم حق ما از بين\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبرود همانطور كه او گفته بود شد زيرا عمر از دنيا رفت و حق ما برگشت نكرد و از بين رفت .\r\n* از على عليه السّلام راجع به خمس سؤال شد فرمود حق ما است از ما جلوگيرى كردند صبر كرديم .\r\nعمر بن عبد العزيز برگرداند آن را به حضرت باقر باز مامون نيز برگرداند كسانى كه صدقه بر آنها حرام است و از جهت احترام و شرافت برايشان سهمى معين كرده‌اند با ناراحتى تمام بدشوارى صبر ميكنند و از فقر و تنگدستى ميميرند يكى شمشيرش را بگرو ميگذارد و ديگرى لباسش را ميفروشد تماشا مىكند به سهم خود با چشم بيمار و با شدت تنگدستى روزگار ميگذراند هيچ گناهى ندارد جز اينكه جدش پيامبر اكرم است و پدرش على مرتضى است .\r\nمناقب : حضرت باقر عليه السّلام در مورد آيه  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً  فرمود اينها اوصياء هستند كه از ترس دشمن خود چنين راه ميروند .\r\nعلل الشرائع و خصال : عبد الرحمن بن كثير از حضرت صادق عليه السّلام نقل كرد كه فرمود گناهان كبيره هفت قسم است در باره ما نازل شده و از حق ما حلال شمردند اول آنها شرك بخداى عظيم است . قتل نفس كه خدا حرام كرده و خوردن مال يتيم و عقوق والدين و نسبت زنا بزن شوهردار و فرار از جنگ و انكار حق ما .\r\nاما شرك به خدا . در باره ما خداوند مطالب زيادى نازل نموده و پيامبر اكرم صلّى اللَّه عليه و آله نيز مطالبى فرموده هم خدا را تكذيب كردند و هم پيامبر را در نتيجه مشرك به خدا شده‌اند .\r\nاما قتل نفس كه خدا حرام كرده حضرت حسين بن على عليه السّلام را شهيد كردند با اصحابش ، و اما خوردن مال يتيم سهم ما را از غنيمت از بين بردند كه خدا بما داده ، به ديگران دادند .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاما نافرمانى پدر و مادر خداوند در قرآن مىفرمايد  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ  خلاف فرمان پيامبر اكرم صلّى اللَّه عليه و آله نمودند در باره ذريه‌اش و نافرمانى كردند نسبت بخديجه مادرشان در مورد فرزندانش . اما نسبت ناشايست . اين نسبت را بفاطمه عليها السّلام دادند در منبرهايشان « 1 » .\r\nاما فرار از جنگ به اين طور كه با امير المؤمنين عليه السّلام بيعت كردند بدلخواه خود بدون اجبار ولى فرار كردند و على را واگذاشتند اما انكار حق ما چيزيست كه كسى در آن مورد اختلافى ندارد .\r\nمجلسى عليه الرحمه ميگويد : در كتاب سليم بن قيس هلالى ديدم كه ابان بن ابى عياش گفت حضرت باقر عليه السّلام فرمود . چقدر قريش بما اهل بيت ظلم كرد و بر ضرر ما قدم برداشت و ما را كشت و چقدر شيعيان و دوستان ما از مردم كشيدند . پيامبر اكرم صلّى اللَّه عليه و آله و سلّم از دنيا رفت با اينكه حق ما را كاملا معين كرد و دستور باطاعت از ما داد و ولايت و محبت ما را واجب نمود و به آنها اطلاع داد كه ما از جان به آنها مقدم‌تريم و بحاضرين دستور داد كه بغائبين اين مطالب را برسانند . بر خلاف على عليه السّلام قيام كردند ، آن جناب با آنها باحتجاج ايستاد بوسيله آنچه پيامبر اكرم صلّى اللَّه عليه و آله در باره او فرموده بود و هر چه مردم شنيده بودند . گفتند صحيح است پيامبر اكرم اين حرف‌ها را فرموده ولى بعد نسخ كرده . پيامبر فرموده است ما اهل بيت را خداوند گرامى داشته و برگزيده و ما را به دنيا امتياز نبخشيده و براى ما نبوّت و خلافت را جمع ننموده ، بر اين مطلب چهار نفر شهادت دادند عمر و ابو عبيده و معاذ بن جبل و سالم غلام ابى - حذيفه ، مردم را باشتباه انداختند مردم هم سخن آنها را تصديق كردند و آنها را به عقب برگرداندند و از جايگاهى كه خدا براى آنها قرار داده بود خارجشان كردند بر انصار استدلال كردند با همان استدلالى كه حق ما را ثابت ميكرد .\r\n\r\n\r\n","description":"","footnote":"\r\n( 1 ) اين قسمت حديث بسيار بعيد است شايد منظور از قذف هتك حرمت باشد نه معنى معروف آن .\r\n","page_name":" 173 ","page_number":173},
  {"content":"\r\n\r\nخلافت را به ابا بكر سپردند . بعد ابا بكر بپاس خدمت عمر به او رد كرد بعد عمر ، خلافت را بشوراى شش نفرى واگذاشت بعد عبد الرحمن بن عوف بعثمان سپرد كه او به خودش بر گرداند . عثمان به او خيانت كرد به همين جهت عبد الرحمن بن عوف او را تكفير نمود و در زمان عثمان مبتلا بطاعون شد و از دنيا رفت بستگان او خيال كردند عثمان او را مسموم نموده .\r\nسپس طلحه و زبير بخواست خود بدون اجبار حركت كردند و با على عليه السّلام بيعت نمودند هر دو خلاف عهد كرده بيعت را شكستند و عايشه را تحريك نموده او را به بصره بردند .\r\nمعاويه سركشان شام را بر على عليه السّلام شورانيد بخونخواهى عثمان . جنگ به پا كرد ، بعد با على عليه السّلام خوارج مخالفت كردند كه بايد حكم از روى كتاب خدا و سنت پيامبر بشود اگر آنها واقعا آن طورى كه تعهد كرده بودند حكم ميكردند بايد على عليه السّلام را جانشين پيامبر ميدانستند بر طبق كتاب خدا و بگفته پيامبر و سنت آن جناب ولى اهل نهروان با او مخالفت نموده به پيكار برخاستند .\r\nسپس با حسن بن على بيعت كردند پس از پدرش و تعهد نمودند ، اما خيانت كردند و او را بدشمن واگذاردند حتّى بر او حمله كرده و با خنجر برانش زدند و سپاهش را غارت نمودند حتّى خلخال از پاى زنان خارج كردند .\r\nامام حسن عليه السّلام با معاويه مصالحه كرد به جهت حفظ خون خود و اهل بيت و شيعيانش كه بسيار كم بودند . باندازه‌اى كه يار و ياورى كافى نداشت .\r\nبعد با حضرت حسين عليه السّلام هجده هزار نفر بيعت كردند ولى خيانت نمودند به روى او شمشير كشيدند و بجنگ پرداختند تا شهيد شد .\r\nپيوسته ما اهل بيت پس از پيامبر اكرم صلّى اللَّه عليه و آله خوار و تبعيد شديم و محروم بوديم و كشته مىشديم و مطرود و بيم‌ناك بر جان خود و هر كه ما را دوست ميداشت در همين وضع بود .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nدروغ‌پردازان محلى راه يافتند كه بدان وسيله مقرب شوند پيش فرمانروايان و قاضىها و كارگزاران در هر شهر و ديار براى دشمنان ما و فرمانروايان احاديث دروغى را ذكر ميكردند از خود ما بدروغ احاديثى نقل ميكردند كه ما نگفته بوديم تا ما را كوچك كنند و تا پيش فرمانروايان و قاضىها مقرب گردند با گزاف گوئى و دروغ .\r\nبيشتر اين پيش‌آمدها در زمان معاويه بود پس از درگذشت امام حسن عليه السّلام شيعيان را در هر شهر و ديارى ميكشتند و دست و پاى آنها را قطع مى - نمودند و بدار مىآويختند با يك تهمت و احتمال كه بما بستگى دارد و از پيروان ما است .\r\nاين گرفتاريها پيوسته شدت مييافت در زمان ابن زياد پس از شهادت حضرت حسين عليه السّلام بعد حجاج بن يوسف آمد در كشتار آنها هر چه توانست زياده‌روى كرد با هر گمان و تهمتى بطورى كه اگر به كسى كافر يا مجوسى ميگفتند مايل‌تر بود تا اينكه نسبت تشيع بدهند كه از دوستان حسين عليه السّلام است .\r\nبسيار ديده ميشد شخصى نيكوكار بود و مردى پرهيزگار و راستگو بشمار ميرفت اما حديث‌هاى عجيب و غريبى نقل ميكرد در فضيلت و برترى بعضى از فرمانروايان كه هرگز يكى از آنها راست نبود و گمان ميكرد اين احاديث درست و صحيح است چون بسيار شنيده بود آنها را از كسانى كه اعتماد براستگوئى و ورع ايشان داشت . از على عليه السّلام كارهاى زشت نقل مىكردند و هم از امام حسن و امام حسين عليهما السّلام مطالبى كه خدا ميدانست دروغ است بكذب و افترا نسبت ميدادند .\r\nعرض كردم آقا مقدارى از آن مطالب را براى من نقل بفرمائيد فرمود يكى ، اين روايت كه عمر سرور پيران بهشت است و عمر با ملائكه صحبت مىكند و به او تلقين مينمايند و وقار و سكينه از زبانش فرو ميريزد و ملائكه از عثمان\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخجالت ميكشند و ثابت باش اى كوه حرى بر روى تو نيست مگر نبى و صديق و شهيد .\r\nحضرت باقر عليه السّلام بيش از دويست روايت ذكر كرد كه معتقدند همه آنها درست است فرمود به خدا قسم همه اينها دروغ و بهتان است . عرضكردم هيچ كدام از اين‌ها نبوده . فرمود بعضى از اينها ساختنى است و بعضى را تغيير داده‌اند اما تغيير داده‌ها مثلا اين طور بوده . ثابت باش حرى اگر بر فراز تو بالا رفت نبى و صديق و شهيد كه منظور حضرت على عليه السّلام است و مانند همين روايت است اين روايت چگونه تو مبارك نباشى و حال اينكه بر تو بالا رفته نبى و صديق و شهيد كه منظور على عليه السّلام است .\r\nامام فرمود خدايا سخن مرا قرار ده مطابق سخن پيامبر و سخن على عليه السّلام در چيزهائى كه امت محمّد در آن اختلاف كرده‌اند پس از پيامبر صلّى اللَّه عليه و آله تا ظهور حضرت مهدى عليه السّلام .\r\nعيون : ابا صلت هروى از حضرت رضا عليه السّلام نقل كرد كه فرمود هيچ يك از ما نيست مگر اينكه كشته مىشود .\r\nاعتقادات صدوق : مينويسد اعتقاد ما اينست كه پيامبر اكرم در جنگ خيبر مسموم شد پيوسته اين ناراحتى در آن جناب بازگشت ميكرد تا بالاخره رگ گردنش بر اثر سمّ قطع شد . و از آن ناراحتى فوت شد .\r\nامير المؤمنين عليه السّلام را عبد الرحمن بن ملجم شهيد كرد و در نجف دفن شد .\r\nامام حسن عليه السّلام را همسرش جعده دختر اشعث كندى لعنت خدا بر اين دختر و پدر باد ، مسموم كرد امام حسين عليه السّلام در كربلا شهيد شد آن جناب را سنان بن انس نخعى كشت حضرت زين العابدين عليه السّلام را وليد بن عبد الملك مسموم كرد امام باقر عليه السّلام را ابراهيم بن وليد مسموم كرد و آن جناب را شهيد نمود حضرت صادق عليه السّلام را منصور دوانيقى شهيد كرد و مسموم نمود . موسى بن جعفر عليه السّلام را هارون الرشيد مسموم كرد و شهيد شد حضرت رضا عليه السّلام را مامون با سمّ شهيد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nحضرت جواد عليه السّلام را معتصم بوسيله سمّ شهيد كرد . حضرت امام على النقى را متوكل با سم شهيد نمود و امام حسن عسكرى را معتضد عباسى با سمّ شهيد كرد .\r\nما معتقديم كه واقعا اين اتفاقات براى آنها پيش آمد نه اينكه در عالم خيال و گمان مردم و يا به صورت شك و ترديد هر كه خيال كند كه ظاهرا چنين ميشد نسبت به همه يا يكى از ائمه عليهم السّلام هرگز بر اعتقاد و دين ما نيست و ما از او بيزاريم پيامبر اكرم صلّى اللَّه عليه و آله اطلاع داده و همچنين ائمه عليهم السّلام كه آنها شهيد ميشوند هر كه بگويد كشته نشده‌اند . آنها را تكذيب نموده و هر كس آنها را تكذيب كند خدا را تكذيب نموده و با تكذيب خدا كافر شده و از دين اسلام خارج است .\r\nو هر كه جز اسلام دين ديگرى بپذيرد از او پذيرفته نميشود و در آخرت از زيانكاران است .\r\nتوضيح : در بعضى از كتب معتبره از صدوق اين مطلب روايت شده به همين طريق جز اينكه . حضرت امام على النقى را نوشته معتز مسموم كرد و امام حسن عسكرى را معتمد عباسى مسموم كرد . در مورد امام على النقى اين قول بواقعيت نزديك‌تر است زيرا بعضى از روايات شاهد اين است كه متوكل در زمان حضرت امام على النقى از دنيا رفته مگر اينكه گفته شود اين كار بدستور او پس از فوتش انجام گرفته و اين هم بعيد است همچنين در مورد امام حسن عسكرى نيز شهادتش بوسيله معتمد بيشتر مورد اعتماد است بدليل اينكه در احوال آن جناب خواهد آمد كه بيشتر دانشمندان معتقدند در زمان معتمد از دنيا رفته .\r\nابن طاوس در كتاب اقبال در مورد صلوات بر ائمه عليه السّلام در هر روز ماه رمضان وقتى بنام حضرت امام حسن عسكرى ميرسد مينويسد و خداوند عذاب كسى را كه شريك خون آن جناب شد كه او معتمد عباسى بود دو چندان كند و بروايت ابن بابويه قمى معتضد بود .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nشيخ مفيد در شرح عقايد مينويسد اينكه نقل كرد شيخ ابو جعفر رحمة اللَّه عليه كه پيامبر و ائمه عليهم السّلام با سمّ و شهادت از دنيا رفته‌اند بعضى از آنها ثابت شده و برخى ثابت نشده اما آنچه قطعى است اين است كه امير المؤمنين و امام حسن و امام حسين كشته شدند نه اينكه باجل خود از دنيا رفته باشند پس از آنها موسى بن جعفر عليه السّلام نيز مسموم شد و حضرت رضا عليه السّلام نيز احتمال قوى ميرود مسموم شده باشد ، گر چه در اين مورد شك مىشود . پس نميتوان حكم كرد در باره بقيه كه مسموم شده‌اند و يا آنها را كشته باشند . صحبت از چنين مطالبى در حكم حرف‌هاى بيهوده است و راهى به يقين آن نداريم . پايان سخن شيخ مفيد .\r\nمجلسى عليه الرحمة ميگويد : با اخبار زيادى كه دلالت مىكند عموما بر اين مطلب و اخبار مخصوص كه دلالت بر شهادت اكثر ائمه عليهم السّلام دارد و كيفيت شهادتشان چنانچه در تاريخ زندگى آنها خواهد آمد نميتوان حكم به ردّ آنها كرد و گفت از سخنان بيهوده است بلى در غير از امير المؤمنين و فاطمه عليها السّلام و امام حسن و امام حسين و موسى بن جعفر و على بن موسى الرضا اخبار متواتر كه موجب قطع و يقين گردد نرسيده اخبارى كه در بقيه معصومين عليهم السّلام رسيده ظن قوى بوجود مىآورد و دليلى بر نفى آن نداريم . قرائن زندگى ائمه عليهم السّلام و دشمنان ايشان نيز شاهد همين مطلب است مخصوصا در مورد امامانى كه در زندان آنها يا در اختيارشان از دنيا رفته‌اند شايد منظور شيخ مفيد نيز نفى تواتر و قطع بوده نه ردّ اخبار .\r\n* كفاية الاثر : هشام بن محمّد از پدر خود نقل كرد كه حضرت امام حسن عليه السّلام پس از شهادت پدر خود امير المؤمنين عليه السّلام در ضمن سخن‌رانى خود فرمود پيامبر اكرم به من خبر داده كه امامت در اختيار دوازده امام از اهل بيت اوست كه بر گزيده‌اند هيچ كدام از ما نيست مگر اينكه يا مسموم مىشود و يا مقتول .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكفاية الاثر : جنادة بن ابى اميه گفت امام حسن عليه السّلام فرمود پيامبر اكرم صلوات اللَّه عليه به خدا قسم با ما پيمان بسته كه اين امر را دوازده امام در اختيار خواهند گرفت از فرزندان على و فاطمه هيچ كدام از ما نيست مگر اينكه مسموم يا مقتول است .\r\nتوضيح : در بخش تاريخ امام حسن عليه السّلام اين مطلب خواهد آمد و در ابواب زندگى ائمه عليهم السّلام ذكر خواهد شد مطالبى كه گواه بر شهادت آنها است .\r\n\r\nبخش دهم سرزنش دشمن ائمه عليهم السّلام و اينكه او كافر است و خونش حلال و ثواب لعنت بر دشمنان ائمه عليهم السّلام\r\nامالى صدوق : سديف مكّى گفت حضرت باقر عليه السّلام كه در ميان فرزندان محمّد چون او نديده‌ام به من فرمود كه جابر بن عبد اللَّه انصارى گفت پيامبر اسلام صلّى اللَّه عليه و آله سخنرانى كرد براى ما فرمود : مردم ! هر كس با ما اهل بيت دشمنى بورزد خداوند او را در قيامت يهودى محشور مىكند من عرضكردم يا رسول اللَّه ! گر چه روزه بگيرد و نماز بخواند و به گمان خود مسلمان باشد . فرمود گر چه روزه بگيرد و نماز بخواند و خيال كند مسلمان است .\r\nثواب الاعمال : محمّد بن مروان از حضرت صادق عليه السّلام از آباء گرامش نقل كرد : پيامبر اكرم صلّى اللَّه عليه و آله و سلّم فرمود هر كس ما اهل بيت را دشمن بدارد\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nخداوند او را يهودى بر مىانگيزاند عرض شد يا رسول اللَّه گر چه گواهى به دو شهادت بدهد « 1 » فرمود آرى چون او با اعتراف به اين دو گواهى جان خود را حفظ كرده يا جلو پرداخت جزيه را با كمال خوارى گرفت .\r\nسپس فرمود هر كسى اهل بيت را دشمن بدارد خداوند او را يهودى برمىانگيزاند عرض شد يا رسول اللَّه چگونه چنين چيزى ممكن است فرمود اگر او دجال را درك كند به او ايمان مىآورد .\r\nامالى : از حضرت صادق عليه السّلام شنيدم ميفرمود اگر دشمن على بيايد كنار نهر فرات در حالى كه آب موج مىزند و تمام اطراف رود را پر كرده و از آن يك كف بياشامد و بگويد بسم اللَّه . و پس از آشاميدن بگويد الحمد للَّه اين آشاميدن او مردار يا خون ريخته شده و يا گوشت خوك است .\r\nتوضيح : منظور اينست با اينكه آب اين قدر فراوان و زياد است و احتمال اسراف و غصب و سختگيرى در آن نيست وقتى از آن آب مىآشامد با حفظ آداب مستحب اين آب براى او حرام است چون كافر است زيرا نعمتهاى دنيا براى مؤمنين حلال شده است .\r\nامالى شيخ : ابن عباس گفت به حضرت پيامبر اكرم صلّى اللَّه عليه و آله و سلّم عرض كردم مرا سفارشى فرما . فرمود به تو سفارش ميكنم دوستى با على را از دست ندهى قسم به آن كسى كه مرا به حق برانگيخت خداوند از بنده‌اى كار نيك نمىپذيرد مگر اينكه از او سؤال مىكند راجع بحبّ على بن ابى طالب عليه السّلام با اينكه خداوند خود بهتر ميداند اگر داراى ولايت بود عملش را مىپذيرد بهر طور كه باشد . و اگر داراى ولايت نباشد ديگر از چيزى پرسش نميكند دستور ميدهد او را در آتش اندازند .\r\nاى پسر عباس ! قسم به آن كس كه مرا به نبوت مبعوث كرد آتش خشمش بر دشمن على بيشتر است از كسى كه معتقد است خدا داراى فرزند است .\r\n\r\n\r\n","description":"","footnote":"\r\n( 1 ) گواهى بلا إله الا اللَّه و محمد رسول اللَّه است .\r\n","page_name":" 180 ","page_number":180},
  {"content":"\r\n\r\nاى پسر عباس ! اگر ملائكه مقربين و تمام انبياى مرسل اجتماع بر دشمنى على نمايند و حال اينكه چنين كارى را نمىكنند همه را خداوند به آتش جهنم مىافكند . عرضكردم يا رسول اللَّه آيا كسى با او دشمنى ميورزد . فرمود آرى پسر عباس ! گروهى كه مدعى هستند از امت منند با او دشمنى ميورزند با اينكه از اسلام بهره‌اى نبرده‌اند .\r\nاى پسر عباس از علامت دشمنى با آنها مقدم داشتن كسانى است كه از آنها پائين‌ترند قسم بخدائى كه مرا به حق مبعوث كرده پيامبرى از من گرامىتر نفرستاده و نه وصى از على وصى من گرامىتر ابن عباس گفت پيوسته دستور پيامبر اكرم صلّى اللَّه عليه و آله و سلّم را در مورد محبت على بجا مىآوردم و اين بزرگترين عمل من است . . . .\r\nامالى شيخ : يعقوب بن ميثم تمار غلام زين العابدين عليه السّلام گفت خدمت حضرت باقر عليه السّلام رسيدم گفتم فدايت شوم يا ابن رسول اللَّه من در نوشته‌هاى پدرم ميثم ديدم نوشته است كه على عليه السّلام بپدرم فرموده است : دوست بدار دوست آل محمّد را گر چه فاسق و زناكار باشد و دشمن بدار دشمن آل محمّد را گر چه روزه - گير و شب‌زنده‌دار باشد من از پيامبر اكرم صلّى اللَّه عليه و آله شنيدم ميفرمود  الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  در اين موقع متوجه من شده فرمود به خدا قسم اينها تو و شيعيان تو هستند وعده‌گاه تو و آنها فردا در كنار حوض است در حالى كه چهره‌اى درخشان و امتياز دارند و بتاج كرامت آراسته‌اند .\r\nامام باقر عليه السّلام فرمود اين مطلب عينا در نوشته‌هاى حضرت على هست .\r\nامالى شيخ : قاسم بن وليد از پيرمردى از ثماله نقل كرد كه گفت پيش پيره‌زنى بس پير از قبيله بنى تميم رفتم كه براى مردم صحبت ميكرد گفتم مرا حديثى از فضائل على عليه السّلام بفرما گفت برايت حديث نقل كنم با بودن اين پيرمرد كه مشاهده ميكنى ؟ گفتم اين پيرمرد كيست ؟ گفت ابو الحمراء خادم پيامبر اكرم صلّى اللَّه عليه و آله و سلّم است جلو پيرمرد رفتم همين كه احساس كرد من آمده‌ام از جاى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nحركت كرد و نشست . گفتم خدا ترا رحمت كند مرا حديثى بگو از آنچه ديده‌اى پيامبر اكرم نسبت بعلى عليه السّلام انجام ميدهد و خداوند از آن بازخواست خواهد كرد گفت بسيار خوب پيش شخص واردى آمده‌اى . روز عرفه پيامبر اكرم خارج شد و پيش ما آمد در حالى كه دست در دست على داشت فرمود اى جمعيت ! خداوند افتخار كرد بشما در اين روز تا بيامرزد همه شما را بطور عموم در اين موقع روى بعلى عليه السّلام نموده فرمود : خداوند ترا آمرزيد بطور خصوصى .\r\nبعد فرمود يا على نزديك من بيا . على عليه السّلام نزديك رفت فرمود سعادتمند واقعى كسى است كه ترا دوست بدارد و از تو اطاعت كند و بدبخت واقعى كسى است كه با تو دشمن باشد و كينه بورزد و دشمنى ترا شعار خود قرار دهد يا على دروغ گفته كسى كه خيال مىكند مرا دوست ميدارد در حالى كه با تو دشمن است هر كه با تو جنگ كند با من جنگ كرده و هر كه با من جنگ كند با خدا جنگ كرده يا على هر كه با تو دشمنى بورزد با من دشمنى كرده و هر كه با من دشمنى كند با خدا دشمن است نصيب و بهره او هلاك است و خداوند او را در آتش جهنم مىافكند .\r\nامالى شيخ : محمّد بن حنفيه از پدر خود نقل كرد كه فرمود خداوند چيزى از سگ بدتر نيافريده ناصبى از او هم بدتر است .\r\nمجالس مفيد و امالى شيخ : ابىّ صيرفى گفت از حضرت باقر عليه السّلام شنيدم مىفرمود : خدا بيزار باشد از كسى كه كناره‌گيرى از ما مىكند و لعنت كند كسى را كه ما را لعنت مىكند خدا هلاك كند شخصى را كه با ما دشمن است خدايا تو ميدانى ما واسطه هدايت آنهائيم ما را در راه تو دشمن ميدارند پس خود به - تنهائى ايشان را عذاب فرما .\r\nتفسير قمى : ابو الجارود از حضرت باقر عليه السّلام نقل كرد در مورد آيه  وَ مِنْهُمْ \r\n\r\n","description":"","footnote":"","page_name":" 182 ","page_number":182},
  {"content":"\r\n\r\n مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ  فرمود كسانى كه ايمان نمىآورند به او دشمنان آل محمّدند و منظور از فساد در آيه مخالفت با خدا و پيامبر است .\r\n* اخبار زيادى در بخش محبت آل محمّد صلّى اللَّه عليه و آله گذشت و در ابواب تصريح بر امامت حضرت على عليه السّلام نيز خواهد آمد .\r\nعيون اخبار الرضا : با سه سند از حضرت رضا عليه السّلام از آباء گرامش نقل مىكند كه پيامبر اكرم صلّى اللَّه عليه و آله فرمود بهشت حرام شده است بر كسى كه اهل بيت مرا ستم كند و بر كسى كه با آنها جنگ نمايد و بر كسى كه بر ضرر آنها قدم بر - دارد و بر كسى كه به آنها ناسزا گويد اينها را در آخرت بهره‌اى نيست و با آنها خدا سخن نمىگويد و نه به آنها توجه مىنمايد در روز قيامت و نه پاكشان مىكند و دچار عذابى سخت ميشوند .\r\nتفسير منسوب به امام : حضرت صادق عليه السّلام در آيه  اهْدِنَا الصِّراطَ الْمُسْتَقِيمَ  فرمود يعنى ما را راهنمائى كن به راه راست . يعنى براهى دار كه ما را برساند بمحبت تو و مانع شود از پيروى هواى نفس كه موجب نابودى ما است و با متكى شدن بآراء خود هلاك ميشويم .\r\nسپس حضرت صادق عليه السّلام فرمود خوشا به حال كسانى كه مطابق فرموده پيامبر اكرمند .\r\nآن جناب فرمود بار اين علم را بدوش مىگيرند از هر جمعيتى بازماندگان پاك و عادلى كه مانع از تحريف و تغيير دادن سركشان و ادعاى ياوه‌سرايان و تاويل و توجيه نادانان ميشوند .\r\nمردى از حاضرين عرضكرد يا ابن رسول اللَّه من عاجزم از اينكه با بدن خود شما را يارى كنم جز بيزارى از دشمنان شما و لعنت بر آنها كارى از دستم نمىآيد حال من چگونه است ؟\r\nحضرت صادق عليه السّلام در جواب او فرمود پدرم از پدرش از جدش از پيامبر\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاكرم صلوات اللَّه عليه نقل كرد كه فرمود هر كس ناتوان باشد از يارى ما اهل بيت ولى در خلوت دشمنان ما را لعنت كند خداوند صداى او را به تمام ملائكه جهان از زمين تا عرش مىرساند هر وقت او لعنت كند با او هم زبان ميشوند و كسى را كه او لعنت مىكند آنها نيز لعنت ميكنند بعد او را ميستايند و ميگويند خدايا درود فرست از جانب خود بر اين شخصى كه به اندازه قدرت خود خدمت كرد اگر بيشتر ميتوانست انجام ميداد . ندائى از جانب پروردگار بر مىآيد كه دعاى شما را پذيرفتم و صدايتان را شنيدم درود بر روح او فرستادم در ميان ارواح و او را در نزد خود از برگزيدگان نيك سيرت قرار دادم .\r\nمناقب : محمّد بن مسلم از حضرت باقر و عيسى بن سليمان از حضرت صادق عليه السّلام نقل كردند ( قسمتى از خبر با هم مخلوط شده ) كه روزى على عليه السّلام در بازار كوفه راه ميرفت زنى سه مرتبه آن جناب را لعنت كرد امام عليه السّلام به او فرمود :\r\nاى دختر سلقلقيه چند نفر از خانواده ترا كشته‌ام ؟ گفت هفده نفر يا هجده نفر . زن وقتى به خانه برگشت بمادر خود اين سخن را نقل كرد . مادرش گفت سلقلقيه كسى است كه متولد شود بعد از حيض و براى او نسلى نباشد . زن پرسيد مادر ! تو همين طورى ؟ جوابداد آرى .\r\n* و در روايتى از حضرت باقر عليه السّلام نقل شده كه على عليه السّلام بر ضرر او حكم كرده بود او گفت داورى خوب نكردى و عدالت را كنار گذاشتى هرگز خدا از اين حكومت كردن تو راضى نيست على عليه السّلام به او نگاهى كرده فرمود اى زن خوار بد زبان بد اخلاق ماجراجو ! زن برگشت در حالى كه ميگفت واى بر من اى پسر ابو طالب آنچه از اخلاق من پنهان بود آشكار كرد .\r\n* در خصائص نطنزى نقل مىكند كه على عليه السّلام گفت اللَّه اكبر پيامبر اكرم فرمود ترا از قريش دشمن نميدارد مگر شخص جنجال طلب و از انصار مگر يهودى و از عرب مگر زنازاده و از ساير مردم مگر شقى و بدبخت و از زنان مگر سلقلقيه . آن زن پرسيد معنى سلقلقيه چيست ؟ فرمود : زنى كه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاز مقعد حيض مىبيند .\r\nآن زن گفت خدا و پيامبرش صحيح فرموده‌اند اين چيزى است كه در من وجود دارد يا على ديگر ترا دشمن نخواهم داشت امام عليه السّلام گفت خدايا اگر راست ميگويد او را مثل زنان معمولى بگردان عادت او برگشت بطورى كه زنان معمولى هستند .\r\nحارث اعور گفت عمرو بن حريث از پى او رفت راجع به حرف على عليه السّلام از او جويا شد آن زن تصديق كرد . عمرو گفت خيال نميكنى على ساحر يا كاهن يا جن در تسخير داشته باشد زن در جواب او گفت بد حرفى زدى اى بنده‌ى خدا او از اهل بيت نبوت است . عمرو بن حريث خدمت امير المؤمنين عليه السّلام رسيد و جريان را نقل كرد امام عليه السّلام فرمود آن زن از تو بهتر قضاوت كرد و سخن گفت :\r\nتوضيح : معنى اولى كه براى سلقلقيه شده مفهوم نيست . مضمون خبر با اسنادهائى در جلد نهم خواهد آمد .\r\nمجالس مفيد : سديف مكى گفت حضرت باقر عليه السّلام كه چون او محمّدى نديده‌ام به من فرمود كه جابر بن عبد اللَّه انصارى گفت پيامبر اكرم در ميان مهاجر و انصار كه با سلاح آمده بودند بر منبر رفت پس از حمد و ثناى خدا فرمود :\r\nاى مسلمانان هر كس ما اهل بيت را دشمن بدارد خداوند او را روز قيامت يهودى بمحشر مىآورد جابر گفت من از جاى حركت كرده گفتم يا رسول اللَّه گر چه بگويد لا إله الا اللَّه و محمّد رسول اللَّه فرمود آرى با اين شهادت بلا إله الا اللَّه جلوگيرى از خون خود و پرداخت جزيه با كمال خوارى نموده .\r\nسپس فرمود : هر كسى با ما اهل بيت دشمنى بورزد خداوند او را روز قيامت يهودى محشور مىكند اگر دجال را درك كند با او خواهد بود و اگر او را درك نكند در قبر بر او عرضه مىشود به او ايمان مىآورد خداوند امت مرا برايم ممثل كرد به صورت گل و به من اسم‌هاى آنها را آموخت همان طورى كه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبآدم تمام اسماء را آموخت از كنار من صاحبان پرچم‌ها گذشتند براى على و شيعيانش استغفار كردم .\r\nحنان بن سدير گفت اين حديث را بر حضرت صادق عليه السّلام عرضه داشتم به من فرمود : تو اين حديث را از سديف شنيده‌اى ؟ ! گفتم اكنون هفت شب است كه برايم نقل كرده فرمود گمان نميكنم اين حديث از دهان پدرم براى احدى بازگو شده باشد .\r\nتوضيح : استبعاد امام عليه السّلام براى اين است كه بيان فرمايد كه حديث از اسرار است شايسته نيست كه آن را افشا كنند در نزد نااهلان .\r\nتفسير فرات : حضرت صادق عليه السّلام فرمود هر دشمن ما و ناصبى منسوب به اين آيه است     وُجُوهٌ يَوْمَئِذٍ خاشِعَةٌ . عامِلَةٌ ناصِبَةٌ . تَصْلى ناراً حامِيَةً . تُسْقى مِنْ عَيْنٍ آنِيَةٍ     .\r\nمجلسى ميگويد : در فردوس ابن شيرويه نقل مىكند از ابن عباس كه پيامبر اكرم صلّى اللَّه عليه و آله و سلّم فرمود چهار نفرند كه من و خدا و تمام انبياى داراى مقام اجابت آنها را لعنت كرده‌اند .\r\n1 - كسى كه در كتاب خدا بيفزايد 2 - تكذيب قدر خدا را نمايد .\r\n3 - كسى كه خويشتن را با جبروت بزرگ شمارد تا خوار كند آن كسى را كه خدا عزيز كرده و عزيز نمايد كسى را كه خدا ذليل كرده و كسى كه حلال شمارد در باره عترتم آنچه را خدا حرام نموده .\r\n* ابو هريره از پيامبر اكرم صلّى اللَّه عليه و آله و سلّم نقل كرد كه فرمود چه شده گروهى را كه خويشاوندان و بستگان مرا مىآزارند هر كه خويشاوند و وابسته مرا بيازارد مرا آزرده و هر كه مرا بيازارد خدا را آزرده .\r\n* عباس بن عبد المطلب از پيامبر اكرم صلّى اللَّه عليه و آله و سلّم نقل كرد كه فرمود چه شده مىبينم گروهى را كه با هم صحبت ميكنند همين كه يكى از اهل بيت من رد مىشود سخن خود را قطع ميكنند به خدا سوگند در دل احدى ايمان وارد\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nنميشود مگر اينكه آنها را براى خدا و خويشاوندى با من دوست داشته باشد .\r\n* برسى در مشارق الانوار از كتاب واحده از ابن عباس نقل مىكند كه گفت دشمن على از قبر خارج مىشود در گردنش طوقى از آتش است و بر گرد سرش شيطانهائى هستند كه او را لعنت ميكنند تا وارد صحراى محشر شود .\r\n* از كتاب بصائر از ابن جبير از ابن عباس نقل شده كه پيامبر اكرم فرمود مخالف على بعد از من كافر است و شك‌كننده در باره او مشرك و حيله‌گر است و دوست‌دار او مؤمن صادق و دشمن او منافق و جنگ‌كننده با او از دين برگشته و ردكننده او نابود و منحرف و پيرو او بهدف رسيده است .\r\n* ابن بطريق در عمده از تفسير ثعلبى در باره آيه  عُلِّمْنا مَنْطِقَ الطَّيْرِ  نقل مىكند كه گفت چكاوك در صداى خود ميگويد خدايا لعنت كن دشمن آل محمّد صلّى اللَّه عليه و آله را .\r\n* و نيز در كتاب فضائل الصحابه سمعانى باسناد خود از جابر بن عبد اللَّه انصارى نقل مىكند كه من و على در خدمت پيامبر اكرم بوديم در عرفات . پيامبر اكرم اشاره بعلى عليه السّلام نموده فرمود : دستت را در دست من بگذار من و تو از يك درخت آفريده‌شده‌ايم من اصل آن هستم و تو تنه آن و حسن و حسين شاخه‌هاى آن هستند هر كس چنگ بيكى از شاخه‌هاى آن بزند داخل بهشت شده يا على اگر امت من روزه بگيرند تا همچون كمان خميده شوند و نماز بخوانند تا چون نخى باريك گردند ولى ترا دشمن بدارند خداوند آنها را برو در آتش ميافكند .\r\n* باسناد قبل از كتاب فردوس . از جابر بن عبد اللَّه . گفت پيامبر اكرم فرمود سه چيز است كه هر كس داراى يكى از آنها باشد نه از من محسوب مىشود و نه من از او . هر كه على را دشمن بدارد و براى اهل بيت من علم مخالف به پا كند و ناصبى باشد . و هر كه بگويد ايمان فقط اقرار با زبان است .\r\n* با همان سند از ابن عباس گفت پيامبر اكرم فرمود هر كه على را\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nسب و ناسزا گويد مرا سب نموده و هر كه مرا سب كند خدا را ناسزا گفته و هر كه خدا را ناسزا گويد داخل جهنم مىشود و بعذابى شديد گرفتار مىگردد .\r\n* كنز الفوائد : از ابن عباس نقل مىكند كه پيامبر اكرم فرمود :\r\nخداوند باران را از بنى اسرائيل جلوگيرى كرد بواسطه اعتقاد بدى كه در باره پيامبران خود داشتند و باران را از اين امت حبس مىكند بواسطه دشمنى آنها با على بن ابى طالب عليه السّلام .\r\n* و گفته است ابو هارون عبدى گفت من پيش عبد اللَّه بن عمر نشسته بودم كه نافع بن ازرق آمد . گفت به خدا قسم من على را دشمن ميدارم .\r\nعبد اللَّه بن عمر سر بلند كرده گفت خدا ترا دشمن بدارد . دشمنى ميكنى با كسى كه يكى از سوابق او بهتر از تمام دنيا و آنچه در دنيا است مىباشد .\r\n* سند را بابى هريره مىرساند كه گفت خدمت پيامبر اكرم بودم كه على عليه السّلام وارد شد پيامبر اكرم فرمود ميدانى اين شخص كيست ؟ عرضكردم على بن ابى طالب فرمود درياى خروشان ، خورشيد درخشان ، بخشنده‌تر از نهر - فرات و گشاده‌دلتر از دنيا هر كه با او دشمنى ورزد لعنت خدا بر او باد .\r\n* ابن شاذان از موسى بن جعفر از آباء گرامش نقل كرد كه پيامبر اكرم فرمود وارد بهشت شدم ديدم بر در آن نوشته است\r\nلا إله الا اللَّه محمّد حبيب اللَّه على بن ابى طالب ولى اللَّه فاطمه امة اللَّه و الحسن و الحسين صفوة اللَّه\r\nبر دشمنان ايشان لعنة اللَّه .\r\n* ابن شاذان از ابى هريره نقل كرد كه پيامبر اكرم فرمود بهترين اى امت پس از من على بن ابى طالب و فاطمه و حسن و حسين است هر كسى جز اين سخن را بگويد بر او باد لعنت خدا .\r\n* گفته است . عبد الرحمن بن سائب از پدرش نقل كرد كه زياد ما را در ميدان جلو قصر خود جمع كرد داخل قصر و ميدان پر از جمعيت بود و ما را\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nوادار بر فحش دادن بعلى عليه السّلام و بيزارى از او كرد مردم گرفتار ناراحتى بزرگى شدند .\r\nپدرم گفت من در همان حال مختصر چرتى زدم در خواب ديدم شخصى گردن دراز كه مژه‌هاى چشمش دراز بود مويهايش ريخته بود و لبهاى بزرگى داشت از آسمان به زمين سرازير شد . من ترسيدم و گفتم تو كيستى . گفت من نقّاد ذو الرقبه هستم خدا مرا فرستاده پيش صاحب اين قصر . از خواب بيدار شدم و جريان را بدوستان گفتم . گفتند تو ديوانه‌شده‌اى . هنوز متفرق نشده بوديم كه مأمورى آمد و گفت بخانه‌هاى خود برويد كه امير گرفتار ناراحتى شده . متوجه شديم كه گرفتار سكته گرديده عبد الرحمن اين شعر را سرود :\r\n ما كان منتهيا عما اراد بنا * حتى تناوله النقاد ذو الرقبة\r\nفاسقط الشق منه بضربة ثبتت * كما تناول منه صاحب الرحبة « 1 » \r\n* ابو عبد اللَّه رجا عطاردى گفت اين مرد را فحش ندهيد ( على بن ابى - طالب عليه السّلام ) هر كه او را ناسزا بگويد خداوند دو چشمش را كور مىكند ( دو ستاره در چشمش بوجود مىآورد ) .\r\n* عبد اللَّه بن فضل هاشمى گفت من تكيه بايوان داده بودم خالد بن عبد الملك روى منبر مشغول سخنرانى بود و على عليه السّلام را در سخنان خود ببدى ياد ميكرد مرا خواب ربود ديدم قبر شكافته شد و شخصى سر برآورد و گفت پيامبر را آزردى خدا لعنت كند . پيامبر را آزردى خدا لعنتت كند . پيامبر را آزردى خدا لعنتت كند .\r\n* عطيه عوفي از ابى سعيد نقل كرد كه پيامبر اكرم فرمود دشمنى با على\r\n\r\n\r\n","description":"","footnote":"\r\n( 1 ) از ما دست برنداشت تا نقاد ذو الرقبه گريبانش را گرفت با يك ضربت كارش را ساخت همان طورى كه او امير المؤمنين عليه السّلام را بباد ناسزا گرفت .\r\nبنا بروايت ابن ابى الحديد مصرع اول شعر اين طور است فاثبت الشق منه ضربة عظمت مصرع دوم مانند همان روايت مناقب است .\r\n","page_name":" 189 ","page_number":189},
  {"content":"\r\n\r\nنميكند مگر شخص فاسق يا منافق يا بدعت‌گذار در دين .\r\n* زر بن حبيش گفت على عليه السّلام را ديدم بر منبر گفت قسم بخدائى كه دانه را شكافت و انسان را آفريد پيامبر اكرم صلّى اللَّه عليه و آله با من عهدى بست فرمود :\r\nترا دوست نميدارد مگر مؤمن و دشمن تو نيست مگر منافق .\r\n* حارث همدانى گفت : امير المؤمنين عليه السّلام را ديدم آمد تا بر منبر رفت خدا را ستايش كرد و ثناء گفت فرمود مطلبى است كه خداوند آن را مقرر فرموده به زبان پيامبر درس نخوانده كه مرا دوست نميدارد مگر مؤمن و دشمن نميدارد مگر منافق نااميد شد كسى كه تهمت زد .\r\n* زيد بن على از پدر خود و از جده خويش از امير المؤمنين عليه السّلام نقل كرد كه گفت وارد خدمت پيامبر اكرم شدم در يكى از خانه‌هايش اجازه ورود خواستم اجازه داد همين كه داخل شدم فرمود : مگر نميدانى خانه من خانه تو است چرا اجازه ميخواهى . گفتم يا رسول اللَّه من مايلم اين كار را بكنم . فرمود آنچه را خدا ميخواهد تو خواستى و بآداب خداوند پرداختى مگر نميدانى يا على خداوند و خالق و رازق من امتناع ورزيده از اينكه من سرّ و رازى داشته باشم كه تو مطلع نباشى يا على وصى من هستى پس از من تو مظلوم و مغلوب هستى بعد از من ، يا على كسى كه در راه تو ثابت قدم باشد با من خواهد بود و كسى كه از تو جدا شود از من جدا شده يا على دروغ گفته كسى كه گمان كرده مرا دوست ميدارد ولى با تو دشمن باشد چون خدا من و ترا از يك نور آفريده .\r\nعلل الشرائع : ابن فرقد گفت به حضرت صادق عليه السّلام عرضكردم در باره كشتن ناصبى چه ميفرمائيد فرمود خونش حلال است من از تو ميترسم اگر بتوانى ديوارى را برويش خراب كنى يا غرقش نمائى در آب تا كسى گواهى بر ضرر تو ندهد اين كار را بكن عرضكردم در باره مال او چه ميفرمائى . فرمود گم و گورش كن هر چه ميتوانى .\r\nمعانى الاخبار : حضرت صادق عليه السّلام فرمود هر كس مثالى را بوجود\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nآورد يا سگى را برگزيند از اسلام خارج مىشود . عرض شد در اين صورت بيشتر مردم نابود شده‌اند . فرمود آن طور كه تو خيال كرده‌اى نيست منظورم اينست كه هر كسى دينى را بوجود آورد غير از دين خدا و مردم را به آن دعوت كند .\r\nو از سخنم هر كس سگى را بگزيند يعنى دشمن ما خانواده را برگزيند و به او آب و خوراك دهد هر كس چنين كارى بكند از اسلام خارج شده .\r\nعلل الشرائع : هشام بن سالم گفت به حضرت صادق عليه السّلام عرضكردم نظر شما چيست در باره شخصى كه بعلى عليه السّلام ناسزا بگويد . فرمود به خدا قسم او خونش حلال است اگر موجب گرفتار شدن بىگناهى نشود . عرضكردم چگونه بىگناهى را گرفتار مىكند . فرمود مؤمنى را بواسطه كافرى ميكشند .\r\nعلل الشرائع : عبد اللَّه بن سنان از حضرت صادق عليه السّلام نقل كرد كه فرمود ناصبى كسى نيست كه نصب عداوت با ما كند زيرا تو كسى را نخواهى يافت كه بگويد من دشمن محمّد و آل محمّدم ولى ناصبى كسى است كه دشمنى با شما بورزد با اينكه ميداند شما ما را دوست ميداريد و از شيعيان ما هستيد .\r\nدر روايت ديگر پس از اينكه ميفرمايد شما ما را دوست ميداريد و از دشمن ما بيزار هستيد هر كه شكم دشمنى از ما را ، سير كند دوستى از ما را كشته .\r\nامالى : انس گفت پيامبر اكرم فرمود هر كه با على دشمنى ورزد با خدا بجنگ پرداخته و هر كه در باره على شك كند كافر است .\r\nثواب الاعمال : اسماعيل جعفى از حضرت صادق عليه السّلام نقل كرد كه پيامبر اكرم فرمود : دشمن ما اهل بيت نيست احدى مگر اينكه خداوند روز قيامت او را مجذوم محشور مينمايد .\r\nتوضيح : منظور از مجذوم يا دست قطع شده است و يا اطراف بدنش از جذام ريخته يا منظور اينست كه دليلى ندارد كه بتواند اقامه كند .\r\nثواب الاعمال : ابو بصير گفت حضرت صادق عليه السّلام فرمود شراب خوار مثل\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبت پرست و دشمن ما خانواده از او بدتر است . عرضكردم فدايت شوم چه كس از بت‌پرست بدتر است ؟ فرمود شراب‌خوار را ممكن است روزى شفاعت فرا - گيرد اما دشمن ما خانواده را اگر تمام اهل آسمانها و زمين شفاعت كنند شفاعت آنها پذيرفته نميشود .\r\nثواب الاعمال : حمران از حضرت باقر عليه السّلام نقل كرد كه فرمود اگر تمام ملائكه‌اى كه خدا آفريده و همه انبياى فرستاده شده و هر صديق و همه شهيدان شفاعت كنند در باره ناصبى و دشمن ما اهل بيت كه از آتش جهنم خارج شود خداوند هرگز او را خارج نخواهد كرد خداوند در قرآن ميفرمايد  ماكِثِينَ فِيهِ أَبَداً  در آنجا خواهند بود هميشه .\r\nتوضيح : اين آيه در مورد اهل بهشت است ولى ممكن است استدلال بواسطه مفهوم آيه باشد كه دلالت مىكند غير مؤمن صالح در بهشت نخواهد بود چه رسد به كسى كه ايمان ندارد شايد بر راوى اشتباه شده زيرا آيه  وَ نادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ  اشتباه در لفظ مكث شده .\r\nثواب الاعمال : على بن سليمان سند را بامير المؤمنين عليه السّلام مىرساند كه فرمود خداوند مرجئه را كور محشور مينمايد و امام آنها نيز كور است بعضى از مردم كه آنها را مىبينند ميگويند ما امت محمّد را جز كور نديديم به آنها ميگويند اينها امّت محمّد نيستند اينها تغيير دادند . خداوند هم آنها را تغيير داد .\r\nچون موجب تغيير شدند خدا هم وضع آنها را دگرگون كرد .\r\nثواب الاعمال : ابو سعيد گفت حضرت ابو الحسن عليه السّلام فرمود خداوند در موقع هر نماز كه مردم ميخوانند آنها را لعنت مىكند عرضكردم فدايت شوم چرا فرمود بواسطه انكار كردن حق ما و تكذيب نمودن ما .\r\nثواب الاعمال : حنان بن سدير گفت حضرت باقر عليه السّلام فرمود دشمن على از دنيا خارج نخواهد شد مگر اينكه جرعه‌اى از حميم جهنم مىآشامد فرمود براى كسى كه مخالف امامت باشد مساويست چه نماز بخواند و چه زنا كند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n* در حديث ديگر حضرت صادق عليه السّلام ميفرمايد دشمن و ناصب اهل - بيت فرقى ندارد روزه بدارد يا نماز بخواند زنا كند يا دزدى نمايد او در آتش است او در آتش است .\r\nثواب الاعمال : ابو سعيد مكارى از مردى از حضرت صادق عليه السّلام نقل كرد كه حضرت على عليه السّلام فرمود دشمن ما بر كنار گودالى از آتش است او را سراشيب آتش جهنم نموده مرگ بر اهل جهنم باد در جايگاهشان . خداوند ميفرمايد  فَلَبِئْسَ مَثْوَى الْمُتَكَبِّرِينَ  هيچ كس تقصير از حب و دوستى ما ندارد بواسطه چيزى كه خدا در او قرار داده ( كه چون شخص خوبى است در محبت ما تقصير كند ) .\r\nثواب الاعمال : على صائغ گفت حضرت صادق عليه السّلام فرمود مؤمن شفاعت مىكند دوستش را مگر اينكه ناصبى باشد اگر در باره ناصبى تمام پيمبران مرسل و تمام ملائكه شفاعت كنند شفاعت آنها پذيرفته نميشود .\r\nثواب الاعمال : ابو بصير از حضرت صادق عليه السّلام نقل كرد كه نوح در كشتى سگ و خوك قرار داد ولى ولد زنا را راه نداد و ناصبى از او بدتر است .\r\nثواب الاعمال : عبد الحميد گفت به حضرت باقر عليه السّلام عرضكردم همسايه‌اى دارم كه تمام كارهاى زشت را انجام ميدهد تا جايى كه نماز نميخواند تا چه رسد بديگر اعمال فرمود سبحان اللَّه چه كار بزرگى . فرمود به تو اطلاع ندهم از كسى كه بدتر از اوست گفتم چرا فرمود ناصبى و دشمن ما بدتر از اوست .\r\nمحاسن : محمّد بن على يا ديگرى ميگويد به حضرت صادق عليه السّلام عرضكردم آيا حذيفه بن يمان منافقين را مىشناخت مردى گفت او دوازده نفر را مىشناخت و شما دوازده هزار نفر را ميشناسى خداوند تبارك و تعالى ميفرمايد :  لَتَعْرِفَنَّهُمْ فِي لَحْنِ الْقَوْلِ  ميدانى بد زبانى چيست . عرضكردم نه به خدا فرمود بغض على بن ابى طالب بپروردگار كعبه قسم .\r\nتوضيح : يعنى كفر و نفاق آنها از آنچه خارج مىشود از دهنشان راجع\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبه بغض و دشمنى با على عليه السّلام معلوم مىشود .\r\n* و در مجمع از خدرى روايت كرده كه گفت ( لحن القول ) دشمنى با على بن ابى طالب عليه السّلام است گفت ما منافقين را در زمان پيامبر اكرم صلّى اللَّه عليه و آله و سلّم ميشناختيم با همين كينه و دشمنى كه با على بن ابى طالب عليه السّلام است . گفت ما منافقين را در زمان پيامبر صلّى اللَّه عليه و آله ميشناختيم با همين كينه و دشمنى كه با على بن ابى طالب عليه السّلام داشتند .\r\nشبيه همين روايت از جابر نيز نقل شده و انس گفت هيچ منافقى بعد از نزول اين آيه در زمان پيامبر صلّى اللَّه عليه و آله پنهان نبود .\r\nمحاسن : ابو بصير گفتم آيا به نظر شما كسى كه رد كند اين امر را مثل كسى است كه شما را رد كرده باشد فرمود اى ابا محمّد هر كس بر تو اين امر را ( منظور اعتقاد بامامت است ) رد كند او مانند كسى است كه بر پيامبر اكرم رد كرده .\r\nمحاسن : ابو بصير گفت به حضرت صادق عليه السّلام عرض كردم آيا كسى كه با على آغاز جنگ كند مثل كسى است كه با پيامبر جنگ نموده فرمود آرى به خدا كسى كه با تو ستيز كند اين كار او بواسطه اعتقاد تو است او نيز مثل كسى است كه جنگ با پيامبر اكرم كرده .\r\nمحاسن : جابر از حضرت باقر عليه السّلام نقل كرد كه فرمود پيامبر اكرم صلّى اللَّه عليه و آله و سلّم فرموده است كسانى كه ترك ولايت على را كنند و منكر فضل او باشند و كسانى كه دشمنان او را كمك كنند از اسلام خارجند هر كدام بر همين عقيده از دنيا روند .\r\nمناقب : از حضرت باقر عليه السّلام راجع به اين آيه سؤال كردند   وَ قِفُوهُمْ إِنَّهُمْ مَسْؤُلُونَ ما لَكُمْ لا تَناصَرُونَ   « 1 » فرمود آنها را نگه ميدارند و سؤال ميكنند چطور شد حالا در آخرت با يك ديگر همداستان و همكار نميشويد در راه مخالفت\r\n\r\n\r\n","description":"","footnote":"\r\n( 1 ) در متن حديث خود آيه نقل نشده بلكه نقل بمعنى شده است .\r\n","page_name":" 194 ","page_number":194},
  {"content":"\r\n\r\nبا علي چنانچه در دنيا اين كار را ميكرديد خداوند ميفرمايد :   بَلْ هُمُ الْيَوْمَ مُسْتَسْلِمُونَ . وَ أَقْبَلَ بَعْضُهُمْ عَلى بَعْضٍ يَتَساءَلُونَ   تا ( مجرمين ) امروز ديگر تسليم هستند بعضى بعض ديگر را سرزنش ميكنند .\r\nتفسير عياشى : طيالسى از حضرت صادق عليه السّلام نقل كرد كه سؤال كردم از اين آيه  وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  فرمود آيا ديده‌اى كسى خدا را فحش دهد عرضكردم فدايت شوم پس چگونه است ؟\r\nفرمود هر كس ولى خدا را فحش دهد خدا را ناسزا گفته .\r\n\r\nبخش يازدهم كيفر كشنده پيامبر يا امام و اينكه پيامبر و امام را نمىكشد مگر زنا زاده\r\nخصال : از حضرت صادق عليه السّلام روايت شده كه پيامبر اكرم فرمود :\r\nفرزند آدم عملى بزرگتر انجام نميدهد از كشتن پيامبر يا امام يا ويران كردن كعبه كه خدا آن را قبله براى مردم قرار داده يا آب مردى خود را در زنى بريزد بطور حرام ( زنا كند ) .\r\nخصال : از حضرت صادق عليه السّلام در مورد گفته فرعون  ( ذَرُونِي أَقْتُلْ مُوسى  ) مرا بگذاريد تا موسى را بكشم . سؤال شد چه كسى او را مانع از كشتن موسى ميشد فرمود چون زنا زاده نبود زيرا انبياء و اولاد انبياء را نمىكشند مگر زنازادگان از كامل الزيارة به دو سند همين روايت را نقل نموده .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nقصص الأنبياء جابر از حضرت باقر عليه السّلام نقل كرد كه فرمود پيامبران و اولادشان را نميكشند مگر زنازادگان .\r\nقصص الأنبياء : جابر از حضرت باقر عليه السّلام نقل كرد كه فرمود پىكننده شتر صالح چشم آبى و زنازاده بود . قاتل حضرت على عليه السّلام نيز زنازاده بود قبيله مراد كه ابن ملجم از آن قبيله بود ميگفتند ما براى او پدر و نسبى نمىشناسيم قاتل حضرت حسين عليه السّلام نيز زنازاده بود انبياء و فرزندان آن‌ها را نمىكشند مگر زنازادگان .\r\nسه روايت در مورد زنازاده بودن قاتل انبياء و فرزندانشان نقل مىشود حتى پيمبران گذشته را نيز مشمول همين حكم در يك روايت ميداند كه ترجمه نشد .\r\nاعتقادات صدوق : اعتقاد ما در مورد كشندگان انبياء و ائمه عليهم السّلام اين است كه آنها كافر و مشرك هستند و مخلد در بدترين جاى جهنم هستند هر كس در مورد آنها غير آنچه ذكر شد معتقد باشد بهره‌اى از دين خدا نبرده .\r\n\r\nبخش دوازدهم پاداش كسى كه با آل محمد صلّى اللَّه عليه و آله و سلّم شهيد شود\r\nمحاسن برقى محمّد بن قاسم از زيد بن على نقل كرد كه گفت هر كه شهادت يابد با ما اهل بيت داراى هفت رقوه است گفتند رقوه چيست هفت درجه و در باره هفتاد نفر از خانواده خود شفاعت مىكند .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nبخش سيزدهم حق امام ( ع ) بر مردم و حق مردم بر امام عليه السّلام\r\nمعانى الاخبار : حسن بن فضال از پدرش از حضرت رضا عليه السّلام نقل كرد كه پيامبر اكرم صلّى اللَّه عليه و آله و سلّم بر منبر رفت و فرمود هر كس قرض يا خانواده بىسرپرست بگذارد قرض او و كفالت خانواده‌اش بر من است و هر كسى ثروتى بگذارد متعلق به ورثه‌اش هست به همين جهت نسبت به آنها مقدم‌تر از پدر و مادرشان گرديده و از خود آنها نيز بنفس خويش مقدم است همچنين امير المؤمنين عليه السّلام پس از پيامبر تمام اين مسائل براى او نيز هست .\r\nمجلسى مينويسد : گاهى ممكن است چنين به نظر رسد كه منافات است بين امثال اين خبر و بين اخبارى كه از شيعه و سنى نقل شده كه پيامبر اكرم نماز نخواند بر كسى كه از دنيا رفته بود و قرض از خود بجاى گذاشته بود و فرمود به مسلمانان كه شما نماز بخوانيد بر او .\r\nو از طريق شيعه روايت شده كه نماز نخواند تا يكى از اصحاب قرض او را به گردن گرفت از اين تنافى چنين جواب داده مىشود كه اين نماز نخواندن مربوط بزمانى بوده كه وضع بيت المال خوب نبوده و غنائمى هنوز بدست نيامده\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبود و آنچه بعد ميفرمايد كه قرض مسلمان به عهده من است بعد از فتوحات و بدست آوردن غنائم است .\r\nاين جواب را تائيد مىكند آنچه روايت شده از طرف اهل سنت كه شخص فوت‌شده‌اى را مىآوردند كه مقروض بود پيامبر اكرم صلّى اللَّه عليه و آله و سلّم ميفرمود آيا براى پرداخت قرض خود چيزى گذاشته ؟ اگر ميگفتند آرى . نماز ميخواند . وقتى خداوند پيروزىهائى عنايت كرد فرمود من مقدم‌تر بر مؤمنين از خودشان هستم هر كس بميرد و قرضى داشته باشد قرض او به عهده من است و هر كه مالى بجا گذارد تعلق به ورثه‌اش دارد .\r\nمجلسى مينويسد : ممكن است نماز نخواندن براى تاديب بوده كه مسلمانان در مورد قرض سهل انگارى نكنند گر چه ديگرى دين او را پرداخت كند يا نكند . يا نماز نخواندن مربوط به كسى بوده كه قرض را در راه معصيت به كار برده يا اسراف در مخارج كرده چون در اين صورت پرداخت قرض او بر امام واجب نيست چنانچه خبر ابن سيابه كه بعد ذكر مىشود شاهد آن است يا مربوط به كسى است كه سهل انگارى در پرداخت كرده و تصميم پرداخت آن را نداشته .\r\nتفسير قمى :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ  گفته است نازل شده ( و هو اب لهم ) پيامبر پدر آنها است با همين معنى زنان پيامبر مادران آنها ميشوند . خداوند مؤمنين را فرزند پيامبر و پيامبر را پدر آنها قرار داده براى كسى كه نميتواند خود را راه ببرد ، نه مالى دارد و نه قدرت اداره خود را دارد پس خداوند پيامبرش را مقدم قرار داده بر مؤمنين از خودشان و اين معنى همان است كه پيامبر اكرم در غدير خم ميفرمايد : مردم ! من از خودتان مقدم‌تر نيستم ؟ ! گفتند چرا بعد هر چه براى خود لازم و واجب نموده بود براى امير المؤمنين عليه السّلام اثبات كرد كه همان ولايت است فرمود ( من كنت مولا فعلى مولاه ) .\r\nچون خداوند پيامبر را پدر مؤمنين قرار داده خرج آنها را نيز به عهده او\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nقرار داده با تربيت يتيمهايشان . در اين موقع پيامبر اكرم بر فراز منبر رفت و فرمود هر كس مالى بجا بگذارد متعلق به ورثه اوست و هر كسى قرضى بگذارد يا اهل و عيال بىسرپرست به عهده من و به من برگشت مىكند خداوند براى پيامبرش آنچه را كه پدر تعهد مينمايد از فرزندش لازم شمرده و همان اطاعت را كه فرزند از پدر بايد بنمايد لازم نموده كه مؤمنين از پيامبر بنمايند همين طور هر چه براى پيامبر لازم شد براى امير المؤمنين عليه السّلام نيز لازم است و پس از آن جناب براى ساير ائمه يكى پس از ديگرى .\r\nدليل بر اينكه پيامبر اكرم و امير المؤمنين عليهما السّلام دو پدر هستند اين آيه است  وَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً  والدان در آيه پيامبر اكرم و امير المؤمنين عليهما السّلام هستند حضرت صادق عليه السّلام فرمود اسلام آوردن تمام يهودان به همين علت بود كه از جانب خود و خانواده خويش خاطر جمع شدند .\r\nمجالس مفيد : از حضرت صادق عليه السّلام نقل شده كه پيامبر اكرم صلّى اللَّه عليه و آله در خطبه منى فرمود مردم ! هر كس مالى را گذاشت متعلق به ورثه اوست و هر كسى زن و فرزند بىسرپرستى را بجا گذاشت كفيل آنها منم و اداره آنها با من است .\r\nكافى : ابو حمزه گفت از حضرت باقر عليه السّلام پرسيدم حق امام بر مردم چيست ؟ فرمود حقش اين است كه حرفش را بشنوند و اطاعت كنند . گفتم چه حقى مردم بر او دارند فرمود تقسيم بين آنها بتساوى بكند و عدالت بورزد وقتى چنين عمل كرد ديگر باكى ندارد كه گروهى يا بعضى از اين عدالت خوششان نيابد كناره‌گيرى كنند و به اين طرف آن طرف روند .\r\nدر روايت ديگرى همين معنى نقل مىشود امام در آخر ميفرمايد از جلو يا پشت يا راست و يا چپ مردم متفرق شوند .\r\nتوضيح : منظور از گوش دادن قبول و اطاعت است . جمله دوم كه اطاعت\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nكند تفسير آن است يا مراد از گوش دادن خاموش بودن و توجه بجاى ديگر نكردن است و شايد مراد از گوش دادن اقرار است و اطاعت كردن ، عمل .\r\nاما در مورد تفرق مردم به چپ و راست وقتى امام عدالت ورزيد باكى ندارد كه مردم از دين خارج شوند چنانچه اطراف امير المؤمنين عليه السّلام را رها كردند بواسطه همين عدالت ، چون بين اشراف و رؤسا و ضعيفان برابرى ميكرد .\r\nهمين بود روش پيامبر اكرم اما خلفاى جور بعد از او تغيير دادند ، به جهت دلجوئى از رؤساء و اشراف . وقتى امير المؤمنين خواست تجديد سنت پيامبر را بكند آن پيش آمدها شد .\r\nاما آنچه نقل شده از پيامبر اكرم در غنائم جنگ حنين گروهى از اهل مكه را برترى داد گويا در اين مورد بخصوص مأموريت داشته براى يك مصلحت بزرگ دينى با اين امتياز از سهم خمس خود و اهل بيتش بوده .\r\nكافى : ابن صدقه از حضرت صادق عليه السّلام نقل كرد كه امير المؤمنين عليه السّلام فرمود مبادا خيانت برهبران خود بكنيد و مبادا دو رنگى با راهنمايان خود بنمائيد . مبادا در شناسائى ائمه خود راه جهل و نادانى را از پيش بگيريد ( يا به آنها نسبت جهل و نادانى دهيد ) مبادا از دست آويز خود ( كتاب و اهل بيت ) دست فرا داريد و متفرق شويد كه موجب ضعف شما مىشود و عظمتتان از بين ميرود بايد بر همين اساس كار خود را بنا نهيد و اين راه را از پيش بگيريد .\r\nزيرا اگر شما مشاهده ميكرديد آنچه را كه فوت‌شدگان كرده‌اند از اشخاصى كه مخالفت با ائمه و پيشوايان دينى خود كردند در همين مطالبى كه اينك شما به آن دعوت ميشويد با عجله مىآمديد و براى جنگ آماده ميشديد و حرف امام خود را مىشنيديد اما شما اكنون نمىتوانيد مشاهدات آنها را ببينيد به زودى حجاب براى شما نيز برداشته مىشود .\r\nكافى : حنان بن سدير گفت از حضرت صادق عليه السّلام شنيدم ميفرمود خبر درگذشت پيامبر را به آن جناب دادند در حالى كه ناراحتى و دردى نداشت .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nفرمود روح الامين اين خبر را برايم آورده . در مسجد اجتماع كنيد دستور داد : مهاجرين و انصار مسلح باشند مردم اجتماع كردند . پيامبر اكرم بر منبر رفت بمردم اطلاع داد كه من از دنيا ميروم .\r\nسپس فرمود تذكر مىدهم بفرمانرواى پس از من بر امتم خدا را در نظر بگيرد مبادا ترحّم بر مسلمانان را فرو گذارد . بزرگ آنها را احترام كند و بر ناتوان آنها رحم كند و دانشمندان را بزرگ شمارد و آنها را ناراحت نكند و خوار نگرداند و فقيرشان نكند كه موجب كفر آنها شود و در خانه خود را به روى او نبندد . تا ناتوانان آنها بوسيله زورمندان نابود شوند . در مأموريتهاى مرزى و لشكركشى آنقدر نگاهشان ندارد كه پيش خانواده خود برنگردند و نسل امت من قطع شود .\r\nسپس فرمود : من مأموريت خود را انجام دادم و نصيحت نمودم ، گواه باشيد حضرت صادق عليه السّلام فرمود اين آخرين سخنى بود كه پيامبر اكرم صلّى اللَّه عليه و آله و سلّم در منبر فرمود : كافى : حبيب بن ابى ثابت گفت خدمت امير المؤمنين عليه السّلام عسل و انجير آورده بودند از همدان و حلوان « 1 » دستور داد آنهائى كه ميشناسند يتيمان را بياورند به آنها اجازه داد از سر خيك‌هاى عسل خودشان با ملاقه بردارند ولى براى مردم قدح قدح تقسيم ميكرد .\r\nيك نفر عرضكرد : چرا اين بچه‌ها با ملاقه خودشان برميدارند فرمود :\r\nامام پدر يتيمان است من به آنها اجازه دادم خودشان بردارند بواسطهء مراعات پدرانشان .\r\nكافى : سفيان بن عيينه از حضرت صادق عليه السّلام نقل كرد كه پيامبر اكرم فرمود من بر مؤمنان از خودشان مقدم‌ترم و على پس از من بر آنها مقدم‌تر است عرضكردند معنى اين جمله چيست . فرمود معنى آن اين فرمايش پيامبر است\r\n\r\n\r\n","description":"","footnote":"\r\n( 1 ) حلوان پل ذهاب فعلى است .\r\n","page_name":" 201 ","page_number":201},
  {"content":"\r\n\r\nكه فرمود هر كسى قرض يا عيالى بگذارد خرج آنها با من است و هر كسى مالى را بگذارد متعلق به ورثه اوست پس شخص ولايت بر خويش ندارد وقتى مالى نداشت « 1 » و بر خانواده خود هم امر و دستورى ندارد وقتى بآن‌ها خرجى ندهد پيامبر و امير المؤمنين و كسى كه بعد از آن دو است اين كار بر آنها لازم است به همين جهت از خودشان بر آنها مقدم‌ترند . سبب اسلام عموم يهودان بعد از همين فرمايش پيامبر صلّى اللَّه عليه و آله و سلّم بود آنها از خود و خانواده‌شان مطمئن شدند .\r\nكافى : صباح بن سيابه از حضرت صادق عليه السّلام نقل كرد كه پيامبر اكرم صلّى اللَّه عليه و آله فرمود هر مؤمن يا مسلمانى بميرد و قرضى بگذارد كه در راه به دو اسراف خرج نكرده بوده پرداخت آن قرض بر امام است اگر پرداخت نكرد گناهش به گردن اوست . خداوند تبارك و تعالى ميفرمايد  إِنَّمَا الصَّدَقاتُ لِلْفُقَراءِ وَ الْمَساكِينِ  چنين شخصى جزء غارمين و قرض‌داران است كه در اين آيه دستور داده شد اگر نپردازد گناهش بر اوست « 2 » .\r\nكافى : حنان از پدرش از حضرت باقر عليه السّلام نقل مىكند كه پيامبر اكرم صلّى اللَّه عليه و آله فرمود امامت صلاحيت ندارد مگر براى كسى كه در او سه خصلت باشد پرهيزكارى مخصوصى كه مانعش شود از گناه و حلمى كه بوسيله آن جلو خشم خود را بگيرد و نيكو اداره كردن آنها را بطورى كه همچون پدرى مهربان باشد .\r\nكافى : محمّد بن مسلم از مردى بنام محمّد از اهالى مازندران نقل مىكند كه گفت از حضرت رضا عليه السّلام شنيدم ميفرمود قرض دار كسى است كه قرض در راه حق بگيرد يا تقاضاى قرض نمايد در راه حق ( اين ترديد از راوى است ) به مدت يك سال اگر گشايش يافت و گر نه امام از جانب او از بيت المال\r\n\r\n\r\n","description":"","footnote":"\r\n( 1 ) شايد منظور اين باشد كه پيش خود شرمنده است كه درآمد ندارد :\r\n( 2 ) بر فرض محال است و الا امام پرداخت خواهد كرد .\r\n","page_name":" 202 ","page_number":202},
  {"content":"\r\n\r\nپرداخت خواهد كرد .\r\nنهج البلاغه : امير المؤمنين عليه السّلام در يك قسمت از سخنرانى خود فرمود :\r\nمردم مرا بر شما حقى و شما را بر من نيز حقى است ، اما حق شما بر من اين است كه شما را راهنمائى كنم و نصيحت نمايم و در آمد مالى را براى شما افزون نمايم و آموزش دهم شما را كه در جهل نمانيد و ادب نمايم تا دانا شويد ، اما حق من بر شما اين است كه به بيعت و پيمان خود وفا كنيد و خيرخواه امام خود باشيد در پشت سر و پيش رو ، و هنگامى كه شما را فرا خواندم بپذيريد و هر دستورى كه دادم اطاعت كنيد .\r\n* و فرمود حق شما بر ما اين است كه عمل بكتاب خدا و سيرت و روش پيامبر نمائيم و در راه به پا داشتن حق او قيام كنيم و سنت پيامبر صلّى اللَّه عليه و آله را زنده نگه داريم .\r\n* از جمله سخنرانى آن جناب در صفين اين بود كه فرمود : خداوند براى من حقّى بر شما لازم نموده كه مرا ولى امر شما قرار داده و شما را بر من حقى است همانند حق من بر شما . حق ، وسيع‌ترين چيزها است از نظر توصيف و بيان نمودن . و مشكلترين چيزها است از نظر انصاف دادن و عمل كردن به ضرر هر شخص حق اعمال مىشود همانطور كه بنفع او اعمال ميگردد . اگر بنا باشد فقط بنفع كسى اعمال شود نه بر ضررش اين مقام مخصوص خداى بزرگ است نه مردم ، بواسطه قدرت او بر بندگان و عدالت و دادگريش در مسائلى كه در جهان اجرا نموده . اما خداوند حق خويش را بر بندگان همين قرار داده كه اطاعتش كنند و بر اين اطاعت پاداشى چند برابر بر خود قرار داده از روى فضل و عنايت نسبت به بندگان و گشايش بر آن‌ها بقدرى كه شايسته مقام لطف و عنايت اوست .\r\nآنگاه خداوند عزيز يك قسمت از حقوق خود را حقوقى قرار داده كه واجب است مردم نسبت به يكديگر آنها را رعايت نمايند كه در نتيجه حقوقى\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nطرفينى است و موجب التزام و تعهد از هر دو طرف است ( همان طورى كه اين بر آن حقى دارد او نيز بر اين حقى دارد كه برابر مىشود ) و انجام اين حقوق بهم بستگى دارد . از لازم‌ترين حقوقى كه خداوند بين مردم برقرار كرده حق والى و فرمانروا است بر مردم و حق مردم است بر والى . حقى واجب است كه خداوند بر هر يك از آن‌ها رعايتش را لازم شمرده . رعايت اين حق موجب برقرارى ارتباط و علاقه بين آنها و عظمت و اعتلاى دين ميگردد . هرگز مردم اصلاح نميشوند مگر بوسيله پاكى و درستى فرمانروايان صلاح و درستى را در پيش نميگيرند مگر با استقامت و پايدارى مردم .\r\nوقتى مردم در اداى حق فرمانرواى خود كوشا بودند و فرمانروا نيز حق مردم را رعايت كرد در نتيجه حق در نزد چنين مردم و اجتماعى با ارزش مىشود و راه و روش دينى پايدار ميگردد و عدالت و دادگرى برقرار مىشود و سنت و روش عالى اجتماعى در مجراى خود قرار مىگيرد . اجتماعى عالى خواهد شد و چنين دولتى قابل دوام و پايدارى است و از تجاوز دشمنان در امان است .\r\nاما وقتى مردم بر فرمانرواى خود چيره شدند يا فرمانروا بر مردم اجحاف نمود . اختلاف بوجود مىآيد و آثار ظلم و ستمگرى پديدار مىشود و فريب كارى در دين فراوان ميگردد و سنت و روش عالى ترك مىشود و در نتيجه مردم مطابق ميل و هواى نفس خود عمل ميكنند و احكام تعطيل مىشود و عذر و بهانه‌تراشى فراوان خواهد شد ، كسى را باك از اينكه حقى ضايع شود نيست و يا انجام عمل باطل . در چنين زمانى پاك مردان خوار ميشوند و مردمان شرور و ناپاك عزت مىيابند . خشم خدا بر چنين مردم زياد خواهد شد .\r\nپس سعى كنيد از نظر خيرخواهى در انجام حق و حسن همكارى بر اين كار هيچ كس هر چه هم كوشا باشد در اطاعت خدا و فعاليت بكند در جلب رضايت پروردگار هرگز آن طورى كه شايسته جلال او است خدا را اطاعت نكرده و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nنخواهد كرد ولى از جمله حقوق واجب خدا بر مردم به اندازه قدرت نصيحت و خيرخواهى است و همكارى در انجام و به پا داشتن حق بين مردم كسى يافت نميشود كه احتياج به كمك كردن نداشته باشد در انجام حق هر چند داراى مقام و منزلتى بس ارجمند در راه دين باشد و فضيلتى بس عالى در دين داشته باشد و نيز كسى يافت نميشود كه براى گرفتن حق از او نياز بكمك نباشد و يا بكمكش در راه حق احتياج نباشد هر چند در نظر مردم بسيار حقير و به چشم آنها كوچك آيد « 1 » يكى از اصحاب امير المؤمنين عليه السّلام پاسخى داد به آن جناب بسيار طولانى كه در آن سخن بسيار مولا را ميستايد و اظهار ارادت و اطاعت مينمايد .\r\nعلى عليه السّلام فرمود : سزاوار است كسى كه اعتراف به عظمت خدا دارد و مقام پروردگار در پيش او زياد است غير خدا در نظرش كوچك باشد ، چون خدا را بزرگ ميشمارد و شايسته‌ترين افراد براى به پا داشتن چنين حقى كسانى هستند كه خداوند آنها را مشمول نعمت زياد و احسان فراوان خويش كرده ، زيرا نعمت خدا بر كسى افزايش نمىيابد مگر اينكه حق پروردگار در نظرش افزون مىگردد . و از زشت‌ترين حالات فرمانروايان در نظر پاك مردم اين است كه احتمال جاه‌طلبى و كبر و خودپسندى در او داده شود . من خوشم نمىآيد كه بخاطر شما خطور كند من جاه طلب و يا از شنيدن تعريف خوشم مىآيد الحمد للَّه چنين هم نيستم .\r\nاگر هم دوست داشتم كه در باره من مدح و ثنا گفته شود اين ميل را از جهت فروتنى براى خداوند كه صاحب كبريائى و عظمت است رها كرده از خود دور مينمودم در آن موقعى كه مردم مدح و ستايش را بعد از كوشش در كارى سزاوار و شايسته ميدانند . پس مرا براى اطاعت كردنم از خدا و خوش‌رفتاريم\r\n\r\n\r\n","description":"","footnote":"\r\n( 1 ) منظور اينست كه هر كس در هر مقام و موقعيتى دينى باشد باز بايد به او كمك كرد در راه بپاداشتن حق خود و اشخاص بىارزش از نظر مردم نيز چنان نيست كه بكمك آنها احتياجى نباشد و يا براى گرفتن حق از آنها نياز بكمك نباشد .\r\n","page_name":" 205 ","page_number":205},
  {"content":"\r\n\r\nبا شما تعريف و تمجيد و ستايش نكنيد در مورد حقوقى كه هنوز باقيمانده و از اداى آن فارغ نگشته‌ام و واجباتى كه ناگزير از اجراى آن هستم .\r\nو با من سخنانى كه با گردنكشان گفته مىشود نگوئيد و آن محافظه‌كارى كه از اشخاص عصبانى و تندخو ميكنند با من ننمائيد و راه چاپلوسى و نيرنگ را با من در پيش نگيريد هرگز گمان نكنيد حقى به من گفته شود بر من گران آيد و نه خيال كنيد من طالب جاه و مقامى براى خود هستم زيرا كسى كه از شنيدن واقعيتى ناراحت شود يا از عدل و دادگرى كه بر او عرضه گردد نگران باشد عمل كردن به آن بر او دشوارتر است . مبادا از گفتن واقعيت و راهنمائى بيك حقيقت و عدالتى خوددارى كنيد من خود را مصون و محفوظ از خطا نميدانم و كار خود را محفوظ از اشتباه نمىبينم مگر اينكه خداوند كه اختيار نفس مرا در دست دارد مرا نگه دارد . ما و شما بندگان خداى يكتا هستيم خدائى كه چنان بر ما تسلط دارد كه خودمان آنقدر نداريم . ما را از راهى كه در پيش داشته‌ايم خارج نموده و بخير و صلاح واداشته پس از گمراهى بهدايت رسانده و بعد از كورى بينا نموده .\r\nاين روايت با سندى ديگر مبسوطتر در كتاب فتن خواهد آمد .\r\n* كتاب غارات ابراهيم بن محمّد ثقفى سند را بابن نباته مىرساند كه امير المؤمنين عليه السّلام در خطبه‌ى خود فرمود لازم‌ترين كارى كه رهبر نسبت بمردم بايد انجام دهد اين است كه آنها را متوجه وظائف دينيشان نمايد . بر ما لازم است كه شما را امر كنيم به آنچه خداوند امر كرده و بازداريم از آنچه خدا بازداشته و دستور خدا را در باره دور و نزديك از مردم اجرا كنيم باكى نداريم از اينكه حق بر ضرر هر كس ميخواهد باشد تا آخر خطبه . . .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nبخش چهاردهم در آداب معاشرت با امام\r\nخصال : احمد بن نوح از مردى نقل كرد كه حضرت صادق عليه السّلام فرمود :\r\nحارث اعور به حضرت امير المؤمنين عليه السّلام عرضكرد يا امير المؤمنين به خدا قسم ترا دوست ميدارم به او فرمود حارث ! حالا كه مرا دوست ميدارى مبادا با من دشمنى كنى و ببازى پردازى و نه از روى شك و ترديد بآزمايش من اشتغال‌ورزى « 1 » و با من به شوخى مشغول شوى مبادا مقام مرا پست شمارى و يا مرا بالاتر از مقامى كه دارم بدانى .\r\nعيون اخبار الرضا : عبد اللَّه بن محمّد طائى از پدرش از حضرت رضا عليه السّلام از آباء گرامش نقل كرد كه حضرت على عليه السّلام را مردى دعوت كرد . امير المؤمنين عليه السّلام فرمود به شرط اينكه سه چيز را تعهد نمائى عرضكرد چه چيز . فرمود چيزى از خارج منزل تهيه نكنى و هر چه در خانه است از ما مضايقه ننمائى .\r\nو بخانواده خود اجحاف و ستم روا ندارى . آن مرد پذيرفت . على عليه السّلام نيز دعوتش را قبول كرد .\r\n\r\n\r\n","description":"","footnote":"\r\n( 1 ) جمله نسخه بدل دارد معنى ديگرش اينست كه مبادا از روى ريا و تظاهر با من بمناظره پردازى .\r\n","page_name":" 207 ","page_number":207},
  {"content":"\r\n\r\nقرب الاسناد : ازدى گفت از مدينه خارج شديم به قصد منزل حضرت صادق عليه السّلام ابو بصير در يكى از بازارهاى مدينه بما رسيد ، او جنب بود ما اين مطلب را نمىدانستيم تا خدمت امام صادق عليه السّلام رسيديم . سلام كرديم . امام عليه السّلام سر بلند كرده به ابو بصير فرمود اى ابا بصير ! مگر نميدانى نبايد شخص جنب وارد خانه انبياء شود ؟ ! ابو بصير برگشت ما داخل خانه شديم .\r\nاعلام الورى و ارشاد : ابو بصير گفت وارد مدينه شدم بهمراه من كنيزم بود كه با او درآميخته بودم براى غسل به طرف حمام رفتم اما بين راه دوستان را ديدم كه به خانه حضرت صادق عليه السّلام ميروند ترسيدم از اين فيض بازمانم . با آنها روانه شدم همين كه رسيدم خدمت ايشان نگاهى به من نموده فرمود ابا بصير نميدانى نبايد با حالت جنابت وارد خانه انبياء و اولاد انبياء شد خجالت كشيده گفتم :\r\nيا ابن رسول اللَّه دوستان را ديدم خدمت شما مىآيند ترسيدم اين فيض از دستم برود و برايم ميسر نگردد .\r\nكافى : صفوان گفت خدمت حضرت رضا عليه السّلام بودم آن جناب عطسه زد من گفتم صلّى اللَّه عليك باز عطسه زد باز گفتم صلّى اللَّه عليك باز عطسه زد براى مرتبه سوم گفتم صلّى اللَّه عليك و عرض كردم آقا اگر مثل شما عطسه بزند آيا همان حرفى كه ما به يكديگر ميگوئيم بايشان هم بگوئيم ( يرحمك اللَّه ) يا اين طور كه گفتم فرمود آرى مگر تو نميگوئى\r\nصلّى اللَّه على محمّد و آل محمّد .\r\nجوابدادم چرا .\r\nفرمود : نميگوئى\r\nارحم محمّدا و آل محمّد\r\nگفتم چرا فرمود با اين حرف هم درود بر او فرستاده و هم او را مشمول رحمت خويش قرار داده‌اى صلوات خدا بر ما رحمت خدا بر ما است و منزلت براى ما است .\r\nتوضيح : در خبر احتمال گفتن هر دو وجه است هم\r\n( يرحمك اللَّه )\r\nكه بين مردم متداول است و هم\r\nصلّى اللَّه عليك\r\n. كافى : ايوب بن نوح گفت روزى امام عطسه زد من خدمت ايشان بودم\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nگفتم فدايت شوم وقتى امام عطسه بزند چه بايد گفت ؟ فرمود : بگوئيد\r\nصلّى اللَّه عليك .\r\nتوضيح : ايوب يكى از راويان مورد اعتماد حضرت رضا و حضرت جواد و امام هادى و امام عسكرى عليهم السّلام است روايت شده كه او وكيل حضرت هادى و عسكرى بود منظور از امام كه در روايت به صورت ضمير ذكر شده ممكن است يكى از اين چهار امام باشند ولى ظاهرا حضرت هادى باشد زيرا اين راوى بيشتر از آن جناب نقل مينمايد .\r\n\r\nبخش پانزدهم كيفيت صلوات فرستادن بر ائمه عليهم السّلام\r\nطرايف : كعب بن عجره گفت به حضرت رسول صلّى اللَّه عليه و آله و سلّم عرضكرديم فهميديم چگونه بر شما سلام كنيم اما صلوات را بفرمائيد چگونه بفرستيم . فرمود :\r\nبگوئيد\r\nصل على محمّد و آل محمّد كما صليت على ابراهيم و آل ابراهيم\r\n. * از آن جمله است آنچه بخارى در جزء ششم از اولين بخش آن باسناد خود ميگويد گفتيم يا رسول اللَّه ! اين سلام كردن بر شما است چگونه صلوات بفرستيم ؟ در روايت خود از ابن صالح از ليث نقل مىكند كه فرمود :\r\nاللهم صل على محمّد و آل محمّد كما صليت على ابراهيم و آل ابراهيم\r\nو بخارى نيز در جزء چهارم از صحيح خود در بخش چهارم كتاب كه آن جزء داراى هفت بخش است نقل مىكند .\r\nچهار روايت ديگر در همين مورد نقل مىشود كه در دو روايت اين جملات\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاضافه بر روايت قبل است\r\n( و بارك على محمّد و آل محمّد كما باركت على ابراهيم و آل ابراهيم انك حميد مجيد )\r\n. * على بن ابى طالب عليه السّلام از پيامبر اكرم صلّى اللَّه عليه و آله و سلّم نقل كرد كه فرمود هر دعائى بين آسمان و زمين جلو آن حجابى است تا وقتى صلوات بر پيامبر و آل او بفرستد وقتى صلوات فرستاد اين حجاب شكافته مىشود و دعا رد ميگردد و اگر اين كار را نكرد دعا بر ميگردد .\r\n* برسى در مشارق الانوار از پيامبر اكرم صلّى اللَّه عليه و آله و سلّم نقل كرده كه فرمود وقتى خداوند عرش را آفريد هفتاد هزار ملك خلق كرد و به آنها دستور داد كه اطراف عرش نور طواف كنيد و مرا تسبيح نمائيد و عرش مرا حمل كنيد .\r\nطواف كردند و تسبيح نمودند ولى وقتى خواستند عرش را حمل كنند نتوانستند خداوند به آنها فرمود طواف كنيد اطراف عرش نور و صلوات بفرستيد بر نور جلالم محمّد حبيب اللَّه و عرشم را حمل كنيد . طواف نمودند و صلوات بر محمّد فرستادند و عرش را حمل كردند و قدرت حمل آن را پيدا كردند . گفتند خدايا ما را دستور به تسبيح و تقديس خود دادى . خداوند فرمود وقتى شما صلوات بر حبيبم محمّد فرستاديد مرا تسبيح و تقديس و تهليل نموده‌ايد .\r\n* ابن عباس از پيامبر اكرم صلّى اللَّه عليه و آله نقل كرد كه فرمود هر كس بر من يك صلوات بفرستد خداوند بر او هزار صلوات در هزار صف از ملائكه ميفرستد هيچ تر و خشكى باقى نمىماند مگر اينكه بر آن بنده صلوات ميفرستد چون خدا بر او صلوات فرستاده .\r\nچهار روايت ديگر در كيفيت صلوات فرستادن از كتب اهل سنت نقل مىكند كه ترجمه نشد .\r\n* محمّد بن مسلم از حضرت صادق عليه السّلام از آباء گرام از حضرت على عليه السّلام نقل كرد كه پيامبر اكرم فرمود هر كس صد مرتبه بر محمّد و آل محمّد صلوات بفرستد خداوند صد حاجتش را برميآورد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n* عاصم بن حمزه از حضرت على عليه السّلام نقل كرد كه فرمود هر دعائى محجوب است تا وقتى كه صلوات بر محمّد و آل محمّد بفرستد .\r\nمجلسى ميگويد اخبار در اين مورد در كتاب دعا خواهد آمد من مقدار كمى اينجا نقل كردم تا بطور كلى خالى از اين مطلب نباشد .\r\n\r\nبخش شانزدهم چهارپايان و پرندگانى كه ائمه را دوست دارند و آنچه بر بال هدهد نوشته شده از فضل و مقام ائمه عليهم السّلام و اينكه آنها به زبان پرنده‌ها و چهارپايان واردند\r\nعيون اخبار الرضا : سليمان بن جعفر از حضرت رضا از آباء گرام از على عليه السّلام نقل مىكند كه فرمود بر بال هر هدهدى كه خدا خلق نموده نوشته است . آل محمّد بهترين افراد جهانند .\r\nيك روايت ديگر از پيامبر اكرم به همين مضمون نقل مىشود .\r\nخصال : داود رقى گفت ما خدمت حضرت صادق عليه السّلام نشسته بوديم مردى از جلو ما رد شد كه در دست پرستو كشته‌اى داشت حضرت صادق از جاى حركت كرد و آن پرنده را از دست او گرفت او را روى زمين انداخت فرمود آيا عالم يا فقيه شما چنين دستورى داده . پدرم از جدم نقل كرد كه پيامبر اكرم صلّى اللَّه عليه و آله از كشتن شش چيز نهى كرد زنبور عسل . مورچه . قورباغه و گنجشك و هدهد\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو پرستو . دنباله حديث را ادامه داد تا فرمود اما پرستو حركتش در آسمان تاسف و اندوه است از ظلمى كه باهل بيت محمّد صلّى اللَّه عليه و آله انجام شده است و تسبيح او قرائت  الْحَمْدُ لِلَّهِ رَبِّ الْعالَمِينَ  است نمىبينيد او ميگويد  « وَ لَا الضَّالِّينَ » . \r\nعلل الشرائع : ابن عباس گفت : مردم ! بدانيد خداوند خلقى را آفريده كه از فرزندان آدم نيستند لعنت ميكنند دشمنان امير المؤمنين عليه السّلام را به او گفتند اين خلق كيانند ؟ گفت چكاوك در سحرگاه ميگويد . بار خدايا لعنت كن دشمنان آل محمّد را خدايا دشمن بدار دشمنش را و دوست بدار دوستش را .\r\nاقبال الاعمال : از حضرت رضا عليه السّلام در فضيلت روز غدير ميفرمايد : در روز غدير خداوند عرضه داشت ولايت على را به اهل آسمان‌هاى هفتگانه اهالى آسمان هفتم از همه پيشى گرفتند به همين جهت آن آسمان را بعرش آراست .\r\nسپس اهل آسمان چهارم . آن را آراست با بيت المعمور بعد اهل آسمان دنيا ، آن را آراست بوسيله ستارگان سپس عرضه داشت بر زمين‌ها مكه از همه سبقت گرفت . مكه را بوسيله كعبه آراست بعد مدينه سبقت گرفت آن را آراست بوسيله محمّد مصطفى صلّى اللَّه عليه و آله بعد كوفه آنجا را بوسيله امير المؤمنين عليه السّلام زينت بخشيد و بر كوهها عرضه داشت جلوتر از همه سه كوه پيشى گرفتند . عقيق .\r\nو فيروزه و ياقوت اينها شدند معادن اين گوهرها و بهترين جواهر و بعد كوههاى ديگر پذيرفتند كه معدن طلا و نقره شدند و هر چه اقرار نياورد و نپذيرفت در او چيزى نروئيد .\r\nدر آن روز ولايت را بر آبها عرضه داشت هر آبى قبول كرد شيرين شد .\r\nهر آبى نپذيرفت شور و تيز و تند شد . و بر گياهان عرضه داشت هر چه قبول كرد شيرين و خوب شد و هر چه نپذيرفت تلخ شد . سپس عرضه داشت در آن روز ولايت را بر پرندگان هر كدام قبول كردند فصيح و خوش صدا شدند و هر كدام انكار كردند گنگ و لال شدند تا آخر خبر . . .\r\n* بصائر ابو صامت : در باره آيه  وَ سَخَّرَ لَكُمْ ما فِي السَّماواتِ وَ ما فِي الْأَرْضِ \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n جَمِيعاً  يعنى به آنها اطلاع داد كه اطاعت از ائمه عليهم السّلام كنند .\r\nتوضيح : خطاب آيه كه بفرمان شما در آورد متوجه ائمه عليهم السّلام است .\r\nاختصاص : ثمالى گفت خدمت حضرت زين العابدين عليه السّلام در خانه ايشان بودم در آنجا چند گنجشك بود و صدا ميدادند فرمود ميدانى اينها چه ميگويند .\r\nگفتم نه فرمود خدا را تسبيح ميكنند و درخواست رزق خود را مينمايند .\r\nاختصاص و بصائر : مردى خدمت حضرت صادق عليه السّلام اين آيه را تلاوت كرد  عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ  امام صادق عليه السّلام فرمود در آيه ( من ) ندارد آيه اين طور است\r\nاوتينا كل شىء\r\nيعنى بما همه چيز را دادند .\r\nتوضيح : منظور اينست كه بطور كلى ( من ) ندارد يا منظور اينست كه نسبت بائمه عليهم السّلام ( من ) نيست كه از هر چيز دادند معنى مىشود ولى بدون ( من ) معنى آن اينست كه همه چيز را داده‌اند بما .\r\nبصائر الدرجات : محمّد بن مسلم گفت از حضرت باقر عليه السّلام شنيدم ميفرمود بما زبان پرنده‌ها را آموخته‌اند و از هر چيز داده‌اند .\r\nاين روايت در بصائر به دو سند نقل مىشود .\r\nبصائر : زراره از حضرت صادق عليه السّلام نقل كرد كه امير المؤمنين بابن عباس فرمود خداوند بما زبان پرنده‌ها را آموخته همانطور كه بسليمان بن داود زبان همه جنبنده‌هاى بيابانى و دريائى را آموخت .\r\nاختصاص و بصائر : فيض بن مختار گفت از حضرت صادق عليه السّلام شنيدم ميفرمود : سليمان بن داود گفت  عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ  به خدا قسم بما آموخته شده زبان هر پرنده و علم هر چيز .\r\nيك روايت ديگر به همين مضمون نقل مىشود كه در آخر آن ميفرمايد :\r\n إِنَّ هذا لَهُوَ الْفَضْلُ الْمُبِينُ  اين لطف آشكار خدا است .\r\nاختصاص و بصائر : سليمان بن خالد از حضرت صادق عليه السّلام نقل كرد\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nكه ابو عبد اللَّه بلخى گفت كه ما در خدمت آن جناب بوديم ناگاه آهوئى ديديم كه صدا ميداد و دم خود را حركت ميداد . حضرت صادق عليه السّلام فرمود ان شاء اللَّه انجام خواهم داد ، سپس روى بجانب ما نموده فرمود فهميديد اين آهو چه گفت عرضكرديم خدا و پيامبر و فرزند پيامبر بهتر ميداند . فرمود ميگفت يكى از اهالى مدينه براى ماده او دامى نهاده و او را گرفته اما دو بچه دارد كه هنوز قدرت چريدن ندارند از من درخواست كرد كه از او بخواهم رهايش كند و ضامن شد بچه‌هايش را شير دهد تا وقتى بچه‌هايش توانستند بچرند آن را برگرداند .\r\nفرمود من او را سوگند دادم . گفت از ولايت شما اهل بيت بيزار باشم اگر به اين شرط وفا نكنم و ان شاء اللَّه اين كار را خواهم كرد . مرد بلخى گفت اين روشى است در ميان شما مانند قدرتى كه سليمان داشت .\r\nبصائر : عبد الرحمن بن كثير از حضرت صادق نقل كرد كه يك روز پيامبر اكرم صلّى اللَّه عليه و آله با اصحاب خود نشسته بود شترى آمد گردن به زمين گذاشت و شروع بضجه كرد يكى از حاضرين گفت يا رسول اللَّه اين شتر براى شما سجده كرد ما به اين كار شايسته‌تريم . پيامبر اكرم فرمود نه براى خدا سجده كنيد اين شتر از صاحب خود شكايت داشت ميگفت اينها مرا از شتر ديگرى توليد كرده‌اند وقتى بزرگ شده‌ام از من كار كشيده‌اند حالا كه پير شده‌ام تصميم دارند مرا بكشند از اين مطلب شكايت داشت پيامبر اكرم صلّى اللَّه عليه و آله فرمود اگر دستور دهم كسى ديگرى را سجده كند دستور مىدهم زن شوهرش را سجده كند .\r\nسپس حضرت صادق عليه السّلام فرمود سه چهار پا در زمان رسول اللَّه صلّى اللَّه عليه و آله و سلّم صحبت كرده‌اند شتر و گرگ و گاو اما سخن شتر را كه شنيدى . اما گرگ آمد خدمت پيامبر و از گرسنگى شكايت كرد . اصحاب خود را خواست و در باره گرگ صحبت كرد . آنها رفتند . پيامبر اكرم بگوسفنداران فرمود براى اين گرگ سهمى قرار بدهيد . اصحاب رفتند . پيامبر اكرم بگرگ فرمود سهم خود را بگير اگر پيامبر اكرم مقدار معينى براى گرگ تعيين ميكرد آن حيوان\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nهيچ اضافه نميگرفت تا روز قيامت .\r\nاما گاو جريانش اين بود كه به پيامبر ايمان آورد و راهنمائى كرد آن روز در نخلستان ابى سالم بودند فرمود اى آل ذريح عملى انجام دهيد از روى عقل و فهم صدائى بلند مىشود به زبان عربى فصيح\r\nلا إله الا اللَّه رب العالمين . محمّد رسول اللَّه سيّد النبيين . و على سيد الوصيين .\r\nاختصاص . بصائر : فضيل اعور از يكى از اصحاب نقل كرد كه مردى از مخالفين خدمت حضرت باقر عليه السّلام بود و با ايشان صحبت ميكرد در باره كارهاى عثمان ناگاه وزغى صدايش بلند شد از بالاى ديوار حضرت باقر فرمود ميدانى چه ميگويد . گفتم نه فرمود ميگويد : از صحبت در باره عثمان خوددارى كنيد اگر نه بعلى دشنام مىدهم .\r\nبصائر : حفص بن بخترى از شخصى از حضرت باقر عليه السّلام نقل كرد كه فرمود وقتى حضرت على بن الحسين از دنيا رفت شترى در چرا داشت شتر آمد و سر خود را بقبر زد و ضجه كرد پدرم بر روى او سوار ميشد و به حج ميرفت هرگز او را تازيانه نزده بود .\r\nخرايج : عبد اللَّه بن طلحه گفت از حضرت صادق عليه السّلام راجع به چلپاسه پرسيدم فرمود پليد است و مسخ شده اگر او را كشتى غسل كن يعنى از روى شكر . و فرمود پدرم در كنار حجر الاسود نشسته بود و مردى با ايشان بود كه با او صحبت ميكرد ناگاه چلپاسه‌اى ديد كه با زبانش ولوله ميكرد پدرم فرمود به آن مرد ميدانى اين چلپاسه چه ميگويد آن مرد گفت نميدانم فرمود ميگويد اگر اسم عثمان را ببريد على را دشنام مىدهم فرمود هر يك از بنى اميّه كه بميرد به صورت چلپاسه مىشود .\r\nتوضيح : اينكه امام ميفرمايد به صورت چلپاسه در مىآيند تناسخ نيست زيرا اگر با همان بدنهاى اصلى ايشان بدل به چلپاسه مىشود كه اين تناسخ نيست ولى زنده بودن آنها قبل از قيامت و رجعت بعيد است . يا پيكرهاى مثالى\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nآنها به اين صورت در مىآيد . اين هم تناسخ نيست كه مسلمانان تمام منكر آن هستند چنانچه در كتاب معاد گذشت ( روايت ديگرى با همين سند نقل مىشود كه در آخر روايت ميفرمايد چلپاسه از مسخ‌شده‌هاى بنى مروان است ) .\r\nخرايج : از امام حسن عليه السّلام روايت شده كه على بن ابى طالب عليه السّلام روزى در بيابانى بىآب و علف بود كبكى را ديد فرمود اى كبك تو در اين بيابان آب و غذا پيدا ميكنى ؟ گفت يا امير المؤمنين من صد سال است كه در اين بيابان هستم هر وقت گرسنه شوم بر شما صلوات ميفرستم سير ميشوم و هر وقت تشنه شوم نفرين بر ستمگران شما مينمايم سيراب ميشوم .\r\nاختصاص : ثمالى گفت : خدمت حضرت على بن الحسين عليه السّلام بودم همين كه گنجشك‌ها پرواز كردند صدا دادند . فرمود اى ابا حمزه ميدانى چه ميگويند ؟\r\nگفتم نه فرمود خداى خود را تقديس ميكنند و تقاضاى خوراك روزانه خود را مينمايند سپس فرمود اى ابا حمزه بما زبان پرندگان را آموخته‌اند و از هر چيز بما داده‌اند .\r\nاختصاص : فضيل گفت خدمت حضرت صادق عليه السّلام بودم چشمم به يك جفت كبوتر افتاد كه در نزد امام بود كبوتر بر روى ماده قور قور كرد . فرمود ميدانى چه ميگويد . او ميگويد اى همسرم خداوند كسى را محبوب‌تر از تو در نظر من نيافريده جز اين مولايم .\r\nاختصاص : احمد بن هارون بن موفق گفت : خدمت حضرت ابو الحسن امام هادى رسيدم تا سلام عرض كنم از امام جويا شدم به من گفتند سوار شده و رفته سرى به زمين‌هايش بزند سوار شدم رسيدم بخيمه‌اى كه كنار جوى زده شده بود سبزىهائى كنار جويها بود به تنزه و تماشا نشستيم آن خيمه را براى امام آنجا زده بودند نشستم تا امام تشريف آورد سوار بر اسبى بود .\r\nاز جاى حركت كردم ران مقدسش را بوسيدم و ركابش را گرفتم و نگه\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nداشتم همين كه پائين آمد رفتم كه افسار اسب را بگيرم امام نگذاشت و خودش گرفت و از سر اسب خارج نمود و بيكى از طناب‌هاى خيمه بست بعد نشست از آمدنم پرسيد آن موقع نزديك اذان مغرب بود اطلاع دادم كه عصر آمده‌ام در اين موقع اسب خود را جمع كرد و طناب را كند و رفت از جويها و زراعت گذشت تا به زمين بدون كشت رسيد و آنجا ادرار كرد و فضله انداخت و برگشت امام عليه السّلام به من نگاه كرده فرمود بآل داود چيزى نداده‌اند مگر اينكه بآل محمّد بهتر از آن را داده‌اند .\r\nاختصاص : زراره گفت از حضرت باقر عليه السّلام شنيدم ميفرمود حضرت زين العابدين عليه السّلام شترى داشت كه با آن بيست و دو مرتبه به حج رفته بود و يك بار هم او را تازيانه نزده بود پس از درگذشت پدرم كه گرفتار مصيبت آن جناب بوديم يكى از غلامان آمد و گفت شتر خارج شده و رفته بر سر قبر حضرت زين - العابدين و آنجا زانو زده و سر بقبر مىزند و ضجه و ناله مىكند گفتم برويد او را بياوريد پيش از آنكه بفهمند و يا او را به‌بينند حضرت باقر عليه السّلام فرمود آن شتر قبر را قبلا نديده بود .\r\nمجلسى ميگويد : برسى در مشارق الانوار از ابن نباته نقل مىكند كه چند نفر از منافقين خدمت امير المؤمنين عليه السّلام رسيده گفتند تو ميگوئى مار ماهى مسخ شده و حرام است فرمود آرى گفتند دليل آن را بر ايمان بيان كن آنها را آورد تا فرات رسيد و صدا زد هناس هناس . يك مارماهى جواب داد آرى . امير المؤمنين عليه السّلام به او فرمود تو كه هستى گفت من يكى از كسانى هستم كه ولايت شما بر من عرضه شد و امتناع ورزيده مسخ شدم از اين اشخاصى كه با شما هستند بعضى مسخ خواهند شد مثل ما .\r\nامير المؤمنين عليه السّلام فرمود داستان خود را نقل كن براى كسانى كه اينجا هستند تا بدانند فرمود بسيار خوب ما بيست و چهار قبيله از بنى اسرائيل متمرد و معصيت‌كار بوديم ولايت شما بر ما عرضه شد امتناع ورزيديم در شهرها به كارهاى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nبد مشغول شديم يك مرتبه شخصى آمد كه به خدا قسم شما بهتر از ما او را ميشناسى فريادى كشيد با اينكه ما در بيابانها پراكنده بوديم همه جمع شديم از صدا و فرياد او باز يك فرياد ديگر بر داشت و گفت همه مسخ شويد بقدرت خدا ما بصورتهاى مختلف مسخ شديم بعد گفت اى بيابانها نهر و رود شويد تا اين مسخ‌شده‌ها در ميان شما ساكن شوند و بدرياها وصل شويد تا هيچ دريائى نباشد مگر اينكه از مسخ شده در آنها وجود داشته باشد . ما مسخ شديم چنانچه مشاهده ميكنى .\r\n* محمّد بن مسلم گفت من در خدمت حضرت باقر عليه السّلام رفتيم به جايى كه تصميم داشت برود در بين راه گرگى را ديديم كه از كوه پائين مىآيد آمد تا دستش را گذاشت روى قربوس زين و دست‌درازى كرد با امام عليه السّلام بصحبت پرداخت . امام عليه السّلام به او فرمود برگرد انجام دادم گرگ با صداى مخصوصى برگشت عرضكردم جريان چه بود ؟ فرمود ماده گرگ زايمان بر او سخت شده بود درخواست كرد كه راحت شود و اينكه خدا به او بچه‌اى بدهد كه چهارپايان شيعيان ما را آزار نرساند گفتم برو اين كار كردم گفت سپس رفتيم رسيديم به بيابانى بىآب و علف كه از حرارت ميسوخت در آنجا گنجشك‌هائى بودند ، پريدند و اطراف قاطر امام مىچرخيدند امام عليه السّلام آنها را دور كرد و فرمود نه شما شايسته چنين چيزى نيستيد بعد بجانب محلى كه مايل بود رفتيم فردا كه برگشتيم و به آن بيابان رسيديم باز گنجشك‌ها پريدند و اطراف مركب امام ميگشتند شنيدم مىفرمود بياشاميد و سير شويد . محمّد بن مسلم گفت ناگاه ديدم در بيابان توده‌هاى متراكم از آب است .\r\nعرض كردم آقاى من ! ديروز مانع آنها شدى و امروز آنها را آب دادى فرمود امروز بهمراه آنها چكاوك‌ها هم بودند اگر آنها نبودند به آنها آب نميدادم گفتم مولايم فرق بين چكاوك و گنجشك چيست .\r\nفرمود واى بر تو گنجشك از ارادتمندان عمر هستند زيرا از اويند و اما\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nچكاوك‌ها از ارادتمندان ما اهل بيت هستند . اينها در صداى خود ميگويند مبارك باشد اى اهل بيت پيامبر و مبارك باشد براى شيعيان شما و خدا دشمنانتان را لعنت كند . سپس فرمود از هر چيز با ما دشمن هستند حتى از پرنده‌ها قمرى و از ايام هفته چهارشنبه .\r\nامالى شيخ : سليمان جعفرى از حضرت رضا عليه السّلام از پدرش از جدش نقل كرد كه فرمود چكاوك را نخوريد و به او ناسزا نگوئيد و بدست بچه‌هايتان ندهيد بازى كنند زيرا تسبيح زياد ميكنند و تسبيح آنها اين است خدا لعنت كند بر دشمنان آل محمّد صلّى اللَّه عليه و آله .\r\n\r\nتحقيق در باره مبحث و پيشگيرى از وهم و شك\r\nبايد توجه داشت رد كردن اخبار بسيار زيادى كه از ائمه عليهم السّلام رسيده بمحض استبعاد خيالى يا تقليد از فلاسفه‌اى كه تكيه‌گاه آنها خيالات است و ايمان به مسائلى كه انبياء گرام آورده‌اند ندارند از دانشمندان و اهل فضل صحيح نيست چگونه ميتوان اين اخبار را رد كرد با اينكه در قرآن شبيه آنها آمده است از قبيل تسبيح نمودن پرنده با داود و آيه  عُلِّمْنا مَنْطِقَ الطَّيْرِ  و داستان هدهد و مورچه با سليمان آيه  وَ الطَّيْرُ صَافَّاتٍ كُلٌّ قَدْ عَلِمَ صَلاتَهُ وَ تَسْبِيحَهُ  و آيات ديگر .\r\nتازه چه دليلى وجود دارد بر اينكه حيوانات داراى شعور و ادراك مسائل كلى نيستند و اينكه داراى زبان و تكلم نباشند « 1 » با اينكه ما سخن بعضى از\r\n\r\n\r\n","description":"","footnote":"\r\n( 1 ) با اينكه از نظر علمى تازه ثابت شده كه حيوانات داراى ادراك و شعور هستند مثلا در يك هواى بارانى ميمونها با عجله با صداى مخصوص به پناهگاه فرار مىكنند صداى آنها را ضبط كرده‌اند روى نوار يك روز غير بارانى همان صدا را از بلندگو و نوار پخش مىكنند باز ميمون‌ها با عجله به پناهگاه ميروند اينها و صد آزمايش ديگر ثابت مىكند كه حيوانات درك و شعور دارند .\r\n","page_name":" 219 ","page_number":219},
  {"content":"\r\n\r\nمردم را ميشنويم بىآنكه معنى حرف آنها را بدانيم . چنين مىپنداريم سخنان آنها مانند صداى پرندگان است تميز بين كلمات آنها نمىدهيم و تعجب ميكنيم كه اينها چطور حرف‌هاى يك ديگر را مىفهمند .\r\nو اخبار بسيار زيادى بيش از حد شماره هست كه دلالت دارد حيوانات داراى تسبيح و ذكر هستند و خداى خود را ميشناسند و منافع و مضار خويش را تشخيص ميدهند و استبعادى ندارند كه آنها مكلف به بعضى از تكاليف هستند كه در صورت ترك آن تكاليف معذب ميشوند چنانچه در اخبار زيادى رسيده كه پرنده‌اى صيد نميشود مگر بواسطه ترك تسبيح يا در آخرت نيز چنانچه در تاويل اين آيه  وَ إِذَا الْوُحُوشُ حُشِرَتْ  نقل شده گر چه تكليفى عمومى و عقاب ابدى باشد بواسطه ضعف ادراك و كمى شعور .\r\nدر صورتى كه ما تسليم شويم حيوانات داراى زبان و سخن نباشند ممكن است خداوند آنها را داراى قدرت بر سخن گفتن بكند در بعضى وقتها براى اثبات اعجاز پيامبر و امام عليهم السّلام با اينكه رد نمودن اخبارى كه از ائمه معصومين صلوات اللَّه عليهم اجمعين رسيده يا تاويل اين اخبار را بدون دليل يك نوع تجرى و بىباكى نسبت به خدا و پيامبر و ائمه است توضيح در باره اين مطلب در بخش آينده و تفصيل و تحقيق در كتاب السماء و العالم خواهد آمد .\r\nاما آنچه سيد شريف مرتضى ( قدس اللَّه روحه ) در كتاب غرر و درر نقل كرده كه شخصى چنين سؤال كرده . چگونه توضيح ميدهيد اخبارى را كه در بسيارى از كتاب‌هاى اصول و فروع رسيده راجع به ستايش از بعضى حيوانات و چهارپايان و خوردنىها و زمين‌ها و بدگوئى از اين اصناف مانند ستودن كبوتر و بلبل و چكاوك و كبك و آنچه حكايت شده كه بعضى از اين پرندگان كه خوب هستند زبان بثناى پروردگار و اولياى او دارند و دعا براى آنها ميكنند و نفرين بر دشمنانشان و حيوانات منفور و بد ، زبان بر خلاف اين ميگشايند از قبيل بدگوئى بر ائمه عليهم السّلام كه مارماهى و ماهىهاى شبيه آن چنين هستند و آنچه\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمارماهى خود گفت كه مسخ شده است بواسطه ترك ولايت و رواياتى كه تحريم مىكند گوشت او را بواسطه همين نپذيرفتن ولايت .\r\nو مانند بدگوئى از خرس و ميمون و فيل و ساير مسخ‌شده‌هاى حرام گوشت همچنين خربزه‌اى كه امير المؤمنين عليه السّلام آن را بريد فرمود : « از آتش است و بسوى آتش برميگردد » و بر زمين انداخت از محلى كه بر زمين رسيد دودى برخاست و مانند بدگوئى از زمينهاى سخت و لم يزرع و اينكه آن زمين‌ها ولايت ائمه را نپذيرفته‌اند در اين مورد روايات زيادى رسيده كه موجب درازى كلام مىشود ظاهر اين اخبار منافات دارد بر آنچه عقل حكومت مىكند كه اين حيوانات چون داراى شعور و ادراك نيستند نميتوانند داراى تكليف و امر و نهى باشند .\r\nو در اين اخبارى كه اشاره كرديم بعضى شاهد است كه اين حيوانات اعتقاد به حق دارند و متدين هستند و بعضى مخالفند تمام ظواهر اين اخبار منافات دارد با آنچه عقلاء بر آنند . بعضى از اخبار شاهد است كه اين حيوانات داراى زبان قابل فهم هستند و زبان مخصوص به خود دارند و اين زبان براى ما مثل زبانهاى بيگانه است كه يك عربى زبان نمىفهمد و شاهد بر اين مطلب از آيه قرآن راجع بسليمان كه ميفرمايد  يا أَيُّهَا النَّاسُ عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ إِنَّ هذا لَهُوَ الْفَضْلُ الْمُبِينُ  و سخن مورچه نيز در قرآن نقل شده و سخن هدهد و استدلال و فهم و جوابش خواهش ميكنم در اين مورد توضيحى بفرمائيد ان شاء اللَّه . از خدا جوياى توفيقم .\r\nدر جواب اين سؤال مىفرمايد آنچه بايد بر آن تكيه نمود از نفى و اثبات چيزيست كه ادلّه بر آن دلالت داشته باشد وقتى ادلّه بر چيزى دلالت داشته باشد لازم است اخبارى كه در اين مورد رسيده به آن برگردانيم كه ظاهر خبر مخالف آن دليل توافقى بوجود آوريم و ظاهرش را بگيريم اگر موافق دليل بود و مشروط بدانيم اگر مطلق بود و تخصيص بدهيم اگر عام بود و تفصيل بدهيم اگر مجمل بود و بالاخره با هر طورى كه امكان داشت و مقتضى بود بين خبر و آن دليل\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nموافقى بوجود آوريم و برگردانيم بمطابقت .\r\nو ما ظواهر قرآن را كه قطع بر صحت و ورود آن داريم بدون باك چنين كنيم هرگز در مورد اخبار آحادى كه علمى را بوجود نمىآورند و مثمر يقين نيستند توقف نخواهيم داشت هر وقت خبرى ديدى بر اين وضع قرار ده و بنا را بر همين قاعده بگذار و حكم مطابق دلائل و حجت‌هاى عقلى بكن . اگر امكان تاويل و تنزيل و تخريج نبود چاره‌اى نيست جز اينكه آن اخبار را بايد طرح كرد و به آنها اعتمادى نكرد .\r\nممكن است به گوئى از اين پرنده‌ها كه زبان بر خلاف ثناى خدا و بد - گوئى اولياى او و عيبجوئى از اصفيا دارند منظور كسانى است كه اين پرنده‌ها را مىگيرند و با آنها ارتباط دارند و اين فريب خورده‌ها كه علاقه به اين حيوانات دارند و آنها را ميگيرند زبان بر ضد ثناى خدا مىگشايند و بدگوئى از اولياء خدا و دوستانش مينمايند . صحبت كردن را نسبت به آن پرنده‌ها داده‌اند در صورتى كه بدگوئى بگيرندگان اين پرنده‌ها مربوط است بواسطه مجاورت و نزديكى بر سبيل مجاز و استعاره چنانچه خداوند سؤال كردن را بقريه نسبت ميدهد با اينكه سؤال بايد از اهل قريه بشود چنانچه مىفرمايد «   وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ فَحاسَبْناها حِساباً شَدِيداً وَ عَذَّبْناها عَذاباً نُكْراً فَذاقَتْ وَبالَ أَمْرِها وَ كانَ عاقِبَةُ أَمْرِها خُسْراً   » در تمام اين آيه چيزى حذف شده فعل نسبت داده شده به چيزى كه در حقيقت متعلق به آن نيست .\r\nمسأله ستايش از پرنده‌هائى بواسطه مدح و ثناى پروردگار و اولياى خدا از همين قبيل است اگر اشكال شود كه چرا گيرندگان و صاحبان اين پرنده‌ها مستحق مدح يا ذم ميشوند بواسطه ارتباط با آنها كه شما مدح و ذم را به آن جهت ميدانيد .\r\nجواب ميدهيم كه ما نگفتيم ارتباط با اين پرنده‌ها موجب مدح يا ذم براى گيرندگان شده است ما ميگوئيم محال نيست كه عادت مؤمنين و اولياى خدا\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nبر اين جارى شده باشد يك نوع مخصوص از پرنده‌ها را دوست داشته باشند و با آنها الفت بگيرند و همچنين عادت بعضى از دشمنان خدا جارى شده باشد بر گرفتن نوع مخصوصى از پرنده‌ها در نتيجه‌گيرنده بعضى از پرنده‌ها پسنديده باشند نه بواسطه اين گرفتن بواسطه اعتقادى كه دارند و انتخاب صحيحى كه كرده‌اند بعد مدح و ستايش را به اين حيوانات نسبت داده باشند و حال اينكه مدح مربوط به گيرنده آن است و زبان به تسبيح و دعا به آنها نسبت داده شود از روى مجاز يا اينكه بايد نسبت بگيرنده‌هاى اين پرنده‌ها داد همين حرف را ميگوئيم در مورد دم كه مقابل مدح است .\r\nاگر گفته شود چرا نهى وارد شده بگرفتن اين پرنده‌ها در صورتى كه ذم و بدگوئى مربوط بگيرنده آن است و ارتباط به آنها دارد بواسطه كفر و گمراهيشان نه خود اين پرنده‌ها .\r\nجواب ميدهيم : ممكن است در گرفتن اين حيوانات كه نهى شده يك نوع مفسده‌اى باشد و خلق و آفرينش آنها در اصل بد نباشد چون آفريده شده‌اند كه از آنها بهره‌بردارى شود از راه‌هاى ديگر نه گرفتن و ارتباط داشتن با آنها و ممكن است گرفتن اين نوع پرنده‌ها شوم باشد و فال بد زده شود . عربها در اين فال بد و شوم بودن مذهب معروفى دارند و اين بجا است بنا بر مذهب كسى كه فال بد زدن را واقعا نفى مىكند زيرا فال بد زدن و شوم بودن گر چه اثرى واقعا ندارد اما دل آدم گرايشى پيدا مىكند و به آن طرف ميرود بطورى كه موجب مقدارى خوددارى و پرهيز از آن مىشود و بر همين معنى حمل مىشود فرمايش امام كه مىفرمايد « كسى كه داراى بيمارى واگير مثل برص و جذام است بر بيمارى كه در حال صحت است وارد نشود » .\r\nاما تحريم مار ماهى و چيزهائى كه شبيه آنها است محال نيست بواسطه مفسده در گرفتن آنها چنانچه در بارهء ساير محرمات ميگوئيم اما اعتقاد باينكه مارماهى حرف بزند كه مسخ شده است بواسطه انكار ولايت از چيزهاى خنده\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدار است و از گوينده چنين حرفى بايد تعجب كرد . اما تحريم خرس و ميمون و فيل ، مانند تحريم همه محرمات دينى است و وجه تحريم اختلاف پذير نيست و اعتقاد باينكه اينها مسخ‌شده هستند وقتى مجبور شويم حمل ميكنيم بر اينكه قبلا شكل و قيافه خوب و نامنفورى داشته‌اند بعد به اين صورت زشت و متنفر در آمده‌اند تا موجب نفرت بيشتر شود و جلوگيرى گردد از بهره‌بردارى از آنها . چون بعضى از موجودات امكان ندارد واقعا موجود ديگرى بشوند فرق بين دو موجود زنده كاملا آشكار است چگونه ممكن است يك موجود زنده به صورت موجود ديگرى درآيد . اگر منظور مسخ به اين صورت است كه اين باطل است و اگر چيز ديگرى است در آن مورد بايد دقت بيشتر نمود .\r\nاما جريان خربزه ممكن است امير المؤمنين عليه السّلام پس از چشيدن و نفرت از مزه آن و شدت انزجار فرموده است « از آتش به طرف آتش » يعنى اين از خوراك‌هاى اهل آتش است و از چيزهائى است كه شايسته جهنميان است چنانچه ما هم از چيزهائى كه بدمان مىآيد و ناراحت هستيم همين حرف را مىزنيم ممكن است بلند شدن دود از آن هنگام انداختن معجزه‌اى از آن سرور بوده تا تصديق فرمايش ايشان بشود .\r\nاما بدگوئى از زمين‌هاى شوره‌زار و غير قابل كشت كه منكر ولايت بوده‌اند در صورتى كه حمل نكنيم بر اينكه ساكنين آنها منكر بوده‌اند معقول نيست و نميتوان پذيرفت و مانند اين آيه است كه خداوند مىفرمايد  وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ  بسيارى از دهات كه سرپيچى كردند از امر خدا و پيامبران كه منظور اهل دهات است .\r\nاما نسبت دادن اعتقاد به حق داشتن به بعضى از چهارپايان و نسبت دادن كفر به بعض ديگر از مسائلى است كه مخالف عقل و ضرورت است چون چهارپايان نه عقل دارند و نه كمال و نه تكليف چگونه اعتقاد به حق يا باطل پيدا مىكنند اگر خبرى رسيد كه به ظاهر چنين محال‌هائى را بايد يا آنها را كنار انداخت\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nيا تاويل بيك معنى صحيح نمود ما راه تاويل را از پيش گرفته‌ايم و توضيح داديم چگونه ميتوان اين تاويل را نمود اما داستان سليمان «  يا أَيُّهَا النَّاسُ عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ إِنَّ هذا لَهُوَ الْفَضْلُ الْمُبِينُ  » منظور اين است كه او اطلاع داشت كه چگونه ميتوان زبان پرنده‌ها را فهميد و هدف و غرض از صداهاى آنها چيست اما از راه معجزه و اما جريان مورچه كه گفت «  يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ  » ممكن است از رفتار مورچه چنين فهميده مىشود كه چنين ميخواهد بگويد كه مورچه‌ها فرار كنند و نجات در رفتن بخانه‌هايشان است نسبت دادن اين حرف را به آنها مجازى بوده است چنانچه شاعر ميگويد :\r\n و شكى إلى بعبرة و تحمحم \r\nو ديگرى گفته است :\r\n و قالت له العينان سمعا و طاعة \r\nو جائز است مورچه سخن چند حرفى منظوم گفته باشد چنانچه يكى از ماها تكلمى مىكند كه همين معانى را دارا باشد . و اين معجزه‌اى است براى سليمان چون خداوند براى او پرندگان را مسخر كرده بود و به او معنى صداهاى آنها را فهمانده بود بطور اعجاز و اين مسأله غير قابل قبول نيست زيرا سخن گفتن به اين طور از چيزهائى است كه اتفاقش ممكن است از كسى كه مكلف نباشد يا عقل كامل نداشته باشد نمىبينى ديوانه و بچه‌اى كه به حد كمال نرسيده است گاهى صحبت مىكند با سخنانى كه متضمن اغراض و هدفهائى است گر چه تكليف و كمال از او زائل باشد توجيه در مورد سخن هدهد نيز به همان دو صورتى است كه در باره مورچه ذكر شد ديگر احتياجى باعاده آن نداريم .\r\nاما اين آيه  لَأُعَذِّبَنَّهُ عَذاباً شَدِيداً أَوْ لَأَذْبَحَنَّهُ أَوْ لَيَأْتِيَنِّي بِسُلْطانٍ مُبِينٍ  چطور ممكن است هدهد را سليمان چنين عذاب كند با اينكه او مكلف نيست و مستوجب عذاب نميشود .\r\nجواب اين است كه عذاب در اينجا بمعنى ضررى است كه واقع مىشود گر چه سزاوار آن نباشد در اين صورت مانند عقاب نيست كه كيفر است و بايد\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nقبلا امر و دستورى بر آن كيفر تقدم داشته باشد و ممكن است معنى  ( لَأُعَذِّبَنَّهُ )  يعنى او را مىآزارم و خداوند به او اجازه آزار داده باشد چنانچه كشتن او را در اختيارش گذاشته بواسطه يك مصلحتى چنانچه پرندگان را در اختيار او گذاشته بود كه بهر كارى مايل است مامور كند . هيچ كدام از اينها در مورد يك پيامبر مرسل اشكالى ندارد كه خرق عادت و معجزه بدست او اجرا مىشود اشتباه براى كسانى پيش مىآيد كه از اين حكايات چنين استفاده مىكنند كه مورچه و هدهد مكلف هستند ما توضيح داديم كه جريان بر خلاف اين است پايان جواب سيد مرتضى رحمة اللَّه عليه .\r\nدر بعضى از گفتار سيد مرتضى اشكال و اعتراض‌هائى هست ما قبلا اشاره كرديم براى كسانى كه تدبر دارند مطالبى را كه متوجه آن اشكال‌ها مىشوند و بعد نيز ذكر خواهيم كرد ولى ديگر متعرض رد يا قبول گفته او نشديم مبادا جسارت بمقام ارجمند سيد شود . امكان دارد كه سخن او را طورى توجيه كنيم كه منافاتى با مقام ارجمند و شخصيتى كه ما در باره‌اش اعتقاد داريم نداشته باشد .\r\nخداوند واقع مطلب را آگاه است به زودى اخبار زيادى در اين مورد در ابواب معجزات خواهد آمد و مقدارى هم گذشت .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nبخش هفدهم جمادات و نباتاتى كه اقرار بولايت ائمه عليهم السّلام كرده‌اند\r\nعلل الشرائع : سلمان فارسى گفت پيامبر اكرم صلّى اللَّه عليه و آله و سلّم بعلى عليه السّلام فرمود انگشتر در دست راست بكن از مقربين خواهى بود عرض كرد يا رسول اللَّه مقربين كيانند ؟ فرمود جبرئيل و ميكائيل عرض كرد يا رسول اللَّه چه چيز نگين انگشتر بگيرم فرمود : عقيق قرمز زيرا او اقرار به يكتائى خدا و نبوّت من و وصايت تو و امامت فرزندانت كرده و هم اقرار براى محبين تو به بهشت و براى شيعيان فرزندانت بفردوس برين نموده .\r\nعيون اخبار الرضا : محمّد بن حنفيه از امير المؤمنين عليه السّلام نقل كرد كه از پيامبر اكرم شنيدم ميفرمود با عقيق انگشتر بگيريد زيرا او اول كوهى بود كه اقرار بوحدانيت خدا و نبوّت من و وصايت تو كرد .\r\nعلل الشرائع : سليمان بن جعفر از حضرت رضا عليه السّلام نقل كرد كه فرمود پدرم از پدر خود از جدش نقل كرد كه امير المؤمنين عليه السّلام خربزه‌اى برداشت كه بخورد متوجه شد كه تلخ است آن را انداخت و فرمود دور باد و نابود باد يكى گفت يا امير المؤمنين اين چه خربزه‌ايست گفت پيامبر اكرم فرمود خداوند\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nتبارك و تعالى پيمان مودت ما را از هر حيوان و نباتى گرفت هر كدام پيمان را قبول كردند شيرين و خوب شدند و هر كدام قبول نكردند شور و بدمزه شد ( اين روايت با مختصر اختلافى در صفحه بعد با دو سند نقل شده ) .\r\nفرحة الغرى : حسن بن حسين بن طحال مقدادى گفت گذشتگان از پيشينيان نقل كرده‌اند از ابن عباس كه پيامبر اكرم صلّى اللَّه عليه و آله و سلّم بعلى عليه السّلام فرمود يا على خداوند مودّت ما اهل بيت را بر آسمانها و زمين عرضه داشت اولين آسمانى كه پاسخ داد آسمان هفتم بود زينت بخشيد آن را بعرش و كرسى . بعد آسمان چهارم كه او را زينت بخشيد به بيت المعمور سپس آسمان دنيا زينت بخشيد آن را بوسيله ستارگان بعد زمين حجاز كه آن را گرامى داشت بوسيله كعبه بعد ارض شام . آراست آن را با بيت المقدس بعد زمين مدينه او را مشرف كرد با قبر من سپس زمين كوفه كه آن را گرامى داشت بوسيله قبر تو يا على . امير المؤمنين عرض كرد يا رسول اللَّه آيا قبر من در كوفه عراق است فرمود آرى . يا على در بين غريين و ذكوات بيض ( نجف ) ترا بشهادت دفن خواهند كرد . ترا شقى اين امت عبد الرحمن بن ملجم ميكشد ، قسم به آن كسى كه مرا به حق مبعوث كرده كيفر پىكننده ناقه صالح از ابن ملجم بيشتر نيست . يا على از اهالى عراق ترا صد هزار شمشيرزن يارى خواهند كرد .\r\nعمده : اعمش گفت رفتم پيش منصور دوانيقى او نشسته بود براى رسيدگى بشكايات مردم همين كه چشمش به من افتاد . گفت اى ابا سليمان حضرت صادق از امام باقر از حضرت سجاد از على بن ابى طالب از پيامبر اكرم صلّى اللَّه عليه و آله نقل كرد جبرئيل پيش من آمد گفت با عقيق انگشتر بگيريد زيرا اولين سنگى است كه اقرار بوحدانيت خدا و نبوّت حضرت محمّد و ولايت براى على و اولادش نموده .\r\nتوضيح : اين قبيل اخبار از متشابهاتى است كه تاويل آنها را جز خدا و راسخين در علم نميداند . تاويل آنها را بايد برگردانيم به خود ائمه عليهم السّلام .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nممكن است گفته شود شايد خداوند بعقيق شعور عنايت كرده و بعد تكليف بولايت نموده سپس شعور را از او گرفته . گاهى بخاطر خطور مىكند كه ممكن است استعاره تمثيلى باشد براى اشاره نمودن به خوبى بعض اشياء و ارزش آن‌ها و بعضى چيزها و زشتى آنها زيرا اشياء خوب و با ارزش از هر نوع و جنس يك نوع مناسبتى براى حسن خود بايد داشته باشند و اشياء بد و بىارزش نيز مناسبتى براى بىارزشى و بدى خود دارند پس هر چيزى كه داراى شرافت و ارزش است نسبت دارد بشريف‌ترين شرافتمندان ، محمّد و اهل بيت او صلوات اللَّه عليهم گويا پيمان ولايت از آنها گرفته شده و آنها پذيرفته‌اند .\r\nيا منظور اين است كه اگر اينها درك داشتند ولايت را مىپذيرفتند .\r\nهمچنين هر چيزى كه در او يك رذالت و پستى است تمام آنها نسبتى با خبيث - ترين خبائث دارند ، دشمنان اهل بيت عليهم السّلام و جداى از اهل بيت هستند مثل اينكه پيمان ولايت از آنها گرفته شده نپذيرفته‌اند و پيمان دشمنان كه گرفته شده قبول كرده‌اند يا اين است كه اگر داراى شعور بودند از پذيرفتن ولايت امتناع داشتند و ارتباط با دشمنان آنها را مىپذيرفتند .\r\n* جابر انصارى گفت پيامبر اكرم صلّى اللَّه عليه و آله و سلّم فرمود وقتى خداوند آسمانها و زمين را آفريد آنها را فرا خواند جواب دادند بر آنها نبوّت من و ولايت على ابن ابى طالب را عرضه داشتند پذيرفتند . سپس خلق را آفريد و امر دين را بما واگذاشت پس سعيد كسى است كه بوسيله ما بسعادت برسد و شقى كسى است كه در ارتباط با ما شقاوت بپذيرد ما حلال خدا را حلال و حرامش را حرام مىدانيم .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nبخش‌هاى مربوط به وفات ائمه عليهم السّلام و احوال آنها در هنگام وفات و قبل و بعد از وفات احوال جانشين بعد از امام\r\n\r\nبخش اول ائمه عليهم السّلام ميدانستند چه وقت از دنيا ميروند و اين اتفاق با اختيار خود آنها مىافتد\r\nمختصر و بصائر : ابى محمود با واسطه يكى از اصحاب نقل كرد كه به حضرت رضا عليه السّلام گفتم امام ميداند چه وقت ميميرد . فرمود آرى ميداند با اطلاعى كه خدا به او ميدهد تا كارى را كه در پيش است بانجام رساند . گفتم حضرت موسى بن جعفر عليه السّلام جريان خرما و ريحان مسموم را كه يحيى بن خالد برايش فرستاد ميدانست فرمود آرى عرض كردم با اينكه ميدانست خورد .\r\nفرمود خداوند او را فراموشاند تا پيش آمدى كه بايد ، بشود .\r\nروايت بعد با مختصر اختلافى است كه ترجمه نشد .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبصائر : على بن مهزيار از ابن مسافر نقل كرد كه حضرت جواد عليه السّلام در شبى كه مبتلا گرديد و با همان ناراحتى از دنيا رفت به من فرمود : اى عبد اللَّه ! خداوند هيچ پيامبرى را از پيامبران نفرستاده مگر اينكه از او سه پيمان گرفته .\r\nعرضكردم آن سه چيز چيست ؟\r\nفرمود : اقرار به بندگى و وحدانيت خدا و اينكه خداوند هر چه را بخواهد مقدم مىدارد ما گروهى هستيم كه وقتى خداوند دنيا را بر ايمان نخواسته باشد منتقل به جانب او ميشويم .\r\nبصائر : ابو بصير گفت حضرت صادق عليه السّلام فرمود امام اگر نداند چه بر سر او مىآيد و كارش به كجا منتهى مىشود او حجت خدا بر مردم نيست .\r\nبصائر : محمّد بن عيسى از سائى نقل كرد كه خدمت حضرت موسى بن جعفر عليه السّلام رسيدم سخت ناراحت و بيمار بود سر از بالش بر ميداشت باز بر بالش ميزد دهان مقدسش كف كرده بود به من فرمود امام شما على بن موسى الرضا است عرض كردم فدايت شوم مىترسم اينها شما را مسموم كرده باشند با اين ناراحتى شديد كه در شما ديده‌اند فرمود مرا كارى نخواهد شد حال امام عليه السّلام خوب شد  الْحَمْدُ لِلَّهِ رَبِّ الْعالَمِينَ  .\r\nبصائر : هروى از سدير نقل كرد گفت از حضرت صادق عليه السّلام شنيدم ميفرمود پدرم سخت مريض شد بطورى كه ما ترسيديم يكى از بستگان كنار بالينش گريه كرد نگاهى به او نموده فرمود من از اين ناراحتى نخواهم مرد .\r\nدو نفر پيش من آمدند و گفتند از اين ناراحتى نخواهم مرد فرمود پدرم خوب شد و تا وقتى خداوند ميخواست زندگى كرد ولى يك موقع كه حالش خوب بود و هيچ ناراحتى نداشت . به من فرمود پسرم آن دو نفر كه در فلان بيمارى پيش من آمده بودند حالا نيز آمدند و گفتند من فلان روز از دنيا خواهم رفت امام عليه السّلام در آن روز از دنيا رفت .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nتوضيح : بيشتر اخبار در اين موارد در بخش‌هاى شهادت ائمه عليهم السّلام خواهد آمد .\r\n\r\nبخش دوم امام را جز امام غسل نميدهد و دفن نميكند و پاره‌اى از وقايع شهادت ائمه عليهم السّلام\r\nمجلسى عليه الرحمه مىنويسد : « اخبار شهادت حضرت موسى بن جعفر عليه السّلام خواهد آمد كه حضرت رضا عليه السّلام به بغداد آمد و امام را غسل و كفن و دفن كرد .\r\nو در خبر ابو الصلت هروى در باب شهادت حضرت رضا عليه السّلام است كه حضرت جواد عليه السّلام براى غسل و كفن و نماز خواندن بر پدرش آمد .\r\nو همچنين در خبر هرثمة بن اعين هست كه حضرت رضا عليه السّلام به او فرمود مامون از بالا ترا تماشا مىكند و خواهد گفت اى هرثمه مگر شما معتقد نيستيد كه امام را جز امامى كه مانند اوست غسل نميدهد اكنون چه كس حضرت رضا را غسل ميدهد با اينكه پسرش محمّد در مدينه است از سرزمين حجاز و ما در طوس هستيم . وقتى اين حرف را زد به او بگو ما مىگوئيم امام را بايد حتما امام غسل دهد اما اگر كسى از روى ستم جلو اين كار را گرفت غسل امام موجب باطل بودن امامت او نميشود چون غسل دهنده ستم نموده و نه امامت امام بعد از خود را باطل مىكند كه شخصى به زور پدرش را غسل داده اگر حضرت\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nرضا عليه السّلام را در مدينه ميگذاشتند پسرش او را غسل مىداد آشكار و در جلو ديگران هم اكنون هم او غسل ميدهد اما بطور مخفى .\r\nمختصر : ابراهيم بن ابى سمال گفت نامه‌اى خدمت حضرت رضا عليه السّلام نوشتم به اين مضمون كه روايت رسيده بما از حضرت صادق عليه السّلام كه امام را جز امام غسل نميدهد نظر شما در باره اين حديث چيست ؟ آن جناب در جواب نوشت آنچه شنيده‌اى درست است . گفت پس از چند وقت خدمت آن جناب رسيدم عرض كردم : پدرت را چه كسى غسل داد و چه كسى جانشين اوست فرمود شايد كسانى كه در كنار جنازه‌اش حضور داشتند بهتر باشند از آنها كه نبودند گفتم چه كسانى حضور داشتند فرمود همان كسانى كه در پاى جنازه يوسف عليه السّلام حاضر بودند ملائكه خدا و رحمت او .\r\nكافى : يونس بن طلحه گفت به حضرت رضا عليه السّلام گفتم امام را جز امام غسل نميدهد ، فرمود : نميدانى شايد آنها كه در غسلش حضور داشتند بهتر بودند از كسانى كه غيبت كردند همان‌هائى كه پيش يوسف آمدند در چاه موقعى كه پدر و مادر و خانواده‌اش حضور نداشتند .\r\nتوضيح : اين دو خبر محمول بر تقيه است يا از اهل سنت يا از شيعيان كم اعتقاد ، با اينكه هر دو خبر صحيح است . رحمت در خبر اول اشاره به امام است و در خبر دوم حضور امام را صريحا نفى نكرده ، حضور ملائكه منافات با حضور امام ندارد در بخش زندگى حضرت موسى بن جعفر خواهد آمد اخبار زيادى كه دلالت دارد بر حضور حضرت رضا عليه السّلام هنگام غسل پدر .\r\nبصائر : يكى از اصحاب از حضرت صادق عليه السّلام نقل كرد كه فرمود وقتى پيامبر اكرم درگذشت جبرئيل با ملائكه و روح فرود آمدند همانهائى كه در شب قدر فرود مىآيند . ديده امير المؤمنين عليه السّلام گشوده گشت . آن‌ها را ديد در كنار افق كه پيامبر را غسل مىدهند با او و نماز مىخوانند بر پيامبر با على عليه السّلام و برايش قبر حفر ميكنند . به خدا قسم جز آنها قبر حفر نكردند . تا آن جناب را\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nدر قبر نهادند . فرود آمدند با كسانى كه فرود آمدند و پيكرش را در قبر نهادند .\r\nپيامبر سخن گفت و گوش امير المؤمنين باز شد و شنيد كه اين فرشتگان را نسبت بعلى عليه السّلام سفارش مىكند . على عليه السّلام گريه كرد و شنيد كه آنها در جواب پيامبر گفتند از كوشش فروگذارى نخواهيم كرد او رهبر و دوست ما است بعد از تو جز اينكه با چشم ما را نخواهد ديد بعد از اين مرتبه ، تا بالاخره امير المؤمنين عليه السّلام از دنيا رفت امام حسن و امام حسين عليهما السّلام همين جريان را مشاهده كردند پيامبر اكرم را نيز ديدند كه كمك بملائكه مىكرد در همان كارهائى كه نسبت به پيامبر انجام داده بودند . تا امام حسن از دنيا رفت ، حضرت حسين نيز همين جريان‌ها را مشاهده كرد و ديد كه پيامبر و على عليهما السّلام هر دو كمك مىكنند .\r\nوقتى حضرت حسين عليه السّلام شهيد شد امام زين العابدين عليه السّلام همه اينها را ديد و پيامبر و حضرت على و امام حسن را مشاهده كرد كه بملائكه كمك مى - كردند تا على بن الحسين از دنيا رفت ، حضرت باقر عليه السّلام آنها را ديد و با پيامبر و على و حسن و حسين كه ملائكه را كمك ميكردند تا بالاخره حضرت باقر از دنيا رفت حضرت صادق تمام آنها را مشاهده كرد و پيامبر و على و حسن و حسين و على بن الحسين را ديد كه ملائكه را يارى ميكردند تا حضرت صادق از دنيا رفت ، موسى بن جعفر اين جريانها را مشاهده كرد و اين وقايع تا آخرين نفر ما جارى است .\r\nتوضيح : شايد آخر خبر كه مىگويد حضرت صادق از دنيا رفت از سخنان خود راوى باشد يا از امام كه در آينده چنين خواهد شد ( مخصوصا در روايتى است كه وقتى بميرد خواهد ديد موسى بن جعفر ) و ممكن است اصل خبر از حضرت صادق عليه السّلام نباشد نسخه‌برداران اشتباه كرده باشند .\r\nمناقب : ابو بصير گفت حضرت صادق عليه السّلام فرمود از جمله سفارشاتى كه پدرم به من فرمود اين بود كه گفت پسرم وقتى من از دنيا كسى جز تو مرا غسل ندهد زيرا امام را جز امام غسل نمىدهد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nكافى : از حضرت رضا عليه السّلام نقل مىكند كه راوى گفت من به حضرت رضا عرضكردم اينها با ما باستدلال مىپردازند مىگويند امام را جز امام نبايد غسل دهد . فرمود آنها از كجا ميدانند چه كسى پدرم را غسل داده تو چه گفتى به آنها .\r\nگفتم فدايت شوم من گفتم اگر مولايم بفرمايد كه من غسل دادم او را زير عرش پروردگار صحيح فرموده و اگر بگويد زير زمين باز درست فرموده فرمود نه اين طور نگو عرضكردم : چه بگويم . فرمود : بگو من غسل داده‌ام او را گفتم بگويم شما غسل داده‌ايد ؟ كافى : ابو معمّر گفت از حضرت رضا عليه السّلام پرسيدم كه امام را غسل نميدهد مگر امام . فرمود سنت موسى بن عمران است .\r\nتوضيح : شايد اين خبر نيز حمل شود كه از روى مصلحت فرموده است ظاهر اخبار اين است كه موسى را ملائكه غسل داده‌اند اين است كه چنانچه موسى را معصوم غسل داد امام را نيز جز معصوم غسل نخواهد داد با اينكه در باره موسى نيز محتمل است كه يوشع براى غسلش حاضر شده باشد .\r\nكافى : مفضل گفت از حضرت صادق عليه السّلام پرسيدم حضرت فاطمه عليها السّلام را چه كسى غسل داد فرمود : امير المؤمنين گويا اين حرف مطلب مهمى به نظر من رسيده بود فرمود مثل اينكه دشوار بر تو آمد اين حرف . عرض كردم صحيح است فدايت شوم . فرمود نه دشوار نباشد فاطمه عليها السّلام صديقه است نبايد او را جز صديق غسل دهد مگر نميدانى كه مريم را جز عيسى ديگرى غسل نداد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nبخش سوم امام چه وقت ميفهمد امام است\r\nبصائر : صفوان بن يحيى گفت به حضرت رضا عليه السّلام گفتم بفرمائيد امام چه وقت ميفهمد امام است موقعى كه فهميد امام از دنيا رفته يا هنگام در گذشت امام ؟ چنانچه حضرت موسى بن جعفر از دنيا رفت در بغداد و شما اينجا بودى فرمود اين مطلب را وقتى ميفهمد كه امام از دنيا رفت عرضكردم با چه نشانه ؟\r\nفرمود خدا به او الهام مىكند .\r\nبصائر : قارن از مردى كه برادر رضاعى حضرت جواد بود نقل كرد : در بين اينكه حضرت امام على النقى با معلم خود بنام ابا زكريا نشسته بود و حضرت جواد به نظر ما در بغداد بود .\r\nامام على النقى مشغول خواندن نوشته‌اى بود پيش استاد خود ناگاه شروع بگريه شديدى كرد استاد پرسيد براى چه گريه ميكنى ؟ جواب نداد . و فرمود اجازه بده بروم داخل منزل اجازه داد وارد شد صداى گريه و زارى از داخل منزل بلند شد بعد آمد پيش ما از گريه سؤال كرديم . فرمود : پدرم در همين ساعت از دنيا رفت گفتيم از كجا دانستى . فرمود چنان تحت قدرت و جلال خدا قرار گرفتم كه سابقه نداشت ، فهميدم پدرم از دنيا رفته .\r\nما تاريخ آن روز و ساعت و ماه را برداشتيم ، بعد متوجه شديم كه همان\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nوقت امام عليه السّلام از دنيا رفته بوده .\r\nبصائر : هارون بن فضل گفت حضرت امام على النقى را ديدم در همان روز كه حضرت امام جواد از دنيا رفته بود گفت  إِنَّا لِلَّهِ وَ إِنَّا إِلَيْهِ راجِعُونَ  . امام جواد از دنيا رفت عرضكردند آقا از كجا دانستيد فرمود : چنان ذلت و خوارى مرا فرا گرفت نسبت به خدا كه برايم سابقه نداشت .\r\nبصائر : احمد بن عمر گفت از حضرت رضا عليه السّلام شنيدم كه فرمود من ام فروه دختر اسحاق را در رجب يك روز پس از فوت پدرم طلاق دادم . گفتم فدايت شوم وقتى طلاق داديد اطلاع از فوت پدرتان داشتيد فرمود آرى .\r\nبصائر : صفوان بن يحيى گفت به حضرت رضا عليه السّلام گفتم روايت كرده‌اند از شما در مورد فوت حضرت موسى بن جعفر عليه السّلام مردى از شما پرسيده . جريان فوت پدرتان را از اطلاعى كه سعيد داده بود خبر دار شديد فرمود سعيد خبرى را برايم آورد كه قبل از آمدن او اطلاع داشتم .\r\nروايت ديگرى است كه اين روايت و روايت قبل مضمونش در هر دو جمع شده .\r\nتوضيح : ام فروه از زنان حضرت موسى بن جعفر بود حضرت رضا عليه السّلام وكالت داشت در طلاق دادن او طلاق داد او را پس از علم بفوت پدر . يا بنا بر آن است كه اطلاعى كه مدرك حكم شرعى مىشود علمى است كه از اسباب ظاهرى بوجود آيد نه علمى كه بوسيله الهام و غير آن پيدا شود يا اينكه امام دانست كه اين طلاق دادن از مزاياى ائمه است چنانچه امير المؤمنين عايشه را طلاق داد تا از جمله امهات مؤمنين خارج شود و شايد قبل از طلاق دادن ازدواج بر آنها حرام بوده ممكن است منظور از طلاق دادن معنى لغوى آن باشد كه رها كردن است يا طلاق ظاهرا براى مصلحتى بود تا عيب‌جوئى نكنند در ازدواج او پس از انقضاى عده وفات از روز فوت چون امام به او اطلاع داده بود كه چه وقت حضرت موسى ابن جعفر از دنيا رفته .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nبخش چهارم وقتى كه امام بعد ، ميفهمد نزد امام قبل چه بوده\r\nبصائر : عبيد بن زرارة و گروهى كه با او بودند گفتند از حضرت صادق عليه السّلام شنيديم ميفرمود امام بعد ، از علم امام قبل مطلع مىشود در آخرين دقيقه‌اى - كه باقيمانده روح امام خارج شود .\r\nبصائر : حكم بن مسكين از يكى از اصحاب نقل كرد كه به حضرت صادق عليه السّلام عرضكردم چه وقت امام بعد ميفهمد چه چيز در نزد امام قبل است فرمود در آخرين دقيقه‌اى كه از خارج شدن روح او باقيمانده .\r\nبصائر : يكى از اصحاب از حضرت صادق عليه السّلام نقل كرد كه گفتم امام چه وقت اطلاع از امامت خود پيدا مىكند و كار به او واگذار مىشود ؟ ! فرمود در آخرين دقيقه حيات امام قبل .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nبخش پنجم آنچه واجب است بر مردم هنگام فوت امام عليه السّلام\r\nعلل الشرائع : محمّد بن مسلم گفت : به حضرت صادق عليه السّلام گفتم خدا شما را خير دهد از ناراحتى شما مطلع شديم خيلى ترسيديم اگر بما اطلاع دهى يا ما بدانيم چه كسى پس از شما امام است چقدر خوب است ؟ فرمود على عليه السّلام عالم بود و علم به ارث گذاشته مىشود . از دنيا نميرود عالمى مگر اينكه بعد از او كسى هست كه عالم است به مقدارى كه او اطلاع داشته يا آنچه خدا بخواهد . گفتم مردم مىتوانند در صورت فوت امام ، نشناسند امام بعد او را .\r\nفرمود اما كسانى كه ساكن اين شهر ( مدينه ) هستند نه اما ساير شهرها به اندازه فاصله‌اى كه از اينجا دارند خداوند مىفرمايد  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  .\r\nعرضكردم نظر شما در باره كسى كه از دنيا برود در موقعى كه در حال جستجوى امام بود چيست ؟ فرمود او مانند كسى است كه از خانه خود خارج شده براى هجرت بجانب خدا و پيامبرش سپس مرگ گريبانش را بگيرد كه پاداش او در نزد خدا است . عرضكردم وقتى براى شناختن امام آمدند از كجا و بچه دليل او را بشناسند فرمود به او سكينه و وقار و هيبت ( و جلال ) داده مىشود .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nعلل الشرائع : يعقوب بن شعيب از حضرت صادق عليه السّلام نقل كرد كه عرضكردم خدمت ايشان اگر امام از دنيا برود و اين خبر برسد به كسانى كه در حضور امام قبل نبوده‌اند چه بايد بكنند ؟ ! فرمود براى تشخيص امام بجستجو بپردازند و خارج ميشوند در جستجويش تا وقتى در جستجو و طلب باشند معذورند . عرضكردم همه بايد خارج شوند يا بعضى اگر خارج شدند كافى است ؟ ! فرمود خداوند مىفرمايد  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  « 1 » .\r\nفرمود آنهائى كه در محل مانده و منتظر آمدن كسى كه بجستجوى امام رفته است هستند مؤاخذ و مسئول نيستند تا آن كسى كه بجستجو رفته بازگردد .\r\nعلل الشرائع : عبد الاعلى گفت به حضرت صادق عليه السّلام گفتم اگر شنيديم امام از دنيا رفته تكليف ما چيست فرمود بايد در جستجويش كوچ كنيد . گفتم همه بايد برويم فرمود خداوند مىفرمايد  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ  اگر بجستجوى امام خارج شديم و بعضى در بين راه از دنيا رفتند فرمود خداوند ميفرمايد  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  « 2 » .\r\nتفسير عياشى : از عبد الاعلى همين خبر را نقل كرده در آخر خبر افزوده است كه گفتم : وارد مدينه شديم ديديم امام درب خانه خود را بسته و آشكار نيست ( يعنى نتوانستيم او را تشخيص دهيم ) فرمود صاحب اين امر يعنى امامت نيست مگر با دليل آشكار امام كسى است كه وقتى وارد مدينه شدى و پرسيدى بچه كسى فلان كس وصيت كرده ؟ ميگويند فلانى .\r\n\r\n\r\n","description":"","footnote":"\r\n( 1 ) سورهء توبه آيه 122 .\r\n( 2 ) سورهء نساء آيه 100 كسى كه از خانه خود خارج شود به منظور هجرت بسوى خدا و پيامبرش سپس در اين راه بميرد پاداش او بر خدا لازم است .\r\n","page_name":" 240 ","page_number":240},
  {"content":"\r\n\r\nتفسير قمى :  وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ  يعنى وقتى فهميدند امام از دنيا رفته واجب است از هر شهرى دسته‌اى از مردم خارج شوند نه اينكه همه مردم خارج شوند . خداوند بيرون شدن همه مردم را بجستجوى امام واجب نكرده گروهى بجستجو ميروند و براى ساير اهل شهر خبر مىآورند  ( لَعَلَّهُمْ يَحْذَرُونَ )  يعنى براى آنها يقين پيدا شود بامامت امام .\r\nاكمال الدين : عيسى بن عبد اللَّه بن محمّد بن عمر بن على بن ابى طالب از دائى خود حضرت صادق عليه السّلام نقل كرد كه گفتم بايشان اگر پيش آمد كرد كه خدا چنين روزى را برايم نياورد چه كسى امام ما بعد از شما است ؟ اشاره به حضرت موسى بن جعفر كرد عرضكردم اگر از دنيا رفت چه كسى پس از او امام است فرمود فرزندش .\r\nگفتم اگر فرزندش از دنيا رفت و برادر بزرگترى با فرزند صغيرى گذاشت چه كسى امام خواهد بود فرمود فرزندش پيوسته همين طور است هميشه گفتم اگر من نتوانستم او را بشناسم و جايش را پيدا نكردم چه كنم . فرمود :\r\nميگوئى خدايا من پيرو همان امامى هستم كه اكنون رهبر ما است و فرزند امام پيش است همين كار ترا كفايت مىكند .\r\nاكمال الدين : حارث بن مغيره گفت از حضرت صادق عليه السّلام پرسيدم آيا ممكن است وقتى پيش آيد كه مردم امام را نشناسند ؟ فرمود ممكن است چنين پيش آيد عرضكردم پس چه بايد بكنند فرمود چنگ ميزنند بفرموده‌هاى امام قبل تا براى آنها امامت امام بعد آشكار شود .\r\nتفسير عياشى : ابو الصباح گفت به حضرت صادق عليه السّلام چه ميفرمائيد در باره شخصى كه دعوت شد بمذهب ما و تشخيص داد و پذيرفت ولى در سرزمينى بود دور خبر درگذشت امام خود را شنيد در همان زمان كه انتظار تشخيص امام را داشت از دنيا رفت . فرمود به خدا قسم او بمنزله كسى است كه مهاجرت بسوى خدا و\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nپيامبرش نموده و از دنيا رفته است پاداش او بر خدا لازم است .\r\nتفسير عياشى : ابن ابى عمير گفت زرارة پسرش عبيد را بمدينه فرستاد تا اطلاع حاصل كند جريان حضرت موسى بن جعفر و عبد اللَّه افطح « 1 » را اما زراره قبل از برگشتن فرزند خود از دنيا رفت محمّد بن ابى عمير گفت محمّد بن حكيم گفت حضرت موسى بن جعفر فرمود اميدوارم زراره از كسانى باشد كه خداوند در باره آنها فرموده است  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  .\r\nيك روايت ديگر از تفسير عياشى نقل مىشود كه با استفاده از آيه  فَلَوْ لا نَفَرَ  امام مىفرمايد بايد جستجو كنيد .\r\n* در روايت ديگرى مىپرسد چه ميفرمائيد در باره گروهى كه امام خود را از دست داده‌اند چه بايد بكنند . فرمود مگر قرآن نخوانده‌اى  فَلَوْ لا نَفَرَ مِنْ كُلِّ فِرْقَةٍ  تا  « يَحْذَرُونَ »  گفتم فدايت شوم حال كسانى كه انتظار ميكشند تا جستجوكنندگان برگردند چيست فرمود خدا ترا رحمت كند مگر نميدانى كه بين محمّد و عيسى صلى اللَّه عليهما دويست و پنجاه سال فاصله بود گروهى بر دين عيسى از دنيا رفتند بانتظار دين محمّد خداوند به آنها دو پاداش داد .\r\nتوضيح : شايد امام دوران فترت و فاصله بين دو پيامبر را از باب تنظير مثال مىزند و شايد منظور گروهى هستند كه رسالت پيامبر را درك كردند ولى قبل از درك خدمت آن جناب از دنيا رفتند و حجت بر آنها تمام نشد گر چه بعيد است اين احتمال .\r\n\r\n\r\n","description":"","footnote":"\r\n( 1 ) عبد اللَّه افطح برادر موسى بن جعفر بود كه مدعى امامت شد و مذهب فطحى از اوست .\r\n","page_name":" 242 ","page_number":242},
  {"content":"\r\n\r\n\r\nبخش ششم احوال ائمه پس از فوت و اينكه گوشت آنها بر زمين حرام است و به آسمان برده مىشوند\r\nبصائر : عبد اللَّه بن سنان از حضرت صادق عليه السّلام نقل كرد كه پيامبر اكرم صلّى اللَّه عليه و آله روزى باصحاب خود فرمود : زندگى من براى شما خير است و مرگم براى شما خير . عرض كردند يا رسول اللَّه زندگيت بسيار خوب اما مرگت چگونه خير است فرمود خداوند حرام كرده گوشت ما را بر زمين كه ذره‌اى از آن بخورد .\r\nبصائر : عبد اللَّه بن عمر مسلى از حضرت صادق عليه السّلام نقل مىكند كه پيامبر اكرم صلّى اللَّه عليه و آله و سلّم فرمود زندگى من براى شما خوب است و مرگم براى شما خوب .\r\nاما زندگيم خداوند شما را از گمراهى بوسيله من هدايت كرد و از كنار گودالى از آتش نجات بخشيد و اما مرگم چنين خوب است كه اعمال شما بر من عرضه مىشود كارهاى خوب شما را از خداوند درخواست ميكنم افزون گردد براى شما و كارهاى زشت را از خداوند تقاضاى بخشيدن مىنمايم يكى از منافقين عرض كرد : اين مطلب چگونه است با اينكه شما به صورت استخوان\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nپوسيده‌شده‌اى پيامبر اكرم فرمود هرگز ! خداوند گوشت ما را بر زمين حرام نموده ذرّه‌اى از گوشت ما نميخورد .\r\nبصائر : زياد بن ابى الحلال از حضرت صادق عليه السّلام نقل كرد كه فرمود هيچ پيامبر و وصى پيامبرى بيش از سه روز در زمين نماند روح و استخوان و گوشت او به آسمان بالا ميرود به محل آثار آنها ميروند و از دور به آنها سلام ميرسانند و به گوش ايشان از نزديك گفتار خود را عرضه ميدارند .\r\nاز كامل الزياره نيز همين حديث نقل شده .\r\nكامل الزياره عبد اللَّه بن بكر گفت با حضرت صادق عليه السّلام به حج رفتم در يك حديث طولانى ميگويد عرض كردم يا ابن رسول اللَّه اگر قبر حضرت حسين عليه السّلام را بشكافند آيا چيزى در قبرش يافت مىشود فرمود اى پسر بكر چه سؤال‌هاى بزرگى ميكنى ؟ ! حسين بن على با پدر و مادر و برادرش در منزل پيامبر اكرم هست و با او روزى ميخورند و خوشحالند او در طرف راست عرش چنگ زده و ميگويد خدايا وعده‌اى كه به من داده‌اى وفا كن .\r\nاو زائرين خود را تماشا مىكند و اسم آنها را و اسم پدرشان را و آنچه در بار و بنه خود دارند بهتر اطلاع دارد از اطلاعى كه يكى از ايشان نسبت بفرزندش دارد او مىبيند كسى را كه بر مصيبتش گريه مىكند برايش استغفار مينمايد و از پدر خود درخواست استغفار برايش مىكند و ميفرمايد اى گريه‌كننده اگر بدانى چه چيز خدا برايت فراهم كرده بيشتر از اندوهى كه دارى شاد ميشوى و براى او طلب آمرزش مىكند از هر گناه و خطائى .\r\nمجلسى مينويسد : در اين مورد گفتارى از ما گذشت در بخش فضيلت ائمه عليهم السّلام بر انبياء در آنجا مقدارى از اخبار را آورده‌ايم و اخبار زيادى خواهد آمد در كتاب زيارت و به زودى در همين كتاب نيز بحثى خواهيم داشت .\r\n* شيخ مفيد ( قدس اللَّه روحه ) در كتاب مقالات مىنويسد : پيامبران از بشرند و بانبياء و جانشينان الهام مىشود و مخلوق هستند دچار دردها و گرفتاريها\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nميشوند و خوشى و لذت دارند بدنشان با غذا رشد مىكند و با گذشت زمان دچار نقص مىشود دچار مرگ ميشوند و امكان فنا براى آنها هست بر اين اعتقاد اجتماع تمام خدا پرستان با عقيده كسانى كه قائل به تفويض هستند و گروهى از غاليان مخالفند اما احوال آنها بعد از مرگ اين است كه از زير خاك برده ميشوند و ساكن بهشت خدا مىگردند با همين بدن‌ها و ارواحشان در آنجا زنده هستند و از نعمت‌ها بهره مىبرند تا روز مرگ ( عمومى يا قيامت ) خوشحال مىشوند هر وقت يكى از پيروان صالحشان بايشان مىپيوندند و با لطف و محبت با او برخورد ميكنند و منتظر ورود متدينين ديانت‌هاى سابق ميشوند .\r\nپيامبر اكرم و ائمه عترت او فقط از احوال شيعيان و پيروان خود در دنيا پس از مرگ اطلاع دارند بوسيله اعلام خدا از پيش آمدها يكى پس از ديگرى سخن راز و نيازكننده را در مشاهد مشرفه خود ميشنوند اين لطفى است از جانب خدا براى آنها كه از تمام مردم آنها را ممتاز نموده و راز و نياز آنهائى كه در فاصله و مسافت دورى قرار دارند نيز به آنها ميرسد چنانچه راجع به اين موضوع روايت رسيده .\r\nاين عقيده تمام فقهاى اماميه است و اخبارىهاى آنها ولى از متكلمين در اين مورد بحثى نديده‌ام ولى از بنى نوبخت ( رحمهم اللَّه ) اظهار خلافى در اين مورد شنيده‌ام .\r\nگروهى از اماميه را كه معرفت درستى ندارند مشاهده كردم كه آنها نيز منكرند با اينكه خداوند در قرآن كريم مىفرمايد   وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ . فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ   و آياتى شبيه اين و در داستان مؤمن آل فرعون مىفرمايد   قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ . بِما غَفَرَ لِي رَبِّي وَ جَعَلَنِي مِنَ الْمُكْرَمِينَ -   « 1 » .\r\n\r\n\r\n","description":"","footnote":"\r\n( 1 ) سورهء يس 27 و 28 .\r\n","page_name":" 245 ","page_number":245},
  {"content":"\r\n\r\nپيامبر اكرم فرموده است هر كسى به من سلام دهد در كنار قبرم سلام او را ميشنوم و هر كه از دور سلام كند جوابش را مىدهم « سلام اللَّه عليه و آله و رحمة اللَّه و بركاته » اخبار در مورد آنچه ذكر شد با تصريح لفظى از ائمه عليهم السّلام بسيار زياد است كه اينجا محل ذكر آن نيست پايان گفتار شيخ مفيد .\r\n\r\nبخش هفتم ائمه عليهم السّلام پس از مرگ ظاهر مىشوند و كارهاى شگفت‌انگيزى از ايشان بروز مىكند و ارواح انبياء پيش آنها مىآيند و مرده‌هاى دوستان و دشمنانشان براى آنها آشكار مىشوند\r\nقرب الاسناد : صفحه 151 و شاء از حضرت رضا عليه السّلام نقل كرد كه ابتداء به من فرمود پدرم ديشب پيش من بود . عرض كردم پدرت ؟ ! فرمود آرى پدرم باز گفتم آقا پدرتان ؟ ! فرمود بلى پدرم براى مرتبه سوم گفتم پدرتان . فرمود در خواب جعفر مىآمد پيش پدرم ميفرمود پسرم چنين كن و پسرم چنين كن و پسرم چنان كن . پس از آن روز يك مرتبه ديگر خدمتش رسيدم فرمود اى حسن خواب و بيدارى ما يكسان است .\r\nتوضيح : شايد اسم خواب بودن توريه باشد براى ضعف درك مسائل چنانچه در آخر خبر امام عليه السّلام اشاره مىفرمايد ( كه خواب و بيدارى ما يكسان است ) .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبصائر و قرب الاسناد : با اسناد از آن جناب فرمود در خراسان به من گفت من پيامبر را همين جا ديدم و بهمراهش بودم .\r\nبصائر : ابراهيم بن ابى البلاد گفت به حضرت رضا عليه السّلام عرضكردم عبد الكريم ابن حسان از عبيدة بن عبد اللَّه بن بشر خثعمى از پدرت نقل كرد كه فرمود من پشت سر پدرم نشسته بودم بر مركب مىخواست برود بعريض پيرمردى را كه سر و ريشش سفيد شده بود ملاقات كرد گفت پائين آمد و پيشانى او را بوسيد ابراهيم گفت من نميدانم فرمود دست او را هم بوسيد . بعد شروع كرد به گفتن فدايت شوم آن پيرمرد هم پيوسته او را سفارش مىكرد در آخر گفتارش فرمود توجه به چهار ركعت داشته باش آن را وانگذار گفت پدرم از جاى حركت كرد تا آن پيرمرد پنهان شد بعد سوار شد گفتم پدر جان اين شخص كه بود كه كارى نسبت به او نمودى كه با احدى انجام ندادى فرمود پسرم او پدرم بود .\r\nبصائر : سماعه گفت خدمت حضرت صادق عليه السّلام رسيدم با خود صحبت مىكردم امام عليه السّلام مرا مشاهده كرده فرمود ترا چه شده كه با خود حرف ميزنى مايلى حضرت باقر عليه السّلام را به بينى عرض كردم آرى فرمود حركت كن برو داخل خانه . داخل شدم ناگاه چشمم به حضرت باقر افتاد .\r\nو فرمود گروهى از شيعه خدمت حسن بن على عليه السّلام پس از شهادت حضرت على آمدند سؤال كردند . فرمود اگر امير المؤمنين را ببينيد مىشناسيد گفتند آرى فرمود پرده را بالا بزنيد . آن جناب را ديدند و شناختند و منكر نشدند .\r\nامير المؤمنين عليه السّلام فرمود مىميرد مرده ما با اينكه مرده نيست و باقى ميماند باقيمانده ما حجت بر شما .\r\nبصائر : سماعه گفت خدمت موسى بن جعفر عليه السّلام بودم زياد نشستم فرمود مايلى حضرت صادق عليه السّلام را مشاهده كنى گفتم به خدا مايلم فرمود حركت كن داخل اين اطاق برو وارد شدم ديدم حضرت صادق عليه السّلام آنجا نشسته .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nبصائر : ابو سعيد مكارى از حضرت صادق عليه السّلام نقل كرد كه فرمود حضرت امير المؤمنين عليه السّلام پيش ابا بكر رفت به او فرمود مگر پيامبر اكرم به تو دستور نداد كه از من اطاعت كنى جوابداد نه اگر دستور بدهد انجام مىدهم فرمود برويم به مسجد قبا مشاهده كردند پيامبر مشغول نماز است پس از تمام شدن نماز على عليه السّلام عرض كرد يا رسول اللَّه من بابى بكر گفتم خدا و پيامبرش به تو دستور داده‌اند از من اطاعت كنى جوابداد نه ، پيامبر اكرم فرمود من تو را دستور مىدهم از او اطاعت كن . ابو بكر خارج شد در بين راه ، عمر او را ديد كه بيمناك است پرسيد چه شده جوابداد پيامبر اكرم صلّى اللَّه عليه و آله و سلّم به من چنين و چنان فرمود .\r\nعمر گفت مرگ بر ملتى كه ترا فرمانرواى خود كنند تو سحر بنى هاشم را نميدانى .\r\nبصائر : عباية الاسدى گفت خدمت امير المؤمنين عليه السّلام رسيدم مردى با لباس كهنه خدمت ايشان بود امير المؤمنين عليه السّلام روى بجانب او كرده با او صحبت ميكرد همين كه از جاى حركت كرد من گفتم يا امير المؤمنين اين كه بود كه شما را به خود مشغول كرده بود و ما را از شما نگه داشته بود فرمود اين شخص وصى موسى عليه السّلام بود .\r\nبصائر : ابو الصخر از حسن بن على نقل كرد كه گفت من و يكى از دوستان رفتيم پيش على بن عيسى بن عبد اللَّه ابى طاهر علوى . ابو الصخر گفت گمانم از اولاد عمر بن علي باشد . ابو طاهر در محله صيادها مىنشست .\r\nهنگام عصر بود وارد خانه او شديم جلو او كوزه آبى بود و او مشغول شستن دست بود سلام كرديم جواب سلام ما را داد . بعد ابتداء بما گفت كسى با شما هست گفتيم نه باز متوجه راست و چپ شد كه ببيند كسى را مشاهده مىكند . بعد گفت پدرم از جدم نقل كرد كه با حضرت باقر در منى بوده ، امام باقر برمى جمره اشتغال داشت ريگها را زد تمام كرد بعد در دستش پنج ريگ باقيماند ، دو ريگ را بيك طرف و سه ريگ را در طرف ديگر زد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nجدم گفت فدايت شوم كارى كرديد احدى انجام نداده فرمود آرى وقتى موقع حج مىشود آن دو فاسق غاصب را بيرون مىآورند و از يك ديگر جدا ميكنند اينجا آن دو را جز امام واقعى كسى نمىبيند به اوّلى دو ريگ زدم و ديگرى را سه ريگ زيرا دوّمى از اولى خبيث‌تر بود .\r\nكنز الفوائد : جابر بن عبد اللَّه انصارى گفت امير المؤمنين عليه السّلام را خارج كوفه ديدم از پى آن جناب رفتم تا رسيد بقبرستان يهودان ، در وسط قبرستان صدا زد اى يهود از درون قبر جوابدادند لبيك لبيك سرور ما فرمود چگونه عذاب را ديديد ؟ جواب دادند بواسطه مخالفت ما با تو مانند مخالفتى كه با هارون كرديم ما و هر كسى مخالف تو باشد در عذاب هستيم تا روز قيامت سپس فريادى زد كه نزديك بود آسمان زير و رو شود من از ترس بيهوش شدم .\r\nهمين كه به هوش آمدم امير المؤمنين عليه السّلام را ديدم بر تختى از ياقوت قرمز است و بر سر تاجى از جواهر دارد و لباسهاى عالى سبز و زرد پوشيده و چهره‌اش چون ماه ميدرخشيد گفتم آقا اين سلطنت بزرگى است فرمود آرى جابر قدرت و فرمانروائى ما از سليمان بن داود بزرگتر است و سلطنت ما از سلطنت او بالاتر . بعد امير المؤمنين عليه السّلام برگشت و داخل كوفه شديم من پشت سر آن جناب وارد مسجد شدم امام عليه السّلام هر گام بر ميداشت مىفرمود نه به خدا انجام نميدهم به به خدا چنين هرگز نخواهد شد .\r\nعرض كردم سرورم ! با چه كسى صحبت ميكنى و حرف ميزنى من كه كسى را نمىبينم ؟ فرمود جابر برهوت برايم آشكار شد شيبويه و حبتر را ديدم كه در درون تابوت در عذاب بودند مرا صدا زدند كه يا ابا الحسن يا امير المؤمنين ما را به دنيا برگردان اقرار بفضل تو ميكنم و ولايت ترا مىپذيريم گفتم نه به خدا نخواهم كرد نه به خدا نخواهم كرد هرگز چنين نخواهد بود بعد اين آيه را تلاوت نمود .\r\nتوضيح : بايد توجه داشت كه اخبار زيادى راجع به اين بخش در باب\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبرزخ و كفر آن سه نفر و در باب كفر معاويه و ابواب معجزات امير المؤمنين و ساير ائمه عليهم السّلام گذشت . قبلا تذكر داديم كه ديده شدن ائمه عليهم السّلام با پيكرهاى مثالى است يا روح آنها مجسم مىشود استبعادى ندارد كه اجساد اصلى ايشان باشد براى متدين مسلمان ايمان اجمالى كافى است در اين امور چون خبر از ائمه عليهم السّلام رسيده و تفصيل آن را بايد به خود آنها واگذاشت .\r\n* ابن نباته در حديث طويلى نقل مىكند كه امير المؤمنين عليه السّلام از كوفه خارج شد رفت تا رسيد بغريين از آنجا نيز رد شد ما به آن جناب رسيديم در حالى كه به پشت روى زمين خوابيده بود زيرش فرشى نبود . قنبر عرضكرد يا امير المؤمنين اجازه ميدهى فرشى زير شما پهن كنيم فرمود نه مگر نه اين است كه اين خاك خوابگاه مؤمن است يا مزاحم شدن براى او در مجلسش .\r\nاصبغ گفت گفتم يا امير المؤمنين تربت مؤمن را ميدانيم كه يا بوده و يا مىشود اما مزاحمت در مجلسش چگونه است فرمود اى پسر نباته اگر ديده شما باز شود خواهيد ديد ارواح هر مؤمنى را در اين بيابان و در وادى برهوت ارواح هر كافرى قرار دارد .\r\n* زيد شحام از حضرت صادق عليه السّلام نقل كرد كه ارواح مؤمنين آل محمّد را در كوههاى رضوى مشاهده مىكنند از غذاى آنها ميخورند و از آب ايشان مىآشامند و با آنها بصحبت مىپردازند تا هنگامى كه قائم ما اهل بيت قيام كند وقتى قائم ما قيام كند خداوند آنها را بر مىانگيزاند و مىآيند با او در حالى كه دسته دسته لبيك ميگويند در چنين موقعى ياوه‌سرايان به شك مىافتند و گواهان نابود ميشوند و مقربين نجات مىيابند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nبخش هشتم ائمه عليهم السّلام امان از عذاب براى اهل زمين هستند\r\nآيات : انفال ( 8 )  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ  .\r\nتفسير : آيه دلالت دارد كه پيامبر اكرم صلّى اللَّه عليه و آله و سلّم امان براى اهل زمين از عذاب است .\r\nتفسير قمى : پيامبر اكرم فرمود خداوند ستارگان را امان براى اهل آسمان قرار داد ، و اهل بيت مرا امان براى اهل زمين .\r\nسه روايت ديگر در همين مورد هست كه ترجمه نشد در يك روايت مى - فرمايد وقتى ستارگان از بين بروند اهل آسمانها از بين ميروند وقتى اهل بيت من بروند اهل زمين از بين ميروند .\r\nاكمال الدين : فضيل رسان گفت محمّد بن ابراهيم به حضرت صادق عليه السّلام نوشت كه بفرمائيد فضل شما اهل بيت چيست ؟ امام در جوابش نوشت ستارگان امان براى اهل آسمانند وقتى ستارگان بروند بر سر اهل آسمان آن خواهد آمد كه وعده داده شده‌اند پيامبر اكرم فرمود اهل بيت من امان امت منند وقتى اهل بيت من بروند بر سر امت خواهد آمد آنچه وعده داده شده‌اند ( در اين مورد چند روايت ديگر نقل مىكند ) .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nبخش نهم ائمه عليهم السّلام شفيع خلق هستند برگشت مردم بسوى آنها است و حساب ايشان بر آنها است در روز قيامت از محبت و ولايت آنها سؤال خواهد شد\r\nاخبار زيادى راجع به اين باب در كتاب معاد و ابواب فضائل امير المؤمنين و ابواب فضائل شيعه ذكر كرديم .\r\nمناقب : ابو سعيد خدرى از پيامبر اكرم نقل كرد كه فرمود بنده در روز قيامت قدم بر نميدارد مگر اينكه از چهار چيز از او سؤال ميكنند : از عمرش كه در چه راه به پايان برده . از جوانى كه در چه راه بپايان رسانده و از مالش كه از كجا كسب كرده و در چه راه صرف نموده و از حبّ ما اهل بيت .\r\n* اربعين مكى و ولايت طبرى : به پيامبر اكرم عرضكرد نشانه محبّ و دوستدار شما بعد از شما چيست ؟ دست بر روى سر على عليه السّلام گذاشت كه در پهلوى آن جناب بود و فرمود دوستى با من پس از من دوستى با اين است .\r\nهمين روايت با اين اضافه تكرار مىشود هر كه او را دوست بدارد ما را دوست داشته و دشمن او دشمن ما است .\r\n* ابن عباس گفت پيامبر اكرم فرمود قسم به آن كس كه مرا مبعوث\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nنموده خداوند از هيچ كسى كار نيكى را نمىپذيرد مگر اينكه از او سؤال مىكند از حبّ علي بن ابى طالب عليه السّلام .\r\nمجالس : يحيى بن ابى العلا از جابر بن عبد اللَّه از حضرت باقر از پدرش از جدش نقل مىكند كه پيامبر اكرم فرمود وقتى روز قيامت شما و بهشتيان در بهشت و جهنميان در جهنم ساكن شوند . بنده‌اى در جهنم هفتاد خريف كه هر خريف هفتاد سال است درنگ مىكند سپس از خدا درخواست مىكند و فرياد مىزند پروردگارا از تو درخواست ميكنم به حق محمّد و آل محمّد به من رحم بفرما .\r\nخداوند بجبرئيل وحى مىكند كه برو اين بنده‌ى مرا بيرون كن . جبرئيل ميگويد خدايا چگونه وارد آتش شوم خداوند ميفرمايد من آتش را بر تو دستور داده‌ام سرد و سلامت باشد .\r\nعرض مىكند خدايا از كجا بفهمم در كجا است . ميگويد او در چاهى در سجين است جبرئيل فرود مىآيد به طرف جهنم مىبيند به صورت افتاده بيرونش مىآورد در پيشگاه پروردگار مىايستد .\r\nخداوند مىفرمايد اى بنده‌ى من چقدر در آتش جهنم مرا قسم ميدادى عرض مىكند مقدارش را نمىدانم خداوند ميفرمايد بعزت و جلالم اگر سؤال نمىكردى به حق آن كسانى كه سؤال نمودى در جهنم مدتها با خوارى ميماندى ولى بر خود لازم نموده‌ام كه سؤال نكند از من بنده‌اى به حق محمّد و اهل بيتش مگر اينكه بيامرزم او را هر چه انجام داده اينك ترا آمرزيدم بعد دستور ميدهد بجانب بهشت رود .\r\nرجال كشى : عجلان ابو صالح ثقه ميگويد حضرت صادق عليه السّلام فرمود اى عجلان گويا من تماشا ميكنم به تو پهلويم در موقعى كه مردم بر من عرضه ميشوند .\r\nمجلسى مينويسد : برسى در مشارق از شريح باسناد خود از نافع از عمر ابن خطاب از پيامبر نقل مىكند كه فرمود يا على تو بيم‌دهنده امت من و سرور آنهائى و صاحب حوض من و ساقى آن هستى ، تو صاحب اختيار آنى و در اختيار\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nتو است دو طرف حوض و از براى تو است آخرت و اولى ، تو روز قيامت ساقى هستى و حسن دوركننده و حسين امير و على بن الحسين پيشتاز و محمّد بن على ناشر و جعفر بن محمّد جلودار و موسى بن جعفر شماره‌دار دوست و دشمن و على بن موسى ترتيب دهنده مؤمنين و محمّد بن على جاى دهنده بهشتيان در بهشت و على بن محمّد سخنران اهل بهشت و حسن بن على جمع‌كننده آنها است هر جا كه خدا بخواهد و راضى باشد .\r\n* ابن عباس از پيامبر اكرم نقل كرد كه فرمود يا على تو صاحب بهشت و تقسيم‌كننده جهنم هستى آگاه باش كه مالك و رضوان فردا از جانب خدا مىآيند . ميگويند به من اى محمّد اينها كليدهاى بهشت و جهنم است كه به تو داده مىشود تسليم كن آنها را بعلى بن ابى طالب كليدهاى بهشت و جهنم در اختيار تو است هر كار بخواهى ميكنى .\r\n* مفضل بن عمر گفت به حضرت صادق عليه السّلام عرضكردم در صورتى كه على عليه السّلام دوستش را به بهشت و دشمنش را بجهنم بفرستد پس مالك و رضوان كجايند ؟\r\nفرمود مگر تمام مردم روز قيامت بامر محمّد صلّى اللَّه عليه و آله نيستند گفتم چرا فرمود پس على روز قيامت تقسيم‌كننده بهشت و جهنم است بامر محمّد و مالك و رضوان تحت اويند فرمود اين مطلب را داشته باش كه از اسرار پنهان است .\r\nاز حضرت صادق عليه السّلام روايت شده كه فرمود وقتى روز قيامت شود كار شيعيان ما در اختيار ما است هر حقى از طرف خدا بر آنها باشد آن حق در اختيار ما است و هر چه مال ما باشد به شيعيان مىبخشيم و هر حقى كه مردم داشته باشند بر ما است كه ادا كنيم .\r\n* در روايت ابن جميل چنين است\r\n« ما كان عليهم للَّه فهو لنا و ما كان للناس استوهبناه و ما كان لنا فنحن احق من عفا عن محبّيه » .\r\nهر حقّى كه مربوط به خدا باشد مال ما است و هر حقى كه مربوط بمردم باشد تقاضاى بخشش ميكنيم و آنچه مربوط به خود ما است ما سزاوارتريم كه از\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nدوست خود بگذريم .\r\n* در روايتى است كه مردى از منافقين به حضرت موسى بن جعفر عليه السّلام گفت بعضى شيعيان شما در توى خيابان شراب ميخورند فرمود الحمد للَّه خدا را سپاسگزارم كه آنها را در راه قرار داده و منحرف نشده‌اند .\r\nديگرى اعتراض كرد كه آقا بعضى از شيعيان شما نبيذ ميخورند فرمود اصحاب پيامبر نيز نبيذ مىآشاميدند آن مرد گفت منظورم از نبيذ آب عسل نيست منظورم شراب است .\r\nامام عليه السّلام عرق بر جبين مباركش نشست فرمود\r\n« اللَّه اكرم من يجمع في قلب المؤمن بين رسيس الخمر و حبنا اهل البيت »\r\nخدا كريم‌تر از آن است كه جمع كند در قلب مؤمن علاقه بآشاميدن شراب و محبت ما خانواده را .\r\nبعد مختصرى صبر كرد سپس فرمود اگر يك فلاكت زده‌اى هم از آنها چنين كارى را بكند\r\n( فإنه يجد ربا رؤوفا و نبيّا عطوفا و اماما له على الحوض عروفا و سادة له بالشفاعة وقوفا و تجد انت روحك في برهوت ملوفا »\r\n. وارد مىشود به پيشگاه پروردگارى رءوف و مهربان و پيامبرى عطوف و دلسوز و امامى كه در حوض كوثر با مشخصات او را مىشناسد و سرورانى كه در انتظار شفاعتش ايستاده‌اند اما تو روح خود را در برهوت طعمه آتشى خواهى يافت .\r\nكراجكى در كنز الفوائد در توضيح اعتقادات شيعه مينويسد : لازم است معتقد شويم كه انبياى خدا و ائمه عليهم السّلام در قيامت متصدى حساب مردند به اجازه خدا و حجت هر زمانى عهده‌دار حساب مردم زمان خويش است .\r\nو سرور ما پيامبر اكرم و ائمه اثنى عشر پس از او اصحاب اعراف هستند كه داخل بهشت نميشود احدى مگر آنها را بشناسد و آنها او را بشناسد و داخل جهنم نميشود مگر منكر آنها و كسى كه آنها او را نپذيرند . پيامبر اكرم مردم عصر و زمان خود را محاسبه مىكند همين طور هر امامى پس از او حضرت\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمهدى صلوات اللَّه عليه نيز عهده‌دار اهل زمان خويش است و حساب كسانى را كه در زمانش بوده‌اند ميكشد .\r\n* مناقب محمّد بن احمد بن شاذان باسناد خود از ابى ذر رضى اللَّه عنه نقل كرد كه گفت پيامبر اكرم رو بجانب على بن ابى طالب عليه السّلام نموده فرمود اين بهترين پيشينيان و آيندگان است از بين اهل آسمانها و زمين‌ها اين سرور پيشوايان و امام متقين و رهبر سفيد چهرگان است .\r\nروز قيامت سوار بر شترى از شترهاى بهشت است كه از نور آن قيامت درخشان مىشود و بر سر تاجى از زبرجد و ياقوت دارد ملائكه ميگويند اين ملك مقرب است ؟ پيامبران ميگويند اين پيامبرى مرسل است ؟ منادى از دل عرش فرياد مىزند اين صديق اكبر و وصى حبيب خدا است اين على بن ابى طالب است در كنار جهنم مىايستد و هر كه را بخواهد خارج مىكند و از هر كه ناراحت باشد بدرون جهنم مىفرستد بعد بجانب بهشت مىآيد و دوستان خود را وارد بهشت مىكند بدون حساب .\r\nحسن بن سليمان در كتاب محتضر نيز عين همين روايت را نقل كرده .\r\n* از همان راوى سند را بجابر مىرساند از حضرت صادق عليه السّلام كه فرمود روز قيامت كه مىشود خداوند پيشينيان و آيندگان را جمع مىكند براى بررسى حساب پيامبر اكرم و على امير المؤمنين را پيش ميخواند بر پيكر آن جناب حله‌اى سبز كه فاصله مشرق و مغرب را درخشان مىنمايد مىپوشاند و على را نيز همانند پيامبر حله‌اى ميدهد پيامبر حله‌اى ديگر گلى رنگ ميپوشد كه بين مشرق و مغرب را نورانى مىكند بعلى عليه السّلام نيز صله‌اى چنين ميدهد سپس ما را ميخواند و حساب مردم را بما واميگذارد به خدا قسم ما بهشتيان را به بهشت و جهنميان را بجهنم مىفرستيم .\r\nسپس پيامبران را مىخواند و در دو صف مقابل عرش خدا مىايستد تا ما از حساب بمردم فارغ شويم وقتى اهل بهشت وارد بهشت شوند و جهنميان وارد\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nجهنم خداوند تبارك و تعالى على را مىفرستد آنها را در محل‌هاى خود در بهشت جاى ميدهد و آنها را به ازدواج در مىآورد به خدا قسم على است كه بهشتيان را به ازدواج درمىآورد در بهشت اين ماموريت باحدى جز على عليه السّلام واگذار نشده به جهت شخصيت و عظمتى كه در نزد خدا دارد و فضيلتى كه خدا به او عنايت كرده و بر او منّت نهاده .\r\nبه خدا قسم اوست كه جهنميان را بجهنم مىفرستد و او است كه درب‌هاى بهشت را پس از وارد شدن بهشتيان مىبندد و درب‌هاى جهنم را نيز پس از داخل شدن جهنميان ، زيرا درب بهشت و جهنم در اختيار اوست .\r\n* از همان راوى سند را بسماعة مىرساند . حضرت ابو الحسن عليه السّلام به من فرمود هر گاه حاجتى در نزد خدا داشتى بگو\r\n« اللهم انى اسالك به حق محمّد و على فان لهما عندك شأنا من الشأن و قدرا من القدر فبحق ذلك الشأن و به حق ذلك القدر ان تصلى على محمّد و آل محمّد »\r\nحاجت كه در نظر من است برآورى . روز قيامت كه مىشود هر ملك مقرب و نبى مرسل و مؤمنى كه خدا دلش را آزمايش بايمان نموده محتاج بمحمد و على عليهما السّلام است .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nبخش‌هاى مناظرات و دلائل امامت\r\n\r\nبخش اول بعضى از مناظرات در امامت از طرف ائمه و اصحاب :\r\nعيون اخبار الرضا : محمّد بن يحيى صولى گفت روايتى از حضرت رضا عليه السّلام نقل شده كه داراى الفاظ مختلفى است كه براى من روايت داراى اسنادى نبود كه بر آن كاملا تكيه كنم چند نفر بصورت‌هاى مختلفى نقل كرده‌اند ، من آن روايت را با همين وضع نقل ميكنم گر چه الفاظ مختلف دارد .\r\nمامون در باطن مايل بود نقطه ضعفى از حضرت رضا عليه السّلام بدست آورد و ميخواست امام شكست بخورد گر چه ظاهرا خود را بر خلاف اين نشان ميداد .\r\nفقهاء و دانشمندان در نزد او جمع شدند حيله‌اى به كار برد كه با امام مناظره كنند در مورد امامت . حضرت رضا عليه السّلام فرمود خوب است يك نفر را معين كنيد كه هر چه براى او پيش آمد ديگران نيز قبول داشته باشند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nهمه راضى شدند كه شخصى بنام يحيى بن ضحاك سمرقندى مناظره كند و در خراسان نظير نداشت حضرت رضا عليه السّلام فرمود هر چه ميخواهى سؤال كن .\r\nگفت بحث در مورد امامت ميكنيم . چگونه ادعا ميكنى امامت را براى كسى كه امام نبوده و رها كرده‌اى كسى را كه امام بوده و مردم برهبرى او رضايت داده‌اند .\r\nحضرت رضا در جواب فرمود : بگو ببينم كسى كه تصديق كند شخصى را كه بر خود دروغ بسته يا تكذيب كند كسى را كه راست گفته از طرف خود آيا چنين شخصى كارش صحيح و درست است يا باطل و خطا . يحيى سكوت كرد .\r\nمأمون گفت جوابش را بده . يحيى گفت خوب است مرا از جواب معاف داريد . مأمون گفت يا ابا الحسن سؤال خود را براى ما توضيح دهيد فرمود :\r\nيحيى بايد بگويد ائمه و پيشوايانش يا بر خود دروغ بسته‌اند و يا راست گفته‌اند .\r\nاگر بگوئيد دروغ ميگويند دروغ‌گو نميتواند امام شود و اگر بگويد راست گفته‌اند اوّلى آنها گفته است ( وليتكم و لست بخيركم ) فرمانرواى شما شده‌ام با اينكه بهترين شما نيستم دوّمى گفت بيعت ابى بكر پيش آمدى عجولانه و بىفكر و پيش بينى بود هر كس چنين كارى را براى مرتبه دوم انجام داد او را بكشيد .\r\nبه خدا قسم دوّمى راضى نيست براى كسى كه چنين كارى را بكند جز كشته شدن . كسى كه بهترين مردم نباشد اين بهتر بودن بايد داراى امتيازاتى باشد از قبيل علم ، جهاد ، فضائل كه در او نبوده و كسى كه بيعت با او از روى انديشه نبوده بطورى كه تكراركننده آن سزاوار كشته شدن است چگونه ميتوان پذيرفت كه او خلافت را به ديگرى بسپارد و آن ديگرى را رهبر مردم قرار دهد با اينكه وضع او چنين بوده ؟ بعد خودش بر روى منبر ميگويد « ان لى شيطانا يعترينى فاذا مال بى فقومونى و اذا اخطات فارشدونى » مرا شيطانى عارض مىشود هر گاه مرا منحرف كرد به راه بياوريد و اگر خطا كردم راهنمائيم كنيد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nدر صورتى كه راست گفته باشند امام نخواهند بود اگر دروغ هم گفته باشند يحيى را ديگر جوابى نبود كه بدهد . مأمون از سخنان امام در شگفت شده گفت در روى زمين كسى نميتواند چنين مناظره كند جز شما .\r\nاحتجاج طبرسى : عبد اللَّه بن صامت گفت ابا ذر را ديدم كه حلقه درب خانه كعبه را گرفته و رو بجانب مردم نموده ميگفت مردم ! هر كه مرا ميشناسد ، ميشناسد و هر كه نميشناسد خود را معرفى كنم من جندب بن سكن ابن عبد اللَّه ، من ابو ذر غفارى هستم من چهارمين نفرى هستم كه اسلام آوردند از پيامبر اكرم شنيدم مىفرمود : حديث را تا آخر نقل كرد تا آنجا كه گفت :\r\nاى امت سرگردان پس از پيامبر اگر مقدم ميداشتيد كسى را كه خدا مقدم داشته و مؤخّر ميداشتيد كسى را كه خدا مؤخّر داشته و ولايت را قرار مىداديد جايى كه خدا قرار داده ولى خدا منزوى نميشد و هيچ يك از فرائض خدا از بين نميرفت و نه بين دو نفر در احكام خدا اختلاف ميشد .\r\nبدانيد اگر علم رهبرى در نزد اهل بيت پيامبرتان باشد بايد نتيجه كردار زشت خود را بچشيد به زودى خواهند فهميد كسانى كه ستم كرده‌اند چه كار نابجائى كرده‌اند .\r\nتفسير فرات ص 26 : همين روايت قبل را از ابا ذر نقل مىكند تا آنجا كه فرمايش پيامبر را نقل مىكند كه فرمود . خداوند مىفرمايد   إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ . ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   پس محمّد صلّى اللَّه عليه و آله و سلّم از نوح است و آل از ابراهيم هستند و برگزيده و فرزندان از اسماعيل و عترت هادى و راهبر از محمّد هستند بواسطه آن حضرت شخصيت يافتند و موجب فضيلت و برترى آنها بر ديگران شد .\r\nاهل بيت پيامبرتان در ميان ما چون آسمان سرفراز و زمين گسترده و كوههاى سر بفلك كشيده و كعبه پنهان و خورشيد درخشان و ماه تابان و ستارگان رهنما و درخت زيتون كه روغنش نور مىبخشد و بركت در سرشاخه\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nآن است از اين اهل بيت است وصىّ محمّد درب دانش و گنجينه علم بتاويل و پيشواى سفيد چهرگان و صديق اكبر ، على بن ابى طالب .\r\nبعد بقيه روايت را با مختصر اختلافى نقل مىكند .\r\nمجلسى مىنويسد : در يكى از كتابهاى قدماى اصحاب جريانى را به اين صورت ديدم . مناظره حضرت باقر عليه السّلام با يكى از خوارج . مرد خارجى گفت در ابا بكر چهار امتياز است كه شايسته امامت شده است حضرت باقر فرمود آن چهار امتياز چيست ؟\r\nگفت اولين صديق است و او را نمىشناسيم مگر وقتى گفته شود صديق .\r\nدوم رفيق پيامبر در غار بود . سوم نايب پيامبر در نماز خواندن‌ها چهارم - همخوابه اوست در قبر .\r\nحضرت باقر فرمود تو خيال ميكنى اينها امتياز است براى دوست تو بر عكس براى او عيب است اما اينكه او صديق است بپرسيد چه كس او را صديق ناميده .\r\nمرد خارجى گفت خدا و پيامبر حضرت باقر فرمود از فقها بپرس آيا اجماع در روايت خود دارند كه ابا بكر اولين كسى بوده كه ايمان آورده مردم گفتند نه ما روايت داريم كه على بن ابى طالب بوده .\r\nمرد خارجى گفت مگر شما نمىگوئيد على بن ابى طالب شرك به خدا نياورده هيچ وقت اگر آنچه روايت كرده‌اند حق باشد « 1 » ابا بكر شايسته‌تر به اين اسم است . مردم گفتند صحيح است حضرت باقر عليه السّلام فرمود اى خارجى اگر دوست تو با اين امتياز صديق ناميده شده باشد اين نام شايسته ديگرى است قبل از او اين اسم مخصوص على است نه ابا بكر زيرا اولين مؤمن كسى است كه صدق را آورده و آن شخص پيامبر است و على عليه السّلام مصدّق است كه او را تصديق نموده .\r\n\r\n\r\n","description":"","footnote":"\r\n( 1 ) منظورش اين است كه على عليه السّلام اگر هيچ وقت شرك نياورده باشد پس اولين نيست كه ايمان آورده اسم صديق به ابو بكر ميرسد .\r\n","page_name":" 261 ","page_number":261},
  {"content":"\r\n\r\nمرد خارجى نتوانست جواب بدهد .\r\nحضرت باقر عليه السّلام فرمود اما آنچه گفتى كه ابا بكر رفيق پيامبر در غار بوده اين يك عيبى است نه فضيلت به چند جهت . اول اينكه در آيه مدحى مشاهده نمىشود جز خارج شدن با پيامبر و همراه او بودن با اينكه خداوند اين مصاحبت را بكافر هم نسبت داده با مؤمن آنجا كه ميفرمايد «  قالَ لَهُ صاحِبُهُ وَ هُوَ يُحاوِرُهُ أَ كَفَرْتَ  » و اين آيه  أَنْ تَقُومُوا لِلَّهِ مَثْنى وَ فُرادى ثُمَّ تَتَفَكَّرُوا ما بِصاحِبِكُمْ مِنْ جِنَّةٍ  بودن او با پيامبر برايش مدحى بوجود نمىآورد زيرا نه گرفتارى از پيامبر رفع نموده و نه با دشمن پيامبر بمبارزه پرداخته .\r\nدليل دوم . اينكه در آيه مىفرمايد  لا تَحْزَنْ إِنَّ اللَّهَ مَعَنا  معلوم مىشود ناراحت و مضطرب بوده و بىصبرى ميكرده و بر جان خود مىترسيده و اطمينانى بوعده خدا و پيامبر نداشته راجع بسلامتى و پيروزى و راضى به برابرى با پيامبر نبوده تا آنجا كه پيامبر او را نهى مىكند و ميفرمايد محزون نباش خدا با ما است .\r\nحالا از تو سؤال مىكنم از اندوه او آيا مورد رضاى خدا بود يا خشم او اگر بگوئى در راه رضاى خدا بوده جسارت به پيامبر كرده‌اى چون پيامبر صلّى اللَّه عليه و آله از چيزى كه رضاى خدا باشد نهى نميكند اگر بگوئى مورد خشم خدا بوده در اين صورت چه امتيازى است براى كسى كه پيامبر او را نهى مىكند از چيزى كه مورد خشم خدا است اگر ابا بكر در اندوه خود راه صحيح رفته باشد بايد پيامبر كه نهى مىكند خطا كرده باشد هرگز پيامبر خطا نكرده . ديگر راهى نماند جز اينكه حزن او كار خطائى بوده و پيامبر از آن نهى نموده .\r\nسوم اين قسمت آيه  إِنَّ اللَّهَ مَعَنا  در مورد كسى گفته مىشود كه جاهل بواقعيت باشد و اطلاع نداشته باشد اگر پيامبر اكرم نميدانست كه او اعتقاد درستى ندارد اين حرف آن جناب در اين مورد صحيح نبود كه خدا با ما است و نيز خدا با همه خلق است چون آنها را آفريده و روزى ميدهد و مردم در علم\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nخدا چنان هستند كه در اين آيه مىفرمايد  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ  با اين توضيح امتيازى براى دوست تو نخواهد بود .\r\nچهارم : اين آيه  فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها  در باره كى نازل شده خارجى گفت در باره پيامبر . حضرت باقر عليه السّلام فرمود آيا ابا بكر هم با او در سكينه و آرامش شريك بوده . خارجى گفت آرى .\r\nحضرت باقر فرمود دروغ ميگوئى اگر او شريك بود خداوند مىفرمود\r\nفانزل اللَّه سكينة عليهما\r\nبر آن دو وقتى ميفرمايد ( عليه ) بر او ، معلوم مىشود اختصاص به پيامبر داشته چون اختصاص و امتياز به او بخشيده كه بوسيله ملائكه او را تائيد نموده زيرا با ملائكه پيامبر تائيد مىشود بدليل اجماع اگر ابا بكر هم اينجا شريك بود با پيغمبر او را نيز در لفظ شريك ميكرد چنانچه مؤمنين را در جنگ حنين با پيامبر شريك نموده چنانچه مىفرمايد   ثُمَّ وَلَّيْتُمْ مُدْبِرِينَ . ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ   سپس شما فرار كرديد آنگاه خداوند آرامش خود را بر پيامبر و بر مؤمنين نازل كرد آن مؤمنينى كه شايسته شريك بودن با پيغمبر بودند چون پايدارى نكردند مگر نه نفر على عليه السّلام و شش نفر از بنى هاشم و ابو دجانه انصارى و ايمن بن ام ايمن از اين مطلب معلوم مىشود كه ابا بكر از مؤمنين نبوده اگر مؤمن بود خداوند او را با پيامبر شريك مىكرد در آرامش اينجا ، همانطور كه مؤمنين را با پيامبر در حنين شريك نمود .\r\nمرد خارجى گفت حركت كنيد برويم از ايمان او را خارج كرد .\r\nحضرت باقر فرمود من اين حرف را نزدم خداوند در قرآن فرموده :\r\nحاضرين گفتند جسارت كردى اى خارجى .\r\nحضرت باقر فرمود : اما مسأله نماز خواندن با مردم . باجماع تمام امت ابا بكر تحت فرمان اسامة بن زيد از مدينه خارج شد بدستور پيامبر ، اسامة لشكرگاه خود را چند كيلومتر خارج مدينه قرار داده بود چگونه درست است\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nكه پيامبر شخصى را مامور كرده باشد زير نظر اسامه خارج شود و اسامه فرمانرواى او باشد آن وقت بر مردم مدينه هم نماز بخواند با اينكه پيامبر دستور برگشتن لشكر را نداده است .\r\nبلكه فرمود سپاه اسامه را مجهز نمائيد خدا لعنت كند كسى را كه تخلف ورزد از او .\r\nسپس شما ميگوئيد ابا بكر همين كه جلو ايستاد و تكبير گفت و پيامبر تكبير را شنيد بسرعت خارج شد تكيه بر على و فضل بن عباس داشت و سر خود را بسته بود و پاهايش روى زمين كشيده ميشد از ضعف خود را رسانيد پيش از آنكه ابا بكر به ركوع برود او را از محراب كنار زد . اگر پيامبر او را امر به نماز كرده بود با سرعت بيرون نمىآمد با آن ضعفى كه داشت پيش از آنكه ركوع و سجودش تمام شود و اين را دليل قرار بدهيد پس معلوم مىشود كه دستور نداده بود .\r\nو حديث صحيح اين است كه پيامبر اكرم صلّى اللَّه عليه و آله و سلّم در حال مرض خود هر وقت موقع نماز ميشد بلال مىآمد و مىگفت موقع نماز است يا رسول اللَّه اگر خودش مىتوانست تحمل كند نماز مىخواند و گر نه على را مىفرستاد بر مردم نماز بخواند .\r\nحضرت باقر فرمود چهارم . گفتى ابا بكر همخوابه با پيامبر است ؟ خارجى گفت آرى حضرت باقر فرمود قبر پيامبر كجا بود . جوابداد در خانه‌اش .\r\nامام عليه السّلام فرمود مگر خداوند نمىفرمايد  يا أَيُّهَا الَّذِينَ آمَنُوا لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ  آيا اجازه گرفت از پيغمبر راجع به اين كار .\r\nخارجى گفت آرى . امام فرمود دروغ ميگوئى چون پيامبر درب خانه او و عمر را كه به مسجد باز ميشد بست ، عمر گفت يا رسول اللَّه براى من يك سوراخ بگذار كه شما را از آن سوراخ ببينم به او فرمود « و لا مثل قلامة ظفر » نه حتّى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبه اندازه سر ناخن ، هر دو را خارج كرد و درب هر دو را بست اينك شاهد بياور كه به آن دو اجازه داده در اين مورد .\r\nامام باقر فرمود : كدام وحى و چه تصريحى . خارجى گفت از سهم دخترانشان كه غير قابل انكار است .\r\nحضرت باقر فرمود درست ، درست گفتى اينها با اين دليل يك سهم از يك هشتم را مىتوانند تصرف كنند و آن يك هفتاد و دوم مىشود زيرا پيامبر از دنيا رفت دخترى بنام فاطمه گذاشت با نه زن و همسر با اينكه شما روايت مىكنيد كه پيامبر فرمود ما ارث نمىگذاريم . خارجى نتوانست جوابى بدهد فرو ماند .\r\nمجالس مفيد : كليب بن معاويه صيداوى گفت حضرت صادق عليه السّلام فرمود : چه چيز مانع شما است وقتى مردم با شما به بحث مىپردازند بگوئيد ما رفتيم از راهى كه خدا رفته و انتخاب كرديم آنچه را خدا انتخاب كرده خداوند حضرت محمّد صلّى اللَّه عليه و آله و سلّم را انتخاب نمود و آل محمّد ( ص ) را براى ما انتخاب كرد پس ما چنگ زده‌ايم به منتخب خدا .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nبخش دوم استدلال شيخ مفيد با عمر در خواب\r\nاحتجاج طبرسى ص 279 شيخ مفيد محمّد بن محمّد بن نعمان رضى اللَّه عليه گفت سالى در خواب از خيابانى عبور مىكردم ديدم گروه زيادى جمع شده‌اند .\r\nگفتم چه خبر است گفتند مردم جمع شده‌اند يك نفر داستان ميگويد . گفتم داستان گو كيست . گفتند عمر بن خطاب .\r\nمردم را كنار زدم ديدم مردى مشغول صحبت با مردم است ولى حرفهاى او را نمىفهميدم . كلامش را قطع كردم و گفتم پيرمرد چگونه ميتوانى استدلال كنى بر فضيلت دوست خود ابا بكر از اين آيه  ثانِيَ اثْنَيْنِ إِذْ هُما فِي الْغارِ  . گفت دلالت بر اين مطلب از آيه به شش وجه است اول اينكه خداوند پيامبر و ابا بكر را ذكر كرده و او را دومى پيامبر قرار داده فرمود  ثانِيَ اثْنَيْنِ إِذْ هُما فِي الْغارِ  .\r\nدوم : خداوند توصيف نموده آن دو را كه در يك محل جمع شده‌اند اين بواسطه الفت بين آنها است فرموده  إِذْ هُما فِي الْغارِ  .\r\nسوم : به او نسبت مصاحبت با پيغمبر داده تا جمع بين آن دو شود به صورتى كه نشانگر رتبه و مقام اوست چون ميگويد  إِذْ يَقُولُ لِصاحِبِهِ  .\r\nچهارم : خداوند خبر ميدهد از محبت و شفقت و رفاقت پيامبر با او چون در نزد پيامبر مقام داشت به همين جهت فرموده  لا تَحْزَنْ  اندوهناك نباش .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nپنجم : به آنها خداوند خبر داده كه خدا با هر دوى آنها است بطور مساوى يار هر دو و مدافع از هر دو است گفته «  إِنَّ اللَّهَ مَعَنا  » خدا با ما است .\r\nششم : خداوند اطلاع ميدهد كه سكينه و آرامش را بر ابا بكر نازل كرده زيرا پيامبر پيوسته سكينه و آرامش دارد پس خداوند بر ابا بكر نازل كرده .\r\nاين شش وجه است كه از آيه استفاده مىشود در فضيلت ابا بكر كه براى تو و ديگرى جاى اشكال در آنها نيست .\r\nگفتم سخن خود را به ظاهر آراستى در مورد حمايت از دوستت من بلطف خدا تمام آنچه را كه رشتى چون خاكسترى قرار خواهم داد كه بر آن تندبادى طوفانى بوزد اما اينكه گفتى خداوند اسم پيامبر را برده و ابا بكر را دومى او قرار داده اين خبر از تعداد نفرات است واقعا آنها دو نفر بودند اما موجب چه امتيازى مىشود . ما مىدانيم يك مؤمن با مؤمن ديگر و يا يك مؤمن با يك كافر مىشوند دو نفر ذكر تعداد دليلى ندارد كه موجب امتياز شود .\r\nاما آنچه كه مدعى شدى خداوند پيامبر و ابا بكر را توصيف كرده باينكه در يك جا جمع شده‌اند اين هم مانند دليل اول تو است زيرا مكان جامع مؤمن و كافر است همان طورى تعداد جامع مؤمنين و كفار مىشود . مسجد پيامبر از غار خيلى بهتر بود در مسجد مؤمنين و منافقين و كفار اجتماع مىكردند در اين باره خداوند اين آيه را فرستاده   فَما لِ الَّذِينَ كَفَرُوا قِبَلَكَ مُهْطِعِينَ عَنِ الْيَمِينِ وَ عَنِ الشِّمالِ عِزِينَ   و نيز كشتى نوح ، پيامبر و شيطان و چهارپايان را در خود جا داده بود بودن در يك مكان دليل بر امتيازى نمىشود . هر دو امتيازى كه نقل كردى از بين رفت .\r\nاما استدلال ديگرى كه گفتى نسبت مصاحبت را به ابا بكر داده ، اين از آن دو امتياز موهوم قبلى ضعيف‌تر است زيرا مصاحبت و همراه بودن ، مؤمن و كافر را هم مىگيرد دليل بر اين مطلب اين آيه است  قالَ لَهُ صاحِبُهُ وَ هُوَ يُحاوِرُهُ \r\n\r\n","description":"","footnote":"","page_name":" 267 ","page_number":267},
  {"content":"\r\n\r\n أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا  « 1 » .\r\nحتّى همراه بودن و مصاحبت شامل انسان و چهارپا نيز مىشود دليل بر - اين مطلب از زبان عرب كه قرآن به زبان آنها نازل شده زيرا در اين آيه مى - فرمايد  وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ  عرب‌ها الاغ را مصاحب و رفيق راه خود گفته‌اند در اين شعر دقت كن :\r\n ان الحمار مع الحمار مطية * فاذا خلوت به فبس الصاحب \r\nالاغ با الاغ مركبى است اما وقتى تنها با الاغ باشى بد همسفر و مصاحبى است . در جاى ديگر جمادى را با يك شخص زنده مصاحب و همراه قرار داده‌اند اين شعر را در باره شمشير گفته‌اند :\r\n زرت هندا و ذاك غير اختيار * و معى صاحب كتوم اللسان \r\nبديدن هند رفتم و اين ملاقات جنبه خيانت نداشت با من همسفر و رفيقى بود كه سرّ نگه دار بود منظور شمشير است وقتى مصاحبت شامل مؤمن و كافر و عاقل و چهارپا و حيوان و جماد شود ديگر اثبات چه امتيازى براى دوست تو مىكند .\r\nاما اينكه گفتى خداوند فرموده  لا تَحْزَنْ  اين موجب ننگى براى او مىشود و عيب است و دليل بر اشتباه اوست زيرا  لا تَحْزَنْ  نهى است و صورت نهى چنين است ( نكن ) ابا بكر در اين حزن و اندوه يا در حال اطاعت خدا بوده يا معصيت . اگر اطاعت خدا ميكرده پيامبر از اطاعت نهى نمىكند بلكه امر مينمايد و تشويق مىكند اگر معصيت باشد . صحيح است چون پيامبر از آن نهى كرده اين آيه خود شاهد معصيت اوست كه پيامبر از آن نهى مىفرمايد .\r\nاما سخن تو كه خداوند فرموده  إِنَّ اللَّهَ مَعَنا  پيامبر خبر داده كه خداوند با اوست و تعبير بلفظ جمع مثل اين آيه است  إِنَّا نَحْنُ نَزَّلْنَا الذِّكْرَ وَ إِنَّا لَهُ \r\n\r\n\r\n","description":"","footnote":"\r\n( 1 ) كهف 37 .\r\n","page_name":" 268 ","page_number":268},
  {"content":"\r\n\r\n لَحافِظُونَ  « 1 » .\r\nبا اينكه در اين مورد نقل شده كه ابا بكر گفت اندوه من براى برادرت على بن ابى طالب است كه چه بكند پيامبر فرمود اندوهگين نباش خدا با ما است يعنى با من و برادرم على بن ابى طالب است .\r\nاما گفتار تو كه مدعى شدى سكينه و آرامش بر ابا بكر نازل شده اين خارج شدن از ظاهر قرآن است زيرا كسى كه بر او سكينه نازل گرديده همان كسى است كه خداوند او را با جنود و سپاه تائيد مىكند چنانچه ظاهر اين آيه شاهد است  فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها  اگر بر ابا بكر سكينه نازل شده باشد بايد سپاهيان خدا يعنى فرشتگان نيز بر او نازل شده باشد با اين استدلال پيامبر را از نبوّت خارج ميكنى با اينكه اگر چشم پوشى از اين استدلال بنمائى براى دوست تو بهتر است زيرا خداوند سكينه را در دو جا بر پيامبر اكرم نازل مىكند كه با او گروهى از مؤمنين هستند ايشان را شريك با پيغمبر مىنمايد در يك مورد فرموده  فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى  « 2 » و در جاى ديگر مىفرمايد  ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَنْزَلَ جُنُوداً لَمْ تَرَوْها  « 3 » .\r\nچون در اين آيه فقط سكينه را به پيامبر اختصاص ميدهد و مىفرمايد  فَأَنْزَلَ اللَّهُ سَكِينَتَهُ عَلَيْهِ  اگر با پيامبر مؤمنى مىبود او را هم با پيامبر در آرامش و سكينه شريك مىكرد چنانچه در آياتى كه گفتم مؤمنين را شريك نمود .\r\nپس شامل نشدن سكينه ، ابا بكر را از ايمان خارج مىكند عمر نتوانست جوابى بدهد مردم متفرق شدند و من از خواب بيدار شدم .\r\nكراچكى در كنز الفوائد همين را عينا نقل كرده .\r\n\r\n\r\n","description":"","footnote":"\r\n( 1 ) الحجر 9 ما ذكر را فرستاديم و ما نگه دار آن هستيم .\r\n( 2 ) فتح 26 .\r\n( 3 ) توبه 26 .\r\n","page_name":" 269 ","page_number":269},
  {"content":"\r\n\r\n\r\nبخش سوم استدلال سيد مرتضى در باره تفضيل ائمه عليهم السّلام پس از پيامبر اكرم صلّى اللَّه عليه و آله بر تمام مردم كه در رساله باهره راجع بعترت طاهره ذكر كرده\r\nاحتجاج طبرسى : گفته است از چيزهائى كه نيز دلالت دارد بر تقدم و عظمت و برترى ائمه عليهم السّلام بر بشر اين است كه خداوند ما را راهنمائى كرده كه شناخت ائمه عليهم السّلام مانند معرفت خدا است اين معرفت همان ايمان و اسلام است . نشناختن و شك در باره آنها چون نشناختن خدا و شك در وجود اوست كه كفر و خروج از ايمان است اين مقام را هيچ انسانى ندارد جز پيامبر ما و پس از او امير المؤمنين عليه السّلام و ائمه از فرزندان او عليهم السّلام .\r\nزيرا شناختن پيامبران گذشته از آدم تا عيسى بر ما واجب نيست و هيچ ربطى به تكاليف ما ندارد اگر نه اين بود كه قرآن آياتى راجع به نبوّت پيامبران گذشته دارد و ما آنها را به جهت تصديق قرآن شناخته‌ايم هيچ وجهى براى وجوب معرفت آنها بر ما نبود و ربطى از نظر تكليفى بما نداشت اينك فقط بر ما لازم است بر آنچه ادعا كرديم دليل بياوريم .\r\nاز چيزهائى كه دلالت مىكند كه معرفت بامامت ائمه عليهم السّلام جزء ايمان\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاست و اخلال در معرفت آنها كفر و برگشت از ايمان است اجماع شيعه اماميه است بر اين مطلب زيرا آنها راجع به اين مطلب اختلافى ندارند اجماع علماى شيعه حجت است زيرا حاكى از قول امامى است كه بدليل عقل در هر زمان وجود دارد و ما اين روش استدلال را در جاهاى زيادى از كتابهاى خود توضيح داده‌ايم مخصوصا در كتاب تبانيات بتفصيل ذكر كرده‌ايم و هم در كتاب نصرة در مسائل فقهى كه اختصاص به شيعه اماميه دارد . زيرا اين كتاب مبتنى بر همين اصل حجيت اجماع است .\r\nممكن است استدلال بر وجوب معرفت ائمه عليهم السّلام بكنيم علاوه بر اجماع شيعه بوسيله امت زيرا تمام پيروان شافعى معتقدند كه صلوات بر پيامبر در تشهد آخر نماز واجب و يكى از اركان نماز است و هر كسى در آن خللى بوجود آورد نمازش درست نيست و بيشتر آنها ميگويند صلوات بر آل پيامبر در اين تشهد عينا مانند صلوات بر خود پيامبر است از جهت وجوب و لزوم و بقيه ميگويند صلوات بر آل مستحب است نه واجب .\r\nبنا بر قول اول بر هر كسى نماز واجب شد بايد آل پيامبر را بشناسد چون صلوات بر آنها به او واجب شده زيرا صلوات فرستادن بر آنها فرع بر شناختن ايشان است و آنهائى كه مىگويند مستحب است اين هم يك عبادت است گر چه مستحب باشد باز هم اين پرستش و عبادت ميسر نيست مگر با معرفت . پيروان غير شافعى نيز منكر استحباب صلوات بر آل در تشهد نيستند ديگر چه شك و شبهه‌اى باقى ميماند با اين استدلال در اينكه آنها بهترين انسانها و برجسته - ترين آنهايند و يادآورى آنها در نماز واجب است . و بعقيده شيعه اماميه و اغلب پيروان شافعى نماز باطل است با ترك صلوات بر آل . آيا چنين مقامى را جز آنها كسى دارد .\r\nو از مطالبى كه ميتوان بر اين موضوع استدلال كرد اين است كه خداوند بدل‌ها محبت آنها را الهام كرده و درخت دوستى آنها را در همه دل‌ها نشانده و مردم عظمت و مقام قدر و منزلت ايشان را با اختلاف در اعتقاد و ديانت كه بين\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nآنها است قبول دارند و در هيچ موردى اين مردمى كه داراى عقايد و آراء مختلف هستند اجماعى چنين ندارد مانند اجماعشان در باره تعظيم و بزرگداشت ائمه عليهم السّلام . به زيارت قبور آنها ميروند از شهرستان‌هاى دور و از اطراف عالم و در اين راه خرجها مىكنند و اموال زيادى صرف مىنمايند عده بيشمارى اطلاع داده‌اند كه مردم نيشابور و اطراف آن براى زيارت حضرت رضا عليه السّلام با زر و زيور زياد و آمادگى فراوانى كه جز در حج خانه خدا چنين كاروانهائى ديده نشده ميروند .\r\nبا اينكه معروف است كه اهل خراسان از اعتقاد بائمه عليهم السّلام منحرف هستند و از گروه شيعه فاصله دارند تسخير اين دلهاى سخت و توجه اين دسته‌هاى مختلف جز از طريق خرق عادت و غير عادى نميشود و گر نه چه چيز مخالفين را واميدارد با اينكه معتقد بامامت نيستند رنج سفر را تحمل كنند و به زيارت اين مشاهد بروند و از خداوند درخواست روزى كنند و تقاضاى رفع گرفتارى نمايند و به بركت اين خاندان حاجات خويش را بخواهند و رفع بلا نمايند طبق معمول نبايد چنين كنند و نه موجب و جهتى براى كار هست بايد چنين كارهائى را در باره كسانى كه به آنها اعتقاد دارند انجام دهند بيشتر همين مخالفين معتقد بامامت وجوب اطاعت آن سرورند و اينكه آن جناب در ديانت موافق آنها است نه مخالف و همراه ايشان است نه معاند .\r\nغير ممكن است كه اين كارها را براى اغراض دنيوى انجام دهند زيرا دنيا و هدف‌هاى مادى در دست غير ائمه است و مناصب ظاهرى دنيا بدست ايشان نيست . و نه اين كارها را از روى تقيه انجام مىدهند زيرا آنها تقيه ميكنند نه از ايشان تقيه نمايند . از طرف ائمه عليهم السّلام ترسى نيست و قدرتى ظاهرى و سلطنتى ندارند همه ترسها و خوفها براى آنها است چيزى جز غرض دينى باقى نميماند همين است مسأله‌اى كه بسيار غريب و بعيد و عجيب است كه جز خواست خدا چيز ديگرى در اين وضع مؤثر نيست قدرتى كه كارهاى دشوار و مشكل را\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nساده و آسان مىكند .\r\nكسى كه جاهل به اين مزيت است و خود را بنادانى و كورى مىزند با اينكه با چشم مىبيند نمىتواند بگويد احترامى كه غير شيعه نسبت بائمه روا ميدارند و اين عظمت و شرافتى را كه مدعى هستيد امر غير طبيعى و خرق عادت نيست .\r\nچون اين خانواده از اولاد پيامبر صلّى اللَّه عليه و آله هستند هر كس پيامبر را احترام نمايد لازم است كه عترتش را تعظيم و احترام نمايد مخصوصا وقتى باضافه اين نسبت و خويشاوندى ما بپيامبر ، داراى زهد و كناره‌گيرى از دنيا و عفت و علم باشند احترام و عظمت بيشتر مىشود جواب از اين ايراد واهى اين است كه غير از ائمه ما اشخاص ديگرى هم هستند كه در نژاد و نسب و خويشاوندى با پيامبر شريك آنهايند بيشتر آنها داراى عبادت و زهد و پارسائى و صفات برجسته هم بودند چه از بنى هاشم و چه از بنى عباس ، ما نديده‌ايم چنين بزرگداشتى از آنها بنمايند و يا به زيارت قبور آنها روند و تقاضاى شفاعت از ايشان نمايند در هدف‌هاى مختلف از امراض و حاجات .\r\nكداميك از عترت پيامبر از نظر احترام و اجلال و بزرگداشت بمرتبه حضرت باقر و صادق و موسى بن جعفر و علي بن موسى الرضا عليهم السّلام ميرسند زيرا صلحا و زهاد عترت همانهائى را كه گروهى احترام مىكنند باز عده‌اى ديگر مخالف آنهايند ، همان اشخاص هم كه احترام مىكنند هرگز به اندازه ائمه آنها را نمىستايند ، اگر نه اين بود كه شرح و تفصيل اين آشكار و معلوم است كاملا توضيح مىدادم و آنچه را با اشاره ذكر كردم با صراحت نقل مىنمودم تا آشكار شود اشخاصى را كه از عترت پيامبر مقدم مىدارند بواسطه مقام امامت و خواست خدا است .\r\nو اين آشكار است كه حضرت باقر و صادق و سائر ائمه عليهم السّلام در مذهب و اعتقاد و آنچه فتوى ميدادند در حلال و حرام بر خلاف نظر اهل سنت و مخالفين بودند اگر شكى در قسمت‌هاى گذشته پيش آيد ديگر شكى در اين مطلب\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nنيست ، براى كسى كه انصاف داشته باشد كه ائمه عليهم السّلام موافق نظر و مذهب فرقه‌هاى مختلف اسلام از اهل سنت نبودند با اينكه همه آنها را احترام و اكرام مىنمودند .\r\nچگونه شك و ترديد در مطالب قبل پديد مىآيد ؟ با اينكه كاملا آشكار است علما و رهبران و شخصيت‌هاى برجسته شيعه و امامى مذهبان در اين زمان صاحب اسرار امام صادق و كاظم و باقر عليهم السّلام بودند و ملازم و متمسك بايشان بودند و آشكارا مىگويند كه آنچه معتقد هستند و درست ميدانند و يا هر چه را باطل مىگمارند از اين ائمه عليهم السّلام استفاده كرده‌اند اگر ائمه عليهم السّلام اين نسبت و اعتقاد را صحيح نمىدانستند امتناع مىورزيدند كه آنها معتقدات خود را بايشان نسبت دهند و از آنها بيزارى مىجستند و با آنها رفت و آمد و دوستى و ملازمت و اظهار علاقه و احترام و ستايش نميكردند بر عكس عيبجوئى و سرزنش مينمودند و اظهار بيزارى و عداوت مىكردند . مسلما اگر ائمه عليهم السّلام راضى به اين مذهب و انتساب بايشان نبودند براى ما آشكار ميشد اگر همين يك دليل بيشتر نبود براى اثبات مطلب كافى مينمود .\r\nچگونه كسى راضى مىشود يا تجويز مىكند كه احترام كند و بشخصيت و عظمت بستايد كسى را كه معتقد است از نظر دينى بر خلاف حق است با همين نظريه كه دارد باز در احترام و تعظيم آخرين درجه را طى كند آيا چنين چيزى معمول بوده و يا هست .\r\nمگر نمىبينند كه امامى مذهبان و شيعه اعتنائى بمخالفين مذهب خود از عترت پيامبر نمىگذارند كسانى كه از جاده حق منحرف شده‌اند هرگز او را مدح و ستايش نميكنند چه رسد باينكه آخرين و نهائىترين مدح و ستايش را بكنند بلكه از آنها بيزارى ميجويند و دشمنى ميورزند و در تمام موارد آنها مثل كسى قرار ميدهند كه نسب و نژادى بين آنها نيست و نه علاقه و وابستگى .\r\nاين جريان انسان را متوجه مىكند كه خداوند در اين گروه يعنى شيعه\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nخرق عادت نموده و روش معمول را برگردانده تا مقام ارجمند ائمه را آشكار كند اين خود فضيلتى است برتر از ساير فضايل و از همه امتيازات و مناقب بالاتر . همين كافى است از نظر برهان و وسيله سنجش شخصيت و الحمد لله رب العالمين .\r\n\r\nبخش چهارم دلائلى كه شيخ طبرسى در كتاب اعلام الورى نقل كرده\r\nمينويسد يكى از دلائل بر امامت ائمه عليهم السّلام علومى است كه از ناحيه آن سروران انتشار يافته در تمام عالم اين علوم در هر گروهى مقدارى يافت مىشود كه مجموعه آن فنون و انواع مختلف آن در آل محمّد صلّى اللَّه عليه و آله جمع شده .\r\nنمىبينى آنچه روايت شده از امير المؤمنين عليه السّلام در بخش‌هاى توحيد و سخنان درخشان و پر ارجى كه در علوم دين و احكام شريعت و تفسير قرآن و غير آن به صورت خطبه فرموده مقدارى از آن مولى نقل شده كه بيشتر از تمام خطبا و دانشمندان و فصحا است بطورى كه متكلمين و فقهاء و مفسرين از آن جناب استفاده كرده‌اند . دانشمندان ادبيات عرب قوائد اعراب و معانى لغات را از آن جناب گرفته‌اند و در باره طب مطالبى فرموده كه اطباء از آن جناب استفاده نموده‌اند و در باره حكمت و اندرز و آداب مقدارى از ايشان نقل شده كه بيش از تمام حكما است در باره نجوم و فلك‌شناسى مطالبى نقل شده كه مورد\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nاستفاده تمام ملل و صاحبنظران شده است .\r\nاز آن گذشته دانشمندان و گروهها از اين قبيل علوم از فرزندان آن جناب يعنى ائمه عليهم السّلام در جميع قسمت‌ها نقل كرده‌اند در باره فضل و مقام ارجمند آنها حتّى دو نفر از دانشمندان هم اختلاف نكرده‌اند از حضرت باقر و صادق آنقدر نقل شده موقعى كه قدرت اظهار پيدا كردند و آن تقيه‌اى كه در زمان حضرت سجاد عليه السّلام بود از ايشان بر طرف گرديد در مورد فتاواى حلال و حرام و مسائل و احكام . مردم آنقدر از اين دو امام در علم كلام و تفسير قرآن و قصص انبيا و جنگها و تاريخ و اخبار عرب و پادشاهان دنيا نقل كردند كه به همين جهت حضرت باقر را باقر ( شكافنده ) ناميده‌اند .\r\nاز حضرت صادق عليه السّلام در ابواب مختلف چهار هزار نفر از دانشمندان مشهور نقل كرده‌اند و از جوابهاى آن جناب چهار صد كتاب نوشته شده كه مشهور بكتب اصول است اين روايت‌ها را اصحاب خودش و اصحاب پدرش يا بواسطه ايشان نقل كرده‌اند و اصحاب فرزندش موسى بن جعفر عليه السّلام . هيچ فنى از فنون علم نبود مگر اينكه در باره آن بخشهائى از ايشان نقل شده فرزندش موسى بن جعفر نيز تا قبل از محبوس شدن بدست هارون مانند پدر در پخش علوم فعاليت داشت كه هارون مانع ايشان شد .\r\nاز حضرت رضا و فرزندش حضرت امام محمّد تقى عليهما السّلام مقدار بسيار زيادى نقل شده و آن چنان شهرت دارد كه احتياج بتفصيل ندارد . حضرت امام على النقى و امام حسن عسكرى نيز همين راه را پيموده‌اند روايت از اين دو امام كمتر است چون آن دو امام در محله سپاهيان تحت نظر بوده‌اند و نمىتوانستند آشكار فتوى دهند و ملاقات با آن دو امام عليهما السّلام براى هر كسى مقدور نبود .\r\nبا توضيحاتى كه داديم ثابت شد كه ائمه ما عليهم السّلام با ساير مردم فرق داشتند و هيچ كسى نميتواند ادعا كند آنها علم را از دانشمندان اهل سنت گرفته‌اند و يا از راويان ايشان استفاده كرده‌اند زيرا هيچ گاه كسى ائمه ما را\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nنديده است كه براى تعلم و آموزش پيش يكى از دانشمندان آنها رفته باشد دليل ديگر اينكه علم و دانشى كه از ائمه عليهم السّلام بيادگار براى ما مانده از ديگرى سابقه اطلاع در آن نرسيده ميدانيم تمام اينها از جانب آنها منتشر شده و ائمه از مردم بىنياز بوده‌اند .\r\nو بيقين ميدانيم كه از همه مردم بيشتر اطلاع داشته‌اند و تمام دانشمندان در درجه ، از آنها پائين‌ترند . از تمام اين مطالب ثابت مىشود كه علوم آنها از پيامبر اكرم است و آن جناب فقط بايشان تعليم نموده تا شاهدى بر امامت آنها باشد و مردم احتياج بايشان داشته باشند و آنها از مردم بىنياز باشند .\r\nپناه امت در دين باشند و گنجينه احكام و دستورات ، اين امتياز مانند همان امتيازى است كه خداوند به شخص پيغمبر داده كه او را مطلع از احوال امت‌هاى پيش كرده و به او كتابهاى پيشينيان را آموخته با اينكه خودش درس نخوانده و پيش هيچ يك از دانشمندان زمان خود نرفته اين مطالب خود در اثبات مدعى كافي است .\r\nبا اينكه عقلا ثابت شده كه اعلم افضل براى رهبرى و امامت از مفضول و پائين‌تر شايسته‌تر است خداوند اين مطلب را در اين آيه فرموده  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى  « 1 » و اين آيه ديگر  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  « 2 » و در داستان طالوت به همين مطلب اشاره نموده كه ميگويد  وَ زادَهُ بَسْطَةً فِي الْعِلْمِ وَ الْجِسْمِ  « 3 » برترى علمى و شجاعت دليل بر تقدم رهبرى است و شايستگى اين مقام .\r\nوقتى ثابت شد كه امامان ما عليهم السّلام داناترين امت هستند لازم مىآيد كه آنها ائمه مسلمين جهان باشند و فرمانروائى و رهبرى ، شايسته ايشان باشد به همان دليل كه گفتيم .\r\n\r\n\r\n","description":"","footnote":"\r\n( 1 ) يونس : 35\r\n( 2 ) زمر : 9\r\n( 3 ) بقره : 247 .\r\n","page_name":" 277 ","page_number":277},
  {"content":"\r\n\r\nدليل ديگر : از دلائل ديگر بر امامت ائمه عليهم السّلام اجماع امت بر طهارت و عدالت آنها و حتّى هيچ كس نتوانسته عيبى بر يكى از آنها بگيرد كه نقص دينى باشد با اينكه دشمنان اين خانواده و فرمانروايان مخالف تمام كوشش خود را به كار مىبردند كه از آنها نامى نبرند و مقامشان را پائين آورند و پيوسته در پى ايرادتراشى بر آنها بودند بطورى كه به نسبت بيشتر دشمن بودن با ايشان اشخاصى را مقرب ميگرداندند و كسانى را كه ارتباط با آنها داشتند و اظهار محبت و ولايت با ائمه مينمودند تبعيد ميكردند و بايشان ستم مىنمودند و حتّى ميكشتند اين مطلب آشكار است براى كسانى كه اطلاع از تاريخ اسلام دارند .\r\nاگر نه اين بود كه ائمه ما عليهم السّلام مؤيّد بعصمت از جانب خدا بودند و خداوند بلطف خويش مانع از اين بود كه دشمنان بر آنها نسبت زشت و ناروائى بدهند از دست اين دشمنان سالم نمىماندند به اين حدى كه توضيح داديم .\r\nمخصوصا كه ثابت شده از آن گروهى نبودند ( كه از نظر رياست ظاهرى ) مورد توجه باشند و تبليغاتى روى آن‌ها نمىشد چون گوشه‌گير و بدون ارتباط با دستگاه‌ها بودند گر چه در بالاترين درجه عظمت پيش مردم بودند بطورى كه مورد رشگ و حسرت فرمانروايان قرار ميگرفتند و پيوسته مقام آنها را آرزو ميكردند زيرا شيعيان و پيروان آنها با كثرت و انتشار و پراكنده بودن در شهرها و بلاد معتقد بمقام امامتى كه هم طراز با نبوّت است براى آنها بودند و معجزات و آيات قدرت خدادادى و عظمت از اشتباه براى ايشان اثبات كردند .\r\nتا جايى كه غاليان و متجاوزين از حد مدعى نبوّت و الوهيت در باره آنها ميشدند يكى از موجبات چنين اعتقادى حسن رفتار و مقام ارجمند و صفات بر - جسته آنها بود و چنين نشان داده تاريخ كسانى كه داراى جزئى از چنين موقعيت‌ها باشند از دست و زبان دشمنان خود در امان نخواهند بود كه عيب‌ها و ايرادها در باره آنها نتراشند در دين و اخلاق .\r\nوقتى ثابت شود كه ائمه ما منزه از عيب‌تراشى دشمنان بودند معلوم\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nمىشود كه خداوند عهده دار حفظ و نگهبانى آنها بلطف و كرم خود بوده تا ثابت شود كه حجت خدا بر مردم و سفير از جانب اويند و ركن دين و حافظ شرع هستند . اين مطلبى است كه براى اهل انديشه و دقت پوشيده نيست .\r\nدليل ديگر : از دلائلى كه شاهد امامت ائمه عليهم السّلام است اين است كه همه مردم متفق بر شخصيت و عدالت و مقام و طهارت آنهايند . بدون ترديد اين شناخت براى گروه زيادى از معتقدين امامت در زمان خودشان بوده و اعتقاد بعصمت آنها داشته‌اند و تصريح بامامت ايشان از طرف معصوم كرده‌اند و گواهى باجراى معجزه در دست ايشان ميدادند . اين گروه پيوسته همراه ائمه و ملازم ايشان بوده‌اند و از آنها احكام و علوم زيادى نقل كرده‌اند . زكات مال و خمس را بايشان ميرساندند كسى كه منكر اين خصوصيات باشد منكر يك واقعيت و حقيقت شده ، و بايد بتاريخ زندگى ائمه ناوارد باشد .\r\nو هر كسى اهل تحقيق و دقت باشد كاملا اطلاع دارد كه هشام بن حكم و ابا بصير و زرارة بن اعين و حمران و بكير و پسران اعين و محمّد بن نعمان كه اهل سنت او را شيطان طاق لقب داده‌اند و بريد بن معاوية عجلى و ابان بن تغلب و محمّد بن مسلم ثقفى و معاوية بن عمار دهنى و ديگران كه تعداد آنها جمعيّت كثيرى را تشكيل ميدهند از اهالى عراق و حجاز و خراسان و فارس در زمان حضرت صادق عليه السّلام از سران شيعه در علم حديث و روايت و كلام بشمار ميرفتند كتابها نوشته و مسائلى را جمع كرده‌اند و روايات زيادى نقل نموده‌اند و روايات زيادى را كه مورد اعتمادشان بوده به حضرت صادق عليه السّلام و پدرش حضرت باقر نسبت داده‌اند هر كدام از اينها داراى پيروان و شاگردانى بوده‌اند كه در مسائل خصوصى از ايشان تبعيت ميكرده‌اند و اين شخصيت‌هاى برجسته هر سال يك بار يا بيشتر يا كمتر از عراق بحجاز مىآمدند و در مراجعت از طرف امام نقل قول ميكردند و استدلال‌هاى خود را به آن جناب نسبت ميدادند در زمان حضرت رضا و موسى بن جعفر عليه السّلام نيز حال به همين وضع بود . همين طور تا زمان درگذشت\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nحضرت عسكرى عليه السّلام اين مطلب ثابت است كه اين گروه مورد توجه ائمه ما عليهما السّلام بوده‌اند چنانچه ميدانيم ابو يوسف و محمّد بن حسن مورد توجه ابو حنيفه و مزنى و ربيع مورد توجه شافعى و نظّام مورد توجه ابو الهذيل و جاحظ و اسوارى مورد توجه نظّام بوده‌اند .\r\nهيچ فرقى نيست بين كسى كه اصحاب ائمه ما عليهم السّلام را منكر شود و يا كسى كه انكار كند اشخاصى را كه توضيح داديم مورد توجه پيشوايان اهل سنت بوده‌اند اين هر دو منكر ، اطلاع از اخبار و تاريخ نداشته و معاند و لجوج هستند وقتى اين مطلب ثابت شد ميگوئيم گواهى دادن اين شخصيت‌هاى بر - جسته بامامت ائمه ما عليهم السّلام از دو صورت خالى نيست يا اينها در ادعاى خود صادق بوده و صحيح ميگويند و يا ادعاى باطل و دروغ ميكنند .\r\nاگر راست ميگويند و ادعاى آنها درست باشد راجع بامامت و عظمت و كمال آنها پس امامت ائمه ما عليهم السّلام ثابت مىشود و اگر اين گواهى آنها دروغ باشد و ادعاى باطلى بكنند اين مطلب امكان پذير نيست مگر اينكه ائمه ما عليهم السّلام نيز گمراه باشند كه راضى بگواهى و شهادت آنها بامامتشان شده‌اند و فاسق خواهند بود كه اعتراض بر اين ادعاى آنها در مورد امامت نكرده‌اند و ما بايد از آنها تبرى بجوئيم چون اظهار علاقه باشخاصى كرده‌اند و مردمى را مورد توجه قرار داده‌اند كه دروغ‌گو و گمراه بوده‌اند و در گرفتن زكات و خمس با وساطت ايشان مرتكب ظلم و ستم شده‌اند چون حق آن‌ها نبوده و اين نسبت را هيچ مسلمانى نمىپذيرد در باره امام‌هاى ما كه ظالم و ستمگر و فاسق باشند ( حتّى مخالفين آنها ) .\r\nوقتى اجماعى كه قبلا مدعى شديم حاصل شد در مورد طهارت و عدالت و وجوب ولايت آن‌ها امامتشان ثابت ميگردد چون اين شخصيت‌هاى برجسته مدعى امامت آن‌ها شده‌اند و ما نيز ملزم بتصديق گفتار آنها شديم و گفتيم اين اشخاص مورد توجه ائمه ما بوده‌اند اين مطلبى است واضح و آشكار .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nدليل ديگر : از چيزهائى كه دلالت بر امامت ائمه عليهم السّلام مىكند و اينكه آنها بهترين خلق خدا پس از پيامبر اكرمند صلّى اللَّه عليه و آله اين است كه مىبينيم خداوند دل دوستان را چنان مجذوب نموده احترام بمقام ايشان ميگذارند و به تمام دلها خدا بذر محبت و عظمت و مقام و شخصيت آنها پاشيده با اختلاف عقايد و مذاهب كه بين افراد هست هر كسى بتاريخ وارد باشد و تحقيق در اين مطالب نموده باشد برايش آشكارا محقق است : كسانى كه بر ائمه ما چيره شدند و بر مقام خلافت و جانشينى پيامبر تكيه زدند هيچ كدام در عظمت و مقام همطراز با آنها نبودند و هم هيچ كدام منكر فضل و مقام آنها نشدند با اينكه بعضى از ايشان چنان سعى در مبارزه و دشمنى با آنها بواسطه هدف‌هاى خود داشتند كه شگفت انگيز بود .\r\nمگر نديدى آن چند نفر كه قبل از امير المؤمنين بر مسند خلافت تكيه زدند چگونه او را مقدم ميداشتند و احترام به دو فرزندش حسن و حسين ميكردند در همان زمان فرمانروائى خود همچنين پيمان‌شكنان ( طلحه و زبير ) با اينكه مخالفت كردند منكر فضل و مقام مولا نبودند و نه از اعتراف بمقام و شخصيت او امتناع ميورزيدند و هرگز به او نسبت ناشايست ندادند .\r\nهمين طور معاويه با تمام دشمنى كه داشت و پيوسته از دشمنى و عداوت دست بر نميداشت منكر تمام حقوق علي نبود و شخصيت دينى و عظمت مذهبى او را انكار نمىكرد ، او پيروى كرد از طلحه و زبير كه مدعى انتقام خون عثمان بودند و به همين قانع بود كه او را به همان فرماندارى شام باقى بگذارند كه قبلا از طرف خلفا به او واگذار شده بود دست از دشمنى بر ميداشت و اطاعت ميكرد و نميتوانست مخالفت كند به جهت فضيلت و شرافت و انتساب به پيامبر و علم و زهد كه بعلى عليه السّلام اختصاص داشت و هرگز منكر اين موفقيت‌هاى على عليه السّلام نبود و نه ادعاى برابرى و يا حتّى مشابهت و همطرازى با مولا عليه السّلام كرد .\r\nدر مقابل گروهى از قبيل حسن بن على عليه السّلام و ابن عباس و سعد بن مالك\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nكه استدلال مىكردند بفضيلت و برجستگى علي عليه السّلام بر خود معاويه و تمام صحابه پيامبر ، معاويه را ياراى انكار نبود با اينكه در ظاهر تبرى از علي عليه السّلام مىجست و مخالفت با آن جناب ميكرد . گروهى از اهل عراق از شيعيان علي عليه السّلام پيش معاويه آمدند و در مدح و ستايش علي عليه السّلام و ذم و سرزنش معاويه چنان داد سخن دادند كه گوئى زهر كشنده بحلقوم معاويه ميچكانند .\r\nآنها را تكذيب نميكرد و استدلالشان را رد نمىنمود . جريان مسافرينى كه مىآمدند و با او در اين موارد صحبت ميكردند در كتب تاريخ ثبت و ضبط شده .\r\nسپس جريان فرزند ملعون او يزيد با حسين بن علي عليه السّلام تا آن سرور را شهيد و خاندانش را اسير كرد و آن‌ها را در فشار و شكنجه قرار داد از چيزهائى كه مشهور و معلوم است با وجود همه اينها يزيد آن چنان حضرت حسين را سرزنش نميكرد كه موجب توهين بمقام ارجمند آن سرور شود گاهى نيز اظهار اندوه و تاثر بر اين پيش آمد ميكرد و پيوسته حضرت زين العابدين را احترام مىنمود و سفارش جناب او را ميكرد بطورى كه در جريان حره و حمله مسلم بن عقبه بدستور او بر مدينه از ميان تمام اهل مدينه زين العابدين عليه السّلام را امان داد و بمسلم دستور احترام و تعظيم نسبت بمقام ايشان و امان خود و خانواده و وابستگانش را داد .\r\nبنى مروان نيز با حضرت زين العابدين مانند يزيد رفتار كردند بطورى كه برجسته‌ترين فرد زمان آن جناب را ميشمردند . حضرت باقر عليه السّلام نيز در نظر بقيه بنى مروان همين طور بود و ابو العباس سفاح نيز بايشان كمال احترام را داشت . حضرت صادق عليه السّلام با منصور دوانيقى و حضرت موسى بن جعفر عليه السّلام با هادى و هارون الرشيد به همين صورت بودند . بطورى كه هارون پس از كشتن موسى بن جعفر انكار كرد و گروهى را آورد كه گواهى دهند موسى بن جعفر عليه السّلام باجل خود از دنيا رفته گر چه واقعا چنين نبود .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمامون ملعون نيز با حضرت رضا رفتارى داشت كه مشهور است با پسر آن جناب حضرت جواد نيز همان رفتار را داشت با سنّ كم ايشان از هر نوع احترام و شدت مبالغه در بلندى مقام و عظمت و جلالش فروگذارى نمىكرد تا آنجا كه دختر خود ام الفضل را به ازدواج ايشان در آورد و آن جناب را در مجلس از همه بنى عباس و قضاة برتر و ارجمندتر داشت متوكل نيز با عداوت و دشمنى كه نسبت به حضرت على عليه السّلام داشت حضرت امام على النقى عليه السّلام را احترام ميكرد معتمد عباسى با حضرت امام حسن عسكرى نيز چنين بود با اينكه امامان ما عليهم السّلام در ظاهر مقهور و مغلوب قدرت و سلطنت اين پادشاهان بودند تمام كوشش خود را به كار مىبردند تا نقطه ضعفى پيدا كنند و آنها را از مقامشان پائين بياورند و جلوگيرى مىكردند از سخن گفتن و پىگيرى نمودن احوال و اسرار آنها ولى باز نتوانستند نقطه ضعفى بيابند .\r\nما نتيجه ميگيريم با تمام دشمنى كه آنها داشتند اين احترام و تعظيم كه بمقام ائمه عليهم السّلام ميكردند بقدرت پروردگار بود تا ثابت كند بر مردم كه آنها برگزيده خدايند و اطاعت از ايشان بر همه مردم لازم است اين پيش آمدها غير عادى و خارق العاده است .\r\nاز چيزهائى كه گفته قبل را تائيد مىكند اجماع امت و اتفاق ملت با عقايد مختلف و مذاهب متفاوت كه دارند بر احترام نمودن قبور ائمه است بطورى كه از شهرهاى دور به قصد زيارت مىآيند و متوجه مقام آنها ميشوند و با زيارت تقرب به خدا مىجويند و طلب رزق و گشايش كار و برآمدن حاجات و رفع گرفتارىهاى خود را مىنمايند .\r\nاين همان معجزه است و گر نه چه چيز وادار مىكند مخالفين را كه چنين كنند و چرا اينها در باره ائمه و پيشوايان مذهبى خود چنين نميكنند با اينكه رهبر دينى و موافق عقيده آنهايند فرمانروايان بنى اميه و بنى عباس با پيروان زيادى كه داشتند چندين برابر پيروان ائمه ما و قدرت و نفوذ مالى كه بيشتر\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nدنيا در اختيارشان بود و عموم مردم در زمان حيات و سلطنت به آنها احترام مى - گذاشتند و در سخنرانىها بالاى منابر در شرق و غرب آنها را بنام امير المؤمنين ميخواندند كدام يك از پيروانشان بعد از مرگ بقبور ايشان پناه آوردند و در آنجا توبه و انابه به پيشگاه خدا كردند و تقرب بسوى او جستند .\r\nاين لطف خدا است كه حقوق ائمه ما را برملا نمايد و مقام آنها را بمردم بشناساند با اينكه اميد مسائل مالى و مادى از اينها برده نمىشود بر عكس تمام اين اهداف پيش پادشاهان بنى اميه و بنى عباس بود و اين از محالات است كه اظهار علاقه و ارتباط و التجا بقبور ائمه براى اهداف مالى و دنيوى باشد و نه اين كارها را از روى تقيه انجام داده‌اند زيرا تقيه براى ائمه بود نه اينكه كسى از آنها تقيه نمايد و هيچ ترسى از جانب آن‌ها براى كسى پيش نمىآمد آنها بر جان خود بيم داشتند از دست ستمگران . ديگر راهى نمىماند جز هدف دينى و اين مطلب عجيبى است كه جز قدرت پروردگار چيز ديگرى نميتواند ترتيب آن را بدهد تا دلهاى خفته را بيدار كند و متوجه نمايد .\r\nبا اينكه از نظر نژادى و ارتباط با پيامبر صلّى اللَّه عليه و آله و سلّم بقيه اولاد معصومين نيز با آن‌ها شريك بودند بيشتر آن‌ها داراى زهد و تقوى و علم نيز بودند اما چنين هم آهنگى و اجماع بر تعظيم و زيارت قبور كه براى ائمه شده براى هيچ كدام از آن‌ها پيش نيامده . بعضى از اولاد پيامبر و عترت غير از ائمه ما عليهم السّلام را گروهى احترام ميكردند و گروهى مخالفشان بودند تازه آنهائى كه احترام ميكردند نه بآنقدر بود كه ائمه ما را مورد تعظيم و ستايش قرار ميدادند اين دليل واضحى است بر آنكه خداوند در مورد ائمه ما عليهم السّلام خرق عادت نموده و طبايع را تغيير داده تا مقام و شخصيت آنها را روشن نمايد و دليلى بر امامت آنها عليهم السّلام باشد .\r\nمجلسى مينويسد : دليل و برهان بر امامت ائمه عليهم السّلام بيش از حد شماره است و در كتب اصحاب و دانشمندان ثبت شده ما در اين كتاب نقل آثار و روايات را\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nميكنيم به بحث و استدلال و غرض از ذكر اين مطالب تائيد اخبارى بود كه در اين مورد ذكر نموده بوديم ( عين دستخط مصنف كتاب ) :\r\nاين جلد بلطف خدا در ماه ذيحجه سال يك هزار و هشتاد و شش پس از هجرت پايان پذيرفت ستايش مخصوص پروردگار است از اول تا آخر و درود بر محمّد مصطفى و برگزيدگان عترت پاكش .\r\n\r\nعرض نياز مترجم :\r\nخدا را سپاسگزارم كه ترجمه جلد پنجم امامت بحار نيز با تائيدات خداوند متعال بقلم شكسته اين حقير در تاريخ 15 / 12 / 59 پايان يافت اميدوارم بقيه عمر را چنان توفيق عنايت فرمايد كه پيوسته قلم بر دست و خدمتگزار ائمه طاهرين و پيشوايان دين و كوشا در راه آئين پاك آن سروران باشم باميد قبولى و رسيدن به اين هدف مقدس .\r\nدر خاتمه از آقاى حاج سيد جلال كتابچى مدير و كاركنان محترم چاپخانه اسلاميه مخصوصا از حروفچين‌هاى محترم آقاى حاج بهروز كشور دوست و ابراهيم مقيمى كه در حروفچينى و تصحيح اين كتاب و همچنين آقاى حاج على ابريشمى كه در چاپ كتاب نهايت دقت و مراقبت را نموده‌اند تشكر و توفيقات روز افزون آنها را از خداوند متعال ميخواهم .\r\nموسى خسروى تصحيح و مقابله توسط محمد بهشتى 6 / 12 / 60\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nفهرست مطالب كتاب\r\nعنوان / صفحه\r\nبخش دهم اسماء ائمه عليهم السّلام بر عرش و كرسى و لوح و پيشانى ملائكه و درب بهشت و چيزهاى ديگر نوشته است 2\r\nبخش يازدهم جنيان خدمتگزاران ائمه عليهم السّلام هستند براى آنها آشكار مىشوند و از مسائل دينى خود سؤال مىكنند 11\r\nبخش دوازدهم اسم اعظم در نزد آنها است و بوسيله آن كارهاى شگفت انگيز انجام ميدهند 19\r\nبخش سيزدهم ائمه عليهم السّلام قادر بزنده كردن مرده و شفاى كور و پيس هستند و آنها داراى تمام معجزات انبياء هستند 22\r\nبخش چهاردهم ابرها در اختيار ائمه عليهم السّلام است و امكانات براى آنها آماده است 25\r\nبخش پانزدهم ائمه عليهم السّلام حجت خدايند بر تمام عوالم و همه مخلوقات 34\r\nبخش شانزدهم ابدال همان ائمه عليهم السّلام هستند 38\r\nبخش هفدهم صاحب اين امر محفوظ است و او به پيشگاه پروردگار مىآيد با مؤمنين هر عصر 39\r\nبخش هيجدهم خصائص ائمه عليهم السّلام 40\r\nبخش‌هاى ديگر ولايت و دوستى و دشمنى با ائمه عليهم السّلام 41\r\nبخش اول لزوم دوستى با دوستان ائمه عليهم السّلام و دشمنى با دشمنان آنها 41\r\nبخش دوم در باره عقاب و كيفر كسى كه جز مواليان خود را دوست بدارد و معنى اين جمله 52\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبخش سوم آنچه پيامبر دستور داده بمردم از خير خواهى نسبت بائمه و لزوم گرفتن اطراف ائمه و معنى جماعت و كيفر پيمان‌شكنان 55\r\nبخش چهارم ثواب دوست داشتن و يارى و ولايت ائمه عليهم السّلام كه امان از آتش جهنم است 60\r\nبخش پنجم دوستى با ائمه عليهم السّلام علامت پاكى ولادت و دشمنى با آنها علامت آلودگى ولادت است 122\r\nبخش ششم جاهائى كه دوستى ائمه عليهم السّلام در آنجاها سودمند است و اينكه ائمه عليهم السّلام هنگام مرگ و غير آن مىآيند و در قبر از ولايت آنها سؤال ميكنند 130\r\nبخش هفتم اعمال قبول نميشود مگر با ولايت 138\r\nبخش هشتم آنچه لازم است مراعاتش از نظر حفظ احترام پيامبر در مورد ائمه عليهم السّلام و كيفر قاتل و ظالم و خواركننده آنها و كسى كه بايشان كمك نكرده 165\r\nبخش نهم شدت محنت و گرفتارى ائمه عليهم السّلام و اينكه آنها از همه مردم بيشتر مصيبت مىبينند و آنها جز با شهادت از دنيا نميروند 169\r\nبخش دهم سرزنش دشمن ائمه عليهم السّلام و اينكه او كافر است و خونش حلال و ثواب لعنت بر دشمنان ائمه عليهم السّلام 179\r\nبخش يازدهم كيفر كشنده پيامبر يا امام و اينكه پيامبر و امام را نمىكشد مگر زنا زاده 195\r\nبخش دوازدهم پاداش كسى كه با آل محمد صلّى اللَّه عليه و آله و سلّم شهيد شود 196\r\nبخش سيزدهم حق امام ( ع ) بر مردم و حق مردم بر امام عليه السّلام 197\r\nبخش چهاردهم در آداب معاشرت با امام 207\r\nبخش پانزدهم كيفيت صلوات فرستادن بر ائمه عليهم السّلام 209\r\nبخش شانزدهم چهارپايان و پرندگانى كه ائمه را دوست دارند و آنچه بر بال هدهد نوشته شده از فضل و مقام ائمه عليهم السّلام و اينكه آنها به زبان پرنده‌ها و چهارپايان واردند 211\r\nبخش هفدهم جمادات و نباتاتى كه اقرار بولايت ائمه عليهم السّلام كرده‌اند 227\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nبخش‌هاى مربوط به وفات ائمه عليهم السّلام و احوال آنها در هنگام وفات و قبل و بعد از وفات احوال جانشين بعد از امام 230\r\nبخش اول ائمه عليهم السّلام ميدانستند چه وقت از دنيا ميروند و اين اتفاق با اختيار خود آنها مىافتد 230\r\nبخش دوم امام را جز امام غسل نميدهد و دفن نميكند و پاره‌اى از وقايع شهادت ائمه عليهم السّلام 232\r\nبخش سوم امام چه وقت ميفهمد امام است 236\r\nبخش چهارم وقتى كه امام بعد ، ميفهمد نزد امام قبل چه بوده 238\r\nبخش پنجم آنچه واجب است بر مردم هنگام فوت امام عليه السّلام 239\r\nبخش ششم احوال ائمه پس از فوت و اينكه گوشت آنها بر زمين حرام است و به آسمان برده مىشوند 243\r\nبخش هفتم ائمه عليهم السّلام پس از مرگ ظاهر مىشوند و كارهاى شگفت‌انگيزى از ايشان بروز مىكند و ارواح انبياء پيش آنها مىآيند و مرده‌هاى دوستان و دشمنانشان براى آنها آشكار مىشوند 246\r\nبخش هشتم ائمه عليهم السّلام امان از عذاب براى اهل زمين هستند 251\r\nبخش نهم ائمه عليهم السّلام شفيع خلق هستند برگشت مردم بسوى آنها است و حساب ايشان بر آنها است در روز قيامت از محبت و ولايت آنها سؤال خواهد شد 252\r\nبخش‌هاى مناظرات و دلائل امامت 258\r\nبخش اول بعضى از مناظرات در امامت از طرف ائمه و اصحاب : 258\r\nبخش دوم استدلال شيخ مفيد با عمر در خواب 266\r\nبخش سوم استدلال سيد مرتضى در باره تفضيل ائمه عليهم السّلام پس از پيامبر اكرم صلّى اللَّه عليه و آله بر تمام مردم كه در رساله باهره راجع بعترت طاهره ذكر كرده 270\r\nبخش چهارم دلائلى كه شيخ طبرسى در كتاب اعلام الورى نقل كرده 275\r\n\r\n\r\n","description":"","footnote":"","page_name":" 288 ","page_number":288}
  ]