[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n . \r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nخلاصة الأشعار وزبدة الأفكار\r\n( بخش كاشان )\r\nتأليف\r\nمير تقى الدين كاشانى\r\n( زنده تا 1016 ه - . ق )\r\nبه كوشش عبد العلى اديب برومند و محمد حسين نصيرى كهنمويى\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nتقى الدين كاشى ، محمد بن على ، 946 ؟ - 1016 ؟ ق\r\n[ خلاصة الاشعار و زيدة الافكار ، برگزيده 
  ]\r\nخلاصة الاشعار و زيدة الافكار ( بخش كاشان ) / تاليف مير تقى الدين كاشانى ؛ به كوشش عبدالعلى اديب برومند و محمد حسين نصيرى كهنمويى . - تهران : مركز پژوهشى ميراث مكتوب . 1384 .\r\n763 ص : نمونه ( ميراث مكتبو ، 131 : زبان وادبيات فارسي : 36 )\r\nIsbn 964 - 6781 = 97 - 7\r\nKhulasat al - ashart va zubdat al - afkar ( khahhn part )\r\nفهرستنويسى بر اساس اطلاعات فيپا .\r\nواژه نامه .\r\nكتابنامه به صورت زرنويس .\r\nنمايه .\r\n1 . شاعران ايرانى - فرن 10 ق - سرگذشتنامه . 2 . شعر فارسى - قرن 10 ق - مجموعه ها . الف - اديب برومند ، عبد العلى ، 1300 - . مصحح كهنمويى ، محمد حسين ، مصحح . ج - عنوان . د عنوان : خلاصة الاشعار وزبدة الافكار ، برگزيده .\r\n8 خ 7 ت / 3751 pir\r\n409 / 871\r\nكتابخانه ملى ايران\r\n21179 - 84 م\r\nمركز نشر ميراث مكتوب\r\nخلاصة الاشعار وزبدة الافكار\r\nبخش كاشان\r\nتأليف : مير تقى الدين كاشانى\r\nبه كوشش : عبدالعلى اديب برومند و محمد حسين نصيرى كهنمويى\r\nناشر ك ميراث مكتوب\r\nنوع حروف به كار رفته در متن : بدر ، تايمز ، زر ، لوتوس\r\nحروفچينيى وصفحه آرايى : محمد دميرچى\r\nويراستار : حسن عاطفى\r\nنمونه خوان : فاطمه شاملو\r\nچاپ اول : 1384\r\nشمارگان : 2000 نسخه\r\nشابك : 7 - 97 - 6781 - 964\r\nليتوگرافى ، چاپ وصحافى : رويداد\r\nنشانى ناشر : تهران ، ش . پ : 1315693519\r\nتلفن : 3 - 66490612 ، دورنگار : 66406258\r\ne - mail : tolid @ mirasmaktoob . ir\r\nhttp : / / www . mirasmaktoob . ir\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\n[ مقدمهء مركز پژوهشى ميراث مكتوب 
  ]\r\nبسم اللّه الرّحمن الرّحيم\r\nدريايى از فرهنگ پرمايهء اسلام و ايران در نسخه‌هاى خطى موج مىزند . اين نسخه‌ها ، در حقيقت ، كارنامهء دانشمندان و نوابغ بزرگ و هويت‌نامهء ما ايرانيان است . بر عهدهء هر نسلى است كه اين ميراث پرارج را پاس دارد و براى شناخت تاريخ و فرهنگ و ادب و سوابق علمى خود به احيا و بازسازى آن اهتمام ورزد .\r\nبا همهء كوششهايى كه در سالهاى اخير براى شناسايى اين ذخاير مكتوب و تحقيق و تتبع در آنها انجام گرفته و صدها كتاب و رسالهء ارزشمند انتشار يافته هنوز كار ناكرده بسيار است و هزاران كتاب و رسالهء خطى موجود در كتابخانه‌هاى داخل و خارج كشور شناسانده و منتشر نشده است . بسيارى از متون نيز ، اگرچه بارها به طبع رسيده ، منطبق بر روش علمى نيست و به تحقيق و تصحيح مجدّد نياز دارد .\r\nاحيا و نشر كتابها و رساله‌هاى خطى وظيفه‌اى است بر دوش محققان و مؤسّسات فرهنگى .\r\nمركز پژوهشى ميراث مكتوب در راستاى اين هدف در سال 1374 بنياد نهاده شد تا با حمايت از كوششهاى محققان و مصححان ، و با مشاركت ناشران ، مؤسّسات علمى ، اشخاص فرهنگى و علاقه‌مندان به دانش و فرهنگ سهمى در نشر ميراث مكتوب داشته باشد و مجموعه‌اى ارزشمند از متون و منابع تحقيق به جامعهء فرهنگى ايران اسلامى تقديم دارد .\r\nمركز پژوهشى ميراث مكتوب\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n . \r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\nفهرست مطالب\r\nمقدّمهء مصحّح يازده\r\nتشكيل دولت صفوى و تأثيرش در شعر و ادب پارسى يازده\r\nچگونگى اوضاع شعر در روزگار صفويان هجده\r\nتذكرهء خلاصة الاشعار و زبدة الافكار بيست و دو\r\nدربارهء مشاغل شاعران بيست و هشت\r\nدرباره سقوط اخلاقيات بيست و نه\r\nويژگيهاى شعر در دوره صفويه از جهت تنوّع سبك سى و يك\r\nمكتب وقوع سى و سه\r\nمعنىگرايى يا معنىطرازى سى و پنج\r\nمثال از ركن الدين مسعود سى و هفت\r\nدر نعت نبّى اكرم ( ص ) سى و هشت\r\nسبك اصفهانى چهل\r\nبيتهائى از صائب چهل و يك\r\nبيت‌هائى از كليم كاشانى چهل و سه\r\nسبك هندى چهل و سه\r\nمقدمهء مؤلف 1\r\nاصل اوّل - در ذكر شعراى دار المؤمنين كاشان 13\r\nفصل اوّل - در ذكر مخاديمى كه اليوم در عرصهء حيات جلوه‌گرند 13\r\nحسّان العجم مولانا محتشم 15\r\nامير رفيع الدين حيدر معمّايى 20\r\nامير معزّ الدين محمّد 64\r\nخواجه امين الدين محمّد 72\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nميرزا حسابى 77\r\nمولانا ضياء الدين محمّد 93\r\nميرزا جلال حكيم 98\r\nمولانا ركن الدين مسعود 107\r\nميرزا ابو طالب 191\r\nمير رفيع الدين حسين 221\r\nابو تراب بيگ 231\r\nقاضى برهان الدين محمد باقر 265\r\nمير ركن الدين مسعود 269\r\nمير يعقوبى 272\r\nمولانا جمال الدين محمد 277\r\nمير نظام الدين هاشمى 283\r\nمولانا موحد الدين فهمى 292\r\nمير على اكبر تشبيهى 324\r\nمولانا شجاع الدين غضنفر 332\r\nمولانا كمال الدين حاتم 352\r\nمولانا مظفر الدين حسرتى 370\r\nمولانا رضايى 395\r\nمولانا فريد الدين شعيب 419\r\nمولانا وحشتى 442\r\nمولانا افضل دوتارى 456\r\nمولانا شرف 461\r\nمولانا حيدر ذهنى 469\r\nمولانا مقصود 479\r\nمولانا حياتى 497\r\nخواجگى عنايت 508\r\nمولانا سمائى 515\r\nمولانا شعورى 519\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\nمولانا فخرى 526\r\nمولانا حسين خصالى 533\r\nمولانا كسرى 544\r\nمولانا نذرى 559\r\nمولانا شريف 568\r\nمولانا مردمى 576\r\nمولانا سرورى 578\r\nمولانا عبد الغفار 596\r\nقاضى محمد عصفور 605\r\nمولانا جلال الدين مسعود 608\r\nمولانا غضنفر 611\r\nفصل دوم - در ذكر جمعى از شعراى دار المؤمنين كاشان ، كه در زمان تأليف اين خلاصهء خير مآل رخت هستى از دامگاه فنا به آرامگاه بقا كشيده‌اند و 619\r\nمولانا شجاع 621\r\nمير مسعود 646\r\nمولانا همدمى 649\r\nمولانا مشفقى 657\r\nمولانا گلشنى 660\r\nمولانا حيدر طهماسبى 666\r\nمولانا ادهم 670\r\nمولانا نعمتى 675\r\nمولانا نگاهى 693\r\nمولانا عبدل ساكنى 698\r\nمولانا رموزى 700\r\nمير هيبت اللّه قانعى 720\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nفهارس 725\r\n1 . آيات 727\r\n2 . اسامى اشخاص 728\r\n3 . تخلص 737\r\n4 . قبايل و گروهها 739\r\n5 . كتابها 742\r\n6 . مكانها 743\r\n7 . مادّه تاريخ 746\r\n8 . لغات و اصطلاحات 748\r\n9 . منابع و مآخذ 761\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\n\r\nمقدّمهء مصحّح\r\n\r\nتشكيل دولت صفوى و تأثير آن در شعر و ادب پارسى\r\nبراى پىبردن به چگونگى اوضاع ادبيات فارسى به ويژه شعر كه موضوع تحقيق ماست ، در ضمن تنظيم و تحقيق آثار همزمانان تقى الدين كاشانى از تذكرهء خلاصة الاشعار بايسته است كه از تشكيل دولت صفوى و تأثير آن در ادب فارسى تا اواخر دوران شاه عباس اول مختصرى نگاشته شود :\r\nنابسامانى اوضاع و هرج‌ومرج و كشتارهاى طوايف گوناگون از شاهان و شاهزادگان بر سر تملّك و دست‌اندازى به قسمتهايى از سرزمين ايران همواره انگيزهء آن شده است كه يك جنبش فراگير و رهايىبخش ، براى پايان دادن به چنين دورانى وحشتناك و به منظور يكپارچه كردن كشور پديد آيد و يك تن با سركردگى اين نهضت دورهء تازه‌اى را در تكوين تاريخ استقلال و وحدت ملى آغاز نمايد .\r\nدر واپسين سالهاى سدهء نهم و نخستينهء سالهاى سدهء دهم به هم ريختگى و آشفته حالى فراوان ، سرتاسر ايران را فراگرفته بود . شاهزادگان تيمورى و پادشاهان بايندرى آق قوينلو و قره قوينلو در هر قسمت براى خود دستگاه حكمرانى راه انداخته و رسم ملوك الطوايفى را به ظهور و بروز رسانده بودند . در آن روزگاران شيخ حيدر پدر اسماعيل و فرزند شيخ جنيد كه از نوادگان شيخ صفى بودند و از مسند خانقاه‌نشينى به هواى حكومت و فرمانروايى دل در گرو داشتند ، با شيروانىها و چركسىهاى كافر به عنوان غزوه آغاز نبرد كرده و پس از شكست دادن آنان و به چنگ آوردن غنيمتهاى فراوان كسب شهرت نمود . وى چون به مذهب شيعه تمايل نشان مىداد ، باعث تشكيل\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nاتحاديه‌اى از قبيله‌هاى تركمان شيعى كه در آسياى صغير ( آناتولى ) سكونت داشتند ، گرديد و طايفه‌هاى استاجلو ، روملو ، شاملو ، تكلّو ، بهارلو ، شيخاوند و افشار را گرد هم آورد و آنان را به ارشاد خود خوانده ، مريد خويش ساخت .\r\nشيخ حيدر در سال 893 در نبردى كه با فرخ يسار حاكم شيروان و متحد سلطان يعقوب بايندرى كرد ، كشته شد و فرزندانش با همسر او به حبس افتادند . پس از رهايى آنان از حبس كه چهار سال به درازا كشيد ، از ميان فرزندان شيخ حيدر ، اسماعيل به گونه‌اى ناشناس خود را به گيلان رسانيد و نزد كاركيا والى گيلان و با تشويق وى به آموختن علم و ادب پرداخت . او وقتى به 14 سالگى رسيد با راهنمايى مريدان پدرش كه از اميران افشار و استاجلو و تكلّو و شاملو بودند ، به اردبيل كه زادگاه جدّ اعلايش بود روانه گرديد .\r\nاوضاع درهم ريخته و آشفتگيهاى ناشى از حمله‌هاى اقوام مغول و تاتار و جريحه‌دار شدن احساسات عمومى ملت ايران كه هرچند گاه دستخوش تعديهاى فرمانروايان ستمكار و تاراجگر شده بودند و نيز به علت زمينه‌اى كه از ديرباز بعد از پيروزى تازيان در دل ايرانيان براى پذيرش مذهب شيعى و هوادارى علويان وجود داشت ، اسماعيل 14 ساله را با تأييد و همراهى تيره‌هاى نامبرده كه مريدان شيعى مذهب او بودند ، برانگيخت تا قد برافرازد و با ادعاى اينكه از سوى امام غايب ، حضرت مهدى ( عج ) مأمور ترويج مذهب تشيع گرديده است ، به بنيانگذارى سلسله‌اى شيعه مذهب در ايران همت گمارد .\r\nاو با اين ادعا و دارا بودن مقام ارشاد كه مريدانش فرمانهاى او را بىچون‌وچرا گردن مىنهادند با حكومتهاى محلى درآويخت . در سال 906 براى خونخواهى پدرش به شيروان حمله برد و پس از كشتن فرخ يسار ، شيروان را به تصرف خود درآورد . بعد به تسخير مرو و شكست دادن شيبك خان شيبانى پرداخت و در چندين پيكار ديگر بين سالهاى 908 تا 913 به تسخير برخى از شهرهاى بزرگ و كوچك ايران يكى پس از ديگرى توفيق يافت . شجاعت و دلاورى او در جنگ چالدران و مقابله با لشكريان مجهّز به توپ و تفنگ سلطان سليم پادشاه مقتدر عثمانى ، هرچند به شكست او انجاميد و تبريز به گونه‌اى ناپايدار به اشغال عثمانيان درآمد ، ولى ضرب شست سپاهيان ايران\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\nحساب شسته‌رفته‌اى از شجاعت و تهوّر به دست نيروى عثمانى داد و آنها را به بازگشت از تبريز ناگريز ساخت .\r\nايلات و قبيله‌هاى شيعى مذهب و صوفى مسلك كه به نام قزلباشيه در ركاب شاه اسماعيل شمشير مىزدند ، به زودى نفوذ او را در سرتاسر ايران و تشيّع را در ميان اكثر مردم اين ديار گسترش دادند و اين نهضت كه بايد يك جنبش ملى و استقلال‌طلبانه ناميده شود ، توانست در برابر شاهان عثمانى كه به عنوان خلافت مسلمانان خواستار ضميمه كردن همهء اهل اسلام از جمله ايران در زير سيطرهء خود بودند ، به ستيزه‌گرى برخيزد و با نپذيرفتن خلافت اهل تسنّن ايران را به نام يك كشور مستقل در ميان قدرتمندان هند و تركستان و عثمانى جا بيندازد .\r\nخدمت بزرگى كه شاه اسماعيل از جهت تأمين وحدت ملى و يكپارچگى جغرافيايى ايران و رهايى دادن آن از ملوك الطوايفى به انجام رسانده ، هرچند با خشونتهاى سنگدلانه همراه بوده است ، صفحات زرّين و درخشانى را در تاريخ سياسى ايران باز گشوده و پايندگى اين خدمت تا اين زمان دنباله يافته است .\r\nشاه اسماعيل از خردسالى و نوجوانى مدت بيست سال براى تثبيت قدرت خود در سرتاسر ايران به پيكار و واپس راندن دشمنان خود مشغول بود و بعد از آن دست به عمران و آبادى در قلمرو فرمانروايى خويش زد و به ساختن مدرسه‌ها و مسجدها و بازسازى آنها پرداخت و در آن روزها جاهاى تفريحى مانند قهوه‌خانه‌ها ، شرابخانه‌ها ، و محل تهيّهء خوراكها و نوشابه‌هاى فراوانى داير گرديد و گردهم‌آيى اهل ذوق و هنر و تجارت در آن محلها معمول شد .\r\nپس از شاه اسماعيل فرزندش تهماسب اول در تبريز به تخت پادشاهى نشست و در آن هنگام بيش از 14 سال نداشت . وى در اوايل كار ساليانى به عيش‌ونوش و هنر و هنرمندى دلبستگى فراوان يافت و شمار بسيارى از اهل ذوق و هنر و نقاش و خطاط به تشويق او در هنركدهء سلطنتى سرگرم آفرينشهاى هنرى بودند و خود نيز نزد استادان بزرگ آن عهد به مشق نقاشى مىپرداخت و در اين هنر دستى يافته بود . از هنروران فرادست آن زمان مىتوان از كمال الدين بهزاد ، خواجه عبد العزيز ، مير زين العابدين ، سلطان محمد ، مظفر على ، شيخ‌زاده هراتى ، ميرك اصفهانى و قاسمعلى چهره‌گشا در\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nردهء نقاشان و نيز از مير على هروى ، شاه محمود نيشابورى ، شاه محمد مشهدى ، سلطان محمد نور ، محمد قاسم و سلطان محمد خندان از زمرهء خوشنويسان نام برد .\r\nشاه تهماسب ساليانى بعد از گذشت پادشاهى از نوشيدن شراب توبه كرد و به نوعى مقدّس‌مآبىهاى تحجّر مانند گراييد و از آن همه علاقه‌اى كه به هنر و هنرمند داشت ، رويگردان گرديد .\r\nچون سران قزلباش در اوان خردسالى شاه باهم پرسازش نداشتند و در آويز و ستيز بودند و مرشد را از خود مىرنجانيدند ، عبيد الله خان شيبانى كه برادرزادهء شيبك خان بود ، فرصت را غنيمت شمرده ، به هرات و خراسان بناى دست‌اندازى گذاشت ، امّا در سال 935 از سپاهيان شاه تهماسب شكست خورد و به سرزمين خود شتافت .\r\nشاه تهماسب هنگامى كه سخت چهرهء مذهبى به خود گرفت ، درحالىكه مردم ايران تازه از تسنّن به تشيع گرويده و از احكام مذهب شيعه آگاهى درستى نداشتند ، شمارى از عالمان شيعه از جمله محقق كركى و شيخ نور الدين كركى را از كشورهاى عرب به ايران دعوت كرد تا در اين قسمت كاستيها را مرتفع سازند و سررشته‌دار امور مذهبى شوند .\r\nشاه از لحاظ وسواس مذهبى كار را به جايى رسانيد كه از محقق كركى وكالت در حكمرانى گرفت .\r\nشاه سليمان قانونى ، پادشاه عثمانى در سال 939 به ايران حمله برد . او هرچند موفّق به پيشرفتهايى گرديد ولى با مشكلاتى روبه‌رو و به بازگشت از ايران مجبور شد . در سال 951 القاص ميرزا برادر شاه ، درحالىكه حاكم شيروان بود ، بر شاه تهماسب ياغى شد و وقتى شاه عازم سركوب او گرديد ، به سلطان سليمان پادشاه عثمانى پناهنده شد و او را به دست‌اندازى در قلمرو ايران برانگيخت ، ولى سپاهيان عثمانى پس از تصرف گرجستان و شيروان از رويارويى با لشكريان ايران احترار جسته ، بازگشتند . چون در همان روزگار بايزيد پسر سلطان سليمان هم به دربار ايران پناهيده بود ، پس از استرداد وى به امپراتور عثمانى ، در سال 968 ه قرارداد صلحى بين دو كشور بسته شد كه چند سال به درازا كشيد .\r\nدر عصر شاه تهماسب رويدادى كه موجب استوار گشتن پيوندهاى سياسى ايران و هند گرديد ، پناهنده شدن همايون پادشاه بابرى هند به ايران بود كه از شير خان لودى\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nافغانى شكست خورد و براى مددخواهى از شاه ايران به اين كشور آمد و شرح پذيرايى آبرومندانهء شاه تهماسب از وى در تاريخ به گونهء دامنه‌دارى ياد شده است . همايون پس از يك سال مهمان بودن در ايران به پشتيبانى و همراهى لشكريان قزلباش به جنگ شير خان رفت و پس از شكست دادن او بر تخت پادشاهى هند استقرار يافت . همايون هنگام عزيمت از ايران تنى چند از نقاشان هنرآفرين ايرانى مانند خواجه عبد الصمد و مير سيد على جدايى را نيز با اجازهء شاه به هندوستان برد و اين نگارگران ، سبك معروف به هند و ايران را كه شاخه‌اى از مينياتور ايرانى است ، بنياد نهادند .\r\nچون شاه تهماسب در اواخر پادشاهى و دوران صلح به شيوهء شايان پادشاهى عمل نمىكرد و خسّت و امساك وى در هزينه كردن نسبت به سپاهيان كه دوران صلح را مىگذراندند ، ايجاد ناخرسندى كرده بود ، اسماعيل دوم فرزند شاه تهماسب پس از درگذشت پدر در 984 ه به مددكارى پرى خان خانم دختر حيله‌گر و مكّار شاه تهماسب كه مخالف حيدر ميرزا بود ، به پادشاهى رسيد و چون وى در زمان پدر مغضوب و محبوس بود ، نسبت به همهء شاهزادگان و كسان نزديك خود بدبين مىنمود ، حتى نسبت به تشيّع بىعقيده شده و به اهل تسنن گرايش داشت و در مدت دو سال سلطنت خود از كشتار فجيع شاهزادگان صفوى خوددارى نكرد و با بدنامى هرچه بيشتر به وضع مبهم و مرموزى درگذشت .\r\nپس از درگذشت وى سلطان محمد خدابنده كه بزرگترين فرزند شاه تهماسب بود ، به سلطنت رسيد . اين پادشاه از ضعف بينايى رنج مىبرد و شايد همين موضوع او را گرفتار ضعف نفس گردانيده بود و وقتى در زمان حكومتش در شيراز به دعوت اميران قزلباش ، سلطنت خود را اعلام كرد ، چندى نگذشت كه آثار فتور و آشفتگى در كار مملكتدارى به ظهور رسيد و همسرش خير النساء بيگم موقع را غنيمت شمرده ، در سررشته‌دارى حكومت دست‌اندركار شد . اين موضوع اوضاع كشور را به نابسامانى كلّى كشانيد و موجب قتل خير النساء به دست سران قزلباش كه از اين جهت برآشفته بودند ، گرديد .\r\nسركردگان قزلباش كه باهم در كسب قدرت همسرى و رقابت داشتند ، هريك به هوادارى يكى از پسران سلطان محمد قد برافراشتند ، چنان‌كه عباس ميرزا را در 18 سالگى ، سران ايلات شاملو و استاجلو در خراسان به پادشاهى علم نموده ، حمزه\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\nميرزا را هم جمعى ديگر از قزلباشها نامزد سلطنت كردند ، ولى حمزه ميرزا به دست عدّه‌اى ديگر از قزلباشها كه مادرش خير النساء بيگم را كشته بودند از ميان برداشته شد و قرعهء فال پادشاهى به نام عباس ميرزا اصابت كرد كه به عنوان شاه عباس به سلطنت ايران رسيد و سلطان محمد پدرش كناره‌گيرى نمود . در آن روزها كه آثار آشفتگى اوضاع حكومت در ايران از هر جهت نمايان بود ، لشكريان عثمانى به سردارى عثمان پاشا تبريز را متصرف شدند و جعفر پاشا از سوى امپراتور عثمانى به حكمرانى آذربايجان منصوب گرديد .\r\nشاه عباس كه در آغاز پادشاهى با دشواريها و گرفتاريهاى بىشمار دست و گريبان بود ، پيش از هر چيز به تضعيف و فروكاستن از قدرت اميران قزلباش كه مزاحم ادارهء امور كشور بودند و بيشتر به رقابت ، باهم گلاويز گرديده و انضباط نخستين را بعد از تشكيل دولت صفوى پشت‌پا زده بودند پرداخت و سپاهيان خود را از عدّه‌اى كار ديده و شجاع به نام شاهسون سامان داد و اين نيروى شاهدوست نفوذ قبايل استاجلو و شاملو و روملو و غيره را زير دامن گرفت و فروكاست .\r\nشاه عباس چون از سوى شرق ايران هم گرفتار دست‌اندازيها و پيشرويهاى ازبكان بود ، به صفحات غربى ايران كه در تصرف عثمانيها بود ، به‌طور موقت توجهى نكرد و پس از دفع و رفع تجاوزهاى ازبكان در خراسان و به بند فرمانبردارى كشيدن فرمانروايان ياغى و خودسر در ولايت رستمدار مازندران ، نيروى كارآمد و مجهزى فراهم آورد و در سال 1010 به عزم بيرون راندن عثمانيها از آذربايجان و قسمتهاى باخترى كشور بسيج سپاه كرد و پس از چند سال جنگ و ستيز موفق به بازگرداندن شهرهاى اشغال‌شدهء ايران از دست عثمانيها شد و افزون بر اين برخى از شهرهاى عراق از جمله بغداد ، سامرا ، نجف ، كربلا و كاظمين را نيز به تصرف آورد .\r\nشاه عباس از پادشاهان بزرگ و مقتدر ايران به شمار مىرود كه هرچند پاره‌اى از اعمالش درخور خرده‌گيرى است و گاه خشونتهاى غير قابل چشم‌پوشى از قبيل كشتن پسر ارشدش صفى ميرزا از وى سر زده است ، امّا از جهت توانمند ساختن ايران و حفظ تماميت كشور و وحدت ملّى و ايجاد ارتباط با كشورهاى اروپايى و شكست دادن پرتغالىها و استرداد جزاير هرمز و بحرين و نيز توجه به عمران و آبادى شهرها و رفاه و\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nامنيت مردم و بنياد كردن رباطها و كاروانسراهاى متعدد در سراسر ايران به منظور آسايش مسافران و نيز علاقه به هنر و هنرمندان ، پادشاهى نامور و سزاوار لقب كبير است .\r\nوى خود مردى سلحشور و زورمند و باتدبير بوده و در بيشتر جنگها كه با عثمانيانيها و ازبكان كرده است ، پيروز گرديده و در احداث بناهاى تاريخى مانند ميدان نقش جهان و عالىقاپو و مساجد بسيار عالى و پلهاى استوار و خلل‌ناپذير در اصفهان و شهرهاى ديگر خدمات فراموش‌ناشدنى به ظهور رسانده است . سياست خارجى و داخلى او به گونه‌اى آميخته با تدبير و درايت بوده است كه نام ايران را در دوران سلطنت خود بلندآوازه گردانيده است ؛ وى در رعايت حقوق اقليتهاى مذهبى روشى عادلانه در پيش گرفته و به طور كلى در مسائل دينى قائل به تسامح بوده است ، ولى در سختگيرى و تعصّب نسبت به اهل تسنن و نقطويان زياده‌روى مىكرده است ، اصفهان در عهد شاه عباس ، مركز تجمع شاعران و عالمان و هنرمندان مشهور بود و در عهد او نيز مانند دوره شاه تهماسب براى استوار كردن بنيان تشيع از عالمان شيعهء عرب از جبل عامل و قطيف و حساء و غيره دعوت به عمل آمد تا براى تعليم و ترويج مذهب شيعه به ايران آيند و از اين‌رو علمايى نظير شيخ لطف الله و شيخ على بن عبد العال به اين كشور آمدند و مانند شيخ بهايى عاملى در دربار ، تقرّب فراوان حاصل كردند تا آنجا كه مسجد باشكوهى كه در ميدان نقش جهان بنياد گرديد به نام شيخ لطف الله نامگذارى شد و او به امامت آن مسجد منصوب گرديد .\r\nتقرّب و تسلط علماى عرب نژاد شيعى از زمان شاه عباس به بعد موضوع صوفيگرى و مرشد مآبى دوران صفوى را به تدريج ناتوان و ضعيف كرد و نفوذ قزلباشان را در شئون مختلف كاهش داد . تا آنجا كه در اواخر اين عهد يعنى دوران پادشاهى شاه سلطان حسين عدهء زيادى از صوفيان به قتل رسيدند . در قسمت علوم و معارف ، عربىدانى و عربى نويسى و دانشهاى نقلى مايهء مفاخرت و تنها نشانهء دانشمندى و فضيلت به حساب آمد و بر علوم عقلى مزيّت يافت . تسلط عالمان قشرى در دوران صفوى موجب مهاجرت عدهء زيادى از روشن‌انديشان به ديار عثمانى و هند گرديد و رفته‌رفته تسلط و چيرگى عالمان دين و مجتهدان در شئون حكومتى موجبات ضعف و زوال دولت مقتدر صفوى را در\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nدورهء شاه سليمان و شاه سلطان حسين فراهم آورد :\r\nيكى از جمله عالمان قشرى سيد نعمت الله جزايرى ( 1050 - 1112 ه ) است كه معتقد بود علما محور امور كشورند و ولات عامل آن . پس در جامعه علما طبيب‌اند و سلاطين قوام دار المرضى ، يعنى مدير بيمارستان ؛ و مردم هنگام شيوع طاعون بايد به دستور علما توبه و از معاصى دورى كنند و از شهر خارج شوند . كاربرد زبان عربى در تأليف و تصنيف كتابها و استعمال واژه‌ها و تركيبات مغلق عربى و رواج محاورات تركى در دربار صفويان و قبايل منتسب به اين خاندان و ورود كلمات اين زبان در زبان فارسى براى ادبيات ما زيانبخش بود و اين پديده در شيوهء نگارش تأثير منفى داشت . هرچند به قرارى كه ادوارد براون نوشته عدّه‌اى براى ترجمهء كتابهاى عربى به فارسى جهت تفهيم عامّهء مردم مأموريت يافتند ، ولى اين ترجمه‌ها هم از نظر نثر فارسى درخور توجه نيست از آن جمله است كتاب ترجمه كشف الغمّة فى معرفة الائمّة از على بن عيسى اربلى ، مفتاح النجاح ترجمهء ابو الحسن على بن حسن زوارى ، مفتاح الفلاح نوشته شيخ بهايى و ترجمهء جمال الدين محمد بن حسين خوانسارى .\r\n\r\nچگونگى اوضاع شعر در روزگار صفويان\r\nنظر به اينكه در دوران صفوى دلمشغولى شاهان ، ترويج مذهب تشيع بود و بنياد حكومت آنان برپايهء اين امر استقرار داشت ، توجه به شعر و نواخت شاعران و تشويق آنان چنان كه بايد و شايد موقعيتى نيافت . زيرا شاه اسماعيل هرچند خود شاعر بود و شاعران را محترم مىداشت ، ولى گرفتاريهاى او در جنگهاى پىدرپى براى دفع دشمنان و يكپارچه كردن ايران فرصت زيادى براى پرداختن به شعر و ادب برايش باقى نمىگذاشت . جانشين او شاه تهماسب هم با داشتن قريحهء شاعرى چون پس از مدتى بعد از جانشينى پدر ، به تحجّر مذهبى گراييده و به پرهيزگارى و احتراز از منهيّات پرداخته بود ، در اين برهه از زندگى معتقد به هوادارى فراوان از شاعران نبود . زيرا اين طايفه را داراى وسعت مشرب و اهل تسامح و تساهل در مسايل دينى مىشمرد . او تنها به شعر مذهبى و شاعرانى كه در مدح ائمه اطهار ( ع ) شعر مىگفتند ، توجه فراوان داشت و در نتيجه شاعران آزادمنش از وى چندان تشويق و گراميداشتى نمىيافتند و ناگزير عده‌اى از\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nآنان به دربار پادشاهان بابرى هند كه اقبال كم‌نظيرى به سخنوران داشتند ، عزيمت مىنمودند يا به دربار عثمانى كه دوستار زبان و ادب فارسى بودند مىشتافتند .\r\nهرچند در زمان شاه عباس بزرگ كه خود نيز شعر مىگفت ، شعر و شاعرى وضع بهترى پيدا كرد و افرادى از شاعران در دربار او مقام و منزلتى شايان يافتند ، چنان كه از معاشرت سخنوران لذت مىبرد و گاهگاه سر زده به قهوه‌خانه‌اى كه در پايتخت اصفهان ، محل گردهم‌آيى شعرا بود مىرفت و با آنان به گفتگو و شوخى و شنيدن شعرهاى نغز مىنشست و مكرر به خانهء حكيم ركنا مسيح كاشانى مىرفت ، ولى با اين حال دربار او از اين حيث با دربار پادشاهان هند درخور مقايسه نبود .\r\nدر هندوستان نسبت به گراميداشت شاعران به قدرى زياده‌روى مىكردند كه رفتن به آن سامان آرزوى اهل ذوق و اديبان بود و بسيارى از اين جماعت دنبال وسيله‌اى مىگشتند كه خود را به هند رسانند و در دربار شاهان بابرى يا راجگان و شهرياران محلى براى خويش جاه و منزلتى به چنگ آورند ، چنان كه يكى از شعرا براى دلخوش كردن شاعرانى كه آرزوى رفتن به هند داشتند و وسيله‌اش فراهم نمىشد گفته است :\r\n مرو به هند و بيا با خداى خويش بساز * به هر كجا كه روى آسمان همين رنگ است \r\nاين دلبستگى شايان شاهان هند به زبان و ادب پارسى موجب شد كه اين زبان در آنجا رسميت پيدا كند و نه تنها دربار و درباريان بلكه مردم هند به فراگرفتن فارسى اهتمام ورزند و از اين‌رو بسيارى از شاعران پارسىگو از آن سرزمين برخاستند كه بومى بودند و انبوهى از اديبان هندىزاده به زبان فارسى و فنون ادب به وسيلهء تأليف واژه‌نامه‌هاى متعدد و دستور زبان و تصنيف كتب خوب از نظم و نثر ، خدمات گرانقدرى به اين زبان كردند .\r\nافزون بر علاقهء دربار بابرى هند نسبت به شعر و ادب فارسى و جلب سخنسرايان و عارفان به آن دربار ، موضوع ديگرى را هم بايد بر اين امر افزود و آن آسانگيرى و عدم تعصّب در دين و مذهب بود كه صاحبان عقايد مذهبى و دينى متفاوت از اين جهت گرفتارى نداشتند و خردگرايى و آزادانديشى در مسائل اعتقادى حكمفرما بود و اين نيز مؤيّد آرزوى كسانى مىشد كه در محيط تعصب‌آميز ايران از جهت شيعه‌گرى آسيب‌پذير بودند .\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nبه‌طور كلى سختگيريهاى زياد و تعصبهاى شديد در امور مذهبى موجب گريز بسيارى از شخصيتهاى بارز علمى و ادبى و افراد مستعدّ و عارف مشرب از ايران گرديد و قشريگرى علماى دينى كه به اندك تسامحى در اين‌گونه مسائل حكم تكفير صادر مىكردند و در اعمال قدرت ، متكى به دربار شاهان صفوى بودند ، اختناقى به بار آورده بود كه مغزها را به فرار از كشور واميداشت و اين موضوع هرچه به اواخر دوران صفوى نزديكتر مىشد ، چهرهء كريه و تنفرانگيز خود را بيشتر نشان مىداد .\r\nنفوذ روزافزون عالمان مذهبى در اركان حكومت رفته‌رفته در كشور موجب كناره گرفتن رجال كفايت‌مند از دستگاه دولت و مياندارى عناصر فرومايه و خواجه‌سرايان و چاپلوسان و سخن‌چينان در دربارها گرديد و روز به روز ضعف و فتور را در پايه‌هاى قدرت پادشاهى بيشتر از پيشتر رخنه داد و انگيزهء انقراض اين دودمان گرديد . اين موضوع در عهد شاه سليمان و شاه سلطان حسين به اوج خود رسيد و كار را به جايى رسانيد كه عدّه‌اى از افغانهاى قندهار كه رعاياى ايران بودند با كمبود تجهيزات جنگى ، كار شاه سلطان حسين صفوى را يكسره و او را از سلطنت بر كنار كردند و به انتقام آزارى كه شيعيان متعصب به آنان روا داشته بودند ، مرتكب جنايات بىحدّوحصر شدند .\r\nاز نظر اكثر محققان ادبيات فارسى ، دورهء صفويه عصر انحطاط ادبى است . اين اظهار نظر از يك جهت درست و از جهتى ديگر نادرست است .\r\nدرستى و صحت اين نظر از آن لحاظ است كه چون - همان‌طوركه گفته شد - پادشاهان صفوى به ترويج مذهب شيعى كه فراگير بودنش تا آن زمان بىسابقه بود ، همت گماشته بودند و تبليغاتشان در پيرامون گسترش اين مذهب دور مىزد ، بنابراين به اشعار غير مذهبى التفات زيادى نداشتند و مانند عصر غزنويان و سلجوقيان مشوّق شاعران نبودند ، چنان كه در اوايل پادشاهى شاه تهماسب در اردوى معلّا در قزوين ( پايتخت ) انجمن مهمى از شاعران كشور بنياد شده بود كه از اطراف ، بدان روى مىآوردند و سروده‌هاى خود را عرضه مىنمودند ، ولى از وقتى كه شاه تهماسب جنبهء مذهبى شديد به خود گرفت ، اين انجمن از رونق افتاد و ديگر مورد حمايت شاه نبود ؛ در نتيجهء اين كم توجهى دربار نسبت به سخن‌سرايان بود كه در دورهء صفويه سخنوران بزرگى كه از جهت شيوايى و رسايى سخن و هنر شاعرى و شروط فخامت و بلندپايگى\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\nكلام ، با استادان گذشته قابل مقايسه باشند ، پيدا نشدند و انحطاطى كه به اين دوران نسبت داده مىشود از اين جهت است ، و امّا جنبهء مثبت آن اين است كه شعر در عصر صفوى ، خصلت جيره‌خوارى دربار را از دست داد و در ميان تودهء مردم رايج گرديد و كمتر كسى به توقع پاداش مادّى گرد شعر و شاعرى مىگشت ، بلكه به منظور آراستگى به زيور كمال و كسب افتخار يا جلب ثواب اخروى بدان روىآور مىشدند . به اين جهت جماعتى از اهل حرفه‌ها و صنعتها كه نان خود را از دسترنج پيشهء خويش به دست مىآوردند ، به محض احساس قريحهء ذاتى در خود پا به دايرهء تمرين در شعر و ادب مىنهادند و در مجمع شاعران توانا وارد شده ، با كسب معلومات لازم در اين فن دستى مىيافتند و در سطوح مختلف آثارى به ظهور مىرساندند و در مجامعى گرد هم آمده سخن خود را عرضه مىكردند . بنابراين رواج شعر در عصر صفوى از دو جهت قابل توجه است : يكى اينكه شاعران علاقه‌مند به تقرّب در نزد شاهان و اميران از ايران به هند و عثمانى مهاجرت كرده ، در آنجاها داد سخن مىدادند و برخى از آنان به پايگاه بلندى در شعر دست مىيافتند . ديگر اينكه در ايران هم به جهت رواج شعر ، افزون بر تودهء مردم ، منصب‌داران و اميران و دولتمردان سعى مىكردند قريحه شاعرى را در خود پرورش دهند و كم‌وبيش ابياتى بسرايند ، به اين ترتيب ، رواج و اهميتى كه شعر فارسى در بين توده مردم و نيز خواصّ اديب و دانشمند پيدا كرده بود ، موجب تهيه و تدوين سفينه‌هاى بىشمارى از شاعران توانمند و صاحب سبك گرديد و نمودار رونق و اهميت شعر در عصر صفوى شد . اين رواج و استقبال به وسيلهء شاعران برجسته از عواملى است كه جاى انحطاطى را كه به وسيلهء برخى از بازاريان و صنوف كم اطلاع از فنون ادب در شعر آن روزگار پيدا شده بود تا حدى پر كند و افزون بر اين چون شعرسرايى كمتر براى امرار معاش بوده ، مايهء خرسندى گردد .\r\nهمان‌گونه كه اشاره شد كمتر پرداختن پادشاهان صفوى به شعر و شاعرى در مقايسه با استقبال بىنظير حكمرانان هند از اين بابت است و گرنه به‌طورىكه روانشاد احمد گلچين معانى در مقدّمهء فرهنگ اشعار صائب آورده است : « رفتن شاه اسماعيل اول سر زده به خانه عبد الله هاتفى در خرجرد جام و بر گليم درويشانهء وى نشستن و از ماحضر او خوردن و نيز گرفتن انتقام خون اميدى رازى از قوام الدين نوربخشى و قصيدهء شكوائيه\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\nبردن مايلى تبريزى به نزد شاه تهماسب از تعديات ميرزا احمد كفرانى به جريمهء سى تومان ( برابر نهصد روپيه ) بابت صله به مايلى و پرداخت هر مبلغى كه وى خاطرنشان ديوانيان سازد و بالاخره عزل او از منصب وزارت و موارد بسيار ديگر همه دليل توجه به شعر و احترام به شاعر در آن عهد است . علماى آن عصر هم كه تعدادشان زياد است ، در زمرهء شعراى مقرر زمانند كه به ذكر چند تن بسنده مىشود ، از جمله كمال الدين حسين اردبيلى ، اشرف شريفى شيرازى مدعوّ به ميرزا مخدوم ، علامه چلبى بيگ ( فارغ تبريزى ) ، خواجه افضل الدين محمد تركه اصفهانى ، مير محمد مؤمن استرآبادى ، مير محمد باقر اشراق استرآبادى ، شيخ بهاء الدين محمد عاملى ، آقا حسين خوانسارى ، ملا عبد الرزاق فياض لاهيجى ، ملا محسن فيض كاشانى . » « 1 »\r\n\r\nتذكرهء خلاصة الاشعار و زبدة الافكار\r\nكتاب حاضر كه مورد بررسى و تنظيم ما قرار گرفته ، جلد ششم از مجلّدهاى 6 جلدى تذكرهء خلاصة الاشعار و زبدة الافكار « 2 » تأليف مير تقى كاشانى است كه به مير تذكره معروف است . مير تقى الدين محمد فرزند شرف الدين على حسينى كاشانى معروف به مير تذكره در كاشان زاده شده و « ذكرى » تخلص مىكرده است . بالندگى و تحصيلاتش در همان كاشان بوده و نزد حسّان العجم محتشم كاشانى رموز شاعرى و معلومات ادبى را فرا گرفته و برحسب درخواست استادش ديوان او را گردآورى و مرتّب كرده است .\r\nسفرهاى او در سال 987 به اصفهان و در 990 به عتبات و در 1010 به همدان بوده كه در هر سفر به ملاقات شاعران هم موفّق مىگشته و بيشتر شهرت او مديون اين تذكره است كه مجموعه‌اى بزرگ و مشتمل بر اشعار فراوان است ، امّا مقدار شعر خود او كم و متوسط مىباشد . وى در سفر اصفهان با امير جلال الدين حسين و در سفر همدان با علامه عبد الباقى شكوهى ملاقات كرده و با ناطقى استرآبادى در سفر عتبات همراه بوده است . برخى از پژوهندگان از كوچيدن او به هند و تقديم كتابش به ابراهيم عادلشاه\r\n\r\n\r\n","description":"","footnote":"\r\n( 1 ) . فرهنگ اشعار صائب ، ج 1 ، ص 9 .\r\n( 2 ) . بنا به گفتهء مؤلّف در آغاز كتاب خلاصه شامل مقدمه ، چهار فصل و چهار ركن و خاتمه است كه ركن اول ، دو مجلد ، و اركان و خاتمه نيز هركدام يك مجلّد مىباشد .\r\n","page_name":" مقدمه 22 ","page_number":22},
  {"content":"\r\n\r\nبيجابورى 998 - 1027 سخن گفته‌اند كه درست نيست . مؤلف تذكرهء عرفات ، درگذشت او را بين سالهاى 1022 - 1024 دانسته و از مندرجات تذكره برمىآيد كه تا سال 1016 در قيد حيات بوده است .\r\nتذكرهء خلاصة الاشعار از مهمترين تذكره‌هايى است كه در ايران و كشورهاى ديگر مانند هند نوشته شده و از جهت احتواى بر جزئيات احوال و سعى در شناساندن شاعران به نحوى كه خواننده را تا حدّى اقناع كند بىرقيب است . وى از ويژگيهايى دربارهء صاحبان تراجم نقل نموده كه در كمتر تذكره‌اى بدين‌گونه ديده شده است . قطع نظر از تمجيدهايى كه دربارهء شخصيتهاى تذكره به نگارش آورده ، جاى خرده‌گيرى را باز گذاشته و اين دو را در بسيارى از شرح حالها توأم كرده است .\r\nآنچه دربارهء او بايد گفت عشق و دلبستگى پايان‌ناپذيرى است كه او به شعر و شاعرى داشته و چنان مجذوب آن بوده كه زندگانى خود را وقف اين كار كرده است . وى براى تهيهء يك شرح حال از نامه‌نگارى و تحقيق همه جانبه و دعوت شاعران و يا مسافرت براى ديدارشان خوددارى نداشته و به‌طور مستمرّ از پىجويى احوال شعراى زمان چيزى فروگذار نمىكرده است . وى تذكره‌نويسى را از استاد عنصرى آغاز كرده و تا معاصران خويش ادامه داده و در نقل اشعار آنان سنگ تمام گذاشته است . از اين‌رو ، كتابت‌كنندگان اين شرح حالات موفّق به تجليد همهء آنها نشده و به گونهء پراكنده قسمتهاى گوناگون آن در گوشه و كنار كتابخانه‌ها يافته مىشود .\r\nآنچه اينك در معرض مطالعه و موضوع كار ما قرار گرفته ، قسمت مربوط به معاصران تقى الدين است كه نيمى از آن در نسخه‌اى مضبوط در مجموعهء كتب اين‌جانب است و نيمى ديگر در كتابخانهء مجلس موجود مىباشد و ما به نسخهء ديگر دست نيافتيم . براى گردآورى اين هر دو قسمت در يك جا و اقدام به چاپ آن ميكروفيلمى از كتابخانهء مجلس گرفتيم و در ازاى آن عكسى از نسخهء خود به كتابخانه مجلس داديم و كار خويش را در تنظيم و آماده‌سازى كتاب براى طبع و انتشار آغاز كرديم .\r\nسهوهاى كتابتى و افتادگيها و غلطها در ميكروفيلم كتابخانه مجلس فراوان بود و در نسخهء ما كمتر و براى يافتن ردپايى از واژه‌هايى كه در برخى از شعرها ساقط شده و وزن آن را به هم زده و نيز خواندن كلمات بدخط از تحمل دشواريها چاره نبود و وقت‌گيرى\r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\nبسيارى را ايجاب مىكرد ، ولى تا آنجا كه امكان داشت از پر كردن سقطات و تصحيح غلطهاى كتابتى خوددارى نشد و هرجا تصحيح يا خواندن ميّسر نبود و يا كلمه يا عبارت سخيف در متن بود ، نقطه‌چين را به جاى آن گذاشتيم .\r\nدر اين تذكره از هر شاعرى بيتهاى فراوان آورده شده كه بعضى از آنان ديوانشان به چاپ رسيده و برخى ديگر يا ديوانى نداشته يا داشته‌اند و به طبع نيانجاميده است . در مورد آنان كه ديوانشان چاپ شده يا پاره‌اى از اشعارشان در جايى جداگانه نقل گرديده ، پس از ذكر شرح حال ، اشعارى نياورده ، به ديوان مطبوع ، ارجاع داده‌ايم كه بيش از يك مورد دربارهء محتشم كاشانى نيست ، ولى از ديگران اشعارى را كه تذكره‌نويس آورده نقل كرده‌ايم مگر به‌طور استثنا ، قطعه‌اى دو سه بيتى سخيف و يا هجو بوده كه ممكن است از قلم افتاده باشد . شيوهء نگارش و انشاى تقى الدين در اين تذكره ، همان شيوهء معمول دوران او است كه به عبارت‌پردازيهاى فضل‌نمايانه ، همراه پاره‌اى از واژه‌هاى دشوار و مغلق پرداخته ولى مطلبها فصيح و قابل فهم و خوشايند نوشته شده است و براى كسى كه زبان فارسى را خوب فراگرفته باشد ، مشكل به نظر نمىرسد .\r\nتقى الدين چون به گويندگى - واعظى - هم اشتغال داشته ، در نگارش مطالب ، درازنويس است و هم در بعضى از موارد به اندرزگويى مىپردازد و در ضمن شرح حال شاعرى ، از صفتى به خوبى و از خصلتى به بدى ياد مىكند ، و گاه دربارهء وى تناقض‌گويى در توصيف به نظر مىآيد .\r\nتذكره‌نويس مذكور در نقل اشعار شاعران به قصيده و غزل و رباعى و ترجيع‌بند و تركيب‌بند بسنده كرده و از آوردن مثنويات چشم پوشيده است .\r\nنگارندهء اين تذكره در ضمن عبارتهاى كتاب ، اصطلاحات و تركيباتى را كه معمول آن زمان بوده به كار گرفته و يا به سليقه خود پاره‌اى از آنها را بر ساخته است كه ما در اينجا به آوردن چند نمونه اكتفا مىكنيم :\r\nكارگزار - موزونيت - موزونان - لوند - اطوار - كلالت‌گاه - كربت‌سرا - قبل كردن - قباحت فهمى - لاهوتيت - طالب علمى - دماغ خشكى - ستم ظريفان - گرگ يراق - طور محبت - عطّريت - كدخدايى ( دامادى ) - چركنت و غيره .\r\nتقى الدين در ذكر شرح حال اكثر شاعران از تعلق خاطر آنان به معشوقى ياد مىكند كه\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\nمعلوم نيست تا چه اندازه به تحقق پيوسته باشد و چنان مىنمايد كه خود عاشق‌پيشگى را بسى دوست مىداشته و آن را لازمهء شاعرى مىدانسته است .\r\nدر ذكر احوال شاعران هم گاهى جنبهء بىطرفى را رعايت نكرده و شاعر درجهء چندم را در طراز شاعرى فحل و توانمند قرار داده است ، با اين حال تذكرهء ياد شده از جهت اشتمال بر اشعار زياد از شاعران گمنام و ذكر پاره‌اى از رويدادها و حوادث تاريخى و توصيف اخلاقيات صاحبان تراجم كه نماد ويژگيهاى اخلاقى و خويها و منشهاى افراد جامعهء خويش بوده‌اند ، خواننده را با جامعه‌شناسى زمان آشنا مىكند و به هر تقدير همت و پشتكار و شعردوستى فزون مقدار او درخور تحسين و سپاسگزارى است . و تذكره‌اش از منابع دست اول قرن دهم و اوايل قرن يازدهم ، بلكه يكى از مهمترين منابعى است كه مورد استفادهء پژوهشگران تاريخ ادبيات ايران قرار گرفته است .\r\nكلّ تذكرهء تقى الدين مشتمل بر شرح حال 650 شاعر ايران از گذشته تا همزمانان تذكره‌نويس ( 975 - 1016 ) است كه از سال 975 هجرى با ذكر دعا براى بقاى پادشاهى شاه تهماسب آغاز گرديده و اصول دوازده‌گانهء پايانى به شاه عباس اول صفوى تقديم شده است .\r\nبخش پايانى اين كتاب - معاصران - ترجمهء احوال 385 شاعر سدهء دهم هجرى را دربر دارد كه از 12 اصل به شمارگان برجهاى آسمانى - به گفتهء مؤلف - تشكيل يافته است . هريك از اصول دوازده‌گانه به شرح زير به شهرها و نواحى مختلف ايران اختصاص دارد كه در دو فصل مرتب شده است :\r\nفصل اول : در شرح احوال شاعرانى است كه در دوران زندگى مؤلّف مىزيسته‌اند و به قول خودش بعضى را به ملازمت رسيده و به شرف قدومشان مشرّف گرديده است .\r\nفصل دوم : در شرح احوال شعرايى است كه بنا به گفتهء او ، در زمان تأليف كتاب خير مآل رخت هستى از دامگاه فنا به آرامگاه بقا كشيده‌اند و بعضى از آنها را در اوايل سن به صحبت رسيده .\r\nمجموعهء جلد ششم خلاصة الأشعار شامل بخشهاى اصلى ذيل است :\r\n1 - در ذكر شعراى دار المؤمنين كاشان\r\n2 - در ذكر شعراى دار المؤمنين اصفهان ، 47 شاعر\r\n\r\n","description":"","footnote":"","page_name":" مقدمه 25 ","page_number":25},
  {"content":"\r\n\r\n3 - در ذكر شعراى دار المؤمنين قم و نواحى آن ، 16 شاعر\r\n4 - در ذكر شعراى بلدهء فاخرهء ساوه و نواحى آن ، 14 شاعر\r\n5 - در ذكر شعراى دار السلطنه قزوين خصوصا بعضى از شاهزادگان كامكار و سلاطين نامدار و وزراى عالى مقدار با لاحقه ، 23 شاعر\r\n6 - در ذكر شعراى گيلان و دار المرز مازندران و نواحى آن ، 18 شاعر\r\n7 - در ذكر شعراى دار السلطنهء تبريز و آذربايجان و نواحى آن ، 35 شاعر\r\n8 - در ذكر شعراى يزد و دار الامان كرمان و نواحى آن ، 35 شاعر\r\n9 - در ذكر شعراى دار الافاضل شيراز و نواحى آن ، 33 شاعر\r\n10 - در ذكر شعراى بلدة الاسلام همدان و نواحى آن و بعضى الكات فراهان ، 33 شاعر\r\n11 - در ذكر شعراى دار السلام بغداد و نواحى آن و جرفادقان و قصبات و حوالى نزديك\r\n12 - در ذكر شعراى دار الخلافهء رى و استرآباد و نواحى آن ، 29 شاعر\r\n13 - در ذكر شعراى سخنسرايان بلاد خراسان\r\nتقى الدين در طول سالهايى كه به اين كار خطير اشتغال داشته ، اجزا و اركان و مواد مربوط به كتاب را به ترتيبى كه به دست آورده نوشته و بيشتر به تاريخ تحرير تراجم اشاره كرده است . با اين حال بارها در پايان شرح حال و درج اشعار به علت دست يافتن به مطالب تازه به تكميل آنچه نوشته بود همت گماشته و در جاى جاى كتاب به آن اشاره كرده است . اين كار تا سال 1016 كه از تأليف كتاب فراغت حاصل نموده ، ادامه داشته است . مثلا در ترجمه احوال ابو تراب بيك فرقتى آورده است :\r\nبعد از ترك تذكره‌نويسى لازم شد ، بلكه واجب كه نام نامى آن جناب را با اشعار گزيدهء وى در داخل اين نسخهء خير مآل گردانم ، لاجرم در شهور سنهء عشر و الف هجريه نتايج طبع آن حضرت در اين اوراق مثبّت شد . در شرح حال ميرداماد هم به همين ترتيب عمل كرده است .\r\nمؤلّف با وجود دستيابى و بهره داشتن از برخى از منابع عصر پيشين ، از ذكر آنها سر باز زده و در پاسخگويى به منقّدان كه به صراحت يا تعريض او را به درج عبارتهاى\r\n\r\n","description":"","footnote":"","page_name":" مقدمه 26 ","page_number":26},
  {"content":"\r\n\r\nمآخذ در نوشته‌هايش متهم كرده‌اند ، خود را بىنياز از جواب گفتن دانسته است !\r\nاز ويژگيهاى اين تذكره آن است كه در ضمن شرح حال برخى از شاعران ، دربارهء پدرشان ، اگر شخص نامبردارى بوده است مقدارى مطلب نوشته و آگاهى مختصرى به دست داده است .\r\nدكتر نقوى « 1 » مؤلف كتاب تذكره‌نويسى پارسى در هند و پاكستان معتقد است كه آنچه تقى الدين دربارهء شعراى مهاجر به هند و عثمانى نوشته ، چون نقل قول از ديگران است و دست اول نيست ، مورد اطمينان كامل نمىتواند باشد « 2 » ، هرچند اين مطلب از كيفيت ترجمهء احوال شاعران نمىكاهد . مؤلّف تذكرهء عرفات العاشقين در معرفى تقى الدين كاشى كه همعصر او بوده است ، اشاره‌اى گذرا به اين تأليف مهم دارد و مىنويسد : « مير تقى الدين كاشى مشهور به مير تذكره ، مردى فاضل كامل و قابل بود . تتبّع دواوين و قواعد كرده ، اشعار بسيارى از استادان ديده و تذكره‌اى نوشته ؛ الحق آن مجموعه از بسيارى شعر ، از لباس ذكر شعرا برآمده و وى در آن نسخه براى هريك از قدما شيوهء عشقى لازم ساخته و از عهدهء آن نيكو برآمده . مير تقى مرتكب شاعرى كمتر شده و در اين ازمنه شنيده شد كه به حق پيوسته ( 24 - 1023 ه ) ذكرى تخلّص كردى » .\r\nدر مسير تنظيم و آماده‌سازى اين تذكره ، از تذكره‌هاى موردنظر و كتابهاى مختلف تا آنجا كه مقدور بوده استفاده شده است و چون بيشتر پژوهشگران و نويسندگان معاصر تاريخ ادبيات ، بارها از بخش نخست كتاب خاتمه استفاده نموده و پاره‌اى مطالب را در پاورقى و حاشيه متذكّر شده‌اند ، به اين جهت رويدادهاى مهم تاريخى در تراجم احوال شعراى مندرج در اين كتاب ، بيشتر به مآخذ ياد شده ارجاع داده شده و براى مسائل ديگر تحشيه و تعليق لازم نوشته شده است .\r\nدر اين تذكره - معاصران - كه مقارن رواج شعر در ميان طبقات مختلف جامعه و خروج آن از محيط دربار و محدودهء خواص است ، اوضاع و احوال اجتماعى و هنجارهاى معمول در دوران زندگى تذكره‌نويس و اخلاقيات مردم را مىتوان از لابلاى\r\n\r\n\r\n","description":"","footnote":"\r\n( 1 ) . دكتر نقوى فارغ التحصيل دكتراى ادبيات از دانشگاه تهران به شمار مىرفت . وى از مردم پاكستان بود و در دانشگاه ادبيات اصفهان تدريس مىكرد و چند سال پيش به رحمت ايزدى پيوست . خدايش رحمت كناد .\r\n( 2 ) . تذكره پارسىنويسى در هند و پاكستان ، موسسهء مطبوعاتى علمى تهران 1343 شمسى ص 124 - 134 .\r\n","page_name":" مقدمه 27 ","page_number":27},
  {"content":"\r\n\r\nشرح حالات شاعران تحقيق كرد و از پاره‌اى رخدادها آگاهى يافت كه ما براى نمونه چند عبارت از برخى ترجمه‌ها را به دست مىدهيم . آنچه از مطالعهء اين تذكره برمىآيد اين است كه آن مقدار انحطاط كه در ادبيات اين دوره چهرهء خود را مىنماياند ، در اخلاقيات نيز منعكس است و در موضوعات اعتقادى هم از يك سو ، تعصّب و زياده‌روى و از سوى ديگر عصيان و سركشى و واكنشهاى خاص در برابر سختگيريهاى مذهبى و نتايجى كه از اين جمله حاصل مىشود ، نظر خواننده را جلب مىكند .\r\nهمان‌طور كه اشاره شد ، روش ما در آماده كردن اين تذكره براى چاپ و انتشار ، به علت در دست نداشتن نسخ مشابه ، به شيوه مقابله نبوده بلكه تنها پيراستن دو متن موجود از غلطهايى كتابتى و اشتباهات ديگر كاتبان بوده است . املاى كلمات هم از متن به املاى امروزى تبديل شده است .\r\nكاتب نسخه متعلق به مجلس شورا ، محمد شرف الشريف بن ميرزا نظام است كه آن را در تاريخ 23 رجب 1013 نوشته است ، ولى نام كاتب نسخهء شخصى خوانده نشده ، ولى شيوهء نگارش از همان زمان است . از قرارى كه روانشاد گلچين معانى در كتاب تاريخ تذكره‌هاى فارسى نوشته است ، نسخه‌هاى ديگرى از معاصران مؤلّف نزد افراد ديگر بوده كه در دسترس ما قرار نگرفته است . تا آنجا كه مىدانيم تعداد نسخه‌هاى معاصران اين تذكره كم و اكثر ناقص مىباشد .\r\n\r\nدربارهء مشاغل شاعران\r\nاگرچه در اوايل به كسب خياطى اوقات مىگذرانيد و از كسى طمع نمىكرد امّا . . . يعقوبى ، ص 293\r\nقريب 30 سال باشد كه در دار المؤمنين كاشان به امر قضا اشتغال دارد .\r\nبرهان الدين محمد ، ص 285\r\nدر مدت العمر ممنون منّت هيچ كس نشده و اوقات به حرفت بزّازى و كرباس فروشى گذرانيده و . . . جمال الدين محمّد ، ص 298\r\nچون پدرش به شغل سمسارى اشتغال داشت ، مشار اليه نيز از آن ممر لابّد ، معاش حاصل مىفرمود . حاتم ، ص 372\r\n\r\n","description":"","footnote":"","page_name":" مقدمه 28 ","page_number":28},
  {"content":"\r\n\r\nدر ابتداى حال به كسب شعربافى اوقات مىگذرانيد . حسرتى ، ص 391\r\nبا وجود آنكه علم فلاحت و زراعت نيكو مىدانست ، اوقاتش از آن ممر به بهترين وجهى مىگذشت . . . وحشتى ، ص 470\r\nاز آن جمله در قريهء نياسر ، بر مسند قضا و حكومت امور شرعيهء آنجا متمكن بود ليكن چون نفع تمامى به مشار اليه نمىرسيد ، از آن منصب باز ايستاده ، به كسب صحّافى رجوع نمود . مردمى ، ص 611\r\nدر ابتدا به سقّايى اشتغال داشت و مناسبت تخلص همين است . حياتى ، ص 528\r\nدر ابتداى ايام صبا به كسب خرده‌فروشى به سبب ارث مشغول بود . بعد از آن به اندك مدتى به واسطهء مجالست ارباب علم ، به كتابفروشى رجوع نمود .\r\nمقصود ، ص 510\r\nبه حرفت دبّاغى اشتغال داشت ، در ابتداى عمر ترك حرفت موروثى كرده ، قدم در وادى پرخطر شاعرى گذاشت و با نورى كلّه‌پز كه مردى موزون طبيعت و بىقيد و لوند مشرب بود ، مصاحب گرديد .\r\nهمدمى ، ص 682\r\n\r\nدربارهء سقوط اخلاقيات\r\nقريب به سى سال باشد كه در دار المؤمنين كاشان به امر قضا اشتغال دارد و به منصب اقضى القضاتى و مقدّمى و پيشوايى اهل شرع روزگار مىگذراند ، امّا در زمان خاقان جنّت مكان به واسطهء كدخدايى كه ساخته بود و زوجهء وى منكر عقد شده ، چندگاه از شغل خود معزول گرديد و ايامى متطاول در اردوى همايون ، سرگردان اوقات گذرانيد تا آنكه آن عفيفه را بىطلاق به شخصى ديگر عقد كردند و بعد از آن ضرورتا منكوحه را به اعتقاد خود طلاق گفته ، باز منصب قضا را گرفت .\r\nبرهان الدين محمد باقر ، ص 285\r\nبواسطهء كاهلى طبيعت و تفريح خاطر و مرغّبات آن و به سبب كسالت و ميل به صحبت لوندان و تجرّع مدام و مداومت بر آنكه شب ، مدهوش و روز مخمورست ، دماغ فكرتش نمانده .\r\nفهمى ، ص 316\r\n\r\n","description":"","footnote":"","page_name":" مقدمه 29 ","page_number":29},
  {"content":"\r\n\r\nباوجوداين احوال و كتابت تفسير و ديگر علوم ، در آن مدت گرفتار سلسلهء محبت دلّاك پسرى محمدى نام بود و چنان صورت محبت او در حجر الاسود سينهء مولانا منقوش گشته بود كه مدت 5 سال در حوالى دكّان و حمّامى كه معشوق در آنجا به كسب دلّاكى اشتغال داشت ، مجاور گرديد .\r\nرضايى ، ص 420\r\nو به سبب وسعت مشرب و تناول افيونات و مكيّفات در اوايل عنفوان جوانى سدّهء جگرى به هم رسانيده و زياده از دو سال به آن مرض جانستان مىگرديد .\r\nغضنفر ، ص 644\r\nهنوز در آنجا رحل اقامت نينداخته بود كه بواسطهء تجرّع ، به مرض مهلك گرفتار گرديد و در آن مرض جرعه دركشيد ( 981 ه ) .\r\nشجاع كاشى ، ص 654\r\nسنّت و عادت فضلا و شعراى اين روزگار چنان رفته كه غى و ضلالت به جهت يكديگر اثبات كنند و به واسطهء حسدى كه در ذات ايشان مركوز است ، قبايح افعال و فضايح احوال را نسبت به همگنان دهند ، به سبب عداوت و نفاقى كه در جبلّت ايشان سرشته است .\r\nفهمى ، ص 317\r\nروزى در مجلسى شيخ علاء الدين آملى حاضر بود و ميان مولانا رموزى و جناب شيخ مشار اليه بر سر مسأله‌اى بحث شد و مولانا به واسطهء حدّت طبع با مولانا علاء الدين به غايت گستاخانه بحثى كرد و رعايت آداب آن جناب به جاى نياورد . مولانا علاء الدين از وى رنجيده ، مولانا را به الحاد منسوب گردانيد و شمّه‌اى از احوال سابق مولانا را به عرض نواب همايون اشرف اعلا رسانيد .\r\nرموزى ، ص 736\r\nچون آن ولايت مضرب خيام آن سلطان بىوفا گرديد ، وليجان تركمان به سبب توقعى كه از او داشت و به فعل نمىآمد ، به نكايت قهر وى به سرحدّ شهادت رسيد .\r\nابو تراب فرقتى ، ص 256\r\nدر اين جزو زمان كه هيچ كس از هريك دينار نمىگذرد ، مكرر به واسطهء كم طمعى و\r\n\r\n","description":"","footnote":"","page_name":" مقدمه 30 ","page_number":30},
  {"content":"\r\n\r\nكوتاه‌دستى از سر فايدهء كثير درگذشت و هرگز به مؤاخذه و مصادره كه اهل مناصب بدان گرفتارند ، مبتلا نگشت .\r\nخواجه امين الدين محمد كاشى ، ص 81\r\nالحق مكارمش سنّت اجود عرب ، در مملكت عجم احيا مىكرد و اطوارش اخلاق حسينى و شمايل محمدى در نظر ارباب بصيرت جلوه مىداد .\r\nميرزا ابو طالب ، ص 217\r\n\r\nويژگيهاى شعر در دورهء صفويه از جهت تنوّع سبك\r\nهمان‌گونه كه گفته شد ، از اوايل عهد صفوى شعر از جهات مختلف وارد مرحله‌هاى تازه‌اى گرديد كه درخور توجه و شايان مطالعه و تحقيق است . يكى از آن جمله ورود شعر به حوزه عمومى حيات اجتماعى از يكسو و از سوى ديگر جلاى وطن جمعى از شاعران به هندوستان بود و ديگر پديد آمدن سبكهايى كه هرچند ردپاى آنها در شعر شعراى سده‌هاى پيش يافت شده است ، ولى به شكل كامل عيار و رايج در ميان جماعتى از سخنوران يك دورهء خاص و به عنوان سبك ويژه چنان كه در عصر صفوى ظهور يافته نمايان نبوده است .\r\nعلاقهء بسيار اكبر شاه و شاهجهان و جهانگير از پادشاهان بابرى و عبد الرحيم خان خانان و ظفر خان و خان زمان و ديگر قدرتمندان هند موجب جلب عدّهء زيادى از شاعران ايران گرديد كه يا در هند ماندگار شدند يا در حال رفت‌وآمد بودند و از آن جمله‌اند : طالب آملى ، ميلى هروى ، نظيرى نيشابورى ، خواجه حسين مروى ، فسونى شيرازى ، نوعى مشهدى ، فهمى رازى ، تشبيهى كاشانى ، حياتى گيلانى ، وقوعى نيشابورى ، ضميرى سپاهانى ، غزالى مشهدى ، قدسى مشهدى ، عرفى شيرازى ، سنجر كاشانى ، حكيم ثنايى ، قاضى نورى ، ملك قمى ، شكيبى اصفهانى ، رهى نيشابورى ، رفيعى كاشانى ، كليم كاشانى و ديگران .\r\nتا آنجا كه مىدانيم در نزد صاحبان قدرت هند ، قدر و قيمت شعرهاى خوب ارج فراوان داشته ، چنان كه به روايت تذكرهء خزانهء عامره ، خان خانان براى يك قصيده به عرفى شيرازى هفتاد هزار روپيه صله داده است .\r\n\r\n","description":"","footnote":"","page_name":" مقدمه 31 ","page_number":31},
  {"content":"\r\n\r\nدربار اكبر شاه به لحاظ همين تعلق خاطر به شعر و شاعرى ، مركز گرد آمدن شاعران گرديد و آنان براى تقرب يافتن بيشتر مىكوشيدند كه در پايه و مايهء شعرى به درجات بالا نايل آيند و در اين جهت باهم رقابت و همسرى داشتند .\r\nطالب آملى با همين كوشش در شعر ترقى كرد و خود را نزد اكبر شاه چنان مورد اعزاز قرار داد كه به منصب ملك الشعرايى دربار او نايل آمد .\r\nگفتيم كه در دورهء صفوى تنوعى در سبكهاى شعرى به وجود آمد كه موضوعى درخور توجه است و اشعار خوب و دلپذير فراوانى در هريك از اين سبكها پديد آمد و بر برگهاى افتخارآميز شعر پارسى افزود . اين سبكها عبارت است از :\r\n1 - سبك وقوع يا وقوعى كه عبارت از بيان حالتى از حالات عشق و عاشقى است كه در بين عاشق و معشوق به گونهء واقعى ظاهر مىشود و در شنونده جنبهء متعارف و معمول و آشنا به ذهن از آن احساس مىگردد يا عبارت از هر مطلب ديگرى است كه با عالم واقع منطبق و به شيوهء به اصطلاح خودمانى بيان گردد .\r\n2 - معنىطرازى يا معنىگرايى و آن عبارت از اين است كه شاعر براى بيان مقصود خود با استفاده از تشبيه و استعاره و تناسب و قرينه براى هرچه مىخواهد بگويد ، معنايى مىتراشد و چاشنى سخن خود مىكند و با اين ترتيب با چراغى ذهن خواننده و شنونده را براى اثبات و استوار داشتن مطلب خود روشن مىگرداند . سابقهء اين سبك در اشعار خلّاق المعانى ، كمال الدين اصفهانى به خاطر مىرسد كه در دورهء صفوى با تغييرات و تفاوتهايى در آثار جمعى از شاعران تجلّى مىنمايد .\r\n3 - سبك اصفهانى كه مبتنى بر مضمون‌يابى و باريك‌انديشى است ، به وسيلهء توجه به پديده‌هاى آفرينش و چيزهاى مشهود در پيرامون شاعر كه براى پشتيبانى فكرى از مطلب موردنظر و دليل تراشيدن براى صحت گفتار ، از آنها مضمونى آفريده مىشود و توجه شنونده را به مقصود و موضوع گفتار ، بيشتر جلب مىكند .\r\n4 - سبك هندى ، سبكى است كه از مكتب اصفهانى گرفته شده ، با اين تفاوت كه با باريك‌انديشى غامض‌تر و پيچيده‌ترى همراه است و براى پىبردن به مقصود شاعر ، تأمل و تفكر بيشتر لازم است . اين سبك در واقع تشديد و تغليظ سبك اصفهانى است كه متأثر از تفكّر معماگرايانهء هندى مىباشد .\r\n\r\n","description":"","footnote":"","page_name":" مقدمه 32 ","page_number":32},
  {"content":"\r\n\r\n\r\nمكتب وقوع\r\nدر مكتب وقوع كه بناى شاعر بر واقع‌گويى و اوضاع و احوالى است كه واقعيت آن آشنا به ذهن است ، پايبندى به صنايع ادبى و رعايتهاى بديعى و رسميت عبارات فاخر كمتر به نظر مىرسد ، درحالىكه احترازى هم از آن جمله نيست . البته اين نوع سخن سخنى بىسابقه نيست و در اشعار امير خسرو و سعدى و ديگران جسته گريخته ديده شده است .\r\nسعدى :\r\n هرگز وجود حاضر و غايب شنيده‌يى * من در ميان جمع و دلم جاى ديگر است \r\n* * *\r\n گر بگويم كه مرا با تو سروكارى نيست * در و ديوار گواهى بدهد كارى هست \r\nدر نيمهء دوم قرن دهم اكثر شاعران به سبك وقوع شعر مىگفتند و از نامبرداران اين مكتب مىتوان از شرف جهان ، عليقلى ميلى هروى ، ضميرى اصفهانى ، وحشى بافقى ، قيدى شيرازى ، علينقى كمره‌يى ، ولى دشت بياضى و وقوعى تبريزى نام برد .\r\nدر تذكره خلاصة الاشعار بسيارى از شاعران به طرز وقوع شعر گفته و درّ معنى سفته‌اند كه براى نمونه از قسمت مربوط به شعراى كاشان ابياتى نقل مىكنيم :\r\n گفته‌يى حالا ز من راضىترى يا پيش ازين * پيش ازين راضى نبودم ، اين زمان هم نيستم \r\nشجاع\r\n در خيالم كه به پهلوى كسى بنشينم * كه خيالش ننشسته‌ست به پهلوى كسى \r\nبيت بالا درحالىكه به سبك وقوع سروده شده است ، از صنعت بديعى كه انتقال واژه‌ها از مصرع اول به مصرع دوم است نيز برخوردار مىباشد .\r\n با غير خواريهاى او امشب شجاع از بيم توست * ورنه براى مصلحت يك لحظه تن در خواب ده \r\n* * *\r\n كمند مِهر چنان پاره كن كه گر روزى * شوى ز كرده پشيمان به هم توانى بست \r\nشجاع\r\n* * *\r\n\r\n","description":"","footnote":"","page_name":" مقدمه 33 ","page_number":33},
  {"content":"\r\n\r\n تو را از بىكسى پهلوى خود جا دادم اى ناصح * نمىگفتم كه بنشينى نصيحت‌كار من باشى \r\n* * *\r\n گذشت داغ غمش ز استخوان به مغز رسيد * دلا بساز كه نانت به روغن افتاده‌ست \r\n* * *\r\n خوبند دلبران جهان گلشنى ، ولى * چون نيك بنگرى همه با بيدلان بدند \r\nگلشنى\r\n گه به سوى كفش بيند گه نظر بر در كند * يك زمان ننشسته پيشم فكر رفتن مىكند \r\n* * *\r\n سرو گويا كرده دعوى با قد سيمين برش * باد ازين معنى برو هر لحظه جنباند سرش \r\nحيدر طهماسبى\r\n غم دنيا مخور چندين كه اين غمخانه ديرين * نمىماند به كس بسيار و از بسيار كس مانده \r\n* * *\r\n چو كوزه همدم آن لعل دلستان گرديد * پياله راز هوس آب در دهان گرديد \r\n* * *\r\n چه تند و تيز به دل بردن من آمده‌يى * شتاب چيست به آتش گرفتن آمده‌يى \r\nادهم كاشانى\r\n در قيامت دادخواهان تو چون پيدا شوند * اهل حشر از شورش و غوغا به يكديگر خورند\r\nكامرانيهاى پرويزى تلافى مىشود * چون به هم فرهاد و شيرين در قيامت برخورند \r\nامير رفيع الدين حيدر معمايى\r\n بروم ، مىكُشدم ، صبر كنم ، مىميرم * مصلحت چيست عزيزان بروم يا نروم\r\nگفتى البته بيا زود حسابى فردا * خواهم آمد اگر امروز ز دنيا نروم \r\n* * *\r\n حسابى بس كه گفتى عاشقم عاشق شدم آخر * تو آخر گفته گفته عشق بستى بر گلوى من \r\nحسابى نظنزى\r\n دل پراضطرابم با وصالش كى شود ساكن * كه خار حسرت ديدار در پيراهن است امشب \r\n* * *\r\n\r\n","description":"","footnote":"","page_name":" مقدمه 34 ","page_number":34},
  {"content":"\r\n\r\n چگونه تاب آهم آورد يا رب كه مىدانم * شود آزرده از باد صبا ، نازك نهال من \r\n* * *\r\n چون جان برم ز فتنهء چشمى كه غمزه‌اش * با خنجرِ هلاك مقابل نهاده‌اند ؟\r\nدر خاك تا به حشر شهيدان آرزو * دل بر فريب غمزهء قاتل نهاده‌اند\r\nبىوصل ، دوزخست اسيران وعده را * هر داغ انتظار كه بر دل نهاده‌اند \r\nميرزا جلال حكيم\r\n باز در كوى محبت فتنه سرگردان كيست ؟ * غمزه تعليم از كه دارد ، ناز در فرمان كيست ؟ \r\n* * *\r\n كسى چه سان دل از آن تندخو بگرداند * ز قبله كس نتواند كه رو بگرداند\r\nز بس كه نام برآورده‌ام به بدنامى * به هركه رو كنم از شرم رو بگرداند\r\nاز آن به بندگى افتاده‌ام كه مىخواهم * كسى مرا بخَرد گِرد او بگرداند \r\n* * *\r\n از گلستانى كه هركس گل به دامن مىبرد * باغبان از ديدن گل رشك بر من مىبرد \r\n* * *\r\n سرِ خونريزِ خود داريم و تنها برنمىآيد * كه كار اين‌چنين بىكارفرما برنمىآيد\r\nچو ميل دلبرى دارى از اين پس گرمتر پيش‌آ * ز مردم جان گرفتن بىتقاضا برنمىآيد\r\nز ما دلخسته‌گان گر نقد جان خواهى تحمل كن * زر از مفلس گرفتن بىمدارا برنمىآيد \r\n* * *\r\n بَرْهَمَن‌زادهء اين بتكده‌ام ننگم باد * گر بپرسم ز كسى حلقهء زنّار كجاست\r\nمنم آن بلبل دور از گل ناديده چمن * كه همه عمر ندانسته كه گلزار كجاست \r\nميرزا ابو طالب سخى\r\n\r\nمعنىگرايى يا معنىطرازى\r\nدر اين سبك همان‌گونه كه اشاره شد شاعر مىكوشد تا با توسّل به كنايه و استعاره و تشبيه و تمثيل براى بيان مطلب خود معنايى بتراشد و سخن خود را بر خلاف پيروان مكتب وقوع با القاى معنايى به ذهن خواننده رسوخ دهد . در اين مكتب ، شاعر خلاقيت\r\n\r\n","description":"","footnote":"","page_name":" مقدمه 35 ","page_number":35},
  {"content":"\r\n\r\nفكرى نشان مىدهد و مايهء انديشگى به گفتار خود مىبخشد و با اين ترتيب خواننده را نيز به تفكرى دلخواه مىكشاند . به عنوان مثال به نمونه‌هايى اشاره مىكنيم :\r\n شعلهء شمع محبت سوخت از پا تا سرم * هركه آبى گرم كرد ، آتش گرفت از پيكرم\r\nرفته نور از پيكرم همدوش ماه مفلسم * رفته خون از ديده‌ام همچشم شمع خاورم\r\nآن‌قدر تلخست كام من كه بعد از سوختن * مىگشايد چشمه‌هاى زهر از خاكسترم\r\nچون بماند در جگر آبم كه از سوز درون * تر به آتش مىشود هر دم زبان چون اخگرم\r\nاز بخور طبع آتشبار خود چون آفتاب * خون گشايد از دماغ چرخ مشك اذفرم\r\nگر رود سوى فلك از آتش طبعم بُخور * گاوِ گردون مست مىگردد ز بوى عنبرم\r\nمن كه از سوز جگر بيرون رود دودم ز سر * دور نبود گر چو شمع از شعله باشد افسرم\r\nگر فلك دارد ز انجم داغ بر پيكر چه شد * من كه خاكم بيش از انجم داغ دارد پيكرم\r\nآن‌قدر داغست در جانم كه چون خيزم ز خواب * داغ بتوان رُفت همچون برگ گل از بسترم\r\nطبع من آبىست كز وى مىبرد آتش نصيب * هم سرا پا آبم و هم پاى تا سر آذرم\r\nچون دماغم مجمرآسا گرم گردد در خيال * عقل را انديشه بر آتش نهد در مجمرم\r\nبس كه شيرين است كام طبعم از طعم سخن * تلخ آمد در مذاق نطق ، نام شكّرم\r\nطفل طبع من ز جوى كهكشان خورده است شير * گر سيه بختم چه غم همشير سعد اكبرم\r\nچون گشايد خاطرم بر قاف معنى بال فكر * جا كند سيمرغ همچون جوجه زير شهپرم\r\nدر كمين معنى مردم نىام چون ديگران * اين حريفان جمله معنىگير و من معنىگرم\r\nگر خليلِ آتش غم نيستم چون زد رقم ؟ * سبزهء خط بتان بر روى آتش مجمرم\r\nچون سپر رو مىكنم صد طعنه از هر بد گهر * گرچه چون تيغِ زبان خويش كانِ گوهرم\r\nكار من زين چرخ دون همت نمىگيرد قرار * قصّه كوته ، من مسيح آسمان ديگرم \r\n* * *\r\n آغشته شفق به خون دل گرديده * با چرخ ز جور منفعل گرديده\r\nنىنى به رخ تو كرده مه دعوىِ حُسن * در دعوى او فلك خجل گرديده \r\n* * *\r\n اى غم كه گهى اسير ما خواهى بود * اندر دل زار مبتلا خواهى بود\r\nآن روز كه ما و دل نباشيم بگو * چون خواهى زيست ، در كجا خواهى بود ؟ \r\nركن الدين مسعود\r\n\r\n","description":"","footnote":"","page_name":" مقدمه 36 ","page_number":36},
  {"content":"\r\n\r\n ما كه بُندار بندر جگريم * كيسه‌پرداز معدن نظريم\r\nنبود در وجود ما نفعى * بحر بىدُرّ و ابر بىمطريم\r\nهر كجا آتشىست ما خاريم * هر كجا شعله‌اىست ما شرريم \r\n* * *\r\n بر سر كوى غم زمين گيرم * وز شب هجر پاى در قيرم\r\nخلقى از زخم خوردنم شادند * در جهان چون نشانهء تيرم \r\n* * *\r\n گشته بر من حرام آسايش * شعله سانم يكىست مردن و خواب\r\nبر فلك چون نظر كنم گريان * چرخ ، دريا شود ، ستاره ، حباب \r\n* * *\r\n آنم كه چون به شعر لبم آشنا شود * گوشم خزينه گهر مرحبا شود\r\nآنم كه آفتاب ضميرم چو گرم گشت * خصم ار فلك بود ز تف آن سُها شود \r\n* * *\r\n جان رفته و بر پيكر محنت‌زده ، داغم * آن لالهء خودروست كه بر خاك مزارست\r\nگر آه نباشد به رخ دل كه گشايد * در بزم غم اين پرده كه نامش شب تارست\r\nياقوت لبت را دل ما نايب كان است * غمهاى تو را سينهء ما صفّهء بارست \r\n* * *\r\n بسان خانهء زنبور خانهء تن من * مشبّك است ز تير نفاقِ اقرانم\r\nز طعن خلق به عالم من آن برهنه تنم * كه آشيانهء زنبور شد شبستانم\r\nبه وقت صبح غمين همچو طفل مكتبىام * به گاه شام حزين چون دل غريبانم\r\nبه باغ دهر من آن بيدلم كه پُر گردد * زمان زمان ز گُل داغِ تازه دامانم\r\nز شرم بىاثرى روبه‌رو نمىگردد * به داغِ سينهء مجروح هيچ درمانم \r\n* * *\r\n از بس كه هواى دل ما شعله‌فشان بود * شد سوخته بال و پر مرغ نفس ما \r\n* * *\r\n سوى چمن اگر رود شيفتهء جمال تو * شبنم روى گُل كند آبله‌هاى پاى را \r\nابو تراب بيك فرقتى\r\n\r\n","description":"","footnote":"","page_name":" مقدمه 37 ","page_number":37},
  {"content":"\r\n\r\n گر ننهى ، همچو خاك روى ادب بر زمين * بادِ غرورت كناد آتش سر در هوا\r\nديدهء عشقت كجا نور دهد بىحجاب * از رَمَدِ چشمِ عقل گر نكنى توتيا\r\nگردشِ چشم نياز هيچ كم از ناز نيست * شعله بر آذر كشد ، آب درين آشنا\r\nهمچو صدف رازِ خود در دل خود پاس دار * مُشك كه غماز گشت ، بود در اصلش خطا\r\nگر نبود آهِ من با نفس سردِ غير * برفتد از صلب كُون نطفهء نشو و نما\r\nخاطر من آفتاب وقف كند بر سپهر * پيكر من استخوان طرح كند بر هما\r\nاين حَشَرِ بادسنج فاخته‌سان كرده‌اند * گردن اقبال خويش رنگ به خون ردا\r\nبا نظر مهرشان شعله شود زمهرير * با نظر جزمشان كاه شود كهربا\r\nشعشعهء آرزو خانهء دل پاك سوخت * گو غم اين خانه خور خواجهء هر دو سرا\r\nپيش تو از انبيا كس ننمايد دگر * مهر چو بگشود چهر ، چون بنمايد سُها\r\nگر به غضب سوى جنس بانگ برآرى كه خيز * روح رود تا ابد ليكن رو در قفا \r\n* * * \r\nدر نعت نبىّ اكرم ( ص )\r\n زلفت زياده گشته پريشان و رخ ز شرم * صد چشمه آب خضر گشوده بر آفتاب\r\nعنبر بر آفتاب گدازد و ز انتقام * موى تو خوش گداخته در عنبر آفتاب\r\nپيشت ز انبيا ننمايد دگر كسى * آرى چراغ ، تيره نمايد در آفتاب\r\nگرنه طبيب رأى تو بودى معالجش * پيوسته چون هلال شدى لاغر آفتاب\r\nدر گردش خطوطِ شعاعى رسن شود * پيچد اگر ز حكم تو روزى سر آفتاب\r\nگاهى كه صورت تو نگارد به جاى موى * سر برزند ز خامهء صورتگر آفتاب\r\nگر خويش را يكى ز غلامانش نشمرد * ياغى شوند لشكر انجم بر آفتاب \r\n* * *\r\n ز بس كه مىكند از سوز من فغان آتش * اساس جسم مرا مىخرد به جان آتش\r\nبه صبح ، مشعل خورشيد نيست شعله‌فروش * فكنده قهر تو در سقف آسمان آتش\r\nز سينه‌ام همه شب دود مىرود به فلك * مگر به كوكب من مىكند قِران آتش\r\nنه كهكشان بود اين بر فلك كه بسته سپهر * براى خدمت رأى تو بر ميان آتش\r\nمحمد عربى آن‌كه خاك درگه او * زده‌ست در جگر آخر الزمان آتش \r\n\r\n","description":"","footnote":"","page_name":" مقدمه 38 ","page_number":38},
  {"content":"\r\n\r\n نسيم لطف تو آن‌گونه ساخت طبع جحيم * كه عهد يارى بندد به بوستان آتش\r\nعجب نباشد اگر از سر ستيزه نهد * دماغ قهر تو در طينت خزان آتش\r\nدلم فسرده ولى طوطى زبان مرا * رسد ز شكّر نطق خدايگان آتش\r\nاگر ز بيم تو بر خود فلك ببندد در * در آسمان زنى از راه كهكشان آتش\r\nشها مراست زبانى به دولت مدحت * كه همچو آب از او مىشود روان آتش \r\nمولانا ركن الدين مسعود\r\n اى سخى در عاشقى خون خوردن و دم نازَدن * كار هركس نيست ، يا كار تو يا كار من است \r\n* * *\r\n هر دل كه سوخت خود را در آتش محبت * بايد پى تبرّك خاكسترش نگهداشت\r\nاين دل كزو بجانم ، چون صيد زخمى اوست * بازش به او سپارم نتوان گرش نگهداشت \r\nميرزا ابو طالب سخى\r\n سر دهم گر يك نفس اين آه آتشناك را * تا قيامت خرمى نبود بساط خاك را\r\nجان نماند و دل كه در كوى تو خاكستر نشد * بعد از آن در پرده دار اين روى آتشناك را\r\nوصل نامخصوص را دادم به اين هجران خاص * ما به از شهد دغل دانيم زهر پاك را \r\nمير رفع الدين حسين\r\nعرفى شيرازى نيز كه شرح حالش در مجلّد مربوط به شيراز خواهد آمد ، پيرو مكتب معنى طرازى است و عروس معانى را در الفاظ زيبا و فصيح زيورى شايسته بخشيده است ، مخصوصا معانى فيلسوفانه در برخى از ابيات به سخنانش طراز نيكو بسته است .\r\n دهن خويش ببوسند و لب خويش مكند * چون در آيينه ببينند بتان صورت خويش \r\n* * *\r\n در دل ما غم دنيا غم معشوق بود * باده گر خام بود ، پخته كند شيشهء ما \r\n* * *\r\n چگونه مانع نظّاره‌ام شوى كه تو را * ز شوقِ روى تو سر تا قدم نگه خيز است \r\n* * *\r\n از آن به درد دگر هر زمان گرفتارم * كه شيوه‌هاى تو را باهم آشنايى نيست \r\n* * *\r\n\r\n","description":"","footnote":"","page_name":" مقدمه 39 ","page_number":39},
  {"content":"\r\n\r\n حُسنش نيازمند تماشا ز ناز نيست * امّا ز ذوق جلوهء خود بىنياز نيست \r\n* * *\r\n عارف هم از اسلام خرابست و هم از كفر * پروانه چراغ حرم و دير نداند \r\n* * *\r\n آن‌كه مىكرد مرا منع پرستيدنِ بت * در حرم رفته طواف در و ديوار چه كرد ؟ \r\n* * *\r\n خميرمايهء آسايش است لاى شراب * بگو كه صاف‌كشان جرعه‌اى ز ته گيرند \r\n* * *\r\n زمانه گلبن عيش كه را به يغما داد ؟ * كه گل به دامن او دسته دسته مىآيد \r\n* * *\r\n ز نقص تشنه لبى دان به عقل خويش مناز * دلت فريب گر از جلوه سراب نخورد \r\n* * *\r\n گرفتم آنكه بهشتم دهند بىطاعت * قبول كردن و رفتن نه شرط انصافست \r\n\r\nسبك اصفهانى\r\nپس از گذشت دورانى از مكتب وقوع در عهد صفوى ، كه بنابر سادگى و خودمانى بودن بيان و ذكر حالات و اطوارى است كه به گونهء واقع ، بين عاشق و معشوق پيش مىآيد ، مكتب معنى طرازى كه نقطهء مقابل آن بود و با تفكر و معنىآفرينى آميزش داشت به ظهور رسيد كه مسيحاى كاشانى ، عرفى شيرازى و ابو تراب بيك فرقتى از ناموران اين سبك بوده‌اند . بعد از آن در اصفهان به حكم ذوق صنعت‌گرايى و هنر دوستى كه تواما با خلّاقيتهاى انديشگى و مشغوليات ذهنى در صاحبان ذوق اصفهان وجوه داشته و دارد سبكى به وجود آمد به نام مكتب اصفهان . در اين سبك شاعر براى بيان مقصود ، خواه در غزل عاشقانه و غير آن - كمتر در قصيده - و از پديده‌هايى كه پيرامون خود در طبيعت يا چيزهاى ديگر مىشناسد با خيالبندى و تمثيل و مجاز و استعاره و مناسبتهاى عينى و ذهنى ، مضمونى مىتراشد و آن را پشتوانهء دلالت بر صحت گفتار خود قرار مىدهد .\r\n\r\n","description":"","footnote":"","page_name":" مقدمه 40 ","page_number":40},
  {"content":"\r\n\r\nدر اين مكتب هرگاه اعتدال در مضمون‌آفرينى رعايت شود و از تعمّد و تعهدى با تكلّف ، براى پيدا كردن مضمون در هر بيت احتراز گردد ، سبك دلپسند و خوشايندى به وجود مىآيد كه از نظر تنوع ، پيشرفت شعر را در يك مكتب نوظهور نشان مىدهد و گاهى بىاندازه جالب توجه مىشود . از ويژگيهاى اين سبك خيالبندى و رقت عواطف و سوز كلام و كاربرد اصطلاحات عصر و توجه به مفاهيم گوناگون در شئون زندگى است .\r\nولى ناگفته نبايد گذاشت كه فخامت و شكوه سخن‌سرايى در اين سبك به پايهء استادان گذشته و مكتب خراسانى و عراقى نمىرسد .\r\nاز جمله سرآمدان آن صائب تبريزى اصفهانى ، كليم كاشانى و جلال اسير اصفهانى را مىتوان نام برد .\r\n\r\nبيتهايى از صائب :\r\n ز خار زار تعلق كشيده دامان باش * به هرچه مىكشدت دل ، از آن گريزان باش\r\nتميز نيك و بد روزگار كار تو نيست * چو چشم آينه در خوب و زشت حيران باش\r\nقد نهال خم از بار منت ثمرست * ثمر قبول مكن سرو اين گلستان باش\r\nدرونِ خانهء خود هر گدا شهنشاهىست * قدم برون منه از حدِّ خويش و سلطان باش \r\n* * *\r\n زين‌سان كه پاى عزم تو در خواب رفته است * بسيار مشكل است به منزل رسيدنت \r\n* * *\r\n چون نى هر آن‌كه بست كمر در طريق عشق * كام از نوا گرفت اگر پُر شكر نشد \r\n* * *\r\n عنان به دست فرومايگان مده زنهار * كه در مصالح خود خرج مىكنند تو را \r\n* * *\r\n غمى هر دم به دل از سينهء صد چاك مىريزد * ز سقف خانه درويش دايم خاك مىريزد \r\n* * *\r\n ز ابراهيم ادهم پرس قدر مُلكِ درويشى * كه طوفان ديده از آسايش ساحل خبر دارد \r\n* * *\r\n\r\n","description":"","footnote":"","page_name":" مقدمه 41 ","page_number":41},
  {"content":"\r\n\r\n از هواداران به اين روز سياه افتاده‌ام * در ترقى بود كارم تا حسودى داشتم \r\n* * *\r\n آنچه از چرخ بر ارباب سخن مىگذرد * جاى رحم است بر آن سرو كه موزون باشد \r\n* * *\r\n چون شيشهء بىمى نبود قابل اقبال * باغى كه درو بلبل خونين جگرى نيست \r\n* * *\r\n فراغِ بال ز مرغان اين چمن مطلب * اگر هماى بود درد استخوان دارد \r\n* * *\r\n بر روى ناز بالش گل تكيه مىزند * عاشق به شوخ چشمى شبنم نديده‌ام \r\n* * *\r\n فريب فضل از عمّامهء زاهد مخور زنهار * كه در گنبد ز بىمغزى صدا بسيار مىپيچد \r\n* * *\r\n نشنيده‌يى كه مىشكند سنگ سنگ را * از بادهء كهن ، غم ديرينه مىرود \r\n* * *\r\n گوش سنگين سنگ دندان تهى مغزان بود * هرچه در حق تو گويد مدعى نشنيده گير \r\n* * *\r\n سر به هم آورده ديدم برگهاى غنچه را * اجتماع دوستان يكدلم آمد به ياد \r\nدر ديوان صائب ابياتى كه از اين دست آورديم ، در مكتب اصفهانى است ، ولى بسيارى ديگر پيچيده و تا حدى مبهم است و رنگ هندى دارد و اين به عقيدهء نگارنده نتيجهء سفر او به هند و آميزش با شاعرانى است كه پيرو مكتب هندى بوده‌اند و اين اختصاص به صائب ندارد بلكه همه شعرايى كه به سبك اصفهانى روى آورده‌اند ، قسمتى از اشعار آنان در اثر مسافرت به هند دچار ابهام و پيچيدگى سبك هندى شده است .\r\nنمونه‌اى از اشعار صائب كه صبغهء هندى گرفته است :\r\n زخمى عشق تو چون رو در بيابان آورد * لالهء خون گرم ، خاكستر به دامان آورد \r\n* * *\r\n\r\n","description":"","footnote":"","page_name":" مقدمه 42 ","page_number":42},
  {"content":"\r\n\r\n نوبهار خطِ آن غنچه دهن در پيش است * دل مجروح مرا سير چمن در پيش است \r\n* * *\r\n خواهيم غوطه در دل خاك سياه زد * اين كوه آهنين كه به پا بسته‌ائيم ما \r\n* * *\r\n در غلط افكنده فانوس مكرر خلق را * ورنه افتاده‌ست يكتا قامت رعناى شمع \r\n\r\nبيتهايى از كليم كاشانى :\r\n ما ز آغاز و ز انجام جهان بىخبريم * اول و آخر اين كهنه كتاب افتاده‌ست \r\n* * *\r\n نشأه از باده نديديم و طرب از مستى * خاك ماتمكده‌اى بود گِل ساغر ما \r\n* * *\r\n وضعِ زمانه قابل ديدن دوباره نيست * رو پس نكرد هركه ازين خاكدان گذشت \r\n* * *\r\n ميخانه نشينيم نه از باده‌پرستىست * از دل نتوان كرد برون حب وطن را \r\n* * *\r\n با من آميزش او الفت موجست و كنار * دم به دم با من و پيوسته گريزان از من \r\nبيتهاى ياد شده در سبك اصفهانى است ولى بسيارى از ابيات ديگر كليم كاشانى تحت تأثير سبك هندى قرار گرفته و صبغهء اصفهانى خود را از دست داده است .\r\nپژوهشهاى روانشناختى مردم اصفهان از صراحت لهجه ، رك‌گويى ، پرهيز از ابهام و در عين حال باريك‌انديشى و مضمون‌گويى و استفاده از تمثيل و اصطلاح حكايت مىكند و بنابراين شعرهاى پيچيده و عقده‌دار كه از نظر معانى بيان هم مطلوب نيست با مكتب اصفهان و ذوق اصفهانى منافات دارد .\r\n\r\nسبك هندى\r\nاين سبك هرچند از مكتب اصفهان اتخاذ شده ولى در نتيجهء داخل شدن سليقه و تفكّر هندى و باريك‌انديشى افراطى در آن ، ابهام و پيچيدگى پيدا كرده و از ويژگى مكتب اصفهان كه فصاحت بيان توام با مضمون‌پردازيهاى مأنوس به ذهن مىباشد ، بر كنار مانده\r\n\r\n","description":"","footnote":"","page_name":" مقدمه 43 ","page_number":43},
  {"content":"\r\n\r\nاست . بسيارى از شاعران مكتب اصفهان وقتى به هند مسافرت مىكرده و با سخنوران بومى هند معاشرت مىنموده‌اند ، سبكشان تحت تأثير آنان قرار مىگرفته و جنبهء هندى پيدا مىكرده است . اين موضوع دربارهء شاعرانى كه در هند اقامت داشته يا رفت‌وآمد مىكرده‌اند عموميت يافته است ، ولى مسلما از اين جهت به پاى اكثر شعراى بومى هند كه اغراق و ابهام و پيچيدگى را در خيال‌بندى معمّاگونه ساخته ، نمىرسيده‌اند .\r\nدر اين مكتب ، معانى و مضمونها از ظرفيت واژه‌ها و شيوهء بيان خارج شده است و گاهى كار الفاظ و تركيبات لفظى را به سستى و بىپايگى و گاه غلط دستورى كشانده و پهنهء هموار سخن‌سنجى را سنگلاخ‌وار نموده است . از نمونه‌هاى بارز اين مكتب يكى بيدل عظيم‌آبادى است كه هرچند شاعرى صوفى مسلك و عارفى حكيم است ، امّا بسيارى از شعرهاى او از جهت معنا قابل فهم نيست و بايد شرح و بسط داده شود به نمونه‌هايى اشاره مىكنيم :\r\n افراط ناقبولى بر خاك آبرو چيد * مغز جهات گرديد از شش جهت رد ما \r\n* * *\r\n نام طلوع خورشيد شهرت‌نماى صبح است * تا او نكرد شوخى ما متهم نبوديم\r\nهمت چه سرفرازد انديشه بر چه تازد * آن‌جا صمد نگشتيم ، اين‌جا صنم نبوديم \r\n* * *\r\n بحر هر سو رو نهد ، امواج گرد راه اوست * فصل سيرِ دل گذشت اكنون به چشم ما بيا \r\n* * *\r\n سحر ز شرم رُخَت مطلعى بتاب رساندم * زمين خانهء خورشيد را به آب رساندم\r\nپيام مُلك يقينم نداشت قاصد ديگر * چو عكس از آينه برگشتم و جواب رساندم\r\nبه يك قدح بدر آوردم از هزار حجابش * تبسم سحرى گفتم آفتاب رساندم \r\n* * *\r\n همه جاست شوق طرب كمين ، ز وداع غنچه گل‌آفرين * تو اگر ز خود روى اين‌چنين ، به تو از تو خوبترى رسد \r\n* * *\r\n با هيچ كس حديث نگفتن نگفته‌ام * در گوش خويش گفته‌ام و من نگفته‌ام \r\n\r\n","description":"","footnote":"","page_name":" مقدمه 44 ","page_number":44},
  {"content":"\r\n\r\n اين دشت و در به ذوق چه خميازه مىكشد * رمز جهان به جيب و به دامن نگفته‌ام\r\nافشاى بىنيازى مطلب چه ممكن است * پُر گفته‌ام ولى به شنيدن نگفته‌ام\r\nظرف غرور نخل ندارد نيازِ بيد * با هركسى همين خُم گردون نگفته‌ام \r\n* * *\r\n مكش خجالت محرومى از غرور تعيّن * چه من چه او همه با توست اگر تو با تو نباشى\r\nفناى موج ، تلافى گرش فناى محيط است * نكُشت عشق كسى را كه خون‌بها تو نباشى\r\nطمع به شش جهت بسته راه حاصل مطلب * جهان همه در باز است اگر گدا تو نباشى \r\n* * *\r\n اگر هستى ز جِيبِ ذرّه صد خورشيد بشكافد * ندارد عُقدهء موهومى من بازگرديدن \r\nاكثر اشعار بيدل هرچند به آسانى قابل فهم نيست و نياز به توضيح و تفسير دارد ، ولى از اين جهت كه حاوى مطالب فلسفى و تعبيرات وحدت وجودى و داراى عمق معنا مىباشد ، در جاى خود نيز منزلتى دارد منتها چون اين نحو گفتار مبهم به شاعرانى كه پايه و مايهء بيدل را فاقد بودند نيز سرايت كرد و شعرشان از ژرفاى معانى حكمى و دقت افكار عالى بىنصيب بود ، ذوق عمومى شعرخوانان و شعردوستان را در ايران ، مقارن اواخر عهد صفوى از اين سبك بيزار نمود و در اصفهان عدّه‌اى از شاعران را به فكر اعادهء سبك سخنوران دلنشين و روان استادان پيشين انداخت ؛ و ناگزير ، انجمن مشتاق به سرپرستى او بر ضد سبك هندى بنيان گرفت و مدّت دويست سال از اواخر عهد نادرى تا اواسط دورهء مشروطيت سبك هندى به كلّى منسوخ گرديد و زمينه شعرگويى و پيكر فصاحت و بلاغت حياتى تازه يافت . هرچند در دوره بازگشت ادبى ، شعر دوباره جنبهء دربارى پيدا كرد و با همان روش شاعران قديم ، ستايشگرى رايج گرديد و سخن‌سرايان بزرگى مانند آذر ، قاآنى ، صبا ، سروش ، شيبانى ، فروغى بسطامى و برخى ديگر به عرصهء سخنورى تاختند ، ولى از جهت معنوى و فكرى نتوانستند با دنياى مترقى و اوضاع زمان ، خود را تطبيق دهند و حقّ نوزايى ادبى را از اين جهت ادا كنند . النهايه خدمتشان از اين بابت كه زمينهء شعر فصيح و نامبهم را براى شاعران دوره مشروطه آماده كردند و زبان فارسى را از كوره‌راههاى ناهموار به شاهراه شفافيت و شيوايى هدايت نمودند ، درخور قدردانى هستند ، به عنوان نمونه به غزلى در سبك هندى اشاره مىكنيم :\r\n\r\n","description":"","footnote":"","page_name":" مقدمه 45 ","page_number":45},
  {"content":"\r\n\r\n حجاب حُسن دارد اين‌چنين پيوسته بد خُويَش * حيا تعويذ بازو كرده نقش چين ابرويش\r\nاثر جوشيست ز آه كشتگان خنجر نازش * بود دست دعاگردى كه برمىخيزد از كويش\r\nچه خواهد كرد با ما سينه‌ريشان زلف مشكينى * كه مىريزد ختن جاى رقم در وصف گيسويش\r\nاگر از دل تراوش كم كند خوناب معذورم * كباب من ندارد اشك از بس گرمى خويش\r\nكه دارد آفرين تاب تماشاى رخ آن گل * كه من از خود روم چون در دماغم مىرسد بويش \r\nآفرين لاهورى\r\nبراى خوانندگان پوشيده نماند كه اين كتاب مربوط به شاعران كاشان است ، اشعار و مطالبى از سخنوران سبك اصفهانى و مكتب هندى در اين كتاب وجود ندارد ، ولى چون اين پيشگفتار راجع به اوضاع و احوال ادبيات بويژه شعر در عصر صفوى نگارش يافته است ، به خصوصيات اين دو سبك هم پرداختيم .\r\nدر پايان لازم مىدانم از زحمات بىاندازه‌اى كه جناب آقاى محمد حسين نصيرى وكيل پايه يك دادگسترى در همكارى با من براى آماده كردن اين تذكره از جهت بازنويسى از متن عكسبردارى شده و تصحيح مطبعى و تهيّهء لغت‌نامه و غيره متحمل شده‌اند سپاسگزارى كنم و متذكر شوم كه بار عمدهء اين خدمت ادبى بر دوش ايشان قرار داشته است . همچنين از مديريت محترم مركز پژوهشى ميراث مكتوب جناب آقاى دكتر اكبر ايرانى كه با چاپ اثر موافقت كردند و كليه همكاران ايشان و نيز از آقايان عاطفى كاشانى و مهدى صدرى - كه در آخرين مقابله متن با نسخهء اساس و دقت در ماده تاريخ‌ها - همكارى داشته‌اند كمال امتنان را دارم .\r\nتهران اسفندماه سال 1383 خورشيدى اديب برومند\r\n\r\n","description":"","footnote":"","page_name":" مقدمه 46 ","page_number":46},
  {"content":"\r\n\r\nنمايش تصوير\r\nتصوير صفحهء آغازين نسخهء كتابخانه مجلس شوراى اسلامى\r\n\r\n","description":"","footnote":"","page_name":" مقدمه 47 ","page_number":47},
  {"content":"\r\n\r\nنمايش تصوير\r\nتصوير صفحهء دوم نسخهء كتابخانه مجلس شوراى اسلامى\r\n\r\n","description":"","footnote":"","page_name":" مقدمه 48 ","page_number":48},
  {"content":"\r\n\r\n\r\n[ مقدّمهء مؤلّف 
  ]\r\nبسم اللّه الرحمن الرحيم ربّ وفّقنى لاتمامه بحقّ محمد و آله\r\nحمد و سپاس بىعدد آفريدگارى را سزد كه نفس ناطقه را معدن جواهر اسرار معرفت و منبع زلال حكمت گردانيد ، تا نوع انسان به استعداد كمالات قولى و فعلى ، به اصناف سعادات دنيوى و اخروى مخصوص گردد . و شكر و ثناى بىقياس ، پروردگارى را زيبد كه آئينهء جان را ، كه جام جهان‌نماى قدرت است به صيقل انوار ذات و صفات خود منوّر ساخت ، تا به عكس جمال و جلال لم يزلى ، اسرار توحيد و محبّت در دايرهء مركز بشريّت متجلّى شود . آن جميلى كه فرايد فوايد عوايد جناب او عزّ عن التشبيه بر ذمت اولو الالباب قرضى متحتّم است « 1 » كه :  يا أَيُّهَا النَّاسُ اذْكُرُوا نِعْمَتَ اللَّهِ عَلَيْكُمْ  « 2 » . آن جليلى كه مجامع محاسن حضرت احديّت او جلّ عن التمثيل بر قوت نهمت ذوى العقول فرضى واجبست كه :  لَهُ الْحَمْدُ فِي الْأُولى وَ الْآخِرَةِ  « 3 » .\r\nرباعيّه\r\n آنجا كه كمال كبرياى تو بود * عالم نمى از بحر عطاى تو بود\r\nما را چه حدِ حمد و ثناى تو بود * هم حمد و ثناى تو ، سزاى تو بود \r\nآن قادرى كه مشّاطهء قدرتش چهرهء حلى بندان تتق‌نشين غنچه ، بگلگونهء صنع بديع\r\n\r\n\r\n","description":"","footnote":"\r\n( 1 ) . اصل : فرضى متّحمست .\r\n( 2 ) . فاطر / 3 .\r\n( 3 ) . قصص / 70 .\r\n","page_name":" 1 ","page_number":49},
  {"content":"\r\n\r\nآراسته ، در فصل ربيع بر نظاره گيان مناظر بساتين بدين دست جلوه مىدهد كه :  فَانْظُرْ إِلى آثارِ رَحْمَتِ  « 1 »  اللَّهِ كَيْفَ يُحْيِ الْأَرْضَ بَعْدَ مَوْتِها .  آن صانعى كه خامه نقّاش صنعش به مداد امداد و الوان اكوان ، بر الواح اشباح لعبتان پرىنژاد و دلبران شيرين نهاد ، بر اين صورت چهره مىگشايد كه :  وَ صَوَّرَكُمْ فَأَحْسَنَ صُوَرَكُمْ  « 2 » . آن حكيمى كه ملك و ملكوت به حكمت او موجود است و عزّت و جبروت به حضرت او منسوب .  أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  « 3 » .\r\nنظم\r\n و فى كلّ شىء له آية * يدلّ على انّه واحد \r\nشعر\r\n سرّ ذاتت درنيابد هيچكس * حيرت آمد حاصل دانا و بس\r\nگرچه توحيد تو مىخوانيم ما * هم تو دانايى كه ، نادانيم ما \r\nو درود بىقياس و صلوات مرصوص الاساس ، نثار روح مطهّر و مرقد معطّر آن صدر جريدهء انبياء ، و آن بيت القصيدهء اصفياء ، آن سند مختار و سيد اخيار كه آئينه‌زداى بصاير و ابصار اولو الانظار و گره‌گشاى ساير سراير خواطر و افكار است .\r\nشعر\r\n چراغ‌افروز چشم اهل بينش * طراز كارگاه آفرينش \r\nاعنى ابو القاسم محمد المختار - عليه افضل الصلوات و اكمل التحيّات - و درودى كه چون نسيم سحرى طرّهء مشكين سنبل بر عارض گلبرگ طرى شكند و صلواتى كه در روح‌پرورى با نفايس انفاس سحرى همسرى كند و همچنين صلوات ما لا كلام و تحيّات بىانجام بر ارواح مطهّر و اشباح مقدّس آل و اولاد و عترت فرخنده‌فال او باد ، كه هريك مهر آسمان ولايت و شمع دودمان نبوّت‌اند خصوصا بر آن ناصب رايت هدايت و كاسر لشكر غوايت ، شاه ايوان   هَلْ أَتى   « 4 » و ماه آسمان « لا فتى » مدرّس مدرسهء « سلونى » « 5 » ، معلّم « علم لدنّى » ، اعنى اسد اللّه\r\n\r\n\r\n","description":"","footnote":"\r\n( 1 ) . اصل : اثر رحمته .\r\n( 2 ) . تغابن / 3 .\r\n( 3 ) . اعراف / 53 .\r\n( 4 ) . انسان / 1 .\r\n( 5 ) . اشاره به فرمايش حضرت امير ( ع ) : « سلونى قبل ان تفقدونى » .\r\n","page_name":" 2 ","page_number":50},
  {"content":"\r\n\r\nالغالب ، على بن ابى طالب - صلوات اللّه عليه و عليهم اجمعين .\r\nرباعيّه\r\n اى پادشه ملك امامت به كمال * تعريف كمال تو نگنجد به خيال\r\nوصف تو چه حد كس ، كه اوصاف تو را * فرمود خداوند تبارك و تعال \r\n\r\nذكر محامد و دعاى پادشاه اسلام - خلّد اللّه تعالى ظلال عدالته و حشمته الى يوم القيامة به حق محمد و آله خير الانام -\r\nمقتضاى سير حكمت خداى - عزّ و جلّ - و قضيت ارادت او - عمّ سلطانه و عزّ شأنه - كه پادشاه بحقّ و جهاندار مطلق است ، و خلعت مملكت از درگاه مشيّت او مىآرند و تشريف سلطنت در بارگاه احديت او مىبخشند تا اساس اركان جهان نهاده و بنياد بناى عالم كون و فساد را افراشته گردانيده ، آن بوده است كه جهان در هيچ حالى بىجهاندارى نباشد و جهانيان هيچ وقت بىآمر و ناهى روزگار نگذرانند ، و به هر قرنى منصفى متّصف بر رعايت حال رعايا قيام مىنمايد ، و عادلى عالم ، به جهت حوزهء خلايق نامزد مىشود و پيوسته ديهيم اقاليم عالم به شهريارى بيدار ، هوشيار ، خداترس و ديندار مزيّن بوده است و تخت ملك روى زمين به فرّ و بخت فرماندهى دين‌پرور دادگستر محسّن مىباشد كه بارگاه « 1 » او معترك ظلمت تواند بود و درگاه او مأل و سمال متظلّمه را شايد ، و رحمت فايض او به هيچ علّت سايهء حمايت از سر محروران صدمت حرارت « 2 » برندارد و رأفت شايعش در هيچ حالت شعاع آفتاب نصفت را از تشنگان بيابان حيف منع نكنند و رياش انتعاش از افتادگان كوى جور بازندارد . از بيم صولت او انديشهء تطاول در هيچ دل قرار نگيرد ، و خوف سياستش تعدّى را در هيچ دماغى متمكّن نگذارد تا اهل صلاح در پردهء فلاح زندگى كنند ، و زمرهء سداد به هيچ ضرورت از جادهء رشاد بيرون نه افتد .\r\nبنابراين مقدّمات و موجبات چون سلاطين دوحهء سلطنت ، مقتداى عاشقان حضرت احدى و پيشواى صادقان جناب صمدى ، اعنى شيخ صفى - تغمّدهم اللّه بغفرانه - دايم روزگار بر\r\n\r\n\r\n","description":"","footnote":"\r\n( 1 ) . اصل : يادگاه .\r\n( 2 ) . اصل : حرارت صدمت .\r\n","page_name":" 3 ","page_number":51},
  {"content":"\r\n\r\nانصاف مظلومان مقصور داشته‌اند و در انتظار و انتصاف ايشان از ظالمان مبالغه‌ها نموده ، چنانچه به « 1 » بغاث الطّيور در عهود همايون ايشان از پنجهء قهر جوارح به هيچ وقت هيچ آسيب نرسيده است و وحوش برارى در ايّام دولت ايشان از سباع ضوارى در امان روزگار گذاشته‌اند . ابواب برّ ايشان مقيم بر اصحاب سلامت گشاده بوده و راه حرمان بر هيچ مسلمان بسته نيامده ،  فَلِلَّهِ الْحَمْدُ رَبِّ السَّماواتِ وَ رَبِّ الْأَرْضِ رَبِّ الْعالَمِينَ  « 2 » ، كه برحسب اين مقدمات درين روزگار حلّ و عقد و قبض و بسط ممالك اسلام را در قبضهء تسخير پادشاه كامكار ديندار نهادند ،  وَ اللَّهُ يُؤْتِي مُلْكَهُ مَنْ يَشاءُ  « 3 » ، و خلعت خلافت ظاهر و باطن و تاج سلطنت عالم صورت و معنى به پادشاه اسلام دادند  إِنَّ هذا لَهُوَ الْفَضْلُ الْمُبِينُ  « 4 » ، اعنى فرمانده ، هفت اقليم ، آفتاب سپهر شاهى ، سايهء لطف الهى ، نگين خاتم سلطنت ، واسطهء عقد خلافت ، فاتح عقد كامكارى ، تميمهء وشّاح جهاندارى ، ديباچهء صحيفهء معدلت ، صدر جريدهء مكرمت ، نهال باغ جمال ، سرو بستان كمال ، سلطان اعظم ، شاهنشاه اعدل اعلم ، مالك رقاب الامم ، ملجأ سلاطين العرب و العجم ، ظلّ اللّه فى الارضين ، خليفهء رب العالمين ، ناصر بلاد اللّه شرقا و غربا ، حامى عباد اللّه بعدا و قربا ، ماحى ظلم الظلمة بالسّيف القاضب ، ناشر العدل و الاحسان برأيه الصايب ، المخصوص بعناية اللّه ، المعطوف بعواطف اللّه ، المنظور به نظر اللّه ، الملك الفيّاض ابو المظفّر السلطان ، شاه عباس الصّفوى ، خلّد اللّه تعالى ظلال دولته و ابّهته الى يوم الدين بمحمد و آله الطيّبين الطاهرين .\r\nبيت\r\n گردون نهاده چشم و زمانه نهاده گوش * هر حكم را كه راى وى امضا كند همى \r\nو اكنون كه دور دولت اين پادشاه دين‌پناه - اعلى اللّه شأنه - كه ايّامش به دوام مقرون باد و اوقاتش از آفات مصون ، رسيده اقتدا به آباى كرام كرده بر آن قرار ، انوار معدلت ايشان - انار اللّه براهين الماضين منهم و ادام اللّه دولة « 5 » الباقين - عالم را منوّر گردانيد و آثار نصفت به اظهار رسانيد و خطّهء گيتى را باز به حالت عمارت آورد . ملوك جهان به عبوديتش التجا كردند و\r\n\r\n\r\n","description":"","footnote":"\r\n( 1 ) . اصل : - به .\r\n( 2 ) . الجاثيه / 36 ؛ اصل : فلله الحمد رب العالمين و رب السماوات و رب الارضيين .\r\n( 3 ) . بقره / 247 .\r\n( 4 ) . نمل / 16 .\r\n( 5 ) . اصل : دولته .\r\n","page_name":" 4 ","page_number":52},
  {"content":"\r\n\r\nسلاطين روزگار به طريق معهود پناه باز به درگاهش آوردند .\r\nشعر\r\n اين است كه آثار جهانبانى و دولت * از طلعت زيباش چو خورشيد هويداست \r\nوجود او كه جان مصوّر و روح مجسّم است ، در ميان اشخاص بشرى  إِنْ هذا إِلَّا مَلَكٌ كَرِيمٌ  « 1 » . صفت يافته چون ماه چهارده ميان ستاره هويداست ، و ايّام دولت ابد پيوندش كه سكينهء بلاد و عبادست چون ملّت اسلام از ساير ملل و اديان پيدا .\r\nبيت\r\n يلوح فى دول الانام دولتكم * كانّها ملّة الاسلام فى الملل \r\nاميد كه ايزد تعالى آفتاب دولتش تابنده و ظلّ معدلتش را پاينده داراد تا جهانيان در سايهء رأفتش به منتهاى همّت و قصاواى امنيّت رسند ،  وَ ما ذلِكَ عَلَى اللَّهِ بِعَزِيزٍ  « 2 » . امّا بعد چنين گويد بندهء كمينه تقى الدين محمد بن شرف الدين على الحسينى درين وقت كه اين نوباوه كه مسمّاست به خلاصة الاشعار و زبدة الافكار از كتم عدم به مكمن ظهور رسيده و تذكرة الشعراء و مجالس النفايس و مكارم الاخلاق را تلوى ميمون نهاد پديد شده و تربى همزاد در وجود آمده ، اگر اين كريمه كه در حجال كرامت پرورش يافته است به دستيارى مشاطهء قبول عالى حضرتى كه مقصد اصلى اين تأليف است ، زيب و زينت قبول يابد ، عجب نباشد ؛ چه گوشهء چتر دولتش سايه بر سر خورشيد انداخته است و منجوق رايت عزّتش پاى بر فرق فرقدين نهاده ، با فرّ فريدونى ، سرير جمشيدى گرفته و با عدل نوشيروانى ، افسر فرمان‌فرمايى يافته و با شكوه صفدرى ، رايت اسكندرى برافراخته و به انجاى حيدرى و شجاعت غضنفرى ملك صورى و معنوى را مسخّر ساخته :\r\nبيت\r\n از مرتبه دانىست ورين مرتبه‌دارى * ايزد ندهد مرتبه جز مرتبه‌دان را \r\nاعنى نواب عالى حضرت ، خلافت مرتبت ، سلطنت منقبت ، كيوان رفعت ، گردون بسطت ، مشترى مكان ، بهرام صولت ، خورشيد طلعت ، زهره عشرت ، عطارد فطنت ، ماه عزيمت ،\r\n\r\n\r\n","description":"","footnote":"\r\n( 1 ) . يوسف / 31 .\r\n( 2 ) . ابراهيم / 20 .\r\n","page_name":" 5 ","page_number":53},
  {"content":"\r\n\r\nرعد مراكب ، برق مواكب ، ابر شكوه ، باران گروه ، شامل بذل ، فايض عدل ، سحاب بنان ، شهاب سنان ، فلك مدار ، قطب وقار ، نتيجهء اكابر السلاطين و سلالهء اعاظم الخوانين ، شماء للسلطنة و الايالة و الامارة و الحكومة و العزّ و الاجلال و الاحسان ، الواثق بعواطف اللّه الملك المنّان ، ابو المؤيّد و المنصور ، لا زالت شموس سلطنته و شوكته طالعة من افق العدالة ، و نيّر عظمته و رأفته لامعة من فلك الحشمة و الجلالة . اميد كه ايزد تعالى ذات عديم المثال او را كه نور مشخص و سايهء لطف آفريدگار است ، از طوارق حدثان در كنف امن‌وامان صيانت كناد و بهار عمر و جوانيش را از آسيب خزان ، نقصانى مرساد . بحقّ محمد و آله الامجاد .\r\nشعر\r\n تا بود سوزنده نار و تا بود سازنده باد * تا بود پوينده آب و تا بود پاينده طين\r\nباد اقبالش مدام و باد ايّامش به كام * باد گردونش غلام و باد يزدانش معين \r\nو مقصود درين توسّل به انتساب اين القاب همايون طلعت و غرض از انتماء بدين اسماى متبرّك فطرت ، آن است تا به طفيل صيت صبا جولان ، جولان او در ميدان دوران متداول گردد و در بلاد و سواد جهان مقبول و در سمع صغير و كبير جاىگير آيد و نسيم قبول خاصّ و عام بر آن وزد و نيز اين كمينه با دلى و هزار اميدوارى روى ملازمت بر آستان عبوديت نهاده و چشم استعطاف در مراحم و مكارم خسروانه گشوده ، هرچند روزگار در خس‌پرورى و جفاگسترى عادت خويش فرونمىگذارد و به عسى و لعلّ روزى به شب رسانيده مىگويد :\r\nشعر\r\n مرا شكايت دور سپهر بسيار است * اگرچه مىنزنم دم ز اندك و بسيار\r\nميان عالم و جاهل تفاوت اينقدر است * كه اين كشيده عنان است و آن گسسته مهار \r\nامّا صدق نيّت و خلوص عقيدت و ثبات قدم در مراسم خدمتكارى و مواظبت بر وظايف ثناگسترى و حق‌گزارى ، هر زمان نويد اميد به گوش دل مىرساند كه در سايهء اين حضرت ، كه اطباق و ابراج آسمان ، سايه‌پرور جاه اوست و ارجا و اقطار زمين از طوارق حدثان و حوادث زمان در پناه او ، آفتاب دولت هر آينه از مطلع اقبال روى نمايد و عروس مراد بر منصّهء امانى چهره گشايد .\r\n\r\n","description":"","footnote":"","page_name":" 6 ","page_number":54},
  {"content":"\r\n\r\nبيت\r\n درين مدّت اگر دولت نيابم * به اميد كدام اميد باشم \r\nمأمول از كرم پادشاهى آنكه ذيل عفو بر هفوات اين بنده مبسوط گرداند و پايهء او را درين بارگاه از پاى ملخى به حضرت سليمان - عليه السّلام - كم نيارد « 1 » :\r\nبيت\r\n نه تو كمى ز سليمان و من كم از مورم * قبول كن چو سليمان عطاى موران را \r\nو دعاى اين حضرت را كه آمين از روح الامين مىبايد ، بدين چند كلمه اختصار افتاد . الهى تا مقبولان مقبل و بلندهمّتان روشندل ، در اوان هجوم وقايع و وقوع حوادث دست در عروة الوثقاى صبر زنند و پاى بر جادهء شكيبايى نهند ، جهت ملاحظهء عدل‌گسترى و مسكين‌پرورى وجود با جود بىهمال و ذات اشرف عديم المثالش باقى داراد و اقدام اقدار جلالش را بر معارج رفعت راقى ، بالنّبى و آله الطيّبين الطاهرين .\r\n\r\nالمناجات بقاضى الحاجات\r\nالهى به حرمت آن مشتاقان كه در عالم صدق ، علم عشق برافراختند و جان جهان را در راه رضاى جانان درباختند ، صوفى جان صافى را از زاويهء تنگ قالب خويش ، خلوتخانهء ذكر دوست ساختند و در مجمر وجود جز عود كرم و جود نسوختند ، و در انجمن دين جز شمع يقين نيفروختند « 2 » ، كه ما منتظران ادرار و انعام را از ابر كرم و غمام انعام خود نشسته باز مگردان ، و بر روان ما گنهكاران ابواب مرحمت و مغفرت گشاده گردان و در آن ساعت كه از رستهء بازار دنيا در دكان ، دربنديم ، جوهر نفيس توحيد را بر ما پاينده دار و ما را به حضرت بىچون خود نزديك دار .\r\nرباعيّه\r\n يا رب دم مرگ لطف بيشم بخشى * و آنگه به دل خستهء ريشم بخشى \r\n\r\n\r\n","description":"","footnote":"\r\n( 1 ) . اصل : كم نيابد .\r\n( 2 ) . اصل : نافروختند .\r\n","page_name":" 7 ","page_number":55},
  {"content":"\r\n\r\n آن لحظه كه خويشان همه بيگانه شوند * اميد كه آن لحظه به خويشم بخشى \r\nخداوندا ، ملكا ، ديّانا به حرمت پاكان درگاهت كه قالب ما را به توفيق هدايت ، كردار ده ، و قلب ما را از تلقين عنايت ، گفتار بخش ، نورى ده كه ظلمت جرايم را به باد بردهيم ، علمى ده كه به حصول آن به عمل صديقان رسيم .\r\nرباعيّه\r\n يا رب دل پاك و جان آگاهم ده * آه شب و گريهء سحرگاهم ده\r\nدر راه خود اوّل ز خودم بى خود كن * و آنگه بىخود ز خود ، به خود را هم ده \r\n\r\nامّا المقدّمة\r\nدر بيان فضيلت علم فصاحت و بلاغت و تفضيل شعرا بر اصحاب صناعت . بر رأى عالم افروز ناظمان لآلى بلاغت و ضماير خجسته مآثر صيرفيان جواهر براعت ، مختفى و محجوب نيست كه آدمى به شرف قوّت نطق و تميز ، از اصناف حيوانات بهتر است و گرنه در وجود بر جميع موجودات باز است ، و از بزرگى سخن است كه بارى ، عزّ اسمه ، به پيغمبران - عليهم السلام - سخن فرستاد و ايشان را بدان گرامى كرد و درجهء بزرگ نهاد .\r\nشعر\r\n گر بُدى گوهرى وراى سخن * او فرود آمدى به جاى سخن \r\nو رسول - صلى اللّه عليه و آله - فرموده است كه : جمال الرّجل فصاحة لسانه ، يعنى نيكويى مردم به فصاحت زبان است . امام ناطق جعفر بن محمد الصادق - صلوات اللّه عليه - مىفرمايد : « ما انعم اللّه على عبد نعمة اكثر ممّا اعطاه اللّه فى اللّسان فصاحة و فى الكلام حلاوة » ، يعنى خداى تعالى بنده را نعمتى ندهد بزرگتر از آن‌كه او را فصاحتى بدهد در زبان و حلاوتى در سخن . و سخن موزون در ميان كلام آدميان گوهرى است در كمال طراوت و صفا و رفعت ، و منزلت اشعار فصاحت انتما امرى است بغايت ظاهر و پيدا . خرد خرده‌شناس را نقدى رايجتر از او به دست درنيايد و طبع فضيلت اقتباس را صورتى زيباتر ازو روى ننمايد ، و يكى از دلايل علوّ مرتبت شعر و شعرا و سموّ منزلت سحرپردازان سخن‌آرا آن است كه فصحاى\r\n\r\n","description":"","footnote":"","page_name":" 8 ","page_number":56},
  {"content":"\r\n\r\nكفّار در وقت انكار نبوّت سيّد ابرار - صلّى اللّه عليه و آله الاطهار - قرآن معجز بيان را به شعر نسبت كردند و آن حضرت را از جملهء شعرا شمردند ، چنانچه محقّق نامى مولانا عبد الرحمن جامى اين معنى را در سلك بيان كشيده مىگويد :\r\nشعر\r\n پايهء شعر بين كه چون ز نبى * نفى نَعتِ پيمبرى كردند\r\nبهر تصحيح نسبت قرآن * تهمت او به شاعرى كردند \r\nو آنكه حضرت حق - سبحانه و تعالى - به كلمهء  وَ ما عَلَّمْناهُ الشِّعْرَ وَ ما يَنْبَغِي لَهُ  « 1 » ، دامن عصمت خاتم الانبياء را از آلايش اين تهمت مبرّا گردانيد ، نه جهت آن است كه كلام منظوم فى الواقع مذموم است ، بلكه مشعر به آن است كه معاندان ، فرقان حميد را داخل شعر ندانند و صاحب مقام محمود را در سلك شعرا منتظم نگردانند . و اگرنه چنين بودى بايستى كه هيچ از قرآن موزون نبودى و بر اوزان شعر موافقت نداشتى و حال آنكه بسيارى از آيتهاى فرقانى بر اوزان شعر واقع شده ، و نيز به زبان معجز بيان آن حضرت ابيات جارى شده ، چنان كه به ثبوت پيوسته كه در روز حرب حنين فرموده‌اند :\r\n انا النّبى لا اكذّب * انا ابن عبد المطّلب \r\nو از ائمّهء رفعت مقدار نيز اشعار بسيار منقول است به تخصيص حضرت شاه اوليا و برهان اتقيا ، اسد اللّه الغالب ، على بن ابى طالب - عليه الصلاة و السلام - ، چه ديوان بلاغت نشانش مشهور است و ابيات فصاحت آياتش بر السنه و افواه مذكور ، و بعضى از آن ديوان در صدر اين خلاصه مثبّت گشته تا ناظران را تطلّعى باشد و بىشائبهء لاف و غايلهء گزاف « 2 » ، اين فن شريف ، طراز خلعت كمالات انسانى است ، و اين صنعت لطيف سبب وصول به عالى مراتب سعادات جاودانى ، لاجرم پيوسته شعراى دوران در تفوّق بر امثال و اقران توسّل به آن نموده‌اند و همواره سخنوران فصاحت نشان نزد سلاطين عالىشان و خواقين متعالى مكان ، معزّز و محترم بوده ، ليكن اكثر ايشان بر درجات متساوى ننشينند و بر رتبات متفاوت فرود « 3 » آيند و بر طبقات مختلف ظاهر شوند ، چنانچه جماعتى بر كسب سعادات اخروى اقدام\r\n\r\n\r\n","description":"","footnote":"\r\n( 1 ) . يس / 69 .\r\n( 2 ) . اصل : گذاف .\r\n( 3 ) . اصل : فرو .\r\n","page_name":" 9 ","page_number":57},
  {"content":"\r\n\r\nنمايند و گروهى در تحصيل هواوهوس روزگار به اتمام رسانند و فوجى برزخ باشند ميان دو طايفه و محقّق عارف مولانا اهلى شيرازى مناسب احوال ايشان اين قطعه فرمايد :\r\n شاعران در جهان دو طايفه‌اند * نيك و بدشان ز حد شرح به در\r\nنيك ايشان به از فرشته بود * بد ايشان ز سگ بود كمتر \r\nاگرچه صانع قديم و مبدع حكيم - جلّ و علا - هر آفريده كه از عالم غيب به شهرستان وجود فرستاده ، او را طبيعتى داده كه از مقتضاى آن طبيعت بيرون نتواند رفت ، و از اينجاست كه محقّقى مىفرمايد : سينهء هركس گنجينهء سرّ اوست ، از وعاى هركس آن ترشّح كند كه در اوست و نيز ارباب عقول كه امناى اسرار عيوبند به طريق كشف و يقين دانسته‌اند كه حق - جلّ و علا - هر احدى را به خلعت شايسته و موهبت بايسته مشرّف ساخته نسبت به قدر قابليت ذاتش بر جادّهء مراتب ، مستقيم مىدارد ، و هر شىء را در كارخانهء وجود به نقشى و صفتى چنان فريفته مىسازد كه به سبب ملاحظهء آن پرواى رؤيت غيرش نمىماند .\r\nشعر\r\n هركسى را بهر كارى ساختند * مهر آن اندر دلش انداختند \r\nهرچند ،\r\nبيت\r\n آن‌كه پرگار زد اين دايرهء مينايى * كس ندانست كه در گردش پرگار چه كرد \r\nاگرچه اينها گلدستهء يك گلشن و نوباوهء يك چمنند امّا اختلاف در حقيقت ذات ايشان بسيارست .\r\nرباعيّه\r\n خوش باش كه در ازل نپرداخته‌اند * كار من و تو بىمن و تو ساخته‌اند\r\nبر نطع قضا و كعبتين تقدير * نرد من و تو بىمن و تو باخته‌اند \r\nغرض از تمهيد اين مقدّمات و مقصود از تنشيد اين كلمات آن است كه چون خلاصهء اشعار شعراى برگزيده از مشايخ و حكماى متقدّمين و فضلا و عرفاى متأخّرين را در اين خلاصه به هم آورديم و زبدهء افكار مبدعات طريف و تالد را جمع گردانيديم و از هر نوع\r\n\r\n","description":"","footnote":"","page_name":" 10 ","page_number":58},
  {"content":"\r\n\r\nچندين ابيات رنگين و نكات شيرين ترتيب داديم ، اكنون محلّ است كه ذكر صفات شاعرانى و بيان حالات سخنورانى كنيم كه در اين روزگار در ميدان فصاحت ، جولان ايشان متداول است ، لاجرم اين خاتمه را به ذكر اسامى ايشان مزيّن ساختيم و زبدهء اشعار ايشان را در ذيل اركان اربعه جمع گردانيديم تا رتبهء هريك از ايشان ظاهر گردد و اگرچه قواى ناطقه را قوّت آن نمانده كه به وصف طوطيان شكرستان معانى و عندليبان گلستان سخندانى غنچهء دهان گشايد ، يا چون سوسن آزاده همه تن زبان گردد تا شمّه‌اى از اوصاف ايشان بيان نمايد ، ليكن برحسب دواعى ضرورت چون حكيم دانا - جلّ ذكره - در مبدأ فطرت قسمت اين ذرّهء بىمقدار و اين سوختهء باديهء محنت چنان كرده كه دائم الاوقات به ذكر و فكر اين طايفهء عالى مقدار كه منهيان آسمان سخن‌اند مشغول باشد ، بنابراين دمى نگذرد كه بىسخن ايشان گذراند و زمانى نمىرود كه بىحديث ايشان به پايان رساند .\r\nرباعيّه\r\n چون تازه به اقبال سخن شد جانم * تا جان باشد دَرِ سخن جنبانم\r\nحاسد گريان بىسخن القصه و من * در باغ سخن به روى گل خندانم \r\nكتاب خلاصة الاشعار را به عدد بروج آسمانى بر دوازده اصل قسمت نموديم و باز هر اصلى را به دو فصل تقسيم كرديم برين تقسيم :\r\nفصل اوّل در ذكر سخنورانى كه اليوم بازار فصاحت به درر الفاظ ايشان آراسته و دكان بلاغت به غرر ايشان پيراسته ، مدّ اللّه ظلال فصاحتهم و بلاغتهم .\r\nفصل دوّم در ايراد اشعار سخنورانى كه بعضى از آن قبيل‌اند كه بندهء بىمقدار به خدمت ايشان در صغر سن رسيده و فيض بىنهايت از نظر كيميا اثر ايشان يافته و الحال در عرصهء فنا ساكن‌اند ، و جمعى ديگر از ايشان را نديده و به ملازمت نرسيده ، و چون مصدوقهء « حبّ الوطن من الايمان » حديثى است صحيح و كلامى است در غايت شهرت ، لازم بود ابتدا از شاعران دار المؤمنين كاشان نمودن ، بلكه فرض متحتّم . و اگر ارباب فضل و انصاف زيادت تأمّلى واجب ببينند ، تمهيد معذرت و اسبال ذيل عفو لازم شمرند . اميد آنكه ايزد سبحانه و تعالى اين كتاب را سبب مزيد صدق و صفا كناد و درون ناظر و سامع و مفيد و مستفيد را از\r\n\r\n","description":"","footnote":"","page_name":" 11 ","page_number":59},
  {"content":"\r\n\r\nآلايش عيب‌جويى و عجب نگاه داراد . انّه خير مأمول و اكرم مسئول .\r\nرباعيّه\r\n گر بر صفت دوست هنربين باشى * چون اهل هنر لايق تحسين باشى\r\nور در هنر كسان نبينى جز عيب * چون بىهنران قابل نفرين باشى \r\n\r\n","description":"","footnote":"","page_name":" 12 ","page_number":60},
  {"content":"\r\n\r\n\r\nاصل اوّل در ذكر شعراى دار المؤمنين كاشان حماها اللّه عن آفات الزمان و فتن الدوران و در دو فصل است :\r\n\r\nفصل اوّل در ذكر مخاديمى كه اليوم در عرصهء حيات جلوه‌گرند و بعضى را به ملازمت مىرسيم و به شرف قدوم ايشان مشرّف مىشويم\r\n\r\n","description":"","footnote":"","page_name":" 13 ","page_number":61},
  {"content":"\r\n . \r\n","description":"","footnote":"","page_name":" 14 ","page_number":62},
  {"content":"\r\n\r\n\r\n[ 1 . 
  ] حسّان العجم مولانا محتشم مدّ اللّه تعالى ظلال فصاحته\r\nپيشواى اكثر اين طبقهء عالى شأن ، بلكه مقتداى طوايف سخنوران ايران و توران است .\r\nخاطر دريا مقاطرش محيط لآلى ايقان ، و عقود كلام معجز مآثرش كاللؤلؤ و المرجان ، تا بلبل فصاحت بيانش چون عندليب خوش الحان مترنّم گشت ، طوطيان شكّرشكن هند خاموشى اختيار كردند . تا در ميخانهء طبع عالى مشربش گشاده شد ، مجلس رندان فارس درهم شكسته ، ديگر لب به شراب ديگران شيرين نكردند ، تا در نوبهار سخن‌پيراى چمن ، فكرتش چون نسيم صبا وزيدن گرفت ، شمايم نفحات بهارستان كمالات نامى اهل خراسان و ماوراء النهر ديگر عطربيزى نكرد . و الحق در فن شاعرى از همه كس در پيش است و خاقانى زمان و سلمان عصر است . در ابتداى سنّ صبا چون شاعرى طبعش را جبلّى بود ، به فكر شعر مشغول گشت و در آن وادى چنان كوشيد كه زياده بر آن متصوّر نتوان بود « 1 » تا سرآمد شعراى روزگار گرديد . اگرچه مولاناى مشار اليه به حسب قوّهء طبيعت و كثرت ممارست بر جميع اصناف شعر قدرت تمام دارد ، ليكن ميل طبعش به مثنويات كمتر است و لهذا دايم الاوقات به نظم غزليات و قصايد و تواريخ و معمّيات مشغولى مىنمايد و ابيات عاشقانه و اشعار مدّاحانه بر لوح روزگار به يادگار مىگذارد و طبعش همچو سليقه‌اش در غايت درستى است ، و ذهنش همچو فكرش در نهايت متانت و راستى ، به فنون شعر چنان كه مىبايد ، مىرسد . اشعار مطبوع و ابيات مرغوب وى از غزل و قصايد و مقطّعات و مراثى و تواريخ بيش از آن در ميان اهل عالم منتشر است كه شرح توان كرد ، چه از سرحدّ خطا و ختن تا نهايت بلاد روم و\r\n\r\n\r\n","description":"","footnote":"\r\n( 1 ) . اصل : نتواند .\r\n","page_name":" 15 ","page_number":63},
  {"content":"\r\n\r\nمغرب زمين بر السنه و افواه شاه و گدا و پير و برنا ، مسلم و كافر ، مقبل و مدبر ، نظم ثمينش مذكور است ، و بر الواح ضماير و صحايف خواطر جميع طوايف انام از خواصّ و عوام ، شعر لطيفش منقوش و مسطور ، و در اين ايّام كه اين كمينه به جمع اين اوراق مشغول است سه ديوان غزل ترتيب داده محتوى بر هفت هزار بيت . ديوان اوّل را كه بعضى از آن در ايّام تنسيم نسيم صبا به گفتن آن مشغولى نموده ، آن را صبائيه نام نهاده ، و ديوان ثانى را كه در زمان اظهار عشق شاطر جلال در سلك نظم كشيده ، آن را به جلاليّه موسوم ساخته و ديوان ثالث را كه در حال جوانى به ترتيب و تصحيح آن پرداخته به شبابيّه اتّسام داده ، و ديوان قصايد حضرات ائمه - عليهم السلام - و مدايح ملوك نيز جمع نموده قريب به هشت هزار بيت ، و رسالهء معمّيات ، و تواريخ نيز نوشته .\r\nغرض كه كثرت مهارت و ممارست آن جناب در فنّ شعر و دقايق آن‌چنان است كه در وصف هيچ احدى نيايد و زبان سخن‌سرا به وصّافى آن وفا ننمايد چه طبعش ميزان افكار است و سليقه‌اش معيار اشعار ، و در فنّ شريف انشا نيز كمالى بيش از وصف دارد و قدرت و مهارت آن منشى شعرا در تحرير مدّعيات و تقرير حالات درجه‌ئى يافته كه بيان فصحا توضيح آن را از جملهء محالات مىشمارد ، مجملا بىشائبهء تكلّف و بىغايلهء تصلّف هرچند تعريف و توصيف مشار اليه در فنّ شاعرى و سخن‌سازى و صنعت شعر و نكته‌پردازى كنند از شيوهء مبالغه و اغراق دور است ، چنانچه هيچ احدى را از اهل تميز و انصاف درين معنى مجال سخن و محلّ دغدغه نمانده و لهذا بدين رباعى اختصار كرده مىشود « 1 » :\r\n\r\n\r\n","description":"","footnote":"\r\n( 1 ) . از اوّل شاه طهماسب تا ظهور شاه عبّاس در ايران به استادى و شاعرى مقبل بود و هميشه پاى فطرت در ركاب حكومت داشت . از همگنان منفرد و مستثنا بوده و شهرتى كه او در زمان حيات خود كرده ، هرگز هيچ شاعرى را از متأخرين دست نداده ، امّا چون در اواخر ، غزل را نه به ذوق خود مىگفت ، بلكه به روشى كه ، عوام‌پسند كردندى و فهميدندى و مطبوع ايشان افتادى ، گفتى ، مرتبه مرتبه از نظر اعتقاد خواص افتاده ، و الّا در قصيده و بعضى از غزل ، استاد بىمثل است و هيچ‌كس را بر وى طعنه نمىرسد . و الّا ترجيع‌بند حضرت حسين را چنان گفته كه اگر شعرش منحصر به همان باشد ، او را كافى است . در تاريخ گفتن نيز بىمثل است . قصايد سراپا تاريخ نيز گفته ، از جمله در جلوس شاه اسمعيل ثانى شش رباعى گفته كه از آن يكهزار و سيصد و بيست و هشت تاريخ از حروف منقّط و غير منقّط بيرون مىآيد ، چنان كه خود در قطعه‌اى ديگر تصريح و توضيح آن نموده . -\r\n","page_name":" 16 ","page_number":64},
  {"content":"\r\n\r\n از طبع تو تا نشد تقاضاى سخن * نامه گهرى برون ز درياى سخن\r\nآن‌گونه كه بُد رسول ، ختم رُسُل * بر طب تو ختم شد انشاى سخن \r\nدر شهور سنهء خمس و تسعين و تسعمائه ، كه سن شريف مولاناى مشار اليه از ستّين تجاوز نموده بود و به واسطهء بعضى امراض مزمنهء دايمه ، ضعف تمام ، در قواى ظاهرى وى پيدا شده به حسب اتفاقات حسنه ، جناب نامدار كامكار شوكت و شجاعت آثار ، غرّهء غرّاى ناصيهء امارت و سلطنت ، نور عالم‌آراى باصرهء عظمت و ابّهت ، ابن الخليفة الخلفاء فى الدوران حسن شاملو « 1 » در دار المؤمنين كاشان به واسطهء رفع نزاع و جدال ميان اويماق شاملو و\r\n\r\n\r\n","description":"","footnote":"\r\n- بنده در اوايل حال نوبتى در صفاهان به ملازمت مولوى رسيدم و چون در اوّل شاه عباس به قزوين رفته بودم و باز به كاشان رسيدم ، در مراجعت چند روزى بود كه درگذشته بود تاريخ وفات او را چنين بر صفحهء ظهور نگاشتم :\r\n محتشم ملك نظم ، چون ز ميان شد * گنج وجودش ، دفينهء عدم آمد\r\nمحتشم و درد عشق بود كه تاريخ * محتشم درد و درد محتشم آمد \r\n« برگرفته از عرفات العاشقين ، ص 698 »\r\nديوان محتشم كاشانى به كوشش آقاى مهر على گركانى در سال 1344 در تهران و ديگر بار به كوشش آقاى دكتر عبد الحسين نوايى و آقاى مهدى صدرى در سال 1380 در تهران نشر ميراث مكتوب به چاپ رسيده است . اشعارى كه درين تذكره آورده شده ، براى رعايت اختصار نوشته نشد . خواستاران به ديوان اشعار مراجعه نمايند .\r\n( 1 ) . حسن شاملو : از اكابر و امراى ايل شاملو و فرزند حسين خان شاملو بوده است . در عهد شاه عباس اوّل ، حاكم هرات بود و در واقعهء رفع اختلاف بين اويماق تركمان و شاملو ، قيام و اقدام نمود . وى مردى آراسته بفنون استعداد و مجلسش همواره ، طرف توجّه ارباب كمال و هنر ، بويژه شعرا بوده است . از جمله ميرزا فصيحى و ملك مشرقى و اوجى همدم و انيس وى بوده‌اند . ديوان اشعارى حدود 3000 بيت ، از وى نقل شده است . وى در خط نستعليق نيز مهارت داشته است ، و به سال 1052 درگذشته است .\r\nازوست :\r\n خرقه از كوتاهى شوقم گريبان مىدرد * در رفوكاريش از جسم ضعيفم بار ده\r\nدر زمين كربلا چشمم فرات افشان نماى * در طواف كعبه‌ام مژگان زمزم بار ده\r\nچون حسن مىترسم از مخمورى روز جزا * بادهء آمرزشم از جام استغفار ده \r\nرباعيّه\r\n تا گوهر راستى به دامان نكنى * سود از سفر عالم عرفان نكنى\r\nگر از بدى خيانت آگاه شوى * دزديده نگه بر رخ جانان نكنى \r\n« برگرفته از تذكرهء نصرآبادى ، ص 21 - 20 و الذريعة ، ج 9 ، ص 243 » .\r\n","page_name":" 17 ","page_number":65},
  {"content":"\r\n\r\nتركمان نزول اقبال فرمود و در آن اثنا قدم به عيادت حسّان العجم مولانا محتشم رنجه نمود ، مولاناى مشار اليه به جهت عذر قدوم آن سلطنت شعار ، اين قصيده ، كه مىتوان گفت افكار ايّام شبابش از آن شرمنده‌اند ، از گنجينهء خاطر به منصّهء ظهور رسانيد و از غايت دلپذيريها ، راقم اين حروف آن قصيده را در سلك اشعار سابقهء آن جناب منتظم گردانيد تا جمعى را كه اعتقاد آن است كه مولاناى مشار اليه را قدرت و قوّت طبيعت نمانده ، از استماع آن خجل و منفعل شوند و منكران و معاندان از لطف آن افكار شرمنده و سرافكنده گردند و آن قصيده اين است :\r\n آيت اقبال شد ، رايت سلطان حسن * حمد خداوند را ، اذهب عنّا الحزن\r\nآن‌كه نسيم درش ، گر گذرد بر قبور * مردهء صد ساله را ، روح درآيد به تن\r\nو آن‌كه غضب‌رانيَش گر فتد از حلم دور * جان مسيحا زند خيمه برون از بدن\r\nذات نكو طينتش زينت صد بارگاه * وضع گران رتبتش ، زيور صد انجمن\r\nشام و سحر روزگار ، از ره آن كامكار * برده به دست صبا عطر به دشت ختن\r\nخواست به نامش كند ، نوبر گفتار طفل * رفت و به هفتاد آب شست لبان از لبن\r\nزندهء انفاس او ، باج‌خوران مسيح * بندهء احساس او ، پادشاهان سخن\r\nاز پى وزن نقود ، كان همه صرف گداست * وقف ترازوى اوست سنگ ترازوشكن \r\n\r\n","description":"","footnote":"","page_name":" 18 ","page_number":66},
  {"content":"\r\n\r\n پيش رخش گر عقيق ، دم زند از رنگ خويش * چرخ بتابد به عنف روى سهيل از يمن\r\nتازه‌تر از شاخ گل ، بردمد از قعر گور * گر شنود بوى او كشتهء خونين كفن\r\nدر ظلمات است ليك بر سر آب حيات * هر دل مسكين كه او ، بسته به مشكين رسن\r\nلشكريانش همه ، شيردل و شيرگير * عسكريانش تمام ، پيل‌تن و پيل‌كن\r\nسيرگه باطنش ، كوچهء صدق و يقين * غوطه‌گه خاطرش ، لُجّهء سرّ و علن\r\nاز قدم بنديان ، بند سياست گسل * بر گنه مجرمان ذيل حمايت فكن\r\nاى به هزار اعتبار ، كرده تو را كامكار * كام ده ذو الجلال ، پادشه ذو المنن\r\nحلم تو هرجا كه كرد پاى وقار استوار * مىكند آنجا سپند ، بر سر آتش وطن\r\nمعدلتش خسروى است ، در سپهش هر نفر * تيشهء فرهاد گير ، ريشهء بيداد كن\r\nدست سبك ريزش‌ات ، دشمن گنج گران * لعل گران ارزش‌ات معدن دُرّ عدن\r\nپردهء اهل سكون ، برفتد از روى كار * چون متحرّك شود ، سرو تو در پيرهن\r\nتا دهى اشجار را ، لطف خرامش به ياد * سرو خرامنده را ، ساز چمان در چمن \r\n\r\n","description":"","footnote":"","page_name":" 19 ","page_number":67},
  {"content":"\r\n\r\n تا سپرد پاى تو ، راه چمن كشته‌اند * چهره‌سپاران باد ، برگ گل و ياسمن\r\nلطف تنت هركه را ، نازكيى داد وام * بر كف پا مىخورد نيشتر از نسترن\r\nيوسف عهدى و هست بر سر بازار تو * پرده در گوش چرخ غلغلهء مرد و زن\r\nديده رخت را در آب ديد و به مه برد پى * عقل تنت را به خواب ديد و به جان برد ظن\r\nشمع وصال تو راست جان لگن امّا دريغ * كاتش اين شمع راست بعد غريب از لگن\r\nعشق كه دارد دو شكل ، از چه ز وصل و فراق * بهر رقيبان پَرى ، بهر من است اهرمن\r\nراز من از عشق تو ، گنج نهان بود از آن * دل بستاند زبان ، لب بنهفت از دهن\r\nتا شده‌ام بر درت از حبشى بندگان * صد قُرَشى گشته‌اند بندهء مولاى من\r\nمكتب عشق تو هست ، مسكن صد بو على * طفل سبق‌خوان در او ، محتشم استاد فن\r\nچون سخن‌آراييم تا به دعا خوش فتاد * مصرع مطلع نهاد ، روى به پاى سخن\r\nرايت خورشيد را تا بود اين ارتفاع * آيت اقبال باد ، رايت سلطان حسن \r\n\r\n[ 2 . 
  ] امير رفيع الدين حيدر معمّايى آدام اللّه تعالى ظلال سيادته و فصاحته الى يوم الدين\r\nدر ميان اجلّهء سادات دار المؤمنين كاشان ، به واسطهء فطرت ذاتى و استعداد كسبى درجهء\r\n\r\n","description":"","footnote":"","page_name":" 20 ","page_number":68},
  {"content":"\r\n\r\nتصاعد و مرتبهء تفوّق دارد . سكون و وقار را شعار طبيعت خود ساخته ، و ابقا و اجلال را زيور صور عادت گردانيده ، چنانچه در زىّ اين خصايل در سلك اعاظم و افاضل انتظام دارد و در جمع اقران و اماثل موقّر و معزّز ، روزگار مىگذراند ، بلكه در جمع سادات عراق و اعيان خراسان به علوّ قدر و رفعت‌شان نظير و عديل ندارد ، همّتش همچو فكرتش در غايت رفعت است و جرأتش همچو مشربش ، در نهايت وسعت . در هيچ زمان ، طراوت كسوت جلالش به لوث دون همّتى ملوّث نديدم ، و در هيچ محلّ بر طلاوت حليت مشربش از وصمت منقصت اثرى نيافتم . دوست‌نوازىست كه صداى دوست‌پرورى در جوف گنبد آسمان انداخته ، دشمن‌گدازى است كه مخالف را به نايرهء غم و الم در بوتهء محنت گداخته ، راى مبينش مصباح ارباب دولت و رشاد ، و عقل متينش مفتاح ابواب عزّت و مراد . سخنورى است كه شعرى ، خوشه‌چينى از خرمن اشعار اوست ، و نكته‌پرورى كه عطارد تيزفهم درماندهء افكار او ، و قطع نظر از عبارت‌آرايى ، در فن شريف معمّا و تاريخ ، يگانهء فضلا و بر سرآمدهء شعراست .\r\nهمواره به افكار دوربين معمّيات متين و تواريخ رنگين دلنشين بر لوح بيان مىنگارد و معمّيات بلاغت صفاتش در غايت خيال‌انگيزى است و تواريخ لطافت آياتش در نهايت رنگ‌آميزى ، و الحقّ ذو فنون است و در اين دو فن هرچند كسى تعريف او كند از شائبهء تكلّف و غايلهء تصلّف دور خواهد بود . امّا به واسطهء اشغال مشرب و بسيارى اختلاط با اهل عيش و طرب ، تا غايت ، پرواى جمع تواريخ و تصنيف رسايل در فن معمّا نكردند و گرنه هيچ‌كس از اهل اين دو فن آن مقدار معمّيات و تواريخ كه اين سيادت پناه در سلك نظم كشيده ندارد ، و اليوم معمّيات و تواريخ وى از دوازده هزار زياده است و چندين قواعد معمّايى ، كه پرتو شعور هيچ يك از متقدّمين و متأخّرين بر آن نيفتاده ، اضافهء اعمال معمّا نموده‌اند ، چنانچه از معمّيات وى اين معنى مستفاد مىگردد و نيز كثرت مهارت و قدرت آن مهبط انوار فضايل و كمالات در دقايق فن تاريخ ، از قصيده‌اى كه در جواب مولانا عنايت اللّه فكرى گيلانى « 1 » گفته و بر آن چند صنعت افزوده ، نيك معلوم مىشود ، چه آن قصيده‌اى است كه هر مصراع آن خبر مىدهد از تاريخ سالى كه آن نظم در آن واقع شده و موشّح است و از حروف توشيح آن ابيات ،\r\n\r\n\r\n","description":"","footnote":"\r\n( 1 ) . ترجمهء احوال مولانا فكرى ، در فصل شعراى آن ديار مذكور است .\r\n","page_name":" 21 ","page_number":69},
  {"content":"\r\n\r\nمصرعى حاصل مىشود كه هم تاريخ است ، هم معمّا به اسم خان ، و نيز از مصراع آخر ابيات آن قصيده كلمه‌اى به طريق تعميه استخراج مىيابد كه از تركيب مجموع آن كلمات باز مطلعى به هم مىرسد كه هر مصرع آن نظم تاريخ است و از مصراع اوّل ، اسم خان بيرون مىآيد و از مصرع دوّم اسم احمد « 1 » به حصول مىپيوندد ، و ديگر از نتايج طبع سحر آثار آن جناب قطعه‌اى است كه مشتمل است ، بر شرح صنايع قصيدهء مذكوره و هريك مصراع آن قطعه متضمّن تاريخ همان سال است و مصرع آخر به دو طريق تاريخ است و معماست به اسم زاهد ، و ايضا از جمله خيالات اين برگزيدهء واهب العطيّات ، رباعيى است كه بر زبان بليغ بيانش جارى گشته ، بلكه طلسمى است كه به فكر دوربين بسته ، زيراكه اين رباعى مشتمل است بر بيان تعداد مصارع قطعه و قصيدهء مشروحه و مصرع موشّح و مطلع مستخرجه از قصيدهء مذكوره ، و باز هريك مصرع آن رباعى متضمّن تاريخى است و ظاهرا هيچ‌كس از اهل اين علم سيّما ناظم اوّل ، شرح حالات و صنايع قصيده و قطعه و رباعى نگفته كه يكى مصرع آن تاريخ باشد تا به آن‌چه رسد كه هر چهار مصرع تاريخ است ، و لهذا جهت بيّنهء اين دعوى آن رباعى در اين موضع بر زبان قلم جارى گشت :\r\nرباعيّه\r\n « آورد بما رفيعى از طبع نزار » * « پنجاه و سه مصرع ، همه نازان چو نگار »\r\n« هرچند كنى حساب باشد همه را » * « اعداد ، موافق و برابر همه « 2 » بار » « 3 » \r\nو ديگر از اشعار خياليه اين قدوهء ارباب سخن ، قصيده‌اى است كه خرد خرده‌دان در آن حيران است و فهم تيزهوش در آن سرگردان ، چه در تنظيم آن قصيده فكرى به غايت عميق فرموده و التزام نموده كه هريك از مصراع آن متضمّن دو تاريخ باشد و نيز به صنعت توشيح ، مصرعى از حروف موشّحهء آن به هم مىرسد كه آن نيز همچو ابيات قصيده مشتمل بر دو تاريخ است و باوجوداين صنايع ، در الفاظ و معانى هيچ يك از اين دو قصيده اصلا و قطعا خللى و قصورى واقع نيست ، و همچنين جهت بيان اين قصيده رباعى در سلك نظم كشيده كه به طريق رباعى سابق مصراعش نيز متضمّن تاريخ است و موشّح به اسم احمد و آن رباعى اين است :\r\n\r\n\r\n","description":"","footnote":"\r\n( 1 ) . منظور خان احمد پسر معصوم بيگ صفوى است .\r\n( 2 ) . در نسخهء اساس « هر » آمده بود . امّا چون با ماده تاريخ مصرعهاى ديگر همخوانى نداشت به تصحيح قياسى واژهء « همه » جايگزين شد .\r\n( 3 ) . هريك از چهار مصرع به سال 976 ه . ق اشاره دارد .\r\n","page_name":" 22 ","page_number":70},
  {"content":"\r\n\r\n « اى دل بچهل مصرع و يك ره بردم » * « حامى محك راى رفيعى كردم »\r\n« مىكرد مدد او كه بهر مصراعى » * « دو نهصد و هفتاد و دو مىآوردم » « 1 » \r\nمجملا اين سيّد عالىنژاد در عصر خويش به كمال بلاغت و استعداد و وفور فصاحت و رشاد ، گوى مسابقت از ناظمان عرصهء روزگار برده و هيچ‌كس از ارباب نظم ، فكر به اين مرتبه نرسانيده و در مضمار خيال ، همچو او كسى توسن بلاغت ندوانيده .\r\nرباعيّه\r\n اى آتش طبعت حسد آب زلال * خاك قدمت آب رخ باد شمال\r\nدر منقبت ذات رفيع القدرت * انديشه شده‌ست عاجز و ناطقه لال \r\nاميد به كرم مهيمن متعال آنكه منبع اين فيوضات و كمالات را از هرچه نبايد ، مصون داراد و از هرچه نشايد مأمون ، بحقّ محمد و آله المعصومين . و چون آن حضرت بنابر كثرت صلاحيت بر جميع اقسام سخن ، قصايد مدّاحانه و غزليّات عاشقانهء بسيار گفته‌اند و در آن طرز سخن نيز درهاى نيكو سفته ، لاجرم عنان جردهء قلم را از وادى تعريف برمىگرداند و به ايراد قصايد و غزليّات قيام مىنمايد و هو الهادى الى سبيل الرشاد « 2 » .\r\n\r\n\r\n","description":"","footnote":"\r\n( 1 ) . هريك از چهار مصرع به سال 972 ه . ق اشاره دارد .\r\n( 2 ) . در مآثر رحيمى ، ص 620 دربارهء وى آمده است : « از سادات عالى شأن كاشان بوده و نقيب النقباى آن بلدهء جنّت‌نشان ، در چمن تربيت پادشاهان صفوى نشوونما يافته ، همواره به مزيد تقرب آن گرامىطبقه ، از همگنان ممتاز بوده ، جمعى از سخن‌سنجان هميشه در صحبت مشار اليه بوده‌اند ، من جمله ، مولانا محتشم ، مولانا وحشى يزدى ، غيرتى شيرازى و حاتم كاشى ، اهل ايران در فن تاريخ و معمّا و اضمار و مضمر و لغز ، سخنان او را بر استادان سابق تقدّم مىنهند . وى رفيعى تخلص مىكند . در سنهء 999 به جهت آزارى كه از پادشاه ايران به او رسيده بود ترك وطن مألوف نمود ، به هندوستان خراميد و در دربار اكبر شاه ، معزز و گرام بود و بهنگام سفر حج دچار طوفان گرديده و اموال و نقودش تباه شد و مجددا در مراجعت به هندوستان نوازش فراوان ديد و شنيده شد كه موازى پنجاه هزار روپيه از سركار فيض آثار به وى رسيد . و مجددا به مكّه مشرف شد و در تاريخ 1013 هجرى به وطن بازگشت و به مزيد تقرّب نواب ظل اللّه شاه عباس صفوى ممتاز گرديده ، راه مصاحبت يافت . . .\r\nدر مرثيهء برادر خود مير جعفر كه در درياى عمان غرق شده گفته :\r\n دُر ز دريا بدر آرند ، چرا اين غوّاص * دُر يكتاى مرا برد و به دريا انداخت » \r\nدر عرفات ، ص 170 . دربارهء وى آمده است : « نمك خوان مجلس‌آرائى ، حلّال معماى فكرت و سخن‌سرائى ، مير حيدر معمائى ، از سادات صحيح النسب بزرگوار كاشان است و رفيعى تخلّص ، در اصناف شعر سيّما معمّا و تاريخ -\r\n","page_name":" 23 ","page_number":71},
  {"content":"\r\n\r\n[ بند اوّل 
  ]\r\n السلام اى شمسهء ايوان رب العالمين * زيب صورتخانهء نقّاش صورت‌آفرين\r\nالسلام اى « هل اتى » « 1 » را از صفاتت افتخار * سرفراز آل طه ، انتخاب ياء و سين\r\nالسّلام اى آستانت خلق را دار الامان * آستان روبت به طرف آستين ، روح الامين\r\nبازوى غوثت رسول الله را ركن الظّفر * رشته مهرت رجال الله را حبل المتين\r\nالسلام اى نافذ الحكمى كه از فرمان تو * آفتاب مشرقى طالع شد از مغرب زمين\r\nاى كه آمد آفتاب طلعتت مشرق حرم * قبله‌ات نامست امّا قبلهء دنيا و دين \r\n\r\n\r\n","description":"","footnote":"\r\n- بىعديل و بديل است . تتبّع هرچيز بسيار كرده ، مكرّر به هند رفته ، به عراق مراجعت نموده و جمعيّت وافى شافى آورده و الحال در عراق است . او پدر مير هاشم متخلّص به سنجر است . بنده به صحبت كثير البهجت وى در كاشان و صفاهان و شيراز رسيده‌ام . بعد از فوت شاه طهماسب و خروج شاه اسمعيل به اين دو تاريخ گفته : اينست يكى در خروج و يكى در فوت :\r\n شهنشاه جمجاه گيتىپناه * كه مىخورد گردون به ذاتش قسم\r\nجهاندار قهار گردون وقار * كه بودش لقب قهرمان عجم\r\nازو زهر در كام ضحاك مار * و زو خاك بر فرق جمشيد جم\r\nدو تاريخ زيبنده مىخواست فكر * كه بر لوح عالم نگارد قلم\r\nيكى بهر جاهش در اقليم دهر * يكى بهر عزمش به ملك عدم\r\n« شهنشاه روى زمين » گشت ثبت * « شهنشاه زير زمين » شد رقم \r\n984 ه . ق 985 ه . ق\r\nبراى تحقيق بيشتر ، به تقريرات استاد گلچين معانى و مآخذ زير مراجعه شود :\r\nكاروان هند ، ج 1 ، ص 461 ؛ مكتب وقوع ، ص 155 ؛ شهرآشوب ، ص 49 و مآثر رحيمى ، ج 3 ، ص 620 ، تذكرهء ميخانه ، ص 321 ؛ نتايج الافكار ، ص 263 و تذكرهء نصرآبادى ، ص 475 .\r\n( 1 ) . انسان / 1 .\r\n","page_name":" 24 ","page_number":72},
  {"content":"\r\n\r\n تا شده صورت نگار ذات پاكت ، مىكند * آفرين بر كلك خود نقّاش صورت‌آفرين\r\nاى شب معراج محرم بوده بين الجانبين * از تو شد اسرار   « سُبْحانَ الَّذِي أَسْرى »   « 1 » مبين\r\nاى عصاى موسوى يك فقره‌ات از ذو الفقار * با سرانگشت تو اعجاز يد بيضا قرين\r\nز آن لب معجز بيان چون روح‌بخشى كرده كسب * خالقش خوانند خلقى عيسى گردون‌نشين\r\nوالد سبطين ، ابن‌عم سلطان الرُسُل * محترم والد ، حرم مولد ، امير المؤمنين\r\nدر نَسَب آن را كه ابن عم رسول اللّه بود * در حَسَب با او برابر هم رسول اللّه بود \r\n[ بند دوم 
  ]\r\n اى پس از شاه رسل نگرفته پيشى بر تو كس * در ميان هر دو فرقى نيست غير از پيش و پس\r\nمالك دوزخ كجا سرگرم اين منصب شدى * سوختى گر غير اعدايت به جاى خار و خس\r\nسوخت هر عابد ، كه جز مهرت به فريادش رسيد * رَست هر عاصى ، كه شد لطف تواش فريادرس ؟\r\nقدسيان را از جنابش دستگيرى التماس * انبيا را هم شفاعت‌خواهى او ملتمس\r\nساخت روشن ظلمت شب را فلك در چشم صبح * چون ز مهر او نفس زد صبح و صادق زد نفس \r\n\r\n\r\n","description":"","footnote":"\r\n( 1 ) . اسراء / 1 .\r\n","page_name":" 25 ","page_number":73},
  {"content":"\r\n\r\n ساربان او مگر بر دست پيشاهنگ بست * با جرس زنگ قمر ، كز ننگ مىنالد جرس ؟\r\nگر عياذا باللّه از بيم عُقاب تيغ كفر * طاير روح مسلمانان نماند در قفس\r\nدر ميان خود را طبيب مرگ سازد جلوه‌گر * باشدش هر سو علاج زخم « 1 » بيماران هوس\r\nبس كه از بيم سپاه كفر گردد مضطرب * ساعد جان باشدش در دست و نشناسد مجس\r\nز آن « 2 » همه يك نعرهء تكبير احرامت كفاف * در ميان آن همه ، يك تيغ عريان تو بس\r\nخصم عاجز گشته گويد با زبان زينهار * لا فتى الّا على لا سيف الّا ذو الفقار « 3 » \r\n[ بند سوم 
  ]\r\n اى كه از خاك رهت خورشيد زيور يافته * از غبار آستانت زيب ديگر يافته\r\nكشتى ايمان نشد مستغرق درياى كفر * كز ازل از زور بازوى تو لنگر يافته\r\nمالك دوزخ ، بجز خصمت سزاوار عذاب * جسته بهر امتحان بسيار و كمتر يافته\r\nآب كوثر آتش دوزخ كند بر كس حرام * ليك اين خاصيّت از ساقىّ كوثر يافته\r\nگشته محظوظ از كف پاى ولى كتف نبى * آن‌قدر كز بُت شكستن حظ « 4 » پيمبر يافته\r\nگر نبودى كفر مىگفتم كه جز پيغمبرى * هرچه احمد يافته از يمن حيدر يافته\r\nمىتواند بود آنجا خواجهء هر هشت خلد * هركه آنجا خويش را يكرنگ قنبر يافته\r\nپادشاه از كس ستاند دختر امّا كم دهد * قدر او بين كز رسول اللّه دختر يافته\r\nشمع نطقم مرده بود امّا ز يمن مدح تو * اين زمان خاصيت گوگرد احمر يافته \r\n\r\n\r\n","description":"","footnote":"\r\n( 1 ) . اصل : رحم .\r\n( 2 ) . اصل : ران .\r\n( 3 ) . اشاره به فرمايش حضرت رسول در جنگ احد است .\r\n( 4 ) . اصل : خط .\r\n","page_name":" 26 ","page_number":74},
  {"content":"\r\n\r\n باد كوته نطق اگر گفتست مدح ديگرى * هركه طبع خويشتن را مدح‌گستر يافته\r\nبر كسى ظاهر نگشتى خلق آدم را سبب * اى حرم مولد ، ترا والد اگر ماندى عزب \r\n[ بند چهارم 
  ]\r\n اى كه نامد غير وصفت در بيان مصطفى ( ص ) * گرچه گستاخى است شد عاجز زبان مصطفى\r\nحرب خندق افضل آمد از عبادات دو كون * چون برآوردى دمار از دشمنان مصطفى\r\nگشت از ذات تو نسل احمدى رونق‌پذير * ماند از شمع تو روشن دودمان مصطفى\r\nواى آن بىدين كه داند فرق جز پيغمبرى * در ميان مرتضى و در ميان مصطفى\r\nشان نگر كاستغفر اللّه خالقش خوانند هم * كس نبرده‌ست اين گمان نسبت به شان مصطفى\r\nيكجهت ، يكرنگ ، تابع ، همزبان ، همدم ، انيس * مصطفى را مونس جان ، بلكه جان مصطفى\r\nاى كه هر ساعت نثار روح پاكت مىكند * تحفهء صلوات ، جبريل از روان مصطفى\r\nرشك بر حُسن كلامم داشتى حسّان اگر * هر دو مىبوديم باهم در زمان مصطفى\r\nگشتم از عصيان نشان با آنكه در راه نسب * مىدهد اصلم نشان از خاندان مصطفى\r\nنامهء من گشته از عصيان سيه چون روى من * واىِ من روز قيامت گر نبينى سوى من \r\n\r\n","description":"","footnote":"","page_name":" 27 ","page_number":75},
  {"content":"\r\n\r\n[ بند پنجم 
  ]\r\n اى دعاگو مصطفايت يا امير المؤمنين * مدّعاجو از دعايت ، يا امير المؤمنين\r\nز آفتاب حشر آسود آن‌كه روز بازخواست * رفت در زير لوايت ، يا امير المؤمنين\r\nبر سر پل از كشاكش رَست هر عاصى كه زد * دست در حبل ولايت ، يا امير المؤمنين\r\nهست حاجتمند اگر درويش ، اگر سلطان عهد * بر در حاجت روايت ، يا امير المؤمنين\r\nكتف پيغمبر كه از عرش برين بالاترست * گشت فرش زير پايت ، يا امير المؤمنين\r\nمىنمايد عرش اعظم چون زمين در جنب او * پيش جنب كبريايت ، يا امير المؤمنين\r\nشد خطيب خطّهء « لولاك » يعنى مصطفى ( ص ) * عاجز مدح و ثنايت « 1 » ، يا امير المؤمنين\r\nكس نداند غير ايزد رفعت كار تو را * مصطفى هم اندكى دانسته مقدار تو را \r\n[ بند ششم 
  ]\r\n اى كه دور چرخ در فرمان دوران شماست * زينت احكام گردون مُهر فرمان شماست\r\nطفل مهدآراى مريم شد چه‌سان تهليل گوى * گرنه شيرش از پرستار شبستان شماست\r\nكرد خو با ناقه صالح بس كه مىكرد آرزو * خدمت ويس قرن را ، كو شتربان شماست \r\n\r\n\r\n","description":"","footnote":"\r\n( 1 ) . اصل : نيايت .\r\n","page_name":" 28 ","page_number":76},
  {"content":"\r\n\r\n چون ز احسان خانهء جودت سخا رونق گرفت * هركه احسان مىكند از يمن احسان شماست\r\nاى عظيم الشأن كه چون گسترده گردد خوان تو * طايران قدس را شهپر مگس‌ران شماست\r\nواى بر دستى كه كوته باشد از دامان تو * دستگير خلق چون در حشر دامان شماست\r\nگر رفيعى نيست چون كاشى ثناگستر و ليك * با وجود نسبت ارثى ز كاشان شماست\r\nنسبت ارثى چه حد دارد كه آرد بر زبان * با شما اين نسبتش بس ، كز غلامان شماست\r\nگوشهء چشمى به حالش مىتوان كردن كه او * چشم پوشيد از دو عالم ، چون ثناخوان شماست\r\nدر دلش دردىست پنهان مىكند پيش تو عرض * زانكه درد اين‌چنين را چاره درمان شماست\r\nچون تواند درد خود پيوسته پنهان داشتن * ور تواند داشت پنهان ، از تو نتوان داشتن \r\n* * *\r\n السّلام اى وقف اعداى تو دوزخ و السلام * اى طفيل دوستانت روضهء دار السلام\r\nبرزند دامان و فردا دستگيريها كند * هركه زد در دامنت امروز دست اعتصام\r\nگرچه نازل شد كلام اللّه در شأن نبى * نيست باللّه غير وصفت انتخاب آن كلام\r\nبر سيه‌رو ، خصم بد روز تو چون روشن شود * رفعت شأن و شفاعت خواهيت روز قيام \r\n\r\n","description":"","footnote":"","page_name":" 29 ","page_number":77},
  {"content":"\r\n\r\n در عذابش مالك دوزخ كند جِدْ ، ليك او * در عذاب خويش ، بيش از وى نمايد اهتمام\r\nپيروِ عصيان ، پرستش از ره فرض محال * گر به حكم او نمايد عرصهء دوزخ مقام\r\nمالك دوزخ سزد گر طعنه بر رضوان زند * جاى آن دارد كه دوزخ را شود فردوس نام\r\nمنكر تقوى شمارش آن هم از راه محال * گر نهد بىرخصت او جانب فردوس گام\r\nمتّصل رضوان برد بر مالك دوزخ حسد * روضهء رضوان بود شرمندهء دوزخ مدام\r\nاى گرانبار از گنه خواهى كه آسان بگذرى * روز محشر از سر پل در محلّ ازدحام\r\nحرز خود بايد كه سازى حبّ سلطان اليقين * ورد خود بايد نمايى يا امير المؤمنين \r\nو له فى المرثية\r\n آسمان افكند شورى ناگهان در روزگار * كز شمار افتاد شورانگيزى روزشمار\r\nرستخيزى گشت پيدا ناگهان كز دهشتش * وعدهء وصل قرار افتاد « 1 » با دار القرار\r\nآتش پرشعله‌اى افروخت چرخ دهرسوز * آنچنان ، كز هر شرارش شد جهانى پرشرار\r\nوحشتى افتاد در ايرانيان ناگه كه داشت * وحشيان را از چريدن باز ، در دشت تتار \r\n\r\n\r\n","description":"","footnote":"\r\n( 1 ) . اصل : افتا .\r\n","page_name":" 30 ","page_number":78},
  {"content":"\r\n\r\n وه چه حال است اينكه بر اهل زمين بگريستند * ساكنان عرش اعظم ، هاىهاى و زارزار\r\nشاه عالم خيمه گويا زد به سرحدّ عدم * كز مدار افتاد عالم ، آه از آن عالم مدار\r\nتاج زر بر خاك زن اى چرخ چون افكنده‌اى * افسر شاهى ز فرق تاجبخش تاجدار\r\nداد ازين بيداد كاندر ملك ايران كرده‌اى * ملك ايران را به مرگ شاه ويران كرده‌اى \r\n* * *\r\n اى فلك سهل است داد خلق از بيداد تو * هست دادت غايت بيداد ، داد از داد تو\r\nپيش سلطان عرب روز جزا خواهند كرد * دادخواهان عجم فرياد از بيداد تو\r\nاز اجل اين كار سرزد ، وز تو مىدانيم ما * رونق كار اجل چون نيست بىامداد تو\r\nناپشيمانا ، پشيمان نيستى زين فعل بد * اين چه دل سختى است فرياد از دل فولاد تو\r\nجاى آن دارد كه از فوت خداوند جهان * تا قيامت هيچ مخلوقى نيارد ياد تو\r\nچون تو از بنياد كندى بارگاه عمر شاه * سهل باشد گر براندازد قضا بنياد تو\r\nچون چنين كردى همان بهتر كه هر صاحب حيات * رخت هستى را تلف سازد به مرگ آباد تو\r\nزندگانى بىوجود شاه مرگ ديگر است * از حيات اين‌چنين ، صد بار مردن بهتر است \r\n* * *\r\n\r\n","description":"","footnote":"","page_name":" 31 ","page_number":79},
  {"content":"\r\n\r\n اى اجل در بيغمىها گرچه گرديدى علم * قصد جان عالمى كردى و هيچت نيست غم\r\nدر هلاك شاه كوشيدى و هم شرمت نبود * تا به اين غايت كسى بىشرم مىبوده‌ست هم ؟\r\nتاجدارى كز سلاطين جهان گرديد طاق * سرفرازى كز شهنشاهان عالم شد علم\r\nكامياب خطّهء  « نَصْرٌ مِنَ اللَّهِ »  « 1 » كز ازل * بر سر رايات او   « إِنَّا فَتَحْنا »   « 2 » شد رقم\r\nشمسهء ايوان سلطان نجف طهماسب شاه * محرم خلوتسراى خسرو مولد حرم\r\nخسرو تخت عجم چون سر به زير خاك برد * گر عجم ويران نگردد ، خاك بر فرق عجم\r\nهاتف غيبى همانا شيعيان را اين سخن * مىرساند از زبان شاه اقليم عدم\r\nمن خود از باغ جهان رفتم به گلزار جنان * ليك ازين انديشه دارم داغ بر دل لاله‌سان \r\n* * *\r\n تا چه‌سان خواهد گذشتن بىمن ايّام شما * تا چه خواهد بود بعد از من سرانجام شما\r\nصاف راحت نوش مىكرديد در دوران من * ساقى غم تا چه خواهد ريخت در جام شما\r\nلازم شاهى بود قهّارى و من از پدر * مهربانتر بوده‌ام با خاص و با عام شما \r\n\r\n\r\n","description":"","footnote":"\r\n( 1 ) . صفّ / 13 .\r\n( 2 ) . فتح / 1 .\r\n","page_name":" 32 ","page_number":80},
  {"content":"\r\n\r\n آن‌قدر دادم رواج مذهب اثنىعشر * كز فلك بگذشت در دوران من نام شما\r\nمصطفى دربارهء امّت گمان دارم كه كرد * با شما آنها كه من كردم در ايّام شما\r\nيابد از جان‌آفرين خشنودى و از روح من * وارث تخت من ار كوشد در اكرام شما\r\nمن چو يعقوب ار به كنعان عدم گشتم روان * يوسف زندانى من باد در مصر جهان \r\n* * *\r\n من چو رفتم گاهى از دوران من ياد آوريد * وز حقوق مدّت فرمان من ياد آوريد\r\nپادشاه عادلى چون پرسش ديوان كند * از من و از پرسش ديوان من ياد آوريد\r\nهر كجا كز حاتم و نوشيروان رانند حرف * حرفى از عدل من و احسان من ياد آوريد\r\nعهد و پيمان شهنشاهى اگر يابد شكست * بايد از عهد من و پيمان من ياد آوريد\r\nبا وجود شوكت تخت و شكوه ظاهرى * گاهى از درويشى پنهان من ياد آوريد\r\nگر معاذ اللّه فتد در مذهب و ايمان خلل * از رواج مذهب و ايمان من ياد آوريد\r\nگر به اولاد نبى خوارى رسد ، وين خود مباد * عزّت آن جمع در دوران من ياد آوريد\r\nاز من و دوران فرمانم شما را ياد باد * روح من هم از شما تا صبح محشر شاد باد \r\n* * *\r\n\r\n","description":"","footnote":"","page_name":" 33 ","page_number":81},
  {"content":"\r\n\r\n چون شه روى زمين شد ساكن زير زمين * آن‌چنان شاهى كه مىبودش غم ما اين‌چنين\r\nهست از بهر كدامين روز آه شعله بار * هست از بهر چه شبها شعله‌هاى آتشين\r\nدست بگشاييد تا در جِيب جان چاكى زنيم * آنچنان چاكى كه نشناسيم جِيب از آستين\r\nبحر خشك ديده را آمادهء طوفان كنيم * تا رساند موجهء اوّل بر اين چرخ برين\r\nسينهء افسرده را نزديك آن آتش بريم * كآتش دوزخ ز تأثيرش بود دورى گزين\r\nبىوجود شاه بيزاريم ازين هستى كه هست * جان فگار و تن نزار و سينه محزون ، دل حزين\r\nما به اين حاليم و مىخواهيم از خوبى نشان * كاندر آن يابيم وصل خسرو جنّت قرين\r\nتا به خاك افتيم و بر سر خاك مهجورى كنيم * و اندر آن حالت سخن از محنت دورى كنيم \r\n* * *\r\n كاى قضا قدرِ قَدَر مقدارِ در آفاق طاق * وى فريدون فرّ ، دارا راى خاقان طمطراق\r\nتا قضا بر بام عمرت كوفت طبل الوداع * تا قدر زد بر در وصل تو كوس الفراق\r\nچون دل نيلى لباسان تو يعنى نُه فلك * گشت هفت اقليم ويران ، خاصه اقليم عراق \r\n\r\n","description":"","footnote":"","page_name":" 34 ","page_number":82},
  {"content":"\r\n\r\n در عجم ديّار كى ماند چنين ، كاهل عجم * بهر پابوست به هم دادند دست اتّفاق\r\nنقد جان بهر نثارت بر كف اينك مىرسند * با درون پر ز شوق و با دل پراشتياق\r\nچون سخن رانيم كاندر ملك ايران پست شد * قصرهاى سر به كيوان سودهء گردون رواق\r\nشاه فرمانده كه شد با نوعروس بخت جفت * آن‌كه سازد رشك نه طاق اين سپهر چار طاق\r\nما از آن شادى چو بگشاييم چشم از خواب غم * غلغلى يابيم كافتاده‌ست در ملك عجم \r\n* * *\r\n دور باش از خسروان خيزد كه جم اينك رسيد * رايت كيخسرو ملك عجم ، اينك رسيد\r\nگشت پيدا چتر شاهنشاه گردون احترام * وارث تخت شه يثرب حرم ، اينك رسيد\r\nشاه عادل شاه اسمعيل بن طهماسب شاه * با جهان حشمت و خيل حشم ، اينك رسيد\r\nآن‌كه پيش از شاهى عالم ز حيث پردليش * در ميان پادشاهان شد علم ، اينك رسيد\r\nآن‌كه خصم از بيم تيغش با وجود كام دهر * باشد از جان آرزومند عدم ، اينك رسيد\r\nرفت اگر از ملك عالم آن شه جنّت مكان * شكر للّه كآمد اين شاهنشه گيتىستان \r\n* * *\r\n\r\n","description":"","footnote":"","page_name":" 35 ","page_number":83},
  {"content":"\r\n\r\n يا رب آن جنّت مكان تا حشر روحش شاد باد * وين شهنشاه جهان چندان‌كه عالم باد ، باد\r\nتا جنان يابد نصيب از سلسبيل وصل او * از زلال لطف اين باغ جهان آباد باد\r\nاز رعاياى جهان چندان‌كه او غافل بود * لطف اين را از رعيّت‌پرورىها ياد باد\r\nبر فلك چندان‌كه او بيند رسول عدل و داد * عدل اين در تخت گردون مانع بيداد باد\r\nتا رسد از مزرع رضوان به او تخم نشاط * خرمن خوشحالى بدخواه اين بر باد باد\r\nتا به قيد طايران خلد باشد جان او * بلبلان باغ اين را دل ز قيد آزاد باد\r\nبهر طول عمر اين و روح وى چندين دعا * قدسيان را چون رفيعى حاصل اوراد باد\r\nباد تا حرف جهان او باد بر صدر جنان * باد تا حرف جنان ، اين باد سلطان جهان \r\nو له\r\n دلِ فسرده از آن گشت گرم ناله و آه * كزين خرابه ندارد به ملك ديگر راه\r\nهزار راه فزون دارد اين خرابه ولى * به هيچ ره نتواند به روى خصم نگاه\r\nبه فكرِ ماندن اين مُلك ، گرمِ واويلا * به ياد ملك دگر پر ز سوز واشوقاه\r\nدر آن زمان به سفر ميل مىنمود دلم * كه يار بود به كام و زمانه خاطرخواه \r\n\r\n","description":"","footnote":"","page_name":" 36 ","page_number":84},
  {"content":"\r\n\r\n كنون كه دشمن جانند هر دو ، چون باشم * درين خرابهء عُسرت‌فزاى عثرت‌گاه « 1 »\r\nدر اين خرابه شدم پير در جوانىها * مرا زمانه به ناكام بس كه داشت نگاه\r\nز خصم و چرخ چنين در تزلزل افتادم * كه روى چرخ سيه باد و روز خصم سياه\r\nز رستخيز سپهر و هجوم خصم چه باك * چو مىبريم به اميدگاه خويش پناه\r\nسمىّ شاه رسل ، وارث امير عرب * وزير شاه عجم ، آصف سليمان‌جاه\r\nمدار كون و مكان چون بر اوست ، باشد سهل * به جنب شأن و شكوهش كمينه ، آصف شاه\r\nميان لا و نعم بحث بود پيش دلم * درين كه هست إله دگر به غيرِ إله\r\nدلم به درگه قدرش چو كرده بود گذار * به شوكت و جبروتش چو كرده بود نگاه\r\nبه آن رسيد كه لا را كند زبون نعم * خرد رسيد كه هان ، لا إله الّا اللّه\r\nز هم نهفته پى كسب نور از رايش * قمر شب استد و خور روز ، پيش آن درگاه\r\nسران دهر بر آن در چو راست بنشينند * به قصر قيصر و فغفور ، كج نهند كلاه\r\nچه شد كه نيست بر آن در نشان پاى سران * كه مىروند به درگاه او سران به جباه \r\n\r\n\r\n","description":"","footnote":"\r\n( 1 ) . اصل : عشرتگاه .\r\n","page_name":" 37 ","page_number":85},
  {"content":"\r\n\r\n همين خداش نگوئيم در بزرگى و شأن * كه لا شريك له است و منزّه از اشباه\r\nبرين دو دعوى لا شبه و لا شريكَ لهى * بس است واحد لا شبه و لا شريك ، گواه\r\nبه خرگهى كه شود نور مهر يك جا جمع * خيال كن كه بود چون منوّر آن خرگاه\r\nبه نور مهر ، كه آيد به ديده روشن‌تر ؟ * اگر به فرض فتد عكس سايه‌اش در چاه \r\nو له\r\n در سرم هست كه باشم پس ازين طهرانى * به هواى در نوّاب مسيّب خانى\r\nحبّذا عدل پناهى كه ازو شد ايران * ايمن از دغدغهء تفرقهء ويرانى\r\nساحل امن مقيمان درش راست مقام * كشتى نوح اگر نيز شود طوفانى\r\nقدوهء خيل خوانين عجم شد كش هست * جمع با رتبهء خانى ، نسب خاقانى\r\nآب حلمش نگر و آتش قهرش كه كند * نم آن كوثرى و جمرهء اين نيرانى\r\nباعث تفرقه شد ذات وى آن را كه به خلق * سالها بود قرين معنى سرگردانى\r\nوطنش چون عجم آمد ز پى حبّ وطن * شد طرازندهء فرمان عجم فرمانى\r\nهست ازو ملك عرب هم كه درو مىافراخت * والد دادگرش رايت فرمان‌رانى \r\n\r\n","description":"","footnote":"","page_name":" 38 ","page_number":86},
  {"content":"\r\n\r\n گشت آزاد ز اقبال وجودش ورنه * بود آسايش عالم ، به عدم زندانى\r\nگر نبودى اثر معدلتش عالم را * تا ابد جفت عدم بودى آبادانى\r\nگشت معمور چنان ملك رى از معدلتش * كه درو شيون جغدست ز ناويرانى\r\nآن‌كه در عرصهء ميدان فلك تمثالش * مهر ، گويى كند و كاهكشان چوگانى\r\nاوّلين پايهء ايوان جلالش چون ديد * گشت كيوان خجل از لاف بلند ايوانى\r\nمن كى از عهدهء اوصاف وى آيم بيرون ؟ * سحر سحبان چه كند با صفت سبحانى\r\nاى كه نازل شده در شأن رفيع القدرت * آيهء كوكبه رانى و عظيم الشانى\r\nتا ثناى تو كند منشى فكرت انشا * تا كنم بر درت از حسن سخن ، حسّانى\r\nبه عنان دست زدم پا به ركاب آوردم * مركب عزم بر آن شد كه شود جولانى\r\nدور شد پا ز ركاب و ز كفم برد عنان * زور سرپنجهء اعراض ولى سلطانى\r\nگر درين وقت نگرديد ميسّر به رهت * مىكنم عاقبت الامر حيات افشانى\r\nواجب العرض دگر دارم و دارم اميد * كز قبولش سر الطاف فروجنبانى \r\n\r\n","description":"","footnote":"","page_name":" 39 ","page_number":87},
  {"content":"\r\n\r\n جَنّت‌آباد فرحبخش كه از هجرانش * آتش سينه عجب گر نكند نيرانى\r\nآنچه از عامريان ماند به من كردم وصف * در بهايش به ولاى على عمرانى\r\nمجملا قرب سه سال است كه با خرج و خراج * حبّه‌اى نيست نصيبم ز بر دهقانى\r\nچون به خدمت برسد حسرتى مدح‌سرا * كه به مدحتگرىات كرده چو من سلمانى\r\nبر وى از روى تلطّف بگمار آقايى * كم طمع ليك نه چون عامريان تالانى\r\nدر دعا كوش رفيعى مبر از حد بسيار * هست از دأب برون ، عرض سخن طولانى\r\nتخم اميد حسودش ز زمين رسته مباد * تا بود سبزه چمن‌پرور و گل بستانى \r\nو له فى الغزليّات\r\n خوش آن‌كه درين دير غم آباد نيامد * وز ظلم تو تا حشر به فرياد نيامد\r\nشب ياد جفاهاى تو مىكردم و دل هم * آورد به ياد آن‌چه مرا ياد نيامد\r\nتحقيق ، كه در اصل نبوده است زبانش * مرغى كه درين باغ به فرياد نيامد\r\nخسرو همه رشك است گرفتيم كه شيرين * يك بار به نظّارهء فرهاد نيامد\r\nاين صيد زبون كيست رفيعى كه درين دام * نزديك به مردن شد و صياد نيامد \r\n* * *\r\n\r\n","description":"","footnote":"","page_name":" 40 ","page_number":88},
  {"content":"\r\n\r\n صبح ، خوش مخمور و پيراهن قبا مىآمدى * در كجا شب مانده بودى ، وز كجا مىآمدى\r\nمن ز يُمنِ مقدمت ، جان باختم اى وصل ليك * هجرِ كم فرصت دلم را كُشت تا مىآمدى\r\nبس كه دل از ذوق ديدار تو گشته بىخبر * نيستم آگه كه مىرفتى تو يا مىآمدى\r\nاى به محنت خانه‌ام فرموده ، خاموشى چرا ؟ * گر همان باقىست رنجش ، پس چرا مىآمدى ؟\r\nدى به تابوت رفيعى رشكها بردم كه تو * همرهش گريانتر از اهل عزا مىآمدى \r\n* * *\r\n تلخكامان كز لب شيرين لبان ساغر خورند * تلخ‌تر هرچند باشد باده شيرين‌تر خورند\r\nچون شهيدان را نوازش‌ها كند روز جزا * هريك از ارواح قدسى حسرت ديگر خورند\r\nدر قيامت دادخواهان تو چون پيدا شوند * اهل حشر از شورش و غوغا به يكديگر خورند\r\nافسر تعظيم خسرو را بود سركوب طعن * تيشهء حرمان كه محنت‌پروران بر سر خورند\r\nكامرانىهاى پرويزى تلافى مىشود * گر به هم فرهاد و شيرين در قيامت برخورند \r\n* * *\r\n دگر اى تازه صيدافكن ، فكندى بىمحل تيرى * كه رم كرد از سر تير تو نخجير و ، چه نخجيرى \r\n\r\n","description":"","footnote":"","page_name":" 41 ","page_number":89},
  {"content":"\r\n\r\n مرا آزردگىها ، باطل السحرىست بر بازو * كه سحر سامرى را نيز در من نيست تأثيرى\r\nبنازم قوت سرپنجهء آزردگيها را * كه زور دست او بگسست از هم ، سخت زنجيرى\r\nعذاب دوزخ از نقل مفسّر فهم مىكردم * كه مىكرد آيت عشق بتان را طرفه تفسيرى\r\nمپرس از من كه چون ديدى ، رفيعى را چه مىپرسى * كه ديدم از همه آزرده و از عشق دلگيرى \r\n* * *\r\n آن را كه دل محلّ محبّت نمىشود * ناقابل است و قابل دولت نمىشود\r\nاين ذوق صلح بين كه ملول است خاطرم * روزى كه در ميانه كدورت نمىشود\r\nظاهر نمىشود كه سزاوار لطف كيست * تا جور دوست بر همه قسمت نمىشود\r\nاى طالبان دوست حرام است ذوق وصل * آنجا كه جور جزو محبّت نمىشود \r\n* * *\r\n نهانى رنجشى كش روزگارى در ميان باشد * بسى بهتر از آن صلحى كه يارى در ميان باشد\r\nچو آخر صلح خواهد گشت واقع خود به خود بهتر * چه لازم كالتماس غمگسارى در ميان باشد\r\nفرامش كار من ، سهل است گاهى وعدهء و صلى * كه گر وصلت نباشد ، انتظارى در ميان باشد\r\nاگر رانى وگر خوانى نرنجم « 1 » ، بر زبان نارم * كه جايى گنجد اينها ، كاعتبارى در ميان باشد\r\nبه باد نيستى ده اى فلك ، خاك وجودم را * كه برخيزد از آن سو ، گر غبارى در ميان باشد \r\n\r\n\r\n","description":"","footnote":"\r\n( 1 ) . اصل برنجم .\r\n","page_name":" 42 ","page_number":90},
  {"content":"\r\n\r\n دلم را خون مكن ناگه روم يكباره از يادت * رفيعى رفت بارى ، يادگارى در ميان باشد \r\n* * *\r\n چرا محلّ خطت در سرست اين همه ناز * فزون ز نازش صد دلبرست اين همه ناز\r\nزبون خط شده حسن تو وه چه خواهى كرد * تو را كه وقت چنين ، در سرست اين همه ناز\r\nبدور خط همه نازى و كرده‌اى باور * كه حسن خط تو را زيورست اين همه ناز\r\nتو خود در آينه يك ره نظر كن اى نو خط * ببين كه حسن تو را درخورست اين همه ناز\r\nمنم رفيعى و گستاخ با تو خواهم گفت * كه بعد حسن چه شرم‌آورست اين همه ناز \r\n* * *\r\n ما را اگر تو عاشق خود داده‌اى قرار * بد داده‌اى قرار و ، چه بد داده‌اى قرار\r\nاى سبز خط هنوز دلم بيقرار توست * امّا نه آن‌قدر كه تو خود داده‌اى قرار\r\nزيبائيت نماند به رعنائيت مناز * خوبى مگر به جلوهء قد داده‌اى قرار \r\n* * *\r\n مسخّر ساز اى دل ملك عشق و پادشاهى كن * برو بر تخت رسوايى نشين و هرچه خواهى كن\r\nبه هم خوش نيست چندان صحبت مستى و مستورى * يكى را سوى خود خوان و يكى را عذرخواهى كن\r\nهراسانى ز كوه معصيت اى غافل از رحمت * مترس از بار عصيان ، تكيه بر لطف الهى كن \r\n\r\n","description":"","footnote":"","page_name":" 43 ","page_number":91},
  {"content":"\r\n\r\n ز الطاف الهى اندكى آگاه اگر هستى * به عصيان رو كن و چندان‌كه مىخواهى مناهى كن \r\n* * *\r\n كدام روز دلم يافت ذوق صحبت ازو * كه انتقام كشد هجر بىمروّت ازو\r\nشراب وصل به ذوقى كه غير مىنوشد * اجل مگر بكشد انتقام لذّت ازو\r\nدلى كه لذّت غفران به سعى عصيان يافت * دگر چگونه توان داشت چشم طاعت ازو \r\n* * *\r\n به اين‌قدر كه گذشته‌ست در دلم گلهء تو * ز من مكن گله‌اى ، من فداى حوصلهء تو \r\n* * *\r\n نمىكنى گله‌ام گرچه مىكنم گلهء تو * فداى حوصله‌ات باد تنگ حوصلهء تو\r\nكسى كه بود ازو شهرتت نماند و تو غافل * كه رفته است چو ديوانه‌اى ز سلسلهء تو\r\nنماند حرف هوس در دلم ز ديدن رويت * درست گشت كتاب من از مقابلهء تو\r\nنرفته آنقدر از پيش كاروانى حسنت * كه پيك شوق رفيعى رسد به قافلهء تو \r\n* * *\r\n مهيّا باش باز اى ديده حسرت را كه پيدا شد * تو هم آماده شو اى دل تپيدن را كه مىآيد \r\n* * *\r\n نه همين جان و دلم زخم ستم خوردهء توست * كه سراپاى وجودم همه آزردهء توست\r\nتو چه كردى به دل اى گرم محبّت به همه * كه جهان سوخت ز سوز وى و افسردهء توست\r\nبر دلم رشك ز غوغاى خريدارن چيست * اين همان جنس كسادست كه رد كردهء توست \r\n* * *\r\n\r\n","description":"","footnote":"","page_name":" 44 ","page_number":92},
  {"content":"\r\n\r\n ز پادشاهى خسرو چه ذوق شيرين را * كه جوى شير بريدن به دست فرهاد است\r\nبه زاده‌ات مده اى ديده اسم طوفان ياد * چرا كه طفل تو در كار خويش استاد است \r\n* * *\r\n نگاهى دى ز طفلى ديده‌ام اى دل ز من برده * كه مىبرد از كفم البتّه گر دل پيش من مىبود ؟ \r\n* * *\r\n چون شنيدى كز سر كويت رفيعى شد به خاك * هيچ رفتى گريه‌اى كردى ، عزايى « 1 » داشتى \r\n* * *\r\n تا به كى با همچو من يارى به كين باشد كسى * من نه آن يارم كه با من اين‌چنين باشد كسى\r\nنيست چندان مشكل از دل مهر او كردن برون * مىتواند كرد بيرون گر برين باشد كسى\r\nوصل او چون بيشتر در رشك‌فرمايى ماست * در فراق او چرا اندوهگين باشد كسى \r\n* * *\r\n مَلَك را بال و پر سوزد ز آه صبحگاه من * حذر تا مىتوانى مىكن از تأثير آه من\r\nگواه بيگناهى مىشوم خود قاتل خود را * اگر در حشر گردد از نگاهى عذرخواه من\r\nحقيقت چون نورزد با دل من غم كه در عالم * ز پيش هركه بگريزد ، گريزد در پناه من \r\n\r\n\r\n","description":"","footnote":"\r\n( 1 ) . اصل : عذاى .\r\n","page_name":" 45 ","page_number":93},
  {"content":"\r\n\r\n بر آن عاشق‌كش بىباك مىنازم كه در محشر * اگر دعوى خون خود كنم ، گردد گواه من\r\nخوشم با عالم عصيان كه در محشر گنهكاران * شوند از قيد شرم آزاد در جنب گناه من\r\nرفيعى كى فزايد حسرت من بر سر حسرت * سيه‌چشمى اگر افتد نگاهش در نگاه من \r\n* * *\r\n صف محشر خورد بر هم كه آيا كيست اين قاتل * كه مىخواهد شهيد تيغ او ، عذر گناه او\r\nگواه بيگناهى گر ازو خواهند تا محشر * شهيد او همان خواهد شدن اوّل گواه او \r\n* * *\r\n اى دوست چه ترسانى از دورى خود ما را * معلوم كه هجرانت با ما چه تواند كرد \r\n* * *\r\n پسرا كدام صحبت كه تو آرزو نكردى * كه نشست با تو يكدم كه تو ميل او نكردى \r\n* * *\r\n نمىدانم چه سازم آه با چشم غيور خود * كه بهر ديدنش مىميرد و سويش نمىبيند \r\n* * *\r\n به من ظلمى كه آن كافر دل بىرحم كرد آخر * اميدم هست كاوّل پرسش روز جزا باشد\r\nمحبّت هست اگر دل را به دل من حيرتى دارم * كه او چون مىتواند يك نفس از من جدا باشد \r\n* * *\r\n ز نو آزردم از بهر تو بدخو ، خاطر يارى * كه هرگز در دلش نگذشت آزار دل زارم \r\n* * *\r\n\r\n","description":"","footnote":"","page_name":" 46 ","page_number":94},
  {"content":"\r\n\r\n سگش را با رقيب از ساده‌لوحى آشنا كردم * كنون ايشان به هم يارند و من چون سگ پشيمانم \r\n* * *\r\n من و خوارى معاذ اللّه كه من راضى نخواهم شد * اگر از غير هم پيش تو قربم بيشتر باشد \r\n* * *\r\n همين بس كوهكن را با همه دورى كه از نامش * برافروزد رخ شيرين و خسرو مضطرب گردد \r\n* * *\r\n معاذ اللّه ز رشك خسروى روزى كه در مجلس * سخن از بيستون گويند و شيرين منفعل باشد \r\n* * *\r\n كار مشكل مىشود گر غير بىغيرت شود * كز تو كم دورى كند ، هرچند بىعزّت شود\r\nهركجا رفت همره او مىرود ناخوانده ، غير * اين‌قدرها كس نمىبايد كه بىغيرت شود\r\nغير ، ازو خواهى نخواهى نيست يك ساعت جدا * ترسم اين بىغيرتيها « 1 » ، باعث حرمت شود\r\nغير را هرچند غيرت بيش باشد بهتر است * تا ز اندك خواريى رنجش كند صحبت شود\r\nغير را قدرت نباشد با رفيعى لاف قدر * گر رفيع القدر گردد ، ور فلك رفعت شود \r\n* * *\r\n\r\n\r\n","description":"","footnote":"\r\n( 1 ) . كلمه در متن به گونه‌اى نوشته شده كه « بىعزّيتها » هم خوانده مىشود . بىعزّتى با « حرمت » بىتناسب نيست .\r\nتوجه : غير و غيرت و جدا نبودن غير ازو ، كه بايد موجبات غيرت را فراهم نمايد ، كه ننموده بيشتر متناسب است .\r\n","page_name":" 47 ","page_number":95},
  {"content":"\r\n\r\n پس از چندين وفا بر رغمِ من شد يار هر ناكس * معاذ اللّه چنان يارى ، چنين هم مىشود باكس \r\n* * *\r\n دست ما و دامن آن ترك خواهد بود و بس * در صف محشر اگر دستى به دامان مىرسد \r\n* * *\r\n ظلم اى كافر بىدين مبر از پيش امروز * كه عجب روز جزايى ز قفا مىآيد\r\nزود تسليم شو اى خسته ، گرانجانى چيست * گر نيامد به عيادت ، به عزا مىآيد \r\n* * *\r\n چنان آميزشى كرده‌ست با غير * كه هرگز در دلم بىاو نيايد \r\n* * *\r\n هجوم هجر بر فرهاد « 1 » محنت ريز مىباشد * ولى رشك ملال‌انگيز با پرويز مىباشد\r\nبه قتلم كرد اگر ايما ، ز كردن منفعل هم شد * كه چشمش فتنه‌انگيز و حياآميز مىباشد\r\nچه شد گر چشم بيمار تو مىپرهيزد از مردم * مدار مردم بيمار بر پرهيز مىباشد \r\n* * *\r\n من آن ديدن « 2 » نمىخواهم كه بينى سوى غير اوّل * اگر آگه نباشد او ، نظر سوى من اندازى \r\n* * *\r\n دلم از وضع تو برهم زده خاطر شد و رفت * گنه من چه ؟ برو وضع تو ظاهر شد و رفت \r\n\r\n\r\n","description":"","footnote":"\r\n( 1 ) . اصل : فرها .\r\n( 2 ) . اصل : ديدم .\r\n","page_name":" 48 ","page_number":96},
  {"content":"\r\n\r\n منع دل كردم از آن كو ، سخن من نشنيد * رفت و ضايع شد و باطل شد و آخر شد و رفت \r\n* * *\r\n دل تهى ز انديشهء اين نازنين هم مىكنم * از بسى خوبان گذشتم فكر اين هم مىكنم\r\nزود از كف مىدهم دل ، ليكن آسان مىكَنم * آنچنان گر مىشوم عاشق ، چنين هم مىكنم \r\n* * *\r\n من و از نو غم يار كهن و يارى او * كه هنوز از همه بيش است وفادارى او\r\nكرده آزار مرا ليك نكرده‌ست چنان * كه توان كرد شكايت ز دل‌آزارى او \r\n* * *\r\n ز حد بردى جفا نسبت به غير و مُردم از غيرت * كه بر مهر و وفاى او كمال اعتماد است اين \r\n* * *\r\n ازين رنجش كه كرد از غير آن مه مُردم از غيرت * كه او در ديگرى ديده‌ست و اين از رشك رنجيده \r\n* * *\r\n گو ديرتر ز پيشش قاصد بيا كه دانم * نوميد خواهدم ساخت ، حالا اميدوارم\r\nدى وعده كرد و نامد ، بىوعده آمد امروز * هم سوخت ز انتظارم ، هم ساخت شرمسارم \r\n* * *\r\n دل ديوانه‌ام ديگر به طفلى كار افتادش * كه حرفى از وفا نشنيد هرگز بلكه استادش \r\n\r\n","description":"","footnote":"","page_name":" 49 ","page_number":97},
  {"content":"\r\n\r\n فراغتهاى پرويزى نمىارزد به آن رشكى * كه ناگه بگذرد شيرين به خاطر ، ياد فرهادش\r\nرسد روزى و نزديك است كآرد اين‌قدر يادم * كه من هرگز نكردم در تمام عمر خود ، يادش \r\n* * *\r\n جفا زياده مكن بر دلى در اوّل عشق * كه شهره است به عنوان بىوفايىها\r\nستم مكن به غلامى كه بارها او را * فروختند به عيب گريزپايىها \r\n* * * و له فى الرّباعيات\r\n زاهد نكند گنه كه قهّارى تو * ما غرق گناهيم كه غفّارى تو\r\nاو قهّارت خواند و ما غفّارت * آيا به كدام نام خوش دارى تو \r\n* * *\r\n ما بادهء تلخ از هرى و بلخ خوريم * از هر ماهى ز غرّه تا سلخ خوريم\r\nقسمت ز ازل گشته كه صاف عِنبى * زهّاد ترش خورند و ما تلخ خوريم \r\n* * *\r\n بر سر خاكى كه عابد صنعان ريخت * از ديدن ترسابچهء دوران ريخت\r\nيا رب كه ز كافرى نصيبم گردد * آن كفر كه خاك بر سر ايمان ريخت \r\n* * *\r\n سهل است كه اشك پير كنعان ريزد * دور از پسر آشكار و پنهان ريزد\r\nعشق است آن را كه بهر فرزند كسان * خون جگر از ديده به دامان ريزد \r\n* * *\r\n عشق آمد و من چشم ترى آوردم * چشم تر و خون جگرى آوردم\r\nشرمنده شدم كه پيش مهمان چنين * خوش خوانى و خوش ما حضرى آوردم \r\n* * *\r\n\r\n","description":"","footnote":"","page_name":" 50 ","page_number":98},
  {"content":"\r\n\r\n خوى تو به خشم ما يكى كرده زبان * ما بىكس و دوستان همه دشمن جان\r\nما را كه دهد به يكدگر صلح اگر * بىغيرتى من ننهد پا به ميان \r\n* * *\r\n در بحر جهان درّ وجودم يكتاست * دوران خود را به زيب ذاتم آراست\r\nپشت فلك از تواضع من شده خم * گو پشت خمى مشو به تعظيمم راست \r\n* * *\r\n چون در دل شه كنون تصرّف دارم * از عمر تلف كرده تأسّف دارم\r\nگويند كه كم‌بها بود بندهء پير * من در پيرى قيمت يوسف دارم \r\n* * *\r\n ديشب رخ خورشيد مثالى ديدم - بىشرم و حجاب * گستاخ به گرد سر او گرديدم - بىوهم و عتاب\r\nحاصل كه به كام خويشتن تا دم صبح - در گلشن وصل * مىگشتم و گلهاى هوس مىچيدم - امّا در خواب « 1 » \r\n* * *\r\n زهّاد همه عذاب روحم دادند * رندان همه مژدهء فتوحم دادند\r\nآنان همه توبهء نصوحم دادند * اينان همه بادهء صبوحم دادند \r\n* * *\r\n آنى تو كه بىمهر دلت پركين است * نسبت به كه ؟ با دلم كه مهر آيين است\r\nمن ز آن همه خوبان كه تو مىدانى و من * هرگه به تو دل دهم سزايم اين است \r\n* * *\r\n چون گلشن دوستى پر از خار جفاست * غم نيست اگر دل من افگار جفاست\r\nاين مى خلدم كه در دل او گذرد * كين خو به جفا كرده ، سزاوار جفاست \r\n* * *\r\n\r\n\r\n","description":"","footnote":"\r\n( 1 ) . رباعى مستزاد .\r\n","page_name":" 51 ","page_number":99},
  {"content":"\r\n\r\n فردا كه شود صبح قيامت روشن * يابد مضمونِ نامهء خود هر تن\r\nآن نامه كه جز خطا نباشد در وى * دانم كه چه نامه باشد ، اى واى به من \r\n* * *\r\n از وصف مى و جام لبالب توبه * وز گفتهء روز و كردهء شب توبه\r\nاز عشق بتانِ رخنه در دين افكن * سخت است اگرچه توبه ، يا رب توبه \r\n* * *\r\n كرديم ز آلايش صهبا توبه * از مستى عشق سجده فرما توبه\r\nبىباده و عشق زندگانى بر ما * هرچند حرام است خدايا توبه \r\nو له فى لغز النّوم\r\n دلا ز پردگيى مىدهم نشانى چند * چه پردگى ، كه بود مونس خواص و عوام\r\nبه شب اگرچه كند بيشتر هم‌آغوشى * ولى شبيه به روز است و هست روز اندام\r\nچه بىقرار مريض و چه عاشق مهجور * همين‌كه يافته وصلش ، گرفته است آرام\r\nبود برادر مرگ و چه طرفه است كه هست * ز اهل درد گريزان ، به اهل صحّت رام\r\nاگر لغز رودش نقد زيب فكرت بكر * رسد ز پردگى من به جانب تو پيام\r\nوگر به پرده نشانيش از مقابل مرد * « ز سال دختر فكرم چو من بيابى « 1 » كام » « 2 » \r\nو له فى لغز المدام\r\n دلا دقيقه‌شناسى و نكته‌پردازى * بيا و خوش بگشا اين لغز معمّا را\r\nچه باشد آن‌كه بود سرخ و زردپوش اكثر * كند به لاله بدل زعفران هر سيما\r\nمدام پرده‌نشين است ليك پرده‌درىست * كه هم ز عشق برو شرم و هم ز حسن حيا\r\nاگرچه باعث خونهاست مايهء هستى است * اگرچه در پى غوغاست ، هست عيش‌افزا\r\nتمام روز شود شب چو ناپديد كند * تمام روز بود در ميان شب پيدا\r\nز شهرها شده تا همدمى به آب كند * مثال آب مثال است در بيابانها\r\nبه بزمها بر ارباب مشربش حرمت * خدا ز حرمت او گفته است در همه جا \r\n\r\n\r\n","description":"","footnote":"\r\n( 1 ) . اصل : پياپى .\r\n( 2 ) . به سال 980 ه . ق اشاره دارد .\r\n","page_name":" 52 ","page_number":100},
  {"content":"\r\n\r\n به عزّت آورى او را گرش توانى يافت * « كه آشكار شود سال اين طلسم تو را » « 1 » \r\nلغز معمّا به اسم خضر گفته\r\n آن مثلث اسم كآمد از شقوق حل وى * با نقود چار شق ، نقدش يكى ، اى سرّ خط\r\nهست بيرون و درون او موافق در حساب * آخر وى ، ثلث اوّل آمد و ربع وسط\r\nداغ بر دل ، همچو عاشق ، خال بر رخ چون نگار * هست نام داغ و حالش نزدِ اهل خط نقط\r\nمتّصل خواهند بودن هر سه حرف او به هم * تا جمل وضع حروف وى بود بر يك نمط\r\nپى به خضرِ اين لغز پير خرد مىآورد * گر نخواهد كرد در ظلمات فكرت ره غلط\r\nگو لغز كم كن ز تعدادش معمّا را نخست * تا پى تحرير تاريخش قلم سازيم قط\r\nخضر را بالفرض بر باد ار رود نقد تراب * شور تاريخ دگر افتد درين پرشور شط \r\nو له ايضا من سحر انفاسه فى التّواريخ\r\n شه‌شه نشان ، پادشاه جهان * شهنشاه آفاق طهماسب شاه\r\nشهى كز شرف خسرو هند و روم * به پايش فكندند تاج و كلاه\r\nزحل پاسبان و عطارد دبير * سپهر آستان ملايك سپاه\r\nچه شاهى كه بر عدل و احسان او * انوشيروان است و حاتم گواه\r\nزهى ابر رحمت كه از فيض او * تر و تازه شد خشك گشته گياه\r\nچه روشن ضميرى كه پرنور شد * ز ذرات او جرم خورشيد و ماه \r\n\r\n\r\n","description":"","footnote":"\r\n( 1 ) . به سال 980 ه . ق اشاره دارد .\r\n","page_name":" 53 ","page_number":101},
  {"content":"\r\n\r\n چه گيتىپناهى كه بر خاك او * نهادند شاهان دوران جباه\r\nخداوندگارى كه كردى قبول * خداوندى او به غير إله\r\nدريغا كه ناگاه در پرده شد * وز آن دودمان جهان شد سياه\r\nازين فوت ناگاه صد واى واى * درين پرده رفتن هزار آه آه\r\nپى سال تاريخ اين واقعه * فلك زد رقم : « فوت گيتىپناه » « 1 »\r\nنهان كن درو گوهر « شاه » « 2 » را * كه ظاهر شود مدّت عمر شاه\r\nچو جان جهان بود ، معلوم كن * ز « جان » « 3 » مدّت شاهى پادشاه \r\n* * *\r\n شاه فلك كوكبه طهماسب شاه * پادشه محترم محتشم\r\nآن‌كه شد از طنطنهء دولتش * رايت امنيت عالم علم\r\nعالمى از رونق اسلام او * فرق نمودند صمد از صنم\r\nرايت اثنى عشرى را به چرخ * ماهچه افراخت به تيغ دو دم\r\nحامى شرع نبى ابطحى * والى تخت شه مولد حرم\r\nآيت رحمت كه خليل و كليم * خورده به اعجازِ كلامش قسم\r\nشاه جهان خسرو صاحبقران * كش نبود مثل به صد قرن هم\r\nخاك درش افسر افراسياب * بندهء او خسرو و جمشيد و جم\r\nبود خداوند جهان و جهان * ساخت مسخّر نه به خيل و حشم\r\nوه كه چه پرداخت ز تسخير دهر * گشت مسخّر كن ملك عدم\r\nگرچه ازين واقعهء دهرسوز * گشت بدل شادى دوران به غم\r\nشكر كه از كشور دانش شهى * گشت شهنشاه بلاد عجم\r\nپادشهى كش به خدايى خلق * وهمِ غلط پيشه كند متهم\r\nخسرو آفاق كه با عسكرش * كوكبهء فتح و ظفر گشته ضم \r\n\r\n\r\n","description":"","footnote":"\r\n( 1 ) . به سال 984 ه . ق اشاره دارد .\r\n( 2 ) . شاعر در تعبير « نهان كردن گوهر شاه » به عمر شاه طهماسب اشاره دارد . گوهر « شاه » را به سه نقطهء حرف « ش » تشبيه كرده كه با پنهان كردن آن واژهء « ساه » حاصل مىشود كه بر عدد 66 دلالت دارد .\r\n( 3 ) . واژهء « جان » به مدّت سلطنت شاه طهماسب يعنى 54 اشاره دارد . ر . ك : حساب جمل ، صص 126 - 127 و 368 - 369 .\r\n","page_name":" 54 ","page_number":102},
  {"content":"\r\n\r\n هست در آن تيغ حيات ظفر * هست درين دست وجود كرم\r\nدور بود از اثر لطف او * رنگ زرير ار نشود چون بَقَم\r\nهست هوادار دليران و ليك * بس كه كند منع ستم دم‌به‌دم\r\nكس نكند بحث ز رستم دلير * ز آنكه درو هست حروف ستم !\r\nچرخ كه بسته كمر از كهكشان * پير غلامى بودش پشت خم\r\nقلعهء اميد كه در بسته بود * شكر كه ايّام گشادش ز هم\r\nگلشن آفاق كه مىبود خشك * شكر كه شد غيرت باغ ارم\r\nگرچه نگنجيد درين بحر تنگ * نام شهنشاه چو در چشمه يم\r\nمىدهمش گاه به ايما ، نشان * مىكنمش گه به معمّا ، رقم\r\nهم سَمىِ اختر برج خليل « 1 » * هم دُر درج مه يثرب حرم\r\nنام سعادت اثر نامدار * مهر ازو مشترى و ماه هم\r\nبر ورق دهر دو تاريخ خواست * منشى دوران عطارد رقم\r\nاوّل از آن خسرو جنّت مقام * آخر ازين شاه مبارك قدم\r\n« مرگ خداوند جهان » گشت ثبت * « دور شهنشاه عجم » « 2 » شد رقم \r\n* * *\r\n شهنشاه جم‌جاه گيتىپناه * كه مىخورد گردون به ذاتش قسم\r\nجهاندار قهار گردون وقار * كه بودش لقب قهرمان عجم\r\nازو زهر در كام ضحاك مار * ازو خاك بر فرق جمشيدِ جم\r\nنپرداخت چندان به كار جهان * شد از بيم او ليك رفع ستم\r\nنوازش نفرمود چندان به خلق * بسى داد ليكن نويد كرم\r\nسمىِّ گلِ بوستان خليل * كه شد گلخنش رشك باغ ارم\r\nپى تاجدارى روى زمين * برافراخت در دهر سالى علم\r\nپى پادشاهى زير زمين * به سال دگر در عدم زد قدم\r\nدو تاريخ زيبنده مىخواست فكر * كه بر لوح عالم نگارد قلم \r\n\r\n\r\n","description":"","footnote":"\r\n( 1 ) . منظور اسمعيل دوم است .\r\n( 2 ) . عبارتهاى « مرگ خداوند جهان » و « دور شهنشاه عجم » به سال 984 ه . ق اشاره دارد .\r\n","page_name":" 55 ","page_number":103},
  {"content":"\r\n\r\n يكى بهر جاهش در اقليم دهر * يكى بهر عزمش به ملك عدم\r\n« شهنشاه روى زمين » گشت ثبت * « شهنشاه زير زمين » « 1 » شد رقم \r\n* * *\r\n نيّر اوج سپهر عظمت ، خان احمد * روشنىبخش زمين ، فخر جهان ، خان زمان\r\nگوهرى از صدف طينت پاكش آمد * كه نيامد چو وى از لجّهء دوران به كران\r\nپرتوافكن ز مه طلعت او مهر فلك * روشن از لمعهء خورشيد رخش چشم جهان\r\nوه كه از رشك حسد پيشه سپهر بد مهر * گشت در معدن خاك آن گهر پاك نهان\r\nبهر پنهان شدنش كرد دو تاريخ ظهور * « پسر خان جهان » ، « گوهر يكدانهء خان » « 2 » \r\n* * *\r\n شكر للّه كه بنت شاه جهان * عصمت آراى خلوت زهرا\r\nخدمتش را هميشه بىخواهش * عنوتش را مدام بىدعوا\r\nدو كنيزند دندى و دلشاد * دو گواهند مريم و حوّا\r\nگشت تابنده اوّل از صدفش * دُر تابندهء تمام بها\r\nلايق افسر جهانبانى * همچو شاه جهان جهان‌آرا\r\nباز بعد از دو سال تابان شد * گوهرى ز آن محيط گوهرزا\r\nگوهرى آفتاب طلعت ليك * جلوه‌گاهش پس نقاب خفا\r\nغيرت‌افزاى حشمت بلقيس * زينت‌افروز حجلهء زهرا \r\n\r\n\r\n","description":"","footnote":"\r\n( 1 ) . عبارتهاى « شهنشاه روى زمين » و « شهنشاه زير زمين » به ترتيب به سالهاى 984 و 985 ه . ق اشاره دارد .\r\n( 2 ) . عبارتهاى « پسر خان جهان » و « گوهر يكدانهء خان » هريك به سال 972 ه . ق اشاره دارد .\r\n","page_name":" 56 ","page_number":104},
  {"content":"\r\n\r\n ليك غوّاص آن دو تازه گهر * عالمى را شده‌ست رشك‌افزا\r\nآن‌كه يزد از طلوع اقبالش * شد خليل اللّه ملك سيما\r\nبهر تاريخ آن دُرِ تابان * وز پى سال اين دُر يكتا\r\nثبت شد « مدّ ظله ابدا » « 1 » * شد رقم « دام ظلها ابدا » « 2 » \r\n* * *\r\n ستمگر سپهرا ز جور تو داد * تو با ما چه‌ها كردى آخر ، چه‌ها\r\nتو زينها كه كردى پشيمان نه‌اى * همان در دلت هست حرص جفا\r\nتو را خود چه خصمى فتاد اى اجل * به اولاد ذرّيّت مصطفا\r\nز روح نبى اللّه‌ات شرم باد * اگرچه تو را نيست شرم و حيا\r\nبرآمد ز هر دودمان دود آه * كه شد كشته شمع حيات ضيا\r\nضيايى كزو داشت دين روشنى * ضيايى كزو يافت عالم ضيا\r\nز مرگ پسر يافت دردى نخست * كه روز جزا هم نيابد دوا\r\nصفى آن گهر قيمت پاك‌زاد * صفى آن گرامى دُر بىبها\r\nپس آنگه به ياد پسر روى كرد * ز دار فنا سوى دار البقا\r\nبه فرياد و زارى ، به آه و فغان * مصيبت نصيبان صاحب عزا\r\nبه نام دگر هر دو را هر يكى * شنودند و تاريخ‌ها شد ادا\r\nپدر را : « نكوكار سادات دهر » * دگرباره : « سردار سادات ما »\r\nپسر را : « دُرِ خاندان نبى » * پس آنگاه : « سبط رسول خدا » « 3 » \r\n* * *\r\n فغان كه اشرف عمال و اشرف علما * شدند همره هم جانب عدم امسال\r\nغياث ملّت و دين ، عامل رفيع القدر * سر [ آمد 
  ] علما قطب آسمان كمال\r\nيكى ز خامهء او زيب دفتر ديوان * يكى مزيّن ازو صدر مسند افضال \r\n\r\n\r\n","description":"","footnote":"\r\n( 1 ) . به سال 987 ه . ق اشاره دارد .\r\n( 2 ) . به سال 989 ه . ق اشاره دارد .\r\n( 3 ) . در هر چهار مصرع ماده تاريخها ، سال 972 ه . ق است .\r\n","page_name":" 57 ","page_number":105},
  {"content":"\r\n\r\n براى هريك ازين هر دو خواست تاريخى * كسى كه زينت ازو يافت صفحه‌هاى خيال\r\nنوشت كلك قضا : « مرگ اشرف علما » * زمانه ساخت رقم : « مرگ اشرف عمّال » « 1 » \r\n* * *\r\n وه كه ناگه آتشى افروخت چرخ * آتشى كز وى جهان شد پرشرار\r\nشورشى انگيخت در عالم دگر * شورشى كز وى جهان شد بيقرار\r\nعمدهء كاشان غياث الدين كه داشت * پيشوايى بر صغار و بر كبار\r\nفخر دوران خواجهء منصور نام * كز وجودش عالمى كرد افتخار\r\nبود چون بر وى مدار عالمى * گشت مستوفى شاه نامدار\r\nناگهان شد دفتر عمرش تمام * كرد استيفاى فردوس اختيار\r\nمنشى دوران دو تاريخ گزين * خواست بر اوراق عالم يادگار\r\nخامه‌ام : « منصور مستوفى » نوشت * بعد از آن : « مستوفى عالم مدار » « 2 » \r\n* * *\r\n مير قاسم ، جهان علم و ورع * زبدهء دودمان اهل عبا\r\nآن‌كه ذات مقدّسش بودى * باعث رونق قبيلهء ما\r\nو آن‌كه وقت سحر برآوردى * مدّعاى قبيله را به دعا\r\nسر سادات بود و اعلم عهد * عابد دور و تارك دنيا\r\nناگهان كرد ميل روضه قدس * شد ز دنيا به جانب عقبا\r\nبه دو تاريخ اگر كند رغبت * خامه فكرت سخن‌آرا\r\n« سَرِ ارباب تقوى » « 3 » انشا كن * « سرور اهل طاعت » اش « 4 » بنما\r\nور دو تاريخ ديگرش بايد * بنويس اين دو مصرع غرّا\r\n« عابد دور ، تارك دنيى » * « سَرِ سادات ، قدوهء علما » « 5 » \r\nو له\r\n وه كه خوانندهء مصنّفِ ما * گشت مجلس‌نشين بزم عدم \r\n\r\n\r\n","description":"","footnote":"\r\n( 1 ) . ماده تاريخ در هر دو مصرع به سال 982 ه . ق اشاره دارد .\r\n( 2 ) . ماده تاريخ در هر دو مصرع به سال 982 ه . ق اشاره دارد .\r\n( 3 ) . به سال 982 ه . ق اشاره دارد .\r\n( 4 ) . در نسخهء اساس « طاعتش » آمده كه با توجه به ماده تاريخ ، كه اشاره به سال 982 دارد ، ضمير « ش » را جدا كرديم .\r\n( 5 ) . ماده تاريخ در هر دو مصرع به سال 982 ه . ق اشاره دارد .\r\n","page_name":" 58 ","page_number":106},
  {"content":"\r\n\r\n « مرگ خواننده » گشت تاريخش * بلكه « خوانندهء مصنّف » « 1 » هم \r\nدر محلّ توجه شاهزادهء مظفّر لوا ، سلطان حمزه ميرزا « 2 » جهت دفع روميّهء شوميّه گفته :\r\n اى كرده به عزم جنگ آهنگ طريق * هست از طرف تو فتح و نصرت تحقيق\r\nچون فتح نباشد كه پى آن تاريخ * نصرت ده چرخ گفت : « توفيق رفيق » « 3 » \r\n* * *\r\n اين نو بستان كه زينت كاشان است * بادا خرّم\r\nدر گلشن دهر زيب هر بستان است * چون باغ ارم\r\nاز پرتو اقبال محمد خانى * چون گشت آباد\r\nنامش « ارم‌آباد محمد خان » « 4 » است * تاريخش هم \r\nدر هجويّات\r\n چون هيچ نشد ز مدح حاصل * بعد از همه فكر و حكّ و اصلاح\r\nبايد خنديد و بعد از آن . . . * امّا نه همين به ريش مدّاح \r\n* * *\r\n گر توان يافت سالها به درم * مهلت زندگى به وقت رحيل\r\nندهد يك درم ز غايت بُخل * بدهد نقد جان به عزرائيل\r\nگر دهد وعده كرم در خواب * تا بود در ميان فتد تعطيل \r\n\r\n\r\n","description":"","footnote":"\r\n( 1 ) . ماده تاريخ در هر دو مصرع به سال 976 ه . ق اشاره دارد .\r\n( 2 ) . سلطان حمزه ميرزا : پسر بزرگ سلطان محمد خدابنده پادشاه صفوى و برادر شاه عباس اوّل است . در زمان حكومت عموى خود شاه اسماعيل ثانى همراه پدرش ، در شيراز رحل اقامت افكند . شاه اسماعيل دستور قتل شاهزادگان و از جمله حمزه ميرزا را صادر كرد ، لكن خود به قتل رسيد . وى در فرماندهى امور لشكرى و هدايت آن مشغول بود و در اين اثنا ( 982 ) ، ميان حكومت ايران و عثمانى بر سر ايروان و شروان و آذربايجان جنگ درگرفته بود . شاهزاده حمزه ميرزا درين جنگها رشادت‌ها و دلاورى بسيارى در دفع عساكر عثمانى از خود نشان داد و در سال 990 ، به دست يكى از غلامان خود بقتل رسيد . سلطان مراد سوم جانشين سلطان سليم ، از اوضاع آشفتهء ايران در اين مدّت استفاده برد و قريب 20 سال ايالات غربى ايران را در قبضهء اقتدار حكومت عثمانى قرار داد و در ايّام شاه عباس اوّل ، تسلّط تركان عثمانى بر طرف گرديد .\r\n( 3 ) . به سال 986 ه . ق اشاره دارد .\r\n( 4 ) . به سال 992 ه . ق اشاره دارد .\r\n","page_name":" 59 ","page_number":107},
  {"content":"\r\n\r\n باللّه از خواب چشم نگشايد * گر دمد نفخ ، صور اسرافيل\r\nبس كه طاقست در رذالت و بُخل * بس كه گرديده است رذل و بخيل\r\nمىشود چرخ شاهد كرمش * گر بود جبرئيل و ميكائيل \r\nقسمت نامه جهت برادر خود گفته :\r\n مال و منال حضرت بابا برادرا * يك نيمه از تو ، نيمهء ديگر از آن من\r\nمن آن نيم كه گويم ازين جنسها كه هست * جنسى كه باشد از همه بهتر از آن من\r\nجان برادرى تو ز تو هرچه بهترست * بد ، هرچه هست جان برادر از آن من\r\nقرض پدر كه از همه بيش است از آن تو * وجهش كه هست از همه كمتر از آن من\r\nآن تاج سر كلان كه ز جد مانده ز آن تو * منديلهاى چركِن ، يكسر از آن من\r\nداهى كه داده شير به بابا از آن تو * داهى كه هست خوندل مادر از آن من\r\nآن خانقاه عالى آباد از آن تو * و آن كهنه خانه‌هاى محقّر ، از آن من\r\nدوشابهاى غير مكرّر از آن تو * آن قندها كه گشته مكرّر از آن من\r\nآن يك دو باغ خرّم مرهون از آن تو * وين يك دو باغ كهنهء بىدر ، از آن من\r\nدر گلشن آن نسيم ملايم از آن تو * گلزار و خارهاى چو نشتر از آن من \r\n\r\n","description":"","footnote":"","page_name":" 60 ","page_number":108},
  {"content":"\r\n\r\n ملك نفيس خالصهء شهر از آن تو * املاك هيچ نفعِ نياسر ، از آن من\r\nآن كلب پاسبان شبان امين ز تو * و آن نيم مرده گَلّهء لاغر ، از آن من\r\nآن ماديان كه داشته صد كرّه ز آن تو * آن استران كودكَشِ نر ، از آن من\r\nخير مدام و روزهء هر روزه ز آن تو * جام و صراحى مى پرشَر ، از آن من\r\nشب‌زنده‌دارى سر سجاده ز آن تو * آن خواب غفلت سر بستر از آن من\r\nمولود خوش نوشتهء افشان از آن تو * آن خمسهء نيافته زيور ، از آن من\r\nتقويم راست جدول پارين از آن تو * كهنه كتاب كج شده مَسْطر ، از آن من\r\nجنس دگر كه قابل قسمت بود نماند * شد حصّه ، گر از آن تو بود ، ار از آن من\r\nاكثر از آنِ تو همه اجناس قيمتى است * اجناس بىبها شده اكثر از آن من\r\nحيدر زبان ببند ز غبن و دگر مگوى * بهتر از آن او شد و « 1 » بدتر از آن من\r\nجعفر تو را برادر خُردست بگذران * ديگر مگوى حصهء جعفر از آن من\r\nزين پس بس است چند توان گفت هر زمان * يك نيمه از تو ، نيمهء ديگر از آن من \r\n\r\n\r\n","description":"","footnote":"\r\n( 1 ) . اصل : - و .\r\n","page_name":" 61 ","page_number":109},
  {"content":"\r\n\r\nو له فى المعميّات\r\nحبيب\r\n شبها كه تمام عاشقان بيدارند * چشم و دل من به خواب راحت يارند\r\nساحر پسرى كو كه برد صبر و قرار * اوّل ز دل و ديده ، چو خوابى دارند « 1 » \r\nحسابى\r\n مرغ دل من به يار خود مشغول است * پيوسته به گلعذار « 2 » خود مشغول است\r\nكار دلم اينست كه ريزد در اشك * لاغر بالى به كار خود مشغول است \r\nسلام\r\n بينند چو آستان آن زهره جبين * با خاك درش كه مىدهد زيب زمين\r\nنايد كمىئى در مه و خورشيد پديد * كاين روى بر آن بنهد و آن روى برين \r\nحسابى\r\n دل داشت هزار داغ از آن زلف دراز * ز آن سلسله جست و كم شد آن سوز و گداز\r\nروشن شود آخرت كه از گرمى عشق * يك داغ ندارد چو دلم يا بى باز \r\nگلشنى\r\n امروز كه خردسال من با من نيست * اين دلشده شيوه‌اش بجز شيون نيست\r\nبسيار عجب نيست اگر مرغ چمن * بىخود شده چون شكوفهء گلشن نيست \r\nرجب\r\n جان يابد اگر خسته‌دلى بىجانى * گيرد ز لب لعل بتى دندانى\r\nباشد روزى كين دل خون گرديده * گيرد دندانى از لب جانانى « 3 » \r\nلاچين\r\n گفتى سه قصور دارد اين عاشق زار * بىتابى و غيرت و غرور بسيار\r\nبگرفت نه از غرور بىحد گنجى * دارد دو قصور هر دو را سهل‌انگار \r\n\r\n\r\n","description":"","footnote":"\r\n( 1 ) . اين معمّا و حلّ آن در تذكرهء نصرآبادى آمده است . چاپ مدقّق ، ص 779 .\r\n( 2 ) . نصرآبادى ، كاروبار ، ص 778 - حلّ اين معمّا نيز آمده .\r\n( 3 ) . همان ، ص 779 .\r\n","page_name":" 62 ","page_number":110},
  {"content":"\r\n\r\nيوسف\r\n غم پى نبرد به حسن در هيچ محل * پى مىبرد آنجا كه كند عشق عمل\r\nاز غمزده كى بُود اگر پى نَبُرد * بىغم بر يارم كه به حسن است مثل \r\nاحد\r\n مجنون كه كشيد بر خط عيش قلم * در خيل ملامت‌زدگان گشت علم\r\nباللّه كه شكست خويشتن گيرم اگر * گويم كه مقابلش بود دردِ دلم \r\nاياز\r\n اى دوست گهى ز بىقراران ياد آر * وز دلتنگى دلفگاران ياد آر\r\nروزى كه كنى ياد ز ياران ما را * زنهار ، كه در ميان ياران ياد آر \r\nسهراب\r\n خوش آنكه بتان نظر به ما اندازند * گردند به ما ، به حال ما پردازند\r\nگردند و كُله سراسر و كاكل‌ها * گه كج بنهند و گه پريشان سازند \r\nسيّد\r\n روزى كه دمد خطت ز اطراف عذار * گلزار تو را بنفشه رويد ز كنار\r\nحاشا كه دهم دامن وصل تو ز كف * دارم همه دم ميل چمن ، خاصه بهار \r\nبابا\r\n خاكيان را سر به كيوان از سجود افسر است * افسر خورشيد جمشيد فلك خاك در است \r\nكافى و كيا\r\n آه بهر رفع غم كافى است تير ، امّا به جان * كآفتابى زو بود كافى ، كه آهم بعد از آن \r\nبهلول\r\n چو شاه عشق ز درد و الم كشيد سپاه * دلم نمود عملها و جملهء عَلَم آه \r\nآدم\r\n ز نو در ره خوشخرامى فتادم * كزو رفت رفتار يارى ز يادم \r\n\r\n","description":"","footnote":"","page_name":" 63 ","page_number":111},
  {"content":"\r\n\r\nمسيح\r\n از آن اين دل زار اى نازنين * كم آمد به زلفت ، كز آن شد حزين \r\nآبل\r\n اى رفيعى چو جاى اهل نياز * نيست جز آستان خانهء او\r\nرو تو هم از نياز دل گردان * خويش را خاك آستانهء او \r\nو له\r\n ز آن علم دقيقى كه خرد روتابد * كم بر همه‌كس لمعهء فيضش تابد\r\nگويند شفيعى شرف بىحد يافت * يا رب شرفى رفيعى آخر يابد \r\nپوشيده نماند كه از مصرع ثالث اين رباعى ، تخلّص مير مشار اليه اعنى ، رفيعى حاصل مىشود ، و از رابع ، تخلّص مير حسين معمايى شفيعى به حصول مىپيوندد و از تركيب هر دو تخلّص شرفى حاصل مىشود . و السلام على من اتبع الهدى .\r\n\r\n[ 3 . 
  ] امير معزّ الدين محمّد اصلح اللّه شأنه\r\nذات منيفش به مكارم اخلاق و محاسن آداب و شيم رضيّه و سير سنيّه آراسته است و عنصر لطيفش به زيادتى تواضع و كسر نفس و عدم تكبّر و حسن ادب پيراسته ، حسن خطش چون خط ارباب حسن و ملاحت ، رقم نسخ بر خطوط خوشنويسان عالم كشيده ، و لطف طبعش در نظم غزل به جايى رسيده كه غزليات متقدّمين را متروك گردانيده ، ضمير منيرش چون زر خالص ، پاك عيار ، و ذهن اكسير تأثيرش ، صيرفيان سخن را معيار ، كلك مشكين سلكش ، گلدسته بند بنفشه و نسرين ، و خامهء عنبر شمامه‌اش ، سلسله پيوند سنبل و رياحين ، و الحق بىشائبهء اغراق مىتوان گفت كه در وادى خوش‌نويسى و علم خطّ و حسن سلوك ، دست‌پروردهء الطاف الهى است و در صفاى عقيدت و فنون مكرمت ، مستحق مرحمت نامتناهى ، اگرچه اين معانى نزد اقاصى و ادانى ظهور تمام دارد و احتياج به آن نيست كه قلم دو زبان بر سمت تفصيل ، خصوصيات آن را بر لوح بيان نگارد ، امّا قوت طبيعت و قدرت قابليّتش به مرتبه‌ايست كه خاطر فيض‌پذيرش به هر صنعت و به هر شيوه‌اى از خطّى كه ميل\r\n\r\n","description":"","footnote":"","page_name":" 64 ","page_number":112},
  {"content":"\r\n\r\nپيدا كرد ، در اندك فرصتى آن صنعت را آن‌چنان به دست مىآرد كه استاد آن فن در سى سال آن‌چنان نداند و صاحب آن شيوه از خطّ خود آن خط را فرق نتواند ، و نيز در جميع خطوط ماهر است بلكه بر اكثر صنايع قادر ، امّا به واسطهء ميل طبيعت ، به خطّ نستعليق بيشتر توجه مىنمايد و در آن وادى از جملهء استادان است ، بلكه قدوهء ايشان ، و شهرتش در آن فن در ربع مسكون درجه‌اى دارد كه مزيدى بر آن متصوّر نيست چنانچه قطعه‌هاى پرزيب و تزئينش به مرتبه‌اى رسيده كه سلاطين صاحب تمكين از اقصى بلاد عالم بالقصد ، رسولان به دار المؤمنين كاشان فرستاده ، مرقّعات معجز آياتش را مىطلبند و درين اوقات لطافت و پختگى خطّش به جايى رسيده كه هزار بيت كتابتش با انتظار بيش از حد ، به ده هزار دينار خريدارى مىنمايند و قطعه‌اش به درجه‌اى رسيده كه ديدهء ناظران از ديدن آن سيرى ندارد .\r\nاميد آنكه حق سبحانه و تعالى سرچشمهء اين فيض را از آلايش بشرى مصون و مأمون دارد ، بحقّ محمد و آله الطاهرين . و در اثناى اين احوال گاهى به شعر گفتن ميل مىنمايد و از عين ذهن نقّاد و فكر وقّاد ، جواهر آبدار از تلاطم امداد و اجزار بحر اسرار به ساحل و حواشى سفينهء ظهور منتشر مىگرداند و اين چند بيت كه در اين اوراق مثبّت شده از آن جمله است « 1 » :\r\nانتخاب غزلياته\r\n ساكنان كوى غم را بىسرانجامى خوش است * كام دل چون سر به سر تلخ است ، ناكامى خوش است \r\n\r\n\r\n","description":"","footnote":"\r\n( 1 ) . در عرفات ، ص 722 دربارهء وى آمده است : « راقم قطعات هنرپرورى ، جامع صفات نام‌آورى ، اختر برج عزّت سپهر مكانى ، گوهر درج سعادت خوش‌بيانى ، مير معز الدين محمد خطاط كاشانى ، سيّدى بود در نهايت استعداد و قابليّت و جامعيت ، اقسام هنر را صاحب ، انواع كمال را مالك ، سنبل رخش آب رياحين برده ، تحفهء قلمش نارنجى برآورده .\r\nاز خوش‌نويسان مقرّر مشتهر است . به جميع حيثيات آراسته بود . كم هنرى مانده كه در آن دستى نداشته حتى در رندى . . . در شبگردى نيز دستبردها مىنموده ، تاج از تارك عيّوق مىربوده در آخر شاه طهماسب در موطن خود وفات يافت :\r\n به يك نظر ز تو گشتيم قانع و نگذارند * زهى قناعت عاشق ، زهى مروّت مردم » \r\nتاريخ فوت معز الدين محمد ، با توجه به ماده تاريخ مير احمد مشهدى و محمد حسين تبريزى ( به سال 986 ) ، پس از روى كار آمدن سلطان محمد خدابنده بوده و مؤلّف عرفات به احتمال برحسب شنوده‌هاى خود از مسافران ، چنين نقل كرده است . براى تحقيق بيشتر ر . ك : الذريعة ، ج 9 ، ص 1069 ؛ تذكرهء نصرآبادى ، ص 208 و صبح گلشن ، ص 430 .\r\n","page_name":" 65 ","page_number":113},
  {"content":"\r\n\r\n عشقبازان ننگ دارند از صلاح نام و ننگ * در طريق عشق ، رسوايى و بدنامى خوش است\r\nپختگان سوزند و جام وصل خامان را رسد * پس به اين تقدير در بزم جهان ، خامى خوش است\r\nعمر كوته ، وصل ناپيدا ، شب هجران دراز * بهر عمر اين‌چنين هم ، كوته ايّامى خوش است\r\nاى معزّى حال مستانى كه از خود رَسته‌اند * با وجود بىخودى و بىسرانجامى خوش است \r\n* * *\r\n وه كه ز كوى توام ، باز سفر واجب است * رفتن ازين آستان ، بار دگر واجب است\r\nآه كه در عين عشق از اثر چشم بد * از تو كه چشم منى ، قطع نظر واجب است\r\nچند توان ساختن با تف جانسوز عشق * آتش سوزنده‌اى ، از تو حذر واجب است \r\n* * *\r\n گل از شاهدى جمله تن رو برآمد * ولى كى چو آن روى نيكو برآمد\r\nحذر كن ز دود دل دردمندان * كه در كويت آتش ز هر سو برآمد\r\nمُعزّى كه عمرى به خط بود مايل * ز لعل تو كام دل او برآمد \r\n* * *\r\n تا جان شهيد خنجر هجران نمىشود * دشوارى فراق تو آسان نمىشود\r\nاى عمر رفته نيست دمى كز فراق تو * جانم به مكر دست و گريبان نمىشود \r\n* * *\r\n آئينه محو گشته بر آن صورت نكو * يا رب چه صورت است كه او را نمود رو\r\nدور از تو بود آينه جسمى كه جان نداشت * آورد عكس صورت خوب تو جان در او \r\n\r\n","description":"","footnote":"","page_name":" 66 ","page_number":114},
  {"content":"\r\n\r\nو له فى التاريخ در ماده تاريخ سيد احمد مشهدى « 1 » خطاط مشهور زمان و محمد حسين تبريزى « 2 » استاد خط گفته است :\r\n فريد خطّهء خط سيد احمد مشهد * كه دست قدرتش از روى خط گشود نقاب\r\nوحيد دهر محمد حسين تبريزى * كه از سحابِ قلم مىفشاند دُر خوشاب\r\nز رشحهء قلم مشكبار اين هر دو * چو شد صحايف آفاق جمله زينت ياب\r\nز حاكمى كه بود عامل دفاتر عمر * رسيد حكم نويسندهء اجل به شتاب\r\nقلم كشيد بر اوراق عمر اين هر دو * برات زندگى هر دو را نمود خراب\r\nمعزّى از پى تاريخ شد به فكر شبى * درين خيال چو خوابش ربود ديد به خواب \r\n\r\n\r\n","description":"","footnote":"\r\n( 1 ) . سيد احمد مشهدى : آنحضرت از سادات حسينى مشهد مقدس بود ، پدرش به امر و خدمت شمع‌ريزى سركار آستانهء مقدسّه منوّره سدره مرتبه اشتغال داشت . مير در اوايل حال عزيمت دار السلطنهء هرات نمود و خود را به خدمت مولانا مير على رسانيد و سرآمد شاگردان وى گرديد . پس از مرگ مير على در كتابخانهء عبد العزيز خان فرزند عبيد إله ازبك به كتابت مشغول شد . سپس به بلخ و پس از آن عزم درگاه شاه طهماسب نموده رعايتها يافت . كتابات دربار شاه طهماسب به سلطان سليمان خواندگار به قلم اوست . در مراجعت به مشهد ، جهت نوّاب اعلى كتابت مىنمود و از وجوهات خاصّهء شريفه ، مقررى داشت و سالها به كتابت در آن شهر مشغول بود به گفتهء عالم‌آراى عبّاسى ، قطعهء او را به اطراف عالم ، خصوصا هند ، و ماوراء النهر مىبردند و او در تمام آفاق شهرت داشت از آثارش در كتابخانه‌هاى تهران ، استانبول ، وين ، لنينگراد وجود دارد . « برگرفته از گلستان هنر ، ص 91 و دايرة المعارف تشيع ، ج 1 ، ص 553 »\r\n( 2 ) . محمد حسين تبريزى : « ولد مرحوم مير عنايت إله تبريزى است . وى به مشهد مقدس معلّى آمده و شاگردى استاد مير احمد مشهدى اختيار نمود و چون دستش قابل بود در اندك روزى ترقّى كرد ، و خط را به مرتبه‌اى رسانيده كه همگنان ، او را بر استادان ترجيح مىنهادند . در زمان سلطنت شاه اسمعيل دوّم ، مدار كتابه‌نويسى عمارات دولتخانه و درها متعلّق به او بود . مير عماد و عليرضا تبريزى ، خط نستعليق را نزد مولاناى مشار اليه آموخته‌اند . وى در ايّام جوانى فوت شد » . گلستان هنر ، ص 191 .\r\n","page_name":" 67 ","page_number":115},
  {"content":"\r\n\r\n كه اين دو كاتب قدرت‌نويس را تاريخ * نوشت كاتب تقدير ، « قبلة الكتّاب » « 1 » \r\n* * *\r\n نمىدانم چه بد كردم كه با من دل دگر كردى * چه ديدى كز منِ آزرده دل ، قطع نظر كردى\r\nنمىدانم چه واقع شد كه هرچند از من مسكين * تنزّل بيشتر ديدى ، تغافل بيشتر كردى\r\nنمىدانم كه بدگويان چه گفتند از زبان من * كز آن لب هرچه پرسيدم ، حكايت مختصر كردى\r\nنمىدانم چه پيش آمد كه چون آب روان هرجا * سر راهت گرفتم ، جانب ديگر گذر كردى\r\nدورنگى پيشه كردى با معزّى اى گل رعنا * به يكرنگى چو من آخر ، چرا اين رنگ بَر كردى \r\n* * *\r\n هر كجا قصّهء آن چاك گريبان گذرد * جامهء جان مرا چاك ز دامان گذرد\r\nچون سرشك از نظرم رفتى و هر چشم زدن * بىتو صد قافلهء اشك ز مژگان گذرد\r\nجان من بىتو گَرَم مرده شمارند چه عيب * آن نه عمرىست كه بىصحبت جانان گذرد\r\nبهر روزى كه گشايند در صبح وصال * چند عمرم به جفاى شب هجران گذرد \r\n* * *\r\n غمت كه بخت مرا ديده از جهان بسته * در نشاط به روى جهانيان بسته\r\nتو مىروى و من از گريه مىكنم طوفان * كزين وسيله شود راه كاروان بسته \r\n\r\n\r\n","description":"","footnote":"\r\n( 1 ) . به سال 986 ه . ق اشاره دارد .\r\n","page_name":" 68 ","page_number":116},
  {"content":"\r\n\r\n تو غافلى و معزّى كه تيرخوردهء توست * گشوده ناوَك آه از دل و زبان بسته \r\n* * *\r\n از آن دهن كه ندارد وجود كام دل از وى * هزار گمشده را پى به وادى عدم افتد\r\nبه ره فتاده معزّى كه چون به جلوه درآيى * چو سايه پيش تو بر خاك ره به هر قدم افتد \r\n* * *\r\n با آنكه برآمد خط از آن عارض ساده * هرچند برآمد ، غم من گشت زياده \r\n* * *\r\n گشت سرسبز ز خط گلشن زيبايى تو * يافت از سبزه طراوت گل رعنايى تو\r\nرونق حسن تو افزود ز آرايش خط * كم نشد يكسر موى انجمن‌آرايى تو\r\nاى معزّى ز گلش سبزه ، عيان گشت و فزود * خارخار غم و داغ دل سودايى تو \r\n* * *\r\n بىخط روى تو بيند دلِ غمْ فرسوده * سبزه ، چون نشتر و گل ، داغ به خون آلوده \r\n* * *\r\n مهى دارم كه صد دل بستهء هر تار مو دارد * تعالى اللّه ، چه حسن دلفريب است اينكه او دارد ؟ \r\n* * *\r\n شمعِ من عشّاق را آتش به جان خواهد زدن * حسن اگر اين است ، آتش در جهان خواهد زدن \r\n* * *\r\n تا نظر اى گل بر آن چاك گريبانم فتاد * همچو گل صد چاك در پيراهن جانم فتاد \r\n* * *\r\n\r\n","description":"","footnote":"","page_name":" 69 ","page_number":117},
  {"content":"\r\n\r\n هرگزم ديده بر آن چاك گريبان نفتاد * كه گريبان مرا چاك به دامان نفتاد \r\n* * *\r\n چنان از داغ هجران سوختى رگهاى جان من * كه سرزد شمع‌سان آتش ز مغز استخوان من\r\nز مهرت سوختم چون ذره عمرى ، وه چه دانستم * كه آگه نيستى يك ذره از سوز نهان من\r\nچه مىپرسى ز من حرفى از آن خاموش مىگردم * كه حيرت مىنهد مُهرِ خموشى بر دهان من \r\n* * *\r\n كنون كه نيست مرا طاقت رفاقت مردم * من و رفيق فراق و تو و رفاقت مردم\r\nبه رُخصت تو كه من ترك اختلاط تو كردم * چو اختلاط به من مىكنى به رخصت مردم\r\nبه يك نظر شدم از دور قانع و نگذارند * زهى قناعت عاشق ، زهى مروّت مردم\r\nقدم بكش ز سر كوى او معزّى ازين پس * مده ملامت جانان ، مكش ملامت مردم \r\n* * *\r\n كنم شب مانع خواب كسان فرياد و افغان را * كه مىترسم كسى بيند به خواب آن ماه تابان را \r\n* * *\r\n هر شب چو شمع گريهء جانسوز مىكنم * جان مىكَنم كه بىتو شبى روز مىكنم \r\n* * *\r\n گر به دعوى نور گرد آورد عمرى آفتاب * ذرّه گشت از شرم رويت چون برافكندى نقاب \r\n* * *\r\n آتش عشق ز من دود برآورد چو شمع * گريهء بىخودم از پاى درآورد چو شمع \r\n* * *\r\n\r\n","description":"","footnote":"","page_name":" 70 ","page_number":118},
  {"content":"\r\n\r\n وه كه هرگه پيش شمع خويش آهى كرده‌ام * سر ز من پيچيده پندارد گناهى كرده‌ام \r\n* * *\r\n خبر رفتن آن سرو روانم دادند * وه كه آخر خبر از رفتن جانم دادند \r\n* * *\r\n مپوشان از من ديوانه آن زلف سمن‌سا را * كه بىزلفت به صد زنجير نتوان داشتن ما را \r\n* * *\r\n براى گريه دايم آستين پيش جبين دارد * مگر آن طفل بدخو گريه را در آستين دارد \r\n* * *\r\n دگر از تاب مىافروختى رخسار مهوش را * تعالى اللّه چه آب است اين‌كه مىافروزد آتش را \r\nو له فى الرّباعيات\r\n زلف تو كه وقت عاشقان خوش دارد * از بهر چه خويش را مشوّش دارد\r\nامّا چه عجب اگر ندارد آرام * زين گونه كه جا بر سر آتش دارد \r\n* * *\r\n لعل تو كه رنگ مىِ بىغش دارد * چون چشم توام مدام سرخوش دارد\r\nآن زلف كه فتنه گشته بر عارض تو * نعل دل عشاق در آتش دارد \r\n* * *\r\n يا رب ز تو ناز تا به كى خواهد بود * وز بنده نياز تا به كى خواهد بود\r\nتا چند چو شمع بىرخت خواهم سوخت * اين سوز و گداز تا به كى خواهد بود ؟ \r\n* * *\r\n اى آن‌كه ز خود بىخبرت مىبينم * هر لحظه به شكل دگرت مىبينم\r\nچون جان نفسى تو را نديدم در بر * اى عمر همين در گذرت مىبينم \r\n* * *\r\n\r\n","description":"","footnote":"","page_name":" 71 ","page_number":119},
  {"content":"\r\n\r\n تا دلبر رنگرز به صد ناز و فسون * پيچيد درون شال رنگ گلگون\r\nاز حسرت آن ، چنان به خود پيچيدم * كز هر بن مو ، خون دلم جست برون \r\n\r\n[ 4 . 
  ] خواجه امين الدين محمّد\r\nاز اكابرزاده‌هاى كاشان است ، آباء و اجداد وى از اهل منصب بوده‌اند و پدرش خواجه شهاب الدين على شيعى به منصب وزارت و كلانترى ، سالهاى دراز سرافراز بود و الحال برادرش ، اعنى مؤيّد حضرت بارى ، خواجه معين الدين احمد شهريارى - مدّ اللّه تعالى ظلال شفقته الى يوم القيام - به همان منصب ، اوقات مىگذراند و آن حضرت در ميان كلانتران زمان خود به صفت فراست و ذكاء و فرط كياست و دها موصوف است و در زمرهء وزراء و مدبران دوران به اصابت رأى رزين و فكر دوربين معروف ، چنانچه قريب به سى سال است كه به منصب كلانترى دار المؤمنين كاشان و ديگر مواضع اشتغال دارد و هرگز خيال ستم و آزار ، كه از لوازم مناصب است ، پيرامن خاطر نمىآرد بلكه همواره ذكر مناقب خيرخواهى و صلاح انديشى ساكنين و واردين دار المؤمنين مذكور ، طراز كسوت سيرت خود مىسازد و همواره به اصلاح احوال زمرهء خواصّ و عوامّ متوطّنين اينجا ، مآثر نيك نفسان سابق به ظهور مىرساند و الحق در اين جزو زمان كه هيچ كس از سر يك دينار نمىگذرد ، مكرّر به واسطهء كم‌طمعى و كوتاه‌دستى از سر فايدهء كثير درگذشت و از غايت سلامت نفس و پاكيزگى اطوار و ملاحظهء ديندارى ، هرگز به محنت مؤاخذه و مصادره كه اكثر اهل مناصب بدان گرفتارند مبتلا نگشت ، انشا اللّه تعالى كه ظلال ابد اتّصال شفقت و عطوفتش از تحويل انتقال مصون و محفوظ ماند ، بحقّ محمد و آله الا امجد .\r\nرباعيّه\r\n اى نظم امور دين و دولت از تو * وى جبر كسور ملك و ملّت از تو\r\nشد پست بناى ظلم و ديوار ستم * تا گشت بلند كاخ دولت از تو \r\nامّا خواجه‌زادهء مشار اليه جوانى است در غايت پاكيزگى و اهليّت و نهايت تواضع و ملايمت ، طبعش لطيف و خلقش وسيع است و در شيوهء طالب علمى ، راست سليقه و درست\r\n\r\n","description":"","footnote":"","page_name":" 72 ","page_number":120},
  {"content":"\r\n\r\nسخن است ، مجملا چون در اصل فطرت ، ذاتش قابل افتاده بود بىمربّى و مرشدى در سنّ صبا روى توجّه به جانب كسب فضايل و كمالات آورده ، در اندك مدّتى از اكثر علوم بهره‌مند گرديد و به واسطهء جدّ و جهد بسيار بنيان فضيلتش صفت اتمّيت و صورت متانت پيدا كرد چنانچه علم منطق و كلام را فنّ خود ساخته و اصول و فروع را نيك مطالعه نموده ، و الحق هر كتابى را كه آن جناب مطالعه كرده درست فهميده و دقايق آن را بر لوح خاطر فيض مآثر نگاشته و اسلوب انشا و علم سياقت را نيز پيروى نموده ، ليكن به واسطهء اشغال ديگر در آن شروعى ندارد . امّا قبل ازين به سبب عشق نوخطان مليح و زيباسيرتان فصيح در سلك اهل مودّت انتظام داشت و همواره اشعار عاشقانه و ابيات شاعرانه بر لوح بيان مىنگاشت و الحال از آن سلوك باز ايستاده ، اوقات صرف افاده و استفاده علوم مىكنند و گاهى درين اثنا به واسطهء ترطيب دماغ به صحبت اهل مشرب و خوش‌طبعان مشغولى مىنمايند و چون طبع موزون دارد و سليقهء رسا ، به واسطهء جامعيت صفات به نظم غزليّات ميل مىفرمايد و خيالات تازه مىانگيزد ، چنانچه از ابيات بلاغت آياتش اين معنى ظهور تمام دارد و احتياج به بيّنهء ديگر ندارد :\r\nانتخاب غزليّاته\r\n گمان مبر كه گذشت آنچه كرده‌اى با ما * خدنگ آه مگر نيست در كمان ، ما را\r\nامين ازو بستانيم داد خود روزى * اگر دهد فلك بىوفا ، امان ما را \r\n* * *\r\n از تو اى بد مهر ، اى پيمان گسل ، اى سست عهد * سست عهدى ، سركشى ، نامهربانى زود بود\r\nاى به قول مدّعى در حقّ ياران بدگمان * بدگمانى در حق ياران جانى زود بود\r\nبا وجود آن همه اظهار عصمت كردنت * با رقيبان وعدهء عيش نهانى زود بود \r\n* * *\r\n اى آرزوى جان ، خط و خال نكوى تو * با جان من چه‌ها كه نكرد آرزوى تو \r\n\r\n","description":"","footnote":"","page_name":" 73 ","page_number":121},
  {"content":"\r\n\r\n آزار بين چه كرد كه بىطاقتى چو من * ميرد ز اشتياق و نبيند به سوى تو \r\n* * *\r\n با اين همه مهر و يارى من * يك كس نبود به خوارى من\r\nاز بخت بدم نمك‌فشان شد * مرهم نِه زخم كارى من\r\nآرام دِه رقيب گرديد * تسكين ده بىقرارى من\r\nدر گوشهء غم گذاشت زارم * اين داد نتيجه زارى من\r\nشد با همه كس پياله پيما * آن منكر مىگسارى من\r\nافسوس كه نيكنام ايّام * از شومى باده گشت بدنام\r\nآن طبع كه داشت نفرت مى * چيزى نكشد به رغبت مى\r\nآن طاير سِدره آشيان شد * پابستهء دام صحبت مى\r\nحرمان فرماى باده اكنون * سوگند خورد به حرمت مى\r\nرانندهء ميفروش از شهر * راند سخن از فضيلت مى\r\nافسوس كه آن قباحت‌انديش * آگه نشد از قباحت مى\r\nفرياد كه گشت آن نكونام * رسواى جهان به دولت مى\r\nشد دلبر زهد پيشهء ما * با بو الهوسان پياله‌پيما\r\nبر چارقل آن‌كه داشتى گوش * از غلغل باده گشت بيهوش\r\nاو با همه گرم جرعه‌نوشى * ما چون خم مى ، مدام در جوش\r\nما را اى يار پاكدامان * در بسته نگاهدار و خاموش\r\nاى در همه جا لوند و شب خسب * وى با همه كس رفيق و مىنوش\r\nجز مهر و وفا ز ما چه ديدى * كز صحبت ما چنين رميدى\r\nما نيز شراب ناب داريم * بيش از همه كس شراب داريم\r\nگر غير ، خم شراب دارد * ما نيز دل كباب داريم \r\n\r\n","description":"","footnote":"","page_name":" 74 ","page_number":122},
  {"content":"\r\n\r\n گر زر ريزد به پات ، ما هم * از ديده ، در خوشاب داريم\r\nبشتاب به سوى ما كه بسيار * در آمدنت شتاب داريم\r\nاز دولت پير دُردنوشان * عالم عالم شراب داريم\r\nكس نيست به ميگسارى ما * نقصان نكنى ز يارى ما\r\nاى دل به نگاهى از تو خرسند * قانع ز لبت به يك شكرخند\r\nتا كى بيداد و جور تا كى * تا چند شكيب و صبر تا چند\r\nحاشا كه به صد هزار خوارى * ما از تو كنيم قطع پيوند ؟\r\nجان ترك تو دلگسل نگويد * گويد امّا به دل نگويد\r\nتا هست ، امين سگ در توست * تا هست ، غلام و چاكر توست\r\nبر بستر ضعف و ناتوانى * از شوق ميان لاغر توست\r\nتا هست حيات در تن او * خاك در توست مسكن او \r\n* * *\r\n خو به خوارى كن اگر عاشقيت آيين است * خوار شو خوار ، كه تأثير محبت اين است \r\n* * *\r\n مقدّم بر خودم زان مىنشاند يار در مجلس * كه گردم شرمسار از وضع خويش و زود برخيزم \r\n* * *\r\n نخواند هرگزم سوى خود از حرمان اگر ميرم * كه گستاخى است گر خوانم تو را چون حرمتى دارم \r\n* * *\r\n\r\n","description":"","footnote":"","page_name":" 75 ","page_number":123},
  {"content":"\r\n\r\n ستمگر ، سنگدل ، بيدادگر چونت نخوانم من * تو مىدانى چه‌ها با جان غم فرسود من كردى \r\n* * *\r\n از غم هجر فگاريم خدايا مرگى * طاقت هجر نداريم ، خدايا مرگى\r\nما كه بدخو به وصاليم ندانيم چه‌سان * با فراقش به سر آريم ، خدايا مرگى\r\nجور خويشان ، ستم مدعيان ، طعن خسان * چند بر خويش شماريم ، خدايا مرگى\r\nتا به كى هم‌چو امين قرب رقيبان بينم * بيش ازين تاب نداريم ، خدايا مرگى \r\n* * *\r\n تا مبادا همنشين باشد به خلوت يار را * ميرم از غم گر نبينم يك نفس اغيار را \r\n* * *\r\n گذشتى و نظر سويم نكردى * بلاگردان استغنات گردم \r\n* * *\r\n به يك نظّاره بازم در دل افتاده‌ست غوغايى * دگر از يك نگاهم در سر افتاده‌ست سودايى\r\nبه يك افسون دگر دل را ربود از من فسون خوانى * به يك رفتار بازم برده از ره ، سروبالايى\r\nبه اندك گرميى در آتشى افكنده‌ام خود را * به اندك التفاتى باز عاشق گشته‌ام جايى \r\n* * *\r\n از آن دايم نهان از ديدهء اغيار مىباشم * كزين غم هر زمان سوزد كه پيش يار مىباشم \r\n* * *\r\n اگرچه خشمى و نازىّ و اجتنابى هست * تحمّلى و شكيبائيى و تابى هست\r\nبه لطف او مشو اى غير غرّه كاندر دهر * تزلزلى و فتورى و انقلابى هست \r\n\r\n","description":"","footnote":"","page_name":" 76 ","page_number":124},
  {"content":"\r\n\r\n به وصل تكيه مكن ايمن از فراق مباش * كه در جهان پى هر راحتى ، عذابى هست\r\nبرو امين كه فريبت نمىخورم ديگر * تو را هنوز ازو اندك اضطرابى هست \r\nو له فى الرباعيّه\r\n گر چرخ نسازد ز گلم پيمانه * مهلت دهدم اجل در اين ويرانه\r\nزين پس ننهم قدم دگر در مسجد * مِن بعد برون نيايم از ميخانه \r\n\r\n[ 5 . 
  ] ميرزا حسابى « 1 »\r\nبرادرزادهء خواجه قاسم مستوفى است كه سالهاى دراز استيفاى ممالك محروسهء حضرت خاقان جنّت مكان ابو المظفر شاه طهماسب - روّح اللّه روحه - ، به وى تعلّق داشت .\r\nمرد خيّر و كريم الذّات بوده ، رباط و بقاع خير بر سر راهها ساخته و در عملدارى اثر خير از او بسيار به ظهور رسيده ، امّا ميرزاى مشار اليه اگرچه اصل وى از قصبهء نطنز است امّا در كاشان نشو و نما يافته ، جوانى است خوش مشرب و نيكو خلق و به انواع فضايل و اصناف خصايل آراسته و به مكارم اخلاق و محاس اعراق پيراسته و به لطافت طبع و نظافت ذهن از ساير اهل زمان ممتاز و مستثنى گشته ، ذات ارجمندش باغ جوانمرى را نهال برومندست و نهال قامت با استقامتش  كَشَجَرَةٍ طَيِّبَةٍ  « 2 »  أَصْلُها ثابِتٌ وَ فَرْعُها فِي السَّماءِ  « 3 » با سدره و طوبى هم‌پيوند .\r\nاز اوايل سنّ صبى تا حال به تحصيل علوم و تكميل فضايل به جدّ تمام و جهد ما لا كلام مشغولى نمود تا آنكه از اكثر علوم بهره‌مند گرديد و الحق در اكثر فنون بىمثل و بىهمتاست و از اقران و اكفاء ممتاز و مستثنى ، و بىتكلّف و مبالغه ، جامعيّتى كه مشار اليه را حاصل است در مجموع بسيط زمين ، مثل وى كسى نيست بلكه نزديك به وى نيز متصوّر نه ، و فضلاى دوران\r\n\r\n\r\n","description":"","footnote":"\r\n( 1 ) . مولف عرفات ، در ترجمه شاعر چنين گويد : « ميرزا حسابى . مولد و مضجع وى نطنز است و قابل اين مقال در اوايل حال ، مكرّر در صفاهان صحبت او را دريافته‌ام . بسيار نازك طبيعت ، عالى فطرت ، بزرگ همت نيكو صحبت ، جامع كامل فاضل بوده از تتبّعات و شعر و موسيقى بىمثل بود . در تصانيف مشكله ، روش اختلاط و طرز محاوره به خوبى او كم به نظر رسيده . . . شرح كمال او از بيان مستغنى و بيان احوال او از شرح بالاترست . از همهء علوم و جميع مراتب هنرمندى بهره و نصيبى داشت ، لهذا ظرفا « دكان پس كوچه‌اش » نام كرده بودند » .\r\n( 2 ) . اصل : - طيبة .\r\n( 3 ) . ابراهيم / 24 .\r\n","page_name":" 77 ","page_number":125},
  {"content":"\r\n\r\nمشار اليه را در آن فنون مسلّم مىدارند ، خصوصا در علم طبّ و رسوم تصوّف و شيوهء موسيقى . حاصل كه فضايل بسيار كسب كرده و در علم ادوار موسيقى كارهاى نيك و عمل‌هاى خوب ساخته و پرداخته چنانچه در آفاق شهرت تمام گرفته و در علم انشاء مهارتى بيش از وصف دارد و مدّتهاست كه به قلم گوهر نگار رقم تأليف و تصنيف بر لوح بيان مىنگارد و از جمله مصنّفات اين ميرزاى فرخنده صفات ، شرح ديباچهء كتاب گلستان است كه قريب به سه هزار بيت خواهد بود و فى الواقع قدرت طبيعت و قوّت تنطّق آن جناب در دقايق كلام و حقايق توحيد از آن رساله نيك معلوم مىشود ، و از بعضى ثقات چنين استماع افتاد كه بر رسالهء هيئت مولانا على قوشچى « 1 » شرحى عربى نيز نوشته‌اند و گويا قبل از وى كسى شرح عربى بر كتاب فارسى ننوشته ، و ديگر از جملهء مصنّفات اين قدوهء بلغا ، كتاب اوصاف البلاد است كه مدّتهاست به تبليغ علم تاريخ و اخبار ديار اشتغال دارد ، چه موضوع اين كتاب سحرآيين ، توصيف بلاد و عجايب و غرايب بلدان است و از هرنوع سخنان ، از ذكر شعرا و توصيف علما و فضلاى زمان ، مندرج در تحت آن . و الحق در وضع و ترتيب آن كتاب گرامى اختراعى تازه و غريب تتبّعى بىاندازه كار فرموده‌اند ، و طريق تصنيفش نزد فضلا و ظرفا مستعدانه است و خالى از اشكالى نيست ليكن تا غايت هيچ از آن نسخه بر منصّهء ظهور جلوه‌گر نشد ، اميد كه به اتمام آن كتاب يا بعضى از آن موفق گردد .\r\nامّا طبعش در شاعرى شكفته است و به شعر عاشقانه و سخنان عارفانه نيكو مىرسد و\r\n\r\n\r\n","description":"","footnote":"\r\n( 1 ) . مولانا على قوشچى : علا الدين على بن محمد ، از جمله مشاهير دانشمندان قرن نهم هجرى است . علّت اشتهار وى به قوشچى ، آنست كه وى در بدايت حال بازدار الغ بيگ و موظّف به حفظ مرغان شكارى وى بوده است . او به همراه دانشمندانى همچون صلاح الدين موسى معروف به قاضىزادهء رومى ، غياث الدين جمشيد بن محمود كاشى و جلال الدين اسطرلابى ، جهت ايجاد رصدخانهء مراغه و تأليف زيج ، اقدام و از سوى الغ بيگ مأمور اتمام كار رصد خانه و زيج شد . و تا انجام ، آن را به نيكى به نهايت رسانيد . بعد از قتل شاهزادهء مذكور در سال 853 ، قوشچى به ديار سلاطين آق قويونلو رفته و در تبريز متوطّن شد . پس از آن اوزون حسن وى را براى عقد مصالحه به استانبول فرستاد و به خواهش سلطان محمد ثانى ، سلطان عثمانى ، تا آخر عمر در مسجد اياصوفيه به تدريس اشتغال يافت و در سال 879 درگذشت . رسالات هيئت ، در علم حساب ، شرح زيج الغ بيگ بنام سلّم السماء و الرسالة الفتحية از اوست . از اين شرح يك نسخه در كتابخانهء مجلس شورا موجود است . « برگرفته از تاريخ ادبيات در ايران ، ج 4 ، ص 105 ؛ و تاريخ علوم و فلسفهء ايرانى ، ص 708 » .\r\n","page_name":" 78 ","page_number":126},
  {"content":"\r\n\r\nغثّ و سمين سخن را چنان كه مىبايد ، مىداند و شيوهء عشق را مكرر طى نموده و حالات عاشقان را به احسن وجهى پيروى فرموده و از ساير اصناف شعر ، به غزل طبعش موافق افتاده و ابيات پسنديدهء وى اين است كه در اين اوراق مثبّت گرديد .\r\nانتخاب غزلياته\r\n اى به بالا فتنه ، سرگردان بالاى تو ، من * اى سراپا ناز ، قربان سراپاى تو ، من\r\nسر چو پيچى گاهِ رقص ، از چشم‌رانى تيغ تيز * اى به خون غلتيدهء شمشيرِ بُرّاى تو ، من\r\nگردش چشم تو در مستى قيامت مىكند * اى هلاك عشوه‌هاى چشم شهلاى تو ، من \r\n* * *\r\n به خانه‌اش روم و سازم اين بهانهء خويش * كه مست بودم و كردم خيال خانهء خويش\r\nمن آيم و ننمايد ، بر آستان هم جا * براى غير رود تا به آستانهء خويش\r\nرقيب در سخن است و نمىدهد فرصت * كه پيش او بگشايم سر فسانهء خويش \r\n* * *\r\n خون ريخت مرا ز پرفسونى * فرياد از آن دو چشم خونى\r\nداريم محبّتى كه دارد * چون حسن تو روى در فزونى\r\nتو فارغ و عشق در ته دل * تو غافل و زخم ، اندرونى\r\nعزّت مطلب حسابى آنجا * عاشق شده‌اى ، بِكَش زبونى \r\n* * *\r\n در گوشهء سودا غم جانانه مرا كشت * همصحبتى اين دل ديوانه مرا كُشت\r\nچندان الم از بىكسى خويش ندارم * غمخوارگى مردم بيگانه مرا كشت\r\nصد شمع فزون بود مرا دوش ، و ليكن * دور از نظرت ظلمت كاشانه مرا كشت \r\n* * *\r\n\r\n","description":"","footnote":"","page_name":" 79 ","page_number":127},
  {"content":"\r\n\r\n به خون نشست ، جدا شد چو چشم ما از تو * به خون نشسته بِه است آن‌كه شد جدا از تو\r\nز خون خود دم بسمل نوشته‌ام بر خاك * وصيّتى كه ، نخواهند خون‌بها از تو\r\nجواب خون مرا هم به من حوالت كن * به روز حشر چو پرسند ماجرا از تو \r\n* * *\r\n ز انگشت پاى خود بده ، يك شب سزاى چشم من * حل كن سواد ديده را ، در كاسه‌هاى چشم من\r\nچشم كواكب بىسبب ، امشب نياسود از تعب * بيدار مىبوده‌ست شب ، چشمى وراى چشم من \r\n* * *\r\n چند روزى شد كه چشمت سرگرانى مىكند * بهر قتل من به ابرو همزبانى مىكند\r\nراست مىگويى نمىدانم دلت را خون كه ريخت * راست مىگفتى كه چشمم خون نهانى مىكند\r\nعشق نو گفتى مبارك باشد و معشوق نو * عاشق نو غالبا اين دُرفشانى مىكند\r\nبر سر كوى تو هر شب تا سحر غوغا چراست * گر دل من جاى ديگر پاسبانى مىكند\r\nبا حسابى حسبة للّه خاطر صاف كن * كامشب آن مسكين وداع زندگانى مىكند \r\n* * *\r\n دارند گلها بىرخت ، در جيب غم رخسارها * خندان درآ در بوستان ، تا بشكفد گلزارها\r\nدر گلستان رخسار را بنمودى و رفتار را * ننشستى و گلزار را در دل شكستى خارها \r\n\r\n","description":"","footnote":"","page_name":" 80 ","page_number":128},
  {"content":"\r\n\r\n در سوزشم ز آن شمع ، ز آن نايد ز رگهايم فغان * قانون نيم كم هر زمان خيزد فغان از تارها\r\nآخر ز سوداى تو من ديدم زيان جان و تن * مسكين حسابى اين سخن مىگفت با من بارها \r\n* * *\r\n پنداشتم كه دفع ملال است عاشقى * كى داشتم گمان كه چنينم زبون كند\r\nاى اهل طعنه عيب حسابى چه مىكنيد * بيچاره عاشق است بگوييد چون كند \r\n* * *\r\n در راه تو دل را نه شتاب و نه درنگىست * ما را به تو امروز نه صلحى و نه جنگىست\r\nيكرنگ غلامى كه دورنگى نشناسد * خوى تو چنان كرده كه هر لحظه به رنگىست\r\nعشقى كه به آن فخر توان كرد حسابى * در شهر چنان عيب شد امروز ، كه ننگىست \r\n* * *\r\n چو رسد غرور در سر ، گذرد به صد تغافل * دل خود كنم به اين خوش ، كه تو را نديده باشد \r\n* * *\r\n بيشتر درد و غمش عاشق درويش كشد * هركه افتادگىاش بيش ، ستم بيش كشد\r\nآلت تجربهء تيغ محبّت شده‌ام * غمزه هر شب كه زند عشق مرا پيش كشد\r\nگرچه خونم خورد آن‌روز مبادا كه فلك * انتقام من از آن كافر بدكيش كشد\r\nزد به دل تير و چو پىبرد كه آسودم از آن * در خيال است كه چونش ز دل ريش كشد \r\n* * *\r\n امشب كسى به حال من ناتوان نبود * احوال دل مپرس ، دلى در ميان نبود \r\n\r\n","description":"","footnote":"","page_name":" 81 ","page_number":129},
  {"content":"\r\n\r\n دوشينه با وجود صد آزردگى دلم * در شكوهء تو هيچ به من همزبان نبود\r\nمىشد كه چند روز بسازد به ما دلت * از ما ملول زود شدى وقت آن نبود\r\nشكر خدا كه ديده اگر گشت هرزه‌گرد * هرگز مقام دل بجز اين آستان نبود \r\n* * *\r\n اگر توانى از آن دل غبار كينه بشوى * چه سود مىدهد اى اشك جامه‌شويى تو \r\n* * *\r\n كو دل من كه برت بود امانت ، اين هم * نقد جان است كه بستانى و انكار كنى ؟ \r\n* * *\r\n دى ز بيهوشى ندانستم كه مرهم كى نهاد * زخم دل مىدانم امشب درد بسيارى نكرد\r\nحرف بيزارى كه مىگفت از زبانش مدعى * آه كز وى همنشين پرسيد و انكارى نكرد \r\n* * *\r\n من اى همدم دل شمشير غيرت‌خورده‌اى دارم * مگو با من حكايت ، خاطر آزرده‌اى دارم\r\nشب او بوده‌ست و غير و صحبت مى خلوت خالى * من اين تحقيقِ حال از پى به صحبت برده‌اى دارم\r\nرود با ناكسان سازد ، به سوز كس نپردازد * از آن بىدرد بىپروا ، دل افسرده‌اى دارم\r\nاگر دير از برش برخاستم معذور دار اى دل * كه عشقى پاى بر بنياد جان افشرده‌اى دارم \r\n* * *\r\n چون سگم بىقدر پيش او ، چو خاكم ، خوار هم * آدمى بىقدر مىباشد ، نه اين مقدار هم \r\n\r\n","description":"","footnote":"","page_name":" 82 ","page_number":130},
  {"content":"\r\n\r\n يك دو روز آنجا نرفتم ، شد مقرّب هركه بود * قرب من معلوم شد ، مهر و وفاى يار هم\r\nاى دل بىصبر مىبينى چه با من مىكنى * كار من ضايع شد از بىتابىات ، اين بار هم\r\nمىكشد منّتكش وصلم ، چو رفتم سوى او * مىرود سوى رقيب و هست منّت‌دار هم\r\nبيشتر بر رغم من ، يارت نوازش مىكند * اى رقيب ساده‌دل ، منّت مكش بسيار هم\r\nعندليبا شكوه بى جا مىكنى در وصل دوست * طاقت ديدار دارى ، قدرت گفتار هم ؟\r\nبر حسابى رشك دارد مدّعى خوش صحبت است * رشك مىبرده‌ست « 1 » بر حسرت‌كش ديدار هم \r\n* * *\r\n همانا از تو بدخو جز دل‌آزارى نمىآيد * وفادارى و يارى از تو پندارى نمىآيد\r\nهنوز آغاز عشق است و دلم صد بار آزردى * چنان پيداست جانا كز تو دلدارى نمىآيد\r\nغم دورى مرا كشت و ز حال من « 2 » نپرسيدى * كنون زين غم هلاكم كز تو غمخوارى نمىآيد \r\n* * *\r\n چو مالم آستين بر چشم از آن صد جوى خون آيد * بلى هرگاه كاوى چشمه را ، آبش فزون آيد \r\n* * *\r\n\r\n\r\n","description":"","footnote":"\r\n( 1 ) . اصل : مىبوده‌ست .\r\n( 2 ) . متن : ما .\r\n","page_name":" 83 ","page_number":131},
  {"content":"\r\n\r\n دير پروا يار من روزى اگر پروا كند * يك نگاهش جبر چندين ساله استغنا كند\r\nتير نازش را دمى صد بار اگر نازى ، كم است * كز كمان « 1 » دلبرى ناجسته در دل جا كند\r\nشب چو ياد آمد مرا رخسار او غرق عرق * چشم كوكب‌ريز من اخترشمارىها كند\r\nز انتظار يك نگه چشم حسابى خيره شد * حسبة للّه بگوييدش كه سر بالا كند \r\n* * *\r\n مده سزاى جزايم كه هيچ حاجت نيست * چرا كه هيچ سزايى بتر ز خجلت نيست\r\nگنه ببخشى و گويى عقوبتت نكنم * مگر گناه ببخشيدنت ، عقوبت نيست ؟ \r\n* * *\r\n تو را به خواب هم‌آغوش ديده‌ام امشب * به آرزوى دل خود رسيده‌ام امشب\r\nفغان كه مايهء بىخوابى هزار شب است * حكايتى كه از آن لب شنيده‌ام امشب \r\n* * *\r\n يا رب چه كنم با دل بىصبر و تحمّل * نه تاب نگه دارد و نه تاب تغافل\r\nديوانه‌ام امشب مطلب نكته‌شناسى * كو طاقت انديشه و كو تاب تأمّل ؟ \r\n* * *\r\n\r\n\r\n","description":"","footnote":"\r\n( 1 ) . اصل : گمان .\r\n","page_name":" 84 ","page_number":132},
  {"content":"\r\n\r\n چنين تا كى دل از لطف تو بدخو در گمان باشد * كشم صد جور و گويم بلكه مقصود امتحان باشد\r\nمن از چشم تو غم بسيار دارم اوّلا اين غم * كه بعد از آشتى ترسم حجابى در ميان باشد \r\n* * *\r\n هلاكم كرد امشب فكر ايّامى كه در كويت * زمانى ديرتر مىآمدم ، مىكشتى از نازم \r\n* * *\r\n شب از خيال تو ممنون شديم بيش از پيش * چرا كه وعده تو كردىّ و او بجا آورد \r\n* * *\r\n هركه عاشق نيست دارد قرب ديگر پيش تو * آنچنان پندار ما را هم كه عاشق نيستيم \r\n* * *\r\n كى زدم دست كه دامن نكشيدى از من * من بدبخت چه گفتم ، چه شنيدى از من\r\nبا من آهو صفتان انس گرفتند همه * جز تو بيگانهء وحشى ، كه رميدى از من\r\nاختلاط من و تو بود بسى بىنسبت * نيك رفتى كه به يك بار بريدى از من\r\nگر به تيغ ستمت كشته شدم اينم بس * كه گناهى بجز اخلاص نديدى از من \r\n* * *\r\n چگونه پيش تو گويم غم نهانى خويش * كه دم زدن نتوانم ز بىزبانى خويش \r\n* * *\r\n چون نظر در خواب بر خورشيد رخسارش كنم * هر دم از تاب نگاه گرم بيدارش كنم \r\n* * *\r\n من امشب تا سحرگه فكر آن دلدار مىكردم * حكايتهاى او مىگفتم و تكرار مىكردم \r\n\r\n","description":"","footnote":"","page_name":" 85 ","page_number":133},
  {"content":"\r\n\r\n ز خود مىرفتم و تا ساعتى بيهوش مىبودم * دگر مىجستم از جا ، ناله‌هاى زار مىكردم\r\nسر سودايى خود مىنهادم بر سر زانو * غم و اندوه دورى پيش وى اظهار مىكردم\r\nحسابى كار من مىساختند اين دشمنان امشب * به تدبير دل ديوانه گر من كار مىكردم \r\n* * *\r\n نابود شوم كاش مبادا كه چو آهى * بار دل خود ساخته باشى چو منى را\r\nزين بزم برون رفت و نكو رفت حسابى * كآزرده دل آزرده كند انجمنى را \r\n* * *\r\n غيرت عشقم بر آن دارد كه استغنا زنم * ليك با اين اضطراب دل ندانم چون كنم \r\n* * *\r\n تمام ، سوزوگدازم ز فكر اينكه تو را * چگونه ز آتش پنهان خبر توان كردن\r\nكه بود آن‌كه نگه در تو كرد و خشك نماند * تو آن نه‌اى كه ز پيشت گذر توان كردن \r\n* * *\r\n از يك دو روزه هجر ، حسابى به كار رفت * هجران نديده است عجب بىتحمّلىست \r\n* * *\r\n در حلقهء ماتمزدگان آيم و گريم * دلسوزى آن قوم سبب سازم و گريم\r\nچون صاحب ماتم نكنم شرم ز مردم * با هيچ كس از خلق نپردازم و گريم \r\n* * *\r\n عشقم رسيده است به جايى كه هرچه ز او * در خاطر آورم به دل او اثر كند \r\n* * *\r\n به بزم غير نُقلِ وصل ، دامن‌دامن افشاند * چو سوى من رسد از ناز ، دامن بر من افشاند \r\n* * *\r\n\r\n","description":"","footnote":"","page_name":" 86 ","page_number":134},
  {"content":"\r\n\r\n گردم به گِرد كعبه‌اى ، كان كعبه را حاجى تويى * باشم سگ آن كاروان ، كش ترك تاراجى تويى \r\n* * *\r\n هيچ مىبينى به سويم گرچه مىميرم ز شوق * هيچ مىگويى كه مسكينى گرفتار من است ؟ \r\n* * *\r\n به تكلّف مطلب سوى خودم رنج مبر * چه برم مايهء اندوه به بزم طربى \r\n* * *\r\n مىخواست تا كرشمهء ابرو نمايدم * آن تير از نگاه كسان در كمان نماند \r\n* * *\r\n بروم « 1 » ، مىكشدم ، صبر كنم ، مىميرم * مصلحت چيست عزيزان ، بروم يا نروم ؟\r\nگفتى البته بيا زود حسابى فردا * خواهم آمد ، اگر امروز ز دنيا نروم \r\n* * *\r\n شدم پابست قيد وعده و درمانده‌ام اكنون * نه مىخوانى « 2 » سوى خويشم ، نه مىآيى به سوى من\r\nمحبّت مىكنى كم ، از دلم هر روزه مىترسم * كه چون گيرد خمارت ، مِىْ نباشد در سبوى من\r\nحسابى بس كه گفتى عاشقم ، عاشق شدم آخر * تو آخر گفته گفته عشق بستى بر گلوى من \r\n* * *\r\n ميرم آن دلجويى و آن خلق احسان تو را * آن تبسّم كردن و آن لطف پنهان تو را\r\nمرغ نالان دلم را تير بيزارى مزن * بلبلى گو باش اطراف گلستان تو را \r\n\r\n\r\n","description":"","footnote":"\r\n( 1 ) . اصل : مىروم .\r\n( 2 ) . اصل : مىخواهى .\r\n","page_name":" 87 ","page_number":135},
  {"content":"\r\n\r\n در رهت مسكين حسابى نيست سرگردان كجاست * تا چه پيش آمد غريبِ دل‌ْپريشان تو را \r\n* * *\r\n بر من شبى نمىگذرد كز جنون دل * صد جنگ و آشتى به خيالت نمىكنم\r\nخونم كه خورد عشق تو بادا حلال او * مى با كسى مخور كه حلالت نمىكنم\r\nمُردم چو نرگست به زبان كرشمه گفت * گر مرده‌اى كه رحم به حالت نمىكنم \r\n* * *\r\n در دلم پيچيده چندين آه گرم اى تندخو * رخصتى ده تا برون آيد كه جان مىسوزدم \r\n* * *\r\n نكنى ز شرم‌خويى ، نگه درست در كس * چه كند نيازمندى ، كه هلاك ناز باشد\r\nز دلم هزار رنجش ، نبرى به نيم پرسش * چه اميد رستگارى ، ز تو عشوه‌ساز باشد\r\nز فريب وعده امشب ، نزديم چشم بر هم * كه شب اميدوارى ، در خانه باز باشد\r\nتو مگر سگى حسابى كه فرشته سيرتان را * به همه وفا و يارى ، ز تو احتراز باشد \r\n* * *\r\n مرغ دل رميده ، كه يادش به خير باد * آيا چه كرده‌اى كه چنين با تو رام شد ؟ \r\n* * *\r\n به خشم رفتهء ما را چه مىروى از پى * چنان نرفت كه ديگر توانش بازآورد \r\n* * *\r\n بگذشتم از وصال تو و هركه بى ؟ « 1 » * بيزارم از جمال تو و هركه بىوفاست \r\n* * *\r\n مكن آنچنان‌كه فردا ، به حسابگاه محشر * كنم از غمت شكايت ، همه در برابر تو \r\n* * *\r\n\r\n\r\n","description":"","footnote":"\r\n( 1 ) . اصل : هركه . . . احتمالا هركه بىصفات .\r\n","page_name":" 88 ","page_number":136},
  {"content":"\r\n\r\n ز بس كه شد ز خيال تو ديده مالامال * به هرچه مىنگرم مىرسم از آن به وصال \r\n* * *\r\n خونم به خاك ريز و مشو همدم رقيب * تقريبِ وصلِ غير مساز امتحان من \r\n* * *\r\n چند گويند كه آشفتهء جانانه مباش * كس به ديوانه نگفته‌ست كه ديوانه مباش\r\nمن سگ شوق كه جانانه چو بيرون آمد * شعله در جان من انداخت كه بيگانه « 1 » مباش \r\n* * *\r\n اى حسابى سفرى كردى و خوش سودى داشت * دل و جان بردى و اندوه و بلا آوردى \r\n* * *\r\n مرنج از « 2 » دلم ار گفتمت جفا كم كن * ترحّمىست كه من مىكنم ، حمايت نيست \r\n* * *\r\n سرور نيكوان تويى ، من سرِ خيل عاشقان * طايفه‌اى سپاه تو ، طايفه‌اى سپاه من \r\n* * *\r\n ترك ناوك فكنى غمزه‌ات از رحم نكرد * رحم از آن غمزه محال است ، دگر تير نداشت \r\n* * *\r\n چو حرفِ مهر ، گرت بر زبان نمىآيم * خيال‌وار مرا در دل تو راهى بس \r\n* * *\r\n وعدهء وصل گر امروز به فردا افتاد * جز تقاضاى منش ، موجب تأخير نبود \r\n* * *\r\n زودتر خستهء خود را درياب * كش نفس‌ها به شمار افتاده \r\n* * *\r\n\r\n\r\n","description":"","footnote":"\r\n( 1 ) . اصل : ديوانه .\r\n( 2 ) . اصل : بر .\r\n","page_name":" 89 ","page_number":137},
  {"content":"\r\n\r\n ز بس كز حد برى ناآشنايى * همه كس وصل خواهد ، من جدايى\r\nكرم فرما حسابى را طلب كن * كه تقليدىست مسكين روستايى \r\n* * *\r\n بيش ازينم تاب جور و طاقت آزار نيست * از تو بيزارم ز دل ، كو هم ز تو بيزار نيست\r\nما دكان عشق برچيديم پر مفروش ناز * بيش ازين اينجا متاع ناز را بازار نيست\r\nهر زمان سويم مبين هر لحظه در رويم مخند * ناز خود ضايع مكن اين بار چون هربار نيست\r\nاى حسابى ترك او دشواريى دارد و ليك * هرچه مرد آسان كند بر خويشتن ، دشوار نيست \r\n* * *\r\n نمىدانم چه مىگفتى كه من از خويشتن رفتم * خدا را بازگو كز خود در آغاز سخن رفتم\r\nحكيم از نقطهء موهوم حرفى گفت در مجلس * به فكرش رفت هركس ، من به فكر آن دهن رفتم\r\nحسابى يار مىآيد به آيينى كه مىدانى * تو را ديدار ارزانى ، كه من از خويشتن رفتم \r\n* * *\r\n تحقيق كن ببين كه درين مدت فراق * جز با خيال تو به كسى آشنا شدم \r\n* * *\r\n ز سوداى شوريدگان غمت * خرد رشكها بر جنون مىبرد\r\nنمىآيى و هر دمم اضطراب * برون مىدواند درون مىبرد \r\n* * *\r\n\r\n","description":"","footnote":"","page_name":" 90 ","page_number":138},
  {"content":"\r\n\r\n بىتابىات اى دل چو ز بهر نگهى بود * اكنون كه نگه كرد چرا تاب ندارى ؟ \r\n* * *\r\n بيمار و دلشكسته‌ام و ناتوانِ دوست * بيمار پرسشى بكنيد از زبان دوست\r\nرشك آيدم كه با دل خود در ميان نهم * رازى كه در ميان من است و ميان دوست\r\nدل كرده است وعده‌اش از سادگى قبول * مسكين نكرده است هنوز امتحان دوست\r\nذوق نظر نيافت حسابى به كام دل * كز هوش رفت ز آمدن ناگهان دوست \r\n* * *\r\n رنجشى داشتم و حالتى افسوس كه او * دگر از نيم تبسّم همه را برهم زد \r\n* * *\r\n پى دفع ملالى بود اوّل عشق من با او * نمىگفتم چنين يكبارگى از كار و بار افتم \r\n* * *\r\n شب مرا فلك امشب ز وصل روشن داشت * ستاره ، شب همه شب چشم رشك بر من داشت\r\nحسابى از مدد دوستان و غمخواران * نساخت كار كه مسكين هزار دشمن داشت \r\n* * *\r\n كينه مىورزند بر حسرت‌كشانِ دوره‌گَرد * بخشد انصافى خدا پهلونشينان تو را \r\n* * *\r\n غم‌ها خورم و ناله به گوشت نرسانم * كآسوده دلان را سر فرياد نباشد \r\n* * *\r\n او بد كند ز شوخى ، من جز نكو نگويم * چون گويم اين‌كه با من ، بد مىكند نكويى \r\n* * *\r\n اى دوست تا تو در دل من جاى كرده‌اى * اين است دوزخى كه ز خلد برين بِه است \r\n* * *\r\n\r\n","description":"","footnote":"","page_name":" 91 ","page_number":139},
  {"content":"\r\n\r\n گرچه كردم ذوق‌ها از آشناييهاى « 1 » او * انتقام از من كشيد آخر جداييهاى او\r\nما و تو همدرد و همداغيم اى مرغ چمن * تو ز گل مينال و من ، از بىوفاييهاى او \r\n* * *\r\n در دل گذشته است مرا زو شكايتى * ترسم كه ناگهان به دل او اثر كند \r\n* * *\r\n ناله‌اى دوش شنيدم ز غم آن مُردم * كه مبادا كند اين ناله براى تو كسى \r\n* * *\r\n كافرا آن دل چو فولادت * اندكى نرم گشته يا نه هنوز ؟\r\nكارم افتاده با تو كافركيش * دشمنى مىكند زمانه هنوز\r\nگفت اگر وصلت آرزوست بمير * مُردم و هست صد بهانه هنوز \r\n* * *\r\n دو روزى دگر درد سر مىبريم * ز بزم تو غوغا بدر مىبريم\r\nدل آورده‌ايم و كنون دامنى * پر از پاره‌هاى جگر مىبريم \r\nو له فى الرباعيّات\r\n مىنالم و هيچ يار دلسوزى نيست * مىگريم و بر سرم دل‌افروزى نيست\r\nآن نالهء زار خالى از دردى نه * وين گريهء جانگداز بىسوزى نيست \r\n* * *\r\n شد از تو حزين جان بلا پروردم * دورى نكنم مگر گناهى كردم\r\nگر خواهى سوز ، من لبالب سوزم * ور خواهى درد ، من سراپا دردم \r\n* * *\r\n هم بر سر بيداد و جفا يار به من * هم دشمن جان شدند اغيار به من\r\nهرگز نرساندم به كسى آزارى * چون است كه مىرسد صد آزار به من ؟ \r\n\r\n\r\n","description":"","footnote":"\r\n( 1 ) . اصل : آشنايى .\r\n","page_name":" 92 ","page_number":140},
  {"content":"\r\n\r\n\r\n[ 6 . 
  ] مولانا ضياء الدين محمّد\r\nاصل آن جناب از دار الخلافهء رى است امّا مولد و مسكن ، دار المؤمنين كاشان . در جميع اقسام علوم معقول و تمامى فنون منقول سرآمد علماى زمان است و پيشواى دانشمندان دوران ، به صفاى طبيعت و درستى قريحت و محاسن اخلاق و مكارم آداب از فضلا و علما ممتاز و مستثنى است ، و جمال حالش به زيور مهارت در علم فقه و احاديث و حليهء ممارست در فن فروع و اصول مزيّن و محلّى ، كاملى است كه ذهن مستقيم او ستون حكمت است و عالمى است كه طبع سليم او معيار فضيلت ، جذر اصمّ ، آوازهء فضايلش شنيده و فلك با هزار ديده ، نظيرش نديده . در اوايل حال طالب علمى ، در درس زبدة المحقّقين و قدوة المدقّقين مولانا ابو الحسن « 1 » كه علّامهء آن زمان بود ، به اكتساب علوم توجّه نموده و در اندك زمانى قصب السبق از ياران و مستعدان درربود و بعد از آن متوجّه ديار هند شد و بعد از اندك زمانى از آنجا غانما سالما مراجعت نموده به جانب وطن آمده ، در زمان خان ميرزاى صفوى « 2 » به شرف صحبت و درس مولانا ميرزا جان شيرازى « 3 »\r\n\r\n\r\n","description":"","footnote":"\r\n( 1 ) . مولانا ابو الحسن ابيوردى بن احمد مهنه‌اى : از دانشمندان معروف دورهء شاه طهماسب بوده . در ابتدا در شهر بخارا كسب كمال نمود و در دانش‌هاى زمان خود ، به ويژه در رياضيات مهارت يافته ، سپس در شهر كاشان ، در مصاحبت خان ميرزاى صفوى ، پسر معصوم بيگ بسر مىبرده و كار تعليم و تربيت او را عهده‌دار بوده . خواجه افضل تركه نيز از شاگردان اوست . وى تأليفات زيادى دارد از جمله : حلّ ما لا ينحل ، مشارق و مرآت الافلاك در رياضى و نجوم . آثار ديگرى چون : حاشيه بر شمسيّه و حاشيه بر تهذيب المنطق دارد . وى در شعر دستى داشته و بىسوز عشقى نبود . در سال 969 درگذشته و در اردبيل مدفون است . « كاروان هند ، ص 753 »\r\n( 2 ) . خان ميرزاى صفوى يا خان احمد : فرزند معصوم بيگ اعتماد الدوله ، حاكم كاشان بوده و سالهاى زيادى در دربار شاه طهماسب منصب وكالت داشته و به قول امين احمد رازى ، از علوم متداولهء زمان بهره‌مند ، در فقه قصب السّبق از اقران و همگنان مىربوده . در سفر حج به همراه پدر ، دچار روميّه شوميه گرديده و در تاريخ 976 هجرى شهيد شد .\r\nدر شعر غبارى تخلّص مىكرد . ازوست :\r\n شد سينه‌ام پرخار غم ، شبها خيال آن پرى * مستانه مىآيد برون ، ترسم كه بيدارش كند \r\n« برگرفته از هفت اقليم ، ج 3 ، ص 257 »\r\n( 3 ) . حبيب ميرزا جان باغنوى شيرازى ، از حكمت‌شناسان قرن دهم هجرى بود و گرچه جمال حالش در جميع علوم آراستگى داشته ، ولى در معقولات سرآمد افاضل دوران بود . ساليان دراز در شيراز به تدريس اشتغال داشت . طلاب و شاگردان بىشمارى ، محضر وى را درك كرده‌اند . از او چند كتاب و تحشيهء برخى كتب به يادگار مانده كه عبارتند -\r\n","page_name":" 93 ","page_number":141},
  {"content":"\r\n\r\nرسيده چند مدّت در سلك طلبه و تلامذهء مولانا نيز منخرط گشت و بعد از مطالعهء كتب معقولات و حواشى و مطالع و تجريد ، متوجّه زيارت حرمين شريفين گرديد و در سنهء 976 ، چنان كه اين مصرع از نتايج طبع آن خجسته فال است و مضمون آن تاريخ آن سال :\r\n « سفر مكّه مبارك باشد » « 1 » \r\nآن عزيمت به امضا رسانيد و از آنجا به جانب عتبات عاليات توجّه كرده مدّت هفت سال در آن اماكن متبرّكه به تصحيح احاديث و كتب فقهيات قيام و اقدام نمود و بعد از آن به واسطهء تنفّر از اوضاع اهل سنّت و دوام تقيّه و اخفاى مذهب حق اماميّه ، در آن طرف نايستاده به دار المؤمنين كاشان مراجعت فرمود و الحال مدّت بيست سال است كه در منازل خود به نشر فوايد علميّه و درس مسائل دينيّه مشغولى مىفرمايد و طلبهء علوم را از فروغ باطن فرخنده ميامن خويش مقتبس به انوار سعادت مىگرداند و باوجوداين حالت پيوسته همّت عالى نهمت به رعايت واردين اهل علم و استعداد گماشته به قدر مقدور شرايط استحسان و انسانيّت بجا مىآرد و هرگز خيال مناصب و سيورغال و موضوع كه تعلّق به اين قسم كسان دارد ، پيرامن خاطر شريف نمىآرد و گاهى در اثناى افادت به واسطهء مجالست و صحبت شعرا و فصحا به نظم رباعيّات عارفه نيز زبان مىگشايد ، از آن جمله اين چند رباعى كه از نتايج طبع عالى آن حضرت است در اين موضع صورت تحرير مىيابد . بمنّه و جوده « 2 » :\r\nانتخاب رباعياته\r\n اى پرده‌نشين عقل ، شيدايى تو * وى پردهء حسن تو ، هويدايى تو \r\n\r\n\r\n","description":"","footnote":"\r\n- از : حاشيه بر شرح ميرك بخارى بر حكمت العين نجم الدين دبيران ، حاشيه بر اثبات واجب قديم دوّانى ، حاشيه بر حاشيه قديم دوانى بر شرح تجريد ، حاشيه بر شرح مختصر اصول و حاشيه بر مطوّل . وى به سال 994 فوت شده است . ازوست :\r\n هركه را صندوق سينه هست پرنقد خرد * حيف باشد مهر بر درج گهر ريزد سخن \r\n« برگرفته از تاريخ ادبيات ايران ، ج 5 ، ص 305 »\r\n( 1 ) . اين عبارت تاريخى به سال 975 ه . ق اشاره دارد كه يك سال كمتر از تاريخى است كه تقى الدين در متن بدان تصريح كرده است .\r\n( 2 ) . در عرفات العاشقين ، ص 430 دربارهء او آمده است : ضياء الدين محمد كاشى : « از اجلّهء افاضل اعزّهء اماجد است ، صاحب مكاشفات حقيقى و مجازى ، جامع علوم صورى و معنوى است . . . بسيارى از فضلا و علما ، كثيرى از محققين به استعانت طبع وقّاد ، فطرت خود را روشن مىسازند . . . وى از دار المؤمنين كاشان است . . . در اجمير در هزار و بيست و پنج فوت او مسموع شد » . مآخذ ديگر : كاروان هند ، ص 93 ؛ تذكرهء نصرآبادى ، ص 161 ؛ و الذريعة ، ج 9 ، ص 631 .\r\n","page_name":" 94 ","page_number":142},
  {"content":"\r\n\r\n پنهان شده‌اى به صد هزاران پرده * تا پرده برانداخته پيدايى تو \r\n* * *\r\n تا پرده ز حسن روى دلدار افتاد * در عشق فروغى به دل زار افتاد\r\nبىتابى دل پردهء مستورى را * زد چاك چنان كه ، پرده از كار افتاد \r\n* * *\r\n ايّام بلا زمانهء عشق من است * آشوب جهان نشانهء عشق من است\r\nهرجا كه دو كس به يكدگر حرف زنند * چون گوش كنى فسانهء عشق من است \r\n* * *\r\n غربت‌زدهء مراحل امكانيم * در برزخ هست و نيست سرگردانيم\r\nمانند ضيا دور ز خورشيد وجود * چون سايه به خاك نيستى يكسانيم \r\n* * *\r\n با عشق تو نه كفر و نه ايمان دارم * نى خوف و رجا ز خلد و نيران دارم\r\nنى شكر وصال را بود گنجايش * نه شكوه ز بيدادى هجران دارم \r\n* * *\r\n بر مرده دل خويش دمى مىمويم * وز دلتنگى ، ترانه‌اى مىگويم\r\nهر چشم زدن ، كرده زيانى چشمم * تا پاك شود ز گريه‌اش مىشويم \r\n* * *\r\n عشق است كه نام و ننگ را مىشكند * هنگامهء ريو و رنگ را مىشكند\r\nآزار دل از سنگ ملامت نتوان * كين شيشه هزار سنگ را مىشكند \r\n* * *\r\n اى عشق چه با جان حزينم كردى * آواره ز كوى دل و دينم كردى\r\nهرجا رفتم تو در كمينم بودى « 1 » * تا رند خرابات‌نشينم كردى \r\n* * *\r\n\r\n\r\n","description":"","footnote":"\r\n( 1 ) . اصل : كردى .\r\n","page_name":" 95 ","page_number":143},
  {"content":"\r\n\r\n اى عقل پس پرده تماشايى تو * پيدايى تو پردهء زيبايى تو\r\nاى كاش ز چهره پرده يكسو فكنى * كز پرده به جان آمده شيدايى تو \r\n* * *\r\n اى هستى جمله پيش هستىّ تو محو * هستىست يكى ، ظهور آن چندين نحو\r\nخورشيد رخت به عكس خورشيد جهان * در ابر بود ظاهر و پنهان در صحو \r\n* * *\r\n از ظلمت راه حكمت و ذات جهات * ترسم نرسى به چشمه‌اى ز آتش ذات\r\nگر زندگى لم يزلى مىخواهى * از آتش عشق جو نه از آب حيات \r\n* * *\r\n اى كاش فتد سيل فنا در كويم * مفتوح شود درِ بلا بر رويم\r\nآزردهء صد الم شود هر مويم * شايد فكنى چشم ترحّم سويم \r\n* * *\r\n دل را به غم الفتى بود ديرينه * خو كرده به هم ، غم و دل اندر سينه\r\nاين زنگى ازين رنگ جدايى نكند * وين زنگ نمىرود ازين آيينه \r\n* * *\r\n با آنكه شب از غصّه دلم فرسايد * روزم همه آرزو كه شب كى آيد\r\nآزردهء روزگار را القصّه * روز دگر و شب دگر مىبايد \r\n* * *\r\n گه پيرو عقل دوربينم كردى * گه زاهد سجاده‌نشينم كردى\r\nآخر به خرابات نمودى را هم * رسواى همه روى زمينم كردى \r\n* * *\r\n گه غرّهء عقل نكته‌گويم كردى * گه شيفتهء روى نكويم كردى\r\nفارغ كردى مرا ز هر وسوسه‌اى * ز آن باده كه آخر به سبويم كردى \r\n* * *\r\n\r\n","description":"","footnote":"","page_name":" 96 ","page_number":144},
  {"content":"\r\n\r\n كس از تو خبر به خسته جانى ندهد * عقل از تو نشان جز به گمانى ندهد\r\nهركس به مذاق خويش گويد سخنى * دانسته كسى از تو نشانى ندهد \r\n* * *\r\n اى جان حزين ز جستجوى تو هلاك * بيچاره دل از حسرت روى تو هلاك\r\nمحرومى من ز بزم وصلت تا كى * رحمى كه شدم ز آرزوى تو هلاك \r\n* * *\r\n اى باد بگو به او زبانى از من * هجران تو كاست زندگانى از من\r\nاين مژده ز تو كه يار نزديك رسيد * وين جان حزين به مژدگانى از من \r\n* * *\r\n اى « 1 » هر نفس از جود توام فيض نوى * بىلطف تو صد هزار كوشش به جوى\r\nتوفيق تو گر راهنمايى نكند * از سعى به جائى نرود راهروى \r\n* * *\r\n هرچند به گرد اين چمن گرديديم * از هيچ گلى بوى وفا نشنيديم\r\nچون راست نماست خار در شيوهء خود * از خار ، آزار كمتر از گل ديديم \r\n* * *\r\n گرچه نكنى هيچ‌گهى يادِ ضيا * هرگز نروى از دل ناشاد ضيا\r\nبىلطف شوند اگر سگان تو به من * ديگر نرسد كسى به فرياد ضيا \r\n* * *\r\n مستغرق وصل و كشتهء هجرانيم * نزديك به مقصديم و از دورانيم\r\nكس روى به ما گر ننمايد چه عجب * ما آينهء محلّهء كورانيم \r\n* * *\r\n از كوى تو كس به من نشانى ندهد * باد از تو خبر به ناتوانى ندهد\r\nبا آنكه ز وصلت اثرى پيدا نيست * دل درد غمت را به جهانى ندهد \r\n* * *\r\n\r\n\r\n","description":"","footnote":"\r\n( 1 ) . اصل : ز .\r\n","page_name":" 97 ","page_number":145},
  {"content":"\r\n\r\n بيچاره ضيا بسى به هر سوى دويد * در راه طلب محنت بسيار كشيد\r\nچون پى به طريق مقصد خويش نبرد * هرچند كه گرديد به جايى نرسيد \r\n* * *\r\n از گريهء من هيچ نخنديد امشب * مرغ سحر از جاى نجنبيد امشب\r\nدود دل من روشنى از روز ببرد * يا از غم من چرخ نگرديد امشب \r\n* * *\r\n زاهد به خرابات بياراست ، مترس * ترسى كه درين راه خطرهاست مترس\r\nآن كس كه ز ترس او نيايى بر ما * پنهان ز تو در خرابهء ماست مترس \r\n* * *\r\n اى پير خرد عاشق پيشينهء تو * بودِ همه از هستى ديرينهء تو\r\nبىصورت تو نقش نبست آيينه * اى صورت كاينات آيينهء تو \r\n\r\n[ 7 . 
  ] ميرزا جلال حكيم مدّ اللّه تعالى ظلال اجلاله\r\nخلف ارجمند و فرزند سعادتمند عالى حضرت حكمت‌پناه افاضت و هدايت دستگاه ، سلطان الحكما و برهان العلما ، نور اللّه الملة و الدين محمد حكيم است كه از غايت تبحّر در علوم منقول و معقول و از كمال مهارت در مباحث فروع و اصول ، بر جميع فضلاى عرصهء عالم و تمامى علماى قلمرو بنى آدم فايق بود ، و در تبيان مشكلات مسائل و انحلال معضلات رسائل و توضيح خفيّات متقدّمين و تلويح خبيّات متأخرين ، قصب السّبق از دانشمندان زمان مىربود و علوّ شأن و سموّ مكانش در ميان علما و فضلاى زمان خاقان جنّت مكان به مرتبه‌اى بود كه زبان بيان توضيح آن را كما ينبغى از جمله مشكلات مىشمارد و اعتقادى كه خاقان مغفور به آن جناب داشت به درجه‌اى رسيده بود كه قلم دو زبان از تبيين شرح آن به عجز و قصور اعتراف دارد ، چنانچه اكثر اوقات مهمّات جزوى و كلّى علما و امرا و سلاطين و اركان دولت به رأى صائبش به حسن اسعاف و انجاج مقرون آمدى ، و از غايت لطف و احسان كه آن خسرو گيتىپناه را به وى بود ، مدّعيات و ملتمساتش را به عزّ قبول تلقى فرمودى . يكى از\r\n\r\n","description":"","footnote":"","page_name":" 98 ","page_number":146},
  {"content":"\r\n\r\nثقات گفت وقتى آن قدوهء كرام ، ارادهء طواف بيت اللّه الحرام و انديشهء زيارت روضهء خير الانام در خاطر گرفت ، در عرض يك ماه چند نوبت اين اراده را به موقف عرض رسانيده ، از حضرت اعلى رخصت نيافت و بالاخره هم در آن سال شاهزادهء عالميان ، شاهزاده سلطانم « 1 » را واسطهء آن استجازت ساخته در آن باب مبالغه از حدّ درگذرانيد و به هرنوع توانست رخصت حاصل نموده به جانب مكه شتافت و از غايت انبساط و سرور ، زبان حال را به مضمون اين مقال گويا ساخت .\r\nشعر\r\n شكر خدا كه هرچه طلب كردم از خدا * بر منتهاى همّت خود كامران شدم \r\nدر ضمن اين صورت ، اين معنى در كمال ظهور است كه خاطر اشرف همايون بسيار به ملاقات آن جناب مايل بوده و به واسطهء شدّت مفارقت وى رخصت آن سفر ضرورى را در حيّز تأخير مىانداخته ، گويند در آن سال اكثر مهمّات فرق انام از خواصّ و عوام به اختلال انجاميد و سررشتهء مآرب و مقاصد ارباب حوايج به عقدهء تعطيل و گره تعويق كشيد .\r\nلعبد الواسع جبلى « 2 » .\r\n\r\n\r\n","description":"","footnote":"\r\n( 1 ) . شاهزاده سلطانم : كوچكترين فرزند شاه اسماعيل صفوى و خواهر اعيانى شاه طهماسب بود . نام اصلى وى مهين بانوست . وى در عين توجّه به طاعات و عبادات ، زنى خردمند ، مدير و در كارها طرف مشورت برادرش طهماسب بود . تاريخ تولّد وى 925 هجرى و مدّت عمرش 40 سال بوده . شاه طهماسب به گفتار و ديدار وى دلبسته بود و براى جلوگيرى از ازدواج او و دور شدنش از بارگاه خود ، اين زن را وقف امام زمان نموده بود . نعش وى بدوا در حرم حضرت معصومه دفن و پس از 23 سال به كربلاى معلّى نقل شد .\r\nشاعرى تاريخ فوت وى را چنين يافته :\r\n زد پير فلك جامهء اطلس در نيل * بارى است عزا ، كه تاب آن نارد پيل\r\nتقدير نگر كه گشت سلطانم را * تاريخ وفات : « بنت شاه اسماعيل » \r\n970 ه . ق .\r\n« برگرفته از تكملة الاخبار ، ص 119 و 126 »\r\n( 2 ) . عبد الواسع جبلى : نام اصلى وى بديع الزّمان عبد الواسع بن عبد الجامع بن عمران بن ربيع است . در شهر غرجستان ، شمال غزنه متولّد و در سال 575 يا 555 ، فوت شد . در مدح بهرام شاه غزنوى و سلطان سنجر سلجوقى اشعارى دارد .\r\nبه زبان عربى و فارسى قصايدى سروده و ديوان فارسى وى در 7500 بيت ذيل شمارهء 3 / 349 در كتابخانهء مجلس شورا موجود است . اشعار عربى وى از بين رفته است . « برگرفته از الذريعة ، ج 9 ، ص 702 » .\r\n","page_name":" 99 ","page_number":147},
  {"content":"\r\n\r\nشعر\r\n مقدار آفتاب ندانند مردمان * تا نور او نگردد از آسمان جدا\r\nآنگاه قدر او بشناسند بر زمين * كآيد شب و پديد شود بر فلك سُها \r\nامّا آن جناب بعد از گزاردن حجّ اسلام و شرف زيارت سيّد الانام باز به اردوى خاقان عالى مقام خراميد و به عزّ بساطبوسى پادشاه عالى منزلت فايز گرديد و بىشائبهء تكلّف آن پادشاه دوست‌نواز به واسطهء دريافت ملاقات حكمت‌پناه ، آن مقدار از بهجت و مسرّت اظهار نمود كه اگر شرح داده شود شايد كه اهل حجّت بر كذب و خوش‌آمد محمول نمايند .\r\nالقصّه ، چون آن حضرت در اردوى همايون توقّف نمود در آن ايّام جمعى از سادات كاشان به سبب رفع تمغاى عمل شعربافى آنجا به اردوى معلّى رفتند و اين معنى را به آن زبدهء ارباب دين و دولت عرض نمودند ، لاجرم چون پرتو شعور آن جناب بر اين حالت افتاد ، بر حال سادات شيعيان دار المؤمنين كاشان ترحّم نموده در محلّ قابل به موقف عرض رسانيد كه چون حضرت اعلى كلّ تمغاوات ممالك محروسه تصدّق فرموده‌اند و جماعت شعرباف كاشان تمغاى على حده به سركار تيولدار خود مىدهند ، التماس دارند كه آن مبلغ را به طريق ساير تمغاوات ، نوّاب همايون تصدّق فرق مبارك فرمايند . خاقان دريانوال سخنان او را به سمع رضا اصغا فرمودند و هم در آن دو سه روز فرمان لازم الاذعان شرف نفاذ يافت كه مستوفيان عظام مبلغ دويست و پنجاه تومان از بابت تمغاى شعربافيهء دار المؤمنين كاشان ، كه به تيول تيولدار آنجا مقرّر بود باطل نموده ، عوض از محلّ ديگر رسانند و به علّت دوشلك ، يك دينار طمع ننمايند .\r\nبيت\r\n به سعى لطف تو بتوان به آتش آب آميخت * به عون جاه تو بر چرخ بر توان آمد \r\nغرض از ايراد اين سخنان ، آن است كه قريب به بيست سال در ملازمت سدّهء سنّيهء سلطنت ، اوقات به بهترين وجهى گذرانيد ، چنانچه بعضى اوقات به درس و افاده قيام و اقدام مىنمود و در بعضى محل ، در مجلس اعلى به سرانجام و تنسيق مهمّات فرق انام اشتغال مىفرمود .\r\nشعر\r\n حمايت تو شب تيره را اگر خواهد * ز زخم خنجر خورشيد زينهار دهد \r\n\r\n","description":"","footnote":"","page_name":" 100 ","page_number":148},
  {"content":"\r\n\r\nعلى الجمله چون برخى از روزگار از پرتو حمايت آن زبدهء اخيار بر كافّهء صغار و كبار به نيكوترين وجهى گذشت ناگاه در شهور سنهء 970 مرضى مهلك بر آن ذات شريف استيلا يافت ، و هرچند در معالجه و تداوى ، سعى و اجتهاد « 1 » فرمود ، صورت صحّت روى ننمود ، بلكه روزبه‌روز و ساعت به ساعت صعوبت و شدّت آن مرض در ازدياد بود .\r\nشعر\r\n درين دقيقه بماندند جملهء حكما * كه آدمى چه كند با قضاى كن فيكون\r\nفروغ نبض چو شد منحرف ز جنبش اصل * به لاى عجز فرورفت پاى افلاطون\r\nصلاح طبع چو سوى فساد روى نمود * بماند بيهده در دست بو على قانون \r\nگويند خاقان سكندرمنش در ايّام بيمارى از غايت محبّتى كه به آن جناب داشتند روزى دو سه نوبت كس فرستاده مراسم عيادت « 2 » و پرسش به تقديم رسانيده و از غايت حزن لحظه‌اى در ديوان عدل و ايوان فرح نمىآراميد تا آنكه در شب نهم بيمارى ، آن حضرت داعى حق را لبّيك گفته روح شريفش نزيل فردوس برين گشت .\r\nشعر\r\n بر آستان فنا دل منه كه جاى دگر * براى عشرت تو بركشيده‌اند قصور\r\nبكوش تا به سلامت به مأمنى برسى * كه راه ، سخت مخوفست و منزلت بس دور \r\nالقصّه ، بعد از آن مصيبت و مراسم تعزيت ، به امر خاقان جم فرمان ، نعش شريف آن بزرگوار را به مشهد مقدّس رضويه - على ساكنها سلام - نقل نمودند و در آن مكان جنّت‌نشان مدفون ساختند و حسّان العجم مولانا محتشم در بيان تاريخ اين واقعهء عظمى اين قطعه را در سلك نظم كشيده .\r\nشعر\r\n دلا بنگر اين بىمحابا فلك را * كه شد تا چه غايت به بيداد مايل\r\nز روى زمين گردى انگيخت آسان * كه كار زمين و زمان ساخت مشكل\r\nچه‌سان دستِ آن سنگدل داشت يارا * كه خورشيد را رو بيندايد از گِل \r\n\r\n\r\n","description":"","footnote":"\r\n( 1 ) . اصل : اجتها .\r\n( 2 ) . اصل : عبارت .\r\n","page_name":" 101 ","page_number":149},
  {"content":"\r\n\r\n اجل شد دلير اين‌چنين هم كه ريزد * به كام مسيح زمان زهر قاتل\r\nانيس سلاطين ، جليس خواقين * سپهر معارف ، جهان فضايل\r\nسَمىّ نبى ، نور دين ، ماه ملّت * محمّد ملك ذات قدسى خصايل\r\nحكيمى كه سدّ متين علاجش * ميان حيات و اجل بود حايل\r\nمسيحا دمى كز دمش روح رفته * شدى باز در پيكر مرغ بسمل\r\nافاضل پناهى كه در سايهء او * شدى كمترين ذرّه ، خورشيد كامل\r\nچو شهباز روح بلند آشيانش * به همّت فكند از جهان بر جنان ، ظِل\r\nنمودند از بهر تاريخ فوتش * به ديباچهء خاطر و صفحهء دل\r\nحكيمان ، رقم « سرور اهل حكمت » * فضايل پناهان ، « پناه افاضل » « 1 » \r\nامّا مخدوم‌زاده مشار اليه ، اگرچه مولدش دار السّلطنهء قزوين است و نهال قامت با استقامتش از مبادى ايّام نشوونما تا آخر ايّام صبى در حرم عزّت و جويبار تربيت خاقان عالى منزلت بالا كشيده ، و در آن جايگاه لطيف انتماء يافته ، امّا الحال قريب به ده سال است كه به موطن اصلى والد بزرگوار خود اعنى دار المؤمنين كاشان تشريف آورده‌اند و را به نور جمال منوّر و مشرّف گردانيده و در مطبّ آباء كرام بر مسند افاده و استفاده متّكى گشته و همواره بر وفق كرم ذاتى ، كرامت تفقّد و لطف اشفاق دربارهء « 2 » عليلان و رنجوران مبذول مىفرمايد و پيوسته بر مقتضاى حسن خلق جبلّى كه طراز كسوت مهترى و عنوان‌نامهء بزرگى است ، شرط مكرمت و حفاوت كه خلقى ممنون آن شفقت و جمعى رهين آن عاطفت‌اند ، بجاى مىآرد .\r\nبيت\r\n در دور دهر هيچ پدر را نزاده است * چون تو پسر ز مادر مردىّ و مردمى \r\nو الحق صاحب كمالى است كه نفس مقدّس او مشابه و مماثل نفوس ملكى است ، و طبع صافى او آئينهء كردار ، محاكى نقوش فلكى ، فارغ‌بالى كه اوج آسمان آشيانهء اوست ، صاحب حالى كه قبلهء راستان آستان اوست ، حكيمى است كه انفاس متبرّكه‌اش چون دم مسيحا ناموس جالينوس و افلاطون شكسته ، طبيبى است كه نسخهء پرفايده‌اش فصول بقراط و\r\n\r\n\r\n","description":"","footnote":"\r\n( 1 ) . ماده تاريخ در هر دو مصرع به سال 970 ه . ق اشاره دارد .\r\n( 2 ) . اصل : مادّه .\r\n","page_name":" 102 ","page_number":150},
  {"content":"\r\n\r\nمركّبات ارسطو را به آب بىاعتبارى شسته .\r\nبيت\r\n چونكه حرامىّ دزد ، رَهزن جان‌ها شود * قافلهء عمر را ، بدرقه لطف تو بس \r\nروشن‌ضميرى كه قنديل دلهاى اهل وجد و حال از روى او روشن است ، گشاده جبينى كه باغ ديدهء اهل فضل و افضال از خوى او گلشن ، و بىشائبهء مدح‌سرايى و عبارت‌آرايى ، ذاتى است به مكارم اخلاق حميده و محاسن اعراق پسنديده موصوف ، و فردى است به علوّ همّت و سموّ فطنت در ميان اقران و اماثل معروف ، در حسن صورت و سيرت ، دست‌پروردهء عنايت سبحانى ، و در صفاى طبيعت و وفور صلاحيت ، مستحقّ سعادت جاودانى ، تواضع ، دأب ذات شريف اوست و تخلّق ، رسم شخص منيف او .\r\nبيت\r\n نسيم گل چو به خُلق تو نسبتى دارد * به صد زبان بستايد هزار دستانش \r\nو ايضا در انواع حيثيات و فنون استعدادات ، نصاب كامل حاصل دارد و خصوصا در خط نستعليق و علم ادوار و موسيقى و صنعت كماندارى و سپاهيگرى ، چنانچه در ميان اهل قبضه و چابك‌سواران مشهورست و احتياج به تعريف ندارد ، و باوجوداين كمالات ، گاهى به واسطهء ميل به شاعرى و توجّه به صحبت موزونان و خوش‌طبعان و رعايت اين طايفهء بليغ بيان ، خود را به وادى شاعرى و شعرسنجى مىآرد و در آن فن نيز ابيات بلند شاعرانه و اشعار دلپسند عاشقانه به گنجينهء فوايد فضيلت نسبت مىدهد ، ان شا اللّه تعالى كه هميشه ذات بىهمالش از اخلاط رديّهء محنت و غم و از مادّه‌هاى فاسدهء رنج و الم صحيح و سالم ماند . بحقّ محمد و آله الّذين هم ترياق لافاعى الغموم و شفاء لسموم الهموم .\r\nامّا منظومات بلاغت آيات و اختيارات طبع اين سرور اهالى حكمت ، چندين غزل و رباعى است كه در اين خلاصه مرقوم گشته . « 1 »\r\nانتخاب غزليّاته\r\n صاحبدلان به قبلهء حاجت چو رو كنند * عمر ابد براى غمت آرزو كنند \r\n\r\n\r\n","description":"","footnote":"\r\n( 1 ) . براى مطالعهء بيشتر ر . ك : نتايج الافكار ، ص 140 ؛ تذكرهء سامى ، ص 82 و صبح گلشن ، ص 409 .\r\n","page_name":" 103 ","page_number":151},
  {"content":"\r\n\r\n نازم به ذوق اهل محبّت ، كه عمرها * خوارى كشند و با ستم يار خو كنند\r\nآنان‌كه گشته‌اند سراپا حجاب عشق * در حيرتم ، كه وصل چرا آرزو كنند\r\nاهل هوس به كعبهء مقصود كى رسند * عمرى اگر به راه طلب جستجو كنند\r\nصد جامه چاك گردد و صد جان رود به باد * هرجا ز داستان غمت گفتگو كنند\r\nبوى وفا رسد به دماغ ، اهل درد را * بعد از وفات ، خاك مزارم چو بو كنند \r\n* * *\r\n روزگاريست كه محروم شديم از ستمش * ياد آن‌روز كه خون در جگر ما مىكرد\r\nدست غيرت همه بر رشتهء جانم مىزد * هر گره كز سر زلف تو صبا وامىكرد\r\nمىكند غمزهء خونريز تو در هر نگهى * آنچه از رتبهء اعجاز ، مسيحا مىكرد \r\n* * *\r\n هركه را در عاشقى ذوق از جفاى يار نيست * گر به حسرت جان دهد شايستهء ديدار نيست\r\nداردم سرگرم زنّار محبّت ذوق عشق * كافر عشقم مرا پرواى استغفار نيست\r\nحسرت وصل آنقدر دارم كه تا روز ابد * در فراقت گر بمانم زنده ، دور از كار نيست\r\nتا قرار درد هجران تو با خود داده‌ام * در دل بىطاقت من كوه حسرت بار نيست \r\n* * *\r\n بس گريبان تحمّل كه ز غم پاره شود * تا دلى قابل وصل تو ستمكاره شود\r\nآه از آن لذّت ديدار كه با آن همه شوق * باعث بيخودىِ اين دل صد پاره شود\r\nغرض از وصل تو اينست كه آسوده دلم * نيم بسمل‌شدهء ناز تو خونخواره شود \r\n* * *\r\n هوا چنان شده از اعتدال فصل بهار * كه شعله جاى شرر هر نفس گل آرد بار \r\n\r\n","description":"","footnote":"","page_name":" 104 ","page_number":152},
  {"content":"\r\n\r\nو له\r\n دلى كه در سر كوى نياز جا دارد * به يار كى هوس عرض مدّعا دارد\r\nچه خون خورند شهيدان ز رشك اگر دانند * كه كشتهء غم عشقت چه خونبها دارد ؟ \r\n* * *\r\n دلِ پراضطرابم بىوصالش كى شود ساكن * كه خار حسرت ديدار در پيراهن است امشب \r\n* * *\r\n دور نَبْوَد كه ز محرومى ذوق ستمت * خار حسرت دمد از خاك شهيدان غمت \r\n* * *\r\n چو جانم گشت صيد غمزهء خونريز فتّانش * حذر كن اى دل مسكين ، ز چشم نامسلمانش\r\nز هجرانش مرا حاصل شد آخر بىدوا دردى * چنان دردى ، كه از وصل ابد هم نيست درمانش\r\nبه امّيدى كه دريابم نشان از كعبهء و صلى * شدم آوارهء راهى كه پيدا نيست پايانش\r\nمگر صيد دلى كرده‌ست ديگر آن بت بدعهد * كه خون تازه ديدم مىچكد از نوك مژگانش \r\n* * *\r\n چگونه تاب آهم آورد يا رب كه مىدانم * شود آزرده از باد صبا نازك‌نهال من \r\n* * *\r\n تا به كى دل ز غمت بىسروسامان باشد * چند حال من دلخسته پريشان باشد\r\nچند خون جگر از ساغر حسرت نوشيم * غير بر مايدهء وصل تو مهمان باشد\r\nآن‌كه آزار من سوخته خرمن مىكرد * وقت آن است كه از كرده پشيمان باشد\r\nباز عشق آمد و شد منزوى خانهء دل * اين‌چنين بتكده‌اى بهر چه ويران باشد \r\n* * *\r\n\r\n","description":"","footnote":"","page_name":" 105 ","page_number":153},
  {"content":"\r\n\r\n ترسم كه باز نرگس بيگانه خوى تو * رسم نياز برفكند از ميان خلق \r\n* * *\r\n چون جان برم ز فتنهء چشمى كه غمزه‌اش * با خنجر هلاك مقابل نهاده‌اند\r\nدر خاك تا به حشر شهيدان آرزو * دل بر فريب غمزهء قاتل نهاده‌اند\r\nبىوصل دوزخىست اسيران وعده را * هر داغ انتظار كه بر دل نهاده‌اند \r\n* * *\r\n ز غم ميرم كه باز آواره مىسازد جهانى را * گرفتارى چو از كوى تو روزى شاد مىآيد \r\n* * *\r\n يك ساعت است پيش خضر عمر جاودان * آگه شود اگر ز اميد وصال من \r\n* * *\r\n كام دل ما جز ستم يار نباشد * آزرده‌دلان را به وفا كار نباشد \r\n* * *\r\n ترسم كه دلم لب بگشايد به شكايت * من خود گله‌اى از ستم يار ندارم \r\n* * *\r\n در راه طلب نيستم آگاه ز خود هم * جوياى توام ، با دگرى كار ندارم \r\n* * *\r\n ندامت گر نباشد روز محشر عذرخواه من * به رحمت كى شود مايل دل از شرم گناه من\r\nدلم كى در بهشت از بىقرارى جاى مىگيرد * كه عمرى در سر آن كو بود آرامگاه من \r\n* * *\r\n چو پا نهد به ميان غمزهء ستمگر يار * بلا كناره كند ، فتنه آورد زنهار\r\nبه سرفرازى نخل نياز خود نازم * كه جز محبّت تو ميوه‌اى نيارد بار \r\n* * *\r\n\r\n","description":"","footnote":"","page_name":" 106 ","page_number":154},
  {"content":"\r\n\r\n كسى كه سوى تو اى تندخو نظر دارد * هزار رخنه از آن غمزه در جگر دارد\r\nدلا ز هجر ضرورى كه دست داد تو را * مشو غمين كه محبّت بسى اثر دارد\r\nپراضطراب دلم باز مىتپد امشب * مگر ز دورى آرام جان خبر دارد\r\nمفيد نيست دواى وصال هركس را * كه در طبيعت آزادگان ضرر دارد \r\nو له فى الرباعيّات\r\n ترسا پسرى بادهء گلرنگ آورد * از ميكده با دف و نى و چنگ آورد\r\nاز بهر شكست شيشهء ايمانم * عالم عالم ، جهان جهان ، سنگ آورد \r\n* * *\r\n دارم ز غم هجر ، دل پرخون من * در كنج فراق ، روز و شب محزون من\r\nالقصّه ز هجر روى خورشيدوَشى * ماتم‌زده من ، سوخته من ، مجنون من \r\n* * *\r\n صد داغ به دل ز هجر جانان دارم * چون بلبل دلسوخته افغان دارم\r\nوصل ابدى علاج دردى نكند * كز آتش سوزنده هجران دارم \r\n* * *\r\n سرگشتهء وادى محبّت ماييم * مست ابد از شراب وحدت ماييم\r\nاز طاعت و معصيت نه امّيد و نه بيم * آسوده دل از دوزخ و جنّت ماييم \r\n\r\n[ 8 . 
  ] مولانا ركن الدين مسعود طيّب اللّه بركات انفاسه\r\nولد خلف و درّ صدف عالى حضرت حكمت‌پناه افادت و افاضت دستگاه ، جامع علم الاديان و الابدان ، نظام الدّين على ، حكيمى است كه در ميان حكما و اطبّا ، چون مشترى است در ميان ساير ستارگان ؛ و الحقّ مردى كامل ذات و ستودهء صفات ، زاهد طبع ، عابد نفس ، آهسته‌نهاد ، شريف شخص ، رزين راى متين رويّت است كه به جواهر علمى و عملى و زواهر حلمى و تمكين جبلّى متحلّى گشته ، چنانچه در زىّ اين خصايل به شرف قدمت خاندان نيز مشرّف است و به عزّ اصالت دودمان مزيّن ، و ايضا آبا و اجداد آن حضرت به سبب\r\n\r\n","description":"","footnote":"","page_name":" 107 ","page_number":155},
  {"content":"\r\n\r\nاتّصاف به اين صفات كمال و نعوت جمال به عزّ مفاخرت مكرّم بوده‌اند و در عتبهء سلاطين زمان و اماثل اكابر دوران ، مبجّل و معظّم روزگار گذرانيده ، و در قرون ماضيه و ازمنهء گذشته متكفّل منصب جليل القدر طبابت سلاطين روزگار بوده و مباشرت حراست ابدان پادشاهان و تحفّظ طبايع و مزاج ايشان ، به نيكوترين وجهى نموده و بر ساير حكما و فضلاى زمان رتبهء تقدّم و درجهء تفوّق يافته . امّا حضرت مشار اليه در ابتداى سن جوانى بنابر ميلان خاطر به سلوك زهد و عبادت على الدوام ، بعد از فراغ از معالجهء عليلان و ديدن رنجوران ، اوقات فايض البركات به مطالعهء فقهيّات و احاديث مىگذرانيد و به ميامن عبادات در غايت فراغت و رفاهيت ، روز را به شب و شب را به روز مىرسانيد تا آنكه پس از انتقال سلطان الحكماء مولانا نور الدين محمّد - روّح اللّه روحه - از جهان گذران به فضاى جنان ، خاقان جم‌جاه ابو المظفر شاه طهماسب اين حكيم صافى ضمير را با حضرت غوث الحكماء و برهان العلماء مولانا غياث الدين على به اردوى همايون طلبيده و به واسطهء آنكه آباء و اجداد كرام آن مهبط انوار حكمت ، پيوسته در سلك مقرّبان اين پادشاه با دين و داد انتظام داشته‌اند لاجرم على القاعدة المستمرّة ، ايشان را مستجلس بساط خاص گردانيد و چون مشار اليهما به شرف مجالست سامى و مكالمت نامى سرافراز گشتند ، منصب طبابت حرم بر راى حضرت افلاطون الزمان مولانا غياث الدين على مفوّض گشت ، و طبابت ديوان به حضرت لقمان سمات ، مسيح صفات مولانا نظام الدين على مرجوع شد . امّا آن حضرت به واسطهء توجّه خاطر به سلوك طريق خمول و گوشه‌گيرى ، هرچند از ارتكاب آن منصب بيشتر استعفا نمود ، نزديكان و مقرّبان آن پادشاه سكندرنشان در توقيف و نگاهداشت وى بيشتر افزودند و بالاخره اين قطب سپهر حكمت برطبق كريمهء  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 1 » عمل نموده قريب به سه سال بر مسند طبابت اردوى همايون قدم افشرده داشت و سقيمان و عليلان دار السلطنهء قزوين را به اشربهء نافعه و مسهلات دافعه شفاى عاجل بخشيد و جراحات مجروحان معسكر اين پادشاه ايران و توران را به مراهم شافيهء وافيه مندمل گردانيد :\r\nشعر\r\n عقلى كه ز داروت مدد يافت به تحقيق * در تختهء تحقيق نخواند همه اسرار \r\n\r\n\r\n","description":"","footnote":"\r\n( 1 ) . نساء / 59 .\r\n","page_name":" 108 ","page_number":156},
  {"content":"\r\n\r\n شخصى كه تر از شربت تو شد جگر او * لب خشك نگردد به همه عمر چو سوفار \r\nالقصّه ، بعد از آن به مقتضاى آيهء  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  « 1 » ، ارادهء گزاردن حج اسلام ، در ضمير منير جاى ساخت و به قدر مقدور در آن باب سعى نموده ، به اجازهء نوّاب اعلى به جانب مكّهء معظمه شتافت و بعد از شرف طواف بيت اللّه الحرام و زيارت مقدّسهء خير الانام - صلى اللّه عليه و آله الكرام - ، از راه دار السلام بغداد به دار المؤمنين كاشان ، كه مسكن و موطن آن جناب است مراجعت نمود و كمر مجالست و منادمت سلاطين از ميان عزيمت گشود و پاى اقامت در دامن تمكين كشيده ، در منازل شريفه متمكّن گرديد و ديگر به اردوى همايون نرفت و خدمت و ملازمت سلاطين را « 2 » نپسنديد . لكمال الدين اسمعيل « 3 » :\r\nرباعيّه\r\n اى دل ز نشاط و عيش بيگانه نشين * در كوى بلا دروا « 4 » و مردانه نشين\r\nچون فتنه ميان خلق بودى يكچند * مىباش كنون چو عافيت خانه‌نشين \r\nامّا در اين اوقات به واسطهء كثرت اتباع و رشد اولاد و قلّت حاصل و نقصان محصول چون قضيهء احوال و اوضاع بالكليّه معكوس ديد و تصديقاتى كه به اقتران تصوّرات ، نتايج صحيح از آن توان گرفت به سبب صرف روزگار و اختلاف ادوار ، ابتر و عقيم يافت ، لاجرم به اردوى پادشاه مؤيّد ابو المظفر سلطان محمد - خلّد اللّه ظلال عدالته على مفارق الانام - شتافت\r\n\r\n\r\n","description":"","footnote":"\r\n( 1 ) . آل عمران / 97 .\r\n( 2 ) . اصل : ملازمت ترا .\r\n( 3 ) . كمال الدين اسمعيل : فرزند جمال الدين محمد عبد الرزاق اصفهانى معروف به خلّاق المعانى . ركن الدين صاعد بن مسعود قاضى اصفهان و پسرش ركن الدين مسعود و چند تن از خوارزمشاهيان و اتابكان فارس از جملهء ممدوحين وى بوده‌اند . وى از قربانيانى بود كه به دست مغولان در بيرون شهر اصفهان به سال 635 كشته شد . معروف است كه در اواخر عمر به رياضت و پارسايى رو كرده بود و چون در اوايل حمله متعرضش نشده بودند ، اهالى اصفهان برخى ذخاير و ثروتهاى خود را نزد وى به امانت نهاده بودند و او ، اين اموال را در نهانخانهء منزل خود جاى داده بود . روزى مغول بچه‌اى پرنده‌اى شكار كرد كه در چاه زاويهء وى فرود آمد . در جستجوى آن ، گنج را يافتند و همين موجبات كشته شدنش را فراهم آورد . ازوست :\r\n دل خون شد و شرط جانگدازى اينست * در حضرت او كمينه بازى اينست\r\nبا اين همه ، هم هيچ نمىيارم گفت * شايد كه مگر بنده‌نوازى اينست \r\nديوان وى در سال 1307 ه . ق به چاپ سنگى در هند نشر يافت . « برگرفته از تاريخ ادبيات ايران ، ص 898 و الذريعة ، ج 9 ، ص 916 »\r\n( 4 ) . يعنى درمانده و عاجز .\r\n","page_name":" 109 ","page_number":157},
  {"content":"\r\n\r\nو در دار السلطنهء قزوين رحل اقامت انداخت و اليوم كه سنهء 991 هجريه است ، در دار السلطنهء مذكور بر مسند افاده و معالجه متمكّن است و در مداواى مرضا و سقيمان آنجا كمال احتياط و شفقت ، كه طبيعى و جبلّى آن حكمت‌پناه است بجاى مىآورد و در تصحيح احوال بيماران و ضعيفان ، مساعى جميلهء جزيله مرعى مىدارد . چنانچه آثار حسنهء آن بر سكنه و واردين آنجا ظاهر و مبين است . ان شا اللّه كه حق تعالى ظلّ حكمت و افادت و حذاقت آن حضرت را از مكاره و فتن آخر الزمان در حفظ خود نگاه دارد بمحمد و آله الطاهرين .\r\nامّا مخدوم‌زادهء حقيقى اعنى مولانا ركن الدين مسعود متخلّص به مسيحى اگرچه به حكم « الولد سرّ ابيه » ، شجرهء اين حديقه و ثمرهء اين شجره است و او را همين تعريف كافى و پسنديده است و جاى آن ندارد كه قلم مشكين رقم به تفصيل على حده ، بيان صفات جلال و نعوت جمال آن خلاصهء خاندان حكمت نمايد ، ليكن چون غرض اصلى از وضع اين كتاب بيان حالات و ذكر استعدادات موزونان است و نيز خدمت اين طايفه بر ذمت اين راقم ، واجب و متحتّم شده ، و رسالت كمالات اين طبقهء عالىشان به مسامع مستعدان بر نيت طبيعت اين مسوّد ، مرتكب و لازم آمده و هر آينه اين چند كلمه در توصيف اين حكيم‌زادهء يانع سخن در قلم آمد .\r\nشعر\r\n من ندارم جز ثنا خود پيشه‌اى * جز دعا خوش نايدم انديشه‌اى\r\nز آنكه گر گويم دعا مقصودم اوست * ور ثنا ، در چشم و دل مشهودم اوست \r\nعلى الجمله جوانى است به جودت طبع و حدت ذهن آراسته ، و به زيور صنوف علوم و فنون فضايل پيراسته ، و در علم معقول و منقول مهارتى زياده از وصف حاصل كرده خصوصا در علم طبّ ، كه در آن وادى به حسب ارث و استحقاق ، مدخل مىنمايد و با وجود بدايت سنّ شباب و قلّت تجربه‌هاى لازمة الاعتماد ، از مخترعات قريحت صافيه و ملتقطات طبيعت وافيهء خويش كتابى عربى در فن معالجات در غايت تنقيح و لطافت و نسخه‌اى در نهايت توضيح و بسطت تصنيف و تأليف فرموده‌اند و آن را ضابطة العلاج نام نهاد ، و اين زحمت و مشقّت را شرف اسلاف و سرمايهء فخر اعقاب دانسته . و الحق جمعى از مستعدان كه در آن فن\r\n\r\n","description":"","footnote":"","page_name":" 110 ","page_number":158},
  {"content":"\r\n\r\nوقوف تمام دارند مىگويند كه در آن نسخهء گرامى فوايد غريبه و فرايد نفيسه درج نموده و خلاصهء مقصود و زبدهء غرض از معالجات حكما و تجربيات اطبّا در قلم آورده و نظام فوايد حكمت و عقود جواهر خبرت به ادا رسانيده و از اقران و اكفا به سبب ترتيب اين تأليف و تجديد اين تصنيف از ميدان حالت ، گوى سبقت درگذرانيده و بىشائبهء تكلّف و رايحهء تصلّف ، طبيبى است روشن رأى كه در اصلاح و نگاهداشت مرضا و تدبير معلولان محتاج بالدّوا ، يد بيضا مىنمايد و در انواع علاج و اقسام تداوى ، نفسى قائم مقام نفس مسيحا ظاهر مىگرداند چنانچه به زيادتى معرفت و قوّت حداست اگر خواهد سودا را از طينت شب مىزدايد و صفرا را از طبيعت روز مىربايد . نعم ما قال من قال .\r\nرباعيّه\r\n علم تو عرض ز نفس جوهر ببرد * فكر تو سَهَر ز چشم عبهر ببرد\r\nطبع تو حكيمىست كه بىزحمت نطق * دِق از تن ماه و رعشه از خور ببرد \r\nحكيمى است كه رأى قويمش ، صورت حكمت را به مثابهء هيولاست و عليمى است كه نظر صائبش ، در جميع احوال به منزلهء علّت اولى ، صحيح الطبعى كه با وجود قلّت سن ، جميع اطبّاء دوران به فضل و تقدّم او معترف‌اند ، سريع الذهنى كه به سبب جودت فهم تمامى فضلاى زمان از بحر دانشش مغترف ، و با اين حالات در وادى خوشنويسى و قلم نستعليق شريك غالب خوشنويسان است . در اين اثنا بعضى اوقات شريف را به نظم غزليّات رنگين و قصايد متين و رباعيات دلنشين مصروف مىسازد و مىتوان گفت كه در سلك شعراى انام و مناشير بلغاى ايّام انتظام دارد ، و شاهد اين دعوى آنكه در اين اوقات اعنى سنهء 992 كه به واسطهء دريافت ملاقات والد عالىقدر خويش به قزوين تشريف برده بود و در آنجا به واسطهء اختلاف آب و هوا ، آن جناب را عارضه و بيماريى رسيد و بعد از صحّت از آن مرض ، هم در آن ضعف و نقاهت اين قطعه « 1 » بر زبان كلك سحر آزمايش جارى گرديد و فى الواقع تفصيل و علّت مرض و سبب شدّت و صعوبت آن و آثار بدايع و روايع بنان را به درست‌ترين وجهى بر منصّهء عرض نهاده و فضل و شاعرى خود را ظاهر ساخته و آن قطعه اين است :\r\n\r\n\r\n","description":"","footnote":"\r\n( 1 ) . اصل : + را .\r\n","page_name":" 111 ","page_number":159},
  {"content":"\r\n\r\nشعر\r\n شاه مِه لشكرى از بلغم و صفرا انگيخت * بر صف ما زد و زنجير سلامت بگسيخت\r\nبلغم باردِ ييلاقى كافور مزاج * گرم گرديد و « 1 » پى رزم به صفرا آميخت\r\nبا وجود خنكى در دلم افكند آتش * لرز مىكردم و از پيكرم آتش مىريخت\r\nبعد از آن لرز ، تب محرق و ز آنگونه تبى * كه تو گويى اجل از گرمى آن تب بگريخت\r\nلرز بيرحم قراوُول « 2 » تبم بود از آنك * پيش مىآمد و در دامن من مىآويخت\r\nبعد از آنها عرق از گوشه كنارى ناگاه * گرم مىآمد و بر آتشم آبى مىريخت\r\nعاقبت دست مرض سوخت مگر ز آتش جوش * ورنه خاك عدمم بر سر هستى مىريخت \r\nو ازين قطعه ، قياس باقى اشعارش مىتوان كرد و لطافت طبع و قدرت سخنورى وى مىتوان دانست .\r\nضميمه\r\nآن جناب در زمان عافيت اقتران دولت پادشاه اعظم افخم اعدل اكرم ابو المظفّر شاه عباس صفوى الحسينى - خلّد اللّه ظلال عدالته و ابهّته على مفارق العالمين - منظور نظر عنايت شاهانه گرديد و به منصب عالى مراتب طبابت خاصّهء آن پادشاه فلاطون ذكاى « 3 » سكندر غلام رسيد ، و به بركت همّت و الا نهمت اعلى حضرت سلطانى و به عزّ عاطفت و مرحمت آفتاب فلك و سايهء ابّهت رحمانى ، اكثر حالاتش روز به روز بر ذروهء ترقّى متصاعد شد . خصوصا\r\n\r\n\r\n","description":"","footnote":"\r\n( 1 ) . اصل : - و .\r\n( 2 ) . اصل : قراول .\r\n( 3 ) . اصل : ذكا .\r\n","page_name":" 112 ","page_number":160},
  {"content":"\r\n\r\nدر فن شعر ، چنانچه توان گفت آن مقدار ترقّى كه مشار اليه را در آن وادى حاصل شد هيچ‌كس را از شعراى زمان وى حاصل نگشته ، سيّما در طرز قصيده و مثنوى . لاجرم اكثر اوقات با بركات را صرف اين حيثيّت مىسازد و به كلك سر تيز فطنت ، راه به گنجينهء معانى برده ، اسرار ضمير و استار صحيفهء خاطر منير به اسهل وجهى در سلك نظم تحرير مىنمايد ، و به تربيت ذهن صافى و خاطر وافى ، از « 1 » صميم رموزات و اشارات نكته‌دانى اطلاع يافته اشعار بلند و ابيات دلپسند به اكمل‌ترين « 2 » طريقى انشا مىفرمايد .\r\nرباعيّه\r\n اى لفظ تو بر فرق معانى افسر * وى طرز كلامت چو خرد جان‌پرور\r\nآثار كليم از بنانت ظاهر * اعجاز مسيح در بيانت مضمر \r\nاى گوهر شرف را درج و اى اختر سعادت را برج ، اى بكر فكر را داماد ، و اى شيرين سخن را فرهاد ، به مدارج رفعت « 3 » در سخنورى رسيدن كار قدم هر منشى نيست و سرحد كمالات « 4 » در نكته‌پرورى طى نمودن اندازهء قلم هر تذكره‌نويسى نه ، لاجرم اين حيران درمانده ، بعد از اضافهء اين فذلكه ، عنان تيزگام قلم را از آن وادى منعطف مىسازد و به تسويد انتخاب نتايج آن طبع نقّاد و نسايج آن خاطر وقّاد ، زبان قلم را رطب اللّسان مىگرداند « 5 » :\r\n\r\n\r\n","description":"","footnote":"\r\n( 1 ) . اصل : در .\r\n( 2 ) . اصل : اشمل‌ترين .\r\n( 3 ) . و صنعت .\r\n( 4 ) . اصل : كمالت .\r\n( 5 ) . حكيم ركن الدين مسعود : « . . . در اوّل شباب بشرف بساطبوسى شهريار كامكار ، شاه عباس حسينى صفوى مشرّف گرديد و در بندگى آن حضرت خورشيد منزلت كمال قرب و نسبت به هم رسانيد ، چنانچه از كثرت تقرّب ، . . . فلك از رشك جبلى كه با اهل فضل دارد ، تاب نياورده ، با وى ناسازگارى آغاز كرد و به تقريبى كه تحرير آن مناسبتى با سياق اين تأليف ندارد ، وى را اخراج نمود و آن مسيح سخنوران خروج نموده ، به جهت برآمدن خود غزلى گفته كه مطلعش اين است :\r\n گر فلك يك صبحدم با من گران باشد سرش * شام بيرون مىروم چون آفتاب از كشورش \r\nآخر به دار العافيت هند رسيده ، ناصيه‌ساى آستان اكبرى گشته ، جمعيت بايسته بهم رسانيده و در عهد جهانگيرى ، همدوش كامرانى و بهره‌اندوز بارگاه سلطانى بوده ، درين ضمن به تقريبى سرى به جانب اللّه‌آباد كشيد و . . . سپس سمند عزيمت را به طرف حيدرآباد دكن گرم عنان ساخت . بعد فوز آنجا مير محمد مؤمن استرآبادى وكيل السلطنهء محمد قلى قطب شاه به ملاقات حكيم تشريف ارزانى داشت . . . و سپس به ملازمت مهابتخان چهره اعتبار افروخته ، -\r\n","page_name":" 113 ","page_number":161},
  {"content":"\r\n\r\nانتخاب قصايده\r\n اى ز بهار نفس [ ساخته قوت 
  ] « 1 » صبا * فصل جوانىست هان ، اين دو نفس خوش برا\r\nبسته چو طفلان خرد بر سر تعويذ از [ آنك 
  ] « 2 » * [ از دم پيران گرفت 
  ] « 3 » درد سر اندر عصا\r\nخرقهء پشمينه چيست ، اطلس پشمينه‌پوش * گو كفن حرص ساز ، زاهد خودبين ردا\r\nمسلخ عشقست اين ، پاس نفس دار هان * رسم ديت بر شهيد ، مانده ازين كربلا\r\nگر ننهى همچو خاك روى ادب بر زمين * باد غرورت كناد ، آتش سر در هوا\r\nديدهء عشقت كجا نور دهد بىحجاب * از رَمَد چشم عقل تا نكنى توتيا\r\nمست محبت برآ كز دم عيسى نژاد * صيحهء شوقت كند كوه نهان در صدا\r\nگردش چشم نياز هيچ كم از ناز نيست * شعله بر آذر كشد آب درين آسيا \r\n\r\n\r\n","description":"","footnote":"\r\n- سال 1041 ، نظر به پيرانه‌سرى به عرض رخصت مشهد مقدس پرداخته و به مقتضاى حب الوطن ، رو به كاشان آورده به عزم ملازمت شاه صفى رخت به اصفهان كشيد و چون چندان ملاطفت نديد به شيراز درافتاد . . . انتهى در سنهء 1066 ركن قصر حياتش از پا درافتاد . وى اقسام سخن از غزل و قصيده و مثنوى و رباعى همه خوب گفته ، يك ديوان ايرانى و دو ديوان ديگر در سفر هند تمام كرده . تاريخ او را ، اين مصرع يافته‌اند :\r\n رفت به سوى فلك ، باز مسيح دوم » \r\n. برگرفته از عرفات ، ص 713 ؛ سرو آزاد ، ص 89 ؛ تذكرهء ميخانه ، ص 495 كه به صورت مبسوط شرح احوال حكيم را نگاشته است و نتايج الافكار ، ص 640 .\r\n( 1 ) . در متن ناخواناست . نقل از : شرح احوال و بررسى آثار و گزيدهء اشعار مسيح كاشانى ( حكيم ركنى ) ، امير على آذر طلعت ، سروش ، تهران ، 1378 .\r\n( 2 ) . در متن ناخواناست . نقل از : همان .\r\n( 3 ) . در متن ناخواناست . نقل از : همان .\r\n","page_name":" 114 ","page_number":162},
  {"content":"\r\n\r\n همچو صدف راز ابر در دل خود پاس دار * مشك كه غمّاز گشت ، بود در اصلش خطا\r\nباج ز خورشيد خورد سينهء تاريك من * شبپره از يمن عشق ، كام گرفت از ضيا\r\nگر نبود آه من با نفس سرد غير * برفتد از صلب كون نطفهء نشو و نما\r\nخاطر من آفتاب وقف كند بر سپهر * پيكر من استخوان طرح نهد بر هما\r\nگر نبود پا و دست بس بودم عقل و روح * عقل نماند ز دست ، روح نيفتد ز پا\r\nقيمت اگر ناورد ، دود دلم گو ميار * بخل ندارد نسيم ، نور ندارد بها\r\nدل پى اميد خويش سعى بسى كرد و باز * عجزكنان آمديم بر سر راه قضا\r\nبس عجب از فيض ماست اينكه كريمان فيض * هستى ما را زدند بر در امكان صلا\r\nمجلس واعظ كجا ، خلوت عاشق كجا * كى دَم عيسى شود همنفس اژدها\r\nاين حَشَر بادسنج فاخته‌سان كرده‌اند * گردن اقبال خويش رنگ به خون ردا\r\nبا اثر مهرشان شعله شود زمهرير * با نظر حرصشان كاه شود كهربا\r\nافسر اقبال خويش داده به باد غرور * پيرهن مهر خويش شسته به خون وفا \r\n\r\n","description":"","footnote":"","page_name":" 115 ","page_number":163},
  {"content":"\r\n\r\n همچو خشونت كشند پوست ز جسم « 1 » هنر * همچو كدورت برند رنگ ز روى صفا\r\nشعشعهء آرزو خانهء دل پاك سوخت * گو غم اين خانه خور ، خواجهء هر دو سرا\r\nپيش تو از انبيا ، كس ننمايد دگر * مهر چو بگشود چهر ، چون بنمايد سها\r\nجذبهء مهرت برون آورد از كان گهر * ور نه بُدى كاينات در صدف انزوا\r\nاى ز كتاب وجود سر سخنِ كاينات * بر ورقى كز شرف نام تو كردم ادا\r\nسطح سوادم تمام عمق پذيرد چو جسم * بس كه به اقبال تو بر خود بالد ثنا\r\nلشكر امكان « 2 » تمام از پسِ سدّ عدم * فاش نيامد برون تا نشدى پيشوا\r\nگر به غضب سوى جسم بانگ برآرى كه خيز * روح رود تا ابد ، ليكن رو در قفا\r\nباد عنايت وزيد هر طرف از كوه و دشت * غرق غضب شد بَقَم ، خون جگر شد حنا\r\nصورت ارواح قدس نقش شود بر نسيم * گر ز گلستان « 3 » تو مايه نگيرد هوا\r\nدادگرا ، سرورا ، بنده مسيح از نياز * آمده بر درگهت پاىكشان چون صبا\r\nپيش تو آورده است تحفه چو دلخستگان * جان و سرى بىدريغ ، دست و دلى بىريا « 4 » \r\n\r\n\r\n","description":"","footnote":"\r\n( 1 ) . اصل : چشم .\r\n( 2 ) . اصل : لشكر . . . .\r\n( 3 ) . اصل : مهستان .\r\n( 4 ) . اصل : در ربا .\r\n","page_name":" 116 ","page_number":164},
  {"content":"\r\n\r\n چون تو شفيعى چه غم از گنه عالمى * هركه گناهى كند ، گو بكن و گو بيا \r\n* * *\r\n اى با رخ تو تهمت خوبى بر آفتاب * پيش رخت ز ذرّه بسى كمتر آفتاب\r\nز آن روى پرده سوز مكش پرده تا شود * از شعلهء جمال تو خاكستر آفتاب\r\nچون دل ميان جان كشمت با چنان جمال * بيرون كند ز هر بنِ مويم سر آفتاب\r\nهر شب كه گل به ياد رخت خون گريسته * افكنده صبح جامهء خونين بر آفتاب\r\nغير از نهال قد تو در باغ روزگار * نخلى نديده‌ايم كه آرد بر آفتاب\r\nز آن زرد روى مانده به عالم كه كرده است * پيش لب تو تربيت شكر آفتاب\r\nزلفت زياده گشته پريشان ز رخ ، ز شرم * صد چشمه آب خضر گشوده بر آفتاب\r\nعنبر در آفتاب گدازد وز انتقام * موى تو خوش گداخته در عنبر آفتاب\r\nگاهى كه صورت تو نگارد به جاى موى * سر بر « 1 » زند ز خامهء صورتگر آفتاب\r\nحسن تو هم ز روى تو افزوده قدر خويش * شد كشتى جمال تو را لنگر آفتاب\r\nحكم رخ تو بر سر و چشم و دلم رواست * پيوسته حكم كرده به خشك و تر آفتاب\r\nگويا بر آستان كسى سوده‌اى جبين * كش مىدمد چو سبزه ز خاك در آفتاب\r\nيعنى محمد عربى شمع انبيا * كز ياد بزم او بكشد ساغر آفتاب\r\nگر خويش را يكى ز غلامانش نشمرد * ياغى شوند لشكر انجم بر آفتاب\r\nاى در محيط حشمت تو يك صدف فلك * وى در دكان حسن تو يك گوهر آفتاب\r\nدر گردنش خطوط شعاعى رسن شود * پيچد اگر ز حكم تو روزى سر آفتاب\r\nپروانه‌سان ز شوق تو اى شمع انجمن * بيرون كند ز خط شعاعى پر ، آفتاب\r\nپيشت ز انبيا ننمايد دگر كسى * آرى چراغ ، تيره نمايد در آفتاب\r\nعريان عشق تو نكند در بر آسمان * مجنون داغ تو ننهد بر سر آفتاب\r\nگرنه طبيب رأى تو بودى معالجش * پيوسته چون هلال شدى لاغر آفتاب\r\nتا ديده‌ايم ماه جمالت به جاى اشك * بيرون فكنده‌ايم ز چشم تر آفتاب\r\nتاريك مانده ديدهء ما ، وين عجب‌تر است * كين خانه را گرفته ز بام و در آفتاب \r\n\r\n\r\n","description":"","footnote":"\r\n( 1 ) . اصل : نزند .\r\n","page_name":" 117 ","page_number":165},
  {"content":"\r\n\r\n چون پادشاه حسن تو جا در فلك كند * وز كبرياش تنگ شود جا بر آفتاب\r\nتا رخت خود كشد به زمين از حريم چرخ * در دم كند كرايه ز عيسى خر آفتاب\r\nشاها مسيح چون بگشايد زبان گرم * گردد ز شعلهء سخن او تر آفتاب\r\nاز فيض مدحت تو كه از رشك راى تو * هر صبحدم به خويش زند خنجر آفتاب\r\nشد در حروف صفحهء او مدغم آسمان * شد در نقاط جامهء او مضمر آفتاب\r\nاو را به زير سايهء ماه علم فرست * روزى كه همچو سايه بود بر سر آفتاب \r\n* * *\r\n ز بس كه مىكند از سوز من فغان آتش * اساس جسم مرا مىخرد به جان آتش\r\nز سينه‌ام همه شب دود مىرود به فلك * مگر به كوكب من مىكند قران آتش\r\nمگو كه خط شعاعىست گرد سينهء مهر * به دست چاك دلم داده ريسمان آتش\r\nجهان ز دوست پُر است اى خرد مشو منكر * ولى ز طور شود بيشتر عيان آتش\r\nبيا نگاه كن اى عقل خيره چشم كه عشق * ز ارغوان زده در جان بوستان آتش\r\nتو را كه شعلهء شمعى نباشد اندر دل * گمان برى كه كسى چون زند به جان آتش\r\nز مُلكِ سينهء پروانه قدر سوز بپرس * در آن ديار كه بخشند « 1 » رايگان آتش\r\nمسيح پُر شده‌اى گرم گرم گفتن خويش * به هوش باش كه مىگيردت زبان آتش\r\nبسوز پاك ولى سوز عشق پنهان دار * توان به حيله نگهداشت در دهان آتش \r\n\r\n\r\n","description":"","footnote":"\r\n( 1 ) . اصل : بخشند .\r\n","page_name":" 118 ","page_number":166},
  {"content":"\r\n\r\n ز آتشى كه نياورد تاب آن موسى * چراغ خشك لبان روشن است از آن آتش\r\nدلم فسرده ولى طوطى زبان مرا * رسد ز شِكّر نطق خدايگان آتش\r\nمحمد عربى آن‌كه خاك درگه او * زده‌ست « 1 » در جگر آخر الزمان آتش\r\nبه صبح ، مشعل خورشيد نيست شعله‌فروز « 2 » * فكنده قهر تو در سقف آسمان آتش\r\nاز آن چو شام شود از شراره كوكبها * جهد به روى فلك هر طرف از آن آتش\r\nنه كهكشان بود اين بر فلك كه بسته سپهر * براى خدمت راى تو ، بر ميان آتش\r\nوگر ز بيم تو بر خود فلك ببندد در * در آسمان زنى از راه كهكشان آتش\r\nنسيم لطف تو ز آنگونه ساخت طبع جحيم * كه عهد يارى بندد به بوستان آتش\r\nبه هركه درنگرد خنده‌روست شمع ، مگر * ز باغ خلق تو خورده‌ست زعفران آتش\r\nعجب نباشد اگر از سر ستيزه نهد * دماغ قهر تو در طينت خزان آتش\r\nشها مراست زبانى بدولت مدحت * كه همچو آب ازو مىشود روان آتش\r\nولى زمانهء افسردگان و خامان است * جماعتى كه فروشند رايگان آتش \r\n\r\n\r\n","description":"","footnote":"\r\n( 1 ) . اصل : ز دست .\r\n( 2 ) . اصل : شعله‌فروش .\r\n","page_name":" 119 ","page_number":167},
  {"content":"\r\n\r\n ز بس كه مردم اين روزگار كم فيضند * به جاى خويش نماند ز كاروان آتش\r\nكُمِيتِ خاطر من گرم رُو بدان صفت است * كه مىبدزدد هردم ازو عنان آتش\r\nبلى چگونه نسوزم درين زمان كه مراست * ز سوز سينه زبان آتش و بيان آتش\r\nشفاعت تو چو نور است و رحمت تو چو آب * به من ببخش ازين آب يا از آن آتش\r\nهميشه تا كه براى عروج دولت تو * ز كهكشان به فلك بسته نردبان آتش\r\nاگر كسى بگشايد در خلاف تو را * به خانه‌اش فتد از راه كهكشان آتش \r\n* * *\r\n هركس كه كرد از تو جدايى به اختيار * گو اختيار خويش به دست اجل سپار\r\nمن زرد روى عشقم و تو سرخ روى حسن * من موسم خزانم و تو موسم بهار\r\nديدم جمال جانان بىمنّت وصال * دادم قرار طاقت بىطاقت قرار\r\nبردارد ار سر تو چو انگشترى ز تن * اى چشم خون گرفته ، ازو چشم برمدار\r\nاز خارخار هجر تو در مدح شاه دين * در تنگناى خاطرم « 1 » ، انديشه شد فگار\r\nخورشيد آسمان و زمين ، شمع هر دو كون * يعنى كه شير ذو المِنَن آن شاه ذو الفقار\r\nنتوان برون ز عهدهء يك شكرش آمدن * گر جمله آفرينش بر وى كنى نثار\r\nگر بُختى فلك بكشد سر ز حكم او * در بينىاش كشد فلك از كهكشان مهار\r\nاسرار غيب پيش دلش چيست پرده‌سوز * انوار قدس پيش رخش چيست پرده‌دار\r\nگر در خيال كس گذرد ياد عهد او * انديشه گرد مغز كشد آهنين حصار\r\nگر قطره‌ئى ز بحر كفش بر زمين چكد * در هر سفال پاره كشد ، رخت صد بهار\r\nچون آفريده همچو توئى ، بس عجب مدار * گر آفرين بخويش كند آفريدگار \r\n\r\n\r\n","description":"","footnote":"\r\n( 1 ) . اصل : خاطم .\r\n","page_name":" 120 ","page_number":168},
  {"content":"\r\n\r\n با حكم نافذ تو قضا چيست دست‌پيچ * با شخص كامل تو فلك كيست ، دستيار\r\nگر باد قهر تو به زمين آورد نهيب * ور عكس تيغ تو به جهان افكند گذار\r\nدر روز رستخيزِ وَغاى تو مىشوند * ارواح همچو ذرّه سراسيمه در غبار\r\nدر عهد دولت تو كه رويد ز خاك ، عيش * گر وعدهء وصال به عاشق كند نگار\r\nاز خرمن زمانه سبك بگذرد چنانك * در سينه كارگر نشود زخم انتظار\r\nعدلت ز طبع دهر كجى برده آنچنانك * پيوسته بار شانه كشد زلف تابدار\r\nگر باد هيبت تو به گلشن كند عبور * ور ابر رحمت تو به گلخن كند گذار\r\nدوزخ دمد ز حاشيهء سينهء نسيم * كوثر چكد ز مردمك ديدهء شرار\r\nشاها منم مسيح كه با صد اميد و بيم * خود را سگ تو خوانده‌ام از بهر اعتبار\r\nچون موج‌خيز خاطر من نم برون دهد * خورشيد را چو شعله فروشويد از غبار\r\nهر موج شعله‌خيز ز درياى چشم من * طوفان نوح را چو خس افكنده بر كنار\r\nبر كيمياى نظم كنم دست چون سبك * باشد بَرَم سبيكهء خورشيد كم عيار\r\nهم در نظر حقيرم و هم در هنر جسيم * هم در جگر شرابم و هم در نفس شرار\r\nامّيدوار آمده‌ام سوى درگهت * از گردنم قلادهء امّيد برمدار \r\n[ تركيب‌بند 
  ]\r\n شستيم به خونابه ز دل حال هوس را * بر كنگرهء عرش نشانديم مگس را\r\nگر آينه را آينه آن روى نباشد * در آينه ديدن نتوان صورت كس را\r\nاز دل به زبانمان همه راهست پر از خون * در خون همه جا غوطه توان داد نفس را\r\nبستيم زبان را به سرانگشت خموشى * از گردن اين ناقه گشوديم جرس را\r\nجز مايهء تشويش ز انكار نخيزد * بايد كه به خود يار كنى ، شيخ و عسس را\r\nبازيچه مپندار دل بى خود ما را * گاهى شكند مرغ گرفتار ، قفس را\r\nبستيم در خانهء خود را ز بد و نيك * كرديم برون از در دل عشق و هوس را\r\nما سينهء خود را به غم يار سپرديم * در سينه دلى بود ، به دلدار سپرديم\r\nماييم كه يك لحظه دل شاد نداريم * يك لحظه دل شاد به خود ياد نداريم\r\nنخل دل ما ريخته خود برگ به حسرت * انديشه ز آمد شد هر باد نداريم \r\n\r\n","description":"","footnote":"","page_name":" 121 ","page_number":169},
  {"content":"\r\n\r\n در معرض ويران شدن است اين ده معمور * صد شكر كه ما منزل آباد نداريم\r\nبا ناخن خود راه بر افلاك بريديم * شرمندگى از تيشهء فرهاد نداريم\r\nخاموش لبانيم ولى از سر حسرت * در سينه بجز ناله و فرياد نداريم\r\nعمريست كه چون روح ازين چارسوى تنگ * احرام سفر بسته ولى زاد نداريم\r\nبىزاد به اين ضعف ز ما كى سفر آيد * ما را نفس از سينه به صد حيله برآيد\r\nروشن دل ما مُرد و تن ماش مزار است * وز روى تو در ديده همان نقش و نگار است\r\nگر شد دم ما سرد ، گل اشك همان است * در سينه زمستان شد و در ديده بهار است\r\nاين پير كه گردد همه دم بىخور و بىخواب * ور هيچ خورد با جگر ماش مدار است\r\nصلبىست كه مرّيخ درو نطفهء مرگست * بطنى است كه خورشيد درو سنگ زهار است\r\nدر بيشهء اسرار كه عالم شده نامش * در خانهء ويران كه بخاكش سروكار است\r\nاجساد ، همه در دهن شير و پلنگ است * ارواح ، همه در شكم گرد و غبار است\r\nما را ز چنين گردش افلاك ، چه نفع است ؟ * ما را به چنين عالم پيكار ، چه كار است ؟\r\nجايى كه نقاب از رخ ابكار گشاييم * عالم اگر از قير بود آينه‌زار است\r\nدر خاك ز خوناب جگر مهر نگاريم * هرچند كه جز سينهء تاريك نداريم\r\nشمع دل ما وادى ايمن به كف آورد * و آنگاه به دو مائده از سوز و تف آورد\r\nهركس كه به قصد دل ما تير غم انداخت * بگرفت همى دست قضا در هدف آورد \r\n\r\n","description":"","footnote":"","page_name":" 122 ","page_number":170},
  {"content":"\r\n\r\n فرياد ازين دودهء آدم كه در ايّام * گر هم خلفى بود ، چو ما ناخلف آورد\r\nروزى كه بنا كرد قضا سبز حصارش * زين‌گونه خران كرد كه « 1 » مشت علف آورد\r\nتا بازرهد خاطر ازين‌گونه لئيمان * دل روى طلب ، سوى امير نجف آورد\r\nخورشيد جهان ، سرور عالم ، ولى اللّه * سرّى كه ز اسرار دو گيتى بود آگاه\r\nذاتش چو محيطىست كه موجش گهر آرد * خورشيد چو مرغابى از آن سر بدر آرد\r\nهر خُرد « 2 » حبابى كه از آن بحر برآيد * نقش دو جهانت به يكى چشم درآرد\r\nهم هديه به او موسى عمران برد از طور « 3 » * هم تحفه به او وادى ايمن شجر آرد\r\nگر عكس ضميرش شب هجران بدرخشد « 4 » * صد صبح برون سر ز مسام سحر آرد\r\nافسردگيى كز نفس خصم تو خيزد * بيم است كه در پيكر گردون حذر آرد\r\nهر نقطه كه در مدح تو بر صفحه رقم گشت * گر حامله گردد همه قرص قمر آرد\r\nبر ناف زند بوسه همى پهلوى قدرش * گر با تو فلك دست جدل در كمر آرد\r\nاز روى تو انوار الهى شده تابان * در روى تو انوار چو خورشيد شتابان \r\n* * *\r\n اى روى همايون تو داغ دل خورشيد * راى تو گشايد گره از مشكل خورشيد\r\nيك روز كفت بذل كند مايهء دريا * يك لحظه رخت بخش كند حاصل خورشيد \r\n\r\n\r\n","description":"","footnote":"\r\n( 1 ) . اصل : زين‌گويه خران كه .\r\n( 2 ) . اصل : فرد .\r\n( 3 ) . اصل : ببرد طور .\r\n( 4 ) . اصل : بدرخشيد .\r\n","page_name":" 123 ","page_number":171},
  {"content":"\r\n\r\n با روى تو بلبل نشود شيفتهء گل * با راى تو حربا نشود مايل خورشيد\r\nگر راى تو جا در جسد مهر كند هست * چون شمع ز فانوس عيان از دل خورشيد\r\nشب جرم زمين حايل خورشيد نمىگشت * گر راى تو مىكرد نظر بر گل خورشيد\r\nكو بخت كه آيم به نجف بىخود و بينم * صندوقى مانند فلك حامل خورشيد\r\nمن خاك در حيدرم اى بخت مدد كن * در خاك نجف مسكن اين روح و جسد كن\r\nيك بار گل سورى ازين بيد برآور * برگيرم و چون ذرّه به خورشيد برآور\r\nجز شوق نجف سرد كن از جمله دلم را * بر روى مرادم در امّيد برآور\r\nاى بخت شه خويش و گداى نجفم كن * زين رشك فغان از گِل جمشيد برآور\r\nروشنگرى سينه‌ام از خاك نجف كن * صد شعلهء رشك از دل خورشيد برآور\r\nاى بخت مدد كن كه در آن خاك بميرم * با دامن آلوده ، مگر پاك بميرم \r\n* * *\r\n هرچند كه من قُمرى بيهوده سرايم * بلبل رود از هوش ، چو در باغ درآيم\r\nبا تلخى امّيد چو خشخاش توان رُفت * از پيكر من زهر ، ولى نوشِ گيايم\r\nهرگاه ز شادى به خود آيم ، روم از خود * و آنگاه كه بى خود شوم از غم ، به خود آيم « 1 »\r\nخاصيت شادى و غم از بخت بد آيد * در طينت من عكس ، ندانم چه بلايم\r\nچون سبز شود دست طرب خشك‌گيايم « 2 » * چون خشك شود كشتِ بلا ، كاهربايم\r\nفانوس فلك را منم از سوز جگر شمع * فانوس صفت ز آن ز بدن جان بنمايم\r\nهم موسى و هم خضر ز يك جرعه برآرم * هم آتش و هم آب ز يك چشمه گشايم\r\nهمواره چرا خوار نباشم كه عزيزم * پيوسته جفا چون نكشم ، ز اهل وفايم\r\nرويم به زليخاى طرب بازنگردد * هرچند دَرَد پيرهن من ز قفايم\r\nخاكى است سراى تنم و جوهرى طبع * خورشيد برون آورد از خاك سرايم\r\nغربال فلك گر همه اجرام « 3 » ببيزد * زين مُشت « 4 » گِل و خاك ، چو گوهر به سر آيم\r\nبا آنكه همه روى زمين قيمت من نيست * حيف است اگر خاك دهد كس به بهايم \r\n\r\n\r\n","description":"","footnote":"\r\n( 1 و 2 ) . كتابم .\r\n( 3 ) . اصل : احرام .\r\n( 4 ) . اصل : شست .\r\n","page_name":" 124 ","page_number":172},
  {"content":"\r\n\r\n روشن نشود كلبهء من از اثر مهر * كز طالع بدنور ز خورشيد زدايم\r\nصد تحفه بهار از نفسم برد به هركس * من همچو خزان بىكس و بىبرگ و نوايم\r\nعيسى به من ار دعوى تجريد نمايد * من نيز زبانى به جوابش بگشايم\r\nپوشيدن اين خرقهء سالوسم از آن است * كآلوده كنم دامن و هرجا بنمايم\r\nوز بهر همين است كه بر سر كنم از غم * گر يك كف خاكى بود از ملك خدايم\r\nغافل به من ار عيش رسد در سر راهى * از من بگريزد چو اجابت ز دعايم\r\nاز گرمى سر خشك لبِ دشت گناهم * وز خشكى جان بسته دل بحرِ عطايم\r\nمانند جرس چرب زبانم كه گرفته‌ست * سرتاسر آفاق همه صيتِ صدايم\r\nبگذار كه از ملك تو بيرون روم اى چرخ * اى سفله نگويى كه چه دادى به بهايم \r\n* * *\r\n چيست آن لعبت فرخار كه هنگام نظر * بر رخش نور نمايد چو عرض بر جوهر\r\nمىدرآيد به نظر كعبه‌وش اركانشْ چهار « 1 » * ليك هر ركنى از آن ، كعبهء ارباب نظر\r\nبدن سيميش از لبس طلا در آزار * چون شب هجر كزو هست خَسَك در بستر\r\nسحر از صبح برون ريخته برعكس فلك * كين فلك صبح برون آرد گاهى ز سحر\r\nبر رخش نور بصر چه ، كَلَفِ چهرهء ماه * وز شعاعش رگ جان چه ، سَبَلِ ديدهء خور\r\nصفحهء پاك وى و پرتو لفظش گويى * سينهء پاك‌دلى ، و آتش عشقىست مگر\r\nكاغذش نور جبين جلوه دهد يا چو عرق * شبنم صبح نشسته‌ست بر اندام سحر\r\nسطر سطرش چو « 2 » درآيد به نظر ، پندارى * تخته‌ها خفته در او مهره صفت در ششدر\r\nحرفش از بوى نفس مشك فشاند ز دماغ * لفظش از دود جگر عود نهد در مجمر\r\nبوم حل كارى آن چون نگرى با خط سبز * گويى آتش به سر آورده كف از لؤلؤِ تر\r\nجان گرفته تن الفاظ در او چون تن شخص * آشكارا شده هنگامهء راز محشر\r\nاز سوادش اثر بخت اسيران ظاهر * در مدادش شكر جان عزيزان مضمر\r\nهر يكى مد روانش چو يكى جوى ز شير * هر يكى دايره در وى چو يكى تنگ شكر \r\n\r\n\r\n","description":"","footnote":"\r\n( 1 ) . اصل : چار .\r\n( 2 ) . اصل : چه .\r\n","page_name":" 125 ","page_number":173},
  {"content":"\r\n\r\n مىنمايد پى صد چشم بر آن پندارى * بر گذشته‌ست بر او قافلهء ديدهء تر\r\nيا هر آن ديده كه بر وى نظر افكنده ز شوق * نتوانسته برون آيد از آن بحر خطر\r\nوگرش بحر خطر گفتم عذرم بپذير * ز آنكه جان در طلبش مىكند از جسم سفر\r\nاين خط غاليه‌فام است به رو ، يا بر وى * نور بينش شده از پرتو دل خاكستر\r\nيا مگر عارض يار است كه جاى خط سبز * بخت ما سايه « 1 » فكنده‌ست بر آن سرتاسر\r\nيا مگر تازه عروسىست كه مشّاطهء بخت * همه آراسته پا تا سرش از عقد گهر\r\nگويمش ابر ولى باز به دل مىگويم * ابر هرگز نشود آينه‌دار خاور\r\nگويمش برق ولى ، دل به زبان مىگويد * برق هرگز نبود ، چشمهء آب كوثر\r\nمىندانم چه بود ، دانم كاندر ره شوق * خاكروب در شاه است و در او چشمهء خور\r\nشاه عباس جوانبخت كه از دولت او * در هوا مرغ بسايد همه بر دولت پر\r\nآن‌كه گر ريزه‌اى از سفرهء احسانش برند * مور بر خاك نهد مرغ صفت بيضهء زر\r\nيا مگر معجزهء نار خليل ثانىست * على آن تاج رضا قبلهء ارباب هنر\r\nآن‌كه گر پرتو رايش فكنى بر رخ غيب * چون كتانى است گرفتار به مهتاب سحر\r\nاز گهر پاكى گوهر ننمايد ليكن * او خود از پاكى گوهر ننمايد چو گهر\r\nصاحبا خرقهء شاهى كه لقاى هنر است * بوستانىست كه از سعى تو شد بارآور\r\nليك بىزينت اين قطعهء جان‌پرور تو * راست پرسى ، بدنى بود كه باشد بىسر\r\nسرو را بنده مسيح از تف دل مىترسم * كه به صد حيله كنم ياد قلم يا دفتر\r\nدو سه بيتى به غلط طبع ملال‌انگيزم * گفته ، وز خويش نمىآيد اكنون باور\r\nگرچه آن يوسف خط در چه بخت سخنم * همچو شمعىست كه از دود بپوشد چادر\r\nليك در زير و زبر كارى الفاظم بين * ور مرا بخت بود زير و زبر در منكَر\r\nآرزو مىكندم دل كه هم از فيض خطت * يادگارى نهدم بخت درين خرقه مگر\r\nور سخن قابل آن نيست خدا بخت دهاد * كه هم آخر به قبولى بشود مستظهر\r\nخرقه را خود نبود ننگ ز هر كهنه و نو * خرقه را خود نبود عار ز هر زير و زبر \r\n\r\n\r\n","description":"","footnote":"\r\n( 1 ) . اصل : سيه .\r\n","page_name":" 126 ","page_number":174},
  {"content":"\r\n\r\n تا صدف باشد و گاهى گهر آرد به غلط * اين خزف هم به غلط باد درين بحر گهر\r\nتا سر و سايهء اقبال خدا شاهانند * شاه را سايهء اقبال خدا باد به سر \r\n* * *\r\n هر دل مردانه كاو در غم جانان شود * همچو شعاع بصر ، جمله تنش جان شود\r\nهركه غمى مىخرد خاصه ز مردان عشق * ترسد كاينك مباد ، مرد پشيمان شود\r\nخواجه كه چشمش پر است ، ليك ز سيماى سيم * مانده كه در مصر حُسن ، يوسف ارزان شود\r\nچارسويى گر ز درد مىبتوان ساختن * جمله دلِ بيدلانش ، مايهء دكان شود\r\nپيرهنى گر ز غم مىبتوان دوختن * جمله سر عاشقانش ، گوى گريبان شود\r\nچون به بيابان عشق روى نِهم خشك لب * خود به حقيقت سراب ، چشمهء حيوان شود\r\nور تو نباشى دمى پيش نظر همچو نور * جمله جهان در سرم ، خواب پريشان شود\r\nصدمهء هجران تو كرد مسلّط فنا * ز آنكه درين رستخيز ، كار به پايان شود\r\nلذّت ديدار تو ساخت مكرّر حيات * ز آنكه به يك ديدنت ، عمر دو چندان شود\r\nدر شب هجر تو جان گرچه گدازد چو شمع * باز اميد وصال در تن من جان شود \r\n\r\n","description":"","footnote":"","page_name":" 127 ","page_number":175},
  {"content":"\r\n\r\n در دل تنگم مباد ناگه مانى به بند * عاقبت اين قصه ، يوسف و زندان شود\r\nدر رخ تو سر دهم نور نظر يك دمى * تا همه خار مژه ، لاله و ريحان شود\r\nنور رخت چون دهد جلوه خطت را به چشم * دفتر مغشوش كفر ، نسخهء ايمان شود\r\nچون تو درآيى به چشم بهر تماشاى تو * داغ جنون بر سرم ، ديدهء حيران شود\r\nبس كه ز شوق توام ديده شود جمله تن * هر سر مو بر تنم نايب مژگان شود\r\nبرحذر از چشم تو ، ز آنم كان ترك مست * خانه به يغما دهد ، هرجا مهمان شود\r\nشام فراقت ز بس دير كشد بىرخت * نيم نفس زيستن ، عمر فراوان شود\r\nروز وصالت ز بس زود رود با رخت * هر مژه بر هم زدن ، يكشبه هجران شود\r\nهركه بود مست تو ، رنجش راحت بود * هركه كشد درد تو ، دردش درمان شود\r\nهركه رخت ديده است بيند كاينك نهان * آب حيات آيد و آتش سوزان شود\r\nبر جگرم گو حبيب تيغ بران بىدريغ * طالع صيد آن بود ، كآخر قربان شود \r\n\r\n","description":"","footnote":"","page_name":" 128 ","page_number":176},
  {"content":"\r\n\r\n بر جسدم گو حسود « 1 » تيغ بزن بىحساب * جوشن داود كى عاجز پيكان شود\r\nاز سخن من همان گوش بدزدد حسود * ديو اگر فى المثل ، قارى قرآن شود\r\nليك بجز « 2 » تيرگى هيچ نماند به دو * جهل مركب كجا ، حكمت يونان شود\r\nاى كه به رخ بىحجاب اشك وفا ريختى * خيز كه هر قطره زان ، مايهء طوفان شود\r\nاى كه به دل بىدريغ ، تخم بلا كاشتى * باش كه هر ريشه زان ، صاحب اغصان « 3 » شود\r\nخصم سيه روى تو همچو شريك خداى * گر نشود ممتنع ، نقص در امكان شود\r\nتا كند اين دود خشك اخگر قهر آشكار * تا كه درين باغ سبز ، غنچه نمايان شود\r\nدر جگر خصم تو ، خوناب اخگر بود * در نظر خصم تو ، مژگان ، پيكان شود \r\n* * *\r\n دنيا و آخرت همه بگرفت دولتش * از فيض عدل ، اين دو سرا ، يك سراى كرد \r\n* * *\r\n مادر گيتى نزاييده‌ست يك صاحب كرم * نطفهء احسان ، امانت مانده در صلب عدم\r\nكوكب بدبين كه افتاده‌ست از تأثير چرخ * كار با جمعى كه نشناسد يكى نم را ز يم \r\n\r\n\r\n","description":"","footnote":"\r\n( 1 ) . اصل : حبيب .\r\n( 2 ) . اصل : به هر .\r\n( 3 ) . اصل : اعضا .\r\n","page_name":" 129 ","page_number":177},
  {"content":"\r\n\r\n مىشناسند اين گروه بىخرد ، خر را به دُم * وز خرى حاشا كه بشناسند عيسى را به دَم\r\nدر دهان جودشان بىحد زبان چون شكل لا * نام نعمت بر زبانشان نايد از بيم نَعم\r\nگر دم گرمم نيفكندى درين خامان شرار * مىشدى شريان اين افسردگان در تن بَقَم\r\nجان پاكم بگسلم زين ناقصان جسم ، طبع * آرى آرى بگسلد پيوند جسم و جان ، ز هم\r\nطفل خاكم چون جنين ، خون دوشم از پستان « 1 » فقر * صد جنين غول‌زاد حرص تا كى در شكم\r\nاز جگرگاه خيالم ناله خيزد طاق و جفت * وز نفس‌زار اميدم نوحه رويد زير و بم\r\nمىخرم گر مىفروشد بيدلى غم را به نقد * مىفروشم گر خريدارى بود دل را سَلَم\r\nهرزه‌گردى خواست گيتى ، بر دل من بسط « 2 » داد * شوربختى خواست گردون ، بر سر من زد رقم\r\nبر سر نطقم عيان بينى خيابانهاى گل * در دل تنگم نهان يا بى بيابانهاى غم\r\nهمچنان كز ديدن خورشيد گردد ديده ، آب * نور طبعم آورد در ديدهء خورشيد ، نم\r\nهركه را نور ضمير من نسوزد چشم عقل * كور خفاشىست چون عنقا به هستى متهم\r\nحاسد من كز كم‌وبيش جهان يك ذره نيست * پيش خود چون گويمش چون كم بود بيشى « 3 » ز كم \r\n\r\n\r\n","description":"","footnote":"\r\n( 1 ) . اصل : بستان .\r\n( 2 ) . اصل : بست .\r\n( 3 ) . اصل : نسبى .\r\n","page_name":" 130 ","page_number":178},
  {"content":"\r\n\r\n گرچه دارد جبهه روشن چون خيابان وجود * سينه بس تاريكتر دارد ز دالان عدم\r\nهمچو دريا بر دهن كف دارد از ذكر صمد * ليكن از فلسش چو ماهى خرقه باشد پرصنم\r\nبر درم چون نام حق نقش است پس نبود عجب * كآمدش نام خدا در دل به تقريب درم\r\nبارك اللّه گر خرى چون او بيابى در گله * حاش للّه گر سگى چون او ببينى در حشم\r\nشد . . . آلود از وجودش مجلس رنگين فضل * زانكه چون داروى مسهل ، فضله دارد در قدم\r\nگو بيا در مجلس استاد حكمت بنگرش * گر نديدستى همى فرعون و موسى را به هم\r\nآن‌كه دارد صد گلستان خليل اندر نفس « 1 » * آن‌كه دارد صد بيابان كليم اندر قدم\r\nگرنه شمع خاطرش پرتو فكندى بر وجود * آفرينش جملگى مستور ماندى در عدم\r\nپيش سرّ خاطر فيّاض او چون برگ سبز * بر تواند خاستن صد آفتاب از روى هم\r\nگر فشاند آستين بر گوهر نظمم چه باك * چون كسى در آستين پنهان كند صبح دُوَمْ\r\nمغز دانش در سر كافردلان ماند بدان * كز در بتخانه آويزند قنديل حرم\r\nالحذر اى مشتكى فرعونيان آخر چراست * روح عيسى در نفس چون مار موسى در قلم \r\n* * *\r\n\r\n\r\n","description":"","footnote":"\r\n( 1 ) . اصل : نسبى .\r\n","page_name":" 131 ","page_number":179},
  {"content":"\r\n\r\n هان اى خرد سرد ، زمان مى ناب است * مُفتيست كه كار تو به يك جرعه خراب است\r\nتنها همه سجاده به دوش در دير است * سرها همه قرّابه‌كش بوى شراب است\r\nدر خواب امل چند توان بود چو گيتى * بيدار شو اى خفته كه عالم همه خواب است\r\nكونين بسر بركن كآن يك كف خاك است * خورشيد به دم دركش كين يك دم آب است\r\nنقشى زده بر آب ز اجزاى جگر اشك * كان خانه كه ويران نتوان كرد حباب است\r\nبر چرخ زنم خنده كه داغم چو ستاره‌ست * بر ديو زنم طعنه كه آهم چو شراب است\r\nجايى كه كند ديده‌ام از گريه خرابى * خورشيد چو مرغابى تا سينه در آب است\r\nآنجا كه زند دست به مضراب ، غم عشق * گر نعش بنات فلك آرند رباب است\r\nدر بحر فلك بنگر كاين شكل مَجرّه‌ست * يا چوب سپهر است كه بهر تو در آب است\r\nخواهد جگر آن سوز كه بيرون ندهد دود * آن سوز نخواهيم كه در جان كباب است\r\nاز بس كه ز ياد لب او گشته لبالب * گويى كه تنم بركهء ياقوت مذاب است\r\nبر سردى انفاس كنم صبر كه چون برف * جانم همه از آتش دل در تب و تاب است \r\n\r\n","description":"","footnote":"","page_name":" 132 ","page_number":180},
  {"content":"\r\n\r\n از پاكى دامن چه زنم لاف كه چون ابر * كارم همه آلودگى ذيل ثياب است\r\nچون باغ ارم كز نظر خلق نهان است * روى تو بهشت است كه در زير نقاب است\r\nدر فكر دلم باش كه زندان سپهر است * وز دود دلم پرس كه زنجير سحاب است\r\nاز بس كه نمك ريخته لعل شكرينت * هر چشم كه بر وى فتد آبش نمك آب است\r\nبا تلخى امّيد ز شيرينى الفاظ * زين‌سان كه مرا تَنگِ شكر جلد كتاب است\r\nتا آب شكر برده لبالب به تبسّم * ز آن‌روز ميان من و لعلت شكراب است\r\nگر روز مرا مهر بود مهر ز قير است * ور شام مرا صبح بود ، صبحِ سراب است\r\nهر صبح كه خورشيد شكُفت از دل مشرق * گوى گِلِ خاك در آن عرش جناب است\r\nآن آصف جم قدر فلك رتبه كه چون نور * رايش همگى روشنى چشم صواب است\r\nاز خامهء نقّاش سخا نقش دوم اوست * يعنى ز فلك حاتم ثانيش خطاب است\r\nبادى كه وزد از طرف گلشن خُلقش * در تربيت ناميه چون عهد شباب است\r\nهم روزنهء كلبهء او مهر بلند است * هم دودكش مطبخ او چشم سحاب است \r\n\r\n","description":"","footnote":"","page_name":" 133 ","page_number":181},
  {"content":"\r\n\r\n هرجا كه بود دولت او روز نخست است * و آنجا كه بود خامهء او روز حساب است\r\nدر آب فسرده‌ست چو مرغان ز نهيبش * آن موج سبك‌خيز كه زنجير حباب است\r\nچون جادّه بر خاك فتاده‌ست ز عدلش * آن ناله كه در گردن خورشيد طناب است\r\nچون قافلهء نكهت او بار گشايند * اين گلشن سرسبز چراگاه دواب است\r\nدر كشور اقبال تو از شور خلايق * گر صور سرافيل بود صوت ذباب است\r\nچون طاير اقبال تو بگشود ز هم بال * گردون چو اسيرى است كه در چنگ عقاب است\r\nتا در دل عاشق همگى آتش شوق است * تا بر رخ دلبر همگى رنگ حجاب است\r\nدر آتش غم جان حسود تو مقيم است * با خون جگر روى عدوى تو خضاب است \r\n* * *\r\n بوى اميدم دميد ، باد سحر پير شد * دود دلم كِلّه بست ، صبح ، نفس‌گير شد\r\nگريه ز تأثير درد در گلويم دشنه گشت * ناله به تزوير صبر ، در جگرم تير شد\r\nاين سر شوريده‌بخت خاك درى برگزيد * فرق ، فلكساى بود ، پاى زمينگير شد \r\n\r\n","description":"","footnote":"","page_name":" 134 ","page_number":182},
  {"content":"\r\n\r\n خواستم از راه دوست عزم دگر ره كنم * صحرا زندان نمود ، جادّه زنجير شد\r\nدايهء مهرش گرفت طفل دلم را به ناز * در جسد اشتياق ، خون سيه شير شد\r\nدست‌گشادى به رقص خانه بلاخيز گشت * پاى كشيدى به ناز ، فتنه جهانگير شد\r\nچون ورق از سر سخن زينت ديگر گرفت * صفحهء دل تا بر او نام تو تحرير شد\r\nاز شكم نظم او همچو پرىزاد لفظ * وز رقم نثر او ديو به زنجير شد\r\nچشم قضا ديده بود بذل تو در صلب كُون * بهر همين در وجود اين همه توفير شد\r\nدست قضا چون سرشت خاك تو را ، عقل گفت * بار دگر كعبه را نوبت تعمير شد\r\nمصحف كون و مكان بكر خرد مانده بود * چون به وجود آمدى ، آن همه تفسير شد\r\nلام جلال تو بود آن‌كه بر جود او * كاف فلك بىگزاف آلت تصغير شد\r\nشست تو چون از غرور گوش كمان خواست يافت * تير تو چون از نشاط عازم نخجير شد\r\nفاصلهء شش جهت يكسر ابهام گشت * منطقهء هفت چرخ يك خم زهگير شد\r\nدايرهء جاه تو وسعت خود عرضه كرد * منطقهء هفتمين ، مركز تدوير شد \r\n\r\n","description":"","footnote":"","page_name":" 135 ","page_number":183},
  {"content":"\r\n\r\n دادگرا ، صاحبا حرف بگويم ز شوق * كز نفس آتشين حالم تقرير شد\r\nگرچه به صورت مسيح دور ز درگاه توست * ليك ضميرش ز شوق صفحهء تصوير شد\r\nجان كه به زنجير هجر بود درين تن به بند * بس كه هواخواه توست ، از من دلگير شد \r\n[ تركيب‌بند 
  ]\r\n باغ خانى كز بساطش آسمان يك خرگه است * همچو دنيى گاه باغ خان و گه باغ شه است\r\nدر صفت سرو و صنوبر بين كه چون اطفال خرد * مريم آن باغ را هريك ، يكى روح الله است\r\nنور مهر و مه رسد بر وى چو از فواره آب * ور ندارى باور اينك آسمانش در ته است\r\nهر نهالى كاندر آن برده‌ست پا در گِل فرو * يوسف مصر است ليكن تا به زانو در چه است\r\nبلبلان را زير هر برگش يكى عشرتسراست * قدسيان را پاى هر سروى يكى خلوتگه است\r\nعرصهء خاك منقّايش چو چشم روشن است * بركهء آب مصفّايش چون جان آگه است\r\nچون كسى كوثر به حوض آن برابر مىكند * آب را فوّاره‌اش چون خاك بر سر مىكند\r\nحبّذا صحن فلك‌سايى كه هر صبح آفتاب * در فضاى ساحت آن چشم مىمالد ز خواب \r\n\r\n","description":"","footnote":"","page_name":" 136 ","page_number":184},
  {"content":"\r\n\r\n از جهان بيرون برد عيب خرابى اين بهشت * ز آنكه تا اين در جهان باشد ، جهان نبود خراب\r\nبس كه آبش راحت آرد در مزاج كاينات * چون گنهكارى خورد يابد از آن فيض ثواب\r\nور نمىبودى خلاف مذهب و ملّت به فرض * آبش از مصحف فرومىشست آيات عذاب\r\nچشم آتشبار بيند سوى اين باغ بهشت * چون بهشتى را كه بيند دوزخى يك شب به خواب\r\nهمچو نور مه كه در ابر سيه پنهان شود * خاك آن از پرتو خورشيد ماند در حجاب\r\nگلشن خلد است و باشد هر گلش باغى دگر * خلد را بر دل بود از هر گلش داغى دگر\r\nدر فضاى ساحتش ايزد جهانى يافته * عقل هم در آستانش آسمانى يافته\r\nبس كه در وى دل نمىماند به جا از حرص چشم * هركسى بر قدر شوق از وى نشانى يافته\r\nكرده گُم صد بار از شوق در و ديوار او * گر هُمايى در زمينش استخوانى يافته\r\nمانده گر در سايهء شمشاد او پيرى ز ضعف * بر سر خود سايهء بخت جوانى يافته\r\nيا صف اطفال سرو است اينكه بينى يا خرد * در خيابانش ز يوسف كاروانى يافته\r\nهر سحر اندر فضايش مرغ ياهويى كشد * جنّت آيد ، هر سحر از خاك او بويى كشد \r\n\r\n","description":"","footnote":"","page_name":" 137 ","page_number":185},
  {"content":"\r\n\r\n هر نهالى كاندرين گلشن به بازى برگرفت * همچو مريم زاد روح اللّهى و دربر گرفت\r\nآسمانى ديگر است القصّه پندارى قضا * تا بريزد طرح آن از چرخ ، خاكستر گرفت\r\nدر خوى خجلت نهان شد مهر از شرم گلش * موسى اندر آب پنهان گشت كآتش درگرفت\r\nدر هرات اين باغ دلكش يادگار دهر ماند * وين جهان فانى از وى زينت و زيور گرفت\r\nشكر ايزد را كه قصر دولت تورانيان * شاه ايران شاه عباس فريدون فر گرفت\r\nخود چه باشد اين جهان تنگ با اقبال شاه * مىتواند گر بود صد عالم ديگر گرفت\r\nگر بهار آمد درين فردوس ور آيد خزان « 1 » * هست هر برگش چو ارواح مَلَك تسبيح‌خوان\r\nدر خيابانش ز سرو افتاده ليلى در قطار * بيد مجنون مانده هر سو پاى در گِل ز انتظار\r\nارغوان چون بشكند در دامن هر نارون * گويى الحق موسيى « 2 » بگرفته طورى در كنار\r\nتختهء گوهرفروشان است حوضش از حباب * رَستهء گوهرفروشى گشته در وى آبشار\r\nمىنمايد راست چون نور بصر در باغ چشم * در هوايش گر معاذ اللّه برخيزد غبار \r\n\r\n\r\n","description":"","footnote":"\r\n( 1 ) . اصل : جهان .\r\n( 2 ) . اصل : موسى .\r\n","page_name":" 138 ","page_number":186},
  {"content":"\r\n\r\n خود غبار آنجا كجا خيزد كه از نرگس مدام * روز و شب در كار بينى چشم‌هاى اشكبار\r\nزير هر سروى نمودِ تخت شه با پايه‌اش * همچو طوبائى است ، برپا عيسى اندر سايه‌اش\r\nاندرين گلشن چو گلبن مجلس‌آرايى كند * سرو همچون دلبران آغاز رعنايى كند\r\nبس كه عكس ارغوان در آب اندازد شرار * در تموّج بركه‌اش چون طور سينايى « 1 » كند\r\nآبله بر پاى باد افتد روانى از حباب * گرنه سير بركه‌اش با آب همپايى كند\r\nآن عمارى بين درين فردوس اعلا كز علوّ * فرش آن بر عرش هم دعواى بالايى كند\r\nكى روا دارد خدا كاندر چنين تخت رفيع * مير قل بابا برآيد فاش و بابايى كند\r\nاين‌چنين تختى سزاى شاه عباس است كاو * بر فراز طورِ آن دعواى موسايى كند\r\nخاك بادا پيكر من در تماشاگاه او * تا كه رشكم خاك در چشم تماشايى كند\r\nخسروا بادا تماشاى تو بر چشمم حرام * گر توانم ديدن از خجلت مه رويت تمام\r\nاى سليمان ، تخت و رخت دشمنت بر باد رفت * شاد زى تا حشر كاينك دشمنت ناشاد رفت\r\nدشمن جاه تو را چون چرخ ، جلّادى نمود * با همه سنگين دليها حيف بر جلّاد رفت\r\nكام بخشا زين سپهر سرنگون از فيض عدل * داد من بستان كه بر من عمرها بيداد رفت\r\nگرچه من پاس نفس مىداشتم عمرم تمام * نيمه‌اى با ناله و يك نيمه با فرياد رفت\r\nبعد عمرى گر گشودى لب به سوى بيدلى * محنت عالم به يك حرف تواش از ياد رفت\r\nپادشاها ملك عالم وقف اقبال تو باد * ور فلك پيچد سر از حكم تو پامال تو باد \r\n* * *\r\n\r\n\r\n","description":"","footnote":"\r\n( 1 ) . اصل : رسوايى .\r\n","page_name":" 139 ","page_number":187},
  {"content":"\r\n\r\n اى دلت پادشاه ملك سخن * قلمت رازدار مشك ختن\r\nبهر نور ضميرت از خورشيد * آسمان خاك افكند به دهن\r\nنرسد گر ز مردى تو مدد * نطفه در صلب مرد گردد زن\r\nور كند نطفه ياد مردى تو * در رحم طفل گردد آبستن\r\nقلمت در سپيدى كاغذ * معجزى بر جهان كند روشن\r\nدر دل نقطه‌اى ز مشك سياه * جا كند طول و عرض ملك ختن\r\nدر جهان گر عدوى جاه تو را * ناگزير است جامه و مسكن\r\nخانه خواهد ولى به صورت گور * جامه پوشد ولى به شكل كفن\r\nتا بخار بخور خانهء تو * كندش همچو روح جا در تن\r\nآسمان از رعاف خور هر شام * خون فاسد برون كند ز بدن\r\nقلم از دست چون نِهى ، گردد * حركت منقطع ز نبض سخن\r\nگر شود با رخ تو همسايه * نكند آفتاب ياد وطن\r\nداورا من كيم مسيح زمان * گردن بخت من صليب مِحَن\r\nخاطرم از جنين پاك خيال * همچو مريم به عيسى « 1 » آبستن\r\nمريم طبع من مديح تو را * پرورد چون مسيح در دامن\r\nآن مُشَعْبِد منم كه چون مهره * آفتاب آورم برون ز دهن\r\nكرده تعليم مشرق اين افسون * ياد دارد سپهر ، كار از من\r\nخاطرم دل ربايد از گلزار * سينه‌ام باج گيرد از گلشن\r\nآب چشمم چو گشت طوفان‌خيز * موج پوشد در آسمان جوشن\r\nباد آهم چو پاى مرگ شود * ابر پوشد در آفتاب كفن\r\nتشنه لب گر بسوزم از تف دل * بخت ، آبم دهد ز پرويزن\r\nگر ز مريم بگيرمى رشته * ور ز عيسى بدزدمى سوزن\r\nتا بدوزم هزار جامه يكى * راست نايد به قدّ طالع من\r\nفلك لفظ را بود زينت * راست چون مه ، سهيل معنى من \r\n\r\n\r\n","description":"","footnote":"\r\n( 1 ) . اصل : نفيسى .\r\n","page_name":" 140 ","page_number":188},
  {"content":"\r\n\r\n خاطر روشنم ز هالهء فكر * روز و شب گِردِ مَه زند خرمن\r\nاى مسيحى در فسانه ببند * با زبان لال باش چون سوسن\r\nآسمان كودن است و كودن دوست * جان مكن هرزه ، چون نيى كودن\r\nبهر دنيى چرا كشم خسّت * نيست اين مرده قابل شيون\r\nمىخورم خاك همچو پرتو مهر * گو لبم خشك ماند از روغن\r\nهمچو خورشيد مىشوم عريان * گو تنم دور ماند ز پيراهن\r\nتا بود زينت زمانه بهار * تا بود سبزه ، زيب صحن چمن\r\nچمن دولت تو خرّم باد * بر تو بادا زمانه چون گلشن \r\n* * *\r\n اى ز كلك تو تازه جان سخن * قلمت مغز استخوان سخن\r\nاز براى مداد تو آرند * دوده از شمع دودمان سخن\r\nنقطهء كلك روحپرور تو * چون كواكب بر آسمان سخن\r\nهمدم خامه‌ات بنان خرد * توأم بازويت كمان سخن\r\nدر بلاد خرد نمىفهمد * غير كلك تو ، كس زبان سخن\r\nداورا ، صاحبا ، خداوندا * اى ز شكر تو تازه جان سخن\r\nمنم آن كس كه خشت پختهء مهر * كرده‌ام فرش آستان سخن\r\nچون سخن گشت نامزد به جهان * نامزد شد به من جهان سخن\r\nبر سر خوان خشك مايهء فكر * كس چو من نيست ميزبان سخن\r\nراست چون نى كه پر شود ز نفس * گشته پر خامه‌ام ز جان سخن\r\nشخص لفظ حلال‌زادهء من * خلف صدق خاندان سخن\r\nنه زنازاده همچو لفظ حسود * كه بود ننگ دودمان سخن\r\nتا ز گفتار چرب من شد سير * خوش به روغن فتاده نان سخن\r\nرهبر رهروان نطق منم * ديگران دزد كاروان سخن\r\nطرفه باغىست باغ فكرت من * كه نباشد در او خزان سخن \r\n\r\n","description":"","footnote":"","page_name":" 141 ","page_number":189},
  {"content":"\r\n\r\n چون من از گفتگوى بندم لب * نطق بندد در دكان سخن \r\n* * *\r\n گشته اشكم سرخ و رويم زرد و اينم زيور است * ميشوم عاشق بلى بازم بلائى در سر است\r\nبازم اين اشك دمادم دانه‌هاى آتش است * بازم اين مژگان پرنم ، خوشه‌هاى آذر است\r\nاز خيال دوست مىيابم دگر صد ذوق وصل * جان ندارد آن خيال ، امّا چو جانم در بر است\r\nاى كه از من مىخرى دل را به نرخ خاك راه * در ترازو سنگ ديگر نه ، كه جان هم بر سر است\r\nكى روم سوى چمن تا لاله بينم بىرخش * بىرخش بر جان من هر لاله داغ ديگر است\r\nدر نهادم جوش دارد خون ، گَرَم خشك است لب * وز مسامم مىچكد آتش اگر ، چشمم تر است\r\nصبح اگر در بسترم خورشيد يا بى دور نيست * كز خيالش آفتابى هر شبم در بستر است\r\nسينهء بختم چو پهلوى افق چاك است ليك * دامن طبعم چو دامان فلك پرگوهر است\r\nآب اگر از دست طبع من ستانى آتش است * ور دهى آتش به دست بخت من خاكستر است\r\nگشته از سنگ ستم اعضاى بخت من كبود * گر گل خورشيد رويد از گِلم ، نيلوفر است\r\nروز و شب بيند همين روز سيه‌بختى به خواب * بخت بدْروزم اگر با مهر در يك بستر است \r\n\r\n","description":"","footnote":"","page_name":" 142 ","page_number":190},
  {"content":"\r\n\r\n گر ببينى سينهء عشّاق اى موسى ز دور * نگذرى نزديك ، آنجا طور جاى ديگر است\r\nاين سر خاك جگرخواران كوى عاشقى است * اى هما برخيز كاينجا استخوان‌ها لاغر است\r\nآتش از كلكم چكد وز دفترم آب حيات * كى بميرد آن‌كه آنش ، كلك و اينش دفتر است\r\nگرچه دارم از هنر صد گنج افزون زير خاك * گو هنر هرگز نباشد ، ز آنكه خاكش بر سر است \r\n* * *\r\n هر تير كه از شست قضا و قدر آيد * بر هركه خورد بر دل من كارگر آيد\r\nتا حشر سر از جيب افق بر نكند صبح * گر بوى مرادم به مشام سحر آيد\r\nبا اين همه تلخى ز لب شور تو شادم * صفرازده را گرچه ز شكّر ضرر آيد\r\nترياق محبّت كه دم افعى عشق است * گر از نفسم مايه برد بىاثر آيد\r\nدامان خيال تو سيه گشته چو بختم * ز آن رخنه مگر رفته كه دود جگر آيد\r\nگر ناوَك دردى فكند چرخ به سويم * من گرچه زره‌پوشم ، آن بر جگر آيد\r\nور تير مرادى فكند جانب من بخت * من برهنه تن گردم و آن بر سپر آيد\r\nخواهم همه تن سينه شوم و آن همه فرياد * يك سينه كى از عهدهء دردم بدر آيد\r\nدر دامن آن بحر كَرَم دست زنم چُست * تا كشتى امّيد ازين ورطه برآيد\r\nخورشيد جهانگير على آن‌كه شب سلخ * با طلعت او پيكر مه در نظر آيد\r\nگر دخل دو عالم به يكى كيسه كند چرخ * در چشم و دل همّت او مختصر آيد\r\nدر عهد تو زانگونه مسلّط شده مظلوم * كآتش به گدايى بر گلبرگ تر آيد\r\nدر حضرتش از حرص « 1 » كمر بستن خدمت * اعضاى جنين جمله به شكل كمر آيد\r\nچون ديده كند ميل تماشاى جمالت * بس نقش خط و روى توام در نظر آيد\r\nاز ناف نشاطم همه مشك ختن افتد * وز صلب خيالم همه قرص قمر آيد \r\n\r\n\r\n","description":"","footnote":"\r\n( 1 ) . اصل : حصر .\r\n","page_name":" 143 ","page_number":191},
  {"content":"\r\n\r\n تا شام جزا ، آز ز سيرى زند آروغ * يك چاشت گر از خوان تواش ماحضر آيد\r\nخصم تو ز بس زير و زبر گشتهء بخت است * گر نقش وى از خامهء نقاش برآيد\r\nصد بار اگر طرح كند پا و سرش را * نقش سر و پايش همه زير و زبر آيد\r\nخورشيد دلا بندهء خاصت كه مسيح است * بحرى است كه مانند صدف پرگهر آيد\r\nچون خيل مگس بر سر هر نقطهء كلكم * ارواح ملايك حشر اندر حشر آيد\r\nتا من دم فكرت ندمم امر محال است * كز بوتهء طبعى زر خالص بدر آيد\r\nگر بحر فصاحت به يكى كوزه كند چرخ * بر وى نفسم همچو پُف كاسه‌گر آيد\r\nنىنى غلطم ، كيست دلم ، هرزه درايى * كز وى چو جرس نالهء بيهوده برآيد\r\nهركس كه زند لاف وفا ز اهل وفا نيست * هركس كه كند عرض هنر ، بىهنر آيد\r\nتا موج غديرى بسر يكدگر افتد * تا دور سپهرى ز پى يكدگر آيد\r\nدر آخر دور اوّل يك دور دگر باد * بر دور تو گر گردش دوران بسر آيد \r\n* * *\r\n بر دلم باز نسيم سر موسى بار است * باز بر گردن دل رشتهء جان زنّار است\r\nخارزار مژه اينك همه چون گل بشكفت * با جگر باز نسيم غم او در كار است\r\nگَرد هستى كه گرانتر بود از بار فراق * ز آتش شوق كسى برق صفت رهوار است\r\nباد صبحى كه تُنُك‌تر بود از شيشهء وصل * در بيابان تمنّاى كسى ديوار است\r\nشد گل روى تو پژمرده ز دود دل من * باد اگر باد بهشت است كه بر گل بار است\r\nنالهء زار برون آيدم از قالب خشك * آنچنان چرب كه گويى دم موسيقار است \r\n\r\n","description":"","footnote":"","page_name":" 144 ","page_number":192},
  {"content":"\r\n\r\n پيكرم همچو نى خشك شده داغ برو * روزن نغمهء در دست ، كه در مزمار است\r\nقدر جان بازشناس اندكى اى طفل مگر * جان گيايىست كه در طبلهء هر عطار است\r\nاين‌چنين سهل ز طومار دل ما مگذر * كز ازل تا به ابد جمله درين طومار است\r\nگر رود جانب خصم تو زبردست اجل * گُرز همچون تن ارقم همه سر ، رفتار است\r\nور كند قصد عدوى تو ، كمين‌ساز قضا * تير همچون سر افعى ، همه تن سوفار است\r\nبا سخاى تو مطر چون گهر تابان است * با وجود تو جهان چون غلط تكرار است\r\nطاير بخت تو مرغى است كه چون ارزن خورد * فلكش معتكف زاويهء منقار است\r\nدر جهانى كه سراپردهء حزم تو كشند * خم مى همچو فلاطون خرد هشيار است\r\nهركه افسون تمنّاى تو در وى بگرفت * استخوان در بدنش عقرب و شريان مار است \r\n* * *\r\n ببين درياى چشمم را و رود سيل مژگانش * مياور بر زبان ديگر حديث نوح و طوفانش\r\nعجب فصل بهارى كرد عشق از چهره‌ام ظاهر * كه آه سرد و اشك گرم باشد باد و بارانش\r\nبه چشمم آشنا مىآيد آن زلف سيه ، آرى * شبى با بت‌پرستان ديده‌ام در كافرستانش \r\n\r\n","description":"","footnote":"","page_name":" 145 ","page_number":193},
  {"content":"\r\n\r\n عِذار نازكش ز آن سرخ شد مانند برگ گل * كه نارد تابِ بارِ سايهء زلف پريشانش\r\nدل من باغبان نخل بالاى تو شد امّا * در آتش ريشه قايم كرده گلبن در گلستانش\r\nبه آب و رنگ اين گل باغبان بسيار مىنازد * مگر پرورده از عزّت به خاك درگه خانش\r\nكدامين درگه آن درگاه كز روى شرف دارد * نشان كهكشان بر دوش ؛ چرخ از چوب دربانش\r\nچه خان ، آن خان عالىشان كه در صلب خرد بندد * چو گوهر در صدف صد نطفهء انديشه در شانش\r\nز نام نامى او پنجهء ملّت قوى شد ز آن * قضا چون اسم اعظم بسته بر بازوى ايمانش\r\nفلك در عرصهء بازار اقبالش بدان ارزد * كه همچون گوى اندازند در ميدان طفلانش\r\nز راه كعبهء وصلش چه مىپرسى نشان اى دل * كزو با دامن خورشيد مىبندد مغيلانش\r\nزمين راه وصلش بس كه گرم از برق آهم شد * به زانو بگذرد انديشه چون طفل از بيابانش\r\nبناى قدر او جايى بود كآويخته هر سو * فلك چون كارگاه عنكبوت از طاق ايوانش\r\nبماند بر سر غربال او صد خرمن نصرت * اگر بيزد فلك در روز هيجا گَردِ ميدانش\r\nنهال تير او شاخ گل مرگ است بر دشمن * اجل چون غنچه بيرون كرده سر از خار پيكانش\r\nكميت روح خصمش آنچنان سوى عدم پويد * كه پندارى پر خود بسته عزرائيل بر رانش \r\n\r\n","description":"","footnote":"","page_name":" 146 ","page_number":194},
  {"content":"\r\n\r\n سمند آتشين طبع شررخوى تو را نازم * كه بتوان ساختن صد معدن سيماب از جانش\r\nز نعلش وقت جستن بس كه آتش خيزد از گرمى * زمين در كورهء حدّادى افتد گاه جولانش\r\nفلك قدرا مرا دود خرد ابرى است بارانى * كه صد درياى گوهر « 1 » از هر قطره بارانش\r\nبلرزد آنچنان در گور خاقانى ز رشك من * كه يك جنبش به كاشان افكند از خاك شروانش\r\nزهى بهتان چه مىگويم مسيحى كيست جانكاهى * كه دود از جان هر بىدرد آتش بارد از جانش\r\nگرش چشمىست ، خواهرگير خود خوانده‌ست جيحونش * وگر اشكى ، برادرخواندهء خود گفته عمانش\r\nچو كِرم پيله جسمش را بود از جان خود پوشش * ولى از دور مىبينند ، چون انديشه عريانش\r\nاگر بفروشد از مالك به منّت مىخرد دوزخ * وگر جنّت به دو بخشند ، مىبخشد به رضوانش\r\nچرا انديشه از دوزخ ، كه دوزخ سوخت نتواند * اسيرى را كه بتوان ساختن صد دوزخ از جانش\r\nهميشه تا كه خياط فلك زين اطلس نيلى * بدوزد جامه‌اى كز ماه نو باشد گريبانش\r\nتن بخت تو را بادا قبايى آنچنان درخور * كه دوزد خويشتن را كهكشان بر عطف دامانش \r\n* * *\r\n بر پادشاه ايران نوروز گشت خرّم * زان رو كه گشت نوروز ، بر دشمنش محرّم \r\n\r\n\r\n","description":"","footnote":"\r\n( 1 ) . اصل : بارد .\r\n","page_name":" 147 ","page_number":195},
  {"content":"\r\n\r\n از لعل آبدارش چون ابر گشته خورشيد * در خاك رهگذارش ، چون گرد خفته عالم\r\nدر تيغ او نظر كن ، كز لطف و قهر بينى * هم مهره‌هاش در دُم ، هم اژدهاش در دم\r\nدر بحر همّت او ، از هر جهت كه بينى * سازد حباب بر آب ، تمثال عرش اعظم\r\nخوش يكدم تمام است ، زهراب خنجر او * آن آب نيم خورده بر خصم گو مسلّم\r\nاز بس كه در زمانه ، مِهرش به جمله ذرات * پيوند جان گرفته‌ست چون جسم و روح باهم\r\nز انگشت دولت او بر موم خوانده گويى * در صفحهء شكوفه ، زنبور ، نقش خاتم\r\nدر گلشنى كه بر وى بگذشت باد قهرش * دوزخ نهان توان كرد در قطره‌هاى شبنم\r\nدر كشورى كه خيزد از ابر خُلق او باد * پيوسته هيزم خشك ، از شعله مىكشد نم\r\nچون خار و خس كه افتد بر روى آب كوثر * در جبههء ضميرش ، پيداست عكس عالم \r\n* * *\r\n خر و عيسى به طب مستظهرند امروز و من عارى * چه خوش مىبودى ار مىداد استادم به بيطارى\r\nبه رندى طعنهء من گر زنند اين قوم بىحاصل * مرا خود ننگ نايد هيچ از درد گرفتارى\r\nعلاج درد مرگم كى توانند اين سيهكاران * كه نتوانند در چشم بتان تشخيص بيمارى\r\nمبين در روى چون كاهم كه گاه از روزن خاطر * برون ريزم شعاع ماه و خور چون كاه انبارى\r\nمبين در قالب خشكم كه هم زين قلب بىحاصل * دهم چندان‌كه خواهى مايهء رندان بازارى\r\nز بار خاطرم گر آسمان بويى برد يك شب * نسيم صبح ديگر برنخيزد از گرانبارى\r\nبه نام چشم من قصّار اگر رخت آورد در جو * تنور پيرزن گردد نشان داغ قصّارى \r\n\r\n","description":"","footnote":"","page_name":" 148 ","page_number":196},
  {"content":"\r\n\r\n اگرچه كِشت بختم از سموم آه مىسوزد * همان بر مىدهد در سينه‌ام تخمى كه مىكارى\r\nچو خاك از من فلك هر ساله نفع خويش مىگيرد * ز عصيان گرچه هستم همچو آتش در زيانكارى\r\nلبم خشك و در او صد بحر معنى اين‌چنين بينم * كه نم از دود دل در خويش دزدد ابر آذارى\r\nدلم تنگ و دَر او غم بيشتر گنجد ، بدان ماند * كه چندين ناز گيرد چشمهاى تنگ تاتارى\r\nبود خلخال پاى خامه‌ام اين گفته‌هاى خوش * بلى خلخال پاى كبك باشد نغز رفتارى\r\nدرين ويرانهء آب و گل اى نفس هوس‌پرور * چو مزدوران كاهل شوره پشتى چند و گِلكارى\r\nگر انصاف آورى اينك رسى جايى كه در حشمت * حباب رحمت آيد نقطه‌هاى قاف قهّارى\r\nلباس عصمت آنجا گر خورد صد چاك ، ستّاران * زنندش بخيه با دندانه‌هاى سين ستّارى\r\nبه اين شكرانه هم بهتر كه چون دريا سراسيمه * رسانم خويش را در سايهء خورشيد جبّارى\r\nشه دنيا و دين ، عباس غازى آن جوانبختى * كه نوشروان عدلش كرده در آفاق معمارى\r\nچو جان اندر عراق تن نسيم مهر او مهمان * چو خون اندر عروق ملك ، آب تيغ او جارى\r\nاگر جانم به صد زارى نميرد در وفاى او * دهم مانند فرزندان عاقش خط بيزارى \r\n\r\n","description":"","footnote":"","page_name":" 149 ","page_number":197},
  {"content":"\r\n\r\n اگر گرز گرانسنگ تو را خصم آورد در دل * ز پيشانيش ريزد چون عرق سوداى سردارى\r\nچو هنگام مصاف آيد ، چنان لعب آورد تيغت * كه از مغز بتان بيرون رود وسواس پركارى\r\nالا تا آفتاب از خامهء موى شعاع خود * كند اين لاجوردى سقف را هر صبح گلكارى\r\nتو را در كشور عمران عمارت باد مستحكم * كه مهر و مه كنند آن را سرادارى و معمارى \r\n* * *\r\n صبح كه خيزم ز خواب همره شيطان پگاه * خشك كنم در سرشت ، قالب آدم به آه\r\nناله چنان شد بلند كافتد در زير پاى * بهر تماشاى آن از سر بختم كلاه\r\nتهمت يك حرف كام ، عيش مرادست پيچ * وسعت يك گام مو ، ريخت مرا دستگاه\r\nبر من ، بيگاه و گاه خواند تكبير ، بخت * تا سه طلاق آرم از كاهربا بهر كاه\r\nدر ته آتش نهد سينهء من عود سوز * وز سر خنجر كند پهلوى من تكيه‌گاه\r\nبختم اگر با فلك دعوى راحت كند * چون بشكافى سخن ، مدعى افتد گواه\r\nگرچه مرا كام عيش پر بود از زهر مار * مور صفت مىكنم در سر انديشه راه\r\nبهر دلم كامده‌ست سينه‌ام آيينه‌دار * بسته‌ام از استخوان پنجره بر صبحگاه\r\nبسته ز ابر ضمير همچو گهر در صدف * در رحم خامه‌ام نطفه چو خورشيد و ماه\r\nيك سخن از بخت من كآفت صد خرمن است * گفته قضا با فلك ، ورنه بگشتى دو تاه\r\nچرخ دورنگى كند با من از آن رو شده‌ست * ديدهء عيشم سپيد ، كوكب بختم سياه\r\nدر جسد آه گرم رفته مرا جان خشك * قطرهء خون ترم ، گر بدر افتم ز آه\r\nراست چو ماهى كه بحر يافته باشد ز خون * سايهء بختم كند در جگر جان شناه\r\nگاه به صحرا دود موسىِ آهم ز طور * گاه به دريا فتد يوسفِ اشكم ز چاه\r\nمرده به رسم اميد در دل تنگم نشاط * رُسته به شكل شرار از سر خاكم گياه \r\n\r\n","description":"","footnote":"","page_name":" 150 ","page_number":198},
  {"content":"\r\n\r\n آه مرا گر رسد چشم بد از روزگار * شعله شود در لباس غنچه بدرّد قباه\r\nشادى من تلخ عيش ، خندهء من ترش روى * راحت من جانگزاى ، عشرت من عمر كاه\r\nبستم ازو ديده ليك سركش خودراى من * مىكند از روزن شوقم در جان نگاه\r\nفتنه‌گر از چشم اوست عيش رسد ز آن فتور * باده‌گر از دست اوست نور دمد ز آن گناه\r\nمانده چو طوفان تيغ سيلم در چشم اشك * بسته چو پيكان تير ، خونم در نوك آه\r\nگر منم از درد هجر مىنكشم انتقام * ور منم از خواب عشق ، مىنكنم انتباه \r\n* * *\r\n اگرنه خون شده در سينه آه بىاثرم * به جاى آب چرا خون رود ز چشم ترم\r\nچو صبح اگرچه مرا آفتاب در سينه‌ست * چه سود كز نفس سرد همدم سحرم\r\nز راه دل به درون ديده‌ام فشاند آب * و گرنه خشك شود خون تازه بر جگرم\r\nز يمن عشق لبم خشك و ديده‌ام تر ماند * كنون به دولت دل ، پادشاه خشك و ترم\r\nبه فكر چشمى ، نرگس برآيد از جسدم * به ياد زلفى ، ريحان برويد از جگرم\r\nچو موم از آتش در پيكرم گدازد روح * اگر تو آيى ، چون آرزوى دل ، ببرم\r\nز غم دلم شده از برگ لاله نازكتر * عجب مدان كه بسوزد نسيم در سحرم\r\nمرا نقاهتِ بيمارى محبّت ساخت * چنان ضعيف ، كه خود هم به خويش ره نبرم\r\nاگر ز ديده حكايت كنم شود طوفان * وگر نفس بكشم شعله سرزند ز سرم\r\nمگر ز دريا پيدا رهىست تا چشمم * مگر ز دوزخ پنهان درىست بر جگرم\r\nگهى فسرده شود خون گرم در بدنم * گهى گدازد آب فسرده در نظرم\r\nلبم به خون جگر گرچه گشته چون طوطى * چه سود ازين‌كه چو طاووس نقشبند پرم\r\nاگرچه پاى اميدم ز كفش عريان است * ولى به تاج معانى مزيّن است سرم\r\nبرهنه پايى من عيبم آشكارا ساخت * بپاى خويش چو طاووس از آن ، همى نگرم\r\nچو آسمان نشود راست پشت امّيدم * وگر كنند مرصّع چو كهكشان ، كمرم\r\nمدام كوكب من در غروب بدبختى است * چو آفتاب به مغرب هميشه در سفرم\r\nبه اين سياه گليمى ز طبع روشن خويش * خميرمايهء صد آفتاب و صد قمرم \r\n\r\n","description":"","footnote":"","page_name":" 151 ","page_number":199},
  {"content":"\r\n\r\n به دشت فكر ، من آن رهرو سبك روحم * كه آفتاب دَوَد همچو سايه ، بر اثرم\r\nاگر عدو ز ره دعوى آورد تيرم * وگر كمان بلا زه كند كسى ، سپرم\r\nمرا كه دامن همّت ز بحر كف خشك است * نمىكند نمِ درياى كاينات ، ترم\r\nبه دست همّت بر خود شمرده‌ام عددى * كه بحر اخضر كُن را شمر نمىشمرم\r\nاز آن به چشم تر و خشكى لبم هوس است * كه تا نبايد بودن رهين خشك و ترم\r\nمرا كه سيم سخن رايج است چون زر سرخ * خود احتياج نباشد به نقد سيم و زرم\r\nولى به شغل خطيرى گشوده‌ام لب نطق * ز گرمى نفس خود چو شمع در خطرم\r\nنه قطره‌هاى مداد آيدم ز خامه فرو * كه مىچكد ز قلم نافه‌هاى مشك ترم \r\n* * *\r\n تير آهى كه كشد قدّ دوتايم به كمان * دل من بر سر آن تير بود چون پيكان\r\nگر رضا يافتى از سينه سراپاى بهشت * رهن يك آه من سوخته كردى رضوان\r\nخضر كو كَز نفسم باج نهد بر كوثر * نوح كو كز مژه‌ام طرح نهد بر طوفان\r\nبآرزويى شده آرايش چشمم كه سزد * بهر آن آينه گر روح بود آينه‌دان\r\nهمه شب بهرش در خون جگر خُسبم و صبح * همچو خورشيد سر از خون بدر آرم عريان\r\nدر دَمِ آخرم ار دوست ببالين آيد * بر لب شوقم تبخاله شود جوهر جان\r\nبرگزيدم ز جهان غاليه مويى كه سزد * گيسويش را ز شب قدر كنى غاليه‌دان \r\n\r\n","description":"","footnote":"","page_name":" 152 ","page_number":200},
  {"content":"\r\n\r\n گرچه من ديده به صد حيله ازو مىپوشم * همچو خورشيد درون مىجهد از روزن جان\r\nديده‌ام در سرمستى ز جگر سوختگان * آب چشمى كه چو خاشاك بسوزد عصيان\r\nفيضى از صبح ازل خواهم تا برچينم * همچو باد سحرى دامن همّت ز جهان\r\nرقمى چند برون آورم از گوشهء كلك * كه چو اجزاى بدن روح كند در زندان\r\nبر ورق گوهر الفاظ سمينم در سير * گوسفندان كليم است و قلم ، چوبِ شبان\r\nهر يكى صبحى و گر صبح منوّر گشتى * مىنمودى برِ آن شعشعه مانند دخان\r\nهر يكى عيدى وگر دهر مجسّم بودى * خويش را عيد براى همه كردى قربان\r\nمادر گيتى از شير مرادم ببريد * اينك از شام سياهيش نگر بر پستان \r\n* * *\r\n گو چشم خويش باز كن از خواب دى جهان * كآمد بهار و داده به هر مژده ، فيض جان\r\nفيض هوا به روح رسد آنچنان‌كه تن * بهر غذا دگر نكشد منّت دهان\r\nبر پيك تير طعنهء كندى زند نسيم * بوى بهار بس كه برد قوّت كمان\r\nهم استخوان و هم جسد از فيض اين هوا * شد گلبنى كه غنچه دهد شاخ و ساق آن\r\nوقت تموز گشت زمين سبز و خرّم است * نامد مگر دلش كه بر آن بگذرد زمان\r\nاين است آن فضا كه بود رشك باغ خلد * اين است آن زمين كه بود داغ آسمان\r\nافعى درين فضا نشود غير مهره بخش * دشمن درين زمين نشود غير مهربان \r\n\r\n","description":"","footnote":"","page_name":" 153 ","page_number":201},
  {"content":"\r\n\r\n چند از جهان سفله كشم منّت بهار * گو خود نفس برآرم بىمنّت جهان\r\nهرگز ز كام راحت من ناله‌اى نخاست « 1 » * كاندر گلو گره نكند مرگ را فغان\r\nمرجان اشك من چو زند پنجه با فلك * ماهِ طپانچه خورده بيفتد ز آسمان\r\nور آب چشم من صدف آسمان شود * خورشيد رنگ رفته برون آيد از ميان\r\nمن در گلوى طفل هنر خون كنم نه شير * آن بىهنر نيم كه كشم ناز دايگان\r\nگو فضل در زمانه مكن تربيت مرا * من خود زمان فضلم ، نه فاضل زمان\r\nگو شعر عاشقانهء من بر زبان مباش * من خود زبان عشقم ، نه عاشق زبان\r\nخواهد ز جهل چون شنود شعر من حسود * كز طبع خام ، لكّهء پيسى نهد بر آن\r\nبيچاره غافل است كه گلهاى اين درخت * ايمن ز علّت برص آمد چو ارغوان \r\n* * *\r\n ما ز روى شاهد فطرت نقاب افكنده‌ايم * خويشتن را در فلك چون آفتاب افكنده‌ايم\r\nابر رحمت بر سر ما سايه افكنده‌ست و ما * آتش اندر دودمان آن سحاب افكنده‌ايم\r\nما سيه‌بختان بدروزيم در استغناى فقر * از لب دل صد دعاى مستجاب افكنده‌ايم\r\nبا كجان از بس طريق راستى پيموده‌ايم * كاكل مرغول خوبان را ز تاب افكنده‌ايم\r\nگر ، به دوزخ رفته آب خضر بر آتش زده * ور به كوثر رفته‌ايم آتش در آب افكنده‌ايم\r\nكشتى ما را به جايى مىبرد آخر خداى * ز آنكه ما بىناخدا كشتى در آب افكنده‌ايم \r\n* * *\r\n عاشقان گر كشتى همّت ز صرصر كرده‌اند * چون به گرداب بلا افتاده ، لنگر « 2 » كرده‌اند\r\nبو العجب دشتىست دشت ما كه صيادان در او * زينت فتراكها از صيد لاغر كرده‌اند\r\nمىپذيرد عكس ديوار و درش چون آينه * خانه‌اى را كز خيال او مصوّر كرده‌اند \r\n\r\n\r\n","description":"","footnote":"\r\n( 1 ) . اصل : نخواست .\r\n( 2 ) . اصل : لشكر .\r\n","page_name":" 154 ","page_number":202},
  {"content":"\r\n\r\n آن گرفتاران كه نم در جان ندارند از فراق * ز اشك خونين دامن خورشيد و مه تر كرده‌اند\r\nكوه را با عزم او بر دوش صرصر بسته‌اند * موم را با حفظ او پنهان در آذر كرده‌اند \r\n[ تركيب‌بند 
  ]\r\n بر نَفَس گوهر صفا بنديم * بر جگر دوزخ وفا بنديم\r\nتا ملايك به سينه درنكشند * رشتهء آه بر دعا بنديم\r\nخويشتن را شهيد دوست كنيم * تهمت مرگ بر بقا بنديم\r\nگر نهد در حريم وصل تو پاى * دست انديشه بر قفا بنديم\r\nبهر خار غمت ز پردهء چشم * دامى اندر ره صبا بنديم\r\nبوسه‌اى بهر قتل ما بفرست * تا به دو نرخ خونبها بنديم\r\nتيره‌بختيم ليك سايهء خويش * به سر سايهء هما بنديم\r\nما قضاييم « 1 » ز آنكه پرخطريم * ما جهانيم ز آنكه مختصريم\r\nما تذروان عرش پروازيم * در نظر كبك و در هنر بازيم\r\nسينهء تنگ عشق را درديم * گوشهء چشم حسن را نازيم\r\nشير اين چار دايه خشك كنيم * صلب اين نُه پدر بپردازيم\r\nبا جهان وسيع در حشمت * گرچه همسر نه‌ايم ، همرازيم\r\nبر سپهر بلند در دولت * گرچه غالب نه‌ايم ، انبازيم\r\nدر تن خاك مركز مهريم * در دل غيب نكته‌پردازيم\r\nهيچ جز گَرد غم به بر نكنيم * اطلس چرخ ، آستر نكنيم\r\nگر ز خاطر نقاب بگشاييم * از نظر جوى آب بگشاييم \r\n\r\n\r\n","description":"","footnote":"\r\n( 1 ) . اصل : قضانيم .\r\n","page_name":" 155 ","page_number":203},
  {"content":"\r\n\r\n چشمهء مهر خشك شد تا چند * از قلم دُرِّ ناب بگشاييم\r\nنقطه ، شكلِ « 1 » حباب گيرد اگر * دفتر خود در آب بگشاييم\r\nكهكشان را به زور چرخ بلند * از فلك چون طناب بگشاييم\r\nيد بيضا كنيم شانه ز مهر * طرّه شب ز تاب بگشاييم\r\nنيم مستان كه جام راز دهند * گر دهد صبح جام باز دهند\r\nكيستم من درين سراچهء تنگ * يونسى مانده در دهان نهنگ\r\nسرديى دارمى كه گر سوى چرخ * سردى و خشكىاش كند آهنگ\r\nخور شود در دماغ مشرق ، آب * مه شود در زهار مغرب ، سنگ\r\nبرترم ز آسمان به مرتبه ز آنك * خشم بر من گرفته همچو پلنگ\r\nدلم اندر ميان قالب خشك * همچو پيكان خليده در دل سنگ\r\nاشكم اندر كنار ديدهء تر * همچو طفلان نشسته بر سر چنگ\r\nبخت من گو سياه باش كه هست * بر رخ دهر طرّهء شبرنگ\r\nدر كَف است اختيار بخت بدم * گر بدم ، گر نكو ، از آن خودم\r\nنفسم شعله در مدام انداخت * سخنم شهد در كلام انداخت\r\nنطفهء مهر و ماه بر بستر * صلب كلكم در احتلام انداخت\r\nدم سردم دميد باد خنك * مهرهء مار در زكام انداخت\r\nخام مغز است آدمى گويى * آدم از صلب ، نطفه خام انداخت\r\nصبح صادق دميد يا ساقى * نورِ « 2 » مى در سپهر جام انداخت\r\nقدح ار باده صبح مىيابد * در افق صبح من نمىتابد\r\nهر سحر نيّت ثواب كنم * روى دل را به خون خضاب كنم \r\n\r\n\r\n","description":"","footnote":"\r\n( 1 ) . اصل : حساب .\r\n( 2 ) . اصل : خور . تصحيح قياسى .\r\n","page_name":" 156 ","page_number":204},
  {"content":"\r\n\r\n گر فلك بهرم آورد صد درد * گو بيا تا خود انتخاب كنم\r\nقدسيانش ز نيمه ره گيرند * هر دعايى كه مستجاب كنم\r\nچون ز بيداريم درى نگشود * بعد ازين همچو بخت ، خواب كنم\r\nگاه بحر آورم برون ز سراب * گاه صد بحر را سراب كنم\r\nدر ورق از مداد و نور سخن * كار بر سُنّت سحاب كنم\r\nخامهء من ستاره مىكارد * ابر من آفتاب مىبارد\r\nكوكب من قضاى پرخطر است * سينهء من جهان مختصر است\r\nبس كه يكروى و يكدلم با خلق * هر چم اندر قفاست در نظر است\r\nهست روزم « 1 » چنان سيه كه در او * صبح صادق علامت سحر است\r\nهمچو مريم عروس خاطر من * گرچه بكر است حامل از پسر است\r\nليك تا طفل من به شير رسد * شير من خون و خون من هدر است\r\nگرچه خاك رهم مجرّه صفت * دست من با سپهر در كمر است\r\nاين عجب بين كه نخل خاطر من * مىخورد زهر و شكّرش ثمر است\r\nمن كه صد بحر در جگر دارم * خود ز طوفان خود حذر دارم\r\nسحرم ناله بر زمان بشكست * در تن صبح استخوان بشكست\r\nدر كنار فلك نشست غمم * محور چرخ از ميان بشكست\r\nشيشه‌اى كآن طلسم دوزخ بود * عشقم اندر ميان جان بشكست\r\nكو كنارى كه بخت من ز آن خفت * خواب بر چشم پاسبان بشكست\r\nديد گيتى بهار سينهء من * رنگ بر رويش از خزان بشكست\r\nگريه‌ام آب روى كوثر برد * خنده‌ام نرخ ارغوان بشكست\r\nمهر آن آفتاب چهره‌گشاى * كرد فارغ مرا ز خلق خداى \r\n\r\n\r\n","description":"","footnote":"\r\n( 1 ) . اصل : رويم .\r\n","page_name":" 157 ","page_number":205},
  {"content":"\r\n\r\n عشق را با دلم چنان كار است * كه دل از بيم جان گرانبار است\r\nگو بدل كن به زندگيم آسان * پيش هركس كه مرگ دشوار است\r\nرقص تسبيح زاهدان بر كف * بر دلم جلوه‌هاى زنّار است\r\nما و مستى ز بادهء شوقى * كين خمار آن كشد كه هشيار است\r\nمن كه ناچار آمدم به جهان * گر كشم باده نيز ناچار است\r\nاى مسيح از سر اين حديث بنه * سر منصور بين كه بر دار است\r\nچند ازين شروه‌هاى پا دارى * سرِّ مستان بگو به هشيارى \r\n* * *\r\n اى در نظر از نقش خطت ، روح مصوّر * وى در بدن از مهر رخت جانِ مكرّر\r\nهرگه كه برِ روى توام بگذرد از دل * مانند صنوبر بدر افتد دلم از بر\r\nبر صفحهء تن تا همه حرف تو نگارم * جان از همه رگهام نموده خط مسطر\r\nاز بس كه تمنّاى تو در سينه نهفتيم * وين خاك شد از پرتو روى تو منوّر\r\nهر گوشه خيال تو ز چاك دل من خاست * چونان كه سر از خاك برآرند به محشر\r\nور ديدهء حسرت شودم بر رخ تو چار * يمن تو مربّع كند اين اشك مدوّر\r\nبر فتنهء يأجوج حوادث بتوانى * بستن ز غبار تن من سدِّ سكندر\r\nبر كشتى دل غير غمت هيچ نداريم * گرچه نكشيده‌ست كسى كوه به مَعبر\r\nيك شام ز گردون نرود سرخى خورشيد * گويى كه ز خون دل ما برده معصفر\r\nزين گريهء تر دامن و زين خندهء لب خشك * گه تَر كُنَمى خشك و گهى خشك كنم تر\r\nجانم ز تماشا چو مسيح‌ست بر افلاك * جسمم ز تمنّا چو خليل است بر آذر\r\nاز شش جهتم چرخ گرفته‌ست تو گويى * كين مهره فرومانده ز ده وجه به ششدر\r\nشش در ز جهان باز بود ليك دلم را * يك قاصد امّيد نيامد ز يكى در\r\nبر شش جهت از بس كه نهم ديدهء امّيد * بينى كه مسدّس شود اين سقف مدوّر\r\nزنگار دل تلخ اميد ، آنْش چنين ساخت * ورنه ز چه اين سقف نمودار شد ، اخضر \r\n\r\n","description":"","footnote":"","page_name":" 158 ","page_number":206},
  {"content":"\r\n\r\n افسرده مزاج فلك از سردى و خشكى * ز آنست كزو گرم دلانند مكدّر\r\nمبهوت چرا مانده به اين چهرهء خضرا * گر نيست همى منّتى اين پير معمّر\r\nمن بعد گرو گيرم ازو در بر خاقان * من بعد ازو داد كنم بر ره قيصر\r\nعباس جوانبخت كه در سايهء تيغش * اين خاك سيه‌فام ، بدخشان شده يكسر\r\nاحول شودم سامعه از حسرت تكرار * هرگاه كه مدح شه ايران كنم از بر\r\nلختى حَوَلْ از باصره در سامعه آيد * زان سامعه از كُه شنود ناله مكرّر\r\nاز نالهء فرهاد ز شوق لب شيرين * چون تربت فرهاد نمايد ز برابر\r\nاز ابر كفش صورت جان گشته هويدا * وز خاك رهش طينت دل گشته مخمّر\r\nدر پهلوى انفاس نهان داشته عيسى * در سينهء الفاظ عيان ساخته كوثر\r\nخورشيد برابر شودى با رخ خوبش * گر ذرّه شود با رخ خورشيد برابر\r\nگر مرده رسد جمله چو عيسى بدهد جان * ور قلب بود جمله چو اكسير كند زر\r\nزان بوى فرحبخش چو ارواح مقدّس * زان روى عرقناك چو خورشيد مقطّر\r\nگر شامّه حاشا شنود بوى خلافش * گردند در اعضا همه ارواح ، مكدّر\r\nبر خنجر تو جان عدو مضطرب آيد * چون قطرهء خونى كه دود بر دم خنجر\r\nتا بوى تمنّاى تو در كالبدم خفت * در ديدهء نرگس كشم از خاك خود اغبر\r\nخوى تو بشويد همه خون از جگر صبح * بوى تو بروبد همه گَرد از دل عنبر\r\nحزم تو كند گَرد نهان در دل زمزم * عزم تو كند كوه روان در دل صرصر\r\nگر سايهء تيغ تو به دريا فتد از دشت * ماهى همگى تخم كند ، تخم سمندر\r\nكى جان برد از تيغ تو خصم تو كه بر وى * شمشير تو مانند قضايىست مقدّر\r\nور در دل كس آتش سوداى تو افتد * خود نالهء ناقوس برآرد دلش از بر\r\nگر در سر كس دود تمنّاى تو پيچد * چون شعلهء فانوس نمايد خرد از سر\r\nآن تيغ كه چون صبح برون آورى از شب * ماند به قضايى كه به شب زاد ز مادر\r\nبر عمر تو پيوند شده مدّت جاويد * مانند نهالى كه به پيوند دهد بر\r\nشاها منم آن بلبل خوش‌لهجه كه هر صبح * بر شاخ گل مدح توام مانده ثناگر \r\n\r\n","description":"","footnote":"","page_name":" 159 ","page_number":207},
  {"content":"\r\n\r\n گر خاطرم انديشه برون آورد از مغز * اين شخص خرد نيست بجز شخص مصوّر\r\nور سينهء من ماه برون از افق آرد * اين ماه فلك چيست بجز ماه مدوّر\r\nميراث برد نور ز من مهر پس از مرگ * ميراث برادر رسد آرى به برادر\r\nيا رب كه دعا كرد كه در ملك تو دايم * يا رب كه نفس راند كه در عهد تو اندر\r\nدر من نفس مرده و تو روح مقدّس * بر من ظفر محنت و تو شاه مظفّر\r\nترسم كه صداع آورد اين بوى كزين بيش « 1 » * از ناف خرد پاره كنم نافهء اذفر\r\nتا باد صبا مشك‌فشان باشد و گلريز * بادا نفس ملك ز بوى تو معطّر\r\nآنجا كه دعاى تو كند جمله دد و دام * گر راست بپرسى چه بود قدر سخنور\r\nجايى كه عقاب فلك از عجز بلرزد * معلوم بود پر زدن پشهء لاغر \r\n[ تركيب‌بند 
  ]\r\n اى مركب تو بارهء بدخوى آسمان * وى امتداد جادّهء مركبت ، زمان\r\nشبرنگت ار سبيل كند سايهء سرين * تا قيروان به سايه درآرد ز قيروان\r\nنقش سمش به صورت لا بر مكان فتد * يعنى به زير پاش بود جمله لا مكان\r\nمغز و ميانش لاغر چون حلقه‌گاه تير * پشت و سرينش فربه ، چون سينهء كمان\r\nهم ميخ و نعل او درجات است و آفتاب * هم نقش و سمّ او طبقات است و آسمان\r\nخنگ عدوت از حركتهاى بىمحل * در كام ملك فتنه كند راست چون زمان\r\nگر فرق دشمن تو به فرقد رسد چه سود * چون چرخ و فرقدان ندهندش دمى امان\r\nسم سمند تو سر خصم تو شد كه هست * نعلش ز فرق فرقد و ميخش ز فرقدان\r\nبگشوده بال يال همايونش فى المثل * همچون هماى بر سر يك پاره استخوان\r\nدر دست و پاى خنگ تو گردون شكسته باد * گيتى به ميخ نعل سمند تو بسته باد \r\n* * *\r\n كبكىست در خرامش و بازىست در كمين * شورىست در زمانه و شيرىست در زمين \r\n\r\n\r\n","description":"","footnote":"\r\n( 1 ) . اصل : پيش .\r\n","page_name":" 160 ","page_number":208},
  {"content":"\r\n\r\n هنگام جست‌وخيز شرايين نازكش * جمع آيد از نجابت چون نقش در نگين\r\nلاغر ميان كميت دواندى كه چون كنى * با فاى فربهيش مبدّل سر سرين\r\nاز مدّ يال بر الف گردنش شود * در پيش چشم عقل عيان نقش آفرين\r\nبنگر در او چو گرم عرق مىشود اگر * بر روى آب ديدستى موج آتشين\r\nرفتِ خوشش به وصل مبدّل نموده هجر * نقش سمش به مهر موشّح نموده كين\r\nداغ تو گشته زيب سرينش ز هر دو سوى * يا مهر و ماه از دو طرف بسته بر سرين\r\nبازى كند به گوى زمين از كنار سم * گويى به ميخ بر سم او بسته‌اى زمين\r\nپيشى گرفته يك سر و گردن به خنگ چرخ * زان‌سان كه چاشت يكسره « 1 » پيش است از پسين\r\nتا پشت گاو و ماهى بيند به گوش تيز * و آنگه همه نشانِ به سر « 2 » سم دهد دفين\r\nخنگىست خوش‌خرام و سبك‌روح همچو باد * بر خاك نقش كرد سمش صورت مراد\r\nاى صاحبى كه چرخ و فلك بهر افتخار * هر صبح مىكنند سوى درگهت گذار\r\nبادى به شهر « 3 » فتح چو اسلام در ميان * بادى ز دشت فتنه چو اقبال بر « 4 » كنار \r\n\r\n\r\n","description":"","footnote":"\r\n( 1 ) . اصل : يكسر .\r\n( 2 ) . اصل : برسم .\r\n( 3 ) . اصل : شرح .\r\n( 4 ) . اصل : در .\r\n","page_name":" 161 ","page_number":209},
  {"content":"\r\n\r\n از صبح نيست گرد افق روشنى عيان * بهر تو كرده خنگ فلك بخت در جدار\r\nخنگ تو جادوىست كه از لعب‌هاى پا * در هر قدم رود سوى بابِل هزار بار\r\nبر چشم عاشق ار بدوانى ز چابكى * گرم و سبك نپيچد چون اشك بر كنار\r\nدارد مسيح اسبى ، اسبى همه عدم * اسبى چگونه ، اسب حياتىست مستعار\r\nلاغر تنى ضعيف بدانسان كه گرد روح * بر استخوانش عاريه بنشسته چون غبار\r\nاز بس به راه كاهل بودم چو آرزو * دل بىقرار گردد ازو با همه قرار\r\nاز لاغرى چو سايهء او بر زمين فتد * راكب برو نمايد چون مرد نيزه‌دار\r\nاز تيرگى شبىست برو غرّه چون سراب * پنهان ميان ظلمت او نور آفتاب\r\nتيره‌شبىست عقل به دو مانده در تلاش * دندان چو كهكشان همه رازش نموده فاش\r\nگر خود پلنگ گردد و در چهره درجهد * نارد « 1 » به زخم ناخن بر روى كس خراش\r\nزان‌سان رود به راه پشيمان كه بنگرى * بررسته هم سرى به پشيمانى از قفاش\r\nدر راه عمر مانده به دنبال ، همچو دى * در دشت جان چريده به اميد ، همچو كاش\r\nفرسوده همچو نعل نگردد ز رفتنش * گر نقد عمر خويش ببندد كسى به پاش\r\nگويى قناعت از من دارد كه مىكند * در ده شبِ تمام كند نيم جو معاش\r\nبا اين همه قناعت ، عالم خورد چو كاه * گر يك نفس جهان بگذارى به مدعاش\r\nنزديك شد كه روح پليدش سفر كند * وز چارچوب خشكش رو در سقر كند\r\nچون پاى سست من ز وفايش كند خروش * بهر حيات خود دو گواه آرد از دو گوش\r\nبر چهره‌اش دويده اجل چون دل تُنُك * در سينه‌اش خزيده نفس چون دَم خموش\r\nهمچون پلاسِ بختم تاريكتر شود * ور خود كنى به چشمه خورشيد شست‌وشوش « 2 » \r\n\r\n\r\n","description":"","footnote":"\r\n( 1 ) . اصل : نازد .\r\n( 2 ) . اصل : شست‌وشوى .\r\n","page_name":" 162 ","page_number":210},
  {"content":"\r\n\r\n از ضعف بازپس ننهد گام اضطراب * بخت سياه ما اگر آرند روبه‌روش\r\nاز بس كه بازپس رود اندر بساط عمر * يابد به زير پاى در امروز نقد دوش\r\nچندانكه خود برون سرا گشته سست رو * جانش درون قالب گرديده سخت كوش\r\nصابون ز بهر شستن رخت حيات خويش * آورده چون كفى ز لبش برگرفته جوش\r\nاستاد عقل ، موشِ ملخ خوانده پيكرش * القصّه موشِ لنگى گرديده پوست‌پوش\r\nمن از پلنگ حادثه مجروحم و كنون * زخم پلنگ دارم و مشغول پاى موش\r\nگيتى غبار خارهء سمِ توسن تو باد * اسبى چو اسب من جلو دشمن تو باد \r\n* * *\r\n اى طلعت تو مطلع انوار كردگار * وى درگه تو قبلهء اشراف روزگار\r\nباغ حيات را چو تو نارسته نونهال * شهر وجود را چو تو نابوده شهريار\r\nقدر تو بر محيط فلك تنگ كرده جاى * حكم تو بر فضاى قضا بند كرده كار\r\nهم برق را ز راى تو اشراق مستفاد * هم ابر را ز دست تو ادرار مستعار\r\nافلاك را ارادت تو اوّلين كليد * آفاق را حمايت تو آخرين حصار\r\nاز شوق دولت تو در امسال جا كند * روزى كه جاى داشت در او دولت « 1 » تو ، پار\r\nدانى كه چيست حال عدوى تو در جهان * نسبت به شش نهايت و آنگه بدان چهار\r\nدر هر مكان كه پا نهد آنجا رود به خاك * بر هر جهت كه رو نهد آن را كند يسار \r\n\r\n\r\n","description":"","footnote":"\r\n( 1 ) . اصل : در دولت .\r\n","page_name":" 163 ","page_number":211},
  {"content":"\r\n\r\n تا در جهان نشان بود از افسر و سرير * تا در زمانه نام برند از مى و خمار\r\nدر جام عشرت تو مى خرّمى مدام * و اندر خمار باده تو خصم را مدار\r\nتاج تو را افاقهء توفيق ، مستدام * تخت « 1 » تو را قوايم اقبال ، پايدار \r\n* * *\r\n دشمن جانم اگر غمزهء جانان گردد * زندگى آيد و بر گرد سر جان گردد\r\nهركه او را غم عشق تو درآرد از پاى * درد در سينهء او مايهء درمان گردد\r\nچون كمانخانهء ابروى تو آرم به خيال * بر تنم هر سر مو نايب پيكان گردد\r\nچون خيالت گذرد در دل آتشبارم * گلخن سينهء من روضهء رضوان گردد\r\nشادى از طالع من باعث اندوه شود * توبه از شومى من مايهء عصيان گردد\r\nچون افق چاك بود وقف كنم تا دامن * قرص خورشيدم اگر گِردِ گريبان گردد\r\nدوش گفتم به دل خويش كه اى دل خواهد * چون سر زلف بتان چند پريشان گردد\r\nحال خود گوى به سلطان خراسان يك بار * كه ازو كار همه خلق بسامان گردد\r\nداورا گرچه گران خاطرم از بار اميد * چون گشايد لب نطقم ، نمك ارزان گردد\r\nدايهء كلك من آنجا كه دهد شير سياه * همه تن بر تن فيضش سر پستان گردد\r\nشعرم آن‌گونه نمك پخش كند بر عالم * كه به يك مصرعش اين حقّه نمكدان گردد\r\nدارد آن فيض زبانم كه اگر چون طوطى * پر زند بر سر من پشّه ، زبان‌دان گردد\r\nپنبهء مهر و مه از گوش برون آرد چرخ * طوطى طبع من آنجا كه غزلخوان گردد\r\nهركه را ياد تو در خاطر خرّم گذرد * چون خيال منش انديشه گلستان گردد\r\nعقل كل چون بنشيند بر راى تو ز شرم * عرق جبههء او مايهء طوفان گردد\r\nاگر از تقويت دست تو گردد ممتاز * باد آهنگرِ پيشانى سندان گردد\r\nجاى آن است كه انصاف گر آيد به ميان * عقل در خانهء تدبير تو دربان گردد\r\nگر بر افعى بدهد لطف تو يك بار فسون * مهره اندر دم او مهر سليمان گردد\r\nدشمنت را نشود كام تر از آب اميد * دهن مار كجا چشمهء حيوان گردد \r\n\r\n\r\n","description":"","footnote":"\r\n( 1 ) . اصل : بخت .\r\n","page_name":" 164 ","page_number":212},
  {"content":"\r\n\r\n ذاتت آن رتبه به ممكن دهد از فيض وجود * كه وجوب آيد و گرد سر امكان گردد\r\nدر تو تقصير محال است ، ولى ممكن نيست * كه بشر آيد و هم پنجهء يزدان گردد\r\nهركه را دايهء لطف تو درآرد به كنار * شير با خون جگر در بدنش جان گردد\r\nمن كجا نقب به ديوار ثناى تو زنم * مور چون رخنه‌گر ملك سليمان گردد\r\nداورا بندهء خاص تو بدين طبع بلند * همچو خورشيد به هر خاكى يكسان گردد\r\nداند او خود كه به او هرگز ازين خوان نرسد * نوبت لقمه اگر نايب لقمان گردد\r\nليك با تلخى امّيد اگر همچو نسيم * بر نيستان گذرد نيشكرستان گردد\r\nمىشود چون زحل از بخت سيه هند طلب * همچو خورشيد ، عبث چند در ايران گردد\r\nبلبل خسته به ناچار از آن باغ رود * كه در او زاغ و زغن مرغ خوش الحان گردد\r\nمَلَك آن به كه كشد پا به كنار از همه كار * ز آنكه اين كارگه حيله ، به شيطان گردد\r\nاگر اين است مسلمانى و اينش روش است * بزه آن كافر نادان كه مسلمان گردد\r\nلاف بيهوده زند چند مسيح از خامى * وقت آن است كه از گفته پشيمان گردد\r\nحاش للّه سخن هند چه و هند كجاست * بخش او نيست جهان گر همه احسان گردد\r\nتا نباشد مدد از چرخ و فلك چند كسى * همچو خورشيد به هر منظر و ايوان گردد\r\nنيست بازار هنر گرم همان به كه مسيح * سر خود گيرد و خوش در ته ميدان گردد\r\nهمچو يعقوب به كُنجى بنشيند تا چند * دهر بر يوسف امّيدش زندان گردد\r\nبه از آن نيست كه چون سايه شود گوشه‌نشين * همچو خورشيد كسى چند پى نان گردد \r\n* * *\r\n بر فلك اين نه هلال است درين غرّهء ماه * عيد آورده مه خويش به نوروزى شاه\r\nابر شسته‌ست رخ باغ طرب ، يا كرده‌ست * ديدهء حسرت من گازرى گازرگاه\r\nطينت خاك هرى بس كه سرشته‌ست به عيش * غم جدايى كند از مردم آن بىگه‌وگاه \r\n\r\n","description":"","footnote":"","page_name":" 165 ","page_number":213},
  {"content":"\r\n\r\n يا هرى تا ز رخ شاه جهان روشن گشت * اندرين عرصه اثر مىنكند بخت سياه\r\nشاه عباس جوانبخت كه در سايهء او * فلك پير چو اطفال طفر جسته پناه\r\nآن‌كه گر جبههء خور جبههء بختش بيند * جان برون از عرق شرم نيارد به شناه\r\nبر در دولت او چون نگرى از چپ و راست * مىدرخشد همه سيّارهء طالع ز جباه\r\nبر رگ دردش اگر رشتهء جان پيوندى * عمر با حيلهء اين زال نگردد كوتاه\r\nراست چون بدر نمايد كه برآيد ز فلك * ساقى زهره‌جبين در كنف سايهء شاه\r\nبر سر ناوَكِ مژگان ، گرهء ابرويش * راست مانند دلى تعبيه بر تيزى آه\r\nبدن نازك عيش از شرر روزه بتافت * كه « 1 » هلال آمده چون جبههء مهر آتشگاه\r\nمِىْ ببايد زدن از جام مرصّع چون گل * تا تن افزون كنى از مهر مروّق چون ماه\r\nخسروا بنده مسيحم كه هم از عالم غيب * سخنى هست ز يمن نفسم در افواه\r\nبخت ننهاده به فرمان من غمزده سر * كه هم از نار دل من قد او مانده دوتاه \r\n\r\n\r\n","description":"","footnote":"\r\n( 1 ) . اصل : گر .\r\n","page_name":" 166 ","page_number":214},
  {"content":"\r\n\r\n بس كه خشكى ز هوا برده نم گريهء شوق * چاك صد دل بتوان دوخت به يك رشتهء آه\r\nدر دل سخت جفا گريهء ما رحم آراد * راست زان‌گونه كه جوشد ز دل سنگ ، مياه\r\nاگر از نور توام پرتوى افتد در جان * صندل درد سر بخت شود صبح پگاه\r\nاى مسيح اين نفس گرم بِدَم بر گل صبح * دردسر گو به دعا ختم كن و عذر بخواه\r\nتا جهان جملگى اندر كنف لطف حق است * لطف حق باد پناه و كنف دولت شاه \r\n* * *\r\n شعلهء شمع محبّت سوخت از پا تا سرم * هركه آبى گرم كرد آتش گرفت از پيكرم\r\nرفته نور « 1 » از پيكرم ، همدوش ماه مُفلسم * رفته خون از ديده‌ام همچشم شمع خاورم\r\nآنقدر تلخ است كام من كه بعد از سوختن * مىگشايد چشمه‌هاى زهر از خاكسترم\r\nچون بماند در جگر آبم كه از سوز درون * تر به آتش مىشود هر دم زبان چون اخگرم\r\nاز بخور طبع آتشبار خود چون آفتاب * خون گشايد از دماغ چرخ ، مشك اذفرم\r\nگر رود سوى فلك از آتش طبعم بخور * گاو گردون مست مىگردد ز بوى عنبرم \r\n\r\n\r\n","description":"","footnote":"\r\n( 1 ) . اصل : بوز .\r\n","page_name":" 167 ","page_number":215},
  {"content":"\r\n\r\n من كه از سوز جگر بيرون رود دودم ز سر * دور نبود گر چو شمع از شعله باشد افسرم\r\nگر فلك دارد ز انجم داغ بر پيكر چه شد * من كه خاكم ، بيش از انجم داغ دارد پيكرم\r\nآنقدر داغ است در جانم كه چون خيزم ز خواب * داغ بتوان « 1 » رُفت همچون برگ گل از بسترم\r\nطبع من آبىست كز وى مىبرد آتش نصيب * هم سراپا آبم و هم پاى تا سر آذرم\r\nچون دماغم مجمرآسا گرم گردد در خيال * عقل را انديشه بر آتش نهد در مِجمرم\r\nمىزند در بحر طبعم آتش انديشه موج * ليك من چون باد از درياى آتش بگذرم\r\nگرد بنشيند اگر بر خاك خوانى گفته‌ام * دود برخيزد اگر در آب ، ريزى دفترم\r\nبس كه شيرين است كام طبعم از طعم سخن * تلخ آمد در مذاق نطق ، نام شكّرم\r\nطفل طبع من ز جوى كهكشان خورده‌ست شير * گر سيه‌بختم چه غم ، همشير سعد اكبرم\r\nچون گشايد خاطرم بر قاف معنى بال فكر * جا كند سيمرغ همچون جوجه زير شهپرم\r\nدر كمين معنىِ مردم نِيَم چون ديگران * اين حريفان جمله معنىگير و من معنىگرم\r\nآن نِيَم كز حرص چون خورشيد گردم در به در * سير دارم چشم و دل ، همسايهء اسكندرم \r\n\r\n\r\n","description":"","footnote":"\r\n( 1 ) . اصل : روفت .\r\n","page_name":" 168 ","page_number":216},
  {"content":"\r\n\r\n گر خليلِ آتش غم نيستم ، چون زد رقم * سبزهء خطّ بتان بر روى آتش محضرم\r\nمردمان پهلو كنند از دشمنان خالى و من * دشمنى دارم كه در پهلوى خود مىپرورم\r\nنيست جز خون خوردنم تا روز آخر هيچ كار * روز اوّل داده خون گويا ز پستان ، مادرم\r\nچون سپر رد مىكنم صد طعنه از هر بدگهر * گرچه چون تيغ زبان خويش كان گوهرم\r\nگر دهد صبحم فلك صد كشور مه فى المثل * شام چون خورشيد بيرون مىكند از كشورم\r\nكار من زين چرخ دون همت نمىگيرد قرار * قصّه كوته من مسيح آسمان ديگرم \r\n* * *\r\n هرگه ز سوز دل دم سردى برآورم * آواز جوش مغز به گوش آيد از سرم\r\nمن خود اگرچه مور ضعيفم ز فيض نطق * سيمرغ طعمه مىخورد از كاسهء سرم\r\nطاووسِ مستِ غيب ، ضمير من است از آن * صد بيضه همچو مِهر بود زير شهپرم\r\nغالب حريف مِهر ، ضمير من است از آن * هر صبح باج مىدهد از ملك خاورم\r\nخشك است در جهان لب امّيد من چو شمع * با آنكه مىچكد ز دهان آتش ترم\r\nاز بس كه تن ضعيف شد از بار دل مرا * گويى كه بر هوا به امانت مصوّرم\r\nخود را اگر چو ماه به دريا درافكنم * ماهى مثال داغ برويد ز پيكرم\r\nپيشانى مراد من از چين غم پُر است * هرچند راست‌خانه‌تر از خطّ مسطرم\r\nزيبم ز جوهر عملى نيست همچو تيغ * تيغ زبان خويشم و اصلىست گوهرم\r\nمن طوطيم و گر نكنى باور اين حديث * هندم سياهى و خط معنىست شكّرم\r\nطوطى چو طبع من نتوان يافتن مگر * طوطى مثال آينه دارى برابرم\r\nباشد ز عكس شعلهء شمع ضمير من * گر روشنى بيابى در جرم اخترم \r\n\r\n","description":"","footnote":"","page_name":" 169 ","page_number":217},
  {"content":"\r\n\r\n مرده به يمن طالع من خنده در لبم * زاده به بخت كوكب من داغ بر سرم\r\nچون طفل بىكسم نبرد خواب تا سحر * هر شب اگر غمى نكشد « 1 » تنگ در برم\r\nاز بس خيال بكر « 2 » كه در سينهء من است * گويى كه پاى تا سر ، چون عقد گوهرم\r\nسرد است سينهء نفسم گرچه آتشم * چرب است پهلوى سخنم گرچه لاغرم\r\nرويد به زير پهلو گلهاى آتشين * جايى كه باد بوى رساند ز بسترم\r\nروزى كه من غريب بميرم ز بىكسى * جز باد هيچ‌كس نكند خاك بر سرم\r\nهرگز نپخت نان من از آتش سخن * آب حيات شعر من و من سكندرم\r\nدر كشورى كه مردم منصف مميّزند * گر بِه نباشم از دگران ، از كه كمترم\r\nگلهاى تازه از دل و طبعم دمد ، مگر * از آتش خليل سرشتند پيكرم\r\nگلبانگ من گرفت جهان را چو تيغ شاه * تا بلبل حديقهء شاه مظفّرم\r\nعباس شاه غازى ، كيخسروى ، كه چرخ * گويد به جنب قدر تو از خاك كمترم\r\nدر مدح شه خزاين لعل و گهر نهم * از لطف شاه اگر بشود بخت ياورم\r\nگويم ز فيض مدح تو با صد هزار درد * زين‌سان سخن كه نايد از خويش باورم\r\nدارم ز يمن مدح تو صد عقد در فزون * القصّه فيض مدح تو دارد توانگرم \r\n* * *\r\n عمرها شد تا چو خس خوارى كش هر گلخنم * رفته از سر همچو خاكستر هواى گلشنم\r\nچون سحرخيزان ز اخگر زلّه مىبندد دلم * يا چو شب‌دزدان ز آتش شعله مىدزدد تنم\r\nآتش از من گير اى موسى كه آتش طينتم * گوهر از من جوى اى معدن كه گوهر معدنم\r\nدوستم با دشمنان از بس كه با او دوستم * دشمنم با دوستان از بس كه با « 3 » خود دشمنم \r\n\r\n\r\n","description":"","footnote":"\r\n( 1 ) . اصل : نكند .\r\n( 2 ) . اصل : بنگر .\r\n( 3 ) . اصل : - با .\r\n","page_name":" 170 ","page_number":218},
  {"content":"\r\n\r\n چرب‌دستان روغن از هر خاك مىگيرند ليك * دست خشك بخت من بگرفت خاك از روغنم\r\nجوشش دل چون حباب آرد مرا بر روى آب * گر كنى همچون صدف در قعر دريا مسكنم\r\nمىكُشد در يك نفس مرغ اسيرى شعله‌ام * مىبرد در يك دهن مور ضعيفى خرمنم\r\nبس كه بر جانم فلك باريك مىگيرد حساب * مىشمارد ديدهء سيارگان مو بر تنم\r\nشهر ويران تنم را مىبرد آب دو چشم * گر كنى چون آتش مشعل حصار از آهنم\r\nكرم ابريشم نيم ليك از لعاب جان خويش * بر تن خورشيد تار عنكبوتى مىتنم\r\nگر به من خورشيد بخشد رشته‌هاى جان خويش * تا ندوزم چاك دل ، عيسى بدزدد سوزنم\r\nآتش و آبم ندارند از گران‌جانى قبول * خاك ، صد منّت نهد بر من كه گردد مدفنم\r\nخشك مانَد آب اگر از دور بيند آتشم * پاك سوزد آتش ار جرأت كند پيراهنم\r\nهر زمان چون ابر مىگريم اگر در خنده‌ام * هر نفس چون برق مىخندم اگر در مُردنم\r\nسر برون نارد ز روزن بخت خواب‌آلود من * گر فتد خورشيد و مه در دست و پاى روزنم\r\nبس كه دل از گرمى سرگشته همچون موى خشك * بس كه تن از خشكى دل گشته چون پرويزنم \r\n\r\n","description":"","footnote":"","page_name":" 171 ","page_number":219},
  {"content":"\r\n\r\n سوده گردد پهلوى سندان چو بندى بر دلم * ساده گردد سينهء سوهان چو سايى بر تنم\r\nكُشتهء شمشير آن مستم ، شكوه مرگ بين * عرصهء روى زمين تنگ است بهر مدفنم\r\nراز خود چون گل نخواهم پيش چرخ سفله گفت * گر برون آرد زبان از پس به رسم سوسنم\r\nصلب اميدم پر است از نطفهء ديو ستم * گرچه زايد روح قدسى خاطرم آبستنم\r\nگر به اين آلوده دامانى به گردونم برند * مىكند عيسى گُلِ خورشيد در پيراهنم\r\nنطفه بودم من هنوز آن دم كه در مرگ وفا * گوش حوا مىشنيد از صلب آدم شيونم\r\nيوسف مصر خيالم من كه شبها روشن است * ديدهء يعقوب چرخ از نكهت پيراهنم\r\nچون عنان فكر گردانم به معراج خيال * نور مىبخشد به پروين ميخ نعل توسنم\r\nگرچه من چون خار خشكم دل به اين خوش مىكنم * كز گل انديشه پر شد همچو گلبن دامنم\r\nغنچهء شعر مرا حاجت به شاخ فكر نيست * گل به جاى سبزه مىرويد ز خاك گلشنم\r\nلعل را در معدن خود پرورد خورشيد ليك * شعلهء خورشيد را پرورد درّ معدنم\r\nنقش بستى نطفه‌هاى طوطيان در پشت باز * گر بچيدستى كبوتر دانه‌اى از ارزنم \r\n\r\n","description":"","footnote":"","page_name":" 172 ","page_number":220},
  {"content":"\r\n\r\n صيت نطقم گشته عالمگير و من خود مانده لال * پيش پاى خود نمىبينم چراغ روشنم\r\nكى گريبان افكنم چون سايه در چنگ كسى * من كه چون خورشيد در افلاك پيچد دامنم\r\nبس كه گردن مىكشد طبعم ز فرمان فلك * رشته‌اى افكنده چرخ از كهكشان در گردنم\r\nكلك من بحر است و خود ، هَمْطَبع نار « 1 » موسيَم * طبع من آب است و خود همزاد « 2 » نار ايمنم\r\nچون دماغم « 3 » خشك مانده از تفكر صبح و شام * آسمان از تابهء خورشيد بخشد روغنم\r\nهم دل خود مىخورم من بهر يك نان درست * هم سر خود مىخورد ياقوت و دُر در مخزنم\r\nنرم شد پولاد من تا چند اى حداد چرخ * آهن از موم كسان سازى و موم از آهنم\r\nبحر گوهربار طبعم قلزم فيض است و من * همچو مژگان روز و شب در كار گوهر سفتنم\r\nمن مسيحم مىسزد گر چون مسيح از بهر حفظ * روزگار از غيبه افلاك پوشد جوشنم \r\nو له فى المقطّعات\r\n اى گرانمايه سپهرى كه در آفاق وجود * پيش جاه تو جهان نامزد مختصريست\r\nاى كه صبح از دهنت خنده‌زنى برده به وام * غصّه در عهد تو از بس كه « 4 » ز عالم سفريست \r\n\r\n\r\n","description":"","footnote":"\r\n( 1 ) . اصل : بار .\r\n( 2 ) . اصل : همراه .\r\n( 3 ) . اصل : دماغ .\r\n( 4 ) . اصل : - كه .\r\n","page_name":" 173 ","page_number":221},
  {"content":"\r\n\r\n گوش بر بيضهء جغد ار نهد انديشه ز دور * عوض نوحه پر از قهقههء كبك دريست\r\nبىرضاى تو زمينى كه گيا سبز كند * گر همه باغ بهشت است كه نخلش تبريست\r\nناف شير فلك از صولت تيرت شكميست * پشت گاو زمى از صدمت گرزت كمريست\r\nاى كه چون صبح دوم صدق تو عالمگير است * بشنو اين نكته كه از شائبهء كذب بريست\r\nتا شنيده‌ست كه مى در قدح همّت توست * دل بىظرفِ تُنُك حوصله در شيشه‌گريست\r\nروح را بال و پر از شوق تو چون مور دميد * گرچه موريم ولى عادت ما تيزپريست\r\nصاحب ملك سليمانى و خواهد ز تو دل * آن‌كه در كاسهء سر ديوى و در شيشه پَريست\r\nگرچه بس بىادب افتاد دلم معذور است * مايهء روح ز عيسى نگرفتن ز خريست \r\n* * *\r\n خسروا ز آمدنت باد سحر دوش به صبح * مژدهء مقدم خورشيد جهانتاب آورد\r\nبازوى جود تو زد دست سخا بر سر بحر * ز آن سبب مردمك چشم صدف آب آورد\r\nابر اقبال تو بر عالم امكان باريد * اين جهان خار و خسى بود كه سيلاب آورد \r\n\r\n","description":"","footnote":"","page_name":" 174 ","page_number":222},
  {"content":"\r\n\r\n جوشن خصم تو در سايهء ماه عَلَمت * چون كتانيست كه بختش سوى مهتاب آورد\r\nپيش بيدارى راى تو ترنج مهِ بدر * كو كنارىست كه در چشم قضا خواب آورد\r\nعرضه‌اى دارم و ياراى سخن گفتن نيست * كه دگر خوش سخنم روى به اطناب آورد\r\nمن كنون عاشقم و صاحب يك فلس نيَم * عشق با مفلسى ، الحق نتوان تاب آورد \r\nو له فى الغزليّات\r\n تا كى نبينمت دلم از جان گرفته است * القصّه آرزوى تو طغيان گرفته است\r\nاز بس كه كرده‌اى نگه خشمگين به من * آماج سينه‌ام همه پيكان گرفته است\r\nگفتم ز قيد تن شود اين نيم جان خلاص * ليك آرزوى او در زندان گرفته است\r\nغافل مشو ز كاكل او اى خداشناس * كفرىست اينكه بيعت از ايمان گرفته است \r\n* * *\r\n خرّم آن دل كه به تاراج غمت جانش رفت * خوشدل آن سر كه به فرمان تو سامانش رفت\r\nبندهء چشم تو گردم كه سوى منكر عشق * نگهى كرد كز آن زهرهء ايمانش رفت \r\n* * *\r\n به چشم مدعى بيچاره عاشق خوار مىباشد * بلى در عشقبازى درد دل بسيار مىباشد \r\n\r\n","description":"","footnote":"","page_name":" 175 ","page_number":223},
  {"content":"\r\n\r\n برو واعظ مترسان از عذاب آخرت ما را * مكافات محبت ، حسرت ديدار مىباشد\r\nز راه كاروان اشك ما ، يك سو رو اى همدم * كه گاه اين كاروان را آتشى دربار مىباشد\r\nدلم يك لحظه از فكر رخش بيرون نمىآيد * بلى آتش‌پرستان را به آتش كار مىباشد \r\n* * *\r\n ميان عشق و رسوايى محبّت آنقدر ديدم * كه كس منصور را در حشر هم از دار نگشايد \r\n* * *\r\n نمونه‌ايست قيامت ز چشم فتّانت * حريف غالب صد خنجر است ، مژگانت \r\n* * *\r\n هرچند به وصلت نبود دسترس ما * دامان اميد از تو نچيند هوس ما\r\nما قافله‌سالار بيابان بلاييم * صد قافله حسرت رود از پيش و پس ما\r\nصد رخنه فكنديم از آن غمزه به پهلو * كز شوق تو در سينه نپيچد هوس ما\r\nآن مرغ اسيريم كه در گلشن امّيد * درهم شكند بوى نسيمى قفس ما \r\n* * *\r\n چند خون گريد ز عصيان ديدهء خونبار ما * مغفرت را شرم باد از گريهء بسيار ما\r\nنالهء ما كز فراز لا مكان برتر شدى * اين زمان از ضعف مىماند پس ديوار ما\r\nكاسهء گردون اگر پر باشد از زهر فراق * مىتوان خوردن به امّيد وصال يار ما\r\nدور نبود گر ز برق آه آتشبار من * چشمهء خورشيد گردد سايهء ديوار ما \r\n* * *\r\n از گرمى خون دلم ، بر هرچه چشم من فتد * گر خرمن آتش بود ، آتش در آن خرمن فتد\r\nخورشيد چون مژگان من ، دامان ز اخگر پر كند * از آفتاب سينه‌ام گر سايه بر گلخن فتد \r\n\r\n","description":"","footnote":"","page_name":" 176 ","page_number":224},
  {"content":"\r\n\r\n مرغى كه در هجران او ، از بام من گيرد هوا * گر بگذرد بر گلشنى ، آتش در آن گلشن فتد \r\n* * *\r\n اى دل به جهان افكن غوغاى محبّت را * بىظرف نه‌اى دركش ، درياى محبّت را\r\nاز سينهء من خيزد كار دل من باشد * آهى كه به جوش آرد ، درياى محبّت را\r\nبا كافر عشق او ، دوزخ چه تواند كرد * هر شعله نمىسوزد ، ترساى محبّت را \r\n* * *\r\n دور از آن لب ، بادهء عشرت لب ساغر نديد * تا تو رفتى چشم عشرت روشنى ديگر نديد\r\nهيچ دل غير از دل من لذّت پيكان نداشت * هيچ سر غير از سر من راحت از خنجر نديد\r\nغير داغ نااميدى بر دل سوزان من * آتش دوزخ كسى در مشت خاكستر نديد\r\nتا نهادم چون مسيحى پاى در صحراى عشق * آنچنان شد ديدهء عقلم كه پاى از سر نديد \r\n* * *\r\n مرا دلىست كه داغ تو بر جگر دارد * هزار زخم از آن غمزه بيشتر دارد\r\nرقيب دوش به او عرض حال خود مىگفت * چه عاشقىست كه از حال خود خبر دارد \r\n* * *\r\n اينك اينك مىشود طوفان خون اى همدمان * مشتى از خاك رهش بر چشم خونبارم زنيد \r\n* * *\r\n\r\n","description":"","footnote":"","page_name":" 177 ","page_number":225},
  {"content":"\r\n\r\n تا نگويى كه مسيحى ز سگان ما نيست * بر دل از داغ وفاى تو نشانى دارد \r\n* * *\r\n آنچنان سوختهء آتش عشقم كه اگر * آب ريزند به من ، شعلهء آتش گردد \r\n* * *\r\n به كشتنم چو شتابى ز رشك پوشم چشم * كه خونبهاى مرا ديده از ميان نبرد \r\n* * *\r\n خواه روز و خواه شب هرگه كه رفتى از نظر * خانه تاريك است اگر مشرق گريبانم شود \r\n* * *\r\n دلم بار نفس از سينهء افگار مىبندد * بلى هركس مسافر گشت ، اوّل بار مىبندد\r\nبلا از آسمان بر خانهء من مىشود نازل * دلم از ساده‌لوحى رخنهء ديوار مىبندد \r\n* * *\r\n بس كه در روى تو مانده ديده ، حيران جمال * هر نگه كردن به رويت هست هجران دگر \r\n* * *\r\n تا كى ز بيم خوى تو افغان فروبرم * تا كى نفس برآرم و پيكان فروبرم\r\nهنگام مرگ تا تو نيايى برابرم * صد بار اگر به لب رسدم جان فروبرم \r\n* * *\r\n حيفم آيد آه خود كز وى بسوزم كشت چرخ * ورنه يك روزيش در پيكار اين خرمن كنم \r\n* * *\r\n آتش فكنده در دل اميّدوار من * در سينه از فراق تو آهى كه كرده‌ام\r\nهجران ز چشم من همه خون ترجمان گرفت * ديدم سزاى يك دو نگاهى كه كرده‌ام\r\nآزار من بست كنون وقت مردميست * آخر محبّتست گناهى كه كرده‌ام \r\n* * *\r\n\r\n","description":"","footnote":"","page_name":" 178 ","page_number":226},
  {"content":"\r\n\r\n صحراى دل كه كاشته‌ام آرزو در او * خون هر طرف روان شده چون آب جو در او\r\nدل آرزوى وصل تو مىپخت در فراق * هرچند سوخت ، خام شد آن آرزو در او\r\nزلفت كه بند خانهء دلهاى مردم است * زنجير صد چو من شده هر تار مو در او\r\nجانا اگرچه شوره زمينىست ملك دل * خوش مىكند نهال محبّت نمو در او \r\n* * *\r\n چو مىشدى ز من آخر جدا ، نكو كردم * من شكسته كه با درد هجر ، خو كردم\r\nخيال عطر بهشتم شد از دماغ برون * به وقت سجده ، چو خاك در تو بو كردم \r\n* * *\r\n به يك نگاه كند كار صد هزار اجل * اگر اشاره كنى چشم نامسلمان را\r\nبلاى هجر تو زان‌گونه بست دست اجل * كه چاك هم نتواند زدن گريبان را\r\nز جام مهر بتان تر كند لب ار ساغر * به نيم جرعه فروشد هزار ايمان را \r\n* * *\r\n دگر بوسد لبم خاك در نامهربانى را * كز آن دارم به بار بوسه خاك آستانى را\r\nچو گلخن هر دم از گرمى نفس در كام جان دزدم * كه نتوان هر نفس در آتش افكندن جهانى را \r\n* * *\r\n هركه را ديدم گمان دارم كه با خود دشمن است * ديده‌ام خود را و پندارم كه هركس چون من است \r\n\r\n","description":"","footnote":"","page_name":" 179 ","page_number":227},
  {"content":"\r\n\r\n سينه‌ام مجروح و پندارم كه مرهم خنجر است * خانه‌ام تاريك و پندارم كه عالم روشن است \r\n* * *\r\n منم كه خاك كف پايت آبروى من است * نهال حسن تو همزاد آرزوى من است \r\n* * *\r\n از دست غم هجر تو در صبر گريزم * كس بر ملك الموت ، در خانه نبسته‌ست \r\n* * *\r\n دوشينه بىتو زيستم و طرفه اينكه مرگ * تا روز ، پاس روزن زندان هجر داشت\r\nمرگم خلاصى از مرض هجر يار داد * ديديم يك طبيب كه درمان هجر داشت \r\n* * *\r\n دى كه بگذشتى و در پايت نمردم عفو كن * آرزو طول امل دارد گناه من نبود \r\n* * *\r\n با وجود وصل درد دورى از جانم نرفت * نوشدارو در مزاج مرگ تأثيرى نداشت \r\n* * *\r\n چشمم ز رويت دور ماند ، از گريه پرخون كردمش * دل غافل از ياد تو شد ، از سينه بيرون كردمش \r\n* * *\r\n به جاى جان دل من داغ جانان را نگهدارد * چرا تا داغ او باشد كسى جان را نگهدارد \r\n* * *\r\n شب كه مستانت ز راه ديده دل خالى كنند * شمع را از هاىهاى گريه جان بر سر دود \r\n* * *\r\n فلك هم با اسيران كينهء آن تندخو دارد * كسى داد از كه خواهد آسمان هم خوى او دارد\r\nز هرجا بگذرد تابوت من فرياد برخيزد * كه آه اين مرده سنگين مىرود پرآرزو دارد \r\n* * *\r\n\r\n","description":"","footnote":"","page_name":" 180 ","page_number":228},
  {"content":"\r\n\r\n غمزه‌ات با خلق اگر پنهان زبانى داشتى * كُشته ناز تو گشتى هركه جانى داشتى\r\nهيچ دل بىزخم ناسورى نزادى از ازل * گر قضا مانند ابرويت كمانى داشتى\r\nاى تن بد روز چون گرد از درش برخاستى * در زمين چون خوى كردى كآسمانى داشتى\r\nاى نفس از مصر جان بىبوى يوسف مىرسى * پيش ازين گاهى خبر از كاروانى داشتى \r\n* * *\r\n اين اثر كرد نم ديدهء ما كز رخ گل * نوبت حسن به خار سر ديوار رسيد \r\n* * *\r\n نصيب ديدهء ما گو نباشد كشت باغ او * كه با وصلش نپردازد دل از ذوق سراغ او\r\nفلك كاين جلوهء خوش مىكند بر هر سيه‌بختى * به قدر گَشت يك امّيد نبود كِشت راغ او \r\n* * *\r\n روزى كه مرا عشق ز ملك عدم آورد * اوّل ز در كعبهء بيت الصّنم آورد\r\nاز تيغ جدائى شده در سينهء من چاك * ز آن زخم دلم سر نتواند به هم آورد \r\n* * *\r\n صبا را گر به آتش كس بسوزد جاى آن دارد * كه خاك آشنايان در ره بيگانه مىريزد \r\n* * *\r\n هر كجا رند خرابات كند سجدهء سهو * مغفرت روز جزا بردمد از خاك آنجا\r\nالعطش در دل كوثر فكنم ز آتش خويش * اگر آهى كشم از سينهء غمناك آنجا \r\n* * *\r\n\r\n","description":"","footnote":"","page_name":" 181 ","page_number":229},
  {"content":"\r\n\r\n چنان گرم است در دل فكر كفر زلف ترسايى * كه گر لب مىگشايم بهر استغفار ، مىسوزم \r\n* * *\r\n خواهيم كرد با او ، سوداى بىزيانى * يار است و نيم نازى ، ماييم و نيم‌جانى\r\nبازار اشتياقش جان گرم كرده گويى * هر مو جدا گشوده‌ست از شوق او دكانى\r\nما بوى پيرهن را در جان ذخيره داريم * شايد نيايد از مصر هر روز كاروانى \r\n* * *\r\n گوش فلك نمىشنود درد و داد ما * نيكو نمىخرند متاع كساد ما\r\nشهر محبّتيم كه در عرصهء اميد * چون تيرگى زلف نمايد سواد ما\r\nگويى مگر به رسم امانت نهاده‌اند * از بيم خوى او غم او در نهاد ما \r\nو له فى الرباعيّات\r\n از چشمهء ما آب ندامت زاييد * وز مادر عشق ما ملامت زاييد\r\nانگشت‌نما شديم در محشر عشق * آخر شب ما روز قيامت زاييد \r\n* * *\r\n سلطان سرير عشقم اين تخت « 1 » من است * اسباب نشاط آرزو رخت من است\r\nگلهاى درخت من سياه است تمام * گويى آتش ز چشمهء بخت من است \r\n* * *\r\n اى چشمهء آب زندگى خنجر تو * بادا سر من فداى خاك در تو\r\nگفتند كه از درد ، سرت مىگردد * گرديده مگر دلم به گرد سر تو \r\n* * *\r\n اى مظهر لطف و قهر يكتاى قديم * وى گشته ز كاف كون مقصود كريم\r\nتا تيغ تو شد بلند چون نيزهء لام * شد ملك عدو تنگ‌تر از حلقهء ميم \r\n* * *\r\n\r\n\r\n","description":"","footnote":"\r\n( 1 ) . اصل : بخت .\r\n","page_name":" 182 ","page_number":230},
  {"content":"\r\n\r\n اى بسته به سدّ داورى راه عدم * انصاف تو سيل‌بند طوفان ستم\r\nهم عرصهء شرق و غرب در چشم تو تنگ * هم حاصل برّ و بحر در دست تو كم \r\n* * *\r\n عمرىست كه در دل آرزويت دارم * با خود همه روز گفت‌وگويت دارم\r\nدر سر سودا ، هواى مويت دارم * در دل آتش به ياد رويت دارم \r\n* * *\r\n جان كرده فداى شوخ شكّرخندى * دارم به خيال او دل خرسندى\r\nاى صبر مرا گذار و كُنجى بنشين * وى عقل كناره كن ز من يك چندى \r\n* * *\r\n اى مثل تو ناممكن و شبه تو محال * هم آتش سوزانى و هم آب زلال\r\nتو سايهء دولتى از آن مىگردد * بر گرد سرت هماى زرين پر و بال \r\n* * *\r\n بيچاره مسيحى دل غمگين دارد * هركس ز جهان چيزى و او اين دارد\r\nپيمان دل او به غم امروزى نيست * غم با دل او الفت ديرين دارد \r\n* * *\r\n صد جرم به موسم جوانى كرديم * يعنى ز گنه هرآنچه دانى كرديم\r\nرندان همه رخ ز باده گلگون كردند * ما روى ز باده زعفرانى كرديم \r\n* * *\r\n افسوس كه غير را نمىراند دوست * قدر دل عاشقان نمىداند دوست\r\nما منّت « 1 »  « لَنْ تَرانِي »  « 2 » از كس نكشيم * اين آيت يأس بر كه مىخواند دوست \r\n* * *\r\n جان شد ز من شكسته دلگير و برفت * دل نيز نكرد هيچ تقصير و برفت\r\nكرديم به پاى عقل زنجير ز صبر * ديوانهء ما گسست زنجير و برفت \r\n* * *\r\n\r\n\r\n","description":"","footnote":"\r\n( 1 ) . اصل : خسّت - تصحيح قياسى .\r\n( 2 ) . اعراف / 143 .\r\n","page_name":" 183 ","page_number":231},
  {"content":"\r\n\r\n تا داغ تمنّاى تو بر جان دارم * چون زلف تو خاطر پريشان دارم\r\nتا خو به غم تو نامسلمان دارم * چون چشم تو كافرم گر ايمان دارم \r\n* * *\r\n جان در شب هجر پيچ‌وتابى دارد * وز هستى خويشتن عذابى دارد\r\nدل چون من غم رسيده بىسامان نيست * گر هيچ ندارد اضطرابى دارد \r\n* * *\r\n ايمان ز رخ نگار ما مىبارد * كفر از سر آن زلف دوتا مىبارد\r\nاى فتنه به گرد چشم آن شوخ مگرد * بر خويش ببخش ازو بلا مىبارد \r\n* * *\r\n اى دل كه هلاك چشم جانان منى * خونابه‌كش ديدهء گريان منى\r\nاز روى نياز نيم‌جانى كه تراست * گر در ره او فدا كنى جان منى \r\n* * *\r\n آغشته شفق به خون دل گرديده * با چرخ ز جور منفعل گرديده\r\nنىنى به رخ تو كرده مه دعوى حُسن * در دعوى او فلك خجل گرديده \r\n* * *\r\n آن‌كس كه ز روى تو گلستانى ساخت * در سينهء من دوزخ سوزانى ساخت\r\nبهر دل من كه يوسف مصر غم است * در هر شكن زلف تو زندانى ساخت \r\n* * *\r\n اى غم تا كى انيس ما خواهى بود * اندر دل زار مبتلا خواهى بود\r\nآن روز كه ما و دل نباشيم بگو * چون خواهى زيست ، در كجا خواهى بود ؟ \r\n* * *\r\n آن شوخ كه كرد عزم نخجير و برفت * وز عاشق خويش گشت دلگير و برفت\r\nتا جان ز وداع او برآيد ز بدن * يك چشم زدن نكرد تأخير و برفت \r\n* * *\r\n\r\n","description":"","footnote":"","page_name":" 184 ","page_number":232},
  {"content":"\r\n\r\n امروز به من رسيد مست آن سركش * خوش‌وقت شدم ز ديدنش وقتش خوش\r\nبا دلبر خود هر دو به حمام شديم * در آب نشست يار و من در آتش \r\n* * *\r\n آن دست نگر كه سيم ساده‌ست مگر * و آن روى كه هم‌چو گل گشاده‌ست مگر\r\nآن چشم كه بىسرمه سياه است مسيح * بر بخت منش نظر فتاده‌ست مگر \r\n* * *\r\n هرچند كه بىجرم و خطا و گنهى * چون اشك خود افتاده‌ام از چشم مهى\r\nشادم كه ز من نيم نفس غافل نيست * ورنه يك ره به سهو كردى نگهى \r\n* * *\r\n رضوان به مراد دل بىكينهء ماست * آن يار عزيز ، يار ديرينهء ماست\r\nبىرخصت ما كسى به دوزخ نرود * ز آن روى كه راه دوزخ از سينهء ماست \r\n* * *\r\n مالش بود از سپهر دايم كارم * هر لحظه كند به مالشى آزارم\r\nالقصّه ز بس كه نقد خالص دارم * در دست فلك طلاى دست افشارم \r\n* * *\r\n چندانكه دهد ستاره چشم تر ما * صبحى ندمد از طرف خاور ما\r\nكان زلف به طرف آستين رويد چُست ؟ * چندانكه دمد صبح ز بوم‌وبر ما \r\n* * *\r\n صد شكر كه حدت مرض افسرده‌ست * رنج از تن نازك تو بيرون برده‌ست\r\nتب تا به ابد در بدن خصم تو ماند * ز آن كز عرق تو آب حيوان خورده‌ست \r\n* * *\r\n آن روز كه نخل عمرم از پا افتاد * در عالم خاك شور و غوغا افتاد\r\nگفتند فرامشان خاموش به هم * اين مجنون هم به وادى ما افتاد \r\n* * *\r\n\r\n","description":"","footnote":"","page_name":" 185 ","page_number":233},
  {"content":"\r\n\r\n حُسن تو كه برق خرمن تدبير است * چون فتنهء چشمان تو عالمگير است\r\nاز روى تو حسن مىنيارد رفتن * ز آن روى كه از خط تو در زنجير است \r\n* * *\r\n شيب آمد و ملك تن سراپاى گرفت * بس موى سپيد بر سرم جاى گرفت\r\nسيلست روان عمر و عجبتر اين است * كين برف برين سيل روان پاى « 1 » گرفت \r\n* * *\r\n در عشق تو بر خود همه تقصير نهيم * مُهرى به زبان عقل و تدبير نهيم\r\nبا تو كه نيارد از رخت زود گذشت * بر پاى نگاه از مژه زنجير نهيم \r\n* * *\r\n پيوسته مرا دو دست بر سر مانده‌ست * جانم به دل و دلم به جان درمانده‌ست\r\nجسمم « 2 » شده خشك و ديده‌ام تر مانده‌ست * اين كوزه شكسته وقف كوثر مانده‌ست \r\n* * *\r\n چون بر سر دل با تو مرا سودا بود * بردى ز منش ناگه و بس رسوا بود\r\nهر قطرهء خون كه بر جبينت بنشست * چون شيشه در او نقش دلم پيدا بود \r\n* * *\r\n از دود دلم زلف صبا در گرهست * خون در تن نافهء خطا در گرهست\r\nاين رشته جان كه در تنم رفته چو شمع * در هر عضوى جدا جدا در گرهست \r\n* * *\r\n گرم است ز سوز دل ، هواى نفسم * دود است درون سينه جاى نفسم\r\nچون ابر كه بىدريغ ازو قطره چكد * بارد همه آبله ز پاى نفسم \r\n* * *\r\n شبهاى وصال تو دلم ريش‌تر است * در سينه نسيم سحرى نيشتر است\r\nدر صد شب هجر يك سحر پيدا نيست * در يك شب وصل صد سحر بيشتر است \r\n* * *\r\n\r\n\r\n","description":"","footnote":"\r\n( 1 ) . اصل : جاى .\r\n( 2 ) . اصل : چشمم .\r\n","page_name":" 186 ","page_number":234},
  {"content":"\r\n\r\n آنم كه مرا به جامى آرام دهند * تلخ دو جهانم به يكى جام دهند\r\nشيرين نكند شكر دهان زين پس اگر * بن جرعهء تلخ من به ايّام دهند \r\n* * *\r\n ز آن موى تنم چو نافه آكندهء بوست * بيرون ندهم كه بوى آن سلسله موست\r\nتا وارهم از ملامت دشمن و دوست * چون غنچه بهار مىكنم در ته پوست \r\n* * *\r\n چون صبح پراكنده دل زنده خوش است * جان هم به پراكندگى ارزنده خوش است\r\nجمعيّت دل ز ظلمت آب و گل است * چون نور شد اين نور پراكنده خوش است \r\n* * *\r\n گاهى كه گل وصل ز گلشن دزدم * در جذبهء شوق ، شعله در تن دزدم\r\nپوشم چشمان كه ناگه از شوق نگاه * خورشيد تو را جمله به روزن دزدم \r\n* * *\r\n بتوان به سنان لاله جسمم خَستن * بتوان به فسون غنچه بختم بستن\r\nگر مرگ رسد بدين حياتى كه مراست * خواهم به وجود از عدم پيوستن \r\n* * *\r\n در عشق تو چرخ را به من كينه مباد * بدخو دل كس به مهر ديرينه مباد\r\nبىتو من و زندگى خدا نپسندد * دور از تو نفس نصيب اين سينه مباد \r\n* * *\r\n يك چند بلند گشت دود از گورم * تا روزنه‌اى چند گشود از گورم\r\nدر خاك دگر نخواهم آرام گرفت * ديوار سراى او نمود از گورم \r\n* * *\r\n اى صفحهء دورى تو سر دفتر مرگ * هجران تو تخته مىزند بر سر مرگ\r\nكو مرگ كه من به دست هجر تو دهم * تا جامهء زندگى درد در بر مرگ \r\n* * *\r\n\r\n","description":"","footnote":"","page_name":" 187 ","page_number":235},
  {"content":"\r\n\r\n شبهاى غم از درد تو درمان دزدم * از كفر سر زلف تو ايمان دزدم\r\nتا بر تو گران مباد باد نفسم * پيوسته به خود گرانى جان دزدم \r\n* * *\r\n دايم ز غمت خون دلم مىجوشيد * صد چشمهء خون ز منزلم مىجوشيد\r\nروزى كه گِل مرا گرفتند در آب * از شوق تو آب در گِلم مىجوشيد \r\n* * *\r\n آن طفل كه پير عقل شد حيرانش * دل سوخت سپند بهر حرز جانش\r\nبر آتش من نداشت دامن كه مباد * آلوده به بوى دل شود دامانش \r\n* * *\r\n آن جلوه بلا بر سر بالايم ريخت * و آن عشوه نمك در دل سودايم ريخت\r\nآن شوخِ صراحى قد موزون بگذشت * دل دامن شيشه گشت و در پايم ريخت \r\n* * *\r\n آنى كه دلم فال به روى تو گرفت * بيرون و درونم آرزوى تو گرفت\r\nگرديد هوس در سر و عشق تو گزيد * پيچيد نفس در دل و بوى تو گرفت \r\n* * *\r\n گر آتش دوزخم نشيمن گردد * دوزخ حيرانِ سينهء من گردد\r\nگر پنبهء داغ من شود رشتهء شمع * هرچند كشند باز روشن گردد \r\n* * *\r\n جز خون جگر نديده‌ام حاصل خويش * يا رب به كه در ميان نهم مشكل خويش\r\nگر بر سر من دست بمالند به مهر * صد نيزه فروروم به خون دل خويش \r\n* * *\r\n ماييم كه بيخ عيش بركندهء ماست * ماييم كه غم خاصيت خندهء ماست\r\nهرگز نكشيده‌ايم بىشعله نفس * ماييم كه روزگار شرمندهء ماست \r\n* * *\r\n\r\n","description":"","footnote":"","page_name":" 188 ","page_number":236},
  {"content":"\r\n\r\n ياد تو كند چون دل بىكينهء من * سوزد نفسم خرقهء پشمينهء من\r\nهر شب كه به فكر تو برد خوابم ، صبح * سر برزند آفتاب از سينهء من \r\n* * *\r\n دل در بر ما سر طپيدن دارد * اين قطرهء خون ميل چكيدن دارد\r\nتا بو كه شود كام تر از شعلهء شوق * خاكستر پروانه مكيدن دارد \r\n* * *\r\n كس سرمه بدان نرگس مخمور كشد * بدنامى خون مست و مستور كشد\r\nيك لحظه هم‌آغوش دلم شو تا چند * جان بوى نسيم زلفت از دور كشد \r\n* * *\r\n ما رخنهء دل همان به پيكان بستيم * دردسر خود به دوش درمان بستيم\r\nتا يك‌يك را به ياد شوق تو دهيم * بر هر سر موى خويش ، صد جان بستيم \r\n* * *\r\n من بادهء پير مىفروش آوردم * مغز سر عقل را به جوش آوردم\r\nتا بىتو چو خاروخس بسوزم خود را * خود رفتم و خاروخس به دوش آوردم \r\n* * *\r\n بگذشت بهار و ديده غمناك بماند * وز خنجر آرزو دلم چاك بماند\r\nهر تخم كه بود سر برآورد ز خاك * جز تخم اميد من كه در خاك بماند \r\n* * *\r\n اى دل مى آتشين به ساغر مىريز * وز جام به جاى آب آذر مىريز\r\nمستانه بزن آهى و آنگه تا حشر * خاكستر روزگار بر سر مىريز \r\n* * *\r\n من نشئه ز بادهء عراقى دارم * سر در گرو غمزهء ساقى دارم\r\nوز دفتر آن‌كه صورت خرج من است * جان مىدهم و هنوز باقى دارم \r\n* * *\r\n\r\n","description":"","footnote":"","page_name":" 189 ","page_number":237},
  {"content":"\r\n\r\n گر مايهء روى تو ستيزد خورشيد * بر خاك عرق ز شرم ريزد خورشيد\r\nاز چهره بناز پرده گر برفكنى * در ديدهء خفّاش گريزد خورشيد \r\n* * *\r\n اى سينه بيا كه داد و « 1 » فرياد دهيم * فرياد و فغان به بلبلان ياد دهيم\r\nيك شعله ز آه خود فرستيم به چرخ * خاكستر آفتاب بر باد دهيم \r\n* * *\r\n زلف تو كه صد شكن برو افزون است * جان و دل عاشقان در آنجا خون است\r\nيا رب به چه حيله مِلك ليلى كردند « 2 » * آن خانه كه ميراث دل مجنون است \r\n* * *\r\n دوشينه هزار بار بيشت ديدم * هر بار درون دل ريشت ديدم\r\nهرچند كه سركشيدى آخر از من * در دامن آرزوى خويشت ديدم \r\n* * *\r\n پيوسته مرا در آب مىجويد اشك * وز آتش دل حديث مىگويد اشك\r\nاز بس كه نمانده است نم در جگرم * گرد از رخ من به شعله مىشويد اشك \r\n* * *\r\n گه ديدهء تر چشم نگاهم گيرد * گه دود جگر دامن آهم گيرد\r\nگر بهر مرادى سوى مشرق تازم * خورشيد ز مغرب سر را هم گيرد \r\n* * *\r\n آن شوخ كه جا در دل ويران كرده * وز غمزه هزار رخنه در جان كرده\r\nهر تار سيه ز كاكل مشكينش * كفرىست كه جان در تن ايمان كرده \r\n* * *\r\n اى هجر مسيح از تو دمى دلخوش نيست * يك لحظه ز فرياد و فغان خامش نيست\r\nبر مرگ مزن طعنهء بيداد كه او * هرچند ستمگر است ، عاجزكش نيست \r\n* * *\r\n\r\n\r\n","description":"","footnote":"\r\n( 1 ) . اصل : - و .\r\n( 2 ) . اصل : گردد .\r\n","page_name":" 190 ","page_number":238},
  {"content":"\r\n\r\n آخر دلم از دست فراقت خون شد * اشك من بيچاره از آن گلگون شد\r\nدر سينه نبود جاى دل با مهرت * ز آن خون شد و از دو چشم من بيرون شد \r\n* * *\r\n زنهار مرا اى بت طنّاز بكُش * وز غمزه به دستيارى ناز بكُش\r\nور مىخواهى كه خون كنم بر تو حلال * صد بار مرا زنده كن و باز بكُش \r\nو له فى الهجو\r\n آنى تو كه يك بز تو صد پشك كند * قرغوى تو صيد شپش و رشك كند\r\nقرغوى گرسنه بر سر دست مگير * ناگاه ترا خيال گنجشك كند \r\n\r\n[ 9 . 
  ] ميرزا ابو طالب روّح اللّه تعالى روحه\r\nپسر كوچك و خلف زيرك سيادت‌پناه نقابت دستگاه مجدا عليا و نبيرهء غوث السادات و الاشراف و اعظم الاعاظم النجباء فى الاطراف آميرزا شرف الدين حسينى طباطبائى است كه در دار المؤمنين كاشان ، خصوصا در طبقهء سادات سعادت‌نشان ، كسى به شأن و علوّ مكان او نبوده و همواره با خلق در مقام تلطّف و دلجويى سلوك نموده ، به اصناف معالى و كمالات آراسته ، خويى و سخايى در غايت نيكويى داشته و اكثر احوال خير مآل خود را به حكم الحديث التعظيم لامر اللّه و الشّفقة على خلق اللّه ، در عبادت و طاعت خالق و در نيكخواهى و مدد خلايق مىگذاشته ، و التفاتى كه پادشاه جنّت مكان عليّين آشيان ابو البقا شاه طهماسب - انار اللّه برهانه - نسبت به او داشت به هيچ يك از سادات و اكابر دوران نداشت ، چنانچه چند بار او را به مناصب غاليه و مراتب عاليه مثل وزارت دار العبادهء يزد و گرگ يراقى آن ولايت و ديگر جاها مكلّف ساخت و آن جناب از نواب همايون اعلى از روى طوع و رغبت خود را از آن بر يك طرف كشيده به استدعاى تمام ، استغنا از آن مهمّات مىخواست و اين معنى مزيد عقيده اركان دولت و اعيان جهان مىگرديد ، لاجرم اعتبار تمام در نظر سلاطين و امراى خاقان زمان و حكّام ممالك محروسه پادشاه گيتىستان داشت ، و ارباب دولت و اصحاب شوكت توجّه به رأى سعادت آثار او كردندى و وزراء و داروغگان و كلانتران و گرگ يراقان كاشان ،\r\n\r\n","description":"","footnote":"","page_name":" 191 ","page_number":239},
  {"content":"\r\n\r\nبلكه ساير مردم اين ديار جنّت‌نشان رجوع تمام در سرانجام مهامّ به آن حضرت داشتندى و بىاراده و رضاى او در جزوى و كلّى مهمّات دار المؤمنين مذكور مدخل نساختندى و او پيوسته جانب مظلومان را گرفتى و شرّ ستمكاران و ظالمان را از ايشان مندفع ساختى و بدين سبب رعايا و سكنه و صادرين و واردين اين خطّهء دلپذير سر بر خط فرمان وى داشتند و امر او را به هرچه فرمودى ، ثانى حكم پادشاه وقت مىپنداشتند .\r\nآن حضرت را در اين شهر آثار بسيار است از عمارات و غير آن ، از جمله آثار وى كه در محلّهء خودش واقع است چاهسرد و حمامى است كه اثر چاهسرد هنوز باقى و حمام داير است و باغات و عمارات متعدّده در بيرون شهر ساخته و پرداخته ، مثل باغ حسين‌آباد و يحيى آباد كه در اين شهر مثل آن دو باغ نيك ، باغ ديگر نيست و به فرح آن دو موضع از وقت بنا الى يومنّا هذا عمارتى مثل آن نى ، و با وجود آنكه در اين ايّام بعضى از آنها ويران و خراب است ، ليكن از بنا ، حالت بانى ظاهر مىشود .\r\nيكى از ثقات و مصاحبان اين زبدهء سادات گفت كه آن جناب از مبادى سنّ و مبدأ نشو و نما تا آخر ايّام حيات ، محبّت علما و اهل تقوى و مودّت اهل صلاح و عرفا و ظرفا ، شعار و دثار احوالش بود و هرگز به كيفيّتى ولو شبهه‌ناك « 1 » طبيعت خود را نيالود ، لاجرم به بركت انفاس متبرّكهء علما و همم عاليهء فضلا و اتقيا ، روزبه‌روز انوار دولت دارين و سعادت منزلين بر صفحات و جنّات آمالش روشن و پيدا بود و نشانهء رستگارى عقبى و علامت كامكارى دنيا از مراسم طاعات و مواجب عباداتش بر همه كس ظاهر و هويدا ، چنانچه بعد از طواف عتبات عاليات و زيارات ائمهء سبعه - صلوات اللّه عليهم اجمعين - هر سال در ايّام محرم تجديد مراسم عزاى امام معصوم مظلوم حسين بن على بن ابى طالب - صلوات اللّه عليهما - به نوعى كردى كه شرط ايمان ، بل شطرى از آن به ظهور برساندى و به روش غم و حزن و به قاعدهء سوز و اندوه ، ايّام ماتم انجام عاشورا را گذرانيدى و روضه‌خوانان و مرثيه‌گويان داوودى الحان را مثل حافظ محمد جان كاشى و حافظ سلطان محمد هروى و ملا على تن ادوارى و غير ذلك را « 2 » كه از نفحات دلسوز ايشان ساكنان عالم علوى به فرياد آمدندى و مشترى\r\n\r\n\r\n","description":"","footnote":"\r\n( 1 ) . اصل : شبه‌ناك .\r\n( 2 ) . اصل : - را .\r\n","page_name":" 192 ","page_number":240},
  {"content":"\r\n\r\nسعادت آثار در حالت روضه خواندن و ذكر گفتن ايشان رداء وقار از دوش افكندى ، روزها به روضه خواندن و شبها به مرثيه و ذكر گفتن و ماتم داشتن مأمور ساختى ، چنانچه از ديدن آن وضع در منقل سينهء مؤمنان حرقت و سوز ما لا كلام پيدا شدى و مجمر دل شيعيان از ياد واقعهء كربلا چون دل مجمر در اشتعال آمدى ، و اليوم بقيه‌اى از آن قاعده كه در اين بلده مانده از آثار حسنهء آن سيد حسينى اطوار است كه شيعيان به آن قيام مىنمايند و هنوز قانونى كه از آن روش در كاشانه هست از بركت آن زبدهء ذرّيهء سيد ابرار است كه مؤمنان اين ولايت تأسّى و اقتدا به آن مىكنند . و ذكر چند كه در عمل عراق و مخالف و غيرهما بسته ، در ميان مرثيه‌خوانان و مقربان مشهور است و بر السنه و افواه اين طايفه جارى و مذكور ، و نيز هر به چند سال به زيارت امام ثامن ضامن على بن موسى الرضا - عليه التحيّة و الثنا - مىرفت و جمع كثير را به شرف آن زيارت مىرساند و در نوبت آخر هم در آنجا بيمار شده بعد از آنكه سال عمرش به پنجاه رسيده بود وديعت جان در آن موضع شريف گذاشت و در حوالى روضهء متبرّكه مدفون گشته ، دولت آن قرب جوار يافت و مولانا همدمى كاشى « 1 » كه از شاعران وقت بود مادّهء تاريخ اين قضيه نيكو يافته و چنين در سلك نظمش جاى داده :\r\n در عزاى او سيه پوشيد چرخ * كز چه در ظلمت شد آن آب حيات\r\nمر حسينى سيّدى كز زهد بود * روزها در صوم و شبها در صلات\r\nسال تاريخش چو جستم عقل گفت * رخ نهان كرد « آفتاب كاينات » « 2 » \r\nامّا كلك گوهربار حسّان العجم مولانا محتشم ، تاريخ فوت آن سيّد مغفور را نيكو نظم فرموده و راقم اين حروف جهت ناظران اين خلاصه در تلو آن تاريخ درج نموده :\r\n « در بارگه امام شافع » * « فرزند رسول ، نور يزدان »\r\n« شد سيّد ما به مهر فطرى » * « در قرب جوار ، از مقيمان »\r\n« اين موت « 3 » بِهْ از حيات جاويد » * « اين دولت قرب بِهْ ز صد جان » « 4 » \r\n\r\n\r\n","description":"","footnote":"\r\n( 1 ) . ر . ك : اثر حاضر ، ص 649 .\r\n( 2 ) . عبارت « آفتاب كائنات » به سال 966 ه . ق اشاره دارد . امّا از آنجا كه واقعهء درگذشت در سال 965 ه . ق رخ داده ، شاعر با تشبيه « رخ » به « آفتاب » و تعبير « رخ نهان كردن » - يعنى حذف حرف اوّل واژهء آفتاب كه به حساب جمل معادل عدد يك است - به سال درگذشت اشاره كرده است .\r\n( 3 ) . در نسخهء اساس « مدت » آمده كه براى سازگارى با ماده تاريخ تصحيح قياسى شد و كلمه « موت » جايگزين گرديد .\r\n( 4 ) . هر شش مصرع به سال درگذشت يعنى 965 ه . ق اشاره دارد .\r\n","page_name":" 193 ","page_number":241},
  {"content":"\r\n\r\n هر مصرع ازين سه بيت غرّاست * تاريخ وفاتش اى سخندان \r\nو امّا سيادت‌پناه بلاغت دستگاه مخدوم‌زادگى اعنى آميرزا ابو طالب متخلّص به سخى با وجود حالات و صفات نسبى ، سيّدى خليق و نكته‌ورى بليغ است ، به مروّت تمام و سخاوت ما لا كلام در ميان اقران و امثال ممتاز و به تقوى و پرهيزگارى و طهارت ذات و تجنّب از محرّمات و شبهات در دودمان خود بىقرينه و بىانباز ، نهالى بود كه از كنار جوى مكرمت بالا كشيده و شكوفه بر شاخ نهال جود و سخا شكفته ، بل قارونى « 1 » بود در كرم و مروّت كه بارنامهء حاتم را طى كرده و در آداب و مكرمت دفتر مكارم و محاسن صاحب عبّاد را بر طاق نسيان نهاده ، و الحق ، مكارمش سنّت اجود عرب در مملكت عجم احيا مىكرد و اطوارش اخلاق حسينى و شمايل محمدى را در نظر بصر ارباب بصيرت جلوه مىداد .\r\nشعر\r\n تنها نه منم ، كه هست خلقى * در حلقهء همّت تو هموار\r\nبر هر فردى كه در جهان است * منّت دارى هزار خروار \r\nدر بدايت احوال و ايّام صبا ، به كسب علم مشغول مىبود و بعد از آن در ايّام رشد و تمييز ، به امر شعربافى اوقات صرف مىنمود و از حاصل آن بعد از لابدّ و ضروريات ، ضيافتهاى بقاعده مىكرد و صلحا و شعرا را نوازش مىفرمود و لهذا در ميان سادات كاشان و اكابر دوران به علوّ همّت و سخاى طبيعت اشتهار يافت و بدين واسطه دلها به محبّت او مايل شد و مردم اين ديار ، بلكه مستعدان روزگار او را دوست و مصاحب گرفتند و به حكم الانسان عبيد الاحسان « 2 » ، پروانهء دوستى خالق « 3 » و خلايق كه جوانمردى است ، او را حاصل گشت و به خوبى سيرت و زيبايى سريرت و مزيد شأن و رفعت مكان از ساير خويشان و اماثل و اقران ، درگذشت .\r\nشعر\r\n جوانمرد را خلق گيرند دوست * خداوند يار و نگهدار اوست\r\nجوانمرد اگر راست گويى ، ولىست * كرم پيشهء شاه مردان علىست \r\nامّا در شاعرى و شيوهء سخنورى به مقتضاى كلمهء - الولد الحلال يشبه بالخال - تتبّع خطوات با صواب عالى حضرت سيادت و فصاحت‌پناه عزّت و معالى دستگاه امير\r\n\r\n\r\n","description":"","footnote":"\r\n( 1 ) . اصل : قانون .\r\n( 2 ) . اصل : الانسان .\r\n( 3 ) . اصل : خالقى .\r\n","page_name":" 194 ","page_number":242},
  {"content":"\r\n\r\nرفيع الدين حيدر معمايى مىكرد ، و بر آن نسق و بدان روش تواريخ زيبا و معمّيات دلگشا به سمع مستعدان مىرساند و بىشايبهء تكلّف در ممالك سخن‌گسترى نيز سلطانى بود بلند اختر ، و در كشور نكته‌ورى هم اميرى بود بلاغت‌پرور ، عرصهء نظم را به سهام افكار تيزرو گشاده و اقليم سخن را به تيغ زبان كشورگشا فتح كرده ،\r\nبيت\r\n رسول خاطر او بود جام كيخسرو * سفير دانش او بود ، تاج نوشروان \r\nاگرچه نتايج طبع اين سيّد ستوده صفات هنوز از بسيار ، اندكى به ظهور نرسيده و از درر تواريخ جهانگير و غرر غزليّات و قصايد دلپذيرش ، صدف گوش عالميان پر نگرديده ، ليكن طبع درّاكش در وادى شاعرى از نقصان و خطا برى شده ، در غايت متانت و حصانت بود و ذهن وقّادش به صوب عين الكمال رسيده و در ميدان سخنورى ، در نهايت جودت و تيزى جلوه مىنمود . چنانچه اين معنى از بعضى تواريخ دلكش و معمّيات بىغش وى ظاهر و پيداست و برخى از آنها در اين خلاصه نامى جهت بيّنهء اين دعاوى مثبّت و مجرا ، لاجرم چشم‌زخم زمان به آن آفتاب اوج كمال رسيده ، ناگاه به سبب عوارى زمان و عوادى ايّام ، بيماريى وى را سانح گشت و اطبّا تشخيص آن مرض نكرده يا كرده ، هرچند تداوى نمودند فايده‌اى بر آن مترتّب نگشت .\r\nشعر\r\n گيتى كه نشيمن زوال است * آسوده‌دلى درو محال است\r\nماتمكده‌اىست تيره و تنگ * در وى ز وفا نه بوى و نه رنگ \r\nاز مركّبات كه پيوسته در كشاكش باشند ثبات كه ديد و بقا كجاست ، و از طبايع مختلفه كه هريك رو به مركزى دارند چشمداشت دوام و استمرار عين غلط و محض خطاست :\r\n گيتى كه اوّلش عدم و آخرش فناست * در حق او گمان ثبات و بقا خطاست\r\nوين آدمى كه زبدهء اركانش مىنهند * پيوسته در كشاكش اين مار اژدهاست \r\nاگرچه واقفان خبير و ناظران اين خلاصهء جهانگير تقرير اين تحرير را دانند كه حال بر چه منوال است و مقصود از تسويد اين مقال ، زوال آفتاب اين سيّد حميدة الخصال است ، امّا بيان اين واقعهء جانگداز آن است كه چون هشت روز از بيمارى وى گذشت ، بعد از آنكه سال عمرش به سى و هشت رسيده بود ، در شب شنبه دوّم شهر شعبان المعظّم ، كه اتّفاقا ماه ولادت\r\n\r\n","description":"","footnote":"","page_name":" 195 ","page_number":243},
  {"content":"\r\n\r\nاوست به طريق آباى كرام مطهّره بعد از وصيت و اداى كلمتين شهادتين به عالم غيب ، كه ساحت با فسحت او منزّه از شوايب ريب و عيب است ، متوجّه گرديد ، و از اين ملالت جاى دل و كلالت‌گاه جان و نفرت‌آباد تن و كربت‌سراى بدن پرواز نموده در مأمن امن عالم بقا و فردوس اعلا منزل گزيد و زبان حال مستعدان و دوستان وى به اين مضامين متكلّم گشت « 1 » .\r\nشعر :\r\n در جوانى چو تو يك پير سحرخيز نبود * غير معصوم به اين تقوى و پرهيز نبود\r\nداشت آن حوصله ذاتت كه پى دل نروى * ورنه با شوخى طبع تو چه انگيز نبود\r\nخُلقت آن بود كه گر صد گله بودت ز همه * يك عبارت ز كلامت گله‌آميز نبود\r\nذيل بر دهر فشاندى و چنين شد ، ورنه * آتشِ حادثه زين بيش چنين تيز نبود\r\nدر عزاى تو فلك اين همه خاكستر بيخت * ورنه پرويزن او خاك سيه بيز نبود \r\n* * *\r\n همه را جامه ز خاكستر گلخن كردى * درِ صد خانه سيه ، چون در گلخن كردى \r\n* * *\r\n بودت اين پايه كه سجاده بر آب اندازى * خويش را بر سر سجاده به خواب اندازى\r\nنه چنان تاختى از عرصهء ايّام برون * كه عنان تابى و لنگر به ركاب اندازى\r\nاى فلك مرغ حرم را « 2 » كه گمان داشت كه تو * ببرى در هدف چنگ عقاب اندازى \r\n* * *\r\n صيد مرغان حرم عادت ايّام نبود * تازه اين رسم نهاده‌ست ، چنين عام نبود \r\n* * *\r\n\r\n\r\n","description":"","footnote":"\r\n( 1 ) . ترجمهء احوال شاعر در : عرفات ، ص 106 ؛ سرو آزاد ، ص 77 و تذكرهء نصرآبادى ، ص 125 به اختصار آمده است .\r\n( 2 ) . اصل : - را .\r\n","page_name":" 196 ","page_number":244},
  {"content":"\r\n\r\n غرفهء قصر جنان تكيه‌گه جان تو باد * لمعهء نور ابد شمع شبستان تو باد\r\nهرگزت طبع به فرمان هوس گام نزد * يك جهان حور ، جنيبت كش فرمان تو باد\r\nمگس جيفهء گيتى نشدى چون دگران * شهپر طاير فردوس ، مگس ران تو باد\r\nزود ازين عرصه‌گه تنگ عنان پيچيدى * ساحت خلد برين عرصهء جولان تو باد \r\n* * *\r\n به كسان تو خدا اجر جزيلى بدهد * بىجمالت همه را صبر جميلى بدهد \r\nتواريخ و اشعارى كه در اين واقعهء هايله گفته‌اند شعرا و فضلا بسيار است و ايراد همهء آنها موجب تطويل مىشود . لاجرم به حكم - ما « 1 » لا يدرك كلّه لا يترك كلّه - بعضى از آنها انتخاب نموده و در اين اوراق ثبت مىگرداند و اين ندبه‌سرايى را به پايان مىرساند از آن جمله حضرت افادت‌پناه شريعت و هدايت دستگاه آخوند الزمانى مولانا ضياء الدين محمد « 2 » ، تاريخ اين واقعه نيكو گفته .\r\nشعر\r\n چو شد ميرزا ابو طالب سوى خلد * ازين محنت‌سراى دير بنياد\r\nپى سال وفات او خرد گفت : * « نهال » « عمدة السادات » « 3 » افتاد \r\nو خواجه معينا كاشى كه يكى از مردم اهل اين ديار است تاريخ وى را - روّح اللّه تعالى روحه - يافته و چنينش به سلك نظم جا داده .\r\nشعر\r\n زين جهان ميرزا ابو طالب چو رفت * با هزاران آرزو سوى بهشت\r\nگشت ناگه از نزول حادثات * بسترش از خاك و بالينش ز خشت\r\nخواست گريانْ خاطرِ آزرده‌ام * از خرد تاريخ آن نيكو سرشت :\r\n« روّح اللّه تعالى روحَه » « 4 » * بر سر لوح مزار او نوشت \r\nو از زمانى كه تاريخ به حساب جمل گفته‌اند تا حال تاريخى به زبان عربى به اين مناسبت و به اين خوبى كم واقع شده ، و ديگر نتيجة الفصحا مولانا على متخلّص به سالك كه از نبيره‌هاى مولانا اهلى خراسانى « 5 » است و مردى فقير و گوشه‌گير است اين قطعه در تاريخ وى\r\n\r\n\r\n","description":"","footnote":"\r\n( 1 ) . اصل : من .\r\n( 2 ) . ر . ك : اثر حاضر ، ص 93 .\r\n( 3 ) . شاعر « نهال » را به عدد يك تشبيه كرده و با كسر آن از معادل عددى « عمدة السادات » كه عدد 1011 مىباشد به سال 1010 ه . ق اشاره كرده است .\r\n( 4 ) . به سال 1010 ه . ق اشاره دارد .\r\n( 5 ) . اهلى خراسانى : « ترشيزى از شعراى قرن دهم و همنام با اهلى شيرازى است . وى از ترشيز خراسان است و به سال -\r\n","page_name":" 197 ","page_number":245},
  {"content":"\r\n\r\nگفته و بعضى الفاظ در غايت مناسبت و لطافت است :\r\n سپهر مجد و سخا ميرزا ابو طالب * كه كرد ابر كفش دخل بحر را فانى\r\nجهان خلق و ادب سيد صحيح نسب * كه گشت خلق عظيمش بهشت را بانى\r\nشفيق خلق خدا ، خيرخواه دشمن و دوست * كه بود فيض رسان ، آشكار و پنهانى\r\nوحيد در فن شعر و فريد در تاريخ * سخى تخلّص كردى ، گه دُر افشانى\r\nبراى صحبت فردوس ساخت خوانى نو * چو كرد شخص اجل را به عمر مهمانى\r\nچو رفت طبع فگارم به فكر تاريخش * همان ز روح خودش خواستم ز حيرانى\r\nنخست گفت رقم كن به نام بخشش من * به روى صفحهء ايّام « حاتم ثانى » « 1 »\r\nلقب چرا نكنى باز قدوة السادات * كنون كه جان بر هم وقف كرد نيسانى\r\nوگر كسى طلبد بهر بقعه‌ام تاريخ * نويس بر سر خاكم ، « مزار خاقانى » « 2 »\r\nپس آنگهى به دعا برگشا زبان و بگو * به روز حشر شفيعت ، على عمرانى \r\nو امّا اشعار بلاغت آيات اين سيد نيكو صفات از قصيده و غزل و قطعه و تواريخ و معمّيّات ، قريب به هزار بيت باشد و بعضى از آن منظومات ، جهت يادگار و تذكار وى در اين خلاصه ثبت مىشود - به عون اللّه و حسن توفيقه :\r\nانتخاب قصايد\r\n هرچند بلا بر سر من بيشتر آيد * از عهدهء صبرم نتواند بدر آيد \r\n\r\n\r\n","description":"","footnote":"\r\n- 934 درگذشته و از جمله شعرايى است كه در دربار سلطان حسين و امير عليشير نوايى در هرات گرد آمده بودند و از حيث فكر و ذوق ، مقلّد شعراى مزبور است . سبك اين شاعران هيچگاه در ايران مورد قبول نبوده ، به عكس در هندوستان » . لغت‌نامهء ، ج 3 ، ص 3669 .\r\nيوسف بن محمد بن شهاب ترشيزى از شعراى دربار تيموريان ، بويژه شاه رخ بن تيمور و سلطان حسين بايقرا بود .\r\nپس از پايان كار اين رساله ، به تبريز رفت و در همان‌جا درگذشت ( حوالى 930 ) صاحب ديوان غزل و ساقىنامه است منظومه‌اى نيز بنام شاهرخ سرود و آن را بسال 839 بپايان برد . از ديوان وى نسخه‌اى در كتابخانهء سپهسالار ، منضم دواوين شعراى ديگر ، لسانى ، كاتبى ، شاهى و همايون موجودست . ازوست :\r\n هواى ملك بغداد از خراسان بود اهلى را * ولى بردند از ره ماه رخساران به تبريزش \r\n« برگرفته از تاريخ ادبيات در ايران ، ج 4 ، ص 456 ؛ الذريعة ، ج 9 ، ص 112 و نتايج الافكار ، ص 32 »\r\n( 1 ) . به سال 1010 ه . ق اشاره دارد .\r\n( 2 ) . به سال 1010 ه . ق اشاره دارد .\r\n","page_name":" 198 ","page_number":246},
  {"content":"\r\n\r\n هر لحظه گر آيد غمى از نو ، به دل من * با حوصلهء من نتواند كه برآيد\r\nگر از كف خضر آب خورم از لب لعلت * پرگالهء خون گردد و از چشم تر آيد\r\nاز نرگس بيمار تو دورم كه مبادا * از دود دلم بوى كباب جگر آيد\r\nآژيدهء سوهانست دل از ضربت تيغت * چون موج كه از باد بر آب شَمر آيد\r\nآن بخت ندارم كه به مهمان من آيى * كى بر چو منى پادشهى چون تو درآيد\r\nدزديده گر آيم به تماشاى تو يك شب * از بخت بد از چار طرف صبح برآيد\r\nبا اين همه بىبرگى و بىحاصلى از عشق * سلطان خيالت چو به دل بىخبر آيد\r\nدر جان كشمش رحل اقامت كه عزيز است * مهمان ز در ار خوانده و ناخوانده درآيد\r\nدل‌خستهء عشق است و دم توست علاجش * اين كار نه از دست طبيب دگر آيد\r\nلرزان ز سر كوى تو آيند ملايك * چون قافله‌اى كز سفر پرخطر آيد\r\nهرگاه كه چون مه به لب بام برآيى * خورشيد به دريوزهء آن بوم و بر آيد\r\nمستانه اگر در چمن از ناز خرامى * از شرم رخت لاله به صد رنگ برآيد\r\nشب زلف معنبر اگر از هم بگشايى * بوى گل و نسرين ز نسيم سحر آيد\r\nچون طبلهء عطار هوا غاليه‌بيز است * اين بوى ز پيراهنت اى سيمبر آيد\r\nچون نافهء چين باد صبا مشك‌فشان است * اين نكهت از آن سنبل چون مشك تر آيد\r\nنىنى به خطا رفتم ، اين نكهت مشكى است * كز خاك در حضرت خير البشر آيد\r\nسر خيل رسل ، نور هدى ، شمع نبوّت * كز عكس رخش پرتو شمس و قمر آيد\r\nدر حشر گشايد چو در گنج شفاعت * آدم ز گنهكاران محتاج‌تر آيد\r\nبىمشورت راى وى اجرا نپذيرد * حكمى كه ز ديوان قضا و قدر آيد\r\nجودش چو گشايد در گنجينهء بخشش * سرمايهء كان پيش كفش مختصر آيد\r\nاز مهرش اگر جرم سها عكس پذيرد * رخشنده‌تر از مشعلهء ماه و خور آيد\r\nور ديدهء خورشيد ز رايش نبرد نور * محروم چو اعمى ز شعاع بصر آيد\r\nفرق من و خاك در آن كعبه كه جبريل * از عرش پى طوف حريمش به سر آيد\r\nچون گرم شود سوزش هنگامهء محشر * چون حكم عتاب از احد دادگر آيد \r\n\r\n","description":"","footnote":"","page_name":" 199 ","page_number":247},
  {"content":"\r\n\r\n جبريل كه مستغنى از آمرزش و عفو است * در سايهء آن نخل شفاعت ثمر آيد\r\nاحكام قدر تابع ديوان قضايش * هرجا كه رود حكم قضا بر اثر آيد\r\nز آن پيش كه رايات وى افراخته گردد * از جانب حق آيت فتح و ظفر آيد\r\nسرسبز بود گلشن جنّت ز بهارش * نخلى كه ز سرچشمهء او آبخور آيد\r\nهر سر كه نيابد شرف از خاك در او * شايستهء آن است كه خاكش به سر آيد\r\nچون گرم شود پرسش ديوان قيامت * چون وقت جزاى عمل خير و شر آيد\r\nدر دفتر اعمال گناهان سخى را * يا رب قلم عفو محمد به سر آيد \r\n\r\nدر تاريخ قتل مير احمد نقطه‌اى « 1 » گفته :\r\n سرْخيل اهل اضلال ، مير احمد مُضلّ آنك * شد منكر رسالت ، از كفر و از ضلالت\r\nاز منكران احمد از پيروان محمود « 2 » * چون او سگى نزاده از مادر شقاوت\r\nچون زد قضا دو نيمش از تيغ شاه عباس * كش باد روز محشر از مصطفى شفاعت\r\nاز لوث هستى او شد چون جنان ، جهان پاك * صدر جهنم از وى گرديد پرنجاست\r\nچون منكر رسالت بود آن شقى ، از آن‌رو * تاريخ قتل آن سگ ، شد « منكر رسالت » « 3 » \r\n\r\nدر تاريخ فوت مولانا احمد اردبيلى « 4 » گفته :\r\n مفتى شرع نبى احمد كه بود * پاكدامن ، پاك‌طينت ، پاكزاد\r\nآن‌كه سودندى جبين بر خاك او * شيعيان دين ز روى اعتقاد\r\nآن‌كه از آلودگى هرگز نيافت * دامنش با گرد عصيان اتّحاد\r\nشد به سوى خلد ناگه روح او * گفت جنّت از قدومش خير باد\r\nمنخسف گرديد ماه اوج شرع * تيره شد مهر سپهر اجتهاد\r\nچون پناه و مقتداى شيعه بود * چون به مهر چارده معصوم زاد \r\n\r\n\r\n","description":"","footnote":"\r\n( 1 - 2 ) . به زيرنويس صفحهء 292 اثر حاضر مراجعه شود .\r\n( 3 ) . به سال 1001 ه . ق اشاره دارد .\r\n( 4 ) . احمد اردبيلى : احمد بن محمد ، معروف و مشتهر به مقدّس اردبيلى ، از علماى بزرگ و فقيهان و متكلمان شيعه است . در اردبيل به دنيا آمد و در نجف متوطن شد و در همانجا نيز از دنيا رفت ( 993 هجرى ) . داراى تأليفات بيشمارى است از جمله : حاشيهء شرح تجريد قوشچى ، حديقة الشيعه ، حاشيهء شرح مختصر الاصول عضدى . « برگرفته از :\r\nلغت‌نامهء ، ج 14 ، ص 21319 » .\r\n","page_name":" 200 ","page_number":248},
  {"content":"\r\n\r\n شيعه‌اى گفت از پى تاريخ او ، * « حشر وى با چارده معصوم باد » « 1 » \r\n* * *\r\n سزد ز رفعت اگر طعنه بر سپهر زنم * كه خاك درگه سلطان دين ابو الحسنم\r\nعلى موسى جعفر امام جنّ و بشر * كه هست خاك در او عبير پيرهنم\r\nچو ميم مدحت او بر زبان كنم جارى * هزار بوسه زند روزگار بر دهنم\r\nز مهر او دل بىكينه‌ام قوى است ، چه شد ؟ * گر آفريد ضعيف آفريدگار تنم\r\nز عقد مدحت او نرخ كيميا دارد * به نزد جوهرى عقل گوهر سخنم\r\nسزد كه بوى مسيح از تكلّمم شنوند * كه شير خوردهء عيسى است ، روح در بدنم\r\nچنان فراقْ نصيبم كه جاى پا به رهش * نهاده‌ام سر و ، باور نمىكنم كه منم\r\nاگرچه كعبه روان سوى كعبه رو آرند * ولى به حكم خدا رو به سوى او دارند\r\nحريم كعبهء ما آستان شاه رضاست * كه طوف كعبه به حُكم است و طوف او به رضاست\r\nبه قبله‌اى « 2 » همه كس رو كنند و ، اهل نياز * كنند رو به حريمش كه قبله‌گاه دعاست\r\nچو لطف اوست خطاپوش معصيت‌كاران * گناهكار نرفتن به حشر ، محض خطاست\r\nصبا به مشك‌فروشى نشسته بر در او * كه خاك درگه او ، آبروى چين و خطاست\r\nز خاكبوس درش مهر يافت اين رفعت * كه آستانهء او آسمان عزّ و علاست\r\nمدام در حرمش كعبه در مناجات است * كه آستانهء او قبله‌گاه حاجات است \r\n\r\n\r\n","description":"","footnote":"\r\n( 1 ) . به سال 993 ه . ق اشاره دارد .\r\n( 2 ) . اصل : به قبله .\r\n","page_name":" 201 ","page_number":249},
  {"content":"\r\n\r\n به مقتداى چنين ، اى نيازمند به ناز « 1 » * كه انبيا همه را سوى اوست روى نياز\r\nكسى كه روى نيازش بر آستانهء اوست * به سوى روضهء رضوان كند نگاه « 2 » از ناز\r\nبه سقف روضهء او طاير نظر نرسد * اگر به شهپر روح الامين كند پرواز\r\nبه گنبدش چو فتد ناگهان نظر از دور * به سوى ديده نيايد نگاه ديگر باز\r\nصبا غبار در صبح‌خيز او ، هر شام * برد به رسم تبرّك به دار ملك حجاز\r\nطفيل تشنه‌لبان است خضر بر در او * كه رشك « 3 » [ آب 
  ] « 4 » حيات است ، خاك درگه او\r\nدلم سرشتهء آب و گل محبّت اوست * خميرمايهء مهرم ز خاك تربت اوست\r\nبه سينه مهر وى ، از صد جهان گناه مترس * كه رستگارى كونين ، در محبّت اوست\r\nبه لطف او نه همين اوليا طلبكارند * كه انبيا همه را چشم بر شفاعت اوست\r\nطواف مرقدش اى كعبه‌رو ، مقدّم دار * كه كعبه نيز اميدش به طوف حضرت اوست\r\nكند به عالميان فخر كمترين خدمش * كه آفرينش عالم ، طفيل خدمت اوست\r\nشود چو روز جزا شافع تبه‌كاران * برند بىگنهان رشك بر گنهكاران\r\nز پا به طوف حريم درش دگر نروم * ميسّر است چو از سر ، چرا به سر نروم\r\nچو هست قبلهء حاجت روا حريم درش * ز درگهش پى حاجت به هيچ در نروم\r\nرهش به سر روم و از قدم كشم منّت * به طوف او چو ملايك به بال و پر نروم\r\nخليده خار ره معصيت چو در پايم * چرا به طوف حريم درش به سر نروم\r\nچو سرفرازى كونينم آرزوست چرا * به خاكروبى سلطان ابو البشر نرم\r\nكه آنچه روز قيامت به او اميد من است * طواف مرقد سلطان دين ابو الحسن است\r\nغريب خاك خراسان ، شفيع روز جزا * امام ثامن ضامن ، على بن موسى \r\n\r\n\r\n","description":"","footnote":"\r\n( 1 ) . اصل : نياز .\r\n( 2 ) . اصل : گناه . تصحيح قياسى .\r\n( 3 ) . اصل : رشك حيات .\r\n( 4 ) . كلمه از متن افتاده بود كه افزوده شد .\r\n","page_name":" 202 ","page_number":250},
  {"content":"\r\n\r\n يگانه گوهر درج بتول و سبط رسول * بهين دُر صدف بحر آدم و حوا\r\nچو لطف او به شفاعت صلا زند در حشر * ز جنّ و انس ، ملايك خرند جرم و خطا\r\nغبار درگه او جنّيان به نافه برند * كه خاكروبهء درگاه اوست مشك خطا\r\nكند ز روضهء او كعبه استفاضهء فيض * كند ز گنبد او آفتاب ، كسب ضيا\r\nشميم روضهء او را برد به تحفه نسيم * برد غبار درش را به رسم هديه صبا\r\nچه روضه‌اى كه زند طعنه بر بناى خليل * كه آن خليل بنا كرده ، اين خداى خليل\r\nبه جاى پا به سر استاده‌ام به خدمت او * كه نشئه يافته‌ام از مى محبّت او\r\nكنند كحل نظر قدسيان ز خاك درش * خورند خيل ملايك قسم به تربت او\r\nبود كليم فدائى دست معجزه‌زاش * بود خليل طفيلى خوان نعمت او\r\nاسير معصيتم گرچه ، ليك آزادم * كه بسته‌ام كمر بندگى به خدمت او\r\nسخى كه مادح خدّام آستانهء اوست * اگرچه نيست كسى در جهان به ذلّت او\r\nبه گوش مىزندش هر زمان منادى غيب * كه نااميد مباش از شفاعت او\r\nبه او ببخش خدايا خطا و جرمش را * به آبروى حسين و حسن به حرمت او\r\nبرند روى سفيدى به روز عرض گناه * به يك شفاعت او ، صد هزار نامه سياه \r\n* * *\r\n به غير مدح و ثنايت نگويم اى آصف * خدا چو سوسن اگر ده زبان به من بدهد\r\nبجز تو لب نگشايم به مدحت دگرى * ز بهر جايزه گر صد جهان به من بدهد\r\nشوم چو دست تهى بر در فلك نروم * اگر ذخيرهء دريا و كان به من بدهد\r\nشوم چو تشنه ، لب از آب خضر تر نكنم * حيات خويش اگر جاودان به من بدهد\r\nاگرچه عار ندارم كه همّتت چيزى * ز بهر جايزه يا رايگان به من بدهد\r\nحواله كن صله‌ام را به مير صدر الدين * كه از حساب زر من ، همان به من بدهد \r\nو له فى التواريخ\r\n فلك عالى بنايى طرح افكند * كه آمد رشك اين فيروز خرگاه \r\n\r\n","description":"","footnote":"","page_name":" 203 ","page_number":251},
  {"content":"\r\n\r\n زند صد طعنه بر گردون به رفعت * كه شد دولتسراى شاه جمجاه\r\nخديو دادگستر شاه عباس * كه عدلش كرده ، دست ظلم كوتاه\r\nسليمان حشمتى كاندر ركابش * چو جمشيد و فريدون‌اند پنجاه\r\nچنان شد در جهان مشهور از عدل * كه گم شد نام نوشروان در افواه\r\nنباشد مثل و شبهش در كرم ، زانك * منزّه آمد از امثال و اشباه\r\nچو مزدوران به كار درگه او * به دوش آرد فلك ، خشت « 1 » خور و « 2 » ماه\r\nچو جور از عدل او باشد گريزان * چو بيند كهربا بر بام او كاه\r\nبود در رشك فردوس از هوايش * كه جان‌بخش است و عيش‌افزاى و غمكاه\r\nدر او پيوسته جارى چشمهء خضر * كه يابد زو سكندر تا ابد جاه\r\nچو تنها ماندگان گيرد كنارى * اگر بر فرض يابد غم در او راه\r\nنظر چون كرد چرخ آن كاخ و منظر * فلك چون ديد آن ايوان و درگاه\r\nز معمار خرد جستند تاريخ * ولى تاريخ رمزآميز دلخواه\r\nچو دولت وقف آن عرش آشيان است * رقم گرديد : « دولتخانهء شاه » « 3 »\r\nبود تا خسرو و انجم بر اورنگ * برين فيروزه‌كاخ هفت خرگاه\r\nبه دولت باد دايم شاه عالم * درين دولتسرا بر مسند و گاه \r\n\r\nتاريخ رفتن شاه عالم پناه به جانب خراسان\r\n دلا نويد كه زد روزگار نوبت فتح * پناه خسرو ايران ، جهان‌پناه عجم\r\nبه عزم فتح خراسان سمند نصرت تاخت * شه ستاره حشم ، شاه كج كلاه عجم\r\nز مكّه كرد چو هجرت محمّد عربى * كه هست خاك درش افسر سپاه عجم\r\nشد از مهاجرتش در زمانه تاريخى * كه گشت ناسخ تاريخ سال و ماه عجم\r\nچو كرد عزم خراسان ز دار ملك عراق * به كينه خواستن از خصم كينه‌خواه عجم \r\n\r\n\r\n","description":"","footnote":"\r\n( 1 ) . اصل : خست .\r\n( 2 ) . اصل : خوره .\r\n( 3 ) . سراينده چنان كه در بيت پيش از اين بيت بيان داشته ، تاريخ سروده شده به رمز آميخته است . از آنجا كه بناى دولتسراى شاهى به سال 1007 ه . ق . ساخته شده بايد از ماده تاريخ همين سال مذكور حاصل آيد ولى از عبارت « دولتخانهء شاه » به حساب جمل عدد 1402 به دست مىآيد ، سراينده به سبب وزن شعر - همانطور كه ذكر دولتسرا را در بيت مقطع نموده - نتوانسته است عبارت « دولتسرا شاه » را - كه به حساب جمل برابر با سال 1007 ه . ق . مىگردد - بياورد لذا در پوشش رمز از تعميهء آميخته به ايهام « خانه » با « سرا » استفاده كرده است .\r\n","page_name":" 204 ","page_number":252},
  {"content":"\r\n\r\n زمانه از پى تاريخ بر صحيفهء دهر * نوشت ، « دولت و اقبال پادشاه عجم » « 1 » \r\n\r\nتاريخ فوت حكيم نظام الدين على طاب ثراه\r\n معدن علم و خرد ملّا نظام الدين على * آن‌كه بودند اهل حكمت از وجودش محترم\r\nروح افلاطون روان از حكمتش در پيچ‌وتاب * نسخهء يونانيان از غيرت كلكش دژم\r\nچون نگه كردى ز روى علم و حكمت در مريض * چون مسيح‌اش صحت جاويد بخشيدى به دم\r\nز آن نكرد از نسخه نسخ معجزات عيسوى * تا نسازندش به جرم روحبخشى متّهم\r\nكرد جالينوس ثانى خامهء دهرش لقب * حكمت‌آموز ارسطو داد دورانش علم\r\nوه كه آخر گشت محتاج طبيب عافيت * شد چنان غوّاصى آخر غرقهء بحر عدم\r\nمقتداى اهل حكمت آه كز عالم برفت * مجلس‌آراى عدم شد زينت‌افزاى عجم\r\nچون شد از دنيا و تاريخ مناسب خواست فكر * تا نگارد بهر او بر صفحهء عالم قلم :\r\n« آه آه از مرگ جالينوس ثانى » « 2 » ، گشت ثبت * « حيف حيف از حكمت‌آموز ارسطو » « 3 » ، شد رقم « 4 »\r\nسرزد از طبعم چو بىفكر اين دو تاريخ نكو * گر يكى كم باشد از تاريخ اول ، نيست غم \r\n\r\n\r\n","description":"","footnote":"\r\n( 1 ) . به سال 1006 ه . ق اشاره دارد .\r\n( 2 ) . به سال 1001 ه . ق اشاره دارد .\r\n( 3 ) . به سال 1002 ه . ق اشاره دارد ؛ و همان‌گونه كه شاعر آورده با افزودن يكسان به تاريخ اوّل يعنى 1001 ه . ق ، تاريخ فوت حكيم نظام الدين على به دست مىآيد .\r\n( 4 ) . چنانچه سراينده خود در بيت مقطع تصريح نموده تفاوت يكسال در بيت تاريخ را مهم ندانسته است .\r\n","page_name":" 205 ","page_number":253},
  {"content":"\r\n\r\n\r\nتاريخ فوت شيخ ابو الفضل فيضى « 1 » شاعر\r\n شيخ فيضى كزو جهان پر بود * از جهان رفت و ، شد جهان خالى\r\nبود خورشيد آسمان سخن * شد ز خورشيد ، آسمان خالى\r\nشد چو پرنور ازو فضاى جنان * گشت ازين تيره خاكدان خالى\r\nتا تن او گداخت دانش را * گشت از مغز استخوان خالى\r\nيك سخنور برفت و پندارى * شد جهان از سخنوران خالى\r\nيك گهر كم شد از خزاين و شد * از دُر و لعل ، بحر و كان خالى\r\nيك خوش الحان ، زبان به خود دربست * شد ز طوطى شكرستان خالى\r\nچيد يك گل زمانه زين گلشن * شد ز گل ، صحن بوستان خالى\r\nرفت از هند يك سخن‌پرداز * آمد از هند كاروان خالى\r\nشد چو خالى جهان ز رفتن او * بد چو از روح او جنان خالى\r\nاين دو تاريخ كلك فكر نگاشت : * « شد سوى خلد » و « شد جهان خالى » « 2 »\r\nسوى خلد ار چه واو او با ياست * به ضرورت ، ز يا بدان خالى\r\nتا رسد فيض اهل فيض مباد * قالب فضل از روان خالى\r\nشيخ ابو الفضل را بقا چندان * كه تن او بود ز جان خالى\r\nبر سرش باد ظلّ اكبر شاه * كز سخا كرد بحر و كان خالى\r\nهركه گويد سخن به غير ثناش * دهنش باد از زبان خالى \r\n\r\nتاريخ فوت امير صدر الدين محمد ميرزا شرف جهان « 3 »\r\n مير فلك رتبهء عالى گهر * صدر انام ، اختر برج شرف \r\n\r\n\r\n","description":"","footnote":"\r\n( 1 ) . شرح احوال شاعر در فصل دوم از اصل هشتم كتاب خاتمه ، در ذيل همين نام درج شده ، و شادروان احمد گلچين معانى در ذيل نام شاعر ، مطالب مبسوط و سودمندى در كتاب تذكرهء ميخانه ، ص 247 آورده‌اند .\r\n( 2 ) . هر دو ماده تاريخ در اين مصرع به سال 1004 ه . ق اشاره دارد .\r\n( 3 ) . امير صدر الدين محمد ميرزا شرف جهان : از خاندان معروف سادات سيفى حسنى قزوين بود . پدرش شرف الدين در تحصيل دانشهاى شرعى و عقلى و ادبى ممتاز بود . صدر الدين محمد پس از فوت پدر به سال ( 968 ) ، جاى وى را گرفت و به مناسبت قابليّت و استعداد ، خصوصا در علم موسيقى و ادوار و خط نستعليق ، به گونه‌اى كه اسكندر بيگ منشى اشاره دارد تشخيص خطّ او از خطّ سلطانعلى دشوار بود ، مقام شامخى به دست آورد . وى در سال 1007 ، هنگامى كه در ركاب شاه عباس به خراسان مىرفت در شهر بسطام درگذشت . « برگرفته از ، تاريخ ادبيات در ايران ، ج 5 ، ص 684 » .\r\n","page_name":" 206 ","page_number":254},
  {"content":"\r\n\r\n اختر تابندهء هفتم سپهر * گوهر يكتاى گرامى صدف\r\nاز شرف و سيرت خُلقش سزد * فخر كنند ار به وجودش سلف\r\nچون گهر ذات گرامى او * مادر ايّام ندارد خلف\r\nعاقبت از دار فنا رخت بست * شد ز قضا نقد حياتش تلف\r\nجامه سيه كرد فلك زين عزا * گشت رخ ماه كبود از كلف\r\nحيف كه ارباب خرد را نماند * قدوه و ملجا و ملاذ و كنف\r\nبود چو ارباب نغم « 1 » را ملاذ * بُد چو ازو اهل طرب را شعف\r\nنغمه‌سرايان همه بستند لب * ماند ز آهنگ و نوا چنگ و دف\r\nبربط و طنبور گسستند تار * عود برآورد فغان از اسف\r\nاز پى تاريخ وفاتش خرد * بود طلبكار چو از هر طرف\r\nفكر ، به يك بيت دو تاريخ بكر * پيش وى آورد به رسم تحف :\r\n« ملجاء دنيا و ملاذ انام » * « صدر جهانى و جهان شرف » « 2 »\r\nباد حنوطش ز پى مغفرت * خاك در مرقد شاه نجف \r\n\r\nتاريخ فوت محمد نفيس ولد اسد خان\r\n نوباوهء اسد خان ، آن طفل نورسيده * كز نوبهار عمرش ، كامى نديد بلبل\r\nاز ناشكفتن او گل چاك زد گريبان * وز همنشينى گل ، آشفته گشت سنبل\r\nچون باغبان طلب كرد تاريخ سال فوتش * گفتم نديد بلبل ، از « غنچه » حاصل « گل » « 3 » \r\n\r\nتاريخ بركهء خواجه سلطان محمد پشت مشهدى\r\n زهى خواجه سلطان محمد كه دهر * ز خويش و تبارش نمود انتخاب\r\nبنا كرد عالى بنا بركه‌اى * كه معمور ازو شد جهان خراب\r\nشد احداث از خيرش آبشخورى * كه لب‌تشنگان را كند كامياب\r\nز لاى ته نيلگون برگه‌اش * توان يافت خاصيّت مشك ناب \r\n\r\n\r\n","description":"","footnote":"\r\n( 1 ) . اصل : نعم .\r\n( 2 ) . هر دو ماده تاريخ در اين بيت به سال 1008 ه . ق اشاره دارد .\r\n( 3 ) . اشاره به سال 1008 هجرى است كه از تفريق عدد گل از غنچه به دست مىآيد .\r\n","page_name":" 207 ","page_number":255},
  {"content":"\r\n\r\n شفابخش نوعى كه بهر علاج * توان خورد آبش به جاى گلاب\r\nحيات ابد يابد از فيض آن * خورد هركه زين بركه يك شرب آب\r\nبه رشك است ازو چشمهء زندگى * ز آبش بود آب حيوان تباب\r\nشوند از پى سال احداث آن * چو لب تشنه‌اى چند تاريخ ياب\r\nبگو : « ثانى چشمهء زندگى » * به شرطى كه آن چشمه باشد پُر « آب » « 1 » \r\n\r\nتاريخ بركهء خواجه نظام الدين سبزوارى كه در برابر دولتخانه ساخته\r\n در ايام فرمانده تاجبخش * شهنشاه صاحب لواى جهان\r\nخديو جهانگير عباس شاه * جهاندار و كشورگشاى جهان\r\nنظام جهان خواجهء نيك‌راى * جهانديده و كدخداى جهان\r\nبنا كرد عالى بنا بركه‌اى * كه تنگ است بر وى فضاى جهان\r\nدگر در جهان ساخت آبشخورى * كه شد رشك جنّت‌سراى جهان\r\nدگر آبى آورد بر روى كار * كه شد آبرويى براى جهان\r\nخورد هركه زين بركه يك شربت آب * نگردد فنا از فناى جهان\r\nپى سال تاريخ اتمام اين * كه بادش بقا با بقاى جهان\r\nچو شد در جهان ناسخ بركه‌ها * بگو : « ناسخ بركهاى جهان » « 2 »\r\nچو او هركه سازد چنين بركه‌اى * بيامرزد او را خداى جهان \r\n* * *\r\n چو اين نيلگون بركه اتمام يافت * ازو خوردم آبى به ياد حسين\r\nچو پرسند تاريخ لب‌تشنگان * بگو : « خوردم آبى به ياد حسين » « 3 » \r\n\r\nتاريخ فوت مولانا غضنفر شاعر كرجارى « 4 »\r\n حيف از ملّا غضنفر ، آن‌كه بود * در سخن پرداختن ممتاز عهد\r\nآن‌كه مثلش در سخن‌سازى نديد * پير دوران تاكنون ز آغاز عهد \r\n\r\n\r\n","description":"","footnote":"\r\n( 1 ) . شاعر در اين بيت با افزودن معادل عددى كلمهء « آب » به معادل عددى « ثانى چشمهء زندگى » - يعنى 1005 ه . ق - به سال واقعه اشاره دارد . امّا به غلط در نسخهء اساس در زير عبارت عدد 1002 آمده است .\r\n( 2 ) . به سال 1008 ه . ق اشاره دارد .\r\n( 3 ) . به سال 1008 ه . ق اشاره دارد .\r\n( 4 ) . ترجمهء احوال شاعر در صفحهء 611 اثر حاضر آمده است .\r\n","page_name":" 208 ","page_number":256},
  {"content":"\r\n\r\n چون سخن‌پرداز عهد خويش بود * گشت تاريخش ، « سخن‌پرداز عهد » « 1 » \r\n\r\nتاريخ فوت قاضى سمنان\r\n حامى اهل شريعت قاضى سمنان كه بود * محرم بيت الحرام و محرم بيت الحرم\r\nبود ازو افروخته شمع روان مصطفى * بود ازو افروخته اهل شريعت را علم\r\nاهل شرع مصطفى را قاضى صاحب لوا * خيل آل مرتضى را مير با خيل و حشم\r\nافتخار اهل شرع از اقتدار علم و فضل * مفخر دهر از علوّ رتبه و قدر و همم\r\nناگهان از اقتضاى كلُ شىء هالك * بست رحل هستى و زد خيمه در ملك عدم\r\nبود از عزّ و شرف چون اهل سمنان را ملاذ * بهر تاريخش ، « ملاذ اهل سمنان » شد رقم « 2 » \r\n\r\nتاريخ فوت ملا محمد مرشدى زواره « 3 »\r\n سر اهل ارشاد ملّا محمد * كه نخل وى از صرصر دهر افتاد\r\nچو بد سرور اهل ارشاد از آن قوم * برآمد ز مرگش هزار آه و فرياد\r\nچو تاريخش از اهل ارشاد جستند * رقم زد خرد ، « سرورِ اهل ارشاد » « 4 » \r\n\r\nتاريخ وفات مولانا شاه مرتضى فقيه\r\n شاه سرير دانش ، آن مرتضاى اسلام * كز علم دين برآورد ، در عرصهء جهان ، نام\r\nآن بحر علم و دانش ، كز غايت تبحّر * مىبرد فضل ازو فيض ، مىيافت علم ازو كام\r\nآن قدوهء افاضل ، كز علم و فضل خواندش * علّامهء زمان دهر ، قطب زمانه ايّام \r\n\r\n\r\n","description":"","footnote":"\r\n( 1 ) . به سال 1003 ه . ق اشاره دارد .\r\n( 2 ) . به سال 1008 ه . ق اشاره دارد .\r\n( 3 ) . شرح احوال شاعر در فصل شعراى يزد درج شده است .\r\n( 4 ) . به سال 1008 ه . ق اشاره دارد .\r\n","page_name":" 209 ","page_number":257},
  {"content":"\r\n\r\n مست مى معارف ، آن فيض‌بخش عالم * كز جام او افاضل ، بودند جرعه‌آشام\r\nتا كامياب گردند ، خيل ملايك از وى * از كشور جهان زد ، در عرصهء عدم گام\r\nچون اهل علم و دانش ، اسلام را ملاذند * تاريخ فوت او شد ، « حيف از ملاذ اسلام » « 1 » \r\n\r\nتاريخ مباركباد آصف جاه آقا خضر\r\n بود تا روز عيد و گردش ايّام و سال و ماه * مباركباد روز عيد بر نوّاب آصف جاه\r\nكدامين عيد « 2 » ، آن عيدى كه بر پيشانى صبحش * بود نقش آيت بهروزى ايّام و سال و ماه\r\nكدام آصف وزيرى ، برخيا شانى قضا حكمت * كه بر بالاى قدرش اطلس گردون بود كوتاه\r\nخضر نامى كه ريزد آب حيوان از نى كلكش * فلك جاهى كه گُنجد در فضاى قدرش اين درگاه\r\nزُحَل در پاس او گردن نهد هر شام بىاجبار * فلك در خدمتش بندد كمر هر صبح بىاكراه\r\nبود هر روز صبحِ عيد و هر شب شام اقبالش * بود كارش همه نيكو و تدبيرش همه دلخواه\r\nنشيند چون صباح عيد بر مسند ملايك را * شود لفظ مباركبادى او زينت افواه\r\nرقم شد بهر تاريخ مباركبادى عيدش * « مباركباد روز عيد بر نوّاب آصف جاه » « 3 » \r\n\r\nتاريخ قيصريهء آصف جاهى آقا خضر\r\n به عهد شاه كيوان رتبه عباس * شهنشاه فريدون عدل جم داد \r\n\r\n\r\n","description":"","footnote":"\r\n( 1 ) . به سال 1009 ه . ق اشاره دارد .\r\n( 2 ) . اصل : - عيد .\r\n( 3 ) . به سال 1008 ه . ق اشاره دارد .\r\n","page_name":" 210 ","page_number":258},
  {"content":"\r\n\r\n عدالت شيوه‌اى كز رفع ظلمش * كهن ويرانهء عالم شد آباد\r\nسخاوت‌پيشه شاهى ابردستى * كه شد سيلىزن بحر از كف راد\r\nعطاگستر خديوى تاجبخشى * كه جودش حاصل او داد بر باد « 1 »\r\nخضر نام آصف او كآب حيوان * ز جوى چشمه‌سار كلك او زاد\r\nچنان كوشيد در معمورىِ ملك * كه رفت ايّام را ويرانى از ياد\r\nنظام ملك عالم داد ز آن‌سان * كه شد روح نظام الملك ازو شاد\r\nبه جويى كآبخورد خامهء اوست * نشان آب حيوان مىتوان داد\r\nز بهر زينت و آرايش ملك * ز فرط همّت و جود خداداد\r\nنمود احداث نوبازارى امسال * كه هرگز روى ويرانى مبيناد\r\nچه بازارى كه گويى زين كهن سقف * سپهر مشترى از نو شد ايجاد\r\nچو احداث بناى اين شد امسال * چو اتمامش به سال ديگر افتاد\r\nپى اتمام و احداث بنايش * دو زيبا مصرع تاريخ رو داد :\r\n« بقايش با بقاى عمر آصف » * « بقاى عمر آصف تا ابد باد » « 2 »\r\nخلل از گردش دوران مبادش * بود تا دور چرخ دير بنياد \r\n\r\nتاريخ پياده رفتن شاه دين‌پناه به مشهد رضا صلوات اللّه عليه\r\n على موسى جعفر ، امام جنّ و بشر * كه روح قدس به خاك درش فتاده به طوف\r\nبه خاك درگه او خسرو عجم ز عراق * پياده از سر اخلاص رو نهاده به طوف\r\nچو از كمينه غلامان اوست ، شد تاريخ : * « كمينهء بدرش مىرود پياده بطوف » « 3 » \r\n\r\nتاريخ دو حج گزاردن حضرت سيادت‌پناه مخدومى امير رفيع الدين حيدر معمّايى\r\n « پياپى زيارت‌كنِ كعبه را » « 4 » * ز ما بىنصيبان درود و سلام\r\n« ز لطف ابد شد دو حجّت نصيب » « 5 » * كه يا رب شود روزى خاص و عام \r\n\r\n\r\n","description":"","footnote":"\r\n( 1 ) . اصل :\r\n كه جودش حاصل داد است بر باد . \r\n( 2 ) . كاتب در متن زير مصراع اوّل عدد 1008 و زير مصراع دوم عدد 1009 را نوشته است كه هر دو خطاست . از مصراع اوّل به حساب جمل سال 1010 به دست مىآيد و مصراع دوم ، عدد 1009 . از آنجا كه سال در هر دو مصراع بايد يكسان باشد ، شاعر حرف « آ » در واژه « آصف » را برابر عدد 2 به حساب آورده . بدين ترتيب تاريخ بناى قيصريهء آقا خضر به سال 1010 ه . ق قطعى است .\r\n( 3 ) . به سال 1010 ه . ق اشاره دارد .\r\n( 4 ) . به سال 1011 ه . ق اشاره دارد .\r\n( 5 ) . به سال 1010 ه . ق اشاره دارد .\r\n","page_name":" 211 ","page_number":259},
  {"content":"\r\n\r\n ز بيت دوم مصرع اوّلين * بخوان بهر تاريخ طوف مقام\r\nاگر سال ديگر هم از لطف حق * نصيبت شود طوف بيت الحرام\r\nپى سال تاريخ حجّ سِوُم * بخوان مصرع اوّلين را تمام \r\n\r\nتاريخ ولادت پسر ناظم « 1 » مير محمد جعفر\r\n پس از نُه مه ايزد ز درج شرف * مرا گوهرى داد نيكو سرشت\r\nكه گفته‌ست صاحب خرد گوهر است * پسر خواه خوش صورت و خواه زشت\r\nپسر نزد اهل بصر كوكبى است * كه باشد طلوعش ز برج بهشت\r\nپسر بىبها ، دُرّ يك دانه است * كه گرديد از او بهره‌ور هركه كشت\r\nقلم بهر تاريخ مولود وى * « دُر درج ادراك و دانش » « 2 » ، نوشت \r\n\r\nلغز معمّا به اسم ملكى\r\n بشنو ز روى تعميه اسم مربّعى * كاو هست از اسامى ابناى روزگار\r\nربع نخست و ثلث دوم نيم ثالثست * حرف چهارمش كه دو چارست نصف چار\r\nگرديد آشكار كه هستند اين حروف * هريك فزون ز ديگرى امّا به يك قرار\r\nهريك فزون ز ديگرى امّا عجبتر آنك * بيرون و اندرونش مساوى است در شمار\r\nنصف نخست او كه قرين است با نشاط * تن راست روح ، خاصه به وقت گل و بهار\r\nگردد گشاده‌روى اگر نيم آخرش * در معنى است سوخته در لفظ تاجدار\r\nنقدش هزار مرتبه را چون كند زياد * نقد وى است مرتبه گر كم كند هزار \r\n\r\n\r\n","description":"","footnote":"\r\n( 1 ) . منظور سخى .\r\n( 2 ) . به سال 998 ه . ق اشاره دارد .\r\n","page_name":" 212 ","page_number":260},
  {"content":"\r\n\r\n سازى فزون دو مرتبه حرف آخرش * گردد به رمز حاصل اين اسم آشكار\r\nخواهى به طرز تعميه زين چار نقد اگر * نقدش همان درون وى است اى جمل نگار\r\nيا بى ز روى تعميه تاريخ اين لغز * گردد فزون چو مرتبه‌اى هريك از هزار \r\n\r\nبه اسم كمال\r\n اسم مربّعى كه بود آخرش سه ده * ثلثان آخر ، اوّل اين اسم در شمار\r\nكسرى كه حرف اوّل او دارد از اخير * دارد اخير هم ز دوم حرف برقرار\r\nزيب و نگار حرف بود از نقاط ليك * نه زيب‌دار آمده نه قابل نگار\r\nنصف نخست اوست موافق به روى ماه * نصف اخير اوست مشابه به رنگ يار\r\nپوشيده رخ كند چو شب خود بَدَل به روز * فرض است دفع كردنش از حكم كردگار\r\nچون ز آب دور گردد باشد شبيه او * ارضى كزو گياه نرويد چو شوره‌زار\r\nنصفى ز حرف اوّل و آخر مضاعفش * در جنب او كواكب چرخند ذرّه‌وار\r\nنصف اخير را چو كنى كم ز خود ، شود * تاريخ سال اين لغز از رمز آشكار \r\nو له فى الغزليّات\r\n آنجا روم كه بىخبران بيشتر روند * مستان به كعبه و عرفات دگر روند\r\nاين بتكده‌ست بارِ برهمن به رخصت است * بيت الحرام نيست كه ناخوانده در روند\r\nباشد همان عزيز به كنعان متاع مصر * صد كاروان اگر ز پى يكدگر روند \r\n* * *\r\n ز ضعفم قوّت آه و فغان نيست * سراپايم به غير از استخوان نيست\r\nبه غارت مىدهد از يك تبسّم * شكر چندان ، كه در صد كاروان نيست \r\n\r\n","description":"","footnote":"","page_name":" 213 ","page_number":261},
  {"content":"\r\n\r\n نديدم هيچ سودى از محبّت * كه در سوداى دل ، غير از زيان نيست \r\n* * *\r\n با آنكه دل نمىدهدم گُل بر او زنم * مىجويمش كه تيغ تغافل بر او زنم\r\nبود آن‌كه همنشينى گل بار خاطرش * كو « 1 » اين زمان كه طعنهء سنبل بر او زنم\r\nمن عندليب‌زادهء اين گلشنم كجاست * شاخ گلى كه نعرهء بلبل بر او زنم \r\n* * *\r\n كى مست مى عشق تو محتاج اياغ است * پروانهء اين شمع چه كارش به چراغ است\r\nآرايش گلزار بود از گل و نسرين * آرايش ماتمكده از پنبهء داغ است\r\nاز مى نبود مستى ارباب محبّت * لا يعقل اين باده خمارش ز اياغ است\r\nهر باغ كه بوى تو نيايد ز نسيمش * ريحان به رهش باعث خشكى دماغ است \r\n* * *\r\n كوى عشق است اين نه جاى زهد و طاعات است اين * دامنِ آلوده مىبايد ، خرابات است اين\r\nاينكه از هجرش سيه روزم نه از بخت بد است * كرده‌هاى ناپسندم را ، مكافات است اين\r\nبرنگردد هيچ كس نوميد ازين در ، خوش درآ * هرچه دارى مىخرند اينجا ، خرابات است اين\r\nبا حريفان خوب ننشسته‌ست شطرنجت سخى * پر مشو غافل به اندك بازيى « 2 » مات است اين \r\n* * *\r\n سرگرمىام ز گرمى خوى محبّت است * بىتابى دلم ز غلوى محبّت است\r\nپژمردنش ز آه دل آزردگان مباد * نخلت كه آب خوردهء جوى محبّت است\r\nاينجا نياز بايد ، عريان شدن چه سود * اين كعبه نيست ، اين سر كوى محبّت است \r\n\r\n\r\n","description":"","footnote":"\r\n( 1 ) . اصل : گو .\r\n( 2 ) . اصل : بازى .\r\n","page_name":" 214 ","page_number":262},
  {"content":"\r\n\r\n بىتابئى « 1 » اگر كنم از دوريت مرنج * كين اضطراب دل ، ز غلوى محبّت است\r\nمستىّ هركسى بود از جام مى سخى * مستىّ ما ز جام و سبوى محبّت است \r\n* * *\r\n يك بار بىدلى به تو پهلونشين نبود * كز هر طرف هزار طرف در كمين نبود\r\nبد مهرى زمانه به ما نيست اين زمان * كى بود روزگار كه با ما به كين نبود \r\n* * *\r\n سرسبز بهارى كه گلش روى تو باشد * خرّم چمنى كآبخور جوى تو باشد\r\nصد ساله پى شكر ، به يك سجده توان رفت * محراب اگر گوشهء ابروى تو باشد \r\n* * *\r\n باز در كوى محبّت ، فتنه سرگردان كيست * غمزه تعليم از كه دارد « 2 » ناز در فرمان كيست\r\nكيست بيّاع متاع ناز در بازار حُسن * شورش اهل محبّت بر در دكان كيست\r\nاز سيه‌بختان كه بر مهر و وفايش بسته دل * آسمان كين با كه دارد ، در كمين جان كيست\r\nشور محشر گرم مىبينم نمىدانم كه باز * از شهيدان محبّت پرسش ديوان كيست \r\n* * *\r\n كسى چه‌سان دل از آن تندخو بگرداند * ز قبله كس نتواند كه رو بگرداند\r\nز بس كه نام برآورده‌ام به بدنامى * به هركه رو كنم از شرم رو بگرداند\r\nاز آن به بندگى افتاده‌ام كه مىخواهم * كسى مرا بخرد گرد او بگرداند \r\n* * *\r\n\r\n\r\n","description":"","footnote":"\r\n( 1 ) . اصل : بىتابى .\r\n( 2 ) . اصل : دار .\r\n","page_name":" 215 ","page_number":263},
  {"content":"\r\n\r\n خو كرده‌ام به غم چه توان كرد عادت است * شادم ز تلخكامى هجران طبيعت است\r\nآسودگى بلاى دل دردمند ماست * بهبودِ حال ما نمكى بر جراحت است \r\n* * *\r\n سرت گردم به يك ديدن بخر جانى كه من دارم * كه ارزان است و بىمقدار چندانى كه من دارم\r\nبسوزد با همه سنگين‌دلى آخر دلت بر من * اگر آگه شوى از سوز پنهانى كه من دارم\r\nدلت نازم چه مىپرسى ز حال سينهء چاكم * كه معلوم است از چاك گريبانى كه من دارم \r\n* * *\r\n ز جعد زلف تو يك حلقه بىاسير مباد * بناى مهر و محبّت خلل‌پذير مباد\r\nكشند خار و خس از خوابگاه راحت ما * نصيب پهلوى ما بستر حرير مباد \r\n* * *\r\n ريخت خون هركه بود آن‌گه در بيداد بست « 1 » * بعد قتل عالمى زنجير عدل و داد بست « 2 » \r\n* * *\r\n گر شوى ز افغان من بيدار ، منع من مكن * زانكه بر مرغ سحر نتوان ره فرياد بست\r\nمنع شيرين گر توان كردن ز مهر كوهكن * كى توان راه خيالش بر دل فرهاد بست \r\n* * *\r\n از گلستانى كه هركس گل به دامن مىبرد * باغبان از ديدن گل ، رشك بر من مىبرد \r\n* * *\r\n مسكين سگى كه جسم من ناتوان خورد * جسم مرا سگى كه خورد استخوان خورد \r\n\r\n\r\n","description":"","footnote":"\r\n( 1 - 2 ) . اصل : تست .\r\n","page_name":" 216 ","page_number":264},
  {"content":"\r\n\r\n سوداى عشق خواه زيان باش خواه سود * از جان گذشته كى غم سود و زيان خورد \r\n* * *\r\n به اميد وفا تا كى در اين زندان توان بودن * بيا اى مرگ و از قيد حيات آزاد كن ما را \r\n* * *\r\n سر خونريز خود داريم و تنها برنمىآيد * كه كار اين‌چنين بىكارفرما برنمىآيد\r\nچو ميل دلبرى دارى ازين پس گرمتر پيش آ * ز مردم جان گرفتن بىتقاضا برنمىآيد\r\nز ما دلخستگان گر نقد دل خواهى تحمّل كن * زر از مفلس گرفتن بىمدارا برنمىآيد \r\n\r\nدر تاريخ فوت غياث نقشبند\r\n شهرهء دوران فريد روزگار * ثانى مانى ، غياث نقشبند\r\nآن‌كه بود از خامهء سحرآفرين * دست او را پايه بر جاى بلند\r\nمىخريدند آن‌كه نقش او به جان * صورت‌آرايان چين بىچون و چند\r\nبود پيش خامهء صورتگرش * صورت بهزاد و مانى ريشخند\r\nعاقبت از تختهء هستى بشست * نقش او بافندهء اين نه پرند\r\nخواهى ار تاريخ او از روى رمز * در حساب از نفى آحادش كنند\r\nسازم اين مصراع را بر تخته نقش * كرد رخ پنهان « غياث نقشبند » « 1 » \r\n\r\nمنتخب غزليّات\r\n خوشدلى بار دل ماست غم يار كجاست * دل سودازده و خاطر افگار كجاست \r\n\r\n\r\n","description":"","footnote":"\r\n( 1 ) . اشاره به سال 1010 ه . ق است . توضيح رمز اينكه منظور از « رخ پنهان كردن » انداختن حرف « غ » از « غياث » كه مىشود : « ياث نقش‌بند » - 1017 ، و چون آحاد آنكه عبارت از « الف - ا » و « ب - 2 » و « د - 4 » و مجموعا « 7 » است از 1017 كم شود ، 1010 به دست مىآيد .\r\n","page_name":" 217 ","page_number":265},
  {"content":"\r\n\r\n برهمن‌زادهء اين بتكده‌ام ننگم باد * گر بپرسم ز كسى حلقهء زنّار كجاست\r\nمنم آن بلبل دور از گل ناديده چمن * كه همه عمر ندانسته ، كه گلزار كجاست \r\n* * *\r\n نگاهبانى خود داد تا نگاه مرا * دگر به چشم نديد آفتاب ماه مرا\r\nبه زير چشم نگه كردنش به آن ماند * كه مىرود ز پى و مىخرد نگاه مرا\r\nنمانده‌ست به محشر اميد مغفرتم * مگر به لطف ببخشد خدا گناه مرا\r\nگناه‌كار چنانم ، كه در عذاب افتد * فرشته‌اى كه برد نامهء سياه مرا \r\n* * *\r\n كيست بيّاع متاع ناز در بازار حسن * شورش اهل محبّت بر در دكان كيست ؟\r\nاز سيه‌بختان كه بر مهر و وفايش بسته دل * آسمان كين با كه دارد ، در كمين جان كيست ؟\r\nشور محشر گرم مىبينم نمىدانم كه باز * از شهيدان محبّت پرسش ديوان كيست ؟ \r\n* * *\r\n ديگر بهار شد كه سوى دشت رو كنند * رندان هواى سبزه و ميل سبو كنند\r\nديگر ز پاى خُم نشود دور محتسب * زين باده قطره‌اى اگرش در گلو كنند\r\nگاهى كه مىكند نگهى خوب مىكند * كارى كه كم كنند نديدم نكو كنند\r\nاز آب ديده غسل سخى كن كه درخور است * ميخواره را به زمزم اگر شست‌وشو كنند \r\n* * *\r\n دل كه با جان چون محبّت الفت ديرينه داشت * با توام كرد آشنا از بس كه با من كينه داشت\r\nطالب اين بىاعتبارى بيشتر فهميده بود * كز محبّت خاطرى صافىتر از آيينه داشت \r\n* * *\r\n\r\n","description":"","footnote":"","page_name":" 218 ","page_number":266},
  {"content":"\r\n\r\n در ميان عاشقان مايل به بازار من است * از همه كوتاه‌تر گويا كه ديوار من است\r\nرشتهء زنّار و تار سبحه پيش من يكىست * آنچه زاهد سبحه نامش كرده زنّار من است\r\nپيش او بىقيمتيهاى من از بىطالعىست * ور نه صد چون يوسف مصرى خريدار من است\r\nاى سخى در عاشقى خون خوردن و دم نازدن * كار هركس نيست ، كار توست يا كار من است \r\n* * *\r\n دل را دگر به زنجير نتوان برش نگه داشت * چون برده بود بايست محكمترش نگه داشت\r\nهر دل كه سوخت خود را در آتش محبّت * بايد پى تبرّك خاكسترش نگه داشت\r\nاين دل كزو بجانم چون صيد زخمى اوست * بازش به او سپارم نتوان گرش نگه داشت \r\n* * *\r\n گر كند چشمت ز ما پرهيز دور از كار نيست * چشم من پرهيزد و از مردم بيمار نيست\r\nمىشود خوشحالى اغيار دامنگير من * ورنه از رفتن سر كويت چنان دشوار نيست\r\nنامسلمانم مخوان زاهد اگر تر دامنم * كفر در مى خوردن و ايمان به استغفار نيست \r\nو له فى الرباعيّات\r\n مجنون و غم فراق و چشم پرخون * ليلى و دل كباب و اشك گلگون \r\n\r\n","description":"","footnote":"","page_name":" 219 ","page_number":267},
  {"content":"\r\n\r\n آن ناله همى كند كه ليلى ، ليلى * وين نوحه همى كند كه مجنون ، مجنون \r\n* * *\r\n الماس بود حاصل چشم تر ما * دوزخ نبود به گرمى بستر ما\r\nاز سردى روزگار ايمن باشد * هر سبزه كه بردمد ز خاكستر ما \r\n* * *\r\n اى دوست مپرس كافتراق تو چه كرد * دور از تو به جانم اشتياق تو چه كرد\r\nبا سخت‌دلى دلت بسوزد بر من * گر با تو بگويم كه فراق تو چه كرد \r\n* * *\r\n روشن شده از شمع رخش خانهء عمر * لعلش به مسيح داده پروانهء عمر\r\nدورى و غم فراق او مىكشدم * آن نيست كه پر شده‌ست پيمانهء عمر \r\n* * *\r\n مهر تو جهانيان به جان نفروشند * يك ذرّه غمت به صد جهان نفروشند\r\nچيزى كه به صد هزار منّت بخرند * هرگز آن را به رايگان نفروشند \r\n\r\nو له فى المعميّات به اسم غنى\r\n شود غرق عرق خورشيد را از شرم پيراهن * زند از ناز دامن بر ميان چون آفتاب من \r\n\r\nرفيعى\r\n آستانش خاكبوس اهل ادراك آمده * بر در او ماه و مهر و مشترى خاك آمده \r\n\r\nشيخ\r\n با غير اگر نشيند اى دل چه شود * ور صحبت او گزيند اى دل ، چه شود\r\nگر غير پس از هزار خوارى يك بار * گرميى ز آن شوخ بيند اى دل ، چه شود \r\n\r\nآبل\r\n دو دل در عاشقى تا كى ، ز خود بگسل به غم خو كن * دل خون گشته را بر تار زلفش بند و يك رو كن \r\n\r\n","description":"","footnote":"","page_name":" 220 ","page_number":268},
  {"content":"\r\n\r\n\r\nزين\r\n ز عشقت غير بود آسوده خاطر * ز ريو آسان دل خود بردى آخر \r\n\r\nعليرضا\r\n چو خط بر عارضش بينم در آخر * مرا افزون شود مهرش در آخر \r\n\r\nامت\r\n همه شب آن‌كه شمع محفل ماست * خورشش چون نظر كنى دل ماست \r\n\r\nبابا شاه\r\n دل سرد شد ز مهر رخ مهوشان دهر * گرم آنكه ديد در رخ آن ماه‌روى شهر \r\n* * * \r\n[ 10 . 
  ] مير رفيع الدين حسين « 1 » رفع اللّه قدره\r\nاو نيز از اجلّه سادات طباطبائى است و نبيرهء عمّ سيادت و فصاحت پناه امير رفيع الدين حيدر معمّايى . سيّدى خوش فهم ، درست سليقه ، پاكيزه اطوار است و مشفقى تيزطبع ، كافى منش ، كارگزار « 2 » ، ذهن وقّادش نقّاد زر معانى و لطف عميمش چاره‌ساز گم‌گشتگان وادى پريشانى ، ديباچهء مكارم و خلاصهء اكارم است ، به محاسن فضل و افضال از اقران درگذشته و به كرايم افعال و اخلاق بر ابناى زمان فايق گشته ، قدمى دارد در طريق شفقت نسبت به ياران بلكه به ساير مردمان كارگزار ، و زبانى به گاه مباحثه و مكالمه خصوصا در مباحث حكميات و معقولات شكرنثار .\r\nشعر\r\n ستوده عادت و پاكيزه خوى و روشن راى * خجسته طلعت و شيرين كلام و فرّخ‌فال \r\n\r\n\r\n","description":"","footnote":"\r\n( 1 ) . در عرفات ، ص 434 دربارهء او آمده است : « اصل و مراتب درجات رفيع انسانى ، مير رفيع الدين كاشانى ، سيدزادهء آهسته ، خوش طبيعت ، به حالت خويش است و از اهل اين روزگار است . بامزّه حرف مىگويد . و مير حيدر معمايى نيز رفيقى * تخلّص دارد .\r\n عهدى چنين گذشت و كسى ياد ما نكرد * يك آفريده رو به غم‌آباد ما نكرد » \r\n( * ) . رفيعى صحيح و رفيقى اشتباه كاتب است .\r\n( 2 ) . اصل : كارگذار .\r\n","page_name":" 221 ","page_number":269},
  {"content":"\r\n\r\n جهان فضل و شرف ، عالم حيا و وفا * سپهر مجد و علا ، آفتاب عزّ و جلال \r\nمجملا ثمرهء شجرهء فضل و نيكو محضرى است ، و بغايت متّقى وضع و نفس الامرى است در زمرهء فضلا و اهل علم ، به وفور كاردانى و كفايت ، گوى مسابقت از همگنان مىربايد و روزگار فرخنده آثار را بر اقتناى محامد و مآثر ، مقصور و محصور مىگرداند و در زمرهء خوش‌طبعان و شاعران نيز به شعرشناسى مسلّم جمهور است و در مجلس مهرورزى و مودّت‌اندوزى مقدّم و دستور ، در اوايل جوانى و ايّام شباب به آشنايى عالى حضرت سيادت و فضيلت‌پناه ، حقايق و معارف آگاه ، علّامة العلما المحقّقين و برهان الحكماء المدقّقين ، ثالث المعلمين ، سلطان اساطين الفضلاء الخافقين ، مبدع الحقايق فى اصول الدين ، فيّاض نعم الحكم على المستفيدين ، حاميا للفضلاء و المتكلّمين ، معينا للاسلام و المسلمين ، اعظم اعاظم النجباء فى الاقاليم ، اعنى ظهر الملّة و عون الحكمه ميرزا ابراهيم « 1 » - لا زال ظلال افادته و حقايقه و معارفه و افاضته على مفارق الطالبين الى يوم الدين - به دار الاسلام همدان رفت و در مصاحبت و مجالست آن خلاصهء ذرّيهء خير البرايا در آن آب و هوا نشو و نما نموده به حسن مصاحبت وى به اعلى مراتب فضايل و كمالات ترقّى فرمود و در زمان وزارت اعتماد الدوله ميرزا سلمان جابرى « 2 » به اردوى معلّى رفته سيورغال كرامند در حوالى نهاوند جهت خود ساخت ، و الحال زياده از بيست سال است به همان سيورغال يا بعضى از آن ، در آنجا اوقات به بهترين وجهى مىگذراند ، و همواره معتقد فيه سلاطين و حكام باتمكين بوده ، مالكان ازمّهء حكم دار الملك همدان و قايدان اعنّهء آن ولايت سعادت‌نشان ، زواهر جواهر نصايح و خيرخواهى او را در حين مستى سلطنت و عين غفلت حكومت زيور سوار معصم شوكت و\r\n\r\n\r\n","description":"","footnote":"\r\n( 1 ) . « سيد ميرزا ابراهيم ظهير الدين ، از سادات طباطباى همدان بود . پدرش در همدان منصب قضا را داشت . مدّتى در نزد بزرگانى چون ميرزا مخدوم اصفهانى و مير فخر الدين سماكى تلّمذ كرده و از او اجازه گرفت . پس از درگذشت شاه طهماسب به همدان رفته و به تدريس پرداخت و هرچند امر قضا بوى محوّل شده بود ، لكن بيشتر نايبانش به قطع و فصل مرافعات مىپرداختند . او با دربار شاه عباس ارتباط داشت و طرف توجّه وى بود . مصنّفاتى دارد از آن جمله : حاشيه بر كشاف ، حاشيه بر اشارات الانموذج الابراهيميه و . . . در سال 1026 هجرى فوت شد . تاريخ تشيع ، ج 1 ، ص 288 .\r\n( 2 ) . شرح احوال وى در فصل شعراى قزوين مضبوط است .\r\n","page_name":" 222 ","page_number":270},
  {"content":"\r\n\r\nگوشوار عروس سلطنت مىگردانند و بدين واسطه حلّ و عقد مهام شرعيات آنجا به قبضهء آرايش اقتدارش درآمده در تشييد اركان دين و تمهيد بنيان شرع مبين ، شروع به نوعى مىكند كه زبان خواصّ و عوام آن طرف به شكر آن جارى و مذكور است و گاهى به اقتضاى طبع مستقيم و رأى صواب‌نما عمل نموده ، قضايا را بر وفق رضاى طرفين فيصل مىدهد . و در اين اثنا به جهت موزونيت به شعر گفتن توجّه نموده و ابيات رنگين و تواريخ دلنشين از لوح خاطر فيض مآثر به عرصهء ظهور مىرساند و تخلّص به نام نامى خود مىكند . در اين اوقات كه سنهء عشر و الف ( 1010 ) هجريه است فقير كثير التقصير به تقدير ايزد ملك قدير به آن صوب با صواب رفته ، جهت تجديد مراسم دوستى سابق آن حضرت از گنجخانهء فرايد « 1 » بلاغت درى چند گران‌بها در كنار مخلص به يادگار نهاد كه شعرشناس طبع ، با كمال وقوف و تتبّع از قيام نمودن به تعريف آن قاصر است و از توصيف آن افكار « 2 » به عجز و قصور معترف ، لاجرم عنان قلم از آن بازداشته به اين چند بيت اختصار مىنمايد و به ايراد اين قطعه از مدّاحى وى خود را قانع مىگرداند : « 3 »\r\nشعر\r\n جهان خلق و امير وفا رفيع الدين * كه ماه را به مكان تو احترام بود\r\nتو آن فصيح سخن‌گسترى كه گاه سخن * شكر ز غصّهء لفظ تو تلخكام بود\r\nچو بحر طبع لطيف تو موج گوهر زد * حديث قلزم و امثال آن حرام بود\r\nمرا به دست قلم گه‌گهى سلام فرست * كه يادگار دل دوستان سلام بود \r\nانتخاب غزليّاته\r\n سر دهم گر يك نفس اين آه آتشناك را * تا قيامت خرّمى نبود ، بساط خاك را\r\nجان نماند و دل كه در كوى تو خاكستر نشد * بعد از آن در پرده‌دار ، اين روى آتشناك را \r\n\r\n\r\n","description":"","footnote":"\r\n( 1 ) . اصل : فوايد .\r\n( 2 ) . ابكار ؟ .\r\n( 3 ) . در كاروان هند ، ص 722 ؛ ميخانه ، ص 619 ؛ عرفات ، ص 270 و . . . مطالب مختصرى در شرح احوال مير رفيع الدين ، آمده است ، به جهت معرّفى كامل وى توسط تذكره‌نويس ، از پرداختن بدانها خوددارى شد .\r\n","page_name":" 223 ","page_number":271},
  {"content":"\r\n\r\n وصل نامخصوص را دادم به اين هجران خاص * ما به از شهد دغل دانيم زهر پاك را \r\n* * *\r\n ز دست خوى تو دايم دلم غمين باشد * كسى كه دل به تو بدخو دهد چنين باشد\r\nرقيب مانع وصلم نمىتواند شد * مگر رضاى تو نامهربان چنين باشد \r\n* * *\r\n گرانى از درت اى شوخ بىوفا بردم * به آن جهان ز تو بدعهد ماجرا بردم \r\n* * *\r\n چه حالت است ندانم كه جانب تو گرفت * به هركه از تو ستم‌پيشه التجا كردم \r\n* * *\r\n عداوتم به رقيبان نماند « 1 » و مضطربم * كه بر طرف شدن عشق ازين شود معلوم \r\n* * *\r\n به قول بو الهوس از عاشق احتراز مكن * زبان طعنهء بدگو به هرزه باز مكن\r\nفريب وصل مده من به هجر خو كردم * شب فراق مرا بيش ازين دراز مكن\r\nنيازمندى ما رفع شد بگوييدش * كه خويش را به عبث ، سر گران ناز مكن \r\n* * *\r\n دور از تو نصيب دل ما رنج و عذاب است * عمرىست كه بيمار تو را ، حال خراب است\r\nما طاقت وصل تو نداريم ، همان هجر * بر دوزخيان پرتو خورشيد ، عذاب است\r\nوقت است كه بر هر دو جهان دست فشانيم * ما را كه به گلگونِ اجل پا به ركاب است\r\nاز فرط ظهورت نتوان در تو نظر كرد * بىپرده نهانى تو ، چه حاجت به نقاب است \r\n\r\n\r\n","description":"","footnote":"\r\n( 1 ) . اصل : دو .\r\n","page_name":" 224 ","page_number":272},
  {"content":"\r\n\r\n عيب است رفيع از تو كه عاشق شوى اكنون * زيبايى اين كار در ايّام شباب است \r\n* * *\r\n تو را چو بخت من اى مه به طرف بام كشيد * دلم ز طالع خود منّت تمام كشيد\r\nدو روزه دورى ما اين نتيجه داد ببين * كه همنشينى دشمن به صبح و شام كشيد\r\nبراى يكشبه و صلى كه نيم ساعت بود * هزار ساله ز من هجر ، انتقام كشيد \r\n* * *\r\n دل دعا گفت اى حريفان خاطر آسوده را * نوبت بيدارى آمد ، چشم خواب‌آلوده را \r\n* * *\r\n آن چشم فتنه‌جوى ميان من و رقيب * صحبت به هم رساند و تماشا نمىكند\r\nكوشش به هرزه چيست دلا گر حريف اوست * با مفلسى چو ما و تو سودا نمىكند\r\nاين مىكُشد مرا كه به اغيار نرگسش * ميل نگاه دارد و عمدا نمىكند\r\nتا كام خويش مىطلبى عاشق خودى * يوسف به هرزه منع زليخا نمىكند \r\n* * *\r\n گريهء ما عالمى را دل بسوخت * آب ما هم كار آتش مىكند \r\n* * *\r\n باز بحر ديده را سوداى طوفان تازه شد * سيل اشكم را به دامان عهد و پيمان تازه شد\r\nبلبلى را كز ترنّم سالها لب بسته بود * در گلستان وفا فرياد و افغان تازه شد \r\n\r\n","description":"","footnote":"","page_name":" 225 ","page_number":273},
  {"content":"\r\n\r\n دل نهاد هجر بودم يك نگه كردى و باز * خو به حرمان كرده‌اى را رنج حرمان تازه شد\r\nتا تو طرح عشقبازى در جهان كردى رفيع * رسم جانبازى ميان عشقبازان تازه شد \r\n* * *\r\n خيال زلف تو در كس قرار نگذارد * تصور نگهت هوشيار نگذارد\r\nطراوت گل رويت به دعوى آمده است * كه آب و رنگ به جوى و بهار نگذارد\r\nقرار داد دل بىقرار من اين است * كه تا به حشر مرا برقرار نگذارد\r\nشبى به كلبهء ما وعده كرد و مىترسم * كه باز گردش ليل و نهار نگذارد\r\nخوشا كسى كه به روزشمار همچو رفيع * ز دست ، دامن هشت و چهار نگذارد \r\n* * *\r\n اى داستان حسن تو در هر ولايتى * وى احسن القصص ز جمالت حكايتى\r\nخوش محضرى به خون من از تو تمام كرد * خطت كه بر صحيفهء خوبىست آيتى\r\nهرگز وصال دوست نصيب دلم مباد * گر در ضمير من گذرد هم شكايتى\r\nسر برنياورم به دو كون ار به هم رسد * از يارِ كم‌ْعنايتم اندك عنايتى \r\n\r\n","description":"","footnote":"","page_name":" 226 ","page_number":274},
  {"content":"\r\n\r\n مرديم از محبت و او را خبر نشد * داد از محبتى كه ندارد سرايتى \r\nو له فى القصايد\r\n از بهر سبق خدمت عهدش همى كند * روز گذشته تا به ابد بر تو افتخار\r\nوز رشك اينكه تا به ابد عهد عهد اوست * باشد ازل ز ننگ تقدم هميشه خوار \r\n* * *\r\n سرى كه بر خط فرمان ناكسان دارد * هزار مرتبه بهتر اگر نهم بر تيغ\r\nبه روز معركه با دشمن تو در گه رزم * چه لازم است كه من دست خود نهم بر تيغ\r\nبه دست خصم تو شمشير منعكس گردد * ز بس كه عاشق روى وى است دم بر تيغ \r\n* * *\r\n آن‌كه بىامر نافذش در باغ * نفتد بوى گل به دست نسيم \r\n* * *\r\n پيرانه سرم با صنمى عشق نهان است * فرياد كه باز اين دل صد ساله جوان است\r\nدر پيرى از آن غمزه دلم غرقه به خون گشت * آرايش اين باغچه در فصل خزان است\r\nما دل به تو داديم توكّلت عَلى اللّه * سودا به تو داديم اگر سود و زيان است\r\nزان خواست سپهر از پى تعظيم رفيعى * كز مجلسيان همه‌دانِ « 1 » همدان است \r\n* * *\r\n تاريك شد دو ديدهء من از نديدنت * اى نور چشم شاه ولايت ، ولايتى\r\nوصل تو را به هر دو جهان مىخرد رفيع * سودا كن ار چه نيست در اينت كفايتى \r\nو له فى التّواريخ\r\n پادشاه ربع مسكون شاه عباس آن‌كه چرخ * روز اوّل زد به نامش سكهء آخر زمان \r\n\r\n\r\n","description":"","footnote":"\r\n( 1 ) . اصل : همدان .\r\n","page_name":" 227 ","page_number":275},
  {"content":"\r\n\r\n شهسوار ملك ايران كز پى پابوس او * اصفهان پر شد همه از دودهء چنگيز خان\r\nآن‌كه در هفت آسمان تا نوبت عدلش زدند * خنده‌ها دارد فلك بر نوبت نوشيروان\r\nصحبتى آراست در نقش جهان كز وصف آن * نطق را در عجز حرفى مىنيايد بر زبان\r\nشب هزاران اختر از شمعش فروزان شد مگر * در زمين آمد درو بهر تماشا آسمان\r\nخواستم تاريخ اين صحبت ز پير عقل گفت * ثبت شد بر لوح خاطر ، « صحبتِ نقش جهان » « 1 » \r\n* * *\r\n شكر كز فيض ايزد متعال * شد مسخّر بتازگى شروان\r\nنيست شد آنچنان درو رومى * كه از ايشان نماند نام و نشان\r\nاز خدا بود فتح ، ليكن گشت * باعث فتح ، ميرزا سلمان\r\nآن‌كه مىزيبدش ز عزّ و شرف * كه بنازد به ذات او دوران\r\nو آنكه از روى قدر مىرسدش * كز غلامان او بود كيوان\r\nدو جهان بس نباشد ار خواهد * سايلى را نوازش و احسان\r\nميرزايى كه امر او را چرخ * نتواند كه گويد اين يا آن\r\nتابع راى او قضا و قدر * زير فرمان او زمين و زمان\r\nمىتواند گرفت اگر خواهد * تيغ تدبير او فضاى جهان\r\nسال تاريخ اين‌چنين فتحى * كه به صد داستان ، بيان نتوان\r\nاز دبير خرد چو جستم گفت * « فتح نوّاب ميرزا سلمان » « 2 » \r\n* * *\r\n\r\n\r\n","description":"","footnote":"\r\n( 1 ) . به سال 1009 ه . ق اشاره دارد .\r\n( 2 ) . به سال 986 ه . ق اشاره دارد .\r\n","page_name":" 228 ","page_number":276},
  {"content":"\r\n\r\n\r\nتاريخ پياده رفتن شاه دين‌پناه به زيارت امام ثامن على بن موسى الرضا - عليه التحية و الثناء -\r\n آن « شاه عجم » « 1 » كه نام ناميش * با « شاه نجف » مساوى افتاد\r\nسوى حرم امام هشتم * رو كرد كه جان فداى او باد\r\nگرديد پياده راه‌پيماى * وز سر كله غرور بنهاد\r\nچون بود پياده ايزدش نيز * از شهپر قدس بال و پر داد\r\nزان‌گونه به روى خاك رفتى * كآتش جهد از تحرك باد\r\nالقصه روانه گشت و رفتند * خلقى ز پىاش به خاطر شاد\r\nمن ماندم و اين دل گرفتار * و او رفت نشان سرو آزاد\r\nاين قافله را خدا نگهدار * وز چشم بد آفتى مبيناد\r\nدوران به از اين نديده وصفى * تا دور فلك شده‌ست بنياد\r\nزين حال كه كردمش بيان من * زين قصّه كه با تو كردمش ياد\r\nتاريخ چو جستم از خرد گفت : * « توفيق ابد رفيق او باد » « 2 » \r\n* * *\r\n به طوف مرقد سلطان دين ، شه ايران * ز اصفهان به خراسان پياده گشت روان\r\nز پيك عقل چو تاريخ سال جستم گفت * « پياده رهِ سلطان دين شه ايران » « 3 » \r\n\r\nتاريخ فوت مولانا عبد الحى\r\n زبدهء ارباب دانش ، قبلهء اصحاب زهد * آن‌كه گردون فضل او ، بالاى هفت اختر نوشت\r\nزبدهء كونين عبد الحى كه اسمش را خرد * بهر تعظيم مسمّى بر سر دفتر نوشت\r\nمفتى شرع محمّد قاضى دين على * نافذ الامرى كه احكامش فلك بر سرنوشت \r\n\r\n\r\n","description":"","footnote":"\r\n( 1 ) . مراد از شاه عجم ، شاه عباس است و « شاه عباس » به حروف ابجد برابر با « 439 » كه با « شاه نجف » مساوى با همين عدد مىشود .\r\n( 2 ) . به سال 1007 ه . ق اشاره دارد .\r\n( 3 ) . به سال 1008 ه . ق اشاره دارد .\r\n","page_name":" 229 ","page_number":277},
  {"content":"\r\n\r\n ناگهان زين خاكدان ميل رياض خلد كرد * آبخوردش را فلك بر چشمهء كوثر نوشت\r\nبود دانشور از آن دست قضا بر لوح قبر * بهر تاريخ وفاتش ، « موت دانشور » « 1 » نوشت \r\nو له فى اللغز\r\n چيست آن مارهاى كهنه و نو * در درازى ز عوج برده گرو\r\nدوش بر دوش يكدگر خفته * در درون گرد بر جبين رفته\r\nگر بر ايشان نهى دو صد من بار * خفته‌اند و نمىكشند آزار\r\nهمه معمورها به دَم دارند * ليك خالى از آن شكم دارند\r\nمارها گر ميان گسسته شود * خلق را كار و بار بسته شود\r\nزندگانىّشان بود ز لگد * چه ز حيوان چه ز آدمى چه ز دد\r\nهركه برداشت زين لغز پرده * گوى فكر از جهانيان برده \r\nو له فى الرباعيّات\r\n امشب كه نگار من به فرمانم بود * ياقوت لبش به كام دندانم بود\r\nمىخواست دلم كه بوسه هم بستانم * امّا چكنم نعوظ شيطانم بود \r\n* * *\r\n اى صد چو مسيح نور طفل خردم * وى صد چو كليم وقف طور خردم\r\nچون صبح دوم سياهى از شب برود * گر سايه بر او فتد ز نور خردم \r\n\r\nاز براى طاق كسرى گفته شد\r\n طاقى كه نظير خود در آفاق نديد * در روى زمين به كفر خود مىنازيد\r\nاز آمدنت چو بوى اسلام شنيد * پيراهن خويش بر تن از غصّه دريد \r\n* * *\r\n اى شب كه هزار شب به خود دوخته‌اى * وز بىصبحى مرا جگر سوخته‌اى \r\n\r\n\r\n","description":"","footnote":"\r\n( 1 ) . به سال 1008 ه . ق اشاره دارد .\r\n","page_name":" 230 ","page_number":278},
  {"content":"\r\n\r\n شاگردى زلف او نكردى روزى * اين دور و درازى ز كه آموخته‌اى \r\n* * *\r\n امشب كه حريف دشمنانم بودى * نه يار من و نه همزبانم بودى\r\nدل ترك علاقه كرده بود از جانم * با آنكه تو در ميان جانم بودى \r\n* * *\r\n هرچند چو خورشيد سراپا هنرم * در « 1 » راه تو از گياه بىقدرترم\r\nدر كوى تو ره به هيچ سويى نبرم * با آنكه دو چشم عقل را نور گرم \r\n* * *\r\n امشب كه نگارم آن بت باده‌پرست * در ميكده با هزار غوغا بنشست\r\nخوش‌وقت دلم كه همچو مستان الست * لب بر لب او نهاد و جان بر كف دست \r\n* * *\r\n حالى دارم كه زار مردن به ازوست * يارى دارم كه در وفا زن به ازوست\r\nافسوس كه عمر خويش ضايع كردم * در دوستىِ كسى كه دشمن به ازوست \r\n\r\n[ 11 . 
  ] ابو تراب بيگ نفعه اللّه بانفاسه\r\nقرّة العين و ثمرة الفؤاد جناب وزارت‌پناه آصف‌جاه خواجه زين الدين على بيگ انجدانى است كه مدّتهاى مديد به وزارت ايالت و حكومت دستگاه وليجان سلطان تركمان در بلدة المؤمنين كاشان اشتغال داشت و در محلّ نزاع و جدال اويماق شاملو و تركان در قبل كردن كاشان دقيقه‌اى از دقايق حزم و احتياط در ضبط ملك و مال مسلمانان و ناموس شيعيان نامرعى نگذاشت ، و الحق آداب خدمت سلاطين و استحقاق مسند وزارت و سرير نصفت از استعداد او لايح و پيدا بود و آراستگى ظاهر و آزرم خلايق و مكارم اخلاق و محاسن اوصاف از شيمهء اطوارش واضح و هويدا ، و در تقرير مدعيات عمّال و اصحاب قلم و ارادت حكّام و اهل ديوان ، دلايل لايحه و براهين واضحه بر رعايا و ارباب حوالات اقامت مىساخت و در\r\n\r\n\r\n","description":"","footnote":"\r\n( 1 ) . اصل : وز .\r\n","page_name":" 231 ","page_number":279},
  {"content":"\r\n\r\nتدبير ضبط مدن و سياسات و در حفظ قلاع و نگاهداشت ولايات ، خيالات ثاقب و انديشه‌هاى صائب از خاطر وقّاد انگيخته ، رايت كاردانى و مفاخرت برمىافراخت و نيز در محاسبات ديوانى قصب السّبق از اقران مىربود و به مفتاح خامهء گوهربار ، ابواب فيض و فتوح بر روى دلهاى حكام و ارباب دولت مىگشود ، و در ابلاغ سخن قدرت و مهارتى كه او را بود هيچ كس را از وزراى زمان نبود ، چنانچه هر قسم كتابتى كه خواستى و هر نوع مدعايى كه داشتى ، بىفكر و تأمّل قلم برگرفته بىحشو و قصور نوشتى و سواد كتابات مغلّظه و خطوط مشكله و كتب و رسايل تركى و عربى بىتصحيف و غلط خواندى ، ليكن چون بخت مساعدت و طالع معاضدت وى نكرد ، بعد از عزل وليجان سلطان از كاشان به همراهى وى به اردوى پادشاه گيتىستان ابو المظفّر شاه عباس صفوى الحسينى - خلّد اللّه ملكه و عدله و احسانه على مفارق الانام الى يوم القيام - ، رفته حكومت الكاى دماوند جهت سلطان مشار اليه گرفت و همراه معسكر وى به آن‌جانب رفت ، و چون آن ولايت مضرب خيام آن سلطان بىوفا گرديد به سبب توقّعى كه ازو داشت و به فعل نمىآمد به نكايت قهر وى به سرحدّ شهادت رسيد . لجمال الدين محمد بن عبد الرزاق اصفهانى « 1 » :\r\nشعر\r\n تا كى اى دل تو در اين مزبلهء ديو ز حرص « 2 » * خويشتن را به ره عقل و خرد گُم بينى\r\nبر جهانى چه نهى دل كه پس از آز و نياز * موج آفت را بر چرخ تلاطم « 3 » بينى \r\n\r\n\r\n","description":"","footnote":"\r\n( 1 ) . جمال الدين محمد بن عبد الرزاق اصفهانى : از بزرگ شاعران مديحه‌سراست كه ممدوحان وى آل ساعد ، آل خجند و ملوك خوارزمشاهيه بودند . به سال 599 يا قبل از آن فوت شده است . هم عصر خاقانى و مجير بيليقانى بود . « برگرفته از : الذريعة ، ج 9 ، ص 202 »\r\nديوانش به تصحيح اديب نيشابورى در سال 1310 شمسى در طهران طبع شده است . وى قصايد غرايى به سبك پيشينيان سروده و در عين اينكه ساده‌تر سخن گفته ، از شيوهء نظامى و خاقانى و انورى متأثر بوده و در مواعظ و حكم به سنايى تأسّى جسته . در اثر كدورتى كه از شعر مجير بيليقانى از شاگردان خاقانى در قدح اصفهان سروده شده بود ، به جوش آمده چنين گفته :\r\n كيست كه پيغام من به شهر شروان برد * يك سخن از من بدان مرد سخندان برد \r\nديوان وى در سال 1320 نيز به كوشش استاد وحيد دستگردى در تهران چاپ شده . تاريخ ادبى ايران ، جلد دوّم ، ص 680 و 980 .\r\n( 2 ) . اصل : حرس .\r\n( 3 ) . اصل : طلاطم .\r\n","page_name":" 232 ","page_number":280},
  {"content":"\r\n\r\n در سرايى چه نهى رخت كه در ساحت او * فتنه را تا به لب گور تصادم بينى\r\nاندر او بر علم رايت صبح صادق * صبح كاذب را پيوسته تقدّم بينى\r\nسر هر باهنرى زير پى بىخردى * پاى هر بىخردى بر سر انجم بينى\r\nرو بشو نقش اميد از رخ آيينه دل * تا هم از خويشتن آن لحظه تبرّم بينى \r\nامّا مخدوم‌زادهء مشاراليه بعد از قضيهء والد بزرگوار به سبب صغر سن از شغل پدر استعفا كرده از آنجا به كاشان آمد و بعد از مصادره و مؤاخذهء ، كنج خمول و انزوا اختيار فرمود و گاهى به سبب موزونيت ذاتى و مخالطت موزونان ، به گفتن شعر غزل توجّه مىنمود و در اين اثنا به سلسلهء حكما نسبت خويشى پيدا كرده ، متأهّل شد و بعد از آن به اردوى معلّى رفته چندگاه ديگر به وزارت نظارت‌پناه حكومت دستگاه مقصود بيگ ناظر بيوتات خاصّهء شريفه پادشاه عالم‌پناه اشتغال ساخت و بالاخره چون نشئهء مزاجش عالى افتاده بود ، آن را نيز از خود رفع كرده يكبارگى به وادى شاعرى پرداخت و در اندك مدّتى در آن وادى ترقّى كلى كرد چنانچه سركشان و گردن‌فرازان اين طايفه ، معتقد و تابع وى گشتند و بسيارى از مستعدان و ارباب فضل تصديق شاعرى وى كردند و اشعارش را طوعا و رغبة شنيده و در سفاين و غزليّات خود درج ساختند . و بىشائبهء تكلّف ، جوانى است به كمال صورت و سيرت آراسته و حاوى بسيارى از حيثيات و كمالات گشته ، شكسته نستعليق را نيكو مىنويسد و املاء درست و انشاء پسنديده دارد ، و در علم حساب و سياقت سليقه‌اش به حسب ارث و استحقاق موافق است ، و در وادى تمييز شعر و فهميدن ابيات مشكله ، طبعش به غايت مطابق و در ميان ارباب طبع و جماعت شاعران چون بدر است در ميان ديگر ستارگان ، و غزليات و منظوماتش مفرّح القلوب و فرح‌افزاى خواطر عاشقان و غمزدگان . و نيز در التيام صدور اكابر دوران و ائتلاف « 1 » قلوب اهالى زمان حالت نيكو دارد و در مخالطت و مصاحبت آنچه بايد و شايد بر وجه اتمّ به ظهور مىآرد ، امّا چون در اوايل شاعرى و جوانى است و از سنّش چندانى نگذشته ، گاهى در بحث‌ها زود به كلفت و جدل مىرساند و مع هذا سخنان پخته و حرفهاى درست از طبع گوهرخيزش به ساحل ظهور مىرسد . چنانچه راقم اين حروف را بعد از ترك\r\n\r\n\r\n","description":"","footnote":"\r\n( 1 ) . اصل : ابتلاف .\r\n","page_name":" 233 ","page_number":281},
  {"content":"\r\n\r\nتذكره‌نويسى و توبه از آن شغل خطير لازم شد بلكه واجب ، كه بار ديگر سر قلم شكسته رقم را از دوات مشكين شمامه تر سازد و نام نامى آن جناب را با اشعار برگزيدهء وى داخل اين نسخهء خيرمآل گرداند . لاجرم در شهور سنهء عشر و الف هجريه ( 1010 ) اين چند كلمه مرقوم كلك مكسور اللّسان گشت و نتايج طبع و نسايج خاطر نقّاد آن حضرت در اين اوراق مثبّت شد ، بمنّه وجوده .\r\nانتخاب اشعاره « 1 »\r\n ساقى بده آن جام كه ماه شب تار است * آن لاله كه گلگونهء رخسار بهار است\r\nآن باده كه چون قطرهء باران بهارى * شويندهء گرد از رخ گلهاى عذار است\r\nآن مى كه ز بس روشنى از سينهء مستان * چون شعلهء فانوس عيان در شب تار است\r\nآن مى كه ز عكسش بدن مست پس از مرگ * گويى كه بدخشان به ته سنگ مزار است\r\nدر مجمع اجسام نشاط دل و جسم است * در مجلس ارواح گل جيب و كنار است\r\nآن شعله كه بر وى چو فتد پرتو خورشيد * گويى كه بر آيينهء خورشيد غبار است\r\nما گل نشناسيم كه پيش نظر ما * خاك مى گلرنگ به از خون بهار است\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n ساقى بده آن شمع سراپردهء جان را * آن شعله كه از عكس كند شعله دخان را \r\n\r\n\r\n","description":"","footnote":"\r\n( 1 ) . در نزاكت طبع ، جزالت الفاظ ، دقّت معانى ، ذوق فن طالع شهرت بسيار دارد و الحق سلسله جنبانى ارباب سخن مىكرد . در اوايل حال كمال ملاحت و صفاى حسن داشت ، وقتى شاه عباس به استقبال يعقوب خان ذو القدر به شيراز آمد ، وى . . . در اردوى آن شهريار بود و گاهى ، كامى تخلّص مىكرد . وحشتى كاشى نسبت به وى در كمال گرفتارى بود ، چنانچه در يكى از غزلها گفته ، مرا به كوثر وصل ابو تراب رسان . بعد ذلك مدتى وزارت مقصود بيگ ناظر ، مىكرد و الحال مدّتى است كه به سبب بىعنايتى پادشاه فى الجمله فرونشسته ، چنانچه مدّتى است كه از نهال فكرتش گل تازه‌اى سر نزده . در هزار و بيست و هفت خبر فوتش را در گجرات شنيدم . « برگرفته از : عرفات ، ص 104 »\r\nدر تذكرهء ميخانه ، ص 416 ، ماده تاريخ منقوش بر گور ابو تراب چنين آمده است : قدوهء شاعران ايران كو ، كه مىشود 1025 .\r\n","page_name":" 234 ","page_number":282},
  {"content":"\r\n\r\n چون سينهء عاشق سر انگشت بسوزد * گر دست به پهلو بنهى شيشهء آن را\r\nآن مهر كه گر پرتوش افتد به معادن * ياقوت كند پارهء سنگ يرقان را\r\nدر جدول اگر عكس گل چهره‌اش افتد * بر خار چمن شعله كند آب روان را\r\nتا حشر از او لالهء بىداغ برويد * زين باده اگر آب دهى لاله‌ستان را\r\nآن باده كه بستان به گه بردن نامش * در چشمهء خورشيد بشويند دهان را\r\nآن باده كه ما زندهء جاويد به اوييم * گو مرگ در آغوش بكش شاهد جان را\r\nما خشك‌لبان تشنهء ديدار شرابيم * چون كاسهء ما گشت تهى خانه خرابيم \r\n* * *\r\n ساقى بده آن باده كه خون دل كان است * آن مى كه چو جان در بدن شيشه نهان است\r\nآن شعله كه در ديدهء گم گشته به راهش * چون آتش طور از شجر تاك عيان است\r\nشمع لكن شيشه كه چون چهره برافروخت * پروانهء جان گرد سرش در طيران است\r\nآن بادهء صافى كه ز جامش بتوان ديد * هر راز كه در سينهء افلاك نهان است\r\nروشنگر آيينهء عيش دل ما شو * زان مى كه بَرِ نور رخش شعله دخان است\r\nما طاقت هجران مى ناب نداريم * بر هفتهء ما بار شبِ جمعه گران است\r\nمخمور چو در محكمهء حشر درآييم * اوّل سخن از دعوى غبن رمضان است\r\nما خشك لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n مطرب نفسى همنفس دردكشان شو * از باده لبى تر كن و مضراب زبان شو\r\nدر بزم درآى و ز هلال سر ناخن * برهم زن هنگامهء ماه رمضان شو\r\nدر كينهء ما چرخ به زهّاد شريك است * در عيش تو هم از خدم پير مغان شو\r\nچون كاسهء همسايه به هر جام كه گيرى * از نغمه عوض بخش دل دردكشان شو\r\nآن باده كه در شيشهء طنبور نهان است * در جرعهء تأثير كن و ساقى آن شو \r\n\r\n","description":"","footnote":"","page_name":" 235 ","page_number":283},
  {"content":"\r\n\r\n ساقى نفسى شد كه رخ جام نديديم * چون مهر به مشّاطگى شاهد كان شو\r\nبىساغر مى مجلس ما نور ندارد * برخيز و به آوردن خورشيد روان شو\r\nما خشك لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n ساقى بده آن مى كه به نورش گهر خويش * پشت شجر طور شكست از شجر خويش\r\nآن باده كه پروانه چو لب تر كند از وى * گيرد سر صد شمع به مقراض پر خويش\r\nآن شاهد بدخو كه چو عارض بفروزد * خورشيد تعقّل نكند بر زبر خويش\r\nتا آفت چشم بد زهّاد نبيند * سوزد بر او شعله سپند شرر خويش\r\nاز جامش اگر راتبهء نور نگيرد * خورشيد به بازار نيارد قمر خويش\r\nدر كاسهء سر عقل شود مست به بويش * خشت خُم او گر بنهى زير سر خويش\r\nدر كار دل‌سوختگان كن مى نابى * تا چند بسازيم به خون جگر خويش\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n ما دلشدگان را چمن عيش مقام است * آن روضه كه سرو و گلش از شيشه و جام است\r\nباغى كه ز عكس رخ گلهاش مه نو * تا بر زبر او برسد ، ماه تمام است\r\nآن بقعهء پرفيض كه از كثرت انوار * چون شام از آنجا گذرد صبح خرام است\r\nدر ميكده ساقى دل ما برد همانا * نشنيده كه در صحن حرم صيد حرام است \r\n\r\n","description":"","footnote":"","page_name":" 236 ","page_number":284},
  {"content":"\r\n\r\n درويشى ميخانه كم از سلطنتى نيست * اينجا بدل تاج و نگين ، شيشه و جام است\r\nساقى دل مفلس‌شدگان را به كف آور * زان نقد كه اكسير زر ناقصِ كام است\r\nروزى كه بود جام تهى در نظر ما * خورشيد نهان در پس صد پردهء شام است\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n دى مغبچه مى خورد و به ما جام فرستاد * بهر لب ما بوسه به پيغام فرستاد\r\nدانست كه ما تشنه لب و گرسنه چشميم * افروخته گشت و سوى ما جام فرستاد\r\nزان آب شرر قطرهء ، كه هرجا كه فروماند * آتش ، بر او شعله به پيغام فرستاد\r\nهنگام گرفتارى مه ، صد حشر نور * عكسش به سر تيرگى شام فرستاد\r\nتا مايه كند مهر سوى پرتو جامش * هر شام قمر را ز پى وام فرستاد\r\nهر مرغ كه بنشست دمى بر سر تاكش * صد فقرهء تهديد سوى دام فرستاد\r\nقسّام قضا در عوض عيش دو عالم * اين قسمت رندان مىآشام فرستاد\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n در كوى خرابات بلا را گذرى نيست * بر دردكشان خيل الم را ظفرى نيست\r\nخمخانه سپهرى است بروجش همه نارى * وين طرفه كه در ساحت آن شور و شرى نيست \r\n\r\n","description":"","footnote":"","page_name":" 237 ","page_number":285},
  {"content":"\r\n\r\n چرخى است منوّر كه طلوع مه و مهرش * موقوف به آمد شد شام و سحرى نيست\r\nافروختن من ز فروغ لب ساقى است * وين طرفه كه بر باده نمك را ظفرى نيست\r\nميخانه گلستان شد و خم كان گهر گشت * ساقى به گه فيض ، كم از ماه و خورى نيست\r\nساقى بده آن آب كه در پاكى و گرمى * چون قطرهء او در دل آتش شررى نيست\r\nآبى كه چو بر آتش سوزنده فشانى * ياقوت صفت قطرهء او را ضررى نيست\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n ساقى بده آن باده كه آب رخ نور است * آن آب كه گويى خلف آتش طور است\r\nآبى كه به دل‌گرمى او ، سوى تن مست * در فصل زمستان بدل موى سمور است\r\nآن باده كه در خم چو زند جوش ، تو گويى * صد شعلهء افروخته در حبس تنور است\r\nدر جام مى و ساغر خورشيد توان ديد * فرقى كه در آيينهء خورشيد و بلور است\r\nساقى بده آن آب فرح‌بخش كه يادش * در حلقهء ماتم‌زدگان مايهء سور است\r\nمستى كه شبى مى نخورد صبر و قرارش * چون بندهء عاصى به شب اوّل گور است\r\nدر ساغر خمّاز ضرور است مى ناب * زان‌گونه كه در كاسهء سر عقل ضرور است\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n واعظ كه بود طاير بيهوده‌سرايى * در قافلهء اهل ريا هرزه درايى \r\n\r\n","description":"","footnote":"","page_name":" 238 ","page_number":286},
  {"content":"\r\n\r\n مرغ قفس شيد كه طوطى صفت آموخت * در مكتب عرفان خدا ، لفظ خدايى\r\nراضى شده از گل به نظر كردن دورى * قانع شده از باغ به پيغام صبايى\r\nعمرى است كه تا زاهد افسرده اسير است * در كشور ابليس پى كسب هوايى\r\nچون بنده كه از خدمت مخدوم گريزد * هر روز از آن خطّه گريزند به جايى\r\nدر گردنشان تا غل شيطان ننمايد * از غايت تزوير بپيچند ردايى\r\nزين هرزه درايى دل ما زنگ برآورد * ساقى برسان جام مى زنگ‌زدايى\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n ساقى چو مه روى ترا در نظر آريم * گويى كه سر از روزن خورشيد برآريم\r\nنور بصر از مهر به دريوزه بگيريم * تا حسن سراپاى ترا در نظر آريم\r\nاز فيض تو رونق‌شكن دُرّ يتيم است * هر دُر كه ز درياى تفكّر به درآريم\r\nدر ذائقهء سامعه بس نوشگوار است * چندان‌كه ز بستان طبيعت ثمر آريم\r\nچون فكر به دريوزه فرستيم سوى چرخ * بس تحفه كه از ملك قضا و قدر آريم\r\nاز تلخ عدو ذوق طبيعت نشود كم * بر حنظلش از تنگ شكر صد حشر آريم\r\nته جرعه به جام مه و خورشيد فشانيم * آن لحظه كه با ساقى و ساغر به‌سر آريم\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n هرچند كه در حلقهء احباب نشستيم * گويى كه كتان‌پوش به مهتاب نشستيم\r\nديديم كه از صحبت ما سخت ملولند * گر پهلوى اين طايفه در خواب نشستيم\r\nشد عمر به تلخى ز كف از بس كه به هر دم * در مرگ وفادارى احباب نشستيم\r\nتا ژاله صفت لطمه‌خور بحر نگرديم * چون قطرهء نيسان به ته آب نشستيم\r\nبا مردم چشم از همه كس گوشه گرفتيم * بر خوان دل خود به مى ناب نشستيم \r\n\r\n","description":"","footnote":"","page_name":" 239 ","page_number":287},
  {"content":"\r\n\r\n كرديم مى صاف ز خون جگر خويش * آسوده ز درد سر اصحاب نشستيم\r\nساقى بده آن مى كه به دل‌گرمى حفظش * با كشتى صد پاره به غرقاب نشستيم\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n بيهوده چه دل در غم اغيار ببنديم * آن به كه لب از شكوهء بسيار ببنديم\r\nكو مطرب مه‌روى كه از دست غم او * طنبوره صفت صد جا زنّار ببنديم\r\nبر مسطر قانون وى از خطّ شعاعى * بهر ورق عيش و طرب تار ببنديم\r\nتا دور شود چشم بد از تير كمانچه * راه نگه ديدهء اغيار ببنديم\r\nتا غير به عودش نبرد بوى ز غيرت * چون آتش سوزان ره هر خار ببنديم\r\nتا زهره به چنگش نزند چنگ ره چرخ * از دود دل و آن شرر بار ببنديم\r\nبا اين همه اسباب فرح گر نبود مى * بر خويش در عيش به ناچار ببنديم\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n بيرون كنم از سينه غم خصم دژم را * در كعبه چرا جاى دهم خيل صنم را\r\nبا طبع من اين مدّعى از شعر چه لافى * بر شعله چرا جلوه دهى شاخ بقم را\r\nخود را به من ار خصم بسنجد عجبى نيست * چون جاى به پهلوى وجود است عدم را\r\nكلكم بود آن شعله كه از دود وى افتاد * آتش به درون گرم‌زبانان عجم را\r\nهرچند دهد مشك ، برابر نتوان كرد * با آهوى صحراى ختا ، صيد حرم را\r\nاز دست عدو مفلس عيشم مگر از لطف * ساقى بگشايد در گنجينه جم را\r\nساقى دو سه جام از پى هم قسمت ما كن * تا برق شود خرمن ديرينه غم را\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * *\r\n\r\n","description":"","footnote":"","page_name":" 240 ","page_number":288},
  {"content":"\r\n\r\n من كيستم آشفته دلى ، خانه خرابى * در بحر غم افتاده چو ماهى به سرابى\r\nدر دهر بود خانهء ويرانهء جسمم * چون در دم طوفان به سر بحر حبابى\r\nبر چرخ بود كوكب سيّارهء بختم * چون نقطهء بيهودهء كاتب به كتابى\r\nپيوسته بود بر سر سيلاب سرشكم * اين چرخ نگون ، همچو پلى بر سر آبى\r\nيك لحظه نكردم ز گرفتارى غفلت * كارى كه به محشر بودم چشم ثوابى\r\nدانم كه به صحراى قيامت چو درآيم * افتند به دنبال سرم خيل عذابى\r\nبا اين همه چون شعله نيابم ضرر از نار * گر ساقى كوثر دهدم جام شرابى\r\nما خشك‌لبان تشنهء ديدار شرابيم * چون كاسهء ما گشت تهى ، خانه خرابيم \r\n* * * و له\r\n باز جان از تنم گريزان است * برده بويى كه وقت هجران است\r\nخانهء تن ز گريه در كاهش * همچو عالم بگاه طوفان است\r\nچشم روشن ز اشك در بينش * همچو خورشيد روز باران است\r\nطرفه ملكى است ملك غم كه در او * درد ، درمان و درد درمان است\r\nطرفه شخصىست شخص دل كه برو * وصل ، هجران و وصل هجران است\r\nدل زارم درون سينهء تنگ * شخص يعقوب و بيت احزان است\r\nديده‌ام در ميان كثرت اشك * همچو يوسف به چنگ اخوان است\r\nدرد در جيب دل نهان دارم * داغ در آستين جان دارم\r\nدرد چون ز آسمان فرود آيد * بيدلان را به جان فرود آيد\r\nنيست جز غم به چرخ مائده‌اى * كه دلم را به خوان فرود آيد\r\nنيست جز داغ در زمانه گلى * كه سر من به آن فرود آيد\r\nدُرِّ اشك از جگر به دامن من * كاروان كاروان فرود آيد \r\n\r\n","description":"","footnote":"","page_name":" 241 ","page_number":289},
  {"content":"\r\n\r\n گل داغ از فلك به سينهء من * گلستان گلستان فرود آيد\r\nگر به كشتى مكان كنم به تنم * تير از بادبان فرود آيد\r\nور به صحرا گذر كنم به سرم * خانهء آسمان فرود آيد\r\nاشك پروردهء سفينهء ماست * داغ دل خانه‌زاد سينهء ماست\r\nما كه بُندار بندر جگريم * كيسه‌پرداز معدن نظريم\r\nنبود در وجود ما نفعى * بحر بىدرّ و ابر بىمطريم\r\nنبود در نمود ما اثرى * گريهء شام و نالهء سحريم\r\nگرچه بر روى ما درى نگشود * شرمسار از دعاى بىاثريم\r\nورچه از سينه زنگ غم نزدود * خجل از گريه‌هاى چشم تريم\r\nهر كجا شمع عارضى افروخت * ما چو پروانه خصم بال‌وپريم\r\nهر كجا آتشىست ما خاريم * هر كجا شعله‌اىست ما شرريم\r\nهدف تير عالم دو نيم * آلت امتحان گردونيم\r\nتا در اين شهر بند امكانيم * يوسف تنگناى زندانيم\r\nعكس مهريم و فرش رهگذريم * نور چشميم و خاك ميدانيم\r\nتيره‌بختيم و شمع خورشيديم * تيره‌روزيم و آب حيوانيم\r\nهركجا دست غصّه ، دامانيم * هر كجا چنگ غم ، گريبانيم\r\nهركجا داغ ، سينهء پهنيم * هر كجا اشك ، چشم گريانيم\r\nاشك در خاك و خون كشد ما را * شاخ ببريدهء گلستانيم\r\nناله از ضعف تن برد ما را * خار بركندهء بيابانيم\r\nتيرگى از چراغ ما نرود * تيره‌رويى ز داغ ما نرود\r\nبر سر كوى غم زمينگيرم * وز شب هجر پاى در قيرم \r\n\r\n","description":"","footnote":"","page_name":" 242 ","page_number":290},
  {"content":"\r\n\r\n اشك از بس كه آيد از ديده * در غم عالم زبون گيرم\r\nدر نظر همچو چشم پرخونىست * هر يك از حلقه‌هاى زنجيرم\r\nدر جوانى ز سستى طالع * هدف تير عالم پيرم\r\nخلقى از زخم خوردنم شادند * در جهان چون نشانهء تيرم\r\nمادر روزگار در طفلى * داد از خون چشم خود شيرم\r\nفلك تنگ چشم مهمان‌كش * كرد بر خوان عمر خود سيرم\r\nكيستم من در اين سراى سپنج * مارِ پيچان « 1 » بىنصيب از گنج\r\nدى سوى گلشنم گذار افتاد * راه بر كلبهء هزار افتاد\r\nآنقدر وصف يار خود كردم * كه گل از ديدهء هزار افتاد\r\nاز حديث قدش چو سايهء خويش * سرو بر خاك رهگذار افتاد\r\nشورى از ياد زلف و كاكل او * در ميان بنفشه‌زار افتاد\r\nچون ز رفتار او حديثى رفت * در دل آب خار خار افتاد\r\nياد كردم ز شعلهء حسنش * برق در خرمن بهار افتاد\r\nقصّه كوته ز اضطراب دلم * انقلابى در آن ديار افتاد\r\nهمچو بخت بدم رفيق كم است * همه جا همچو سايه در قدم است\r\nبود در دل كه چون بهار شود * جسم و جان فرش لاله‌زار شود\r\nاز تماشاى سبزه و لاله * رفع اندوه بىشمار شود\r\nدر نظر شكل لاله و شبنم * هيأت شعله و شرار شود\r\nبه مددكارى نسيم از غم * صفحهء سينه بىغبار شود\r\nليك از بخت بد ندانستم * كه غم دل يكى هزار شود\r\nدم باد بهار بر جسمم « 2 » * دم شمشير آبدار شود \r\n\r\n\r\n","description":"","footnote":"\r\n( 1 ) . اصل : بيجان .\r\n( 2 ) . اصل : چشمم .\r\n","page_name":" 243 ","page_number":291},
  {"content":"\r\n\r\n بزم عيشى اگر بيارايم * در زمان محشر آشكار شود\r\nبر فلك عمر اخترم كم باد * سايهء طالع از سرم كم باد\r\nكيستم من در اين جهان خراب * خارى افتاده بر سر گرداب\r\nبس كه گشتم ضعيف ، مىماند * عكس جسمم به عكس بر سر آب\r\nگشته بر من حرام آسايش * شعله‌سانم ، يكىست مردن و خواب\r\nاز رگ تار ، مطرب بزمم * خون گشايد به نشتر مضراب\r\nبر چمن چون گذر كنم نالان * باغ ، صحرا شود ، هزار ، غراب\r\nبر فلك چون نظر كنم گريان * چرخ دريا شود ، ستاره حباب\r\nصدف چشم و گوش خواهم كرد * پُر دُر اشك و پُر زرِ سيماب\r\nتا نبينم جهان پر غم را * نشنوم هرزه‌هاى عالم را \r\n* * *\r\n بازم دل از سموم بلا روح‌پرور است * هر آرزو كه داشتم از غم ، ميسّر است\r\nدر كارگاه عشق پى قلب چهره‌ام * اكسير رنگ كاهى و دل كيمياگر است\r\nاز بس كه گشته ظرفِ جهان پر ز گريه‌ام * بر جسم آفتاب لباس فلك تر است\r\nوز عين اضطراب همه روزه همچو موج * هر سو به روى بحر سرشكم شناور است\r\nتا كاو كاو غمزهء او شد نصيب دل * تا كلبه‌ام ز مهر خيالش منوّر است\r\nگاهم ز ديده اشك رودگاه خون دل * اين چشم « 1 » نيست ، معدن الماس و گوهر است\r\nدر راه عشق كشتى عمرم شكسته شد * در قلزمى كه مُوجهء رويش ز جوهر است\r\nبا آنكه جان و دل شده صرف رهش ، هنوز * با دلشكستگان ، نگهش بر سر شر است\r\nآن بىوفا چو مايل آزردن من است * آن‌كس كه دشمنم نشود ، دشمن من است \r\n\r\n\r\n","description":"","footnote":"\r\n( 1 ) . اصل : جسم .\r\n","page_name":" 244 ","page_number":292},
  {"content":"\r\n\r\n اى گشته از خط تو سيه روزگار من * روى تو جلوه‌گاه خزان و بهار من\r\nز آن خطّ سبز ، شعلهء شوقم فسرد و ماند * در گردن خزان تو خون بهار من\r\nگفتى كه كنده‌ام ز تو دل ، ليك دور باد * دل برنكنده از تو دل بىقرار من\r\nآنم كه بعد مرگ چو از دورى درت * در زير سنگ خاك شود جسم زار من\r\nبا مدّعى چو بر سر خاكم گذر كنى * خون گردد از حسد دل سنگ مزار من\r\nدر روزگار عشق تو زانگونه گشته‌ام * كز بهر گريه كردن بر روزگار من\r\nتا روز حشر هركس اطفال خويش را * تعليم درس گريه كند در ديار من\r\nاز بس كه چون ستاره در او اشك ريختم * شد كهكشان خاك ، ره انتظار من\r\nخاك ره تو شد دل محنت رسيده‌ام * شد فرش جلوه‌گاه قدت نور ديده‌ام\r\nاى بىوفا ملول شدى از وفاى من * رفتى و ديگرى بگزيدى به جاى من\r\nجاى تو بود چشم و دلم عاقبت شدى * دلگير از رطوبت آب و هواى من\r\nمن بندهء تو بودم و زودم فروختى * و آنگه به خاك تيره نشاندى بهاى من\r\nدر خلوت سخنورى افروختم چراغ * كز روغن ضمير تو باشد ضياى من\r\nمن طاير هواى تو گشتم كه از شرف * بر استخوان مه ننشيند هماى من\r\nكشتى به بادِ دامن اهل هوس مرا * و آنگاه دود را بنشاندى « 1 » به جاى من\r\nخوبان دهر را همه ز اهل وفا كند * قسمت اگر كنند به ايشان وفاى من\r\nبا آنكه گشته از ستمت ملك دل خراب * تركت نمىكند دل عاشق وفاى من « 2 »\r\nاى كعبهء در تو مكان فتوح جان * قسمت نوشته بر قلمت قوت روح جان\r\nاى كرده دست جور تو ويران ديار جان * وى داغ بىوفايى تو يادگار جان\r\nزارم مكش مباد كه در روز بازخواست * بر روى خنجر تو نشيند غبار جان\r\nتا فيض ابر لطف ز من بازداشتى * پژمرده گشت لاله‌ستان بهار جان \r\n\r\n\r\n","description":"","footnote":"\r\n( 1 ) . اصل : ننشاندى .\r\n( 2 ) . « وفاى من » تكرار قافيه است و تصور مىرود اشتباه كاتب بوده و شايد « عاشق بنا » بوده باشد .\r\n","page_name":" 245 ","page_number":293},
  {"content":"\r\n\r\n گشتى به هرزه دشمن جانم ولى هنوز * باب است جنس دوستىات در ديار جان\r\nروى تو نيست در نظرم ليك كرده‌ام * پرگل ز باغ طبع تو جيب و كنار جان\r\nدر راه خود « 1 » فتاده چو بينى تن مرا * يك لحظه مكث كن مگذر از مزار جان\r\nبىطالعى نگر كه به راه وفاى تو * جانها نثار كرد و نيامد به كار جان\r\nبفروختى مرا به عبث ليك تا به حشر * داغ غلامى تو بود بر عذار جان\r\nتا هست عمر ، خاك درت زيب تن كنم * و آنگه به زير خاك عبير كفن كنم\r\nاى بر جهان گشوده ز معنى دكان فيض * ديوان توست بحر معانى و كان فيض\r\nبر روى صفحه‌هاى كتاب تو سطر نيست * انوار چيده بر سر هم در دكان فيض\r\nبر ساحت دل تو ز سوى ديار چرخ * هر صبحدم نزول كند كاروان فيض\r\nبهر شكفتن گل معنى به روى دل * گردد نسيم فكر تو در گلستان فيض\r\nمعجز نگر كه صد ره در يك نفس رود * پيغمبر خيال تو بر لا مكان فيض\r\nتو مير كاروان ديار فصاحتى * اسباب حجرهء تو متاع جهان فيض\r\nبر بحر فكرت تو به نيسان صبح و شام * بارد دُر معانى از آسمان فيض\r\nاز ذو الفقار كلك تو دشمن قتيل باد * فكرت بر آسمان سخن جبرئيل باد\r\nمن كيستم به ملك سخن كيمياگرم * در حجره هست هم زر تقليد و هم زرم\r\nپيغمبر خيالم چون بر فلك رود * پست و بلند معنى گردد ميسّرم\r\nهم در ميان خوارى شادم مگر گُلم * هم در كمال عزّت خوارم مگر زرم\r\nخاكم ولى ز مايهء نور است طينتم * تيغم ولى ز موج معانىست جوهرم\r\nپيوسته فرش راه توام نور ديده‌ام * دانسته خاك كوى توام آب كوثرم\r\nعالم چو آب گيرد ، نوحِ سفينه‌ام * دشمن چو شعله گردد ياقوت احمرم\r\nدر تنگناى معركه تيغ مبارزم * بر روى بحر حادثه موج شناورم \r\n\r\n\r\n","description":"","footnote":"\r\n( 1 ) . اصل : جود .\r\n","page_name":" 246 ","page_number":294},
  {"content":"\r\n\r\n بر خرمن نفاق عدو ، برق لامعم * در خارزار دشمنىاش باد صرصرم\r\nتا هست عمر ، فرش رهت باد جان من * مدح تو باد ميوهء نخل زبان من\r\nآنم كه چون به شعر لبم آشنا شود * گوشم خزينهء گهر مرحبا شود\r\nتازم چو خنك طبع به ميدان شاعرى * دشمن چو خاك راه قرينم كجا شود\r\nز آن‌رو كه بازمانَد ، در گام اوّلين * آن خار بُن كه همتك باد صبا شود\r\nآنم كه گاه فكر ز فيض سحاب كلك * در باغ صفحه ، غنچهء طبعم چو واشود\r\nشخص خيال ناله كند در فراق او * مانند بلبلى كه گل از وى جدا شود\r\nآنم كه آفتاب ضميرم چو گرم گشت * خصم ار فلك بود ، ز تف آن سها شود\r\nيعقوب ، يوسفان مرا چون كند خيال * ظلمت‌سراى چشمش از آن پر ضيا شود\r\nريزد اگرچه نور ز طبع منير من * گرديده « 1 » خاك راه خيالت ضمير من \r\n* * *\r\n خار مژه‌ام غرقه به خون بىرخ يار است * بر گلبن ما هجر بتان فصل بهار است\r\nز آن دم كه ز پيش نظرم عيد رخش رفت * ماتمكدهء سينه پر از نالهء زار است\r\nدل مرده و در سينهء پر داغ ، فغانم * چون در چمنى نالهء جانسوز هزار است\r\nجان رفته و بر پيكر محنت‌زده ، داغم * آن لالهء خودروست كه بر خاك مزار است\r\nگر آه نباشد به رخ دل كه گشايد * در بزم غم اين پرده كه نامش شب تار است \r\n\r\n\r\n","description":"","footnote":"\r\n( 1 ) . اصل : گرديد .\r\n","page_name":" 247 ","page_number":295},
  {"content":"\r\n\r\n تا از خط سبز آينه‌ات زنگ برآورد * ظلمتكدهء ديده پر از گرد و غبار است\r\nهر لالهء دلسوخته كز خاك برآيد * داغىست كه از دست تو بر جان بهار است\r\nسودات عيان بر سر آتش چو دُخان است * غمهات نهان در دل اخگر چو شرار است\r\nياقوت لبت را دل ما نايب كان است * غمهاى تو را سينهء ما صُفّهء بار است\r\nروزم نه همين تيرگى از خطّ تو دارد * عمرىست كه بخت سيَهم بر سر كار است\r\nبر آينهء عشق غبارى ننشيند * گر سبزهء خط گرد گل چهرهء يار است\r\nرخ نيست ، كه در روزن تاريك شعاع است * خط نيست ، كه بر پنجهء خورشيد نگار است\r\nاز مهر رخ يار ، جهان گشته منوّر * يا نور ضمير فلك شعر مدار است\r\nركن الحكما آن‌كه ز آمد شد ارواح * چون كاهكشان راه درش پر ز غبار است\r\nركن حرم كعبهء دل كرده‌ام او را * هرچند كه ركن حرم كعبه چهار است\r\nگر هست به او نسبتى ارباب سخن را * چون نسبت همرنگى ياقوت و انار است\r\nبا نور ضمير تو فروغ رخ خورشيد * در ديدهء خورشيدپرستان شب تار است \r\n\r\n","description":"","footnote":"","page_name":" 248 ","page_number":296},
  {"content":"\r\n\r\n بحرىست ضمير تو كه در پرورش دُر * آسوده ز باريدن نيسان و ايار است\r\nتا چرخ سر از عُجب ز درگاه تو برداشت * عمرىست كه سرگشته گرفتار دوار است\r\nتا بحر كف راد تو را ديد ز خجلت * ديرىست كه دُر در صدفش سنگ زهار است\r\nهر بندهء هندوى تو لقمان جهانست * هر گوشه‌اى از كوى تو يونان ديار است\r\nدر عهد تو شعر شعرا بر ورق دهر * بىكار چو نقشىست كه بر سنگ مزار است\r\nبا طبع تو فكر حكما در نُكت طب * بيهوده چو در مجلس مى رنج خمار است\r\nمىخواست دلم وادى مدح تو كند طى * امّا چه كنم پاى زبان آبله‌دار است\r\nتا نام مسيح و خضر و چشمه به تقريب * مذكور بر مردم هر شهر و ديار است\r\nبادا نفس كلك و دواتت به سلامت * ما را به مسيح و خضر و چشمه چه كار است \r\nقصيده\r\n بلا سجود كند پيش درد حرمانم * اجل پياده رود در ركاب هجرانم\r\nبه روى خاك كند آفتاب دامن پهن * كه بر زمين نچكد آب چشم گريانم\r\nشود پر از گل سيراب جيب و دامن دهر * اگر شكفته شود غنچه‌هاى پيكانم \r\n\r\n","description":"","footnote":"","page_name":" 249 ","page_number":297},
  {"content":"\r\n\r\n به وقت صبح غمين همچو طفل مكتبىام * به گاه شام حزين چون دل غريبانم\r\nدرست پا ننهد بر زمين ز گرمى خاك * سَموم اگر فكند راه بر بيابانم\r\nبه‌سان خانهء زنبور خانهء تن من * مشبّك است ز تير نفاق اقرانم\r\nز طعن خلق به عالم من آن برهنه تنم * كه آشيانهء زنبور شد شبستانم\r\nيكى كه بر سر يارىست رشتهء عهدش * به هرزه پاره شود چون زه گريبانم\r\nز جرم بىمددى راه خويش گرداند * دوا ، دچار شود گر به درد حرمانم\r\nز شرم بىاثرى روبه‌رو نمىگردد * به داغ سينهء مجروح ، هيچ درمانم\r\nز بس كه گشته‌ام از محنت زمانه ضعيف * چو عكس آينه در روى خويش حيرانم\r\nز گفتگوى من ارباب دهر محرومند * از آنكه مرثيه‌خوان صف شهيدانم\r\nبه باغ دهر ، من آن بيدلم كه پر گردد « 1 » * زمان زمان ز گل داغِ تازه ، دامانم\r\nز جوى بخت سيه آب خورده است مگر * كه گل ، سياهى داغ است در گلستانم\r\nز بخت بد نه همين كافرم به خطّهء دين * كه در ممالك كفّار هم مسلمانم \r\n\r\n\r\n","description":"","footnote":"\r\n( 1 ) . اصل : برگردد .\r\n","page_name":" 250 ","page_number":298},
  {"content":"\r\n\r\n ز بس كه پاره شد از غصّه ، صد گره بيش است * چو تار سُبحهء زاهد به رشتهء جانم\r\nبه باغ دهر من آن عندليب محزونم * كه گوش گلشن ، مجروح شد ز الحانم\r\nبه روى سبزه و گل قطره‌هاى شبنم نيست * چمن به گريه درآمد ز سوز افغانم\r\nبه جلوه ار چه لگدكوب محنتم سازند * و بال چشمم ، هرچند خاك ميدانم\r\nعزيز مصرِ سخن مىشوم اگرچه كنون * به چاه تيره ، ز دست نفاق اخوانم\r\nز من شود بد و نيك سخن عيان هرچند * چو نور آينه در چشم خويش پنهانم\r\nبه عالم سخن آن آسمان فيّاضم * كه دُرّ معنى بارد ز ابر نيسانم\r\nز طبع ، فيض رسانم به خلق ليك چه سود * كه صرف شوره زمين است نفع بارانم\r\nدلم ز خرمن غفلت چو مور دانه‌كش است * مگر ز حرص ، خلاصى دهد سليمانم\r\nشود به خاك درم آفتاب سايه‌نشين * چو در پناه بگيرد شه خراسانم\r\nعلى موسى جعفر كه خاك درگه او * بود به روز جزا نور چشم ايمانم \r\nو له فى الغزليّات\r\n خوش آن دم كه زلفت پريشان نشيند * سيه‌پوش در مرگ ايمان نشيند\r\nز يمن خيالت دلم آنچنان شد * كه در سينه بالاتر از جان نشيند \r\n\r\n","description":"","footnote":"","page_name":" 251 ","page_number":299},
  {"content":"\r\n\r\n كسى را رسد سير درياى عشقت * كه چون موج بر روى طوفان نشيند\r\nاسيرى كه بيمار چشم تو باشد * اجل بر سرش چون طبيبان نشيند \r\n* * *\r\n رخت ز آه « 1 » جگر خستگان حذر نگرفت * چراغ خويشتن از راه باد برنگرفت\r\nدلم به آه قرين است بىفروغ رخت * مدام دود كند آتشى كه درنگرفت \r\n* * *\r\n اى ز تو بند بر زبان ، نطق سخن‌سراى را * فكر تو باعث جنون عقل گره‌گشاى را\r\nسوى چمن اگر رود شيفتهء جمال تو * شبنم روى گل كند ، آبله‌هاى پاى را\r\nپى به شرابخانه‌اى كرده دلم كه ساقىاش * كاسهء روى خم كند جام جهان‌نماى را\r\nديدهء نرگس از زمين ، سرمه كشيده « 2 » سرزند * سوى چمن گر افكنى نرگس سرمه‌ساى را \r\n* * *\r\n جان در تن ما سوخت ز سوز نفس ما * افسوس كه تابوت شد آخر قفس ما\r\nتا قافله را كعبه سر كوى بتان است * پيوند به ناقوس رساند جرس ما\r\nهرگز ز لب دوست پيامى نشنيدم * گويى كه حرام است شكر بر مگس ما\r\nاز بس كه هواى دل ما شعله‌فشان بود * شد سوخته بال و پر مرغ نفس ما \r\n* * *\r\n در روزگار هركه عزيز است خوار توست * اين رسم تازه‌اىست كه در روزگار توست\r\nترسيده است چشم اجل از نگاه تو * آسوده آن كسى كه مقيم ديار توست \r\n* * *\r\n مگو در سينه‌ام جا ، نخل قدّ دلستان دارد * نهال شعله‌اى در گلشن آتش مكان دارد\r\nشدم گم ، در طريق كعبهء و صلى كه هامونش * دل پراضطراب افزون‌تر از ريگ روان دارد \r\n\r\n\r\n","description":"","footnote":"\r\n( 1 ) . اصل : راه .\r\n( 2 ) . اصل : كشيد .\r\n","page_name":" 252 ","page_number":300},
  {"content":"\r\n\r\n خزانى كرده سرو قامت او از خط مشكين * كه سرو باغ جنت ، آرزوى آن خزان دارد\r\nندارد ناقهء محمل‌نشين ذوق حُدى ، گويا * نگاه حسرتى سر در پى آن كاروان دارد \r\n* * *\r\n معلّم ار ببرد نام ديدهء ما را * حباب ، قطرهء خون گردد آب دريا را\r\nچه شد اگر مژه برهم نمىتوانم زد * كه لب به لب نرسيده‌ست هيچ دريا را \r\n* * *\r\n كى شود از شمع روشن كلبهء احزان ما * ابر صد خورشيد مىگردد شب هجران ما\r\nتا قيامت سايهء ديوار جويد آفتاب * گر به گردون پرتو اندازد رخ جانان ما\r\nسبزه‌اش چون نيش « 1 » خون‌آلود رويد از زمين * در چمن افتد اگر يك قطره از مژگان ما \r\n* * *\r\n كرده در زنجير زلف او دل ديوانه را * طرفه زنجيرى كه مجنون مىكند فرزانه را\r\nغنچه را چون شمع ، آتش از گريبان سرزند * گر بريزى در چمن خاكستر پروانه را \r\n* * *\r\n اين‌قدر تدبير بهر كشتنم در كار نيست * مرگ پيش عاشقان چون زندگى دشوار نيست \r\n* * *\r\n آفتاب از گرمى داغ دل ما در تب است * پيش آتشخانهء ما ، شعله ، طفل مكتب است\r\nچشم محرومان نبيند روى خوشحالى به خواب * در ديار عاشقان غم بر غم و شب بر شب است \r\n* * *\r\n\r\n\r\n","description":"","footnote":"\r\n( 1 ) . اصل : خون پيش .\r\n","page_name":" 253 ","page_number":301},
  {"content":"\r\n\r\n ميى كه غم فرح اوست در اياغ من است * گلى كه خون دلش شبنم است داغ من است\r\nز درد هجر ، كه يا رب نصيب كس نشود * چنان شدم كه خيال تو در سراغ من است \r\n* * *\r\n در باغ سينه‌ام دل مجروح بلبل است * پيكان و داغ يار در او غنچه و گل است\r\nيا رب چه كرده‌ايم كه مخصوص قتل ماست * اين تيغ زهر داده كه نامش تغافل است \r\n* * *\r\n از بس كه به تنگى شده بدخو نفس ما * گويى كه بهشت است فضاى قفس ما\r\nدر باديهء كعبهء عشقت ز ره شوق * رقصند ملايك به صداى جرس ما\r\nز آن‌روز كه گشتيم به دام تو گرفتار * شد كعبهء مرغان بهشتى قفس ما \r\n* * *\r\n به روز وصل تو خون نيست بر سر مژه‌ام * كه ديده‌ام زده بر سر گل تماشا را\r\nلبت اگر فكند پرتوى بر آب حيات * نصيب خضر كند معجز مسيحا را \r\n* * *\r\n دلم به تيرگى زلف يار مضطرب است * چو شعله در دل شبهاى تار مضطرب است\r\nمگر صبا خبر وصل يار مىآرد * چنين كه خاك ره انتظار مضطرب است\r\nبه هر زمين كه چكد آب چشم گريانم * به عزم كوى تو سيماب‌وار مضطرب است\r\nنه از صباست كه در جنبشند لاله و گل * كه از طراوت حسنت بهار مضطرب است \r\n* * *\r\n\r\n","description":"","footnote":"","page_name":" 254 ","page_number":302},
  {"content":"\r\n\r\n ديدهء آيينه از عكس جمالت روشن است * وز ملاقات تنت جان در تن پيراهن است\r\nبازم از بيداد هجران شور در ملك تن است * خان‌ومان خنده پامال سپاه شيون است\r\nبا سرشكم ابر بىآب است و دريا تشنه است * پيش آهم شعله كبريت است و اخگر روغن است\r\nبهر جانم مىكند پيوسته مشق شعلگى * هر شرارى كز قضا در جسم سنگ آهن است \r\n* * *\r\n در ايام غمت بىغم تنى نيست * ز خونِ ديده خالى دامنى نيست\r\nز شور بلبلانم گشت معلوم * كه گل چيدن كم از خون كردنى نيست \r\n* * *\r\n در غم هجران او آهى ز جانم برنخاست * سوختم عمرى و دود از استخوانم برنخاست \r\n* * *\r\n دلى دارم كه چون پروانه گرد سوختن گردد * به ذوق شمع بر گرد سر يك انجمن گردد\r\nتن محنت‌پرستم بسمل تيغ نگاهى شد * كه جان از منّت آن تا قيامت گرد تن گردد \r\n* * *\r\n ز خورشيد جمالت مانده ، دوران تيره ايّامم * كه مهر و ماه روگردان شدند از صبح و از شامم\r\nنخواهم گفت ترك لعل ساقى با وجود خط * همان گيرم كه مى يك چند ناصاف است در جامم \r\n\r\n","description":"","footnote":"","page_name":" 255 ","page_number":303},
  {"content":"\r\n\r\n ز بخت بد چراغ كلبه‌ام روشن نمىباشد * لباس دود پوشد شعله در خلوتگه كامم \r\n* * *\r\n بهار آمد كه هر سو عندليبى در خروش آيد * كند بلبل فغان و نالهء عاشق به گوش آيد\r\nدلم هرگه رود از خويش در ايّام هجرانت * ز بوى كهگل ديوار كوى غم به هوش آيد\r\nتهى شد مخزن چشمم ز در اشك و از غيرت * چو بينم چشم اشك‌آلوده‌اى ، خونم به جوش آيد \r\n* * *\r\n به راه گل بماند تا قيامت ديدهء بلبل * اگر در باغ ريزى خاك راه انتظارم را\r\nعجب نبود كه روز حشر بنشيند به دامانش * به صحراى قيامت باد اگر آرد غبارم را \r\n* * *\r\n ز دست غمزهء تو مرگ باحذر گردد * اجل ز بيم نگاه تو دربدر گردد\r\nستيزه چند كنى با دلى كه همچو حباب * هميشه بر سر خونابهء جگر گردد \r\n* * *\r\n خدنگت در دلم بنشست و جان چون صاحب منزل * گهى بيرون رود ، گاهى به گرد ميهمان گردد\r\nز چنگ شحنهء هجرت ، خلاصى نيست جانم را * وگر خواهى اجل هم ضامن اين ناتوان گردد \r\n* * *\r\n هر قطره كه از ديدهء گريان من افتاد * سيلى شد و در خانهء ويران من افتاد \r\n\r\n","description":"","footnote":"","page_name":" 256 ","page_number":304},
  {"content":"\r\n\r\n دور از لب جانبخش تو هر آب كه خوردم * شد آتش سوزنده و در جان من افتاد \r\n* * *\r\n فلك از دشمنى در راه هر خس خوارم اندازد * اگر يك بار برگيرد ز جا ، صد بارم اندازد\r\nاگر صد ره به عزم مسجد از منزل برون آيم * همان خواهش به سوى خانهء خمّارم اندازد \r\n* * *\r\n گاه ديدن نور رخسار تو جان مىسوزدم * و آن نگاه گرم ، مغز استخوان مىسوزدم\r\nسينه از بيرون پر از داغ است و دل از اندرون * آتش عشق تو پيدا و نهان مىسوزدم \r\n* * *\r\n در اين گلشن يقينم شد كه بهر امتحان باشد * اگر گل چند روزى چهره از مرغ چمن پوشد\r\nوقوف عشق را نازم كه چون بيند كه قابل نيست * لباس غم كَند از خسرو و در كوهكن پوشد \r\n* * *\r\n شدم پيغمبر عشق از محبّت‌هاى بىپايان * چو وحى از آسمان هر روز غم بر من فرود آيد \r\n* * *\r\n به سخن ترك تو گويم اگر از جنبش باد * ذره از پرتو خورشيد جدا مىگردد\r\nاى صبا خاك درش تحفه سوى كنعان بر * كه ازين گَرد ، مِس ديده طلا مىگردد \r\n* * *\r\n بهر آزار دلم ذرّه بلا مىگردد * در دم سوختنم ناله صبا مىگردد\r\nهر سحر كز تو نسيمى به جهان مىآرد * چرخ بر گرد سر باد صبا مىگردد \r\n* * *\r\n\r\n","description":"","footnote":"","page_name":" 257 ","page_number":305},
  {"content":"\r\n\r\n شده‌ام اسير چشمى كه گه ستيزهء او * به دو دست ، اجل سر خود ز بلا نگاه دارد\r\nسر كيش عشق گردم كه به محشر محبّت * نه كسى گناه پرسد نه كسى گناه دارد \r\n* * *\r\n تو به اين خوبى اگر از در بستان گذرى * چون نفس سوختگان گل به تماشا آيد \r\n* * *\r\n هزار دوزخ سوزنده بايد ار ما را * به روز حشر به مقدار آرزو سوزند \r\n* * *\r\n اشك اخگر گشت چون روى توام آمد به ياد * زخم شد ناسور چون بوى توام آمد به ياد\r\nكعبه را ديدم به گرد خاطر خود در طواف * در طواف كعبه چون كوى توام آمد به ياد \r\n* * *\r\n دل هزار گل از پرتو رخش واشد * در اين چمن رخ او آفتاب گلها شد\r\nمگر خدنگ دگر مىرسد به تن كه ز شوق * دهان غنچهء پيكان او چو گل واشد\r\nز رشك ابر بهارى گريستم چندان * كه ديده‌ام خلف دودمان دريا شد \r\n* * *\r\n هركه مىچيند گلى در باغ و بر سر مىزند * مرغ روح بلبلى گرد سرش پر مىزند\r\nگر دمى بزمى بيارايم فلك از بخت بد * از حباب باده صد سنگم به ساغر مىزند \r\n\r\n","description":"","footnote":"","page_name":" 258 ","page_number":306},
  {"content":"\r\n\r\n تا نيفشاند به روى شمع بال از اضطراب * ز آن سبب پروانه اوّل شعله در پر مىزند \r\n* * *\r\n عمرها در انجمن ، پروانه بال و پر كشد * تا به امدادش زمانى ، شعله را دربر كشد\r\nشمع رخسارى شد آتش‌ريز ، اى آتش‌پرست * شعله را گو ، پاى در دامان خاكستر كشد \r\n* * *\r\n اگر بر كف نهم مى ساغرم گرداب خون گردد * وگر بر سر زنم گل ، بر سرم داغ جنون گردد\r\nشود گل بر مزار كوهكن پژمرده از غيرت * نسيمى گر به گرد لاله‌هاى بيستون گردد\r\nدلم از سادگى دارد هواى وصل مغرورى * كه تا در خاطرش آرم ، دل از انديشه خون گردد \r\n* * *\r\n ز آهم پينه‌هاى داغ شد هر سو پراكنده * ز بىقدرى گل بستان ما را باد مىچيند \r\n* * *\r\n فيض بخشد چون صبا از كوى جانان بگذرد * بوى گل گيرد نسيمى كز گلستان بگذرد\r\nبس كه مىريزم سرشك از ديده بر ياد رخش * آفتاب از كوچه‌ام افتان‌وخيزان بگذرد\r\nدر غم عشق تو گر حالم چنين خواهد گذشت * زود چاك سينه از چاك گريبان بگذرد \r\n* * *\r\n\r\n","description":"","footnote":"","page_name":" 259 ","page_number":307},
  {"content":"\r\n\r\n امشب ز دورىات دل پراضطراب سوخت * در ديده‌ام ز سوز فراق تو خواب سوخت\r\nاز خال ، زيب يافت گلستان عارضت * يا شبنمى به روى گل از آفتاب سوخت \r\n* * *\r\n اى مقيم هر بن موى تو ايمانى دگر * هر خم زلف سياهت كافرستانى دگر\r\nبىرخت هرگاه مىگريم به حال « 1 » خويشتن * مىشود هر قطره اشكم چشم گريانى دگر \r\n* * *\r\n شراب شوق يارم باز در پيمانه مىآيد * كه عقل رفته گاهى بر سر ديوانه مىآيد\r\nز كوى ميكشان با زهد خشك اى پارسا مگذر * كه بوى آتشى از خاك اين ويرانه مىآيد \r\n* * *\r\n امشب به بزم وصل چو پروانه سوختم * تا صبح همچو شمع در اين خانه سوختم\r\nخاكش به پاى شمع و كفن « 2 » عكس شعله شد * از رشك نيك‌بختى پروانه سوختم \r\n* * *\r\n مگو خط گشته ظاهر از رخ خورشيد سيمايش * كه مرغ حسن دارد آشيان در نخل بالايش\r\nحريم كوى او آن رتبه دارد كز شرف هر دم * به چندين كعبه برخورديم در راه تمنّايش \r\n* * *\r\n\r\n\r\n","description":"","footnote":"\r\n( 1 ) . اصل : جان .\r\n( 2 ) . اصل : كفش .\r\n","page_name":" 260 ","page_number":308},
  {"content":"\r\n\r\n درِ دكّان بينش بست چشمم بر رخ عالم * كه جنس نور وى شد صرف بازار تماشايش\r\nيكى بر صيد لاغر بگذر اى صياد مستغنى * كه شد چون دام ، چشم از انتظارت جمله اعضايش \r\n* * *\r\n ز هجرت مردم و سوز دل خود زين جهان بردم * براى كوهكن داغى به رسم ارمغان بردم\r\nدر اين سودا كه من كردم به جانان نيست نقصانى * گر او دل برد ، من هم عشوه‌اى چند از ميان بردم \r\n* * *\r\n شب چو بى خود به طواف گل رويت آيم * تكيه بر دوش صبا كرده به سويت آيم \r\n* * *\r\n ز فرقتِ تو ، لبِ خشك و چشم تر دارم * هزار شعله سراسيمه در جگر دارم\r\nاثر ز بيم تو گردِ دعا نمىگردد * به هرزه من گله از نالهء سحر دارم \r\n* * *\r\n ز بيتابى بسى شب گرد كويت تا سحر گشتم * سحرگه چون دعاى « 1 » بىاثر نوميد برگشتم\r\nبسى شب از هجوم آرزو در كنج تنهايى * تو را حاضر تصور كردم و بر گرد سرگشتم \r\n* * *\r\n تا چند آب ديده به دامان فروبرم * اين سيل را چو ريگ بيابان فروبرم\r\nخارى كه در ره تو بيابم ز روى شوق * در جويبار ديده چو مژگان فروبرم\r\nهرگه به خاطرم گل روى تو بگذرد * مانند غنچه سر به گريبان فروبرم \r\n\r\n\r\n","description":"","footnote":"\r\n( 1 ) . اصل : دعايى .\r\n","page_name":" 261 ","page_number":309},
  {"content":"\r\n\r\n اى دل به خوردن مى وصلش مكن شتاب * اين زهر هجر نيست كه آسان فروبرم \r\n* * *\r\n دل مجروحى از آن خنجر مژگان دارم * گريه‌اى گرمتر از خون شهيدان دارم\r\nطرفه حالىست مرا با تو كه در روز وصال * چشم امّيد به راه شب هجران دارم\r\nلب پر از آه و درون پر ز خيال رخ دوست * در نفس دوزخ و در سينه گلستان دارم\r\nترك او كرده‌ام امّا ز خمار لب او * حال ميخوارهء از توبه پشيمان دارم\r\nاينكه گويم شودم وصل تو در حشر نصيب * اعتمادىست كه بر اجر شهيدان دارم \r\n* * *\r\n آتش ز برق آه به اهل هوس زدم * خود را چو شعله بر صف اين خار و خس زدم\r\nآن بلبلم كه شد دلم از اضطراب خون * از بس كه سينه بر در و بام قفس زدم\r\nدلدار بر سرم به دم واپسين رسيد * آخر به رغبت دل خود يك نفس زدم \r\n* * *\r\n ز يادت در بهشت جاودانم ، غم نمىدانم * تو تا يار منى خود را در اين عالم نمىدانم\r\nدرون خلوت دل با خيالت صحبتى دارم * كه هجر خويش را از وصل مردم كم نمىدانم \r\n\r\n","description":"","footnote":"","page_name":" 262 ","page_number":310},
  {"content":"\r\n\r\n به ظاهر خنده‌اى بر روى مردم مىكنم امّا * گل فصل خزانم ، خاطر خرّم نمىدانم \r\n* * *\r\n در سراغت بس كه از گلزار سر بر كرده‌ام * از سموم آه ، بلبل را سمندر كرده‌ام \r\n* * *\r\n نثار نامه‌ات ز آن‌رو نكردم نقد جان و دل * كه در روز وصالت با دل و جان كارها دارم\r\nبه بستان جهان از مژدهء سرسبزى نخلت * ز بس باليده‌ام صد شكوه از تنگّى جا دارم \r\n* * *\r\n مىكنم هرگه ز تنهايى خيالت را هوس * پاره‌اى از پاره‌هاى دل بر آتش مىنهم \r\n* * *\r\n ديرىست كه در بزم نگون است اياغم * عمرىست كه سيلىخور باد است چراغم\r\nآبستن صد گريه بود ديدهء اشكم * آمادهء صد داغ بود سينهء داغم\r\nدر كوى پرآشوب بتان خانه گرفتم * تا پاى بلا رنجه نگردد به سراغم \r\n* * *\r\n به روز هجر جانان ز آن سبب بىخويشتن باشم * كه ميرم از حسد گر با خيالش در سخن باشم\r\nشود خاكسترم اكسير نقد چهرهء اخگر * چو در آتشگه عشق تو گرم سوختن باشم\r\nز بس در عشقبازى كرده‌ام عادت به رسوايى * همان دستم گريبان مىدرد گر در كفن باشم \r\n* * *\r\n به چشم خود غبار كوى او را توتيا كردم * ز رشك اين عمل خون در دل باد صبا كردم\r\nبه ملك دل مدامم انقلابى بود از عشقت * شدم آسوده دل تا اعتمادى بر بلا كردم\r\nدلم از شوق بر گرد سر هر ذرّه مىگردد * به خورشيد جمالت تا نگه را آشنا كردم \r\n* * *\r\n\r\n","description":"","footnote":"","page_name":" 263 ","page_number":311},
  {"content":"\r\n\r\n گلستان رخت را آب از جوى جگر دادم « 1 » * نهد ايزد سزاى ديدهء من در كنار من \r\n* * *\r\n نيست دل ، كافكنده آتش در تن نالان من * سالها شد كآتش موسىست در زندان من\r\nبس كه در علم پرستش بىوقوفم هر زمان * مىزند كفر برهمن خنده بر ايمان من \r\n* * *\r\n ز خاكم بعد مرگ از آرزوى چشم شهلايت * به جاى سبزه نرگس رويد از بهر تماشايت \r\nو له فى الرباعيّات\r\n روزى كه لبت را به شراب اندودند * زلف سيهت به مشك ناب اندودند\r\nچون شد ز قضا « 2 » ، بناى حسن تو تمام * ديوار و درش به آفتاب اندودند \r\n* * *\r\n خط بر چمن رخت گذارى انداخت * خارى به گريبان بهارى انداخت\r\nرخسار تو را كه بود چون برگ گلى * باد آمد و در بنفشه‌زارى انداخت \r\n* * *\r\n نوروز شد و مكتب گل پرجوش است * كم طفلى از اطفال چمن خاموش است\r\nبلبل شده گرم سبق‌آموزى ليك * افسوس كه طفل غنچه بازيگوش است \r\n* * *\r\n هر قطره كه از جوى جگر پيدا شد * در ديدهء تر غيرت صد دريا شد\r\nهر دود كه از شمع دلم گشت جدا * در كاسهء سر ، دودهء صد سودا شد \r\n* * *\r\n آن گل همه دم ز آه ما مىشكفد * امّا غافل كه از كجا مىشكفد\r\nبلبل به نفس شكفته دارد گل را * گل پندارد كه از صبا مىشكفد \r\n* * *\r\n\r\n\r\n","description":"","footnote":"\r\n( 1 ) . اصل : دارم .\r\n( 2 ) . اصل : قفا .\r\n","page_name":" 264 ","page_number":312},
  {"content":"\r\n\r\n ديشب كه به هجر تو سروكارم بود * چرخ از سر نو « 1 » در پى آزارم بود\r\nدر كوى تو آتشى نمود از دورم * چون پيشتر آمدم دل زارم بود \r\n* * *\r\n از گريه چو شب در جگرم تاب افتد * وين سيل بلا به خانهء خواب افتد\r\nاز كثرت اشك ، چشمم آمد به نظر * چون عكس ستاره‌اى كه در آب افتد \r\n* * *\r\n از خوشدلىام غم به فغان آمده است * وز زندگىام اجل به جان آمده است\r\nبعد از عمرى كه ديده‌ام روى تو را * بر خاطر طالعم گران آمده است \r\n\r\n[ 12 . 
  ] قاضى برهان الدين محمد باقر\r\nنبيرهء امير عطا اللّه عروضى « 2 » و پسر امير فخر الدين على قاضى است كه اين بيت از نتايج طبع اوست .\r\nشعر\r\n بازم نمكى بر جگر ريش فتاده‌ست * سوز جگر از طاقت من بيش فتاده‌ست \r\nامّا قاضى مشار اليه بعد از پدر ، متكفّل امر خطير قضا گرديد و علم و كمال و عظمت و اقبالش اضعاف مراتب پدر شد و قريب به سى سال باشد كه در دار المؤمنين كاشان به امر قضا اشتغال دارد و به منصب اقضى القضاتى و مقدّمى و پيشوايى اهل شرع روزگار مىگذراند ، امّا در زمان خاقان جنّت مكان به واسطهء كدخدايى كه ساخته بود و زوجهء وى منكر عقد شده ، چندگاه از شغل خود معزول گرديد و ايّامى متطاول در اردوى همايون سرگردان اوقات گذرانيد تا آنكه آن عفيفه را بىطلاق به شخصى ديگر عقد كردند و بعد از آن ضرورة ، منكوحه را به اعتقاد خود طلاق گفته ، باز منصب قضا را گرفت و به وطن مألوف\r\n\r\n\r\n","description":"","footnote":"\r\n( 1 ) . اصل : سر تو .\r\n( 2 ) . امير برهان الدين عطا اللّه در شهر نيشابور متولّد شد و در هرات به تحصيل علوم پرداخته و در سال 919 هجرى در شهر مشهد ديده از جهان فروبسته . ازوست منظومه‌اى در عروض در صنايع شعرى . « برگرفته از : الذريعة ، ج 9 ، ص 728 » در مجالس النفايس ، ج 4 ، ص 92 و 266 نيز در مورد وى مطالبى آمده است .\r\n","page_name":" 265 ","page_number":313},
  {"content":"\r\n\r\nرجوع نمود و الحال به همان قاعدهء سابق بر مسند حكومت امور شرعيه آنجا متمكّن است و احكام شرع مصطفوى را مطابق و مقتضاى حال به تقديم مىرساند ، چنانچه محقّقى در حقّ وى گفته : ما قام خصمان من مجلسه الّا بالرّضا و التسليم . و با وجود اشغال قضا ، به شعر گفتن ميل تمام دارد و در شاعرى طبعش روان واقع شده و ديوان غزل و قصيده قريب به پنج هزار بيت تمام كرده ، اين چند بيت از انتخاب آن ديوان است :\r\nانتخاب غزلياته\r\n من ندانم عذر چون خواهم خيال يار را * كآورد پيش نظر هر دم جمال يار را\r\nمىكنم ديوانگى هرگه شود از من ملول * كز جنون بيرون برم از دل ملال يار را \r\n* * *\r\n سوختى اى شمع چون پروانه جانى چند را * چند سوزى ز آتش غم ، بىزبانى چند را\r\nيا رب از دلها برون كن مهر اين سنگين‌دلان * يا به دل مهرى بده نامهربانى چند را \r\n* * *\r\n شوم بس مضطرب هرگه دو كس باهم سخن گويند * كه مىترسم سخن از حسن يار و عشق من گويند\r\nزبان خلق نتوان بست اى باقر مشو رنجه * كه مردم هرچه گويند از براى خويشتن گويند \r\n* * *\r\n گريم چنان كه ، سيل سرشكم ز جا برد * شايد مرا به جانب آن دلربا برد \r\n* * *\r\n تا بوده‌ايم عاشق و بدنام بوده‌ايم * رسواى شهر و شهرهء ايّام بوده‌ايم\r\nصد بار سوختيم و همان دود دل به جاست * اى دل ببين كه ما چقدر خام بوده‌ايم \r\n* * *\r\n\r\n","description":"","footnote":"","page_name":" 266 ","page_number":314},
  {"content":"\r\n\r\n ما يار وفادار شنيديم بسى را * هرچند كه جستيم نديديم كسى را\r\nبا همنفسى گر نفسى چند برآرى * بايد كه غنيمت شمرى هر نفسى را \r\n* * *\r\n نظر فتاده در آئينه دلستان مرا * بديد آن رخ و معذور داشت جان مرا \r\n* * *\r\n گذشتم از سر خويش و نگفتم اين خبر كس را * كه تا از سرگذشت من نباشد درد سر كس را \r\n* * *\r\n بركشيدى دامن از من تا شدم خاك رهت * بس كه دامنگير ديدى خاك راه خويش را \r\n* * *\r\n مرغ دل بىگل رويش به فغان است مرا * جغد غم ساكن ويرانهء جان است مرا \r\n* * *\r\n تا بوده‌ايم عشق بتان بوده كار ما * اين بوده در جهان شرف روزگار ما \r\n* * *\r\n مرا چشم جهان‌بين از وصالش روشن است امشب * شب وصل است و پندارم كه عالم از من است امشب \r\n* * *\r\n نصيحت گر كنم غمگين شود از من دل شادت * ولى آخر نصيحت‌هاى من آيد بسى يادت \r\n* * *\r\n خطّ سبز آن لب ميگون نمىدانم كه چيست * آمده خطى ولى مضمون نمىدانم كه چيست \r\n* * *\r\n تو را كسى كه به خود مهربان خيال كند * خيال باطل و انديشهء محال كند \r\n* * *\r\n\r\n","description":"","footnote":"","page_name":" 267 ","page_number":315},
  {"content":"\r\n\r\n چو رسد نويد وصلش ، كُشدم طپيدن دل * كه به هر صداى پايى دل من ز جا بجنبد \r\n* * *\r\n به من آن پندگو چه مىگويد * من چه ميگويم « 1 » او چه مىگويد\r\nزاهد ار گفت نى ، « 2 » حرام بود * بشنو از نى كه او چه مىگويد\r\nباقر و وصف نيكوان همه عمر * غير حرف نكو چه مىگويد \r\n* * *\r\n نمىدانم ز من آن غمزهء پر فن چه مىخواهد * دل و جان برد و عقل و دين دگر از من چه مىخواهد \r\n* * *\r\n حريم كعبهء اهل دل است كوى غمش * كه هست مرغ دل من كبوتر حرمش \r\n* * *\r\n به جانان جان سپردم وز بلاى جان شدم فارغ * ز درد عشق مردم وز غم درمان شدم فارغ\r\nچنان فانى شدم از خويش و با دلدار پيوستم * كه از ذوق وصال و محنت هجران شدم فارغ \r\n* * *\r\n هر دم ز عشق بس كه جنونم فزون شود * عشق جنون‌فزاى من آخر جنون شود \r\n* * *\r\n به مژگان خاك راهش رفتم و خارى است در جانم * كه ترسم در رهش افتاده باشد خار مژگانم \r\n* * *\r\n منم كه در غم او مشت استخوان شده‌ام * چنان كه خواست سگ او مرا ، چنان شده‌ام \r\nو له فى الرباعيّه\r\n زين كهنه رباط چون سفر بايد كرد * از هرچه در او بود گذر بايد كرد \r\n\r\n\r\n","description":"","footnote":"\r\n( 1 ) . اصل : چه مىگوم .\r\n( 2 ) . اصل : مى .\r\n","page_name":" 268 ","page_number":316},
  {"content":"\r\n\r\n چون نتوانى گذشت از دنيى دون * در حال گذشتگان نظر بايد كرد \r\n\r\n[ 13 . 
  ] مير ركن الدين مسعود\r\nاز سادات لازم الاحترام دار المؤمنين كاشان است . جوانى است خوش محاوره و قباحت فهم ، و به حسن صورت آراسته است و به خوبى سيرت پيراسته ، حسن خلق آيتى است در شأن او نازل و لطف طبع حيله‌اى « 1 » است ذات او را شامل ، در اوايل حال و ايّام صبى قدم در وادى طالب علمى نهاد و به‌واسطهء درستى سليقه و جودت ذهن ، ابواب مناقب و مفاخر بر وادى روزگار خويش گشاد و در بعضى علوم رسمى سركشيد و مقدّمات هر علمى را به اسهل وجهى و اندك زمانى به نظر تأمّل ديد ، امّا هيچ كدام را از آنها به سبب مخالطت با شعرا و خوش‌طبعان ملكهء خود نساخت و همواره به واسطهء كمال تخلّق ، تخم مهر و محبّت در فضاى خاطر صغير و كبير مىنگاشت . و الحق طبعش در كمال علوّ است چنانچه به هرچه توجّه مىنمايد دريافت آن به اسهل وجوه او را روى مىنمايد . و در وادى عشق و نياز سربلند است چنانچه سر به هيچ معشوقى و محبوبى فرود نمىآرد . مستعدان كاشان و شعراى عراق با مشار اليه و والدش سيادت‌پناه حقايق آگاه ، امير نعمت اللّه نقيب در مقام خدمت بودند و هرچه مىگفتند سخنان ايشان را به سمع رضا و اطاعت مىشنودند چه سالهاى دراز ، منصب نقابت و پيشوايى سادات دار المؤمنين مذكور به آباء و اجداد ايشان متعلّق بود و از خاندان ايشان به ديگرى منتقل نشده بود ، امّا چون پدر مشار اليه را جذبه‌اى رسيد و به واسطهء دماغ خشكيها از آن منصب استعفا نمود و سيادت‌پناه فضيلت دستگاه مخدوم‌زادگى نيز به سبب بىپروايىها ، يا آنكه آن منصب را لايق خود نمىدانست ، چندان التفاتى و توجّهى به منصب پدر نفرمود و از اينجا دلگير شده در شهور سنهء 985 متوجّه ديار هند شد و حالا زياده از هشت سال است كه در آنجا رحل اقامت انداخته و اوقات به خوبترين وجهى مىگذراند ، انشا اللّه برعكس والد خود دوست‌كام و مقتضى المرام به وطن اصلى مراجعت نمايد . امّا در محلّى كه در اين‌جانب تشريف داشتند گاهى به شعر گفتن ميل و التفات مىنمود و ركنى\r\n\r\n\r\n","description":"","footnote":"\r\n( 1 ) . اصل : حيلتى .\r\n","page_name":" 269 ","page_number":317},
  {"content":"\r\n\r\nتخلّص مىفرمود اگرچه در اوايل شاعرى بود و اشعار بسيار از گنجينهء خاطرش به عرصهء ظهور نرسيده بود و ليكن گاهى ابيات رنگين و سخنان دلنشين از ذهن وقّادش سرمىزد ، از آن جمله اين چند بيت از نتايج طبع گوهرزاى آن جناب است كه به مخلص سپرده و امر ثبت در اين خلاصهء دلگشا فرمود : « 1 »\r\nانتخاب غزلياته\r\n يار در قتل من بيچاره تقصيرى نداشت * گفتنىها جمله گفتم ليك تأثيرى نداشت\r\nدى زمانى با تو بودم عيش با من يار بود * جان فداى غم كه امشب بىتو تقصيرى نداشت\r\nدوش از آزردگى گفتم دعايى بد ولى * وقت گفتن آنچنان گفتم ، كه تأثيرى نداشت \r\n* * *\r\n دگر از سر ننهم شيوهء رسوايى را * تا به خود يار كنم دلبر هرجايى را\r\nرشك بينيد كه هنگام تماشاى رخش * خواهم از سر بكنم چشم تماشايى را\r\nتو نه آنى كه درآيى به صف رد و قبول * ركنى از سر بنه اين شيوهء بابايى را \r\n* * *\r\n به من امروز چندان در غضب بود * كه نگذشت آنچه در دل قهر شب بود\r\nغلط كردم چرا از پى نرفتم * نگاه گرم پىدرپى طلب بود \r\n* * *\r\n ما هلاك از تشنگى ، اغيار مست از جام تو * تا به كى مخصوص خواهد بود لطف عام تو\r\nهيچ ازين انعام بىخواهش نصيب ما نشد * مدعى آسوده است از خواهش انعام تو \r\n* * *\r\n\r\n\r\n","description":"","footnote":"\r\n( 1 ) . ترجمهء احوال شاعر در عرفات ، ص 253 و كاروان هند ، ص 467 به بعد مندرج است .\r\n","page_name":" 270 ","page_number":318},
  {"content":"\r\n\r\n براى دوست شهرى را به خود دشمن نمىكردم * گر آگه مىشدم كان دوست دشمن مىشود روزى \r\n* * *\r\n تو را آخر درآورد از در من بىقراريها * نمىگفتم به جايى مىرسد شب‌زنده‌داريها\r\nبسى بىاعتبارم پيش آن مغرور مىترسم * كه گردد باعث افسردگى بىاعتباريها\r\nپس از ديرينه ، يارى راند ركنى را ز كوى خود * نمىدانم چه خواهد كرد با او حقِّ ياريها \r\n* * *\r\n مرا ديگر فريب دل به كوى او نمىآرد * مرا لطف نهان ديگر به سوى او نمىآرد\r\nچه حرفى گفته‌اى اى دوست ديگر در حق ركنى * كه با اين دشمنى ، دشمن به روى او نمىآرد \r\n* * *\r\n آسوده دل از تو يك نفس نيست * آسوده‌تر از تو هيچ‌كس نيست\r\nبازى با عشق كس نكرده‌ست * اين عاشقى است ، اين هوس نيست\r\nاينها همه بهر قتل ما بود * ما را كشتى هنوز بس نيست\r\nركنى دل و جان خود نگهدار * اين جان و دل است ، خار و خس نيست \r\n* * *\r\n با رقيبان باده نوشيدن رواست * پاكدامانى همين مخصوص ماست\r\nپرسش بيمار خود هرگز نكرد * غافل از پرسيدن روز جزاست\r\nآن مرض كان را محبّت گفته‌اند * آن محبّت نيست درد بىدواست\r\nگر به سوى ما نبينى دور نيست * گرم بازارى و بازارت رواست \r\n\r\n","description":"","footnote":"","page_name":" 271 ","page_number":319},
  {"content":"\r\n\r\n بو الهوس را لطف از جا مىبرد * ركنى شوريده خواهان جفاست \r\n* * *\r\n زنهار چو آيم پى نظّاره به راهى * گاهى به غلط سوى من انداز نگاهى\r\nحيف است كه نوميد نشينيم در اين عهد * نوميد نشينيم خصوصا ز تو شاهى\r\nانديشه نكردى كه بغايت نگران بود * سودازدهء سوختهء خانه سياهى\r\nمستوجب صد ساله عقوبت نتوان بود * گر سر زده از جانب ما نيم‌نگاهى \r\n* * *\r\n اى به هركس يار ، ما را با نگاهى ياد كن * دل خرابى مىكند اين خانه را آباد كن\r\nصيد را در بند مىدارند تا بسمل كنند * صيد بسمل كرده را بارى ز بند آزاد كن \r\n\r\n[ 14 . 
  ] مير يعقوبى\r\nاصل وى از دار المؤمنين قم است امّا در كاشان متأهّل گشته و از شعراى قديم است . در زمان مولانا حيرتى « 1 » و مولانا سلطان محمد صدقى « 2 » صيت شاعرى وى به همه جا رسيده بود و ابيات عاشقانه‌اش بر دفتر ضماير مثبّت و مسطور گشته . امّا در اين اوقات كه سيّد را كبر سنّ دريافته بود و بوى شمايم آن عالم بر مشام جانش خورده ، از شاعرى بازايستاده بود و با شعرا و خوش‌طبعان كمتر اختلاط مىنمود ، اگرچه در اوايل به كسب خيّاطى اوقات مىگذرانيد و\r\n\r\n\r\n","description":"","footnote":"\r\n( 1 ) . مولانا حيرتى : از شعراى قرن دهم و در عهد شاه طهماسب صفوى مىزيسته و چندگاه ملازم دربار بود . وى غزلسرايى خوش‌بيان و قصيده‌گو و مثنوىپرداز زبردستى بود . در هجو مردم قزوين قصيده‌اى سرود و مغضوب شاه طهماسب گرديده به گيلان گريخت ، و دوباره پس از سرودن قصيده‌اى در نعت على بن ابى طالب بخشوده شد و به پايتخت آمد و سرانجامش به كاشان بود تا در سال 961 دار فانى را وداع گفت . « برگرفته از : تاريخ ادبيات در ايران ، ج 5 ، ص 587 »\r\n( 2 ) . مولانا سلطان محمد استرآبادى متخلّص به صدقى : از مشاهير شعرا و دانشمندان شيعه ؛ در استرآباد به دنيا آمد و امّا در كاشان زندگى كرد و در آنجا به افادهء علوم دينى و نشر معارف يقينى مىپرداخت . به گفتهء سام ميرزا صفوى ، وى در اكثر علوم ، خصوصا كلام و فقه ورزيده و در بحث علمى و فصاحت بىنظير زمان و در فن شعر و انشاء ، يگانهء دوران بود . صدقى در شاعرى استاد محتشم بود و در بيشتر موضوعات توحيد و نعت و منقبت شعر مىگفت و از جمله اشعار معروفش قصيده‌اى است كه فى البداهه در مدح على بن موسى الرضا ( ع ) سروده است . وى علاوه بر ديوان قصايد و غزليات و يك ساقىنامه ، كتابى به نام مطالع الانوار دارد . « برگرفته از دائرة المعارف تشيع ، ج 2 ، ص 103 » .\r\n","page_name":" 272 ","page_number":320},
  {"content":"\r\n\r\nاز كسى طمع نمىكرد امّا در آخر حال به سبب شهرت شاعرى و به واسطهء آنكه او را قوّت كسب نمانده بود پاى در دايرهء اهل طمع ، كه هيچ‌كس در آن وادى سرگردان مباد ، درآورده بود و به واسطهء اخذ اندك وظيفه و موضوعى كه در دفاتر احسان داشت بر در دونان انتظار بسيار مىكشيد :\r\nشعر\r\n كنار حرص دلا پر كجا توانى كرد * تو از طمع كه سه حرف ميان تهى افتاد\r\nعزيز من در درويشى و قناعت زن * كه خوارى از طمع و عزّت از قناعت زاد\r\nاگر بلغزد پاى توانگرى سهل است * سعادت سر درويشى و قناعت باد \r\nامّا با وجود آنكه روزگارى طويل در شاعرى سعى نموده بود و ابيات متين و سخنان رنگين ازو سر زده ، به خلاف شعراى زمان خود بسيار درويش و فقير نهاد بود ، چنانچه اگر در مجلسى واقع مىشد كه سخن از وادى شعر و فصاحت و بلاغت اين طايفه مىگذشت ، نام از شعر و حالت شاعرى خود نمىبرد و چون واصلان سر از گريبان نيستى برزده ، از عربده و جوش اين طايفه خود را دلگير مىنمود و زبان حالش به مضمون اين مقال طريق ترجمان مىپيمود .\r\nرباعيّه\r\n كامل صفتى راه فنا مىپيمود * چون باد گذر كرد ز درياى وجود\r\nيك موى ز هست او بر او باقى بود * آن موى به چشم فقر ، زنّار نمود \r\nاميد كه حق سبحانه و تعالى همگنان را از صفت عجب و خودبينى در ظلّ توفيق خود نگاه دارد و بر صراط مستقيم انصاف و عدل كه مرصاد مبدأ و معاد است ، مستقيم و مقيم بدارد و به درجهء اهل فنا كه واصلان عالم قرب و مقرّبان صوامع قدس‌اند برساند ، بكرمه و جوده و منّه .\r\nامّا وفات سيد مشار اليه در اواخر شهر ذى الحجهء سنهء ثمان و ثمانين و تسعمائه ( 988 ) اتّفاق افتاد بعد از آنكه سال عمرش از سبعين تجاوز نموده ، و اين چند بيت از او كه در غايت خوبى است در اين نسخهء شريفه مثبّت گشته . « 1 »\r\n\r\n\r\n","description":"","footnote":"\r\n( 1 ) . ترجمه احوال شاعر در صبح گلشن ، ص 615 ؛ مجمع الخواص ، ص 96 ؛ تذكرهء سامى ، ص 40 ؛ و الذريعة ، ج 9 ، ص 1312 نيز آمده است .\r\n","page_name":" 273 ","page_number":321},
  {"content":"\r\n\r\nانتخاب غزليّاته\r\n رقيبان را در آن كو پهلوى آن دلستان ديدم * كشيدم تيغ كين ، ديگر خدا را در ميان ديدم \r\n* * *\r\n چرا دامن كشد از من گلى كاندر رهش خاكم * اگر او پاك دامان است من هم عاشق پاكم \r\n* * *\r\n جانا به بزم غير نشيمن چه مىكنى * كشتى مرا به طعنهء دشمن چه مىكنى \r\n* * *\r\n ز خانه تيغ كين بر كف به قصد من برون آمد * كسى كش دوست مىپنداشتم ، دشمن برون آمد\r\nبه وصف حسن آن گل اين غزل چون گفت يعقوبى * به تحسين كردنش از هر دهن ، احسن برون آمد \r\n* * *\r\n از شرم ابروى تو مه نو به شام عيد * خود را چنان نمود كه كس ديد و كس نديد \r\n* * *\r\n لب جان‌پرور جانان حيات جاودان دارد * به اين معنى گواهى مىدهد هركس كه جان دارد \r\n* * *\r\n ز شوق مردم و روى تو در نقاب هنوز * مرا بكشتى و دارى ز من حجاب هنوز \r\n* * *\r\n من تايب و پريرخ من رند و مىپرست * از دست يار توبهء مى بايدم شكست \r\n* * *\r\n\r\n","description":"","footnote":"","page_name":" 274 ","page_number":322},
  {"content":"\r\n\r\n خواهد به دست يار دهد هركه را دلىست * تا او دل كدام يكى آورد به دست ؟ \r\n* * *\r\n دوشينه يكى وصف جمال تو ادا كرده * ناديده رخت ، مهر تو جا در دل ما كرده \r\n* * *\r\n هر صدا كز كوه كندن تيشهء فرهاد داد * داشت اين معنى كه از بيداد شيرين ، داد ، داد \r\n* * *\r\n اگر خواهم غم خود با بتان دلربا گويم * تو را از دلربايان گفته‌ام ديگر كه را گويم \r\n* * *\r\n ابرويت ديد و شد نهان مه عيد * بهتر از خود نمىتواند ديد \r\n* * *\r\n دورى كنى دمى كه تو را قصد بنده است * دانسته‌اى كه محنت هجران كُشنده است \r\n* * *\r\n سگش با من حديثى از وفا گفت * سگ اويم كه حرف آشنا گفت \r\n* * *\r\n افتاده در آن كو دل من در ره آن ماه * خواهم كه از آن كو گذرم دل ندهد راه \r\n* * *\r\n بسى از يار تا اغيار فرق است * ز نيكى تا بدى بسيار فرق است \r\n* * *\r\n دمبدم تيغ به خون دلم آلودن چيست * تا به خون همره ارباب وفا بودن چيست \r\n* * *\r\n به كوى عشق دلم در حمايت يار است * ز جور غير نترسم خدا نگهدار است \r\n* * *\r\n\r\n","description":"","footnote":"","page_name":" 275 ","page_number":323},
  {"content":"\r\n\r\n اى دل نثار جانان نقد روان خود كن * اين نكته بشنو از من رحمى به جان خود كن \r\n* * *\r\n دلا عزم سفر دارى و از حال تو آگاهم * به كوى ماه من گر مىروى من نيز همراهم \r\n* * *\r\n شنيدم كه او با من زار خوب است * اگر اين‌چنين است بسيار خوب است \r\n* * *\r\n مرا كه در نظر آن لعل روحپرور نيست * به غير از اينكه بميرم علاج ديگر نيست\r\nتو يوسفى مرو از ره به مهربانى خلق * كه اعتماد در اين دور بر برادر نيست\r\nاگرچه كم ز سگى پيش توست يعقوبى * ولى سگ سگ او از رقيب كمتر نيست \r\n* * *\r\n آن‌كه نخل عمر من شد قامت رعناى او * برخورد از خود كه برخوردارم از بالاى او \r\n* * *\r\n چندانكه تازه نخل تو گردد كشيده‌تر * گردد قدم ز بار جفايت خميده‌تر \r\n* * *\r\n معلّم آنچنان در بىوفايى داد ارشادت * كه حرفى از وفا هرگز نخواهد آمدن يادت \r\n* * *\r\n اى كه به بىگنه كُشى ، شهرهء عالمى شدى * هيچ نمىكشى مرا من چه گناه كرده‌ام \r\n* * *\r\n سرو تو كه جز در چمن جان نخرامد * من هيچ ندانم ز كدامين چمن است اين \r\n* * *\r\n تا به خود خيل سگت را آشنا دانسته‌ام * زين شرف خود را ز ارباب وفا دانسته‌ام \r\n* * *\r\n رفت دلدار ، به ما طعنهء اغيار بماند * گل برفت از چمن و سرزنش خار بماند \r\n\r\n","description":"","footnote":"","page_name":" 276 ","page_number":324},
  {"content":"\r\n\r\nو له فى الرباعيّه\r\n اى شمع شبى به مجلس ما جا كن * از مهر نظر سوى من رسوا كن\r\nاز آتش عشق سوخت پروانهء زار * دلسوزِ دگر براى خود پيدا كن \r\n\r\n[ 15 . 
  ] مولانا جمال الدين محمد\r\nاز شعراى متعيّن دار المؤمنين كاشان است ، عاقل روشن ضمير نيك‌انديش و شاعر كامل سيرت مآل‌انديش است . شيوهء نظم طبعش را جبلّى است و قاعدهء شاعرى ذهنش را ذاتى ، در شيوهء مخالطت و مصاحبت اعتقادى صافى و در طور محبّت و مودّت بيانى شافى دارد ، وجوه شعرا و استادان اين فنّ و اعيان مملكت و خوش‌طبعان صاحب فطن به جهت سبقت زمان و به سبب مؤاخات و مصاحبت كه به مولانا حيرتى و ديگر بزرگان داشته ، به وجودش مستظهرند و خود نيز به آن جهت افتخار بسيار دارد ، مجملا قريب به پنجاه سال است كه در ميان فضلا و شعرا و ظرفا و مستعدان به عنوان شاعرى شهرت دارد و همواره با شعراى زمان و خوش‌فهمان دوران به كثرت صحبت و كمال مبرّت زندگانى مىگذارد ، و امّا سواى مولانا حيرتى هيچ‌كس را از اهل عصر قبول ندارد . كم شعرى باشد كه پسنديدهء طبع سنجيدهء مشار اليه شود ، و الحق در شعرشناسى متفرّد است و سواى شاعرى ، صفات حميده و نعوت پسنديدهء بسيار دارد ، چنانچه جمال حالش به كمال همّت و سخا آراسته است و از شوايب عيب و منقصت پيراسته . در مدّة العمر ممنون منّت و رهين هيچ‌كس نشده و اوقات به حرفت بزّازى و كرباس‌فروشى گذرانيده و الحال مدّتى است كه از فكر شعر بازايستاده ، امّا هميشه مستعدان و موزونان را به قدر وسع و توانايى خدمتى مىكند . و اشعار پسنديدهء مشار اليه آنچه به نظر رسيده همين بود كه مسطور شد . و السلام على من اتّبع الهدى : « 1 »\r\nانتخاب غزليّاته\r\n دمى كه عشق برافروزد آتش كين را * كجا مجال دهد عقل مصلحت‌بين را\r\nز كار عشق جز اين صرفه‌اى نيافته‌ام * كه صرف راه بتان كرده‌ام دل و دين را \r\n\r\n\r\n","description":"","footnote":"\r\n( 1 ) . در : عرفات ، ص 156 ؛ مآثر رحيمى ، ص 61 و تذكرهء سامى ، ص 286 نيز ترجمهء مختصر احوال شاعر درج شده است .\r\n","page_name":" 277 ","page_number":325},
  {"content":"\r\n\r\n كنم به سوى تو چندان سرشك گرم روان * كه از دلت ببرم كينه‌هاى ديرين را\r\nدلا مگو سخن از چين زلف او به كسى * كه عزّتى نبود مردم سخن‌چين را \r\n* * *\r\n تا كاتب قدرت خط سبز تو رقم زد * حرفى كه نه در وصف رخت ديد قلم زد\r\nدشوارتر از باديهء عشق رهى نيست * عشق است كسى را كه در اين راه قدم زد \r\n* * *\r\n عشق چون سر ز گريبان عدم بيرون زد * قرعهء غم همه بر نام من مجنون زد \r\n* * *\r\n اگر به داغ دلم مهوشان نظاره كنند * ز گريه روى زمين را پر از ستاره كنند\r\nگرفتم آنكه ندارند زاهدان عيبى * همين بس است كه عيب شرابخواره كنند\r\nجمالى از غم روزشمار فارغ باش * اگر ز خيل سگانش تو را سه پاره « 1 » كنند \r\n* * *\r\n مجنونم و سر حلقهء ارباب جنونم * صد شكر كه از دايرهء عقل برونم\r\nرحم است به داغ دل من لاله‌رخان را * جز آن گل رعنا كه كمر بسته به خونم\r\nحال دل ريشم ز رخ زرد عيان است * معلوم كن از حال برون سرّ درونم \r\n* * *\r\n گر طبيبم نكند چاره دل پرخون را * من نه آنم كه كشم منّت افلاطون را \r\n* * *\r\n خضر ما را گرچه رشك از آب حيوان مىدهد * نام خاك پاى او گر بشنود جان مىدهد\r\nمىدهد گاهى فريب من كه در هنگام خشم * مىكند كارى كه ياد از عهد و پيمان مىدهد\r\nبا وجود آنكه رندان را پريشانى بس است * محتسب آزار اين جمع پريشان مىدهد \r\n\r\n\r\n","description":"","footnote":"\r\n( 1 ) . اصل : ستاره .\r\n","page_name":" 278 ","page_number":326},
  {"content":"\r\n\r\n باده تا حاضر نشد اسباب عشرت رو نداد * مى نباشد ، مجلس ما را كه سامان مىدهد ؟\r\nآن‌كه قدر وصل را نشناخت ، گو بنشين خموش * كز سزاى ناسپاسيهاش هجران مىدهد\r\nاحتياجى نيست در كاشان جمالى را به كس * هرچه مىخواهد به او شاه خراسان مىدهد \r\n* * *\r\n فرياد ، شب از چرخ برين مىگذرانم * بىروى تو اى ماه چنين مىگذرانم\r\nهرچند كه بينم ز رقيبان تو آزار * از بهر تو اى زهره جبين مىگذرانم\r\nخون « 1 » مىخورم از هجر تو مانند جمالى * عمرىست كه اوقات چنين مىگذرانم \r\n* * *\r\n دستم به دست آن بت سرمست داده است * خوش دولتىست اينكه مرا دست داده است\r\nطالع نگر كه از همه خوبان خدا مرا * يارى كه دل به او نتوان بست داده است\r\nافكنده است مست بدوش رقيب دست * مست است و اختيار خود از دست داده است\r\nتا كى كنيم شكوه جمالى ز روزگار * ايزد هرآنچه درخور ما هست داده است \r\n* * *\r\n شناختن نتوان بس كه غم گداخت مرا * مگر به داغ وفايش توان شناخت مرا\r\nبه چنگ هجر اسيرم كجاست مژدهء وصل * كه گه‌گهى به چنين روز مىنواخت مرا\r\nاگر نداشت سر دشمنى فلك با من * غرض چه بود كه پابست عشق ساخت مرا \r\n\r\n\r\n","description":"","footnote":"\r\n( 1 ) . اصل : چون .\r\n","page_name":" 279 ","page_number":327},
  {"content":"\r\n\r\n چگونه خون نرود اى جمالى از چشمم * كه دل ز آتش غم در درون گداخت مرا \r\n* * *\r\n بسى خرام تو اى سرو نورسيده خوش است * اگر خرامى و منزل كنى به ديده خوش است\r\nرقيب طعنه مزن بر قد خميدهء من * كه قامتم پى پابوس او خميده خوش است \r\n* * *\r\n چهره افروخته آن مه به سر جنگ آمد * آتشى در دل من زد كه به اين رنگ آمد\r\nآه من در دل بىرحم بتان كار نكرد * چه كنم آه كه تيرم همه بر سنگ آمد\r\nاينكه بگذشت ز خونم غرضش رحم نبود * سبب اين بود كه از خون منش ننگ آمد \r\n* * *\r\n كس درد دل به پيش طبيبان چرا برد * دردش زياده باد كه نام دوا برد \r\n* * *\r\n جز من آن كس كه به عهد تو وفا كرد كه بود * آن‌كه جان در ره عشق تو فدا كرد كه بود ؟\r\nآن‌كه در كوى تو از طعن رقيبان همه عمر * خويشتن را هدف تير بلا كرد كه بود ؟\r\nيا رب اى شوخ به ياران كه تو را دشمن ساخت * اين‌كه اين دشمنى اندر حق ما كرد كه بود ؟ \r\n* * *\r\n در غمت داغ صبورى بر جگر خواهم نهاد * دل به مهر لاله‌رخسارى دگر خواهم نهاد\r\nگر دلم تسكين نخواهد يافت از ناديدنت * هرچه با من كرده‌اى پيش نظر خواهم نهاد \r\n* * *\r\n تا مه بدر شب چارده رخسار تو ديد * مىشود كاسته هرچند كه برمىآيد \r\n* * *\r\n\r\n","description":"","footnote":"","page_name":" 280 ","page_number":328},
  {"content":"\r\n\r\n به يارى تو دلم را اميد بسيار است * وليك تا تو شوى يار كار در كار است \r\n* * *\r\n گفتى از جور گذشتم اثرى ظاهر نيست * ظاهر اين است كه بيداد تو را آخر نيست \r\n* * *\r\n تو با رقيب نِكو بوده‌اى و من غافل * هلاك صحبت « 1 » او بوده‌اى و من غافل\r\nمرا گمان كه ز لعل تو بوى شير آيد * تو مست جام و سبو بوده‌اى و من غافل \r\n* * *\r\n جانا به تو شرح غم هجران چه نويسم * وز درد دل بىسروسامان چه نويسم\r\nهم جان ز غمت سوخته هم دل شده ويران * از دل چه سخن گويم و از جان چه نويسم\r\nدارم غم و غمخوار ندارم چو جمالى * از بىغمى مردم كاشان چه نويسم \r\n* * *\r\n آن ماه تا خط نو ، از مشك تر نهاده * سر بر خط رضايش ، هر سيمبر نهاده\r\nهم « 2 » سرو « 3 » پيش قدش ، در پيش سرفكنده * هم گل به دور رويش ، خوبى ز سر نهاده \r\n* * *\r\n نزديك شد كه مهر و وفا بر طرف شود * يارى و آشنايى ما بر طرف شود\r\nاى سرو ناز جانب افتادگان ببين * كين سركشى و نشو و نما بر طرف شود\r\nآن به كه درس عشق بتان بر طرف كنيم * تا بحث ما به خلق خدا بر طرف شود \r\n* * *\r\n چرا رقيب ز وصل تو بىنصيب نباشد * در اين بلا كه منم ، مبتلا رقيب نباشد \r\n* * *\r\n\r\n\r\n","description":"","footnote":"\r\n( 1 ) . اصل : محنت .\r\n( 2 ) . اصل : هر .\r\n( 3 ) . اصل : + در .\r\n","page_name":" 281 ","page_number":329},
  {"content":"\r\n\r\n رنجيده‌ام ز يار و به كويش نمىروم * مىميرم از فراق و به سويش نمىروم \r\n* * *\r\n از كام‌بخشى لب جانان گذشته‌ام * كارم به آن رسيده كه از جان گذشته‌ام \r\n* * *\r\n سگ او قاعدهء مهر و وفا مىداند * سگ اوييم كه اين قاعده را مىداند \r\n* * *\r\n مرا خواندى سگ خود ، پيش خلقم محترم كردى * ز خاكم برگرفتى لطف فرمودى كرم كردى \r\n* * *\r\n بت من جز ملاحت ، لعل شكّربار هم دارد * اگر دارد نمك ، شيرينى گفتار هم دارد\r\nجز اظهار محبت ، عاشقى را شرط بسيار است * و گرنه مهربانى اين قَدَر اغيار هم دارد \r\n* * *\r\n روزگارى با غمش خوش بود دل * خوش دلى ، خوش روزگارى داشتيم \r\n* * *\r\n مُردم ز درد ، اهل وفا را خبر كنيد * محنتكشان كوى بلا را خبر كنيد\r\nدر دشت غم ز بهر غزالى شدم هلاك * سرگشتگان باديه‌ها را خبر كنيد\r\nما را « 1 » ز ديده نور شد از گريهء فراق * زنهار نور ديدهء ما را خبر كنيد \r\n* * *\r\n آيينه داشت دعوى خوبى به روى او * افتاد چون برابر او سخت ساخت رو\r\nگردد هميشه بر سر بازار آينه * تا مهوشى دچار شود از كدام سو \r\n* * *\r\n\r\n\r\n","description":"","footnote":"\r\n( 1 ) . اصل : مرا .\r\n","page_name":" 282 ","page_number":330},
  {"content":"\r\n\r\n بىزلف و كاكل تو مرا آنچه داده رو * خواهم شبى كه شرح دهم با تو موبه‌مو\r\nهرگه به يار شرح غم خود بيان كنم * وقت سخن گره شودم گريه در گلو\r\nگويى كه مى حرام بود اى فقيه شهر * آنجا كه هست لاله‌رخى ، اين سخن مگو \r\n* * * و له فى الرباعيّه\r\n روزى طمعم برد به مهمان كسى * القصّه شدم منتظر خوان كسى\r\nچون شرح دهم كه بر سر من چه گذشت * يا رب نخورد هيچ كسى نان كسى \r\n\r\n[ 16 . 
  ] مير نظام الدين هاشمى\r\nاز جمله سادات دار المؤمنين كاشان است و موسوى نسب است ، در وسط سنّ صبا چون طبعش خوب و صحبتش مرغوب بود به مخالطت شعرا و ظرفا ذوق پيدا كرد ، و خود را به شاعرى داشت و در آن اثنا ، ابيات بلند و غزليات دلپسند از گنجينهء طبعش سر زده در ميان خوش‌طبعان قرار داده شد ، و چون در طريق شاعرى فى الجمله ترقّى كرده بود ، از كاشان به دار السلطنهء صفاهان رفت و در آنجا « 1 » به منادمت و مصاحبت سادات عظام و نقباى كرام ، خصوصا اولاد سيادت و صدارت‌پناه مرتضى و مقتداى ممالك اسلام سلطان النقباء و الصدور فى الايّام امير تقى الدين محمد صدر - روّح اللّه روحه - روشناس مردم آنجا شد چنانچه اكثر اهالى و اكابر آنجا به واسطهء خاطر ايشان ، تعظيم و تكريم جانب عزيز سيّد مشار اليه را از لوازم امور شمردند و هر ساله قريب به سى تومان نقد و جنس در وجه وظيفه و انعام وى مقرّر داشتند ، لاجرم مشار اليه نيز ارادهء توطّن و تأهّل آنجا كرده ، به يكى از خويشان سادات عظام نسبت خويشى پيدا كرد و حالا قريب به پانزده سال است كه در آنجا متأهّل و ساكن است و ياد وطن و خويشان خود نمىكند ، امّا احيانا اگر از ياران قديم و خويشان وى بر سبيل عبور به آنجا رسند به واسطهء فطرت ذاتى و سخاوت جبلّى ، انواع تلطّف و انسانيت ازو مشاهده مىشود و بىشائبهء تكلّف ، اكثر خوش‌طبعان و لوندان آنجا نيز از خوان احسان وى\r\n\r\n\r\n","description":"","footnote":"\r\n( 1 ) . اصل : - آنجا .\r\n","page_name":" 283 ","page_number":331},
  {"content":"\r\n\r\nمحظوظ و بهره‌مندند ، چنانچه مىگويند كه مبلغ مذكور به خرجش وفا نمىكند و همانا مضمون اين رباعى را صورت احوال خود ساخته .\r\nرباعيّه\r\n هر گنج كه در كيسهء افلاك بود * قسمتگر آن اين كف بىباك بود\r\nاى دست چنان كه مىدهندت بِندِه * آيد روزى كه در كفت خاك بود \r\nامّا باوجوداين حالت ، به وضع خود راضى نبود و مرتبه‌اى بالاتر از اين طلب مىنمود و به غير از شيوهء صحبت و لوندى چيزى ديگر نمىخواست ، لاجرم در شهور سنهء 991 به اردوى معلّى شتافت ، و در آن‌وقت حضرت اعلى متوجّه طرف خراسان بود . به همراهى عساكر نصرت شعار به طرف قلعهء تربت توجّه و از آنجا به مشهد مقدّسه رفته شرف زيارت دريافت .\r\nچون بار ديگر به اردوى همايون آمد منصب ملك الشعرايى گرفته رايت مفاخرت برافراخت و هم در آن زودى ، در نواحى سمنان هادم اللذّات دو اسبه بر او تاخت . امّا اشعار وى از غزل و قصيده و رباعى ديوانى است قريب به سه هزار بيت كه در آن ولا ترتيب داده بود و اين ابيات مختار از آن غزليات مستحسن مىنمود .\r\nانتخاب غزليّاته\r\n يا رب قبول عشق تو گردد نياز ما * يابد مراد از تو دل عشقباز ما\r\nستار عيب‌پوش تويى ، ما گناهكار * مپسند اينكه پرده برافتد ز راز ما\r\nما را چه حد وصف كمال تو كردن است * معلوم تا كجاست حد امتياز ما \r\n* * *\r\n همه دردم و محبّت ، به خدا اميد دارم * كه به روز حشر بخشد به طفيل عشق ما را\r\nنه مراست قدرت آن ، كه نگاه دارم او را * نه تحمّلى كه يكدم به كسى سپارم او را\r\nبه سپاه ناز اينك ز ره آن سوار آمد * چه كنم چه حيله سازم كه نگاه دارم او را\r\nهمه حرف نااميدى رسدم به گوش هرگه * به هزار عجز و زارى به سخن درآرم او را\r\nبه تفحّص دل من كه گريخته ز بندت * مكن اضطراب اينك به تو مىسپارم او را\r\nز تو هاشمى چه پنهان كه دگر هلاك اويم * چه كنم كه دوست دارد ، دل بىقرارم او را \r\n* * *\r\n\r\n","description":"","footnote":"","page_name":" 284 ","page_number":332},
  {"content":"\r\n\r\n مكن چون خاك پامال ستم هر لحظه جانم را * كه بسيارم بجويى و كسى ندهد نشانم را\r\nمرا كُشتى ز استغنا ، برت تا راز دل گفتم * الهى قطع مىكردند آن ساعت زبانم را \r\n* * *\r\n گرچه تو را اين زمان ، عاشق بسيار هست * پيشه تغافل مكن ، هم به منت كار هست\r\nبو الهوسان از درت ، زود سفر مىكنند * صبر دو روزى مرا ، در دل افگار هست\r\nگرچه رخش ديد و داد ، عاشق مشتاق جان * در دل او همچنان ، حسرت ديدار هست\r\nهاشمى او را چه غم ، گر به روى از درش * هر طرف او را هزار ، چون تو گرفتار هست \r\n* * *\r\n ازين گرم اختلاطىهاى او با غير مىبينم * كه مشتاق وصال او تغافل كار مىگردد\r\nكسى كز بهر يك نظّاره جان مىداد اى بدخو * تو كارى كرده‌اى كآزرده از ديدار مىگردد \r\n* * *\r\n اى سر سركشان همه گرد سر سپاه تو * جان هزار پادشه ، پيشكش نگاه تو\r\nوارث حسن يوسفى ، مىرسدت عزيز من * دعوى مصر دل كنى ، حسن بود « 1 » گواه تو\r\nگر تو ز لطف دم زنى با همهء ستمگرى * گوش نمىكند كسى ، دعوى دادخواه تو\r\nور تو ملايمت كنى روز جزا ستمگرا * دادستان عاشقان ، بگذرد از گناه تو\r\nشكوه چه سود هاشمى خو به جفا و جور كن * غور رسى نمىكند خسرو كج كلاه تو \r\n* * *\r\n به سختى مىدهم جان ، همنشين برخيز جانان را * به بالينم رسان تا من به آسانى دهم جان را\r\nشود جان در تن خاك از هواى قامتش پيدا * به هر جانب كه افتد سايه آن سرو خرامان را \r\n* * *\r\n\r\n\r\n","description":"","footnote":"\r\n( 1 ) . اصل : توو .\r\n","page_name":" 285 ","page_number":333},
  {"content":"\r\n\r\n سر فتنهء ايّام كن ، چشم بلاانگيز را * سر ده به قتل عالمى آن غمزهء خونريز را\r\nاين لشكر بيداد را بيرون بر از صحراى دل * بر هم مزن اى جنگجو اين دشت آتش‌خيز را \r\n* * *\r\n خدايا مهربان گردان به ما آن بىمحبّت را * خلاصى ده ز قيد غم گرفتاران محنت را\r\nبه توفيق نياز من جهان حسن را دارد * كنون بر من تغافل مىزند ، بنگر حقيقت را \r\n* * *\r\n سيه چشمى ربود از يك نگه صبر و قرارم را * سهى سروى فكند از پا دل و جان فگارم را\r\nمن امشب ديده بر را هم خدا را اى غلط وعده * مكش از باد نوميدى چراغ انتظارم را \r\n* * *\r\n كرده سرگشته دلا باز نگاه كه تو را * برده از راه دگر چشم سياه كه تو را\r\nاى شه حسن كه دارى سر عاشق‌گيرى * كرده سرگرم سپه « 1 » رشك « 2 » ، سپاه كه تو را\r\nهست پرميل به سيمين ذقنانت اى دل * تا برد آبخورش بر لب چاه كه تو را\r\nهاشمى راست بگو باز كجايى عاشق * مىتوان جست دگر بر سر راه كه تو را \r\n* * *\r\n مرده‌ام از رشك دوش ، اى به كسان باده‌نوش * نقل مكن پيش من ، صحبت دوشينه را \r\n* * *\r\n رقيبان تا به كى باشند خندان در وفاى تو * گره باشد ز جودت گريه دايم در گلو ما را \r\n* * *\r\n\r\n\r\n","description":"","footnote":"\r\n( 1 ) . اصل : سيه .\r\n( 2 ) . اصل : اشك .\r\n","page_name":" 286 ","page_number":334},
  {"content":"\r\n\r\n مُردم از عشقت به سوى من نگاهى كن ، ببين * مىتوان از يك نظر دانست حال مُرده « 1 » را \r\n* * *\r\n به جانم « 2 » آتشى افتاده از شمعى و مىسوزم * ز من مىبايدت اى همنشين كرد احتراز امشب \r\n* * *\r\n به حال مرگ در كُنج فراق افتاده‌ام بىكس * كسى كو تا به حال من بگريد زارزار امشب \r\n* * *\r\n جهان روشن ز « 3 » ماه عالم‌افروز من است امشب * جدا ز آن ماه سوزم بر جهانى روشن است امشب\r\nدلا ديدى به آن بىباك عاشق‌كش چه‌ها گفتى * مرا گر مىكشد ، خون منت بر گردن است امشب \r\n* * *\r\n نهاد اى دل قدم در كلبه‌ام آن سرو ناز امشب * نثار مقدمش كن جان به صد عجز و نياز امشب\r\nشب وصل است مىخواهم كه جان در پاى او بازم * ز عشق او چو شمعم سربه‌سر سوز و گداز امشب\r\nترا اى هاشمى كم ظرف مىيابم مخور مى پر * كه خواهى كرد در جام دگر افشاى راز امشب \r\n* * *\r\n شود گر مجلس‌افروزم رخ آن آفتاب امشب * جهانى را چو ذرّه آورم در اضطراب امشب\r\nغمى دارم كه هشيارى است سمّ قاتل اى ساقى * كرم فرما و مدهوشم كن از جام شراب امشب \r\n\r\n\r\n","description":"","footnote":"\r\n( 1 ) . اصل : مرد .\r\n( 2 ) . اصل : به خاكم .\r\n( 3 ) . اصل : - ز .\r\n","page_name":" 287 ","page_number":335},
  {"content":"\r\n\r\n غمش پيش نظر بود و خيالش مونس جانم * نيامد هاشمى در چشم من تا روز ، خواب امشب \r\n* * *\r\n آتشم در جگر و ديده پرآب است امشب * حالم از هجر تو بسيار خراب است امشب\r\nآگه از صحبت مى خوردن پنهان توام * دلم از غصّهء آن بزم كباب است امشب\r\nساقى آن پرده‌در شرم به مجلس آور * كه مه من همگى شرم و حجاب است امشب \r\n* * *\r\n صبح اگر از خواب آن مه سر برآرد بىنقاب * از خجالت تا قيامت برنيايد آفتاب \r\n* * *\r\n بيمم مده از قتل كه از خود خبرم نيست * مستم ز مى عشق تو پرواى سرم نيست\r\nفكرم همه اين است كه در عشق تو ميرم * در راه تمنّاى تو فكر دگرم نيست\r\nدر حسرت نظّارهء آن مهر جهانسوز * مىسوزم و مىميرم و تاب نظرم نيست \r\n* * *\r\n شوق ديدارش كليم عشق را بسيار هست * تاب ديدن كو ، گرفتم رخصت ديدار هست\r\nيار خواهد شد طلبكار تو اى دل صبر كن * عشق را تأثير مىدانم كه اين مقدار هست\r\nهاشمى گر طاقتى دارى به بزم يار رو * ناز چندانى كه مىخواهد دلت در كار هست \r\n* * *\r\n وه كه عمرم در غم عشقت به دشوارى گذشت * روز با درد و ملامت ، شب به بيدارى گذشت\r\nوا مكن از جور خو ، الفت به لطف او بگير * گر دو روزى آن جفاجو از دل‌آزارى گذشت \r\n* * *\r\n\r\n","description":"","footnote":"","page_name":" 288 ","page_number":336},
  {"content":"\r\n\r\n تا ستم‌ديدهء بيداد تو جان خواهد داشت * غم عشق تو ز اغيار نهان خواهد داشت\r\nآن‌كه دل داد به عشق تو و جان ساخت نثار * منّتى تا به ابد بر دل و جان خواهد داشت\r\nگر بود بنده سراپا همه تقصير و گناه * چشم لطف از كرم دوست همان خواهد داشت \r\n* * *\r\n دلم به وعدهء وصلت از آن شكيبا نيست * كه از كلام تو آثار صدق پيدا نيست\r\nمشو ز تازه گرفتار خويشتن غافل * چه اعتماد به صيدى كه بند بر پا نيست\r\nبه‌طور وصل رسيده كليم و حيران است * كه راه منزل جانان هنوز پيدا نيست \r\n* * *\r\n زمانه پُرستم از جور بىكرانهء توست * خراب حالى عشاق در زمانهء توست\r\nكمان ناز به زه كرد نرگست ديگر * خوشا كسى كه دلش « 1 » قابل نشانهء توست \r\n* * *\r\n اى به فرمان رقيبان ، در پى قتلم مباش * اينكه مىبينم تو را با غير و مىميرم ، بس است \r\n* * *\r\n از بهر قتل همچو منى مضطرب مباش * جان دو كون در خطر از اضطراب توست \r\n* * *\r\n دگر از تيغ بيدادش دلم خشنود مىگردد * كه فكر راحتى در جان غم‌فرسود مىگردد\r\nدگر دارد سر قتلم نگاه چشم خونريزش * كه جانم گرد آن شمشير خون‌آلود مىگردد \r\n* * *\r\n\r\n\r\n","description":"","footnote":"\r\n( 1 ) . اصل : دلت .\r\n","page_name":" 289 ","page_number":337},
  {"content":"\r\n\r\n دلى كه گشت به درد تو مبتلا چه كند « 1 » * دواى خود ز كه جويد ، به اين بلا چه كند ؟\r\nغمت كه سر به جهانى فرونمىآرد * به من چگونه مصاحب شود مرا چه كند ؟ \r\n* * *\r\n مرا هرگه ز لذّت‌هاى جورش ياد مىآيد * هزاران « 2 » رشك بر هر كشتهء بيداد مىآيد\r\nدلم را زد به تير غمزه و من مضطرب حالم * كه اين صيد زبون كى بر سرش صياد مىآيد\r\nاگر دارى غم جان هاشمى سويش مبين ديگر * كه كار صد اجل ز آن غمزهء جلّاد مىآيد \r\n* * *\r\n در جهانم نيست طالع هاشمى از هيچ كس * با كسى يارى نكردم ، كاو به من دشمن نشد \r\n* * *\r\n دى ز آزار رقيبان مضطرب حالم چو ديد * تا دهد تسكينِ من ، صد شكوه از اغيار كرد \r\n* * *\r\n ببين كمال تعلّق كه كُشتهء ستمش * هنوز از رخ او چشم برنمىگيرد \r\n* * *\r\n باد در آتش مدام اين جان ناوك خورده‌ام * كاضطرابش ذوق صيد از خاطر صياد برد \r\n* * *\r\n دلم را رام خود ناكرده از مجلس مرو بيرون * رمد صيدى كه بىوقت از كمين صياد برخيزد \r\n* * *\r\n تو بىوفايى و دورى گزين و غير طلب * چه اعتماد به يارى كه اين‌چنين باشد \r\n* * *\r\n مىكند آزار من بهر رقيبان هر زمان * صد تنزّل كردم و او شرمسار من نشد \r\n\r\n\r\n","description":"","footnote":"\r\n( 1 ) . اصل : كنم .\r\n( 2 ) . اصل : هزار .\r\n","page_name":" 290 ","page_number":338},
  {"content":"\r\n\r\n هاشمى عمرىست راه عاشقى پيموده‌ام * اين‌چنين سنگين‌دلى هرگز دُچار من نشد \r\n* * *\r\n همچو من ديوانه‌اى بر چرخ استغنا زنى * اين زمان با آن سگ كو صد تواضع مىكند \r\n* * *\r\n عجب كه جلوهء حسن تو در نظر گنجد * تجلّيى ز جمالت به كون درگنجد\r\nز عهدهء غم او بيشتر برون آيد * هر آن دلى كه در او درد بيشتر گنجد \r\n* * *\r\n چشم فتّان تو هرگه مىرود در خواب ناز * فتنه مىگردد به گردش پاسبانى مىكند \r\n* * *\r\n دى نكردم سجدهء آن شاه حسن از بيم غير * گفتمش صد عذر و با من سر گران دارد هنوز « 1 » \r\n* * *\r\n ز مى خورده‌ست گويا آب ، گلزار جمال او * كه باغ حسن او امروز خوش كيفيتى دارد \r\n* * *\r\n اگرچه شهرهء شهرم ز مىپرستى خويش * ولى خوشم كه ندارم خبر ز هستى خويش \r\n* * *\r\n ز دنيا مىروم با يك جهان حسرت نمىدانم * كه چون در خاك مىگنجم بدين حسرت كه من دارم\r\nمن از بىالتفاتىهاى يار تازه مىبينم * كه خواهد تازه شد داغى كز آن يار كهن دارم \r\n* * *\r\n كجاست بخت كه سرخوش ز جام ناز تو گردم * به بزم خاص تو آيم حريف راز تو گردم \r\n\r\n\r\n","description":"","footnote":"\r\n( 1 ) . اصل : سرگرانى مىكند .\r\n","page_name":" 291 ","page_number":339},
  {"content":"\r\n\r\n به هر نگه كه « 1 » كنى تازه مىشود دل زارم * اسير مردمى چشم دلنواز تو گردم\r\nعجب نباشد اگر رستگار روز قيامت * ز سوز طاعت عشق گنه گداز تو گردم \r\n* * *\r\n دشمنى برد ز حد با دلم آن غيرپَرَست * داردش دوست هنوز اين دل بىغيرت من\r\nخويش را بر دم شمشير بلا خواهم زد * هاشمى هست ببين تا به كجا جرأت من \r\n* * *\r\n يا رب از بهر دل غير نپرسيد مرا * يا ندارد خبرى يار ز بيمارى من \r\n\r\n[ 17 . 
  ] مولانا موحد الدين فهمى\r\nاز شعراى قراردادهء دار المؤمنين است مردى است به حسن فهم و درستى سليقه موصوف و به شعرشناسى و دريافت نكات شاعرى در ميان اقران و امثال معروف . سالهاست كه در طور شاعرى قدم نهاده و در تتبّع اشعار متقدّمين و تفهّم غثّ و سمين منظومات متأخّرين به هر وادى شتافته و در آن طريق شناخت بيش از وصف حاصل كرده ، چنانچه توان گفت در اين فن بر وجوه شعرا و ائمهء اين طايفه صفت تقدّم و رتبهء تفوّق دارد . ليكن به واسطهء آنكه در علوم متداوله چندان كارى نكرده گاهى از منهج صواب منحرف مىشود و به اندك علمى اعتقاد به ديگران پيدا مىكند و لهذا بعضى اوقات به تتبّع روش كج اهل نقطه « 2 » - عليهم لعاين\r\n\r\n\r\n","description":"","footnote":"\r\n( 1 ) . اصل : كه نگه .\r\n( 2 ) . نقطويان : جنبشى اجتماعى و عقلانى كه در قرون نهم و دهم هجرى ، در ايران ظاهر گرديد و حدود 150 سال در ايران و اطراف شيوع يافته ، احديّه ، محموديه ، امناء ، اهل تناسخ و . . . ناميده شده‌اند . در وجه تسميهء نقطويه چنين آورده‌اند كه چون محمود پسيخانى معتقد بود كه آفرينش و پيدايش هر چيزى از خاك است و آن را نقطه مىناميده ، بدين نام معروف و مشتهر شده‌اند . از جمله ديگر اعتقادات اين فرقه ، پرستش انسان كامل ( مبين ) ، و ردّ اصول و فروع دين اسلام را مىتوان نام برد . به اعتقاد آنان ، هرآنچه اكنون ، صورت و پيكرى دارد ، ذرات پديدآورنده‌اش در جهان باقى مانده و در هر زمان به صورتى ، از گياه و سنگ و . . . ظهور مىيابد و از خوى و كردار آنان ، به صورت و پيكر -\r\n","page_name":" 292 ","page_number":340},
  {"content":"\r\n\r\nاللّه ابدا - متّهم بود و از آن ممرّ طعن بسيار از مردم و ابناى جنس خود مىشنود ، و نيز تواند بود كه به سبب وسعت مشربى كه اين طايفه را مىباشد ، يا جهت اطلاع بر مزخرفات و ترّهات اهل ضلال ، نزد آن طاغيان دم از ثبات قدم و رسوخ اعتقاد زده باشد . و اللّه اعلم بما فى الصدور .\r\nعلى اىّ حال در اين مدّت اقوالش مربوط و افعالش مضبوط است و به ملازمت و منادمت سيادت‌پناه امير معز الدين مطهّر ، كه مقتداى اولاد امجاد سيد الابرار است و از ساير سادات و اشراف كاشان به سبب ارث به مزيد علوّ قدر و زيادتى رفعت شأن ممتاز و مستثنى ، اوقات مىگذراند . و در ظلّ عنايت آن جناب مرفّه و معزّز روزگار به پايان مىرساند . و مصداق اين معنى آنكه مكرّرا در صحبت اين قدوهء سادات به شرف زيارت عتبات عاليات - على ساكنها\r\n\r\n\r\n","description":"","footnote":"\r\n- سابق مىتوان پى برد . دريافت چنين امرى به زبان اين فرقه ، احصاء و عامل آن محصى بيان شده است . محمود معتقد بود دوران عرب و دين اسلام سپرى شده و به اين دوره ، دورهء ثرى مىگفت و دورهء بعدى را دورهء تحت ثرى و دور عجم مىدانست كه 8000 سال به طول مىانجامد كه در اين دوره 8 مبين خواهد آمد و نخستين ، خود محمود است .\r\nگويند محمود 16 كتاب و هزار و يك رساله داشته و آنچه به ما رسيده ميزان نام دارد . وى به سال 800 هجرى اين جنبش را بنياد نهاد و در سال 831 درگذشت . شهرهاى محلّ فعاليت مخفى اين جنبش عمدتا در كاشان ، انجدان ، فين ، قزوين و . . . متمركز بوده ، و از سازمانى محكم و منظم برخوردار بود كه با حكومت صفويان ضديت مىنمود . در زمان طهماسب اوّل ، كه امر سياست شرعى بسيار قوت داشت و به قولى از مبتدعان جاهل و مخترعان ساهل ، انتقام مىكشيدند ، حياتى شاعر و برخى از ياران وى در قزوين به اتهام داخل شدن در اين دسته ، به استنطاق و حبس گرفتار آمدند ، امرى شاعر اصفهانى ، كه از سردمداران اين فرقه بود ، در دورهء حكومت طهماسب اوّل كور ، و به دستور شاه عباس مقتول گرديد . در زمان حكومت شاه عباس ، سازمان‌يافتگى اين فرقه ، موجب هراس وى گرديده ، و او با احساس خطر در لباس مخفى به خانقاه درويش خسرو قزوينى رفته ، و گستردگى اين فكر را ملاحظه و براى كشتار و قلع‌وقمع آن ، كمر همت بست ، جلال منجم يزدى مىگويد : مقارن اين حال عصيان و مخالفت شاهوردىلر عباسى شيوعى پيدا كرد و به تحقيق پيوست كه او با روميّهء شوميه طرح دوستى درانداخته و ابواب آمد و شد گشوده و مذكور گشت كه جمعى از اهل روميان پيش او بوده‌اند و قريب 50000 مرد جنگى فدوى كه تمام خطّ بما دادند . . . دستور دستگيرى نقطويان در 1002 صادر و شاه عباس در سفر خود به نصرآباد ، مير سيد احمد كاشى ، از بزرگان نقطوى را با شمشير به دو نيم كرد و از ميان اسناد وى دستخط ، سيد محمد باقر خرده نيز كشف شد اين اقدام شاه ، موجبات قتل نقطويان و منسوبان به اين فرقه را سهل‌تر گردانيد و اسباب پراكنده شدن نقطويان را در كشورهاى اطراف ايران و بويژه دربار هند فراهم آورد . از شعراى نقطوى يا منسوب به اين فرقه ، حياتى كاشى ، فهمى ، نگاهى آرانى ، مولانا رموزى ، محمد صوفى مازندرانى ، افضل دوتارى ، مير تشبيهى و شريف آملى و . . . را مىتوان نام برد كه غالبا بدربار اكبر شاه هندى رفتند و در جمع شعرا و دانشمندان آنجا ، مقام و منزلت يافتند .\r\nمنابع : عالم‌آراى عباسى ، ص 472 ؛ زندگانى شاه عباس ، ج 2 ، ص 338 و ج 3 ، ص 40 ؛ و فرايد الصفوية ، ص 50 .\r\n","page_name":" 293 ","page_number":341},
  {"content":"\r\n\r\nالسلام - مشرّف شد و به كرّات شرايط زيارت - ائمه صلوات اللّه عليهم اجمعين - بجاى آورد .\r\nو در اين اوقات كه از آن سفر مبارك مراجعت نموده همان روزگار را به ملازمت و مصاحبت اين نيّر اوج اقبال مىفرسايد و طريق مشرب و لوندى را از دست نمىدهد و كم به شغل شاعرى مىپردازد و اگرنه ، در طبع و سليقه‌اش قصورى نيست و در شاعرى از اقران خود وانمىماند . مجملا به واسطهء كاهلى طبيعت و تفريح خاطر و مرغّبات آن ، و به سبب كسالت و ميل به صحبت لوندان و تجرّع مدام و مداومت بر آن ، كه شب مدهوش و روز مخمور است ، دماغ فكرش نمانده ، و اگرنه دل بسيارى از شعرا را از گفتن شعر سرد مىساخت ، ان شاء اللّه چنان كه به ميامن بركات زيارات ائمهء هدى - صلوات اللّه عليهم - از اعتقادات فاسده و تتبّع سبيل زنادقه برگشت ، از اين‌طور نيز باز ايستد و به دلالت هادى دين قويم و هدايت دليل  وَ يَهْدِي مَنْ يَشاءُ إِلى صِراطٍ مُسْتَقِيمٍ  « 1 » به شرف توبه و انابت سرافراز گردد . لشمس الدين گنجه :\r\nرباعيّه\r\n اى دل پس ازين منّت اصحاب مكش * وز ساغر حرص بادهء ناب مكش\r\nدر باديهء محنت خود تشنه بمير * وز جرعهء جام ديگران آب مكش \r\nاللّه اللّه اين چه رعونت و خودبينى و اين چه خباثت و بدبينى بود كه بر زبان قلمم جارى شد ، هر بدى كه گفته شد و نوشته گشت نفس اين زنديق اعنى راقم اين حروف از آن بدتر است و هر فرومايگى و ضلالتى كه صفت كرده شد و مسطور گرديد اين شخص « 2 » اعنى تقى الدين از اين فزونتر است ، چنان كه عارفى به زبان حال اين كثير الجرم گفته :\r\nرباعيّه\r\n آنها كه ز من خداى من مىبيند * گر مُغ بيند به صحبتم ننشيند\r\nگر من صفت خويش به سگ عرض كنم * سگ دامن خويشتن ز من درچيند \r\nمنّت حضرت پروردگارى را كه قبايح افعال و فضايح اسرار ما مىبيند و به كرم بىغايت مىپوشد و به لطف بىنهايت بر تن برهنهء ما گنهكاران خلعت رضا و عفو مىپوشد .\r\nرباعيّه\r\n گويند به حشر گفتگو خواهد بود * آن يار عزيز تندخو خواهد بود \r\n\r\n\r\n","description":"","footnote":"\r\n( 1 ) . يونس / 25 .\r\n( 2 ) . اصل : شخصى .\r\n","page_name":" 294 ","page_number":342},
  {"content":"\r\n\r\n از خيّر محض جز نكويى نايد * خوش باش كه عاقبت نكو خواهد بود \r\nاى عزيز ، سنّت و عادت فضلا و شعراى اين روزگار چنان رفته كه غىّ و ضلالت به جهت يكديگر اثبات كنند به واسطهء حسدى كه در ذات ايشان مركوز است ، و قبايح افعال و فضايح اقوال را نسبت به همگنان دهند به سبب عداوت و نفاقى كه در جبلّت ايشان سرشته است .\r\nمصرع\r\n و گرنه كيست كه او دامنى نيالوده‌ست \r\nو نيز هركه در لباس معرفت و زىّ ارباب حقيقت درآيد ، او را هدف ناوك طعن جهّال و حسّاد بايد بود ، زيرا كه خلعت طالبان راه توحيد ، بلا آمده و زينت سالكان باديهء عرفان ، عنا شده ، بلكه تحمّل ناسزا صفتى از صفات كبرياست و انموذج اين سياق آنكه روايت است كه موسى - على نبينا و عليه السلام - از حضرت بارى تعالى درخواست كرد كه الهى زبان خلق بر من بسته گردان تا آنچه در نفس من نيست نگويند ، خطاب در رسيد كه اى پسر عمران : ما اين معاملت با ذات خود نكرديم كه ايشان را از عدم به وجود آورديم و آسمان و زمين را براى تحصيل روزى ايشان مسخّر گردانيديم . قومى حضرت بىنيازى ما را اثبات شريك مىكنند و قومى زن و فرزند مىگويند ، با كمال قدرت ما آن همه را عفو مىفرماييم و از روزى ايشان هيچ كم نمىكنيم و آرزوهاى ايشان را در كنار ايشان مىنهيم و در حقّ سيّد انبيا - صلى اللّه عليه و آله - مىگفتند :  ما هذا إِلَّا بَشَرٌ مِثْلُكُمْ يَأْكُلُ مِمَّا تَأْكُلُونَ مِنْهُ وَ يَشْرَبُ مِمَّا تَشْرَبُونَ  « 1 » ، يعنى محمد همچو ما آدمى است آنچه ما مىخوريم وى هم مىخورد ، او را بر ما هيچ فضلى نيست .\r\nشعر\r\n كس از دست جور زبانها نرست * اگر بت‌پرست است و گر حق‌پرست\r\nاگر برپرى « 2 » چون ملك ز آسمان * به دامن درآويزدت بدگمان\r\nبه كوشش توان دجله را پيش بست * نشايد زبان بدانديش بست \r\nامّا حضرت سيادت و نقابت‌پناه رفعت و معالى دستگاه ، قدوة السادات و النقباء فى الآفاق و عمدة الاشراف و النجباء على الاطلاق الّذى خصّه اللّه تعالى بالنسب الاطهر « 3 » ، امير معز الدين\r\n\r\n\r\n","description":"","footnote":"\r\n( 1 ) . مومنون / 34 .\r\n( 2 ) . اصل : برترى .\r\n( 3 ) . اصل : الاظهر . با توّجه به « مطّهر » كه تناسب بيشترى داشت اصلاح شد .\r\n","page_name":" 295 ","page_number":343},
  {"content":"\r\n\r\nمطهّر « 1 » ، يگانهء عصر و مشار اليه زمان است و در ميان سادات قبايل خود همچو آفتاب است در ميان ستارگان ، اگرچه خامهء دو زبان را در بيان اوصاف آن حضرت در جنب ذكر شعرا حدّ گستاخى نيست ليكن چون هميشه خاطر عاطر و توجّه ضمير فيض مآثر جانب جماعتى كه ذكر لطايف و حالات ايشان گذشته و بعضى ديگر كه انشاء اللّه ذكر ايشان مثبّت خواهد شد ، داشته و دارند و جانب حمايت را فرونمىگذارند ، اين چند كلمه در اين موضع بر زبان خامهء سياه زبان جارى شد و نيز باعث بر اين جرأت اين دو مطلع است كه به لجّهء طبع گوهرزاى خود نسبت مىدهد .\r\nشعر\r\n به روى آتشين بردى ز دل تاب و توان من * نمودى روى گرمى و زدى آتش به جان من \r\n* * *\r\n روز در فكرم كه شب دل بىتو چون خواهد شدن * شب در اين انديشه‌ام تا روز چون خواهد شدن \r\nامّا اشعار مولانا فهمى ، آنچه پسنديدهء طبع مستعدّان است از غزليات و قصايد و رباعيات و اهاجى ، بسيار است و اكثر آن منظومات اين است كه در اين اوراق مثبت شده ، اگرچه مولانا ديوانى ترتيب نداده به واسطهء آنكه اعتقادى چندان به اشعار خود ندارد ، ليكن از اين انتخاب مرتبهء صاحب سخن و قدرت وى در نظم اشعار بر ذهن صاحب فطن « 2 » ، نيك ظاهر مىشود ، و نيز مثنويى دارد موسوم به صورت و معنى ، اگرچه آن كتاب تمام نشده امّا آنچه گفته نيكو فرموده ، و معانى غريبه « 3 » را چنان كه بايد به قيد تصرّف درآورده ، و از آن نظم رتبهء شاعرى وى معلوم است و چون اين خلاصه ، از مثنوى معرّ است به ايراد باقى اشعار او اكتفا نموديم و باللّه التّوفيق . « 4 »\r\n\r\n\r\n","description":"","footnote":"\r\n( 1 ) . اصل : امير عز الدين محمد .\r\n( 2 ) . اصل : صاحب فن .\r\n( 3 ) . اصل : قريبه .\r\n( 4 ) . در عرفات ، ص 576 دربارهء وى آمده است : خوش فهم عرصهء يمانى ، نساج اطلس سخندانى ، مولانا فهمى كاشانى ، مردى خوش‌طبع ، خوش فهم عالى فطرت ، رندى معين ، همه جا همراه . . . شاعر پيشه‌اى خبره بود . امّا با جميع -\r\n","page_name":" 296 ","page_number":344},
  {"content":"\r\n\r\nانتخاب قصائده\r\n در خون هزار غوطه فزون خورد روزگار * تا گوهرى چو طبع من افكند بر كنار\r\nريزان ستاره نيست سحرگه كه آسمان * بر نظم من لآلى خود مىكند نثار\r\nآراسته‌ست گردن و گوش زمانه را * طبعم كه هست مخزن دُرهاى شاهوار\r\nخوش مىكند زمانه دهان را زمان زمان * از ميوه‌اى كه كلك من آورده است بار\r\nيك گل نچيدم از چمن نظم و هر قدم * در پاى خاطرم شكند روزگار خار\r\nطبعم گهر فشاند به خروارها و ليك نيست * از هيچكس به يك جوِ پوسيده شرمسار\r\nاقران من ز غايت حرص و طمع برند * از پيش طاق طاقيه شلوار از كنار « 1 »\r\nشمعم ، نيَم چراغ كه قوتم دهد كسى * از جسم خويش مىبُرم و مىبرم به كار\r\nمدحم كه دلگشاست چو شهد وصال دوست * هجوم كه جانگزاست چو زهر فراق يار \r\n\r\n\r\n","description":"","footnote":"\r\n- شعراى مشهور مباحثات و منازعات و مجادلات و مهاجات داشته ، خصوص مولانا وحشى و حاتم و غيرهم ، با حاتم مهاجات غريبه رخ نمود و از جانبين اداهاى زشت خنك سر زده . فوت هر دو در اوّل و آخر يك سنه رخ نموده چنانچه بعضى در تاريخ ايشان يافته‌اند :\r\nز سالى مرد حاتم بعد فهمى ( 1011 هجرى ) و الحق نكته‌هاى بلند نفيس در ميان اشعار فهمى به هم مىرسد .\r\nبراى تحقيقات بيشتر ر . ك : مكتب وقوع ، ص 349 ؛ تذكرهء ميخانه ، ص 614 و صبح گلشن ، ص 322 .\r\n( 1 ) . اصل : منار .\r\n","page_name":" 297 ","page_number":345},
  {"content":"\r\n\r\n مدح از براى دوست كه صد جان فداى دوست * هجو از براى دشمن برگشته روزگار\r\nبر اشك سرخ و زردى رخساره‌ام اگر * دندان سپيد كرده سپهر سياهكار\r\nمن هم ز دود آه « 1 » ، سيه‌روى كردمش * وز اخترم كه سوخته گرديده داغدار\r\nگر روز من چو شب گذران است بگذرد * شادم كه هست محنت ايّام در گذار\r\nور شام من به روز نگردد قرين مگرد * گو چرخ سفله اين دو دَمِ سرد برميار\r\nآنان كه نيستشان خبر از ملّت و ملل * هستند بىديانت و بىدين و بىوقار\r\nمعيوب چون سپيدى بر روى مردمك * از روى خود كه باد سيه ، مانده شرمسار\r\nبر شارع شريعت احمد نرفته‌اند * بو جهل‌وار كرده ره جهل اختيار\r\nدامن فشانده‌اند ز نامردمى به من * آنان كه كمترند ز سگ صد هزار بار\r\nمن عيب خويش بر تو شمارم كدام عيب * عيبى كه نيست عيبم از آن عيب ، بلكه عار\r\nدر روز امردى نشدم جرّهء « 2 » كسى * پاك است چهرهء عمل من از اين غبار\r\nرويم كه بود از كف دستم برهنه‌تر * پوشيده بود چون نظر من ز روى يار \r\n\r\n\r\n","description":"","footnote":"\r\n( 1 ) . اصل : دو .\r\n( 2 ) . اصل : چيره .\r\n","page_name":" 298 ","page_number":346},
  {"content":"\r\n\r\n از بحر جود هيچ كسم لب نگشته تر * الّا ز ابر دست خداوندِ كان يسار\r\nسلطان تخت‌گير و شهنشاه تاج‌بخش * شاهى كه هست مركز ايّام را مدار\r\nبر گردن سپهر نهد قدر او خراج * در بينى زمانه كشد قهر او مهار\r\nخصم تو كيست هيچ مگير اعتبار ازو * كو خود به دشمنى تو مىگيرد اعتبار\r\nعزم مصمّمت چو كند پاى در ركاب * بيرون برد ز طبع زمين مايهء قرار\r\nايمن ز انهدام شود خانهء حباب * حفظت اگر بر آب روان افكند گذار\r\nنزد شكوه حلم تو و دست باذلت * نه بحر را كفايت و نه كوه را وقار\r\nاحرام طوف كعبهء كوى تو هركه كرد * در هر دو گام هشت بهشتش شود دوچار \r\n* * *\r\n شاد باش اى بخت و دولت كام‌بخش و كام‌ياب * در زمان پادشاه كامبخش كامياب\r\nشاه اسماعيل غازى كز پى نظم جهان * ذات او كردند از ديوان شاهى انتخاب\r\nآن‌كه گر باعث بر امنيت نبودى ذات او * ز استخوانبندى عالم كم نگشتى اضطراب\r\nنشتر نوك سنانش زد رگ قيفال ملك * تا وجود دين و دولت گشت فارغ ز انقلاب \r\n\r\n","description":"","footnote":"","page_name":" 299 ","page_number":347},
  {"content":"\r\n\r\n صيت رزمش بسته دست شيرمردان بر كَتِف * بانگ رخشش كرده خالى پاى گردان از ركاب\r\nروز هيجا كز هياهوى يلان و بانگ رخش * دل طپد در سينه ، چون ماهى كه دور افتد ز آب\r\nبر سر گردان سپر چون بر فراز كوه ، ابر * نيزه « 1 » بر دوش يلان ، چون بر فلك جِرم شهاب « 2 »\r\nچون غبار از تودهء اغبر برانگيزد فَرَس * عالم از سوگ يلان در بر كُند نيلى ثياب\r\nاز هجوم تيرگيها شام گردد نيم‌روز * ثابت و سيّار انجم دركشند از رخ نقاب\r\nصولتش بر روز روشن برگشايد گر كمين * روز و شب باهم برآميزند از فرط شتاب\r\nتيغ بر كف چون برانگيزد سمند فتح را * بگسلد اين خيمهء نيلى حواشى را طناب\r\nپوست زندان است بر اندام بىاندام خصم * لاجرم در گور باشد اهل عصيان را عذاب\r\nهمچو صفرا در طبيعت دشمنت سرگشته است * علّت بُغض تو و بيهوش دارو در شراب\r\nعمرش اندر پيچ‌وتاب دشمنى كوتاه شد * بىسخن كوته شود بر رشته چون افتاد تاب\r\nشش جهت با چار اركان تابع احكام اوست * سر نمىپيچند از فرمان او مِن كُلِّ باب\r\nعدل باعث بر دوام ملك باشد شاه را * اين دليل آنكه دادندش ، هو العادل خطاب \r\n\r\n\r\n","description":"","footnote":"\r\n( 1 ) . اصل : تيره .\r\n( 2 ) . اصل : سحاب .\r\n","page_name":" 300 ","page_number":348},
  {"content":"\r\n\r\n عالم پير از ظهورش شد جوان بار دگر * چون زليخاكش ميسّر شد پس از پيرى ، شباب\r\nاز خدا با صد دعا مىخواستندش عالمى * استجابت را قرين باشد دعاى مستجاب\r\nدشمنش را سر فتادن بر كُله سبقت گرفت * بىخبر غافل كه نايد تاجدارى از حباب\r\nپردهء دل خصم را صد پاره از شمشير اوست * عقل مىداند كه نشكيبد كتان با ماهتاب\r\nخون گرفته خصم را پاى سياحت كوته است * كز لعاب ديدگان مانده‌ست چون خر در خلاب\r\nروزگارش همچو نى انگشت كارى مىكند * او ز خجلت دست بر سر مانده مانند ذباب\r\nپادشاهى بر تو عاشق چون نبوّت بر نبى * آفرينش بر تو واله ، چون نصير و بو تراب\r\nمدّت ايّام اين دولت كه بادا مستدام * مدّتى باشد كه ايّامش نيايد در حساب \r\n* * * تركيب‌بند\r\n اى خاك در تو افسر من * حكم تو چو چشم بر سر من\r\nاز من همه كينه در دل تو * چون جان مهر تو در بر من\r\nپستم چون خاك و كينهء تو * پا ننهاده‌ست از سر من\r\nمىترسم دامنت بگيرد * آه از دل دردپرور من\r\nآخر خوارى نتيجه بخشيد * از تو طلب مكرّر من\r\nاز سايهء خويش مىهراسد * شاهين ديده ، كبوتر من\r\nبىطاقتى است طاقت دل * بىلنگرى است لنگر من\r\nتا چند به دل فروخورم آه * زين پس من و صبر ، حاش اللّه \r\n\r\n","description":"","footnote":"","page_name":" 301 ","page_number":349},
  {"content":"\r\n\r\n اى عهد تو چون دلم شكسته * دل در تو دل شكسته بسته\r\nدل بستهء زلف توست مىپرس * احوال دل شكسته بسته\r\nدل گرچه سياه كرد روزم * او نيز به روز من نشسته\r\nدر دست تو تا به كى توان ديد * مكتوب رقيب دسته دسته\r\nاينها كه كشيد دوش طاقت * وينها كه كشيد جان خسته\r\nمهرم ز تو نابريد رشته * شوقم پيوند ناگسسته\r\nبادام توام شكسته دارد * خرماى تو كرده است خسته\r\nدر وصف قد خجستهء تو * دارم سخنان جسته جسته\r\nاى گوش نكرده گفتهء من * غافل ز غم نهفتهء من\r\nشد سوده ز بار غصه دوشم * كوشش تا چند ، چند كوشم\r\nمى در سر و مهر يار در دل * آتش گرم است چون نجوشم\r\nاو مىآيد ، منِ سبكدل * نتوانم چشم ازو بپوشم\r\nچشم از رويش ببستم اى عقل * بىخود گشتم ، بمال گوشم\r\nاى اشك نمك فكن در اين چشم * وى دست انگشت زن در اين چشم\r\nمن صبر از اين فزون ندارم * ور داشته‌ام كنون ندارم\r\nديوانگىام نگر كه عمرى * پنداشته‌ام جنون ندارم\r\nچون است كه روز من سياه است * گر طالع واژگون ندارم\r\nاز بس كه مرا جگر كباب است * ذوق مى لاله‌گون ندارم\r\nفرسودن پاى جهد تا چند * ره بر سر وصل چون ندارم\r\nمن جغد خرابهء شكيبم * خود را به اميد مىفريبم\r\nاى غير من از تو عالمى شاد * با من دارى كه با منت باد \r\n\r\n","description":"","footnote":"","page_name":" 302 ","page_number":350},
  {"content":"\r\n\r\n گويا ستم تو در ميانه * زد قرعه و فال بر من افتاد\r\nاز هم دوريم راحت و من * كى جمع شوند باهم اضداد\r\nمادر كه به مرگ من نشيند * خوش بودى اگر مرا نمىزاد\r\nمىخواست دلم بنالد از تو * ديگر چه كنم دلم نمىداد\r\nنفرين بر تو نمىتوان كرد * دشنام به تو نمىتوان داد\r\nاز دست تو گر خلاص يابيم * وز قيد تو گر شويم آزاد\r\nسر زير لحد بريم خوشدل * آسوده دلى نهيم بر گل\r\nتا كى من و بينوا فتادن * در گوشهء انزوا فتادن\r\nكارم چون مرغ نيم بسمل * برخاستن و به جا فتادن\r\nعاقل بر خويش كى پسندد * خود رفتن و بر بلا فتادن\r\nپرهيز نكردن و در آخر * بر بستر بىدوا فتادن\r\nشد خانهء دل شكسته از تو * نزديك شد اين بنا فتادن\r\nزين بيش نماند طاقت دل * ناسور شده جراحت دل\r\nاى درد تو غمگسار فهمى * وى داغ تو يادگار فهمى\r\nيك روز نديد چشم حسرت * بالاى تو در كنار فهمى\r\nبارى كف راحتى نسودى * بر ريش دل فگار فهمى\r\nخوش مىبودى اگر نبودى * بر خون خوردن مدار فهمى\r\nاى همنفسان اگر ببينيد * روزى يكى از ديار فهمى\r\nاز دلسوزى اگر بپرسد * كآنجا چون است كار فهمى\r\nزنهار كه يك‌به‌يك بگوييد * اى واى به روزگار فهمى\r\nفهمى ز در تو رفت آخر * آزرده دل و شكسته خاطر \r\n* * *\r\n\r\n","description":"","footnote":"","page_name":" 303 ","page_number":351},
  {"content":"\r\n\r\nقصيده\r\n وزير شاه ملايك سپاه عرش سرير * خدايگان وزيران ، ملك حسين وزير\r\nفكند همچو هما سايه بر سر اين بوم * كه باد فرّخ و فرخنده بر صغير و كبير\r\nكسى كه طوق ولايش نكرد در گردن * برون نيامد چون زلف دلبر از زنجير\r\nبه آب و نان بسرشتند دست و طبعش را * خميرمايهء فطرت دمى كه بود فطير\r\nحسود او كه گرفتار شد به صد سوراخ * زمانه بر سر سيخش كشيد چون كفگير\r\nز صدق پنجه زند صبح بر زمين خورشيد * پى فناى عدويش چو بركشم تكبير\r\nهمه تدارك دلهاى خسته پيشهء اوست * بلى كنند سراى شكسته را تعمير\r\nضعيف را ز قوى نيست جاى ناليدن * قلم به عهدش سر باز مىزند ز صرير\r\nاگر نسيم ز خُلق خوشش خبر يابد * ز گلستان نكند وقت صبحدم شبگير\r\nبه غير ذات و صفات خداى عزّ و جلّ * كمال اوست كه نقصان نيابد از تغيير\r\nبه چنگ حادثه تدبير او سپردارىست * كه فتنه را نتوان زد به تير يك سر تير\r\nبه سعى او نشود در زمانه تقصيرى * بجز صلوة مسافر كه مىشود تقصير\r\nكلاه زنگلهء مهر بر سر صبح است * به عهد خواجه مگر آب كرده‌ست به شير\r\nكمان خواجه چو تير قضا خطا نشود * يقين كه تابع تدبير او بود تقدير\r\nسخن شناسا ، دانا دلا ، زبان دانا * تويى كه نيست زبان را ز مدحت تو گزير\r\nتو خود نظير خودى ، آفريدگار تو را * نيافريد شبيه و نيافريد نظير\r\nچه پوشم از تو كه هرچند بيش مىكوشم * قباى مدح به بالاى قدر توست قصير\r\nنبوده است پشيزى به چشم همّت تو * جهان و هرچه در او هست از قليل و كثير\r\nسحاب را نتوان با كف تو نسبت كرد * كه گاه‌گاه بماند سحاب از تقطير\r\nدر اعتقاد تو من دانم و عقيدهء من * خدا ندارم اگر بيم دارم از تكفير\r\nكمال ذات تو محتاج مدحت من نيست * كه كعبه را چه تجمّل فزون شود ز حصير\r\nسخن به نزد جناب تو عرضه داشتنم * چنان بود كه . . . . . نزد تير دبير\r\nچو كلك من رقم نظم مدحت تو كند * سزد كه دودهء جرش رسد به دود اثير\r\nمرا عطاى تو روزى چو دايه مىپرورد * كه طفل خاطر من لب نشسته بود به شير \r\n\r\n","description":"","footnote":"","page_name":" 304 ","page_number":352},
  {"content":"\r\n\r\n كنون به حدّ بلوغ است بكر فكرت من * به فحل مدح تواش عقد مىكنم بپذير\r\nكسى كه دختر خود را دو جاى خطبه كند * به حكم شرع شريف است واجب التعزير\r\nاگرچه پيش تو اظهار شكوه‌ام زود است * ولى شكيب نداند چو تشنه يافت غدير\r\nچنان پر است دلم از جفاى چرخ كه گر * فرونريزم ، مىميرم از خَدوك و زحير\r\nستاره روز مرا آن‌چنان سيه دارد * كه پاى صبح مرا شام گرفته به قير\r\nزمانه‌بندىِ اهل و عيال ساخت مرا * چو مسلمى كه به قيد فرنگ گشته اسير\r\nز فرط فاقه چنانم كه مىتوانم گفت * كه فقر و فاقه كسى را چو من نساخت فقير\r\nاگر خجالت من بر زمانه طرح كنند * بَقَم ز خاك نرويد مگر به رنگ زرير\r\nهميشه تا كه زند چرخ گرد مركز خاك * سپهر دايره كردار از پى تدوير\r\nمدام مركز قدر تو باد قطب فلك * تو و برادر تو قطب آسمان سرير \r\n* * *\r\n دو عيد است ما را ز روى دو معنى * يكى عيد صورت يكى عيد معنى\r\nزمان چون تو صدر الشريعه نبيند * بر اين قول اگر خصم را هست دعوى\r\nز جذر اصمّ گر بپرسد ، بگويد * كه كفر است گفتن ، چنين است يا نى ؟\r\nتو را شمس دين محمد لقب شد * ز اسما كه نازل شد از چرخ اعلى\r\nنوشتند نام تو صدر الافاضل * سرشتند شخص تو از زهد و تقوى\r\nخداوند بخشنده ايزد تعالى * تو را داد علم خضر ، زهد يحيى\r\nنشان شكوه و بزرگى و دولت * ببيند ز سيماى تو چشم اعمى\r\nرقم چون كند معنى خاص كلكت * برون آيد از آستين دست موسى\r\nره مدحتت چون كنم طى كه حيرت * نهاده‌ست بر پاى انديشه ، حَنّى\r\nو گرنه نكرده‌ست تقصير ، طبعم * ز حرف الف راست تا نقطهء بى\r\nبه رايت كه باشد چراغ ره عقل * مه و مهر دادند خود را به اجرى\r\nقضا سر نمىپيچد از طوق امرت * كه ترك رضاى تو ناكردن اولى\r\nبه اقبال مدحت كه فرض است بر من * به نثره رسد نثر و شعرم به شعرى\r\nچو مدح تو گويم ، كنم مرده زنده * مگر هست در جسم من روح عيسى \r\n\r\n","description":"","footnote":"","page_name":" 305 ","page_number":353},
  {"content":"\r\n\r\n سرم ز آستان تو جويد بلندى * كه جُسته‌ست مولا « 1 » تقرّب به مولى\r\nچو كعبه درت قبلهء حاجت آمد * از اين در توان يافت دنيى و عقبى\r\nكسى كز تفاخر بر اين در نهد سر * نهد پاى بر تارك چرخ اعلى\r\nكسى را به غير از تو كردن اطاعت * بود چه ؟ پرستيدن لات و عزّى\r\nدمى كز تو كرده‌ست سائل سؤالى * صرير درت بىزبان گفته آرى\r\nعجب نيست ار كلك جبريل نطقت * رموزات غيبى اگر كرده انهى\r\nز انعام تو حرص و آز گرسنه * فراموش كردند نام تمنّى\r\nچو بر منكران شريعت شوى گرم * حرارت توان يافت در طبع كنّى\r\nزند اوّلين پايه از مسند تو * همه طعنه بر رفعت طاق كسرى\r\nبه من نازد انجم چو من بر تو نازم * فرود من افلاك را گشت مأوى\r\nقضا بىرضايت نكرده‌ست كارى * كه صد ره به امرت نكرده‌ست شورى\r\nمكرّر سر كلك گنجينه بخشت * به خون يم و كان نوشته‌ست فتوى\r\nزهى از صفات تو عاجز كلامم * خهى از كلام تو احياى موتى\r\nچنين قدر و رفعت نباشد بشر را * ثنا بر خداوند ايزد تعالى\r\nدر انشاى مدح تو فهمىّ مادح * كنون ثانى بو فراس است و اعشى\r\nبه غير از دعايت نكرده‌ست كارى * به غير از ثنايت نكرده‌ست انشى\r\nبود تا ز تأثير افلاك و انجم * زمين از گل و سبزه چون خان‌مانى\r\nزمين و زمان تابع امر بادت * به حق خداوند ايزد تعالى \r\n* * *\r\n حمد خدا را كه شد ، مرشد ما كامران * رغم عدو را تو هم ، عيش كن و كام ران\r\nآتش سيال گير بر طَرَف آبگير * بنشين با رود خشك ، بر لب رود روان \r\n\r\n\r\n","description":"","footnote":"\r\n( 1 ) . اصل : مولى .\r\n","page_name":" 306 ","page_number":354},
  {"content":"\r\n\r\n جام منه بر زمين ، چين مفكن بر جبين * سرخوش و دامنكشان آستيى « 1 » برفشان\r\nمجلس عشرت بساز ، عود قمارى بسوز * تفرقه بگذار هين ، بلبله بردار هان\r\nمُلك‌فروز اخترى ، سر زد از شاملو * زودتر اى آفتاب مژده « 2 » به مغرب رسان\r\nصبح سعادت دميد از دم شمشير او * مژدهء فتح آوريد مرغ بشارت رسان\r\nتابش شمشير او آينهء روى فتح * بارقهء بيرقش آتش صد دودمان\r\nعامل اغنام شد گرگ در ايّام او * نفع ولد از گله كرد ز چوپان ضمان\r\nبىكشش آيد برون خنجر او از غلاف * آمده با ذو الفقار وقت كشش توأمان\r\nقبضهء شمشير او قابض ارواح فتح * قوت بازوى او پشت ظفر را توان\r\nگر گذرد بر نبات تربيت لطف او * سبز شود بر منار خار و خس آشيان\r\nقائل تكبير فتح پيشروِ لشكرش * بر اثر خيل او ، مُنهى نصرت دوان\r\nبر لب بامش فلك دست نيارد رساند * گر به توهّم كنند بال مَلَك نردبان\r\nدادگرا بر درت والى عقرب چو مور * بست به خدمت كمر « 3 » ، بست به طاعت ميان \r\n\r\n\r\n","description":"","footnote":"\r\n( 1 ) . اصل : آستى .\r\n( 2 ) . اصل : مرده .\r\n( 3 ) . اصل : كرم .\r\n","page_name":" 307 ","page_number":355},
  {"content":"\r\n\r\n زهره ز چوبك زنى رست كه در عهد تو * وام كند چشم مست خواب خوش از پاسبان\r\nچرخ به خون‌گسترى گرچه برآورد نام * داد به لوزينه در خصم تو را استخوان\r\nگر فكند راى تو پرتو بر كاينات * صورت جان در بدن كور ببيند عيان\r\nشهر كه در وى خطيب خطبه به نامت نخواند * مسجد آدينه را خون رود از ناودان\r\nآنچه خدا مىدهد كس نتواند گرفت * خطّهء كاشان به تو داد خداى جهان\r\nتيغ تو را در غلاف خواب چه خوش درخور است * گرچه نباشد سزا خواب خوش پاسبان\r\nقهر تو گر با فلك دست كند در كمر * بگسلدش بر ميان منطقهء كهكشان\r\nچون تو به روز وغا پاى برآرى به زين * شيردلان را ز بيم دست نگيرد عنان\r\nريشهء نخل سنان آب خورد از جگر * پردهء دلها شود سرخ چو برگ خزان\r\nنعرهء تو بشكرد شيردلان را جگر * حملهء تو بشكند پشت سپاه گران\r\nدر روش آيد خيال چون بجهانى فَرَس * در طپش افتد زمين ، چون بگشايى عنان\r\nتا نرسد شب به روز ، روز ز شب نگذرد * جز به نشاط و طرب ، روز و شبت مگذران \r\n\r\n","description":"","footnote":"","page_name":" 308 ","page_number":356},
  {"content":"\r\n\r\n تا ره عمر عدوت زود به پايان رسد * باد ز مستعجلى آبله ، پاى زمان\r\nفهمى مدّاح را ساخته مداحىات * بر همگان سربلند ، بر همگان حكمران \r\nو له فى الرباعيّات\r\n امشب به خيال تو صفا مىكردم * لا حول ز جنگ و ماجرا مىكردم\r\nهر دم به سرانگشت تغزّل گرهى * از گوشهء ابروى تو وامىكردم \r\n* * *\r\n آن شمع كزو خانهء من روشن بود * سرتاسر خانه‌ام ازو گلشن بود\r\nگفت و شنوى نبود با هيچ كسش * از شش جهتش روى سخن با من بود \r\n* * *\r\n اى دوست مرا به كام دشمن كردى * سوز دل من بر همه روشن كردى\r\nخواب غم من راه خيال تو گرفت * تا منع خيال و خواب از من كردى \r\n* * *\r\n در هجو من آنها كه به هم ساخته‌اند * همچون ذ . . . ، قلم علم ساخته‌اند\r\nمستسقى آب پشت من گشته چنان * كز . . . ن ، دهن از پشت شكم ساخته‌اند \r\n* * *\r\n آنم كه فلك نقطهء پرگار من است * دامن به ميان برزده در كار من است\r\nخورشيد كه ماه سايه‌پروردهء اوست * همسايهء ديوار به ديوار من است \r\n* * *\r\n فهمى كه ز توست موج زن بحر گناه * اى كرده تب گناه حال تو تباه\r\nتا چند كنى نامهء اعمال سيه * اى ظالم رو سياه ، روى تو سياه \r\n* * *\r\n\r\n","description":"","footnote":"","page_name":" 309 ","page_number":357},
  {"content":"\r\n\r\n خورشيد رخ من كه مبيناد زوال * از دورى او خميده قدّم چو هلال\r\nگاهى به خيال و گه به خوابش بينم * خوش خواب و خيالىست ، خوشا خواب و خيال \r\n* * *\r\n شبهاى فراق شمع‌سان كاسته‌ام * وز شعلهء آه مجلس آراسته‌ام\r\nچون شعلهء آتشم نبوده‌ست قرار * صد بار نشسته باز برخاسته‌ام \r\n* * *\r\n آنى تو كه دولت از درت پا نكشد * وز دامن تو دست تمنّا نكشد\r\nفردا ز پى وعدهء امروز تو نيست * نام كَرَم تو ننگ فردا نكشد \r\nو له فى الغزليّات\r\n چو ساخت ماتمى از هجر ، روزگار مرا * اجل درآمد و بگرفت در كنار مرا\r\nبه وصل او نرسيدم ، ز هجر او مردم * نخورده باده چرا مىكشد خمار مرا\r\nتو ساده‌لوحى دل بين كه بر سر راهى * نكرده وعده ، نشانده به انتظار مرا\r\nمن از در تو به جايى نمىتوانم رفت * گر اعتبار ندارى به من سپار مرا\r\nبه باد شكوه نلرزد نهاد طاقت من * گرفته است تب صبر استوار مرا\r\nبه نيك و بد دگر احوال خود نمىپرسم * چو صاحبم دگرى شد به من چه كار مرا\r\nعمارت دل ويران من مكن فهمى * كه اين خرابه نيايد به هيچ كار مرا \r\n* * *\r\n دل كه مىشد آرزوى جان ازو حاصل ، نماند * آرزو باقى نمانَد چون كسى را دل نماند\r\nدادِ جانبازى چنان دادم كه چون بسمل شدم * در دلم حسرت ز دست و خنجر قاتل نماند \r\n\r\n","description":"","footnote":"","page_name":" 310 ","page_number":358},
  {"content":"\r\n\r\n گرچه زندانىِّ هجرم ليك سوداى كسى * يك نفس از حال چون من ناكسى غافل نماند\r\nفهمى و وارستگى مِن بعد و شبها خواب امن * هيچ كس را تا قيامت پاى دل در گل نماند \r\n* * *\r\n بر همچو منى جلوه‌گريهاى تو حيف است * خود را منما ، تا به تمناى تو ميرم \r\n* * *\r\n مكرّر داغدارم مىكنى از من حذر مىكن * كه آتش مىشوم در خرمن حسن تو مىافتم \r\n* * *\r\n تنهايى از آن شعار كردم * كز خلق زمانه عار كردم\r\nاز جور زمانه بر توطّن * آوارگى اختيار كردم\r\nهربار كه بر دلم نهادند * بر گردن صبر بار كردم\r\nنادانى من نگر كه عمرى * بر غير خود اعتبار كردم\r\nصد آبله زد زبان و انگشت * از بس كه بلا شمار كردم\r\nفهمى ز هجوم سنگ بيداد * گرداگردم حصار كردم \r\n* * *\r\n در تكلّم لب لعل تو شكرخايى « 1 » كرد * جلوهء قدّ تو جان در تن رعنايى كرد\r\nنگه از بيم تو از نيمهء ره برگرديد * دور باشِ تو چه با چشم تماشايى كرد\r\nآنقدر لطف تو با من به تغافل گذراند * كه مرا عاقبت كار تقاضايى كرد \r\n* * *\r\n طفيل عشق من گرديد شهرى دوستدار او * كه رسم عشقبازى تازه كردم در ديار او\r\nدر آغاز محبّت كرده با من آنچنان لطفى * كه خواهم بود تا روز قيامت شرمسار او \r\n* * *\r\n\r\n\r\n","description":"","footnote":"\r\n( 1 ) . اصل : شكرخوايى .\r\n","page_name":" 311 ","page_number":359},
  {"content":"\r\n\r\n از بيم رقيبان تو آهى نتوان كرد * سر تا به قدم چشم و نگاهى نتوان كرد\r\nمن بىكسم و دفع رقيبان تو كردن * كارىست كه بىخيل و سپاهى نتوان كرد \r\n* * *\r\n دوزخ به تمنّاى تو داغ جگر ماست * جنّت به تماشاى تو حقّ نظر ماست\r\nگوش دو جهان از خبر ما شده معذور « 1 » * ماييم كه آواره‌تر از ما خبر ماست\r\nما سر به طلبكارى شمشير فرستيم * در معركه‌ها بىسپريها سپر ماست \r\n* * *\r\n نه چو « 2 » فرهاد بود كوهكنى پيشهء ما * كوه ما سينهء ما ، ناخن ما تيشهء ما\r\nدمبدم از اثر گريهء خود تازه‌تريم * پنجه در بحر فروكرده رگ و ريشهء ما \r\n* * *\r\n رسيد مست و سيه‌پوش بر سرم شب‌دوش * مژه تمام زبان گشته و زبان خاموش\r\nمه نُوَش ز ملاقات باده پروين پاش * ز جعد و زلف بناگوش و دوش عنبرپوش\r\nگذشته طرّهء عنبرفشانش از دامن * فكنده طرّهء دستار بر حوالى دوش\r\nز فرق تا كمرش دسته دسته از سنبل * ز مشك بر ورقش حلقه حلقه مرزنگوش\r\nخضاب ساخته دستان و از سر انگشتان * هزار مرتبه ماليده طاقتم را گوش\r\nدل از ترنّم آن در سماع و جان در رقص * فتاده ناطقه از كار و مانده حس بيهوش \r\n\r\n\r\n","description":"","footnote":"\r\n( 1 ) . اصل : معزول .\r\n( 2 ) . در مآخذ ديگر : همچو . اين بيت در ديوان اديب نيشابورى ، ص 126 راه يافته .\r\n","page_name":" 312 ","page_number":360},
  {"content":"\r\n\r\n قدح گرفت و مرا زهد بر كنارهء طاق * فروكشيدم و برخاست بانگ نوشانوش\r\nقدح چو چشم خروس از تلوّن باده * بَطك به غلغله تا سرزد از خروس ، خروش\r\nبه طعم ، تلخ و ز دشنام دوست شيرين‌تر * كه عقل بىخبر افتادى ار شنيدى بوش\r\nچو مست كرد مرا عزم منزل خود كرد * به قامتى كه نصيبم شواد آن آغوش\r\nبه عجز و لابه و زارى گرفتمش دامن * به لطف گفت مكش دامن مرا و مكوش\r\nبگو كه غير تو با من كه گشت همزانو * بگو به غير تو با من كه رفت دوش به دوش\r\nچو اين بگفت شبت باد خوش هم از پى گفت * تو گفتى آنهمه خواب است يا پيام سروش\r\nسخن دراز مكش بيش از اين مگو فهمى * كدام بزم و چه ساقى كدام باده ، خموش \r\n* * *\r\n سوى خودم چه خوانى ، از من چو عار دارى * بگذار تا بميرم ، با من چه كار دارى \r\n* * *\r\n اگر ناخوانده در بزمش روم كز وصلش آسايم * كسى او را طلب ناكرده ، برخيزد كه مىآيم \r\n* * *\r\n\r\n","description":"","footnote":"","page_name":" 313 ","page_number":361},
  {"content":"\r\n\r\n زهى رونق‌پذير از غمزه‌ات ايّام پركارى * بلند از جلوهء قدّ بلندت نام پركارى\r\nتو عاشق ديده‌اى من عاشق معشوق ناديده * مرا آغاز كار است و تو را انجام پركارى\r\nتو هر شب با رقيب و روز احوالت ز من پرسد * تماشاى سخن كردن كن و اندام پركارى \r\n* * *\r\n كشيده‌ام دو سه جام از شراب بىشرمى * خدا كند كه دچارم شوى در اين گرمى \r\n* * *\r\n اگر بر بستر من گل فشانى بردمد آتش * وگر بر تربت من آب ريزى ، دود برخيزد \r\n* * *\r\n تو از كس نگذرى كش رخنه‌اى در جان نيندازى * من از حيرت نمىدانم كه زخمى خورده‌ام يا نه \r\n* * *\r\n سياست تو به جلّاد غم سپرد مرا * بدى نيامده از بنده در وجود هنوز \r\n* * *\r\n مىخواهدم ز كوى تو آواره مدّعى * سعى تمام مىكند ، امّا نمىروم \r\n* * *\r\n به جان تو كه نگذشته‌ست هرگز در گمان من * حكايتها كه پيشت گفته دشمن از زبان من\r\nاگر ميرم به خوان « 1 » آرزويت چشم نگشايم * چو مست وصل باشم مىتوان كرد امتحان من \r\n* * *\r\n\r\n\r\n","description":"","footnote":"\r\n( 1 ) . اصل : خان .\r\n","page_name":" 314 ","page_number":362},
  {"content":"\r\n\r\n چند اى دل ، دَم آبى به فراغت نخورى * هيچ بيمار نميرد كه تو حسرت نخورى\r\nغرض من همه آن است كه با اهل غرض * نشوى بزم‌نشين ، جام به نوبت نخورى\r\nخاطرى نيست كه آزرده ز آزار تو نيست * عجب ار باطن ارباب محبّت نخورى \r\n* * *\r\n دوستان را به يكدگر نگذاشت * اين ربايندگى كه در سر توست \r\n* * *\r\n بينم چو در رفتار او حيرت زمينگيرم كند * پا بر سر جان مىنهد ، غافل نهادى اين‌چنين \r\n* * *\r\n ميان ما و او بالين و بستر درنمىگنجد * دو دل ، يكدل ، دو جان ، يك جان ، دو سر را يك تن است امشب\r\nهزارم نكته در هر حرف پنهان است و مىخواهم * دلى خالى كنم چون روى صحبت با من است امشب \r\n* * *\r\n كسى كز ذكر نامش خاطرم مىگشت آزرده * نمىدانم كه دل چون برد از من ، حيرتى دارم \r\n* * *\r\n اعجاز محبّت نگر اى دل كه ز بزمش * من كوشش رفتن كنم و او نگذارد\r\nاز مجلس او بر نتوان خاست كه ترسم * برخيزم و آن جنبش ابرو نگذارد \r\n* * *\r\n ز جان سختى نمردم بىتو امروز * مرا ديروز مىبايست مردن \r\n* * *\r\n رقيبا از سر كويش نخواهى رفت و مىبينم * كه همچون شعلهء شمشير خود را بر تو خواهم زد \r\n* * *\r\n\r\n","description":"","footnote":"","page_name":" 315 ","page_number":363},
  {"content":"\r\n\r\n شراب و عشق باهم يار و رشك غير در خاطر * ز من تا سر نزد بدمستيى بگذار برخيزم \r\n* * *\r\n پس از عمرى كه دلها گشت گرم مهربانىها * زبان خواهش من بسته شد از بىزبانىها\r\nتو بىپروا و خودكامى دل من جاى آن دارد * كه نسبت با تو باشد در مقام بدگمانىها \r\n* * *\r\n اى باد صبح آهسته‌تر ، ترسم خبردارش كنى * آشفته سازى سنبلش ، از خواب بيدارش كنى\r\nكى از تو روگردان شود خوارىكش آزار تو * گرد تو گردد بيشتر ، هرچند آزارش كنى\r\nچون در گذر بينى يكى از خاكسارانت ، سزد * چشمى به سويش افكنى ، گوشى به زنهارش كنى \r\n* * *\r\n چون در نظر آيى تپدم دل كه مبادا * كاين بار « 1 » ز هربار دگر خوبتر آيى \r\n* * *\r\n نمىكنند جدا دشمنان ز دوست مرا * اگر چو غنچهء گل بركنند پوست مرا\r\nبه خاكسارى من سرخوش است خاطر من * به خاكپاى تو گر فكر آبروست « 2 » مرا\r\nزمان زمان ز توام هست آرزوى دگر * ندانم از تو بگويم چه آرزوست مرا\r\nكسان در آينه بينند خويش را و كمم * من از رخى كه چو آيينه روبه‌روست مرا\r\nچراغ شوق برافروز در طلب فهمى * مرا بجوى كه هنگام جست‌وجوست مرا \r\n* * *\r\n\r\n\r\n","description":"","footnote":"\r\n( 1 ) . اصل : كانبار .\r\n( 2 ) . اصل : آرزوست .\r\n","page_name":" 316 ","page_number":364},
  {"content":"\r\n\r\n دور از تو آتشى كه نه در سينهء من است * پنهان هنوز در رحم سنگ و آهن است\r\nدر مجلسى كه دست دراز است شوق را * خوش الفتى ميان گريبان و دامن است\r\nدر سينه جان به مرگ دلم نوحه مىكند * در خانه‌اى كه مرگِ عزيز است ، شيون است \r\n* * *\r\n خاطر آزرده را فكر گل و گلزار نيست * داغ بر دل آنقدر دارم كه گل پربار نيست \r\n* * *\r\n به اين شتاب كه من در رخ تو مىنگرم * عجب كه لذّت حسن تو در توانم يافت \r\n* * *\r\n باز اشكم سر آرايش مژگان دارد * باز انگشت ملاقات به دندان دارد\r\nدو سه روزىست كه يك جا ننشستم نفسى * تا چه پيش آيد و اين راه چه پايان دارد\r\nخواب ديدم كه دلم بود به مويى بسته * آه كين واقعه‌ام سخت پريشان دارد\r\nغيرت عشق نهانى كه ز خود مىپوشم * هر زمانم به يكى دست و گريبان دارد\r\nكعبه رو را كه تمنّاى وصال حرم است * چه غم از سرزنش خار مغيلان دارد\r\nفهمى از داغ دلت پنبهء خونين بركن * كه چراغى به رهت در شب هجران دارد \r\n* * *\r\n زنهار كه از خاك شهيدان مگذر زود * در لرزه ميفكن تن خونين‌كفنان را\r\nچون زير قبا موج زند آن تن نازك * از رشك بسوزد جگر سيم‌تنان را\r\nفهمى اگر از زخم جفاى تو بنالد * مردش نتوان گفت كه ننگ است زنان را \r\n* * *\r\n باعث زندگى من ، گوشهء خاطر تو شد * در دم اژدها روم ، زنده اگر نخواهىام \r\n\r\n","description":"","footnote":"","page_name":" 317 ","page_number":365},
  {"content":"\r\n\r\n سوى غريب شهر خود ، بين به زكاتِ خوبيت * گوشهء خاطرى كه من ، زين سر كوى ، راهىام \r\n* * *\r\n چون بسوزد نفس گرم ز پا تا سر ما * طرح ماتمكده ريزيد ز خاكستر ما \r\n* * *\r\n اگر ناصح كند منعم دلا معذور مىدارش * كسى احوال من داند كه دور افتاده از يارش\r\nز ضعفم ناله از جان برنمىخيزد ، نمىدانم * كه از خواب خوش مستى كه خواهد كرد بيدارش\r\nز نادانى سيه‌روزى كه دل در چون تويى بندد * شود صبح قيامت روشنىبخش شب تارش\r\nاگر باشد مدار كار او بر يارى مردم * سخن‌هاى ملال‌انگيز خواهم كرد در كارش \r\n* * *\r\n مرا شبىست كه چون طرّهء تو دلگير است * كه طفل يكشبه تا صبحدم رسد ، پير است\r\nزبان شكوهء من گريه بسته مىدارد * شكايت ار نكنم ، گريه‌ام گلوگير است\r\nگياه لطف ز خاك ره تو مىرويد * من از تو بخت ندارم ، تو را چه تقصير است \r\n* * *\r\n زنهار خنده بر دل پردرد ما مزن * دامن بر آتش نفس سرد ما مزن\r\nتو گير و دار معركهء ما نديده‌اى * آهنگ ما مكن ، ره ناورد ما مزن\r\nبسيار از جفاى تو آزرده خاطريم * انگشت بر لب گله‌پرورد ما مزن \r\n* * *\r\n\r\n","description":"","footnote":"","page_name":" 318 ","page_number":366},
  {"content":"\r\n\r\n چشمم پى نظّاره ز مقصد گله دارد * پاى مژه از قطره زدن آبله دارد\r\nزنهار بهُش باش كه غافل نتوان بود * كى بىخبرى كردن ، اين سلسله دارد\r\nراهىست ره عشق كه جانهاى شهيدان * گردىست كه دنبالهء اين قافله دارد \r\n* * *\r\n وقت آن است كه سر در ره سودا فكنم * چاك در سينهء پهناى تمنا فكنم\r\nابر با ديدهء گريندهء من برنايد * حل اين مسأله بر دامن دريا فكنم\r\nراست بوده‌ست شب هجر و شب گور يكىست * فرصتم باد كه اين هر دو به يك جا فكنم \r\n* * *\r\n نه جفاى تو خلاصم ز گرفتارى كرد * عقل باعث شد و تدبير مددكارى كرد\r\nدوشِ طاقت كه جفاى تو كشيدى همه عمر * دو سه روزىست كه اظهار گرانبارى كرد\r\nاگر از شهر تو رفتيم سبب ظلم تو بود * ور دل از مهر تو كنديم خدا يارى كرد\r\nآنقدر كرد غم عشق تو آزار مرا * كه مرا صدرنشين صف بيزارى كرد\r\nدشمن از حيله به رغم دل فهمى با تو * آنچه در خواب نمىديد به بيدارى كرد \r\n* * *\r\n هستم ز ضعف بر سر يك مو نشسته‌اى * با خويش در جدل ، به دو زانو تو نشسته‌اى\r\nبر فرق جان كلاه فنا كج نهاده‌اى * بر بادپاى مرگ به يك سو نشسته‌اى \r\n* * *\r\n\r\n","description":"","footnote":"","page_name":" 319 ","page_number":367},
  {"content":"\r\n\r\n به طوف كوى تو احرام آن كسان بستند * كه سر چو آبله پا نهاده بر دستند\r\nكسان كه عهد شكستن نبود مذهبشان * به بخت من همه عهد نبسته بشكستند\r\nچه مردن است كه صد زندگى به قربانش * كه از حيات گسستند و در تو پيوستند\r\nچو سايه خاك‌نشين گشته‌اند در ره تو * كسان كه در به رخ آفتاب دربستند\r\nچرا خورند غم مرگ و زندگى فهمى * جماعتى كه ز ننگ حيات وارستند \r\nو له فى الهجويات\r\n اى دل سر خورد و خواب بر نِه * نان در انبان خواب و خور نِه\r\nآسايش را بگو شبت خوش * در بستر خواب نيشتر نه\r\nز انديشه دمى مباش خالى * ديوان خيال در نظر نه\r\nخاموش مباش وز زبانت * دندان بردار و بر جگر نه\r\nبار دگر از كلام شيرين * در كام زمانه نيشكر نه\r\nمگذار بدر كنند افسار * پالان بر پشت گاو و خر نه\r\nبا عقربيان مكن مدارا * پا بردُم مار شور و شر نه\r\nتا با تو كسى كه برستيزد * خونش شمشير هجو ريزد \r\n* * *\r\n اوّل وحشى سر فلاكت * سركردهء لشكر فلاكت\r\nخوارىكش شهربند شومى * رسوايى كشور فلاكت\r\nهمزاد شئامت و كعوبت * همشير بردار فلاكت\r\nتو بحرى ليك بحر نكبت * تمكين تو لنگر فلاكت\r\nچون تو خلفى به طالع شوم * كم زاده ز مادر فلاكت\r\nنيكو بنگر كه چون ز جيبت * سر بر زده اختر فلاكت\r\nتف بر سر ريش او كه دارد * نكبت دو برابر فلاكت\r\nنيكو گفتست آن سخن سنج * آن كو بُردست در سخن ، رنج \r\n* * *\r\n\r\n","description":"","footnote":"","page_name":" 320 ","page_number":368},
  {"content":"\r\n\r\n ملا وحشى جهان نكبت * بحر تَعَب « 1 » است و كان نكبت\r\nملا وحشى كه بر سر او * بسته ، تتق آسمان نكبت\r\nملا وحشى چو برفروزد * شمعىست ز دودمان نكبت\r\nملا وحشى چو جغد ماده * جا كرده بر آشيان نكبت\r\nملا وحشى كه گاهِ گفتار * گوياست به او زبان نكبت\r\nملا وحشى كه ميتوان يافت * در چهرهء او نشان نكبت\r\nملا وحشى كه رنگ رويش * ياد آورد از خزان نكبت\r\nملا وحشى كه جز به ذاتش * نتوان بردن گمان نكبت\r\nوحشى كه نخست نظمكش چه * نثرش چه و سست نظمكش چه \r\n* * *\r\n آنها كه طريق نظم پويند * از من همه زاد راه جويند\r\nپيشم چو رسند طرفه‌گويان * انديشه كنند تا چه گويند\r\nمن آبم و همگنان سرابند * من سنگم و ديگران سبويند\r\nاين دربدران كوبه كو را * گوييد سگ كدام كويند ؟\r\nبر خاك طمع فتاده‌اى چند * خوشدل به كدام آب رويند ؟\r\nپيشانيشان قرين سندان * در روسختى ، چو سنگ و رويند\r\nچون . . . زبان دراز و چون . . . * گنده دهن و سياه رويند\r\nجائى كه شوند داخل بحث * ظاهر نه كه از كدام سويند\r\nاين قوم چو ضد اهل دردند * يا رب نابود و نيست گردند \r\n* * *\r\n وحشى به سر مبارك تو * شمشير منست و تارك تو \r\n\r\n\r\n","description":"","footnote":"\r\n( 1 ) . اصل : كعب .\r\n","page_name":" 321 ","page_number":369},
  {"content":"\r\n\r\n زنهار كه عرضه كن شهادت * تنها چو شوم دچارك تو\r\nدر ويل ، برادر لعينت * مىسوزد از انتظارك تو\r\nچونى كه تو را به او رسانيم * بر خر بنديم ، بارك تو\r\nقى كرده به حرمت تو گربه * سگ ريده بر اعتبارك تو\r\nروزى دو هزار بار گوزم * بر شعرك و بر شعارك تو\r\nتا چند كنى شپش مُقشر * بد مىگذرد ، مدارك تو\r\nاحوال تو سربسر شنيدم * از مردمك ديارك تو\r\nگفتند ترا ز زير منبر * برداشت كدام كيدى خر \r\n* * *\r\n تا كى شنويم عرعر تو * بار تو نهيم بر خر تو\r\nدى يزد ، يكى شمرد بر من * احوال اقلّ و اكثر تو\r\nبرخواند يكىيكى كه چون بود * دزدى تو و برادر تو\r\nچون بود شكنجه‌ها كه خوردى * و افكندن طاس بر سر تو\r\nشلاقىهاى تر نكرده * تر كرده زدند بر در تو\r\nخوش كرد كه يك‌به‌يك بيان كرد * تا با حسنى مادر تو\r\nمىگفت كه از لباس عصمت * عارى بودست خواهر تو\r\nوقتست كه بر منار گويند * افكندن زير منبر تو\r\nباور اگرت ز من نيايد * گويم گويد برابر تو\r\nزين پس ولد الزّنات خوانم * تكبير پى فنات خوانم \r\n* * *\r\n خوش آمده‌اى به لاف بيرون * تا چون روى از مصاف بيرون\r\nاى خصم عجب كه جانت آمد * از عهده اين گزاف بيرون \r\n\r\n","description":"","footnote":"","page_name":" 322 ","page_number":370},
  {"content":"\r\n\r\n سبقت مطلب ، مباد تيرى * بيرون جهدت ز ناف بيرون\r\nشرطست وصيت تو ، كامد * شمشير من از غلاف بيرون\r\nوقتست كه سالها نيايى * از پردهء اعتكاف بيرون\r\nگر كعبه بر آستانت آيد * نايى ز پى طواف بيرون\r\nاز طبع تو راستى نيايد * نايد ثمر از خلاف بيرون\r\nخود را از تيغ من نگهدار * پاس سر خويشتن نگهدار \r\n* * *\r\n ميخى كه ز هجو برتراشم * من خود عجب ار معاف باشم\r\nيزدى باشم نعوذ باللّه * سگ باشم و شافعى نباشم\r\nهان ناخن هجو من درازست * مگذار كه سينه‌ات خراشم\r\nمستغنيم از نعيم دنيا * نه چون تو غلام نان و آشم\r\nهيچت زين روى زشت‌رو نيست * روى تو ز آهن است ، رو نيست \r\n* * *\r\n آن روى كه مرده‌شو نشويد * جز نكبت ازو كسى چه جويد\r\nتصحيف گل آمدست چون گل * خوش وقت كسى كه گل نبويد\r\nاز ننگ تو تنگ شد قوافى * غير از تكرار كس چه گويد\r\nسنّى گويد به شيعه ، سنّى * يزدى به كسى ديوث گويد\r\nدر شوره زمين يزد هرچند * تخم‌افشانى ، ديوث رويد\r\nتو بىكس و كوى چون بميرى * غير از سگ كو كه بر تو مويد\r\nروزى كه سقط شوى ، ز ننگت * كس جانب مرده شو نپويد\r\nهرجا گذرى ، كلاغ گيرند * وَز گند سرت دماغ گيرند \r\n* * *\r\n\r\n","description":"","footnote":"","page_name":" 323 ","page_number":371},
  {"content":"\r\n\r\n آرى نامرد بىمروّت * وى سرتاپا دروغ و تهمت\r\nملحد تو خودى و تهمت آن * بر من كردى به رفع شبهت\r\nمن جعفريم كه قول و فعلم * بر ملّت من دهد شهادت\r\nافعال تو آنچه هست مخفى * اظهارش هست از ضرورت\r\nهم شافعى و هم حروفى * اينت كيش است و آنت ملت\r\nبر قول تو صد هزار نفرين * بر فعل تو صد هزار لعنت\r\nمن فهمى زاير امامم * بر خاك نهاده روى طاعت\r\nفرداست كه پاى كرده از سر * در قطع طريق آن مسافت\r\nآنجا چو رسم برآرم افغان * وز تو نكنم به جز شكايت\r\nتا داد مرا چنان كه داند * از چون تو منافقى ستاند \r\nو له فى المقطّعات\r\n در ديارى كه مسكن فهمى است * چهره را خنده‌ناك نتوان كرد\r\nپنجه در شاخ سدره گر زده‌اى * سرفرازى چو تاك نتوان كرد\r\nرستهء اين زمين ز خرد و بزرگ * شان برابر به خاك نتوان كرد\r\nنه كسيشان كشد ، نه خود ميرند * خويش را خود هلاك نتوان كرد\r\nزنده در گور خود نشايد رفت * با اجل اشتراك نتوان كرد\r\nمن يكى و ز يكى چه كار آيد * نكنم جد چراك نتوان كرد\r\nجمع گشته مست آن‌قدر ناپاك * كه به صد سال پاك نتوان كرد \r\n* * *\r\n هست ابناى دهر را به مثل * سخنان همچو خارپشت درشت\r\nكس نديدم كه مردنى نبود * هيچ‌كس نيست كش نبايد كشت \r\n\r\n[ 18 . 
  ] مير على اكبر متخلّص به تشبيهى\r\nاز جملهء سادات كاشان است و پدرش به كسب گازرى اوقات مىگذرانيد ، ليكن مشار اليه چون قابل افتاده بود در سنّ صبا ، ميل به مخالطت شعرا پيدا كرد و در شاعرى رشد تمام يافت ، امّا زود به خود قرار استادى و تحقيق داد و به واسطهء آن قرار و تصوّر ، دريافتن چيزى كه\r\n\r\n","description":"","footnote":"","page_name":" 324 ","page_number":372},
  {"content":"\r\n\r\nديگران ندانند در او عجبى پديد گشت ، و بدان سبب در دل مردم انس پيدا نكرد و با وجود حسن صورت مقبول خاطر مستعدّان نشد ، لاجرم از اينجا متوجّه ديار هند شد و در آن ديار طريق فقر و مسكنت و تزهّد و تشيّد اختيار كرد و رياضتها كشيد و چون در وادى مذهب خبيث العقيدهء اهل نقطه « 1 » - عليهم لعاين اللّه ابدا - حرف مىگفت توفيق نيافته و فايده‌اى به او نرسيد ، ليكن كسانى كه او را در آنجا ديده‌اند مىگويند با وجود دعوى عرفان و شكستگى نفس و تجرّد و قناعت ، همان دعاوى باطله مىكند و تصوّرات فاسده دارد چنانچه از اين رباعى كه به وى اسناد مىكنند اين معنى مستفاد مىگردد .\r\nرباعيّه\r\n بحر كرمم منّت جود كه برم * محو عدمم نام وجود كه برم\r\nگويند سجود پيش حق بايد كرد * چون من همه حق شدم سجود كه برم \r\nيكى از مستعدان جواب سخن وى را چنين گفته و همانا : غيرتى شيرازى « 2 » است .\r\nرباعيّه\r\n آن كس كه به شرع نيست قائل ، ز كجا * اثبات كند كه گشت و اصل به خدا\r\nو اللّه كه هست ، ثمّ باللّه كه هست * در مذهب ما ريختن خونش ، روا \r\nاگرچه سيد مشار اليه در زمان جوانى و اوان ريعان زندگانى از سر تمكين و اقتدار تجرّد و انقطاع اختيار كرده و شيوهء سلّاك و انفراد پيش گرفته ، امّا به تسويلات و تخييلات شياطين اهل نقطه فريفته گشته و راه حق را واگذاشته و كمال جهل نفس بدفرماى او را بر آن داشته كه اطاعت و تصديق ضروريات شريعت مصطفوى نكند و اوامر و نواهى دين مبين نبوى را منكر شود ، نعوذ باللّه من سوء اعتقادات اهل الغىّ و الضلال . بلى هركه در ابتدا مخراق لاعب در دست گرفت و با فسّاق و اباحتيان ، در ميدان ضلالت و اباحت ، كه مهيّج شهوات جسمانى است جولان نمود و مادّهء لجلاج را در اختلاج آورد ، از او اينها عجيب و غريب نيست .\r\nمصرع\r\n به آرزو و هوا برنيايد اين معنى \r\nبلكه سالهاى دراز به ذريعهء شوق و نياز سر بر آستان معلّمان دين مبين بايد زد ، و تتبّع احكام و اصول و فروع شريعت متين نمود تا از چمن معرفت بويى به وى رسد و عهدهاى درازمدّت به وسيلهء صدق نيّت و خلوص طويّت ، دست از دامن اهل صلاح و سداد نبايد\r\n\r\n\r\n","description":"","footnote":"\r\n( 1 ) . به زيرنويس صفحه 292 اثر حاضر مراجعه شود .\r\n( 2 ) . به فصل دهم كتاب ، شعراى شيراز مراجعه شود .\r\n","page_name":" 325 ","page_number":373},
  {"content":"\r\n\r\nبرداشت « 1 » ، تا از گلستان دانش گلى چيده شود .\r\nمصرع\r\n به سوز سينه و خون جگر تواند بود \r\nهرچند فيض فياض گسسته نيست و در نور الانوار بر كائنا من كان بسته نه ، فامّا تحقيق نكات اهل عرفان بىتتبّع و پيروى شرع و اطاعت در آن ميسّر نيست ، و دريافت درجات اهل ايمان و تكيهء مراد بر در حرم وصل ذو الجلال بىوسيلهء حضرت نبى و ولى و ائمه هدى - عليهم صلوات اللّه الملك العلى - مقدّر و مقرّر نه ، بلكه عرايس ابكار معانى و جرايد اتراب بيانى در حجلهء امانى ، در كنار كسى آيد كه شب تا به سحر ميل سهر در بصر كشيده از تفكّر و تذكّر احكام الهى و افادت و اخبار رسالت‌پناهى و دقايق اسرار آن نياسايد ، و قدم ثبات اجتهادش در بساط سعى و ارشاد نلغزد و دست طلبش على صفاء الاعتقاد از اذيال تحصيل مراد نگسلد .\r\nشعر\r\n گرت بايد وصال طرّهء يار * با نسيم خوش بهارى رو\r\nور بخواهى كه مشكبوى شوى * پهلوى نافهء تتارى رو\r\nدر پى هرچه كان مراد دل است * بر پى شير مرغزارى رو \r\nاگرچه اين سخن كلمة الحق مرّ المذاق بود امّا اشفاقا على النّاظرين تنبيهى كرده شد ، و السّلام على من فهم الكلام .\r\nامّا مير تشبيهى « 2 » مريد قاسم كاهى « 3 » است ، و در شعر شاگرد مولانا فهمى كاشانى ، و در\r\n\r\n\r\n","description":"","footnote":"\r\n( 1 ) . اصل : نبايد داشت .\r\n( 2 ) . در عرفات ، ص 165 دربارهء وى آمده است : « كمال الدين امير تشبيهى ، سيدى است در غايت حال و نهايت كمال ، منفرد ، مستغنى ، مجرّد ، سروپا برهنه ، در لباس فقر زيسته و قريب 30 سال است كه در بلاد هند ، بل ، لاهور بيرون نرفته ، سعت بحر مشرب او وافى ، شراب كاسهء وحدت او صافى ، مراتب تصوّف و مطالب تحقيق او بلند ، مذاق توحيد و روش تجريد او دلپسند است . هميشه در زىّ ملامتّيه برآمده و سنگ طعنهء ارباب كمال بر پشت و پهلوى سلوك خوردى ، از خدمت پادشاه غريب دوست جلال الدين محمد اكبر مكرّر به عواطف و نوازش سرفراز شده ، و او را اشعار بسيار هست . سه ديوان ازو ديدم . بعضى اشعار بغايت بلند و دلپسند افتاده ، بوى وصول و تجرّد و -\r\n","page_name":" 326 ","page_number":374},
  {"content":"\r\n\r\nاعتقاد همچو او را ، و به كثرت شعر و قوّت طبع بيش از او ، و شعر او در چاشنى و حالت و لطافت احتياج به تعريف نيست . ديوان غزل و قصيده قريب به هشت هزار بيت تمام كرده و مثنويى نيز موسوم به ذرّه و خورشيد ترتيب داده و اكثر آن نزد مردم آن طرف مستحسن و پسنديده است . آنچه از اشعار وى به اينجانب رسيد منتخبش اين است كه در اين خلاصهء دلگشا مسطور گرديده . بمنّه و جوده .\r\nانتخاب غزليّاته\r\n يا رب چه ديده بود در آغاز كار ما * آن كاو بدست ما نسپرد اختيار ما\r\nاينك خزاين كرم خويش درگشود * عصيان ز بنده مىخرد آمرزگار ما \r\n* * *\r\n جز ستم از تو دل چه ديد ، اين من و اين تو اين دلم * واى به تو ستمگرا ، گر به خدا سپارمت\r\nاز ستم و جفا به من آنچه كنى چه مىكنى * گر به ستم سپارمت ور به جفا گذارمت \r\n* * *\r\n ديده گريان و ز غيرت لب من خنده‌زن است * كام آلودهء زهر و شكرم در دهن است \r\n\r\n\r\n","description":"","footnote":"\r\n- سوختگى و توحيد ازو به مشام مىرسد . هنوز در عرصهء حيات است و همچنان در لاهور رحل اقامت به همان روش افكنده » . براى تحقيقات بيشتر : ر . ك : مكتب وقوع ، ص 325 ؛ تذكرهء ميخانه ، ص 887 و كاروان هند ، ص 221 .\r\n. قاسم كاهى : مولانا ابو القاسم نجم الدين كابلى ، از شاگردان مولانا عبد الرحمن جامى است . پدرش از ملازمان امير تيمور بود . وى در كابل به دنيا آمد و در ملازمت كامران ميرزا برادر همايون شاه به حج رفت . بعد از بازگشت به هرات و مرگ ميرزا كامران ، به سال 964 به هندوستان رفته و در زمان اكبر شاه ، مدتى در بنارس و بعد در اگره منزل گزيد و به سال 980 در يكصد و ده سالگى درگذشت :\r\n بزن بر سينهء من خنجرى چند * ز رحمت بر دلم بگشا درى چند\r\nوفا نايد دلا از تنگ‌چشمان * مسلمانى مجو از كافرى چند \r\nترجمهء احوال ايشان در فصل شعراى كرمان ، مندرج است .\r\n","page_name":" 327 ","page_number":375},
  {"content":"\r\n\r\n تا نپرسند ز من واسطهء خاموشى * به رفيقان ، به ضرورت لب من در سخن است\r\nمست و مغرور و سخن نشنو و بيگانه نهاد * تند و ديوانه‌وش و سركش و « 1 » پيمان‌شكن است \r\n* * *\r\n چو يار پرده ز رخسار بر كران انداخت * غريو و غلغله در ملك كن فكان انداخت\r\nبه يك كرشمه كه آن چشم جاودانه نمود * هزار فتنه و آشوب در جهان انداخت\r\nچو خواست قصهء زلف خود آشكار كند * حديث طرّهء شمشاد در ميان انداخت\r\nتو را چه كار به اين گفتگوست تشبيهى * خُمش كه پرده ازين برنمىتوان انداخت \r\n* * *\r\n جَست تشبيهى ز دامت اى تغافل كار و تو * برنچيدى از ره اغيار دام التفات \r\n* * *\r\n گنه بر دل چه بندم ديده را تهمت چرا گويم * تو شيرين كرده در چشم و دل من خوبرويان را \r\n* * *\r\n اى به ناكامىات آموخته كام از تو كه خواست * جان به دشنام تو راضىست سلام از تو كه خواست ؟\r\nخود به لطف خودم آموخته كردى ورنه * قاصد و نامه و صد گونه پيام از تو كه خواست ؟\r\nوصل‌جويان تو را نيم نگاه است تمام * خائنانند همه ، لطف تمام از تو كه خواست ؟\r\nاى برآرندهء « 2 » قرص خور از اين گرم تنور * چاشت ناداده به تشبيهى ، شام از تو كه خواست ؟ \r\n* * *\r\n\r\n\r\n","description":"","footnote":"\r\n( 1 ) . اصل : - و .\r\n( 2 ) . اصل : برآرند .\r\n","page_name":" 328 ","page_number":376},
  {"content":"\r\n\r\n زاهد آن نيست كه پشمينه قبايى دارد * زاهد آن است كه فقرى و فنايى دارد\r\nتا كه محرم شود اندر حرم حرمت دوست * همه كس گوش به آواز درايى دارد\r\nگنهم چيست ، چه كردم كه مرا هجر سزاست * هر گنه عذرى و هر كرده جزايى دارد \r\n* * *\r\n وصل شد عام و نصيبى اين دل مسكين نيافت * شد جهان پرآب و ما را تشنگى تسكين نيافت\r\nدر خم آن زلف ديدم آن رخ عابد فريب * آنچه من در كفر ديدم ، هيچ‌كس در دين نيافت\r\nكُشته بر خاكستر گلخن مرا ديدند و بس * هيچ‌كس ليكن پى بيگانه بر بالين نيافت \r\n* * *\r\n هجران اگرنه دست تطاول كند دراز * دست اجل به هيچ گريبان نمىرسد\r\nبىزحمت فراق مجو راحت وصال * كس ناكشيده درد به درمان نمىرسد\r\nپروانهء وصال كجا مُهر مىشود * تا نامهء حيات به عنوان نمىرسد\r\nتشبيهى ار نه وعدهء ديدار او بود * روز جزا به هيچ بدن ، جان نمىرسد \r\n* * *\r\n كليد خلد مىدادم بهاى مژدهء وصلت * اگر كس مىخريد اينجا ، متاع آن جهانى را \r\n* * *\r\n در كه بينم كه دو بينى نه شعار است مرا * كيست غير از تو و با غير چه كار است مرا\r\nجانم از دغدغهء بيهده فارغ گرديد * دل ز انديشهء بىفايده وارست مرا \r\n* * *\r\n\r\n","description":"","footnote":"","page_name":" 329 ","page_number":377},
  {"content":"\r\n\r\n چشمش به سحر غمزه ، چون دل ربود ما را * ناصح ز پند دادن ، اكنون چه سود ما را\r\nحالا وفا كن اى گل كز صد هزار سختى * مرد آزما جفايت ، خوش آزمود ما را \r\n* * *\r\n اگر شوق لقا را در ميان آمد شدى نبوَد * كجا يابند روز حشر جانها ره به قالبها \r\n* * *\r\n كف پا به هر زمينى كه رسد تو نازنين را * به ره خيال بوسم همه عمر آن زمين را \r\n* * *\r\n لبش خندان و چشمش در سخن با جان به دلجويى * طلب بىدست و پا بود و هوس امّيدوار امشب\r\nبهشتى داشتم بىزحمت اغيار تشبيهى * حريفم بىتكلّف بود و من هم بىخمار امشب \r\n* * *\r\n اين چه بىحاصلى است آه كه جز من همه كس * اندرين كارگه حادثه در كارى هست\r\nصف كشيده ز يسار و ز يمين محرومان * تا كه را در حرم حرمت او بارى هست \r\n* * *\r\n درد بسيار كشيديم ولى در عالم * هيچ دردى بتر از درد گرفتارى نيست \r\n* * *\r\n دمى كه درگذرم از سگان خويش بپرس * در اين گذر يكى از اهل درد بود كجاست \r\n* * *\r\n شود يقين به تو اى بىوفا به روز جزا * كه كشت هجر تو زارم ، اجل گناه نداشت \r\n\r\n","description":"","footnote":"","page_name":" 330 ","page_number":378},
  {"content":"\r\n\r\n رقيب هم سوى ما چشم مردمى نگشود * سگ تو جانب اهل وفا ، نگاه نداشت \r\n* * *\r\n مرگ ، عمرىست كه در هجر تو غمخوار من است * گريه ديرىست كه دور از رخ تو يار من است\r\nهمدمان تا سبب گريه نپرسند از من * هركه ميرد سبب گريهء بسيار من است \r\n* * *\r\n تنها منم به كلبهء تاريك و شمع من * تا در كدام انجمن است و چراغ كيست \r\n* * *\r\n بىحاصلىست كار من و بس كه غافلم * گويم به خود كه حاصل اين كارخانه چيست \r\n* * *\r\n ز تيغت بار منّت باد بر گردن شهيدان را * كه همچون سايه گستاخانه مىافتند در پايت \r\n* * *\r\n ز جيب پيرهنى ديده‌ام بر و دوشى * گواه حال ، گريبان چاك‌چاك من است \r\n* * *\r\n آن كس كه ز آتش روش سوختن آموخت * خورشيدپرستى به حقيقت ز من آموخت\r\nدل پرده‌درى مىكند آن پرده فروپوش * كآيينه نمودى تو و طوطى سخن آموخت\r\nزان سنگدل اكنون كه خرد عشوهء شيرين * خارا شكنى بايدش از كوهكن آموخت \r\n* * *\r\n بدوزخ كى شود روز جزا راضى گرفتارت * گر از هر شعلهء آتش نبيند نور رخسارت \r\n\r\n","description":"","footnote":"","page_name":" 331 ","page_number":379},
  {"content":"\r\n\r\n به اين يك مىفروشى عشوه ، ز آن يك مىخرى سوزى * به ذرّات جهان خورشيد من گرم است بازارت \r\n* * *\r\n تقرير آن‌چه باشد ادراك چون كند كس * و صلى كه رو نمايد در منتهاى حيرت\r\nبا خضر اگر رفيقى چون و چرا نگنجد * صد عشوه بيش دارد اين ره وراى حيرت \r\n* * *\r\n دو مشت اين جهان و آن جهان پوچ * كجا پيش من است اين پوچ و آن پوچ \r\n* * *\r\n كشتن من بر هجران تو دشوار نبود * غرضى داشت در آن هم كه مدارا مىكرد\r\nآن‌كه در عشق ، دلش لذّت ناكامى يافت * حيرتم سوخت كه كام از چه تمنّا مىكرد \r\n* * *\r\n بَرِ تو آمدم از دست سرد گويى غير * چو آن برهنه كه خود را در آفتاب كشد\r\nپى دريدن جيبى كه مىرود زين‌سان * كه دامن از كف عاشق به اضطراب كشد \r\n* * *\r\n كيست عاشق آن‌كه او خط بر دوام خود كشد * وز بلا چندين علم بر طرف بام خود كشد\r\nبيدلى كش طعن رسوايى زدم عمرى كجاست * تا در اين رسوايى از من انتقام خود كشد \r\nو له فى المثنوى\r\n منم تشبيهى آن كز پيش‌بينى * سرى دارم به گورستان‌نشينى\r\nاز آنم ميل گورستان‌نشينىست * كه گورستان‌نشينى پيش‌بينىست \r\n\r\n[ 19 . 
  ] مولانا شجاع الدين غضنفر\r\nاگرچه اصل وى از ولايت قم است ، امّا در دار المؤمنين كاشان نشوونما يافته و در سلك\r\n\r\n","description":"","footnote":"","page_name":" 332 ","page_number":380},
  {"content":"\r\n\r\nمشاهير شعراى زمان انتظام دارد بلكه عمدهء سالكان مسالك سخنورى و قدوهء ناظمان مناظم نكته‌پرورى است . باطن خجسته ميامنش ، محلّ ورود مضامين غريبه ، و ضمير فيض پذيرش مظهر لطايف عجيبه . و آن جناب در اوايل ايّام جوانى كه قدم در طريق شعر و شاعرى نهاده ، تا حال كه سنّ شريفش به شست سال رسيده ، در صحبت شعرا و خوش‌طبعان به سر برده و از براى هركدام در هزليات و هجويات چه با تقريب و چه بىتقريب مضمونى و معنايى « 1 » كه به خاطر عاطرش رسيده در سلك نظم انتظام داده و باوجوداين حالت ، هيچ يك از ايشان از وى رنجش ندارند و در زمان فرخنده نشان نوّاب خان ميرزا ولد اعتماد الدّوله العليّه امير معصوم بيك الصفوى كه حكومت كاشان تعلّق به آن اميرزاده داشت فضلا و ظرفا و اهل نظم در اينجا مجتمع بودند و مولاناى مشار اليه و مولاناى وحشى با يكديگر مصاحبت مىنمودند ، نوبتى ميان ايشان به واسطهء شعر مخالفتى روى نمود . هريك از اين دو شاعر ، سخن اشعريت خود و زبونى مصاحب خود را به عرض نوّاب ميرزايى رسانيدند و آن حضرت حكم فرمود كه هر دو شعرى بگويند مولانا غضنفر در حقّ وحشى اين رباعى بگفت .\r\nرباعيّه\r\n وحشى كه گرفته شوره دور سر او * دايم ز سر كَلْ است شور و شر او\r\nافتاده ميان ما و او كشتى شعر * امّا نتوان نهاد سر بر سر او \r\nو جناب مولانا وحشى اين قطعه در سلك نظم ترتيب داد .\r\nشعر\r\n غضنفر كر جارى به طبع همچو پلنگ * رسيد و خواست كند خويش را برابر من\r\nولى ز آتش طبعم پلنگ‌وار گريخت * غريب جانورى دور گشت از سر من \r\nو چون اين هر دو نظم به نظر اصلاح حضرت خان ميرزا رسيد ، شعر وحشى منظور نظر التفات نگرديد و رباعى مولانا غضنفر مستحسن افتاد ، لاجرم قامت قابليّت مولانا را به خلع فاخره بياراست . و از آن ايّام تا حال قريب به سى سال باشد كه مشار اليه روشناس مستعدان و خوش‌طبعان گرديده و در كاشانه لنگر اقامت انداخته به اندك حاصلى از خود و جزوى\r\n\r\n\r\n","description":"","footnote":"\r\n( 1 ) . اصل : معنى .\r\n","page_name":" 333 ","page_number":381},
  {"content":"\r\n\r\nوظيفه از موقوفات مدارس ، اوقات مىگذراند . و ايضا جناب مولوى گاهى در سلك طلبهء علم منخرط گشته به تكميل علوم ظاهرى قيام مىنمايد و به تصحيح عقايد دينيّه و تنقيح مسايل تعيّنيه اشتغال مىفرمايد ، و با وجود كمال در وادى شاعرى و كبر سنّ از تلمّذ و استفاده عار و استنكاف ندارد و به صفت كسر نفس و عدم شأن و بىتكلّف زيستن در ميان اقران و اماثل اتّصاف دارد ، و در مكارم اخلاق و ظرافت مجالس و استقامت مزاج و روش اهل فقر و لزوم قناعت در تحرير و تقرير نمىآيد . و در وادى تجرّد از رسوم و عادات و تفرّد از علايق و تقيّدات و خوش گذرانيدن بىاسباب صورى و مقيّد نبودن به مستلذّات دنيوى همچو اويى در ميان شاعران كم پيدا مىشود . مجملا فضيلت او همين بس است كه در سواد اعظمى مثل كاشان ساكن شده و دامن عرض خود را به اغراض دنيويّه نيالوده و آنچه بر اين كمينه ظاهر شده الحال مدّت بيست سال است كه او را در ميان شعرا و مستعدان مىبينم ، هرگز نوعى نكرد كه كسى از او رنجشى پيدا كند و گله‌مند گردد . زهى ستوده خصالى كه در صفات حميده و سيرت گزيده مبالغه نمايد و به حسب وسع و امكان ، از شيم نامرضيهء عجب و انانيّت احتراز و اجتناب فرمايد ، و تواضع و ادب ، دأب ذات شريف سازد و تلطّف و رفق ، رسم مزاج لطيف گرداند تا به واسطهء اين صفات كمال و به سبب اين نعوت جمال ، مقبول خاص و عام شود ، بلكه مقبول درگاه كريم جميل و مشمول عنايت رحيم جليل گردد ، زنهار اى عزيز در طور مخالطت و مصاحبت منش و روش اين مقدّم و رئيس موزونان را طريق و مسلك خود ساز و چون ديگران حصول مرتبهء شاعرى و ديگر كمالات را موجب عجب و تكبّر مساز ، و خود را خاك راه دانسته مهما امكن به كسر نفس و فناى هستى خود بپرداز تا آنكه هم در اين منزل فانى و هم در آن سراى جاودانى خوشحال و رستگار باشى چنانچه خود گفته .\r\nرباعيّه\r\n آنم كه چو همراه شوم با يارى * بر خاطرش از من ننشيند بارى\r\nچون سايه چنان روم كه مورى هرگز * از رهگذر من نكشد آزارى \r\nامّا مولانا را در نظم اشعار قوت و قدرت بسيار است و اشعار وى از قصيده و غزل و رباعى و مثنوى بىشمار ، چنانچه اليوم ابيات غزلياتش بغايت مشهور است و بر السنه و افواه\r\n\r\n","description":"","footnote":"","page_name":" 334 ","page_number":382},
  {"content":"\r\n\r\nمعتقدانش مذكور ، و ديگر از منظومات مولانا كتاب مثنوى پير و جوان است قريب به سه هزار بيت كه در بحر يوسف و زليخا در سلك نظم كشيده و در آن نسخه ، كمال شاعرى و سخنورى خود ظاهر گردانيده و حقيقت اين دعوى و حقيقت اين معنى از مطالعهء آن نسخهء گرامى و انتخاب غزليّات وى كه در اين خلاصه مثبت شده نيك ظاهر مىشود ، لاجرم توصيف و تعريف آن اشعار بر زبان خامهء بديع بيان جارى نمىگردد . « 1 »\r\nانتخاب غزليّاته\r\n در خم طرّهء تو دل ، بهر چه دست و پا زند * دام چو بسته‌تر كند ، مرغ پُراضطراب را\r\nباز خيالت اى صنم ، ساخته خانه در دلم * كرده ز نو عمارتى بتكدهء خراب را \r\n* * *\r\n خم تهى گشته و در ساغر ما نيست شراب * كار ما دُردكشان است ز سرچشمه خراب\r\nپيش آن طفل چه حاصل كه فروريزم اشك * نيست مرغى كه شود رام بدين دانه و آب \r\n* * *\r\n آن پسر دوشينه گل بر گوشهء دستار داشت * هر كجا شاخ گلى ديدم سرى با خار داشت\r\nكارى از سر رشتهء زهد ريا نگشود شيخ * متّصل تسبيح زاهد صد گره در كار داشت \r\n* * *\r\n باز خود مىجويمت هرگه كه مىرنجم ز تو * صبر در پرهيز كردن عادت رنجور نيست \r\n\r\n\r\n","description":"","footnote":"\r\n( 1 ) . در عرفات ، ص 522 دربارهء وى آمده است : « شير بيشهء معنىگزارى * ، غضنفر كلجارى ، كلجار قريه‌اىست از كاشان .\r\nو وى از شعراى معروف و مشهور است . با محتشم و وحشى و شجاع و فهمى و حاتم معاصر بوده و هم‌مشق ، و ما بين ايشان مباحثات و مشاعرات واقع شده . غضنفر گرچه عامىوش بود امّا بغايت خوش طبيعت و بامزّه سخن و درست كلام است . سلوك درويشانه داشت و بالذّات نيك نفس آمده بود . امّا با جمعى ستم ظريف ستم شريك ناشاعر عاجز ، منافقانه زيستى مىكرد . . . وى همه شعراى زمان خود را در هجويات و مهازلات حلقه در گوش كشيده ، از آن جمله در هجو مولانا وحشى گفته : وحشى كه گرفته شوره دور سر او . . . در حدود هزار و اند فوت شد » . براى تحقيقات بيشتر ر . ك : مكتب وقوع ، ص 325 ؛ صبح گلشن ، ص 299 ؛ الذريعة ج 9 ، ص 790 .\r\n( * ) . اصل : گذارى .\r\n","page_name":" 335 ","page_number":383},
  {"content":"\r\n\r\n گرمى دوشينه با ما داشتى امروز كو * شمع صحبت را نمىدانم چرا آن نور نيست \r\n* * *\r\n مرغ دل گر دام زلف يار خود را بازداشت * رشتهء وابستگى برپا ، سر پرواز داشت\r\nباز چون پروانه خود را مىزنم بر آتشى * خويش را از عادت ديرينه نتوان بازداشت \r\n* * *\r\n بهانه‌جويى و هركس كه آرزوى تو دارد * هزار دغدغه در دل ز بيم خوى تو دارد\r\nچو نوگلىست رقيبت خوشم به خار جفايش * چرا كه با تو نشسته‌ست و رنگ و بوى تو دارد \r\n* * *\r\n من بيدل و در دل تو را ، قصد دل‌آزارى هنوز * آن دل كه وقتى داشتم ، دارم تو پندارى هنوز\r\nدوشينه گفتى كرده‌ام ياد فراموشان همه * گرد دل غافل مرا ، شايد به ياد آرى هنوز\r\nهرگز غضنفر حاصلى از دانهء اشكت نشد * در شوره بوم آرزو اين تخم مىكارى هنوز \r\n* * *\r\n مىشوم گستاخ هرگه مهربانى مىكند * او به من كم‌لطفى از بسياردانى مىكند\r\nاختلاط گرم او در آتشم مىافكند * غير پندارد كه با من مهربانى مىكند \r\n* * *\r\n سيل عشق آمد و در خانهء عيشم افتاد * آن عمارت كه تو ديدى همه باير شد و رفت \r\n\r\n","description":"","footnote":"","page_name":" 336 ","page_number":384},
  {"content":"\r\n\r\n تنگى جنس محبّت بود و قحط وفا * سود كرد آن‌كه از اين شهر مسافر شد و رفت \r\n* * *\r\n چون گشت‌كنان ره به چمن آن صنم انداخت * صد مرتبه گل رخت به بالاى هم انداخت\r\nچون خسرو عشق آمد و از غم سپه انگيخت * من كشته شدم شعلهء آهم علم انداخت\r\nدر ملك وجود از غم دل جان المى داشت * آسود كه خود را به ديار عدم انداخت\r\nكى طعن توان زد كه غضنفر سگ آن كوست * يعنى نتوان تير به صيد حرم انداخت \r\n* * *\r\n گه دل دهم گهى جان ، آن شوخ تندخو را * هردم دهند چيزى طفل بهانه‌جو را \r\n* * *\r\n صبر كو تا بر سر رحم آورد يار مرا * شوق مىدانم كه ضايع مىكند كار مرا\r\nطفل خود كام دلم بيمار چندين آرزوست * طاقت پرهيز كردن نيست بيمار مرا \r\n* * *\r\n از آن لب صد سخن در صحبت ياران شود پيدا * شراب آنجا كه باشد نقل مىخواران شود پيدا\r\nبه دل ذوقى رسد از سوز عشقش زاهدان را هم * چنان كز مى اثر در طبع هشياران شود پيدا \r\n* * *\r\n ز آن نوك مژگان الحذر ، كز گريهء نازست تر * امروز خود آبى دگر ، داده‌ست تيغ تيز را \r\n* * *\r\n\r\n","description":"","footnote":"","page_name":" 337 ","page_number":385},
  {"content":"\r\n\r\n گويد رقيب حرف دگر هر زمان ترا * تا نگذرد حكايت من بر زبان ترا\r\nماهى اگر قرين تو گردد ز هر كنار * بيند دلم به چشم دگر در ميان ترا \r\n* * *\r\n مسافر مىشود جانان ، شب نزع من است امشب * علامت اينكه جان در خانه خالى كردن است امشب\r\nچو شمعم شوق مىسوزاند و سوزى عجب دارم * كه آب ديده‌ام بر آتش دل روغن است امشب \r\n* * *\r\n به‌جاى مهر دوشين در دل او كينه است امشب * خمارش از شراب الفت دوشينه است امشب\r\nاز آن صورت نمىبندد وصال آفتاب من * كه صبح طالعم از زنگ در آئينه است امشب \r\n* * *\r\n داغدارى چون من خونين جگر امروز نيست * هست در دل لاله را داغى ولى دلسوز نيست\r\nداده‌اى از كف غضنفر آن تذرو ناز را * باز نتوان خواند مرغى را كه دست‌آموز نيست \r\n* * *\r\n من خو كرده به هجران هوس وصل تو را * مىتوانم به رقيبان تو ارزانى داشت\r\nبخت در خواب و مرا نقش وصال تو نمود * ديدهء عقل در اين واقعه حيرانى داشت\r\nهرگز از شرم غضنفر طلب وصل نكرد * جان قانع به خيال و دل هجرانى داشت \r\n* * *\r\n دل به صد خون جگر غم‌نامهء هجران نوشت * هيچ‌كس ديدى كه مكتوبى بدين عنوان نوشت \r\n* * *\r\n\r\n","description":"","footnote":"","page_name":" 338 ","page_number":386},
  {"content":"\r\n\r\n هرگز ازين نرنجم كش سرگرانيى هست * چون در ميان چشمش ناز نهانيى هست\r\nمن دانم و غم او اى دل مخور غم من * در عشق از تو باشد گر شادمانيى هست \r\n* * *\r\n نشان پاى سگت متّصل به ديده خوش است * گلى كه دست كسى هرگزش نچيده خوش است\r\nبه من رسيد ز نو سنگ يار خوش ثمرىست * اگرچه سخت بود ميوه نورسيده خوش است\r\nغضنفر است و به عالم سفينهء غزلى * به بحر شعر گر افتد كسى جريده خوش است \r\n* * *\r\n نگرفت در او چون دم گرمم چه كنم آه * اين دم كه مرا كار به پيغام فتاده‌ست \r\n* * *\r\n نپندارى كه مردن بر من دلخسته دشوار است * كه جان در سينهء تنگم به درد دل گرفتار است \r\n* * *\r\n امروز هركه بود ز ما سرگران گذشت * گويا ز ما تو را گله‌اى بر زبان گذشت\r\nما طول و عرض شرح تمنّا نداده‌ايم * بر رقعهء توقّع ما مىتوان گذشت \r\n* * *\r\n حالى است مرا با تو كه نتوان به زبان گفت * حيرت نه چنان بسته زبانم كه توان گفت \r\n* * *\r\n در چشم ما خيالش اگر يادگار اوست * منّت نمىكشيم كه بىاختيار اوست\r\nهرجا كه آهويىست شكار غضنفر است * آنيست آهويى كه غضنفر شكار اوست \r\n* * *\r\n\r\n","description":"","footnote":"","page_name":" 339 ","page_number":387},
  {"content":"\r\n\r\n هيچ‌جا بر خاك ننشستم كه خاكستر نشد * گرميى دارم كه هرجا تا نشستم پاك سوخت \r\n* * *\r\n اگر مايل به سوى من نگردد سرو رعنايت * روم در پاى سروى سر نهم بر ياد بالايت\r\nخيالت را ميان ديده و دل جلوه‌گر سازم * كه بىمنّت كنم چندانكه دل خواهد تماشايت \r\n* * *\r\n شكوه عشق تو در عالمى نمىگنجد * دلا برون رو از اين تنگنا كه جاى تو نيست \r\n* * *\r\n اگر به رغم من از بزم خشمگين برخاست * بدين خوشم كه ز پهلوى همنشين برخاست \r\n* * *\r\n اى عشق مرا حسن جهانگير تو باعث * ميراث ز يوسف همه حسن است و تو وارث\r\nگر لاف زند با رخ تو ماه دو هفته * آن نيست كه نقصان نكند هفتهء ثالث \r\n* * *\r\n بازگشت مرغ دل با آفت جانى بود * همچو گنجشكى كه دست‌آموز نادانى بود\r\nشد دل خود دشمنم پروانهء آن شمع‌وش * جان خود را دوست دارد هركه را جانى بود \r\n* * *\r\n شمع گر دوش به شكل قد او آمده بود * سحرش ديدم از آن پايه فرود آمده بود \r\n\r\n","description":"","footnote":"","page_name":" 340 ","page_number":388},
  {"content":"\r\n\r\n تا دل از تو نكَند ميل كمان ابرويى * پى دلدارى ما ناوك او آمده بود \r\n* * *\r\n وه نمىدانم كه جام مى خرابم مىكند * تا خيال نرگس ساقى به خوابم مىكند \r\n* * *\r\n زخم شمشير جفاى تو به مرهم ندهم * تا ازو چاشنى درد تو بيرون نرود \r\n* * *\r\n هركه ميرد بودش حسرتى از عمر عزيز * خستهء هجر تو در حسرت مردن باشد \r\n* * *\r\n عمر دراز خوبان آن سرو ناز باشد * اين قوم را الهى عمر دراز باشد\r\nانديشهء دهانش در دل نهفته داريم * تا چند سينهء ما صندوق راز باشد \r\n* * *\r\n نپندارى كه در عشق تو برجا دير مىمانم * چو بر آتش سپندى مىنشيند زود مىخيزد\r\nز تاب شوق مىگويد رقيب اوصاف خطّ او * چه خرّم سبزه‌اى از آتش نمرود مىخيزد \r\n* * *\r\n چه الم گر غم او روزى هركس باشد * اينقدر هست كه صد همچو مرا بس باشد \r\n* * *\r\n جگر خون چون نگين از شوق لعل دلستانم بود * نبودم بىخراش سينه تا نام و نشانم بود \r\n* * *\r\n آن طفل رخ ز باده چو گلبرگ تر كند * ما را گمان نبود كه اين رنگ بر كند\r\nحرفى نگويمش ز غم جانگداز خويش * ترسم كه در دلش سخن من اثر كند\r\nچندين هوس بس است كه دارم ، كجا برم ؟ * مهرى كه آرزوى مرا بيشتر كند \r\n* * *\r\n\r\n","description":"","footnote":"","page_name":" 341 ","page_number":389},
  {"content":"\r\n\r\n گويى مرا كه وصل ميسّر شود به صبر * دانسته‌اى كه صبر ميسّر نمىشود \r\n* * *\r\n ببين كه آخر حسنش چه شور و شر دارد * بلى شراب كهن زور بيشتر دارد\r\nز اشكِ شيشه و ساغر مدام بارد فيض * چرا كه گريهء خونين‌دلان اثر دارد \r\n* * *\r\n هنوز آغاز عشق است اينكه راز خود نهان دارم * كند چون باده كار خود اثر معلوم خواهد شد \r\n* * *\r\n آن پسر پركار و دل فرمانبر و من ساده‌لوح * هر زمان بازى مرا از وعدهء ديگر دهد \r\n* * *\r\n آزار عاشق تا دهد ، قرب تو جويد مدّعى * ظالم تلاش منصب از بهر ستمكارى كند \r\n* * *\r\n دارم از عشق حياتى كه مماتش نبود * ذوق آن غمزه ندارم كه ثباتش نبود\r\nموسى شوق كه بر طور طلب گستاخ است * طاقت شعشعهء پرتو ذاتش نبود\r\nكيست كز بهر تو صد بار نميرد هر دم * غير از آن زنده كه امكان وفاتش نبود\r\nتا نميرد ز كمند تو غضنفر نرهد * هركه در قيد حيات است نجاتش نبود \r\n* * *\r\n همچو شمع از آتش دل اشك ريزم بر كنار * در ميان آب و آتش كرده‌ام پا استوار \r\n* * *\r\n بگذشت روز وصل تو چون روزگار عمر * امشب خيال توست مرا يادگار عمر \r\n* * *\r\n مردم و گرمم ز تاب آتش سودا هنوز * سوختم چون شمع و دود دل بود برجا هنوز \r\n* * *\r\n\r\n","description":"","footnote":"","page_name":" 342 ","page_number":390},
  {"content":"\r\n\r\n غمزه‌اش ساخته كار من و من غافل از آن * مرغ بسمل شده و نيست خبردار هنوز \r\n* * *\r\n بر بساط خسرو افشان نقل عشرت اى فلك * پاره‌پاره كوه محنت بر سر فرهاد ريز\r\nما طلاق برگ عشرت گفته خوش فارغ شديم * گو عروس دهر گل در دامن داماد ريز \r\n* * *\r\n بسته است به هم زلف تو زنجير ستم باز * در دور قمر فتنه رسيده‌ست به هم باز \r\n* * *\r\n مىنگارد خامه در بتخانه نقش پيكرش * مىرود گستاخ و بر ديوار مىآيد سرش\r\nبيشتر گردد كبوتر را حرارت در مزاج * نامهء شوقم اگر بندند بر بال و پرش \r\n* * *\r\n كشيدم تير از دل تا برآيد جان به فرمانش * ولى چون عمر باقى بود در تن ماند پيكانش \r\n* * *\r\n بهر قتل من كه مىگويد كه خشم‌آلوده باش * مىكشد صد چون مرا عشقت برو آسوده باش \r\n* * *\r\n ز وصل او به خيالى از آن شدم قانع * كه در ميانه رقيبى نمىشود واقع \r\n* * *\r\n امشب به فلك دود دل من شده نزديك * اين سوخته چون شمع ، به مردن شده نزديك \r\n* * *\r\n بعد چندين محنت هجران اگر يابم وصال * كى گذارد اضطراب دل كه دريابم وصال \r\n* * *\r\n\r\n","description":"","footnote":"","page_name":" 343 ","page_number":391},
  {"content":"\r\n\r\n يارا نه با رقيب بسى گفتگو كنم * تا در ميان تفحّص احوال او كنم\r\nآسايش است آنچه به خاطر نمىرسد * آن روزگار نيست كه اين آرزو كنم \r\n* * *\r\n خواب خوشش تبه شد از نالهء صبحگاهىام * آه كه يك نفس نشد فرصت عذرخواهىام\r\nخاك ره قناعتم سايهء ابر منّتى * گر به سرم فتد ، شود موجب روسياهىام \r\n* * *\r\n چون شام هجر نقش صبح وصال بندم * مانند خردسالان در عين گريه خندم \r\n* * *\r\n پيش آن گل خويشتن را خار ديدم سوختم * همچو خاشاكى به آتش تا رسيدم سوختم \r\n* * *\r\n عرق از درد مى روح‌فزا مىگيريم * گرو باقى عمر است كه ما مىگيريم\r\nكشتگان دامن قاتل دم محشر گيرند * ما شهيدان غم عشق كه را مىگيريم \r\n* * *\r\n ز خوى يار چون انديشهء بسيار مىكردم * حديث آرزو از صد يكى اظهار مىكردم \r\n* * *\r\n گرچه از يار چو طومار به خود پيچيدم * هر كجا خواند مرا مايل او گرديدم\r\nبىرخش خواستم از جانب آيينه صفا * كار برعكس خرد كردم و از خود ديدم \r\n* * *\r\n چنين كه با همه بدمهريت يقين دارم * ندانم از چه جهت با رقيب كين دارم\r\nدرآ به صلح ، كه با خشم خوى خواهم كرد * به روز غيرت اگر خويش را بر اين دارم \r\n* * *\r\n\r\n","description":"","footnote":"","page_name":" 344 ","page_number":392},
  {"content":"\r\n\r\n چون در بر آستانت اگر پا نهاده‌ام * آنجا ز بيم خوى تو بازايستاده‌ام\r\nدر عشق آرزوى تنعّم نكرده‌ام * هرگز قرار وصل تو با خود نداده‌ام \r\n* * *\r\n از آن مدهوشتر گشتم كه در محشر به هوش آيم * ز جام عشق او امروز خوردم ، بخش فردا را \r\n* * *\r\n نه غرض در وصل دارم نه شكايت از فراق * ساده‌لوحى بىزبان چون من نخواهى يافتن \r\n* * *\r\n بستهء زنجير عشقم پيچ‌وتاب من ببين * شعلهء شوقم سراپا اضطراب من ببين\r\nاز دل خودكام ، دايم مىشوم خار « 1 » و خجل * دشمنم پيوسته در پهلو ، عذاب من ببين \r\n* * *\r\n دل به هجران مىنهم در وعده‌گاه وصل او * بس كه نوميدم ز بخت واژگون خويشتن \r\n* * *\r\n به تو شرح غم هجران ننويسم كه مباد * اين حكايت ز زبان قلم آيد بيرون \r\n* * *\r\n نه صبر بىتو از اين بيشتر توان كردن * نه غير صبر علاجى دگر توان كردن\r\nنه آرزوى تو گنجد تمام در دل تنگ * نه هرگز اين هوس از دل بدر توان كردن \r\n* * *\r\n ز نهايت تعلّق به تو دارم اتّحادى * كه تو هم نمىتوانى ز من احتراز كردن \r\n* * *\r\n عهد شباب و ما را در ديده اشك حسرت * بگذار تا بگريم چون ابر در بهاران « 2 »\r\nامروز مدعى هم گرييد در وداعم * كز سنگ گريه خيزد روز وداع ياران \r\n* * *\r\n\r\n\r\n","description":"","footnote":"\r\n( 1 ) . اصل : خوار .\r\n( 2 ) . تضمين غزل سعدى است با مطلع فوق .\r\n","page_name":" 345 ","page_number":393},
  {"content":"\r\n\r\n دلم پرآتش و چشمم پرآب شد هر دو * دو خانه وقف تو كردم خراب شد هر دو \r\n* * *\r\n به خوابم كام حاصل شد ز لعل ميگسار او * دمى از عمر آسودم ولى بىاختيار او \r\n* * *\r\n تا به فراق خو كنم صبر كجا قرار كو * وعدهء وصل اگر دهد طاقت انتظار كو\r\nباز به كوچهء هوس ، طفل مذاق مدعى * بىادبانه مىرود ، سيلى روزگار كو ؟\r\nتا شده‌ام ستمكش مملكت محبّتش * مرحمتى نديده‌ام ، رحم در اين ديار كو ؟\r\nيار و رقيب را به هم اين همه الفت از كجاست * شرم رقيب بر طرف ، تندى خوى يار كو ؟ \r\n* * *\r\n چون مدعىست مصلحت‌انديش كار او * گر وعده‌اى دهد نكشم انتظار او \r\n* * *\r\n حديث درد من خواهد گذشتن پيش يار آخر * به جايى مىكشد اين داستان آهسته ، آهسته \r\n* * *\r\n بر رخ آتش‌وَشَش شد زلف عنبر بو گره * آرى آرى مىشود از آب و آتش مو گره\r\nتا به جعد زلف آن ترك خطا شد دل اسير * شد مرا خون در جگر چون نافهء آهو گره \r\n* * *\r\n چون مرغ آزادم كنون از لطف بازم دانه ده * تا بستهء دامت شوم نازيم صيّادانه ده \r\n\r\n","description":"","footnote":"","page_name":" 346 ","page_number":394},
  {"content":"\r\n\r\n حيران چشمت مانده‌ام پرعشوه در كارم مكن * ساقى چو مستم كرده‌اى كمتر مرا پيمانه ده\r\nناصح به دُور چشم او ، مىگوييَم هشيار شو * مست و نصيحت اى خدا ، عقلى به اين ديوانه ده \r\n* * *\r\n از سفر اين بار دست داغدار آورده‌اى * خوش گلى اى نخل رعنايى به بار آورده‌اى\r\nاز شراب كهنهء آن جام حسن اى نوسفر * بهر ما سوغات چشم پرخمار آورده‌اى \r\n* * *\r\n آمد پى وداعم آن ماه كاروانى * امروز هم بكردى اى كاش مهربانى\r\nدر پيش راه وصل و بر دوش بار هجران * راهى به اين درازى ، بارى به اين گرانى\r\nاز چشم پرعتابش اى دل چو شكوه كردى * ديگر به خواب بينى ، آن عشوهء نهانى \r\n* * *\r\n سوزدم پيرانه‌سر حسنِ كمِ لولىوشى * كارگر در پنبهء خشك است اندك آتشى \r\n* * *\r\n زهره‌ام نيست كه احوال ز قاصد پرسم * بس كه انديشه كنم از خبر نوميدى \r\n* * *\r\n گر نامه را بشويى از گريه‌اى غضنفر * در دفتر تو باشد صدگونه روسياهى \r\n* * *\r\n دل كه در مشت از كمند آن پسر دارد كسى * همچو مرغى مىطپد كز دام بردارد كسى\r\nدر ديار بىكسى دل با خيال او خوش است * غم ندارد چون رفيقى در سفر دارد كسى \r\n* * *\r\n تو كه خو نمىتوانى كه كنى به مهربانى * به دل من است جورت بكن آنچه مىتوانى\r\nشده عمر صرف هجران نشده وصال حاصل * تو بگو كه زنده باشم به كدام زندگانى\r\nمنم آن‌كه خوش درآيم ز در نيازمندى * ز تو آن زمان كه بينم همه ناز و سرگرانى \r\n\r\n","description":"","footnote":"","page_name":" 347 ","page_number":395},
  {"content":"\r\n\r\n همه ساز شوق سازم به نواى بينوايى * همه راز عشق گويم به زبان بىزبانى \r\n* * *\r\n ز طالعم عجب آمد كه ماه اوج كمال * طلوع كرد در اين برج بعد چندين سال\r\nزهى شرف كه بر اين بوم سايهء تشريف * هماى عزم تو انداخت اى همايون فال\r\nدلم به قلب زمستان شكفت از آمدنت * چو غنچه فصل بهاران ز رهگذار شمال\r\nبود بهار ز هجرت چو فصل دى ناخوش * خوش است قلب زمستان به نوبهار وصال\r\nنويد آمدنت تا رسيد مرغ دلم * نمود سوى تو پرواز بهر استقبال\r\nز شوق مقدم فرخندهء تو جارى شد * زبان شكرگزارم بدين خجسته مقال\r\nكه اختر فلك فهم خواجه عبدى بيگ * هزار شكر كه آمد به دولت و اقبال\r\nتويى خلاصهء ارباب نظم و غير تو نيست * مميّزى كه تميز سخن كند الحال\r\nعروس معنى رنگين به صورت مطبوع * كند در آينهء خاطر تو عرض جمال\r\nمثال صفحهء تصوير لوح خاطر تو * مصوّر است به تصوير نقشبند خيال\r\nفلك طلسم و در او عقل گشته سرگردان * برد مهندس فكر تو ره بدين اشكال\r\nنشد مثال تو صورت نگارِ خط پيدا * كه در قلمرو اين فن تويى عديم مثال\r\nبدان مثال بود سطر نامه با قلمت * كه شاخ سنبل نورس فتد بپاى نهال\r\nز صاحبان عمل چون تو با همه قدرت * ميان آدميان نيست يك فرشته خصال\r\nتو را ز ثبت عمل‌هاى ديگران چه گناه * فرشته نيز نويسد جريدهء اعمال\r\nچو آفتاب به هر ذره آنكه دارد مهر * تويى كه ذات تو را ذرّه‌اى مباد زوال\r\nيكى منم كه در ايّام دولت تو كنم * هزار شكر به درگاه ايزد متعال\r\nمرا ز غايت اخلاص خويش معلوم است * كه در رعايت مخلص نمىكنى اهمال\r\nشود ز چشمهء چشم آب و دانه‌ام حاصل * ببين كه چيست در اين موضعم ز عين المال\r\nدهند زرع مرا آب قطره‌هاى سرشك * ولى چه بهره دهد آبيارى اطفال\r\nسلوك اگر نكشم در معاش دهقانى * حرام بر من درويش آب و نان حلال\r\nچو مرغ قافيه سنجم به دولت تو مگر * ز گرد محنت اين خاكدان فشانم بال \r\n\r\n","description":"","footnote":"","page_name":" 348 ","page_number":396},
  {"content":"\r\n\r\n مرا نه درخور وصفىست طبع نظم روان * عجب نباشد اگر آب خوش خورى ز سفال\r\nمنم ز يمن مديح تو شير بيشهء شعر * غضنفرم كه درين بيشه‌ام مديح سگال\r\nهميشه تا دهد اين لاجورد صفحه نشان * مثال‌وار ز طغراى روزگار مثال\r\nرسد به نام شريفت مثال عمر و شرف * به هر مثال كه خواهى ز ايزد متعال \r\nو له فى المقطعات\r\n ديروز كه از تصدّق شاه * دينار دو الف بود در كار\r\nمىگفت طمع كه در فن اخذ * مبرم شو و بىحيا و جرّار\r\nمن نشنيدم نصيحت او * يك الف رسيد آخرين بار\r\nتحقيق شد اين مثل كه گويند * پندى بود و هزار دينار \r\n* * *\r\n مير يعقوبى كه شد خياط شعر * اين زمان از كار و بار افتاده است\r\nبس كه مىدوزد لباس شعر بد * بخيه‌اش بر روى كار افتاده است \r\n* * *\r\n به صورت ، مير هزلى چون افندى است * اگرچه نيست در كاشان افندى\r\nبه تحسين كلامش مىتوان گفت * افندى يار افندى جان افندى \r\n* * *\r\n ميا پيش اين‌چنين اى خواجه زين پس * بينديش از قباحت كردن خويش\r\nقباحتها بسى كردى و بردى * به پشتىّ محمّد قاسم از پيش \r\n* * *\r\n با نشئهء ترياك غضنفر مىباش - تا وقت هلاك * فربه نشود تن تو لاغر مىباش - مىخور ترياك\r\nترياك اگر كند تنت را چو خلال - دل دار قوى * گو طعمهء مور و مار كمتر مىباش - در عالم خاك \r\n* * *\r\n\r\n","description":"","footnote":"","page_name":" 349 ","page_number":397},
  {"content":"\r\n\r\n دل پردهء آب و گل گشايد آخر * وز ظلمت تن جان بدر آيد آخر\r\nآيينهء روح چون برآيد ز غلاف * روى عمل تو وانمايد آخر \r\n* * *\r\n آنيست تو را كه خود به آن نازد حسن * هر روز از آن خوبترت سازد حسن\r\nحسن تو كجا به عشق ما پردازد * امروز كه عشق با تو مىبازد حسن \r\nقطعه\r\n بهر بيماريى كه من دارم * التفات حكيم مىبايد\r\nتب افلاس محرق است مرا * قرص كافور سيم مىبايد \r\n* * *\r\n آنقدر قوت نيست در مشهد * كه شود صرف مشرف و ناظر\r\nمشهدى آنچه مىخورد قسمت * به علىّ محمد باقر \r\n* * *\r\n شهاب گنده بينى برحذر باش * ز خوى پادشاه ، ار هوش دارى\r\nشنيدى گوش مىبرّند و بينى * اگر بينى ندارى ، گوش دارى \r\n* * *\r\n كلاغ بدخبر حاتم كه باشد * غلام مولتانى را نمونه\r\nچو خواهد من بميرم ، خود بميرد * كه باشد كار هندو واژگونه \r\n* * *\r\n قناد من كه نقل غمش مىخورد دلم * امروز بر دكانچهء شادى نشسته است\r\nفرداست كش برآمده گِرد عِذار خط * بر جنس ناز ، گَرد كسادى نشسته است \r\n* * *\r\n كار خود مشكل نمىسازد غضنفر در طمع * ز آنكه دندان طمع از خلق آسان مىكَند \r\n\r\n","description":"","footnote":"","page_name":" 350 ","page_number":398},
  {"content":"\r\n\r\n مال پيش اهل عالم همچو جان باشد عزيز * هركه از مردم گدايى مىكُند جان مىكَند \r\n* * *\r\n جمال همدمى و مولوى هلاكى را * به هم مصاحبت افتاده بعد چندين سال \r\n* * *\r\n چو خواستم به هلاكى قرين شوم نفسى * جمال همدميَم كُشت و همدمىِّ جمال \r\n* * *\r\n قول حسن كى مىكند در صالح طالح اثر * پند پدر مانع نشد رسواى مادرزاد را \r\nو له فى الرباعيّات و الهزليات\r\n وحشى و برادرش كه خلوت كردند * در ملك سخن رفع خصومت كردند\r\nهر شعر كه در كهنه كتابى ديدند * بردند و برادرانه قسمت كردند \r\n* * *\r\n قاسم كه غزلهاى عجايب دارد * در اردستان شهرت كاذب دارد\r\nهر شعر كلوخ چين كه زد بر قالب * گويد كه چو خشت چار جانب دارد \r\n* * *\r\n اى حضرت شيخ‌زاده خودكام مباش * گو مبرز خانهء تو حمام مباش\r\nتالار تو را اگر شكستند چه شد * گو تخته كلاه بر سر بام مباش \r\n* * *\r\n سلطان سخنوران قم معتبر است * نوشاعر و نوخاسته و نوسفر است\r\nدر شعر پسنديدهء او عيب مجو * هر عيب كه سلطان بپسندد هنر است \r\n* * *\r\n حاتم كه نه مذهب و نه ملت دارد * رنگ جُعَل و خصلت عقرب دارد\r\nذاتش كه مركب است از دودهء جهل * در علم سخن ، جهل مركب دارد \r\n\r\n","description":"","footnote":"","page_name":" 351 ","page_number":399},
  {"content":"\r\n\r\n\r\n[ 20 . 
  ] مولانا كمال الدين حاتم\r\nدر سلك شعراى دار المؤمنين كاشان انتظام دارد و همواره به قلم مشكين شمامه اشعار رنگين بر صحايف روزگار مىنگارد و در ميان شعراى كاشان ، به جودت ذهن و انگيز طبيعت علم گشته ، و به حدّت طبع و حلاوت گفتار ، از امثال و اقران درگذشته ، جواهر منثوراتش در توصيف و تعريف همگنان ، فرح‌بخش خواطر ، و لآلى منظوماتش در بيان حالات عشق و نكات آن بهتر از عقود جواهر ، اگرچه مولانا از فضايل علمى نفسانى و كمالات مكتبى انسانى عارى است و بعضى از شعراى عصر را به واسطهء اكتساب فنون و تحصيل علوم بر وى تفوّق و تقدّم ثابت و مقرّر ، ليكن مشار اليه را طبيعتى است كه به صفاى فكر و سرعت تخيّل نقش استقبال ، از صفحات ماضى ، احوال ديگران مىخواند ، و فطنتى است كه به رزانت انديشه و تحدّس درك ، مجهولات خود را با معلومات ديگران ضمّ نموده ، به سرحدّ علم اليقين مىرساند ، و فى الواقع به لطافت گفتار و سرعت ذهن ، از شعراى زمان و ظرفاى دوران امتياز تمام دارد ، و به اعتقاد راقم اين حروف اعنى تقى الدين محمد الحسينى اگر مولاناى مشار اليه اوقات را صرف ما لا يعنى ننمايد و شوخى و خودرايى را از سر نهاده ، سليقه و طبيعت را كار فرمايد از اكثر سالكان مسالك سخنورى درمىگذرد . و غرض از اظهار اين سخن آنكه اگر كلك سخن‌گزار در اين مقام بيش از ديگران در ذكر اشعريت و جودت طبيعت آن جناب مبالغه كند ، شايد كه مردم عيب‌جو بنابر عادتى كه دارند حمل بر خوش‌آمد نمايند و اعتقاد اين بىمقدار را داخل اغراق و مبالغه داشته زبان اعتراض بگشايند ، لاجرم از اطناب اجتناب لازم دانسته ، مرقوم كلك مشكين رقم مىگرداند كه اسم اصلى مولانا حاتم ، هيبت اللّه است و در ابتداى حال شاعرى هيبت تخلّص مىنمود و چون پدرش به شغل سمسارى اشتغال داشت ، مشار اليه نيز از آن ممرّ لابد ، معاش حاصل مىفرمود و چون پدرش علم عزيمت به جانب عالم آخرت برافراشت مولانا از آن شغل دلگير شده بنياد سياحت كرد . امّا به واسطهء آنكه مولانا ترك‌وش و عشرت دوست واقع بود ، با تركان عالى مكان مصاحبت مىنمود و از خوان احسان و انعام ايشان محظوظ گشته به منادمت و مصاحبت ايشان اقدام مىفرمود ، تا آنكه در سال اوّل كه ماهچهء رايات ظفر مآل ابو المؤيّد سلطان محمد پادشاه - خلّد اللّه تعالى ظلال\r\n\r\n","description":"","footnote":"","page_name":" 352 ","page_number":400},
  {"content":"\r\n\r\nعدالته على مفارق الآنام - پرتو دولت و اقبال بر عرصهء عالم انداخت ، مولانا حاتم در ملازمت خليل سلطان ولد ابراهيم خان ذو القدر ، كه در آن زمان به منصب امارت رسيده بود ، از كاشان متوجّه شيراز گشت و چون به صفاهان رسيد به واسطهء رشك ملازمان ، از مصاحبت وى معاف شده به جانب دار العبادهء يزد شتافت و قريب به يك سال در يزد به لوازم شاعرى قيام نمود ، و بعد از مراجعت از آن سفر ، چون به مسكن مألوف رسيد نزد اميرزادهء اعظم ، محمد صالح ميرزا ولد على خان ميرزا تركمان راه منادمت يافته طريق ملازمت گزيد و در دو سه نوبت اختلاط ، مرتبهء تقرّب پيدا كرده از پرتو التفات آن اميرزاده ، خوشحال و مسرور گرديد ، لاجرم در ملازمت وى به طرف محلّات شتافت و مدّتى نيز در آن نواحى علم نديمى و شاعرى برافراشته در ظلّ عاطفت و حمايت آن حضرت آرام يافت و الحق در آن اوقات اشعار رنگين از طبعش سر زده مستعدان و خوش‌طبعان را مستفيد مىساخت و چندين قصيدهء متين و غزليات دلنشين به نام آن اميرزادهء عظيم الشأن در سلك نظم كشيده به يادگار گذاشت ، امّا چون گاهى با آن حضرت به واسطهء سعت مشرب به شرب مدام مشغولى مىنمود و در اثناى گزارش « 1 » سخن بعضى حكايات و لطايف كه دربارهء « 2 » اكابر و سلاطين نبايد گفت به سبب عادت ذاتى و طبيعت جبلّى بر زبانش جارى مىشد ، گويند خاطر عاطر پدر عالى گهرش على خان ميرزا از وى رنجيده و چند تن از تركمانان خونخوار به دفع وى نامزد فرمود ، القصّه چون مولانا حاتم اين خبر وحشت اثر شنيده هيبت عظيم در دلش راه يافت و با وجود الطاف بىغايت آن اميرزاده ، از بىاعتبارى تركان هراسان شده روى از ملازمت ميرزاى مشار اليه برتافت و آن اميرزادهء جليل القدر ، جناب فصاحت شعارى را به چند كس از ملازمان خود سپرده به كاشان فرستاد و مولانا حاتم چندگاه در مفارقت آن حضرت در گوشهء بيت الاحزان ملال نشسته زبان حال به مضمون اين مقال گشاد .\r\nرباعيّه\r\n روزى كه به زلف تو گرفتار شدم * از سر تا پا تمام زنّار شدم\r\nتا تو بت من شدى و من برهمنت * جز كفر ز هرچه بود بيزار شدم \r\n\r\n\r\n","description":"","footnote":"\r\n( 1 ) . اصل : گذارش .\r\n( 2 ) . اصل : در مادهء .\r\n","page_name":" 353 ","page_number":401},
  {"content":"\r\n\r\nمجملا بعد از چندگاه كه آن جناب در كاشان در غايت غم و اندوه اوقات گذرانيد عزيمت دار السلطنهء قزوين نمود ، و الحال كه سنهء 989 هجريه است در قصبة الرّجال طهران توقّف دارد « 1 » و با شعراى آنجا خصوصا قاسم بيگ حالتى « 2 » ، دم از تقابل و تفوّق مىزند و واردات طبع وقّاد را به اينجانب ارسال مىگرداند ، و از آن جمله اين رباعى كه در مذمّت آب و هواى رى و شعر حالتى گفته .\r\nرباعيّه\r\n رى جان مرا هميشه مىرنجاند * از چشم ترم خون جگر مىراند\r\nالقصّه كه حالتى نديدم در رى * در گشته به شعر حالتى مىماند \r\nو انتخاب باقى اشعار وى اين است كه در اين اوراق مثبت و مسطور گشته :\r\nانتخاب قصايده\r\n در صف ارباب شوق صدرنشينم اگر « 3 » * يافتم اين دولت از فيض دعاى سحر\r\nصيقل توفيق برد زنگ ز آيينه‌ام * شاهد مقصود شد در نظرم جلوه‌گر\r\nدامن آلوده‌ام داد ز مريم نشان * قالب دل مرده‌ام داد ز عيسى خبر \r\n\r\n\r\n","description":"","footnote":"\r\n( 1 ) . مولف عرفات ، دربارهء وى چنين آورده : « حاتم كاشى ، از شعراى معروف و مشهورست . و نامش بر صفايح السنهء عوام مسطور ، ذكرش در محافل خاصّ مذكور . الحقّ بغايت شاعرپيشهء درست انديشه خيرهء طيرهء هزال . . . ظلمات فكرش از اضائت رشحهء سخن به ستيز بود . از كاشان كمتر سفر كرده ، مگر به صفاهان و يزد . با شعراى زمان خود چون محتشم ، وحشى ، فهمى ، شجاع ، غضنفر و غيرهم مباحثات و مناظرات و مهاجات عظيمه كثيره واقع شده ، الخاص با فهمى كرباس‌فروش . در سال 998 در سفر امراى فارس و عراق به كاشان رسيدم و با او بر سر جزويات سخن مباحثه و مجادله داشتم ، و در آن ايّام كه بنده متوجّه هند بودم وى سفر اخروى فرموده بود . ازوست :\r\n خوش آن نگاه كه تا مغز استخوان بدود * به نيم چشم زدن در تمام جان بدود\r\nشب رحيل خوش آن بىتعلّقى ، كه كسى * ز خواب خيزد و دنبال كاروان بدود \r\nبراى تحقيقات بيشتر ر . ك : مكتب وقوع ، ص 25 ؛ كاروان هند ، ص 719 ؛ هفت اقليم ، ص 471 ؛ و تذكرهء ميخانه ، ص 615 .\r\n( 2 ) . شرح احوال شاعر در فصل شعراى كرمان اين كتاب مراجعه شود .\r\n( 3 ) . اصل : دگر .\r\n","page_name":" 354 ","page_number":402},
  {"content":"\r\n\r\n رفت ز مدّ نظر هيئت ميم ملال * محو شد از لوح جان صورت خاء خطر\r\nكار به سامان رسيد از كرم كارساز * راه به پايان رسيد بىقدم رهسپر\r\nبىمدد روزگار ، شد همه كارم نكو * در نظر اعتبار ، شد همه عيبم هنر\r\nدر گلوى تشنه‌ام بخت چكانيد آب * فيض بقا يافتم از اثر چشم تر\r\nگريهء شادى رسيد برزده دامان جهد * دامن چشم مرا شست ز خون جگر\r\nگريه به دل درشكست ناله به تن درگريخت * گشت به راحت بدل محنت شام و سحر\r\nدور شدم از نفاق همچو مروّت ز دور * يار شدم با وفاق همچو لبن با شكر\r\nشوق به من هم‌عنان ، عشق به من هم‌ركاب * بخت به من همنشين ، خضر به من همسفر\r\nرخش طلب زير ران ، شوق عنان بر عنان * كرده به هر سو گذار ناگه از اين رهگذر\r\nمشهدى آمد به چشم همچو حرم محترم * همچو ارم مشهدى بل ز ارم تازه‌تر\r\nمشهد معجز قرين ، مهبط روح الامين * مرقد سلطان دين ، خسرو و الا گهر\r\nموسى طور لقا ، شاه ولايت رضا * شمع امامت لكن ، نخل شفاعت ثمر \r\n\r\n","description":"","footnote":"","page_name":" 355 ","page_number":403},
  {"content":"\r\n\r\n حملهء فرمان او چشم قضا كرده كور * صدمهء فرمان او گوش قدر كرده كر\r\nدر بر او صد نديم همچو مسيح و كليم * بر در او صد غلام به ز قضا و قدر\r\nدر نظرش بىوجود هرچه بود در وجود * از نظرش مستعار هرچه بود معتبر\r\nبار گشايد اگر قافلهء جاه او * بشكند از حمل زر ، گاو زمين را كمر\r\nقلزم دستش اگر موج زند ، افكند * همچو فلك بر كنار صد صدف پرگهر\r\nعرض سخا چون كند كثرت انعام او * كوبد بيننده را ، نوك مژه در نظر\r\nپيش درش مختصر پست و بلند جهان * همچو به لوح خرد ، صورت زير و زبر\r\nياد وقارش كند كبك درى گر بفرض * با همه چابك روى غوطه خورد در حجر\r\nاى شده خشت درت پشت بناى فلك * وى شده عكس رخت ، زيب‌سراى صور\r\nپرتو اگر افكند روى تو بر كاينات * نور نهد كور را در طبقات بصر\r\nبا رخ و قدّى چنان گر گذرى بر جنان * اى مه گردون خرام ، وى شه رضوان حشر\r\nبهر تماشاى تو سرزند از شاخ ، چشم * بهر زمين‌بوس تو بردمد از خاك ، سر \r\n\r\n","description":"","footnote":"","page_name":" 356 ","page_number":404},
  {"content":"\r\n\r\n در تو چو بيند شود چشم بدانديش را * نور بصر پرده‌دار گرچه بود پرده‌در\r\nدر حرم حرمتت در كنف دولتت * هست رسوم عجب ، هست طريق دگر\r\nهمچو دعاى مسيح روح فزايد اجل * همچو شفاى حكيم نفع رساند ضرر\r\nتيز كند چشم تو دوزخ جاويد را * بهر عدوى تو باد يا رب از آن تيزتر\r\nخواهد اگر بو كند خصم تو گل در بهار * خردهء گل را دهد طبع مزاج شرر\r\nراى تو گر در زند خانهء خورشيد را * زان در عالم نهد پاى خجالت بدر\r\nگر دل بىكينه‌ات مايل رحمت شود * سلسلهء معصيت بگسلد از يكدگر\r\nگر تو شفاعت كنى روز جزا ، سوى تو * مغفرت آيد به عذر از قبل دادگر\r\nدادگرا حاتم از خيل گدايان توست * گشته به اين اعتبار در همه جا معتبر\r\nنيست چو آن شاعران كز پى حرص و طمع * گاه رود كو به كو گاه بود دربدر\r\nاو ، چو ز كاشان توست در صف اهل سخن * رتبهء كاشى دهش ، بلكه از آن بيشتر\r\nتا بود از شدت دوزخ جاويد بيم * تا بود از حدّت آتش سوزان اثر \r\n\r\n","description":"","footnote":"","page_name":" 357 ","page_number":405},
  {"content":"\r\n\r\n با نفس آتشين خصم تو لا ينقطع * باد قرين عذاب در طبقات سقر \r\n* * *\r\n به دعاى سحرى ديگر بار * يافتم در حرم وحدت ، بار\r\nجاى در صدر قبولم دادند * كوفتم بس كه درِ استغفار\r\nساقىام بادهء هشيارى داد * رَستم از درد سر خواب و خمار\r\nساغر تفرقه بر سنگ زدم * گشتم از بادهء غفلت هشيار\r\nجاى در چشم ملايك كردم * ديگر از فيض دل شب بيدار\r\nچشم باطن چو گشودم ديدم * از ثرى تا به ثريا ديدار\r\nپشت بر عالم صورت كردم * روى برتافتم از هر پندار\r\nگفت در گوش دلم مُنْهىِ غيب * نكته‌اى چند برون از اسرار\r\nصاف شد خاطرم از خلق جهان * پاك شد آينه‌ام از زنگار\r\nنار نمرود طبيعت بر من * شد ز تأثير قناعت گلنار\r\nشد تهى جان و دل از حرص طمع * گنج بىمار به و گل بىخار\r\nخارزارى كه در او مىبودم * شد ز نيسان عنايت گلزار\r\nبرده از خاك ، سبق در آرام * نَفْسِ آتش صفت آتش‌خوار\r\nنفس كافر دل آتش‌خو را * از ميان بازگشودم زنّار\r\nتا ببندد كمر خدمت جان * آن قدرقدرت عالىمقدار\r\nخان بن خان فلك شوكت و شان * مشترى طالع خورشيد مدار\r\nخان مسيّب كه گه بذل بود * خجل از ابر كفش دريابار\r\nآن‌كه گر روز بكامش نبود * سازدش روى به رو با شب تار\r\nو آن‌كه در شب چو كند عرض ضمير * روز آينده نمايد ديدار\r\nكثرت سجده بر آن در كرده * خاك را عكس‌پذير آينه‌وار\r\nاى درت صدر خوانين عظام * وى رهت جاى سلاطين كبار \r\n\r\n","description":"","footnote":"","page_name":" 358 ","page_number":406},
  {"content":"\r\n\r\n در گشايد چو ضميرت به جهان * چكد از ديدهء شبكور انوار\r\nفى المثل راى رفيع ار خواهد * كه به خورشيد دهد سُكْن و قرار\r\nجاش در دايرهء ذره كند * كه مكن خارج اين عرصه مدار\r\nابد الدهر بدان سرعت سير * ننهد پاى برون از پرگار\r\nمِهر ، زرّين شده در ايوانت * خويش را سوده مگر بر ديوار\r\nپرتو مهر تو پيرايهء نور * شعلهء قهر تو سرمايهء نار\r\nكبريايت چو ميان بگشايد * كشد از تنگى عالم آزار\r\nريزه‌خوارِ نِعَمَت هر منعم * زير بار كرمت هر جبّار\r\nبتوان كرد شمار نِعَمت * ريگ ، روزى كه درآيد به شمار\r\nهست چون دست تو ضامن ، گردون * گو بزن بر در روزى مسمار\r\nمىتواند كه بدارد حفظت * ژاله را بر زبر سوزنِ خار\r\nگر شود خوى تو از عيش نفور * ور كند طبع تو از ساز انكار\r\nسزد ار بر لب سازندهء خويش * اوّل انگشت نهد موسيقار\r\nرُمحِ تو گر فكند عكس به حوت * همه ساله فكند پوست چو مار\r\nگر در آيينه نمايد شخصى * در زمانى كه تو آيى به گذار\r\nبه طريقى متزلزل گردد * كز سر عكس درافتد دستار\r\nتيغ تيز تو بلا نيست ، نه تيغ * بل محيط است ، محيط قهّار\r\nبه تلاطم چو درآيد فكند * پشته پشته تن بىسر به كنار\r\nروز هيجا كه به تحريك كمان * پر شود چشم يلان از سوفار\r\nجمله از هيبت شمشير اجل * قطع امّيد كنند از اعمار\r\nهمه را بَكتَر و جوشن در بر * همه را آهن و پولاد حصار\r\nكركس كينه به پرواز آيد * بركند ديدهء صلح از منقار\r\nبحر خون معركه و جوشن‌پوش * دَم‌به‌دَم غوطه خورد ماهىوار\r\nبازماند ز هجوم ارواح * چرخ از گردش و مهر از رفتار \r\n\r\n","description":"","footnote":"","page_name":" 359 ","page_number":407},
  {"content":"\r\n\r\n آن زمان چون تو درآيى به نبرد * با مخالف شوى اندر پيكار\r\nجهد از غايت حدّت بيرون * از مسام تو عرق همچو شرار\r\nاستخوان تن گردان سازد * سم يكران تو همراه غبار\r\nكرّ و فرّ تو چو ظاهر گردد * روح قدسى كند از عرش فرار\r\nلشكرى را بكشى در نفسى * كه دم تيغ نبيند آزار\r\nبا هوا قهر تو گر آميزد * ابر تا حشر شود آتشبار\r\nتو به هرجا كه شوى سايه‌فكن * كاه با كوه زند لاف وقار\r\nچون كنم وصف تو زين پس كه فتاد * طبع را آلت افكار از كار\r\nكاخ قدر تو بود برتر از آن * كه كند طاير انديشه گذار\r\nچون قضا ديد كه از دولت تو * نكته‌دان گشتم و شيرين گفتار\r\nهرچه در مخزن خود داشت نهان * همه بر خاطر من كرد ايثار\r\nسرفرازا ، نه از آن طايفه‌ام * كه ندانند يمين را ز يسار\r\nجمله آرايش مجلس به قبا * همه چون صورت قالى به وقار\r\nهمه را دست غرض بر سينه * همه را دوش طمع بر ديوار\r\nهمه چون نقطهء موهوم ، حقير * همه در دايره و نى پرگار\r\nهمه را دفتر معنى در پيش * همه را بردن اشعار شعار\r\nنه ازيشان سخنى در افواه * نه ازيشان غزلى در اقطار\r\nده كفن بر سر هم پيچيده * چار زانو زده بر صفّه بار\r\nبه خدا لايق آنند اين قوم * كه به گردن فكنىشان دستار\r\nتا به كى حاتم ازيشان گويى * قصه كوته به دعا دست برآر\r\nتا كند خسرو خاور هر روز * جا بر اين منظرهء زرّين كار\r\nكاخ قدر تو ز انواع حلل * باد آراسته چون روى نگار \r\nو له فى الغزليّات\r\n يافتيم از برهمن فيضى كه غيرت مىبرد * تار تسبيح ملك بر رشته زنّار ما \r\n\r\n","description":"","footnote":"","page_name":" 360 ","page_number":408},
  {"content":"\r\n\r\n چشم باطن باز كن سوى فلك تا بنگرى * چون اجابت را به چرخ آورده استغفار ما\r\nدر كنار خويش بيند آرزوى هر دو كون * خواهش دل گر بجنباند لب اظهار ما\r\nاين‌چنين حاتم كه ما گرميم در سوداى عشق * كى بود افسردگى را راه در بازار ما \r\n* * *\r\n دارم بتى ز برق اجل جانگدازتر * وانگه شبى ز روز قيامت درازتر\r\nحاتم تمام سوخته از داغ عاشقى * عاشق نديده‌ام من ازو جانگدازتر \r\n* * *\r\n امروز روزگار به فرمان حسن توست * صد ملكِ دل مسخّر سلطان حسن توست\r\nهرگز نبود بر سر بازار كاينات * هنگامه‌اى كه بر سر ميدان حسن توست\r\nكوتاه تا به دامن آخر زمان مباد * دست نياز من كه به دامان حسن توست\r\nخواهش نگر كه سير نگشت و نمىشود * اين ديدهء گرسنه كه مهمان حسن توست\r\nنوح محبّتم كه جهان را بود پناه * كشتى به باددادهء طوفان حسن توست\r\nعالم گرفته زمزمهء عاشقانه‌اش * حاتم كه عندليب گلستان حسن توست \r\n* * *\r\n مرا در عشق تو پرواى سر نيست * چنانم من كه از خويشم خبر نيست\r\nز خوان عشق هركس را نصيبىست * نصيب ما بجز خون جگر نيست\r\nبه غير از زهر غم چيزى نخورديم * بلى در روزگار ما شكر نيست \r\n* * *\r\n روزى كه رخ تو در نقاب است * آن روز زوال آفتاب است\r\nحسن تو بسوخت عالمى را * با آنكه هنوز در حجاب است\r\nبا ما سر بىحساب دارى * هرچيز كه مىكنى حساب است\r\nاز يك نگه تو دل شد از دست * مسكين چه كند ؟ تنگ شراب است\r\nدر عهد تو عافيت نديديم * آن نيز چو بخت ما به خواب است \r\n* * *\r\n\r\n","description":"","footnote":"","page_name":" 361 ","page_number":409},
  {"content":"\r\n\r\n روزى كه شد ز خاك محبّت سرشت ما * كردند مهرِ سبزخطان سرنوشت ما\r\nتخمى فشانده‌ايم ولى برق معصيت * ترسيم پرتوى دهد آخر به كشت ما\r\nاز دير منع ما مكن اى پير خانقه * شايد به از بهشت تو باشد كنشت ما\r\nمستغنييم ما ز بد و نيك روزگار * يعنى يكىست دوزخ ما و بهشت ما\r\nحاتم كدام نيك ز ما و تو شد پديد * خامش كه خاك بر سر اين خوب و زشت ما \r\n* * *\r\n بگو تا به كى بىتو دلمرده باشم * تو سرگرم عيش و من افسرده باشم\r\nبه راه عدم مىروم با خيالت * به‌هرحال جانى بدر برده باشم \r\n* * *\r\n بس كه دوشينه علم زد ز دلم شعلهء آه * شمع ، انگشت برآورد كه سبحان اللّه \r\n* * *\r\n مرا كه گفت كه دل در وفاى او بندم * به هرزه رفتم و خود را در آتش افكندم\r\nمرا كه زار ببايد گريستن بر خويش * ببين نهايت بىغيرتى كه مىخندم\r\nبه قيد عشق مرا جان برآمد اى حاتم * به آن كرشمه كه اوّل هنوز دربندم \r\n* * *\r\n بيمار محبّت غم بهبود ندارد * پرواى زيان و طمع سود ندارد\r\nجز نور نمىخيزد از آن شعله كه آتش * شمع لگن خوبى او دود ندارد \r\n* * *\r\n\r\n","description":"","footnote":"","page_name":" 362 ","page_number":410},
  {"content":"\r\n\r\n به دام افتاده‌ام بيهوده عجزى مىكنم حاتم * نه آن صيدم كه بند از پاى من صياد بگشايد \r\n* * *\r\n هر بامداد خورشيد آيد به خانهء او * تا روى زرد مالد بر آستانهء او\r\nبر تن ز ناتوانى رگها نمود و گويند * مانده‌ست اين نشانها از تازيانهء او \r\n* * *\r\n گهى كه نازفروشى به چشم بر عشوه * هزار يوسف مصرى و يك نگاه از تو\r\nتمام عمر تو شد حرف آنچنان حاتم * كه در وجود نيامد بجز گناه از تو \r\n* * *\r\n هر ناوكى كه فتنه ز تركش برون كشيد * آخر چو نيك مىنگرم در كمان توست \r\n* * *\r\n كشيد غمزهء او تيغ و من فتاده به عجز * چو مجرمى كه دم قتل زينهار كند\r\nخمار هجر به جانم رسانده‌اى حاتم * مگر شراب اجل دفع اين خمار كند \r\n* * *\r\n طراوت گل رويت ز گريه‌هاى من است * صفاى آينهء حسنت از دعاى من است\r\nاگر وفا طلبم ، مىكنى جفا ، چه كنم * هميشه كار تو برعكس مدّعاى من است\r\nفتادم از نظر هركه بود در عالم * هنوز چشم بدانديش در قفاى من است \r\n* * *\r\n تا كى جفا بر اين دل اندوهگين كنى * خود را بر اين مدار كه با ما چنين كنى\r\nاز جانب تو گر شود اندك اشارتى * سربازيى كنم كه تو خود آفرين كنى \r\n* * *\r\n امشب به كه برخوردى و مهمان كه بودى * اى كان ملاحت ، نمك خوان كه بودى\r\nصد ديده و دل هر طرف از بهر تماشا * حيران تو بودند ، تو حيران كه بودى\r\nمىآيى و صد قافلهء اشك ز دنبال * خونابه‌كش ديدهء گريان كه بودى \r\n* * *\r\n\r\n","description":"","footnote":"","page_name":" 363 ","page_number":411},
  {"content":"\r\n\r\n به چشم گو كه در فتنه بر جهان بندد * ره بلاى قضاهاى آسمان بندد\r\nبلا به عهد تو بسيار پيشِ خود برپاست * به غمزه‌گوى كه شمشير بر ميان بندد\r\nبه طوف كوى تو شبها نمىتوان آمد * مگر شبى كه اجل ، چشم پاسبان بندد \r\n* * *\r\n ما خان‌ومان خراب شراب محبّتيم * شد عمرها كه مست و خراب محبّتيم\r\nگه خون دل خورديم و گهى پارهء جگر * پروردهء شراب و كباب محبّتيم\r\nحجّت چه حاجت است كه لوح و قلم گواست * ما سطر اوّلين كتاب محبّتيم\r\nحاتم در اين جريده كسى در حساب نيست * گر ما محاسبان حساب محبّتيم \r\n* * *\r\n از پاى تا به سر همه داغ و جراحتيم * سرپابرهنگان ديار ملامتيم\r\nحاتم نمىرويم به هر در براى زر * گر مفلسيم ، مفلس حاتم طبيعتيم \r\n* * *\r\n چون كسى با او نشيند باده رويارو خورد * بايدش ظرفى چو دريا هركه مى با او خورد\r\nعقل روحانى كه پهلو مىزند با جبرئيل * بر سر كوى محبّت سنگ بر پهلو خورد\r\nعاقبت از طعنهء اغيار گشت از من ملول * صد بلا بر گفتگوى مردم بدگو خورد\r\nعشق را بايد چو حاتم خوش طبيعت عاشقى * كز سر رغبت اگر زهرش دهى نيكو خورد \r\n* * *\r\n\r\n","description":"","footnote":"","page_name":" 364 ","page_number":412},
  {"content":"\r\n\r\n چنان مكن كه سر حرف شكوه باز شود * چنان مكن كه شكايت زبان دراز شود\r\nچنان مكن كه شود رغبت انحراف مزاج * چنان مكن كه طبيعت بهانه‌ساز شود\r\nچنان مكن كه ز بزم تو پا كشد حاتم * چنان مكن كه در دوستى فراز شود \r\n* * *\r\n دلم چون به جوش آيد از سوز عشقت * به دوزخ فرستد كه از جوش بنشين \r\n* * *\r\n مىچكد نور ز چشمم مژه برهم چو زنم * ديده‌ام بس كه در آن شعلهء رخسار امشب \r\n* * *\r\n از سوز سينه مشعله‌افروز آتشيم * آتش نه‌ايم ليك به صد سوزِ آتشيم \r\n* * *\r\n چه نگاه است كه سر در دل شيدا دارد * من اگر معدن الماس شوم جا دارد\r\nغمزه‌اش قطع حيات همه كس كرد و كنون * چشم بر زندگى خضر و مسيحا دارد\r\nدر كنارش ننهد ديده بجز لخت جگر * هركه از روى نكو چشم تماشا دارد \r\n* * *\r\n سوى خود خواندى و از رشك كبابم كردى * به بهشتم طلبيدى و عذابم كردى\r\nامشب از رشك حريفان مژه بر هم نزدم * چه نمك بود كه در ديدهء خوابم كردى \r\n* * *\r\n سرير ناز به هرجا كه حسن بنهاده * نياز برزده دامن به خدمت استاده\r\nهزار خضر برآرد سر از زمين بقا * اگر به خاك چكد قطره‌اى از اين باده \r\n* * *\r\n همه كس را هوس باغ و سر گلزار است * به سر دوست كه گل در نظر من خار است\r\nهمه شب غمزهء او مىخلدم در سينه * همه روز از اثر آن مژه‌ام خونبار است \r\n\r\n","description":"","footnote":"","page_name":" 365 ","page_number":413},
  {"content":"\r\n\r\n خانه‌ام باز منوّر شده بىچيزى نيست * يار بىپرده مگر در پس اين ديوار است\r\nجذب دل داده چنين سر به ملاقات منش * ور نه او را ز من و همدمى من عار است\r\nهركه را مىنگرم بىخبر افتاده ز شوق * همه مستند از اين باده كه بس هشيار است \r\n* * *\r\n چراغ دل كه نمىداد روشنى هرگز * تمام نور شد از پرتو محبّت تو \r\n* * *\r\n دين ندارم اگر از سبحه و زاهد ديدم * آنقدر حال كه از برهمن و زنّارش \r\n* * *\r\n اى دل آلوده به خون آمده‌اى * بيكس از آب برون آمده‌اى\r\nبه وصالى نرسيدى هرگز * چه كند كس تو زبون آمده‌اى\r\nوادى عشق ره پرخطر است * تو به اين مرحله چون آمده‌اى ؟ \r\n* * *\r\n در خرابات چه كار است تو را اى زاهد * خانقه نيست كه گويم به نماز آمده‌اى \r\n* * *\r\n تو اى پارسا از نمازم چه پرسى * فداى سر كافرى شد نمازم \r\n* * *\r\n نيست مجنون در ميان و ره ز نامحرم پر است * ليلى از محمل عجب دارم كه سر بيرون كند \r\n* * *\r\n شبم گرم از دل پرخون گذشتى * از اين درياى آتش چون گذشتى\r\nگذر كردى ز آب ديدهء من * چه‌سان بىكشتى از جيحون گذشتى\r\nگذشتى هرچه ليلى را به خاطر * يكايك در دل مجنون گذشتى\r\nبه قربان سرت گردم ملولى * مگر بر حاتم محزون گذشتى \r\n* * *\r\n\r\n","description":"","footnote":"","page_name":" 366 ","page_number":414},
  {"content":"\r\n\r\n ناقهء ليلى ز وادى ره سوى مجنون نبرد * با وجود آنكه پر طى كردهء اين راه بود \r\n* * *\r\n كدام ماه در اين محمل است حيرانم * كه پاى ناقه ز شادى نمىرسد به زمين \r\n* * *\r\n ناقهء ليلى چو ز مجنون گذشت * مىرود و رو به قفا مىكند \r\n* * *\r\n عشق چون خواهد كند هنگامه گرم * ليلىاى « 1 » بر روى مجنون مىكشد \r\n* * *\r\n طراوت گل رويت ز گريه‌هاى من است * صفاى آينهء حسنت از دعاى من است\r\nاگر وفا طلبم مىكنى جفا چكنم * هميشه كار تو برعكس مدّعاى من است\r\nمن از جفاى تو چون سركشم كه تا دم مرگ * كمند مهر تو در گردن وفاى من است\r\nفتادم از نظر هركه بود در عالم * هنوز چشم بدانديش در قفاى من است \r\n* * *\r\n روى زمين ز زمزمهء عاشقان پر است * آرى ز گفتگوى محبّت جهان پر است\r\nبىپارهء جگر نرود آه من به چرخ * زين لعل پاره‌ها طبق آسمان پر است\r\nشست كرشمهء تو ندانسته ماندگى * از كثرت خدنگ توام جسم و جان پر است\r\nپر گشته از تجلّى حسن تو كاينات * از پرتو جمال تو كون و مكان پر است \r\n* * *\r\n آهى كه ز دل خيزد رسواى محبّت را * در نُه فلك اندازد غوغاى محبّت را\r\nصد نوح در آن طوفان بر باد دهد كشتى * شوقت چو به جوش آرد درياى محبّت را\r\nجز خسته نمىيابم جز كُشته نمىبينم * هرچند كه مىپويم صحراى محبّت را \r\n* * *\r\n پرنور گشته طور محبّت ز نور من * موسى طور خويشم و اين است طور من \r\n\r\n\r\n","description":"","footnote":"\r\n( 1 ) . اصل : لبلى .\r\n","page_name":" 367 ","page_number":415},
  {"content":"\r\n\r\n شبها من و سرود غم و ناله‌هاى زار * داود كو كه گوش نهد بر زبور من\r\nشام اجل كه رسم سوال است مرده را * مسكين فرشته‌اى كه درآيد به گور من \r\n* * *\r\n از يك نگه تو دل شد از دست * مسكين چه كند تُنگِ شراب است\r\nدر عهد تو عافيت نديديم * آن نيز چو بخت من به خواب است \r\n* * *\r\n شوخىاش چون پرده از رخسار زيبايى كشد * غمزهء او ميل در چشم تماشايى كشد\r\nبه كه از آغاز نايد در ميان عاشقان * هركه انديشد كه انجامش به رسوايى كشد\r\nحاتم آن ساعت كه بگشايد سر گنج سخن * خامهء رد بر سخاى حاتم طايى كشد \r\n* * *\r\n از فيض سحرخيزى بگشوده خداى من * درهاى اجابت را بر روى دعاى من\r\nاين گريه كه من كردم تا حشر اگر كاوند * الماس برون آيد از خاك سراى من \r\n* * *\r\n دمبدم صد شعله آتش از دلم سر مىكشد * سينه‌اى دارم كه دوزخ را به دم درمىكشد\r\nعشق چون محروم خواهد ناظران را از نگاه * انتقام اوّل ز يعقوب پيمبر مىكشد \r\n* * *\r\n چه حالت است كه روشندلان كوى نياز * نه موسىاند و چو موسى هميشه بر طورند \r\nو له فى الرباعيّات\r\n امروز جهان به كام ابراهيم است * خورشيد فلك غلام ابراهيم است \r\n\r\n","description":"","footnote":"","page_name":" 368 ","page_number":416},
  {"content":"\r\n\r\n آييد ملايك به طواف دل من * آرى دل من ، مقام ابراهيم است \r\n* * *\r\n امشب كه جمال يار منظور نشد * از پيش نظر خيال او دور نشد\r\nاز روزنه برنداشتم چشم اميد * تا روزنه همچو چشم پرنور نشد \r\n* * *\r\n از تندى خويت آرميدن نتوان * گستاخ در آن جمال ديدن نتوان\r\nگر روى تو ذره‌اى دهد نور به رنگ * خالى به هزار جان خريدن نتوان \r\n* * *\r\n خورشيد ، رخ مهوش ابراهيم است * مه ، نعل سُم ابرش ابراهيم است\r\nجبريل كه پروانهء شمع ازل است * پر سوختهء آتش ابراهيم است \r\n* * *\r\n آن بت كه مثل به خوبى و خوش سخنىست * ما را با او محبّت برهمنىست\r\nبازار بتان شكست آرى آرى * ابراهيم است و كار او بت‌شكنىست \r\n* * *\r\n تا چند دلا پيرو تدبير شوى * در راه محبّت همه تقصير شوى\r\nاى سينهء بىسوز بسوزى يا رب * وى نالهء بىاثر گلوگير شوى \r\n* * *\r\n پيداست چو مى ز شيشه خون در تن ما * پرتو بيرون داده دل روشن ما\r\nتا روز قيامت ننشيند از پا * گر شعله لبى تر كند از روغن ما \r\n* * *\r\n از ضعف بدن سوز نهانم پيداست * چون شعلهء آتش ، رگ جانم پيداست\r\nعشق تو ز بس كه داغ بر داغ نهاد * چون پنبهء داغ استخوانم پيداست \r\n* * *\r\n\r\n","description":"","footnote":"","page_name":" 369 ","page_number":417},
  {"content":"\r\n\r\n آن زهره جبين بزم ، دوش آمده بود * دوش آمده بود و باده‌نوش آمده بود\r\nدل در بر رغبت از خرد مىرقصيد * خون در تن آرزو به جوش آمده بود \r\n* * *\r\n درد دل ما ننگ مداوا نكشد * غم يك نفس از دودهء ما پا نكشد\r\nهر دود كه از آتش دوزخ خيزد * حاشا كه سرى به گلخن ما نكشد \r\n* * *\r\n هجر تو مرا چو موى لاغر دارد * اى نوش لب اين ضعف كه باور دارد\r\nزنبور عسل اگر نشيند به سرم * چون برخيزد مرا ز جا بردارد \r\n* * *\r\n از ضعف نيارم كه كمر بگشايم * اين جامهء عاريت ز بر بگشايم\r\nگر صبح نهم ديده به هم نتوانم * تا شام دگر ز يكدگر بگشايم \r\n* * *\r\n از ضعف بدن نسيمى از جا بردم * گاهى به ثرى گه به ثريّا بردم\r\nبر دامن آفتاب دورم دامن * شايد كه به منزل مسيحا بردم \r\n\r\n[ 21 . 
  ] مولانا مظفر الدين حسرتى\r\nمردى متديّن و شاعرى متشرّع است . در وادى شاعرى قدرت و قوّت بيش از وصف دارد و در فن قصيده بر سرآمدهء اقران و اكفاست ، چنانچه قوّت بلاغت آن جناب به مرتبه‌اى است كه اكثر اوقات از براى اقاصى و ادانى و اعالى و اسافل ، قصايدى غرّا در سلك نظم كشيده به سمع ياران و مستعدان مىرساند ، و در ابتداى حال به كسب شعربافى اوقات مىگذرانيد چون موزونيت ، طبعش را جبلّى بود به ملاقات بعضى از موزونان ميل پيدا كرد و به حكم الصحبة تأثّر ، اشعار رنگين بر زبانش جارى گشت و صيت سلامت طبعش از اطراف عراق و فارس درگذشت . و باوجوداين حالت ، درجه و مرتبه‌اى بلندتر از اين طلب مىداشت .\r\nلاجرم در وسط احوال به خدمت و مصاحبت حسّان العجم مولانا محتشم مشغول شد و آن\r\n\r\n","description":"","footnote":"","page_name":" 370 ","page_number":418},
  {"content":"\r\n\r\nشاعر صاحب تأييد ، مشار اليه را منظور نظر عاطفت و عنايت ساخت و همواره همّت بر اصلاح شعر و احوال وى مىگماشت ، تا آنكه اشعار آبدار و ابيات سنجيدهء درست عيار از طبع وقّادش سرزد و قريب به ده سال در ملازمت و مصاحبت استاد الشعرا مولانا محتشم اوقات گذرانيد و چند قصيده در مدح آن جناب مرقوم كلك فصاحت انتماء گردانيد . مجملا از آن زمان تا حال يوما فيوما در ترقى است چنانچه مكرّرا « 1 » به اردوى همايون رفت و در كفايت مهمّ نظارت موقوفات مسجد عمادى دار المؤمنين كاشان لوازم سعى و اهتمام مرعى داشت و به هركس از اهل اختيار كه در آن باب رجوع بايستى كرد ، قصيده‌اى جهت وى بگفت و با او ملاقات نمود تا آنكه به آن منصب رسيده از جهت خود و اقربا وظيفه‌اى كرامند ساخت و به واسطهء اين قسم مساعى نزد خويشان و برادران ، بلكه در نظر امثال و اقران وزنى و اعتبارى تمام پيدا كرد ، و اليوم كسى را از ابناى جنس به رشد و كاردانى خود نمىداند و الحق از آن مرتبه كه در اوايل شاعرى به آن متّصف بود تا اين حالت تفاوت بسيار است ، و اين قصايد از جمله انتخاب قصايد آن شاعر سخن‌گزار . و السلام على محمد و آله الاخيار .\r\nانتخاب قصايده\r\n شدم به علّت پيرى به آن طريق دو تاه * كه مىروم به سر و دست و پا چو طفل به راه\r\nرساند سر به زمين عاقبت درخت قدم * ز بس كه هست بر آن بارِ بيكران گناه\r\nشكوفه كرد نهال قدم در آخر عمر * وليك ميوهء آن نيست غير وا اسَفاه\r\nبه گوش مىرسد از مُنهيان عالم غيب * كه هيچ كار نكردى و عمر گشت تباه\r\nصفير مرغ سحرخيز خامه‌ام اين است * كه صبح شيب دميد و تو نيستى آگاه \r\n\r\n\r\n","description":"","footnote":"\r\n( 1 ) . اصل : چنانچه به .\r\n","page_name":" 371 ","page_number":419},
  {"content":"\r\n\r\n چنان ضعيف و نحيف است تن كه ديوارى * گرم به راه شود تكيه‌گاه ، بىگه و گاه\r\nكسى كه موى شكافى كند به علم نظر * جدا نسازد جسم مرا ز پيكرِ كاه\r\nبه چشم عالميان خوار و زار گرديدم * زهى زمانهء خوارى فزاى عزّت كاه\r\nجماعتى كه بر ايشان نگه نمىكردم * كنون به من ز تكبّر نمىكنند نگاه\r\nبر آن سرم كه نهم رو به خاك درگاهى * كه آفتاب بود سُدّه بوسِ آن درگاه\r\nكنم شكايت اين قوم عرضه بر شاهى * كه بىمحبّت او طاعت است محض گناه\r\nامام مشرق و مغرب امير كلّ امير * وصىِّ احمد مرسل على ولى اللّه\r\nبه ردِّ شمس ز روزى كه امر كرده هنوز * ز شرم سايه فروبرده سر به خرقهء چاه\r\nاگر ز كوه وقارش بر آب سايه فتد * بَدَل شود به سكون ، اضطرابِ طبع مياه\r\nز آفتاب قيامت شوند خلق ايمن * اگر به سايهء لطف تو آورند پناه\r\nبر آفتاب مقدّم بود ستارهء صبح * كه رو نهد به جناب تو بامداد پگاه\r\nعبير خاك درت هركه را حُنوط شود * رسد ز غيب به گوشش نداى طابَ ثراه \r\n\r\n","description":"","footnote":"","page_name":" 372 ","page_number":420},
  {"content":"\r\n\r\n به نور وادى ايمن نمىشود روشن * دلى كه گشته ز دود عداوت تو سياه\r\nخلافت تو و آن ناقصان ، به نزدِ خرد * حديث حملهء شير است و حيلهء روباه\r\nدر آن مصاف كه از جنبش زمين و زمان * ز رستخيز قيامت شوند خلق آگاه\r\nفلك به رعشه درافتد ز كرّ و فرّ نفير * زمين به لرزه درآيد ز هاى و هوى سپاه\r\nپى نشاندن خاك مصافگه ، باران * ز گرد معركه سوى زمين نيابد راه\r\nچو ذو الفقار كشى از براى نصرت دين * به خصم روى نهى خالصا لوجه اللّه\r\nكَنند خيمه از آن بوم اهل كفر و ز بيم * زنند بر در دروازهء عدم خرگاه\r\nتبارك اللّه از آن دست و تيغ كز اثرش * هنوز سردمد از نهروان به جاى گياه\r\nتبارك الله از آن بازويى كه از مددش * خلل‌پذير نگردد ستونِ دين إله\r\nبلند مرتبه شاها در آن نفس كه كنم * ز شاهراه بقا پاى آرزو كوتاه\r\nكشم ز كاسهء پرزهر دهر دست و ز غيب * مرا به مايدهء ارجعى زنند صلاه\r\nزبان فسوس‌كنان ، نطق ، معذرت‌گويان * به پيش طاق اميد افكنم كمند نگاه \r\n\r\n","description":"","footnote":"","page_name":" 373 ","page_number":421},
  {"content":"\r\n\r\n تو تلخكامى مرگم ز كام بيرون بر * به شهد « اشهدُ ان لا إله الّا اللّه » \r\n* * *\r\n مژده اى سختىكشان ملك كز سعى زمان * شد بدل اندوه بىپايان به عيش جاودان\r\nنگسلد زين پس از اين ويران رباط غم‌فزا * از متاع عيش و شادى كاروان از كاروان\r\nگشت بيدار از شمال آرزو باد مراد * زورق طوفان امّيد من آمد بر كران\r\nاز محيط بىكران افتاد آخر بر كنار * كشتيى كز گردباد خوف ، بودش بادبان\r\nيوسف شادى خلاصى يافت از زندان غم * زال گيتى چون زليخا بار ديگر شد جوان\r\nمهدى عدل از ميان شمشير عالم‌سوز كند * زد به دست قهر ، دجّال ستم را بر ميان\r\nبر سر سكّان ملك افكند ظلّ معدلت * شهسوار نامدار كامكار كامران\r\nدُرّةُ التاج خواقين ، اشرف اشراف دهر * زبدهء تركان عالم افتخار تركمان\r\nسرو بستان محمد خان ، ولى سلطان كه كند * باد عدلش طاير ظلم و ستم را آشيان\r\nوقت صلح و لطف ، از آتش برانگيزد سحاب * گاه جنگ و قهر ، از دريا عيان سازد دخان\r\nماه تا ماهى بيارامد چو بفشارد ركاب * مشرق و مغرب بلرزد چون فروريزد عنان \r\n\r\n","description":"","footnote":"","page_name":" 374 ","page_number":422},
  {"content":"\r\n\r\n تيغ خونريزش نخواهد جز تن دشمن غلاف * نيزهء تيزش نجويد جز سر اعدا سنان\r\nبگسلد زنجير ربط هفت كوكب را ز هم * گر كند افلاك را دست تسلّط در ميان\r\nاى به دولت در ازل رخش مرادت زير زين * وى به همّت تا ابد اسب مرامت زير ران\r\nبال نگشايد ز هم باز شكوهت وقت سير * ز آنكه گر بگشايد از هم مىنگنجد در جهان\r\nگر به تحريك زمين فرمان دهى « 1 » تا روز حشر * باشد از بيم تواش تب لرزه اندر استخوان\r\nور نخواهى جنبش از افلاك تا روز جزا * با كششهاى قضا از جا نجنبد آسمان\r\nخاتم حكم تو از روى تعدّى مىنهد * صور اسرافيل را مهر خموشى بر دهان\r\nدر زمانت با وجود سعى و امداد قضا * فتنه كوته ساخت دست از دامن آخر زمان\r\nدر قباى حفظ تو با زور بازوى قدر * ناوك مهتاب كارى نيست بر جسم كتان\r\nدشمن از بهر زوالت روى نكبت بر زمين * اشك‌ريزان ، ناسزاگويان ، همه شب گو بمان\r\nقلعهء افلاك را از آب كى باشد خطر * مشعل خورشيد را از باد كى باشد زيان\r\nباشد از ضرب تو گاو و پشتِ ماهى را خطر * گر كنى از فرق دشمن تيغ خود را امتحان \r\n\r\n\r\n","description":"","footnote":"\r\n( 1 ) . اصل : فرماندهى .\r\n","page_name":" 375 ","page_number":423},
  {"content":"\r\n\r\n داورا از وصف تيغ آبدارت حسرتى * هست در باغ سخن سوسن صفت رطب اللّسان\r\nليك در جانش بود دردى كه كس را راه نيست * جز طبيب لطف و احسان تو بر درمان آن\r\nخاطرت را گر ملالى نيست از طول سخن * بر ضمير مهر تنوير تو گرداند عيان\r\nجُزوه‌اى از حاصل اوقاف كاشان بهر من * كرده تعيين صدرِ شاه كامبخش كامران\r\nو آن به من هر سال و اصل مىشد الّا پارسال * كز هجوم طامعان خيرى نبود اندر ميان\r\nجمله مىگفتند اگر امسال اين تقصير شد * در تلافى سال ديگر سعى ما باشد ضمان\r\nهست واجب بر تو درمان دل هر دردمند * هست لازم بر تو فكر كار هر بىخانمان\r\nخاصه فكر كار اين جمع پريشانى كه هست * بر جبين صدقشان از داغ مدحت صد نشان\r\nخواهم از بهر خدا تعيين كنى از بهر من * نوكرى كش فارسى نگذشته باشد بر زبان\r\nتا به ضرب ششپر و تركى بگيرد مال من * زين گروه دل سياه سست عهد سخت جان\r\nتا به يُمن دولتت امسال تا سال دگر * از بلاى بىدواىِ فاقه باشم در امان\r\nتا ز ماه تو ز ديوان قضا منشى چرخ * بهر عمّال فلك منشور گرداند عيان \r\n\r\n","description":"","footnote":"","page_name":" 376 ","page_number":424},
  {"content":"\r\n\r\n باد هر حرفى ز نام نامىات تا روز حشر * زينت و آرايش منشورِ مُلكت جاودان \r\n* * *\r\n به چشم خلق چنان شعر و شاعرى شد خوار * كه گشته طبع من از شعر و شاعرى بيزار\r\nبدان سبب كه مركب ز شعر باشد شرع * به آن رسيده كه گردد چو شعر بىمقدار\r\nخداى عزّ و جلّ آفريند ار مرغى * ز درّ و لعل و زبرجد ز پاى تا منقار\r\nبراى صيد وى ار جان دهند خلق جهان * به جاى دانه فريبش به لؤلؤ شهوار\r\nسرايد ار به مثل مصرعى به وقت صفير * به ارزنى نكنندش دگر هواى شكار\r\nچرا به كار چنين ، عمر را كنم ضايع * چرا به شغل چنين ، طبع را دهم آزار\r\nروم هميشه به ويرانه‌اى و در كنجى * به جيب فكر برم سر فرو چو بوتيمار\r\nبراى جستن لفظى چنان شوم باريك * كه از مضيق بدن آيدم نفس دشوار\r\nبه زور طبع نشانم به سينهء معنى * ز شست فكر خدنگ خيال تا سوفار\r\nهزار گونه گهر بايدم به مثقب فكر * براى زيب سخن سُفت در دل شب تار \r\n\r\n","description":"","footnote":"","page_name":" 377 ","page_number":425},
  {"content":"\r\n\r\n طبق طبق زَرم از فكر سكه بايد كرد * چو نقد فضل افاضل همه تمام عيار\r\nبه خواب خوش همه عالم ، همين من از سر شب * نشسته باشم تا صبح روى در ديوار\r\nهزار گوهر ناياب لفظهاى بديع * كه هركدام ز دريا درآورم به كنار\r\nبه يكدگر كنم و سازمش چنان نظمى * كه بىمثال بود همچو لعل دلكش يار\r\nبه مجلسى كه روم از براى خواندن آن * نه از براى طمع ، بلكه بهر استشهار\r\nكسى كه فرق نكرده‌ست شعر را از شَعر * هزار دخل كند بر سبيل استفسار\r\nچرا كند به جهان عاقل اين‌چنين كارى * كه بايدش ز سفيهان كشيد صد آزار\r\nمن و دگر سخن از شاعرى معاذ اللّه * من و دگر طلب علم و ذكر استغفار\r\nولى به گوش دلم مىرسد ز عالم غيب * كه‌اى ز مشغلهء شعر و شاعرى بيزار\r\nز ملك شعر قدم چون نهى به كشور علم * مگر به لطف صدارت‌پناه شرع مدار\r\nسلالهء نبوى نخل باغ مرتضوى * حفيظ ضابطهء شرع احمد مختار\r\nسمىّ احمد مرسل ، غياث ملت و دين * كه هست قبلهء ابرار و قدوهء احرار \r\n\r\n","description":"","footnote":"","page_name":" 378 ","page_number":426},
  {"content":"\r\n\r\n حريم خاك درش مرجع غنى و فقير * ستون بارگهش ملجأ صغار و كبار\r\nسرايرى كه بود در علوم دين مضمر * كند به لمعهء مصباح راى خويش اظهار\r\nزهى رسيده به جايى اساس ارشادت * كه فوق آن به تصوّر خرد نداده قرار\r\nكند خلاف تو هركس نتيجه‌اش اين است * كه تا به حشر بود در نهايت ادبار\r\nبه خواب غصّه چنان دشمن تو رفته فرو * كه تا به صبح قيامت نمىشود بيدار\r\nبه دوستى تو گلها برويد از گلخن * به دشمنى تو آتش برآيد از گلزار\r\nبه روز صرصر قهرت جلا ز چهرهء روز * رود ز پرتو لطفت سياهى از شب تار\r\nز حفظ عدل تو رخسار گل بود محفوظ * ز ضرب سيلى باد و ز زخم ناخن خار\r\nكند چو محتسب امر نافذ الحكمت * براى نهى مناهى به روزگار گذار\r\nز منع او نكند ناله در چمن بلبل * ز نهى او نزند كبك خنده در كهسار\r\nبراى شخص بقايت نفيس ديبايى * زمانه بافته از تاروپود ليل و نهار\r\nبه چشم عقل بماند هزار مرحله پست * به جنب قلعهء قدر تو اين بلند حصار \r\n\r\n","description":"","footnote":"","page_name":" 379 ","page_number":427},
  {"content":"\r\n\r\n هميشه اهل جهان را بود ز فرط امل * اميدها ز خداوند خالق جبار\r\nمرا اميد كه با اين دو نازنين سَرْوَت * هميشه باشى و باشى ز هر دو برخوردار \r\n* * *\r\n هزار شكر كه آمد مظفّر و منصور * اجلّ افضل اعظم خدايگان صدور\r\nسمىّ احمد مرسل امير شمس الدين * كه افتخار به ذاتش كند سپهر غيور\r\nزمين ز كوكبه‌اش بس عجب نباشد اگر * به گوش چرخ رساند غريو كوس غرور\r\nنگارخانهء خوانش « 1 » كه چرخ ضابط اوست * قضا ز كاركنان گشته و قدر مزدور\r\nقضا ز كلّهء بازش غذا دهد پس از اين * اگر به گوشهء بامش گذر كند عصفور\r\nبه جاى ميوه درخت شكوفه زر بخشد * اگر به باغ كند باد همّت تو عبور\r\nزمانه تابع حكم تو در جميع مواد * سپهر پيرو امر تو در جميع امور\r\nنشان طوع تو بر چهرهء صباح و مسا * كمند حكم تو در گردن سنين و شهور\r\nكنون ز تمشيت طبع راستى طلبت * شده‌ست ديدهء احول برى ز عيب قصور\r\nعجب نباشد اگر در صدارت تو شود * ز كحل تربيتت چشم صاد ، صاحب نور\r\nهوس به طبع تو زان‌گونه شد برون از طبع * كه طفل راست طبيعت ز لهو و لَعْب ، نفور\r\nز صيت تقوى تو دهر آنچنان شده است * كه گوش گل نكند استماع لحن طيور\r\nعجب نباشد اگر گويم از سياست تو * عقيم فاحشهء روزگار شد مستور\r\nكه احتساب تو آن نوع بسته قانونى * كه نغمه‌اى نزند سر ز پردهء طنبور\r\nفلك جنابا ، سى سال شد كه منتظرم * كه كى ز قصر اميدم برد زمانه قصور\r\nتنم ز محنت افلاك كى شود فارغ * دلم ز انده ايّام كى رسد به سرور\r\nنكرده كس مدد من به نيم قطرهء آب * مگر كه ديده ، و آن هم ز طالع من شور\r\nبه آن رسيده كه نوميد گردم و گويم * كه روز قسمت روزى نبوده‌ام به حضور \r\n\r\n\r\n","description":"","footnote":"\r\n( 1 ) . اصل : خاهش .\r\n","page_name":" 380 ","page_number":428},
  {"content":"\r\n\r\n كه تيغ مهدى بختم ز غيبت كبرى * براى كشتن دجّال فاقه كرد ظهور\r\nبه درگه تو مرا ره نمود طالع سعد * به مجلس تو مرا بار داد بخت صبور\r\nكنون به غير كفت نيست باعث رزقم * اگرچه رزق جهانى از آن شود مقدور « 1 »\r\nعروس طبع مرا واجب است بر تو جهاز * كه هست مشعله‌اش بر مدايحت محصور\r\nاگر ز حُلّهء جودت نگشت حجله‌نشين * عجب نباشد اگر تا به حشر ماند عور \r\n* * *\r\n ز آه ظلمى كه طى نموده فلك * پيش از اين اى به معدلت مشهور\r\nدر زمان عدالت تو رسد * تا تلافى آن ستم به ظهور\r\nآنقدر ره كه آمده‌ست ، رود * به قفا مُسرع سنين و شهور\r\nمدّت عمرت ار چه روز ازل * كرده تقدير مثبت و مسطور\r\nليك از بهر طول اين مدت * كه مضاعف كند خداى غفور\r\nبعد از اين ره به ركبه قطع كند * رهنورد سنين و پيك شهور \r\n* * *\r\n ز آنسان ز جور چرخ شدم زار و ناتوان * كاندر ته دل آنچه نهان بود شد عيان\r\nجسمم چنان ضعيف شد از غم كه بر بدن * بار سرم به اين سبكىها بود گران\r\nز آنسان شدم ضعيف كه با سايه‌ام اگر * كس بر ترازويى نهد از بهر امتحان\r\nچون جنبش آورد به ترازو ز فرط ثقل * او بر زمين مكان كند و من بر آسمان\r\nمويم سياه و قامت من گشته منحنى * از بس كه بار فاقه و فقرم بود گران \r\n\r\n\r\n","description":"","footnote":"\r\n( 1 ) . اصل : معذور .\r\n","page_name":" 381 ","page_number":429},
  {"content":"\r\n\r\n امراض شيب رو به من آورده در شباب * از غصه‌هاى بىحد و اندوه بىكران\r\nاى بخت از تو مىطلبم اينقدر مدد * وى عمر از تو مىطلبم اينقدر امان\r\nكز سوز دل چو شمع زبان‌آورى كنم * در بزم شهريار زمين ، حاتم زمان\r\nمحمود آن‌كه بر در جودش اميدوار * حاتم نشسته است چو ادناى سايلان\r\nاى جنبشى ز گوشهء ابروى همّتت * بر باد داده كوكبهء گنج شايگان\r\nدريا چو قطره‌اى بود و موج ، رشحه‌اى * جايى كه ابر جود تو گردد مطرفشان « 1 »\r\nنقدينه‌اى اگرچه از اين پيش داشت بحر * پيرايه‌اى اگرچه در اين عهد داشت كان\r\nاز جنبشى ز كلك تو مانند من شد اين * از گوهرى ز دُرج تو ثانىّ اين شد آن\r\nلطفت كه سركه را كند از فيض ، انگبين * قهرت كه خنده را برد از طبعِ زعفران\r\nآن مرده را حيات خضر بخشد اين برد * ز آب حيات خاصيتِ عمر جاودان\r\nجسم و سر عدوى تو دانى كه چيست چيست ؟ * اى تيغ فتح را به كفت دايم اقتران\r\nوقت قتال تيغ ستيز تو را غلاف * روز مصاف نيزهء فتح تو را سنان \r\n\r\n\r\n","description":"","footnote":"\r\n( 1 ) . اصل : نشان .\r\n","page_name":" 382 ","page_number":430},
  {"content":"\r\n\r\n خون در مسام بسته شود سرخ بيد را * باد نهيبت ار گذرد سوى بوستان\r\nاز كهكشان مزرع قدر تو مانده است * اين جادّه كه يافته شهرت به كهكشان\r\nبردم به يمن مدح تو اى افتخار مُلك * با بار فاقه‌گوى فصاحت ز همگنان\r\nگر زانكه روزگار مرا تربيت كند * گوى سخن برون برم از جمله شاعران\r\nدر روز طبع ثانى من در زمانه نيست * باشد گواه اين سخنم صاحب الزمان\r\nگاهى كه بر « 1 » سمند تفكّر شوم سوار * با ماه هم‌ركابم و با مهر هم‌عنان\r\nآيد گهى كه در طيران باز طبع من * باشد شكارگاه وى آن سوى آسمان\r\nتا چند رخش لاف توان تاخت حسرتى * خاموش شو كه سر ننهى در سر زبان\r\nدريادلا ز بد مدديهاى روزگار * دارم غمى كه سوزدم از شرح آن لسان\r\nدايم براى بنده بلايىست در كمين * دايم براى سينه خدنگىست در كمان\r\nاز يك طرف علاقهء طفلان بىپدر * از جانب دگر غم قرض برادران\r\nامّا غمى كه تازه به من رو نهاده است * هرگز نديده ديدهء گيتى غمى « 2 » چنان \r\n\r\n\r\n","description":"","footnote":"\r\n( 1 ) . اصل : در .\r\n( 2 ) . اصل : غم .\r\n","page_name":" 383 ","page_number":431},
  {"content":"\r\n\r\n تفصيلش ار بيان كنم آيد دلت سبك * گر رخصت است عرض كنم مجملى از آن\r\nدارم هواى آنكه كنم روى زرد را * از خاك راه شاه نجف رشك ارغوان\r\nنه زاد راه دارم و نه مركب و نه صبر * از بهر آنكه بر سر راه است كاروان\r\nليكن ز زاد فارغم از بهر آنكه هست * روزىدهنده تا نفس آخرين ضمان\r\nامّا علاج راحله‌ام كس نمىكند * جز همّتت كه عرشهء عرشش بود مكان\r\nمىخواهم از طويلهء جودت تكاورى * چون آه من جهنده و چون اشك من روان\r\nچون طالعت به قوّت و چون همّتت بلند * چون بيعت تو محكم و چون دولتت جوان\r\nتمثال او كشد چو مصوّر نَفَس نَفَس * محكم كند ز تندى او كلك در بنان\r\nبر پشت او نشيند اگر فارس خيال * بايد به هر دو دست نگهداردش عنان\r\nتا طى كنم به دولت تو آن طريق را * مالم جبين صدق بر آن خاك آستان\r\nگويم كه يا إله به آن سرورى كه داد * دختر به او نبّى و از اين بود شادمان\r\nكان خيّرى كه باعث اين خير گشته است * تا حشر از عروس جهان باد كامران \r\n* * *\r\n\r\n","description":"","footnote":"","page_name":" 384 ","page_number":432},
  {"content":"\r\n\r\n معطر است زمين از نسيم خلد برين * مگر گشوده در آسمان به روى زمين\r\nمشام يافته بويى كه دم‌به‌دم گل را * عرق ز خجلت آن بوى مىچكد ز جبين\r\nبه اين نسيم و به اين بو برابرى نكند * اگر شود همه عالم پر از گل و نسرين\r\nز مشك تازه مشامم شده‌ست تازه ، مگر * بريده‌اند در اين خطه ناف آهوى چين\r\nاگر غلط نكنم برگرفته خواهد بود * سر دوات سخا ، آفتاب دولت و دين\r\nوگر چنين نبود بهر استراحت تن * گشوده بند قبا شهريار روى زمين\r\nمعين دين محمد ، معين دين احمد * كه آسمانش « 1 » نصير است و روزگار معين\r\nبه دستيارى معمار حفظ او تا حشر * خلل‌پذير نگردد ستون شرع متين\r\nاگر اراده نمايد فناى موجودى * ز جسم جان خلايق شود كرانه گزين\r\nوگر به جِد شود اندر وجود معدومى * شود ز تمشيتش شير پرده شير عرين\r\nاگر رسد به سُها پرتوى ز تربيتش * شكاف در سر مهر افكند به ارّهء سين\r\nهلال نيست كه نجّار چرب دست قضا * زده‌ست بر در قصر جلال او زُرفين\r\nزهى ز دست سخا بار بحر كردارت * كه ابر را چكد از شرم او عرق ز جبين\r\nچنان ز جود تو اهل زمانه در طربند * كه ميل خون نكند از نشاط طبع جنين\r\nبه عهد عدلِ ستمكاهِ عافيت‌زايت * كه ظلم راست ازو نقص و فتنه را تسكين\r\nنكرده است تحكّم عقاب بر عصفور * نكرده است تنزّل كبوتر از شاهين\r\nكشيده پيش بلا حفظت آنچنان سدّى * كه نيست در حق فرزند كارگر نفرين\r\nصلاح اگر طلبد خاطرت كرانه كند * تناقضى كه بود در ميان شك و يقين\r\nوگر فساد زمان حكمتت اراده كند * ز يكدگر گسلد رشتهء شهور و سنين\r\nبه خاصيت لقب سركه انگبين گردد * به خنده خوى تو بگشايد ار گره ز جبين\r\nاگر شكوه تو خواهد كه در جهان گنجد * به در رود فلك اوّل از سپهر برين\r\nوگر وقار تو پا بر زمين بيفشارد * در آب غرق شود تا به حشر گاو زمين\r\nبراى خصم تو كش عمر يك نفس باقىست * قضا كشيده كمان و اجل گشاده كمين \r\n\r\n\r\n","description":"","footnote":"\r\n( 1 ) . اصل : آسمان است .\r\n","page_name":" 385 ","page_number":433},
  {"content":"\r\n\r\n مكان پست من آن سوى آسمان باشد * به قدر شأن تو گر مدحتت كنم تعيين\r\nسپهر قدرا ، گر حال خود عيان سازم * دل رحيم تو ترسم از آن شود غمگين\r\nولى چه‌سان غم خود بر كسى عيان نكنم * كه بر مكان رفيع ترحم است مكين\r\nهزار مرتبه مفلس‌ترم از آنهايى * كه آسمان به گرو مىنهند پيش زمين\r\nسزا مدان كه ثناگستر تو از افلاس * از اين ديار بر اسب فرار بندد زين\r\nمرا بهاى جوى خود ز شهر خود بايد * گرفتم آنكه قناعت كنم به نان جوين\r\nخموش حسرتى اكنون محلّ عرض دعاست * كه جبرئيل امين راست بر زبان آمين\r\nهميشه تا به ضعيفان روزگار رسد * مدد ز جانب حكّام معدلت آيين\r\nمددرسان ضعيفان تو باشى و همه وقت * خداى در همه كارت بود ممدّ و معين \r\n* * *\r\n به دور توليت او مگر جُنُب شده است * كه در درون مساجد ، درنگ اوست حرام \r\nو له فى المقطّعات\r\n اى سرورى كه بهر تو از مادحان رود * هر شب بر آسمان ز دعا و ثنا سپاه\r\nهر صبح بر جناب تو از صدق مىنهند * روشندلان جبين و ثناگسرتان جباه\r\nاز حرف مدحتت همه را پر بود دهان * وز آب همّتت همه را تر بود شفاه\r\nاز مركبى كه نام وى از دهر باد كم * دارم غمى كه مانده‌ام از حمل آن دوتاه\r\nروزى براى آنكه نهم روى زرد را * بر سدّهء سنيّهء شاه جهان‌پناه\r\nدادم زر از خرى و خريدم خرى به اسب * تا وارهم ز جور مكارى و رنج راه\r\nمن خود نرفتم و به من آن مرده ريگ ماند * سالى چنين كه هست يكى زعفران و كاه\r\nگر ده جوال كاه نهم پيش او ، ز حرص * آن را نخورده بر دگرى مىكند نگاه\r\nانبار كاه را به دو دم پاك مىكند * از بهر آنكه كاه نديده در اين دو ماه\r\nدر اندرون تودهء خاك ايستاده است * از بس كه كاه كَند ز ديوار پايگاه\r\nزورش بغايتىست كه در عين اشتها * نتواند از زمين گلين بركند گياه\r\nحرصش به آن طريق كه جنبش نمىكند * گر پيش پيش او نرود ده جوال كاه \r\n\r\n","description":"","footnote":"","page_name":" 386 ","page_number":434},
  {"content":"\r\n\r\n در روزگار از دمش ايمن نمانده است * ز آرامگاه ماهى تا سيرگاه ماه\r\nجز آتشى كه كرده مكان در درون سنگ * جز شعله‌اى كه گشته نهان در ميان آه\r\nتا چند او برون كشد و من به جا نهم * زين پس به جاى پنبه نهم پشم در كلاه\r\nچشمم ز دير مردن او مىشود سفيد * روزم ز زندگانى او مىشود سياه\r\nاز بس كه گوشت كنده ز پهلوى او كلاغ * در اندرونش جانوران كرده‌اند راه\r\nاز گند او زمين و زمان است در عذاب * جز باشه و كلاغ كزويند در رفاه\r\nبوى بدش كريم فتاده‌ست آنقدر * كاندر جبال جانوران را زند صلاه\r\nبستاند ار كسى كه نشيند دمى بر او * تا صبح حشر بايد ازو بود عذرخواه\r\nبر پشت او اگر نفسى خضر جا كند * از نَتْنِ متن او شودش زندگى تباه\r\nدر آب شاش خويش اگر افتدش گذر « 1 » * زان‌گونه بگذرد كه خر مرده از مياه\r\nاشكى اگر ز ديده خود در رهش فتد * زان لجه پا برون نهد از طفره در شناه\r\nآزرده چون نگشته ز دندان او شبى * پاك است نامهء عمل او از اين گناه\r\nحالا ز ضعف بر سر راه ايستاده است * هرچند گويمش كه برو ، گويدم كه كاه\r\nدارم طمع ز خرمن جودت كه آنقدر * كين لاشه را به خانه كشم از ميان راه\r\nتا اسبت از سپهر مُلاعِب بر اين بساط * بالانشين رخ بود و زيردست شاه\r\nانبار كاه هركه بود خاصه ز آن تو * دارد خدا ز شر چنين اسب در پناه \r\n* * *\r\n داورا گرسنه خرى دارم * كه زمين را چو برگ تاك خورد\r\nجاى جو سنگريزه گر بيند * چون جو پاك خورده ، پاك خورد\r\nجاى سرگين ، كلوخ افتد ازو * عوض كاه بس كه خاك خورد \r\n* * *\r\n سوقات مرا صواحب رى * امسال تمام ديده گيريد\r\nنوشيدنىاش چشيده دانيد * پوشيدنىاش دريده گيريد \r\n\r\n\r\n","description":"","footnote":"\r\n( 1 ) . اصل : كدر .\r\n","page_name":" 387 ","page_number":435},
  {"content":"\r\n\r\n بعد از سوقات وعدهء لطف * امروز همان رسيده گيريد\r\nيك چند چو دولتم در اين شهر * گرد در خود دو ديده گيريد\r\nاز بار گران انتظارم * بىطاقت و قد خميده گيريد\r\nاز بهر زياد و كم دلم را * يك روز دگر طپيده گيريد\r\nاين قطعه كه معنىاش تقاضاست * از مادح خود شنيده گيريد\r\nچون ملك بود ز مالك الملك * يك گوشه از آن نديده گيريد\r\nيعنى كه ز كشت همّت خويش * يك كردو « 1 » را نچيده گيريد \r\n* * *\r\n فهمى آن ديگدان آتش كفر * كه در او آتش و بال افتد\r\nگرم هم صحبتىست با حاتم * همچو آتش كه در زغال افتد \r\n* * *\r\n حاتم روسياه را فهمى * جان فدا كرده عشقباز شده\r\nپيش ازين بود بندهء محمود * اين زمان بندهء اياز شده \r\nو له فى الغزليّات\r\n آه آتش‌نفسان را اثرى مىباشد * آتش سوختگان را شررى مىباشد\r\nروز اگر نالهء ما را نبود حسن قبول * گريهء شام و دعاى سحرى مىباشد\r\nسنگ طفلان خورد آن كس كه هواى تو كند * شجر عشق تو را خوش ثمرى مىباشد\r\nآنچنان موج‌خور بحر خيالت شده‌ام * كه به غير از تو ندانم دگرى مىباشد \r\n* * *\r\n\r\n\r\n","description":"","footnote":"\r\n( 1 ) . كردو - كرت ، هر قطعه از زمينى كه در آن كشت كنند .\r\n","page_name":" 388 ","page_number":436},
  {"content":"\r\n\r\n چون به كشاكش آورد يار كمان ناز را * شوق به جنبش آورد سلسلهء نياز را\r\nناز تو را چه كم شود گر به زكات حسن خود * رخصت يك نگه دهى چشم كرشمه‌ساز را \r\n* * *\r\n خوش غافلى ز دود درون سياه ما * انديشه‌اى نمىكنى از دود آه ما\r\nرخصت دهيم خيل دعا را اگر شبى * عالم رود به باد ز گرد سپاه ما\r\nما بىكمان و تيرگهى صيد مىكنيم * نگذشته‌اى هنوز تو از صيدگاه ما\r\nتا زنده‌ايم حسرتىِ مجرم توايم * امّا به شرط آنكه ببخشى گناه ما \r\n* * *\r\n گر مژه وقت گريه‌ام راه نگيرد آب را * گريهء موج‌خيز من بحر كند سراب را\r\nچند كنم ز رخ دوان اشك ز رشك ديگران * پرورش از نمك دهم چشم نديده خواب را \r\n* * *\r\n به تيغ غمزه گويا در پى قتل من است امشب * كه با من « 1 » چشم مستش در حكايت كردن است امشب\r\nز شوقم آرزو بر شوق غالب مىشود امّا * هوس را طوق زنجير حيا در گردن است امشب\r\nنظر بر نرگس آن گل مكن اى دل كه از مستى * هزارش پاسبان فتنه در پيراهن است امشب\r\nكمند زلف صيدآويزِ آن زنجير مو آيا * كدامين بخت يارى كرده را در گردن است امشب \r\n\r\n\r\n","description":"","footnote":"\r\n( 1 ) . اصل : من با .\r\n","page_name":" 389 ","page_number":437},
  {"content":"\r\n\r\n فزون شد سوز من هرچند كردم گريه پندارى * كه آب ديده‌ام بر آتش دل روغن است امشب \r\n* * *\r\n به بزم يار چنانم كه راى راى من است * تواضعى كه كند ، خاص از براى من است\r\nبه آنچه صيد دل عالمى توان كردن * كرشمه‌اىست كه مخصوص دلرباى من است\r\nز قرب رشك جهانى شدم نمىدانم * كه از زمانه چه‌ها باز در قفاى من است\r\nسر تو گردم و آن آگهى كه دريابى * به جنبش مژه‌اى آنچه مدّعاى من است\r\nبقاى حسرتى از دولت حمايت توست * و گرنه عالمى اندر پى فناى من است \r\n* * *\r\n لذّت درد تو زان‌گونه مرا در جان است * كآنچه بايد به خيالم طلب درمان است\r\nبا خيال تو چنان مست وصال است دلم * كآنچه يادش نبود ، دغدغهء هجران است\r\nحسرتى دل به سلامت بر از اينجانب ، كان * دل ز من برده كنون ، در طلب ايمان است \r\n* * *\r\n جهان ز عكس رخت سربه‌سر گلستان است * به هرچه مىنگرم لاله است و ريحان است \r\n\r\n","description":"","footnote":"","page_name":" 390 ","page_number":438},
  {"content":"\r\n\r\n مريز گل به گريبان كه بهر عطر بس است * تو را گل بر و دوشى كه در گريبان است\r\nعزيز من به جمالى رسد كه پندارى * هزار يوسفش اندر چه زنخدان است\r\nشنيده است حديثى مگر ز برگ گلت * كه غنچه را دهن از باد صبح خندان است\r\nلبت كه گه جگرم خورده است و گاهى خون * نمونه‌اىست ز لعلى كه در بدخشان است\r\nدرون درج عقيق تو دُرّ دندان نيست * نمك فتاده گره در ته نمكدان است\r\nدرين جدال كه از جنگ رستمانهء تو * حديث رستم دستان ، فسون و دستان است\r\nنياورم به عدد كشته‌هاى تيغ تو را * چو حصر كردن آن ماوراء امكان است\r\nولى ز حاصل ضربى كه بر عدو زده‌اى * هزار رخنه فزون در زمين ميدان است \r\n* * *\r\n چهرهء شاهد مقصود به بيدارى شب * مىتوان ديد ولى ، ديدهء بيدارى نيست \r\n* * *\r\n غريب كوى تو دستى به زير سر نگرفت * كه از حرارت آن شمع‌وار درنگرفت\r\nاسير هجر تو دستى به چشم تر ننهاد * كه از سر مژه پرگالهء جگر نگرفت \r\n* * *\r\n سوار من چو به راهى عنان بجنباند * زمين ز لرزه درِ آسمان بجنباند\r\nشكاف در مژهء آفتاب اندازد * اگر به جانب گردون سنان بجنباند \r\n\r\n","description":"","footnote":"","page_name":" 391 ","page_number":439},
  {"content":"\r\n\r\n به تندئى گذرد از برم ز غايت خشم * كه استخوان ز سر استخوان بجنباند\r\nهزار فتنه ز هر گوشه از زمين خيزد * به وقت جلوه چو مو بر ميان بجنباند\r\nشكر به نرخ نمك حسرتى كند ارزان * چو وقت نطق زبان در دهان بجنباند \r\n* * *\r\n يار خود را ز من خسته جدا مىخواهد * غير بىواسطه مرگم ز خدا مىخواهد\r\nحسرتى بىتهى و صبر ندارى در عشق * ورنه باللّه كه دلدار تو را مىخواهد \r\n* * *\r\n رقيبا از تو آن مه چند روزى دور خواهد شد * سهيل دولت ده روزه‌ات بىنور خواهد شد\r\nبه من تير تعرض مىرسانى هر دم از قربش * كمان قدرت من هم دگر پرزور خواهد شد\r\nدگر در بزم او چون شمع خواهم شد زبان‌آور * حكايتها كه هرجا گفته‌اى مذكور خواهد شد\r\nدگر با حسرتى خواهد نشست آن شوخ بر رغمت * سليمان چند روزى همنشين مور خواهد شد \r\n* * *\r\n دى پيش يار فرصت اظهار حال بود * امّا زبان ز دهشت ديدار لال بود\r\nآن كس كه بود مدّتى اندر خمار هجر * دى مست بود و مست شراب وصال بود\r\nدر بزم دوش صدرنشين بود حسرتى * عمرى اگرچه در ره او پايمال بود \r\n* * *\r\n دلم از وصل بتى باز فراغت طلب است * آخر درد و غم و ، اول عيش و طرب است\r\nآنچه در خاطر دلدار نمىيابد راه * خشم بىموجب و آزردگى بىسبب است \r\n\r\n","description":"","footnote":"","page_name":" 392 ","page_number":440},
  {"content":"\r\n\r\n مىدهد شربت لطفم اثر عشق ببين * ساقى من كه شرابش ، همه زهر غضب است\r\nبزم پرمدعى و با همه من با سر جنگ * حسرتى را مددى كن ، كه محلّ عجب است \r\n* * *\r\n دلدار ملتفت به جواب سلام ماست * در شهر يار غلغلهء احترام ماست\r\nاز هيچ آفريده تنزّل نمىكنيم * با آنكه چرخ درصدد انتقام ماست\r\nامروز جام وصل ، همين خاص حسرتى است * خون مىخور اى رقيب كه دوران به كام ماست \r\n* * *\r\n سفر كرد از برم بىموجبى رعنا سوار من * چه چشمى آمد آخر بر من و بر روزگار من\r\nدو محنت را نخواهد بود تا روز جزا ثالث * فراق پير كنعانى و درد انتظار من\r\nسيه‌تر بودى از شبهاى تار هجر مشتاقان * اگر بر روز بودى محنت شبهاى تار من\r\nاجل جان دادنم را ديد چون بر بستر هجران * به آن بىرحمى و سنگيندلى شد شرمسار من\r\nبه اين گرمى كه من رفتم به خاك از حسرت قدى * عجب نبود كه آتش رويد از خاك مزار من\r\nچنان در بوتهء هجر تو خالص شد زر عشقم * كه گر در دوزخ افتم كم نمىگردد عيار من \r\n* * *\r\n\r\n","description":"","footnote":"","page_name":" 393 ","page_number":441},
  {"content":"\r\n\r\n شكوه حسن تو در ما سوى نمىگنجد * در اين مقام كم ، آن كبريا نمىگنجد\r\nبه چشم كم نگه تنگ ترك خود نازم * كه هيچ چيز در آن جز حيا نمىگنجد\r\nاسير آن بر و دوشم كه شد ز خوردن مى * به آن طريق كه اندر قبا نمىگنجد\r\nمريض عشق تو را دل ز درد دورى تو * چنان پُر است كه در وى دوا نمىگنجد\r\nبه همنشينى او حسرتى مدار اميد * كه در نشيمن شاهان گدا نمىگنجد \r\n* * *\r\n عشق چون تازد به ميدان رخش دار و گير را * عقل برتابد عنان توسن تدبير را\r\nحسن را طغيان ناز است و خرد را احتراز * تا چه خاطرخواه باشد حاكم تقدير را\r\nعشق دارد در كمان تيرى و تير جان شكار * تا كدامين سينه خواهد شد نشان اين تير را \r\nو له فى الرباعيّات\r\n از وصل تو فخر بر كه و مه كردم * با چرخ ، كمان كينه را زه كردم\r\nهر داغ كه از هجر توام بر دل بود * از مرهم وصل ، جمله را به كردم \r\n* * *\r\n يا رب شررى به خرمن او نرسد * دست هوسى به گردن او نرسد\r\nپوشد مه من قباى كوتاه از آن * تا دست كسى به دامن او نرسد \r\n* * *\r\n از هجر تو اى شمع فلك پروانه * وز دورىات اى آفت چندين خانه\r\nز آن‌گونه شدم ضعيف كز غايت ضعف * از ديدهء آشنا شدم بيگانه \r\n* * *\r\n وقت است كه از كفر علم اندازم * مسجد كَنم و بتكده طرح اندازم\r\nزنّارپرست سر زلفى گردم * در هر گذرى كليسيايى سازم \r\n\r\n","description":"","footnote":"","page_name":" 394 ","page_number":442},
  {"content":"\r\n\r\n\r\nبه جهت ريختن ابروى مطلوب گفته\r\n بنّاى قضا چو طاق ابروى تو بست * كردند صد آفرين بر آن ساعد و دست\r\nگويا كه بناى آن ز پيمان تو بود * كافتاد چنين زود در آن طاق شكست \r\n\r\nبه جهت ريختن مژگان\r\n دى غمزه و مژگان تو را ، همچو دو مست * از بهر دلى ، به جنگ الفت پيوست\r\nچون لشكر غمزه‌ات ز حد بيرون بود * بر جانب مژگان تو افتاد شكست \r\n* * *\r\n آنم كه دمى دور ز عصيان نشوم * دلگير ز پيروى شيطان نشوم\r\nاز بس كه به رحمت تو پشتم گرم است * چندانكه گنه كنم پشيمان نشوم \r\n* * *\r\n از عشق دلم تمام حالت شده است * سر تا پايم همه جراحت شده است\r\nگويند به من كه ترك كن عشق بتان * چون ترك توان كرد كه عادت شده است \r\n\r\n[ 22 . 
  ] مولانا رضايى\r\nاز مشاهير شعراى كاشان است و از اقران مولانا حاتم و ملك قمى « 1 » و صرفى ساوجى « 2 » است امّا به مزيد قوت طبيعت و قدرت در فن شاعرى و كثرت اشعار بلند و زيادتى ابيات دلپسند بر امثال و اقران ، بلكه بر شعراى زمان فايق است . در اوايل ايّام صبا به تحصيل فنّ شعر ميل پيدا كرد و مدّتى مديد در مدرسهء متبرّكهء امام‌زادهء معصوم سلطان حبيب بن موسى « 3 » - صلوات اللّه عليه و على آبائه الطاهرين - كه در پشت مشهد واقع است ساكن گرديد و پيوسته به كتابت تفسير و ديگر كتب علمى ما لا بدّ معاش خود حاصل مىنمود و به اداى وظايف\r\n\r\n\r\n","description":"","footnote":"\r\n( 1 - 2 ) . شرح احوال نامبردگان در بخش كتاب شعراى قم و ساوه مندرج است .\r\n( 3 ) . بقعهء حبيب بن موسى : بقعه‌اى در كاشان ، در دورهء صفويه مورد توجّه كامل بوده . دربارهء نسب آن بزرگوار گفته‌اند كه منسوبين يكى از اولاد حضرت موسى بن جعفر يا حضرت محمد باقر بوده است . بقعه در قرن هفتم ساخته شده و علّت ناميده شدنش بدين نام وجود كتيبه‌اى است بدين مضمون : هذا الباب على مشهد مقدس السلطان حبيب بن موسى بن جعفر . « برگرفته شده از : دايرة المعارف تشيع ، ج 2 ، ص 420 » .\r\n","page_name":" 395 ","page_number":443},
  {"content":"\r\n\r\nطاعات و روايت عبادات قيام و اقدام مىفرمود ، تا آنكه به بركت آن مقام شريف و به واسطهء رعايت احكام شريعت منيف و « 1 » رياضت تمام و فكر بسيار در ميدان سخنورى از اماثل و اقران قصب السّبق درربود . باوجوداين احوال در آن مدّت گرفتار سلسلهء محبّت دلّاك پسرى محمدى نام بود و چنان صورت محبّت او در حجر الأسود سينهء مولانا منقوش گشته بود ، و قوت جاذبهء عشق وى در پيكر جان او مركوز شده ، كه مدت پنج سال در حوالى دكّان و حمّامى كه معشوق در آنجا به كسب دلاكى اشتغال داشت ، مجاور گرديد و در آن ايّام تفقّداتى كه معشوق در حق مولانا مىفرمود همين بود كه گاهى او را طلبيده سرتراشى مىنمود ، و با وجود دوام و شيوع آن لطف چنان انوار تجلّيات آن جمال بر ديده و دل مولانا عكس‌انداز مىگشت كه در آن‌وقت نيز از رؤيت و مطالعهء آن حسن محروم بود لاجرم مضمون اين مقال بر زبانش جارى مىشد .\r\nشعر\r\n حجابم پرده‌اى مىگشت و مىشد در ميان حايل * تو حاضر بودى و من بهر يك نظّاره مىمردم \r\nبلى اى عزيز ، عاشق را جز در آن ساعت كه از خود و از غير و از معشوق بىحضور شود لذّت ديگر نبود و اين صفت خود هرگز به حصول نرسد ، زيرا كه معشوق به كلّى محيط وجودش شده و ولايت هستىاش فروگرفته و سمع و بصر و ديگر حواسش ربوده و عقل و علم و دين از او سلب كرده ، نه او را به اين درماندگى و بيچارگى از حضيض نيستى بردارد و به مدارج قرب كه مرتبهء واصلان است رساند و نه او را به خود واگذارد تا در آن حرمان بماند ، بلكه هر لحظه دردى ديگر بر او گمارد تا او در آن بيچارگى سرگردان و حيران گشته ، دمار از نهاد او برآرد . چنان كه شيخ نجم الدين دايه « 2 » در اين معنى گفته .\r\n\r\n\r\n","description":"","footnote":"\r\n( 1 ) . اصل : در .\r\n( 2 ) . نجم الدين دايه : ابو بكر عبد اللّه بن محمد شاهاور بن نوشيروان رازى ، معروف و مشتهر به نجم الدين دايه ، از اصحاب نجم الدين كبرى و مجد الدين بغدادى بود . به هنگام پيشرفت مغولان ، به سيواس به آسياى صغير گريخت و در آنجا با صدر الدين قونيوى و جلال الدين رومى محشور شد و به سال 654 درگذشت كتابهاى مرصاد العباد در سير و -\r\n","page_name":" 396 ","page_number":444},
  {"content":"\r\n\r\nرباعيّه\r\n با دل گفتم بگو كه حالت چون است * دل گفت ز گفت ، حال من بيرون است\r\nيك قطرهء خون است ز سر تا پايم * و آنگاه در او هزار دريا خون است \r\nمجملا عشق را خاصيتى است كه هرچند عاشق ، معشوق را يگانه‌تر گردد ، معشوق از عاشق بيگانه‌تر نمايد و هرچند عشق به كمال‌تر و آن يگانگى پيشتر ، اين بيگانگى بيشتر ، زيرا كه عشق آتشى است كه شعلهء او از دريچهء سمع و بصر در ساحت دل محبّ مىافتد و به قوّت و حرقت ، خانهء دل را مىسوزد و به صولت و قدرت خراب مىكند و هرگاه ، دل كه مقرّ اصلى حيات است به فساد رود ، عاشق را امتياز اطوار و افعال خود و غير نمانده چنانچه مولاناى مشار اليه تا به اين صفت متّصف بود در وقت غيبت مطلوب ، ذرايع استشفاع به حضرت معشوق متعاقب مىگردانيد و رسايل استغاثت به ساحت سدّهء مطلوب مترادف مىداشت و چون به حضور مىشتافت چون بندگان سر خجالت در پيش افكنده هرچند مىخواست تا در روى وى نگاه كند و خود را از آن حسن آگاه سازد نمىتوانست ، بنابراين هميشه زبان وقتش به مضمون اين مقال مترنّم مىبود . لحكيم سنايى :\r\nرباعيّه\r\n آن روز كه مُهر كار هر دون زده‌اند * مُهر زر عاشقى دگرگون زده‌اند\r\nواقف نشوى به عقل تا چون زده‌اند * اين زر ز سراى عقل بيرون زده‌اند \r\nامّا مولانا چون از آن عشق باز ايستاد و به واسطهء آن حالت از بحر طبعش لآلى بىقصور به ساحل ظهور افتاد ، از دار المؤمنين كاشان به بلدهء طيّبهء قم شتافت و مدّت دو سال در ظلّ تربيت عشق نعّال پسرى نيز در آنجا اقامت ساخت و با شعراى آنجا همواره اشعار طرح نموده غزليات رنگين و سخنان دلنشين بر لوح بيان نگاشت ، و چون از آن نواحى به كاشان آمد به سبب عادتى كه كرده بود سلطان مهر و محبّت معركه‌گير پسرى محسن نام در شهرستان دل\r\n\r\n\r\n","description":"","footnote":"\r\n- سلوك ، بحر الحقايق و المعانى فى تفسير السبع المثانى و رسالهء عشق و عقل و . . . از اوست . « برگرفته از : تاريخ ادبى ايران ، ج 2 ، صص 819 - 859 » .\r\n","page_name":" 397 ","page_number":445},
  {"content":"\r\n\r\nجاى داد و به‌طور ملازمان و عاشقانى كه تابع آن پسر بودند سر در پى او نهاد و از اينجا به دار العبادهء يزد رفت ، و مدّتى نيز در آنجا با شعراى آن نواحى مناظره و مباحثه مىنمود و نسبت به مولانا وحشى ، كه ملك الشّعراى آنجاست در طريق مقابله‌گويى سلوك مىفرمود ، لاجرم از مردم آن ديار مراعاتى نيافته ، عنان عزيمت به جانب كرمان تافت و الحال كه سنهء تسعين و تسعمائه هجريه است در آن ديار توطّن دارد و در پناه اهل ثروت آن نواحى در مهاد آسايش و فراغت به سر مىبرد و اين ابيات از منتخبات اشعار آن جناب است كه در اين اوراق مثبّت مىگردد . « 1 »\r\nانتخاب غزليّاته\r\n دل مجوييد ز من تا غم هجران اينجاست * دل من اينقدر اينجاست كه جانان اينجاست\r\nاى اجل موجب دير آمدنت چيست بگو * گر ندارى مددى ، محنت هجران اينجاست\r\nحاضرى ليك حجابم ز تو دارد محروم * طرفه حالىست تو اينجايى و حرمان اينجاست \r\n* * *\r\n\r\n\r\n","description":"","footnote":"\r\n( 1 ) . مولف عرفات ، در شرح احوال شاعر چنين گويد : « از دار المؤمنين كاشان است بسيار درويش طبيعت ، به حالت خود ، متحمّل سنگين بردبار بود . به غايت عاشق و رند و صادق آمده ، كتابت نسخ تعليق كردى و به مزّه نوشتى . بنده او را در صغر سن در يزد و صفاهان و شيراز ديدم ، كه به جهت محسن ، خواهرزادهء خزانى بن مير لوحى مدّاح ، غزلى گفته و گرفتار بود بدين مطلع :\r\n دهنت خاتم و زلف سيهت اهرمن است \r\nدر شيراز با عرفى و غيرتى و ديگر اعزّه بودند و چون عرفى و غيرتى به هند افتادند ، او از راه مشهد مقدس به هرات رفت و در تسلّط سپاه عبيد اللّه در خراسان در سال 995 شهيد شد . . . . ديوانش به نظر قايل نرسيده . از اوست :\r\n دلم بىتو هرگز قرارى نداشت * به كوى خرابت گذارى نداشت\r\nاز اين پيشتر عرصهء روزگار * از اين چابكى شهسوارى نداشت\r\nبسى رنج‌ها ديد مجنون ، ولى * بدين ناخوشى روزگارى نداشت\r\nجدايى گزيد از من آن سنگدل * سر صحبت خاكسارى نداشت\r\nرضايى از آن زد در نيستى * كه بنياد هستى مدارى نداشت \r\nبراى تحقيقات بيشتر ر . ك : مكتب وقوع ، ص 139 ؛ صبح گلشن ، ص 177 و خير البيان ، ص 260 .\r\n","page_name":" 398 ","page_number":446},
  {"content":"\r\n\r\n ز بيم آنكه ناگه با رقيبى در سخن باشد * چو مىآيم ز كويش بر قفاى خود نمىبينم\r\nبماند رازهاى غير تا ناگفته در بزمش * نمىجنبم ز جا با آنكه جاى خود نمىبينم \r\n* * *\r\n در دل مىزند با يك جهان ناز * دلم تنگ است مىترسم نگنجد\r\nبنه هر غم كه دارى در دل تنگ * بگنجانم منش گر هم نگنجد \r\n* * *\r\n چند چون گرد ، دلم از پى محمل برود * من بمانم چو نشان قدم و دل برود\r\nدست و پا چند زنى عِرض شهيدان بردى * آنقدر صبر كن اى كشته كه قاتل برود\r\nاز در خويش مرانم كه مَلَك بگريزد * نااميد از در هر خانه كه سائل برود \r\n* * *\r\n مىخواهم از نظاره‌ات ، دل را دهم تسكين ولى * دل را نمىبينم به جا ، چشمم چو مىافتد به تو\r\nبايستى از ديدار تو هوش دگر مىيافتم * بىهوش مىافتم چرا چشمم چو مىافتد به تو \r\n* * *\r\n سخن آهسته گويى چند با اغيار اى قاصد * مرا كشتى ، به خون من خطى آورده‌اى گويا ؟\r\nاگر غم باعث مرگ است دارم آنچه مىبايد * چه دارى اى اجل ، كشت انتظارم مرده‌اى گويا ؟ \r\n* * *\r\n ز گرمىهاى دوشين تو امشب ياد مىكردم * سپندآسا ز جا مىجستم و فرياد مىكردم \r\n\r\n","description":"","footnote":"","page_name":" 399 ","page_number":447},
  {"content":"\r\n\r\n فريب خويش مىدادم كه اينك يار مىآيد * به هر آواز پايى خاطر خود شاد مىكردم\r\nاگر مىداشتم در بزم شيرين ، بار مىديدى * چه با پرويز مىگفتم چه با فرهاد مىكردم\r\nبه قتلم چون زبان خنجرت مىكرد ايمايى * دل بد زندگانى را مباركباد مىكردم\r\nرضايى گر به زور از پيش رفتى كار عاشق را * به اين بىدست و پايى كار صد فرهاد مىكردم \r\n* * *\r\n بود در عين غضب لب گرچه خندان كرده بود * تيغ كين در آستين لطف پنهان كرده بود\r\nداشت چندان ناز در سر آن بت ابروكمان * كز خدنگش ناز سر بيرون چو پيكان كرده بود\r\nترك چشمش ناتوان بود امشب و پيمانه نيز * كاوش دل بس كه دوش از نوك مژگان كرده بود\r\nپيش از آن كز گوشهء چشمش برون تازد نگاه * غمزه تاراج دل و يغماى ايمان كرده بود\r\nبود گردآلوده امشب توسن آن شهسوار * در دل تنگِ كه آيا دوش جولان كرده بود\r\nبا دو عالم شوق تسكينى رضايى داشت دوش * خو به اندوه غم و عادت به هجران كرده بود \r\n* * *\r\n چيست مىدانى سيه‌تر از شب هجران ما * طالع ناسازگار و بخت نافرمان ما \r\n\r\n","description":"","footnote":"","page_name":" 400 ","page_number":448},
  {"content":"\r\n\r\n عشق ما با عصمت او برزد از يك جيب سر * نيست در پاكى كم از دامان گل دامان ما\r\nاز نسيم پيرهن جز ما كسى بىبهره نيست * گوييا گم كرده راه كلبهء احزان ما\r\nگرنه دست‌افشان براى قتل ما گشتى روان * مىشود باز از چه بىموجب در زندان ما\r\nغير ما شايستهء درد و ملامت نيست كس * آيت محنت رضايى نيست جز در شان ما \r\n* * *\r\n در نظر هرگاه آرم دلرباى خويش را * خواهم از شادى ببوسم ، ديده‌هاى خويش را\r\nدود برمىخيزد از خاكستر من همچنان * گرم دارم در سر كوى تو جاى خويش را\r\nكى گياه مهر مىرويد ز آب و خاك غير * هرزه ضايع مىكنى تخم وفاى خويش را\r\nدامنى دارم پر از خون چون نگفتم شكر وصل * در كنار خويشتن ديدم سزاى خويش را\r\nجان ندادم نيم نازى تا « 1 » به كار من نكرد * زير تيغ از وى ستاندم خونبهاى خويش را \r\n* * *\r\n تا نباشد راه ، دلها را به يكديگر ، كجا * در بيابان جهان ، ليلى به مجنون برخورد ؟ \r\n* * *\r\n چه كند اگرنه عاشق سر راه يار گيرد * غم عشق مىگذارد كه كسى قرار گيرد ؟ \r\n\r\n\r\n","description":"","footnote":"\r\n( 1 ) . اصل : چون .\r\n","page_name":" 401 ","page_number":449},
  {"content":"\r\n\r\n ز همه جهان گرفتم كه كنار گيرد اين دل * تو كه در ميان جانى ز تو چون كنار گيرد ؟\r\nچه دمى بود كه عاشق به گناه عشق ، سويت * كند آخرين نگاه و ره پاى دار گيرد \r\n* * *\r\n گر از تو خدا داد دل من نستاند * باللّه كه شوم كافر و زنّار ببندم \r\n* * *\r\n گره گرديده در دل صد سخن امّا تو كافر دل * گره تا بر جبين دارى كه ياراى سخن دارد \r\n* * *\r\n پاى از سر كن و آنگاه در اين خانه درا * هيچ دانسته‌اى اى بىخبر اين خانهء كيست\r\nبه حقارت منگر سوى دل سوخته‌ام * بين كه در بزم كه مىباشد و پروانهء كيست \r\n* * *\r\n گر بند به پايم ننهد غيرت اسلام * برخيزم و گرد سر زنّار تو گردم \r\n* * *\r\n ديگر شكايت از تو ستمگر نمىكنم * كارم ز شكوه بد شده ، بدتر نمىكنم\r\nاز بس كه وعده مىدهى و مىكنى خلاف * امروز در وصالم و باور نمىكنم \r\n* * *\r\n درد و غم فراق تو را مرگ چاره بود * بيهوده عاشق تو به مردن رضا نشد \r\n* * *\r\n متّصل اى دل غمى ، بهر تو در كار هست * گر ستم يار نيست ، طعنهء اغيار هست\r\nاين همه زخمى كزو خورده‌ام و مىخورم * باللّه اگر ز آن دلم هيچ خبردار هست \r\n* * *\r\n قرارگاه بلا خاك آستانهء ماست * غم زمين و زمان وعده‌اش به خانهء ماست \r\n* * *\r\n\r\n","description":"","footnote":"","page_name":" 402 ","page_number":450},
  {"content":"\r\n\r\n با دو عالم شوق در كويت رضايى خيمه زد * وين زمان با صد جهان حسرت مسافر مىشود \r\n* * *\r\n در دلش نيست غبار از دل خود فهميدم * خشم و نازش به زبان بود و من غافل از اين \r\n* * *\r\n در سبوى دل شراب التفاتم پر مريز * نازك است اين ظرف مىترسم كه نم بيرون دهد \r\n* * *\r\n خوشا تيزدستى كه تا سوى خنجر * كند ميل صد زخم ازو خورده باشم\r\nبه سوى كمان دست تا برده باشد * من از ناوكش پر برآورده باشم\r\nجدا از تو چند اى بهار جوانى * چو نخل خزان ديده پژمرده باشم \r\n* * *\r\n به رغم غير گاهى تير نازى مىزدى بر من * مرا مىكشتى و خون در دل اغيار مىكردى \r\n* * *\r\n به غيرى خواستم سازم اداى لطف تا سوزد * تو واقف گشتى و شرمنده گشتم از اداى خود \r\n* * *\r\n رشك اغيار تو ذوق وصل دزديد از دلم * دادىام صد ساغر و من در خمارم همچنان\r\nاز حديث من شكايت گونه‌اى فهميده بود * رفته از ياد وى و من شرمسارم همچنان \r\n* * *\r\n مفتم به بر نكرد فلك خلعت وصال * چندين هزار جامهء هجران دريده‌ام \r\n* * *\r\n\r\n","description":"","footnote":"","page_name":" 403 ","page_number":451},
  {"content":"\r\n\r\n بر گريهء من خنده‌زنان مردم عالم * من هيچ به آن خنده نپردازم و گريم\r\nچون مىكشىام زود بكش چند به مردم * از بهر شفاعت نظر اندازم و گريم \r\n* * *\r\n چون شد آزرده ز من زنده نباشم بهتر * در عدم باشم و شرمنده نباشم بهتر \r\n* * *\r\n كم از زهد ريايى نيست زاهد عشق پاك من * من ار ديوانه‌ام امّا تو هم پر نيستى عاقل \r\n* * *\r\n كافرم گفتى و ترك پند كردى ناصحا * گر مسلمانى نمىپيچى سر از اقرار خويش \r\n* * *\r\n من و تو هر دو در روز جزا خواهيم حاضر شد * نپندارى كه كُشتى بىگناهى را و آخر شد \r\n* * *\r\n بيرون رو از اين شهر خدا را دو سه روزى * بيرون بر از اين شهر بلا را دو سه روزى\r\nاى مدعيان منتظر رفتن يارم * شايد كه نبينيم شما را دو سه روزى \r\n* * *\r\n تو اى گردون كه بيرون مىتوانى برد از اين شهرش * دو روزى « 1 » هم برونش بر ، خدا را از خيال من \r\n* * *\r\n نه تو اى فلك به خونم همه عمر تشنه بودى * غم هجر آمد اينك ، بكش انتقام خود را \r\n* * *\r\n\r\n\r\n","description":"","footnote":"\r\n( 1 ) . اصل : دورى .\r\n","page_name":" 404 ","page_number":452},
  {"content":"\r\n\r\n منفعلم ز بس كه دل ناله ز زخم او كند * اين دل نادرست من چند شكست من دهد \r\n* * *\r\n چنانم با خيالش در حكايت روز تنهايى * كه گويا حاضرست و مىكند حرفى سؤال از من \r\n* * *\r\n شب وصال ز من هرچه مىكنند سؤال * ز بس كه محو توام مىكنم حكايت تو \r\n* * *\r\n صد حرف دلبرانه هوس دارد و به من * رويش نمىدهد كه بگويد ، حيا ببين\r\nجانان درون خانه و شوقم دهد فريب * كاينك رسيد تند مرو بر قفا ببين \r\n* * *\r\n چو باشى همره اغيار ، از غيرت نمىخواهم * كه چشمم بر تو افتد گرچه مىميرم براى تو\r\nبه زنجير اميدم ساز پابست ار نمىخواهى * كه رسوا عاشقى چون من نهد سر در قفاى تو\r\nچه مىگويد به من گفتى رضايى و چه مىجويد * چه مىگويد ؟ دعاى تو ، چه مىجويد ؟ رضاى تو \r\n* * *\r\n ستاده روح به يك پاى بر سر خاكم * مگر ز كشتن من قاتلم پشيمان است\r\nدر آستين نگاهت هزار خنجر ناز * براى كشتن اهل نياز پنهان است \r\n* * *\r\n مگر كه شب به سرم خواهى آمد از در صلح * كه باز مىشود امروز بىخود آغوشم \r\n* * *\r\n\r\n","description":"","footnote":"","page_name":" 405 ","page_number":453},
  {"content":"\r\n\r\n قبرم بشكافيد و ز تأثير محبّت * اعضاى درست و جگر پاره ببينيد \r\n* * *\r\n اى رضايى آن‌كه كرد از خويشتن بيگانه‌ام * آشنا آمد به چشم من نمىدانم كه بود \r\n* * *\r\n غير از تو صلح و جنگ به يك بار كس نكرد * قربان زهرچشم و شكرخندهء توام \r\n* * *\r\n با او نگويم حال دل هرچند دل زارى كند * كز رشك « 1 » خواهم مرد اگر با او وفادارى كند\r\nگفتى ستم كى كرده‌ام كز من شكايت مىكنى * استغفر اللّه چون تويى هرگز ستمكارى كند ؟ \r\n* * *\r\n پا منه بر روى دل آخر دل است اين خاك نيست * آتشم در جان مزن ، جان است اين خاشاك نيست\r\nچرخ رامش كرد با من ليك از طورم رميد * بندهء بختم گناه گردش افلاك نيست \r\n* * *\r\n بخواهم سوختن يك شهر از برق نگاه خود * به من دامن ميفشان ، آتشم ، افسردنم بهتر\r\nچو خواهى رفت خواهم كرد خود را و تو را رسوا * براى مصلحت با خود ز مجلس بردنم بهتر\r\nنديد از من بجز درد سر آن گل ، مردنم اولى * گياه تلخم و بىرنگ و بو پژمردنم بهتر \r\n* * *\r\n\r\n\r\n","description":"","footnote":"\r\n( 1 ) . اصل : ز رشك .\r\n","page_name":" 406 ","page_number":454},
  {"content":"\r\n\r\n ببند از رشتهء اميد پاى مرغ دل ور نه * نخواهى يافتن بازش چو در پرواز مىآيد\r\nبخواه از من براى امتحان جان و تماشا كن * ببين بارى كه كارى از من جانباز مىآيد \r\n* * *\r\n به وقت رفتن از كويت به فكر زلفت افتادم * نجنبيدم ز جا پنداشتى كردند زنجيرم\r\nسگ صياد صيدت چون شكارانداز مىگردد * مَلَك خود را ميان جرگه مىگيرد كه نخجيرم \r\n* * *\r\n مستى حسن ببينيد كه جا كرده مدام * همچو جان در بدن و نيست خبردار از من \r\n* * *\r\n سپردى چون به هجرانم مزن طعنم ز خوشحالى * كه از من آنقدر دور است خوشحالى كه من از تو \r\n* * *\r\n چرا اى رقيب از تو آزرده باشم * حريف تو هستم « 1 » اگر مرده باشم\r\nنه لطفى نه جورى بلى پيش او چه * اگر زنده باشم ، اگر مرده باشم\r\nتو خود گو چو مىداده باشى به غيرى * چه جان داده باشم چه خون خورده باشم \r\n* * *\r\n خوش آن كز بعد چندين انتظار از رهگذار او * ز نوميدى چو برخيزم ز جا بينم كه مىآيد \r\n* * *\r\n ز فريادى كه من بر در كنم ناگه كه خواهد شد * تو مست حسنى و مستند اهل انجمن از تو \r\n* * *\r\n\r\n\r\n","description":"","footnote":"\r\n( 1 ) . اصل : باشم .\r\n","page_name":" 407 ","page_number":455},
  {"content":"\r\n\r\n سينهء من چاك شد از بس كه امشب دل تپيد * وعدهء وصل تو كم از زخم شمشيرى نبود \r\n* * *\r\n عيد شد يا سر چو قربانى جدا كن از تنم * يا به قربان سر خود فارغم ساز از فراق\r\nغير تا در وصل باشد مهربان خواهد نمود * عاشقان ز اهل هوس گردند ممتاز از فراق \r\n* * *\r\n نويد وصل دادن چند وز نوميدىام كشتن * پر از مى ساختن جام من آنگه سرنگون كردن\r\nرضايى را به جان تا چند گردانى ، بريزش خون * گنه خود نيست در كيش تو كافر كيش ، خون كردن \r\n* * *\r\n چو باشى همره غير از تو خود را دور مىخواهم * وگر نزديك باشم خويشتن را كور مىخواهم\r\nچو مىدانى بدم پنهان كن از من روى خوبت را * كه من هم چشم بد از روى خوبت دور مىخواهم \r\n* * *\r\n با همه چشم به راهى ز خدا نامدنت را * طلبم ، بس كه برم رشك به راهى كه تو آيى\r\nهركه بىبرگ شود ميرم از اين غصّه مبادا * فتدش راه به كويت چو كند كوچه گدايى\r\nيار را عاشق بسيار و همه خوبتر از ما * در ميان همه اى غم تو چرا عاشق مايى \r\n* * *\r\n تا نباشى پيش مردم شرمسار از بىكسى * عاشقى پيدا كن آنگاهم بران از كوى خود \r\n* * *\r\n از خدنگ كين گشادى بر حصار دل درى * رخنه در اين خانه كردى تا درآيد ديگرى \r\n* * *\r\n تازه دارم رخ اگر صد ستم از وى بينم * تا گمان زد نشود غير كه ناشادم ازو \r\n* * *\r\n\r\n","description":"","footnote":"","page_name":" 408 ","page_number":456},
  {"content":"\r\n\r\n هر روز يك قدم ز درت دور تر روم * باشد كه رفته رفته ز كويت بدر روم \r\n* * *\r\n دامنت ترسم شود آزرده نزديكم ميا * يك خدنگ غمزه در كارم كن از دورم بكش \r\n* * *\r\n برگشته ناقه و به قفا مىكند نگاه * مجنون مگر كه در عقب كاروان بماند \r\n* * *\r\n دوزخ به خروش آيد ، فردوس به جوش آيد * آرند چو در محشر ، رسواى محبّت را \r\n* * *\r\n به كسى ندارم الفت به جهانيان ، بجز تو * اگرم تو هم برانى سر بىكسى سلامت \r\n* * *\r\n نشاط قرب رضايى هنوز نيست تو را * چرا كه مردهء او در كفن نمىگنجد \r\n* * *\r\n هنوز كوشش نزديكتر كند عاشق * مثال جان اگرت فى المثل به برگيرد \r\n* * *\r\n كى بود كز دو ديده سرشكم به رو نرفت * آب رخم به كوى تو چون آب جو نرفت\r\nاز بس كه زور كرد به من گريهء وداع * هنگام نزع آب مرا در گلو نرفت\r\nآب وصال هم ز رخم گرد غم نبرد * آلايش فراق تو از شست‌وشو نرفت\r\nبا چشم گريه‌خيز رضايى ز بزم يار * هرگز برون نرفت كه در خون فرونرفت \r\n* * *\r\n تو گو چون ماه و چون خورشيد من بنماى كم خود را * اگر اين است جذب عشق خواهم ديد بسيارت \r\n* * *\r\n\r\n","description":"","footnote":"","page_name":" 409 ","page_number":457},
  {"content":"\r\n\r\n من كه مىگشتم ز يك دم دورى او بىحضور * گشته‌ام راضى به يك نظاره‌اش ، آن هم ز دور\r\nجذبه‌اى بنما نه زورِ « 1 » دست اگر خواهى وصال * كوهكن در وصل بودى وصل اگر بودى به زور \r\n* * *\r\n آن‌كه خوابش نيست هرگز چشم پرخون من است * و آن‌كه در خواب است دائم بخت وارون من است\r\nسوده‌ام بر ساعد او چشم پرخون در خيال * داغ‌ها بر وى نشان چشم پرخون من است\r\nساربان از گِرد محمل خواست تا دورم كند * گفت بگذارش كه اين ديوانه مجنون من است\r\nخوار گشتم با خسان از بس كه كردم ماجرا * بيش از اين خوارى سزاى همّت دون من است \r\n* * *\r\n نرسيده‌ست سرم بر سر بالين سلامت * اى شبْ اوّل تو گواهى بدهى روز قيامت\r\nهمچو خنجر به دلم برده سر آن گوشهء ابرو * رفته چون تير فرو در جگرم آن قد و قامت \r\n* * *\r\n شد اى ساقى دلم پرنور از آن حور * بده مى تا شود نورٌ على نور\r\nمزن پا بر دلم كز ذكر هجرت * دلى دارم چو خاك آلوده زنبور\r\nدرين ويرانه جانم بر لب آمد * خدايا چند باشم زنده در گور\r\nتو در عالم نمىگنجى و دارى * مكان در هر دلى حتى دل مور\r\nنمىبينم رخش از بس كه محوم * چراغم روشن است و ديده‌ام كور\r\nدويدم هرزه عمرى چون رضايى * دريغ از رنج بسيار و ره دور \r\n* * *\r\n\r\n\r\n","description":"","footnote":"\r\n( 1 ) . اصل : ز زور .\r\n","page_name":" 410 ","page_number":458},
  {"content":"\r\n\r\n دل به خونم تشنه و دلبر به قتلم مايل است * واى بر جانم كه آنم دلبر و اينم دل است\r\nعمر آخر گشت و راه دور ما آخر نشد * گرچه يك گام است تا مقصد هزاران منزل است\r\nخيز اى مجنون و برگرد سر محمل بگرد * هيچ مىدانى كه اين محمل ، كدامين محمل است ؟ \r\n* * *\r\n ديده را گنجايش آن پرتو رخسار نيست * رخ بپوش اى مه كه ما را طاقت ديدار نيست\r\nغمزه در دوران حسنت كامرانى مىكند * فتنه در ايام عشقت ، يك زمان بيدار نيست\r\nاز گرانيهاى كوه غم منال اى كوهكن * هست از آن شيرين لبم ، بارىكش اين سربار نيست\r\nاين چه پرهيز است بستان ساغرى و خوش بكش * آخر اى شيخ اين مى ناب است ، زهر مار نيست !\r\nجاى در دل دارد آن دلدار و احوال دلت * خوب مىداند رضايى ، حاجت اظهار نيست \r\n* * *\r\n متاع وصل جانان بس گران است * گر اين سودا به جان بودى چه بودى ؟ \r\n* * *\r\n كسى چگونه ره دل ز غم نگهدارد * خرابهء دل عاشق هزار ره دارد \r\n* * *\r\n چون نخواهى گشت از اهل عزاى چون منى * كاش آيى پرسش اهل عزاى من كنى \r\n* * *\r\n\r\n","description":"","footnote":"","page_name":" 411 ","page_number":459},
  {"content":"\r\n\r\n هست صد دوزخ نهان در هر شرار آه من * واى بر جان كسى كامشب دچار من شود \r\n* * *\r\n بىتو اى قصاب دامانم پر از خون دل است * همچو چوب زير ساطور تو پايم در گل است \r\n* * *\r\n به حمام آمدم صبحى و گلرخساره‌اى ديدم * چه ديدم در ميان آب ، آتشپاره‌اى ديدم \r\n* * *\r\n يك دم كه رفته‌اند رقيبان و فرصت است * بگذار تا به گرد تو گردم غنيمت است \r\n* * *\r\n دلبستهء آن گوشهء ابروى بلندم * بر جاى بلندى دگر افتاد كمندم\r\nتلخ است هنوزم دهن از بس كه به تلخى * دندان طمع از لب شيرين تو كندم\r\nامشب كه نيفكنده در آتش چو سپندم * سوزيد سپندى ز پى دفع گزندم\r\nتابوتم از آن كو گذرانيد كه شايد * آيد دو سه گامى ز پى آن نخل بلندم \r\n* * *\r\n سگ طُور عاشقانم كه دم وصال جانان * به هزار عالم جان ندهند يك نگه را \r\n* * *\r\n همچو برگ گل سراپاى تو گلگون است باز * غوطه در خون كه خوردى لالهء سيراب من ؟ \r\n* * *\r\n تا نباشد راه ، دلها را به يكديگر ، كجا * در بيابانِ جنون « 1 » ، ليلى به مجنون برخورد \r\n* * *\r\n ز اقتضاى دُور از يعقوب ، يوسف دور شد * يوسفان اين شيوه را رفتند و بدعت ساختند \r\n* * *\r\n\r\n\r\n","description":"","footnote":"\r\n( 1 ) . اصل : چنان .\r\n","page_name":" 412 ","page_number":460},
  {"content":"\r\n\r\n هرچند بينمت به تو ميلم فزون شود * آب حياتى ، از تو كسى سير چون شود ؟ \r\n* * *\r\n مىروم از دهر ، يار از بودنم چون شاد نيست * من همان گيرم كه اين دير خراب‌آباد نيست \r\n* * *\r\n به بام قصر بهشت ار رود قرار نگيرد * كبوترى كه دلش آرزوى بام تو دارد \r\n* * *\r\n چون كنم اظهار درد خود چو از چين جبين * صد گره افكنده‌اى بر رشتهء تقرير ما\r\nمىكنم از غايت ديوانگى چون اضطراب * ناله‌اى مىخيزد از هر دانهء زنجير ما \r\n* * *\r\n گشت خو گر به ستم بس كه ستم ديدى ازو * اى دل جوركش او را تو ستمگر كردى\r\nدل ما سوخت رضايى چو تو دوش از سر سوز * داستان الم و محنت خود سركردى \r\n* * *\r\n در بارگه وصلت ما را چه وجود اى دوست * آنجا كه وجود توست ، ما حكم عدم داريم \r\n* * *\r\n از هجوم عاشقان نتوان رخ معشوق ديد * هر كجا كردم نگه يك شمع و صد پروانه بود \r\n* * *\r\n نياز عاشقان معشوق را پرناز مىدارد * تو سرتاپا وفا بودى ، تو را من بيوفا كردم \r\n* * *\r\n\r\n","description":"","footnote":"","page_name":" 413 ","page_number":461},
  {"content":"\r\n\r\n شب وصل اى رضايى گر سرآمد * مخور غم روز هجران هم سرآيد \r\n* * *\r\n پس از قتل چشمم به هم گير زود * مباد از نگاهم شوى شرمسار \r\n* * *\r\n مىروم بيرون ز شهر و دل پر از خون مىروم * دست دل مىگيرم و از شهر بيرون مىروم\r\nبا لب پرخنده و با كام شيرين آمدم * با گلوى تلخ و با چشم پر از خون مىروم\r\nپا به پا مىپيچدم در هر قدم از بس كه من * از سر كوى تو بيهوش و دگرگون مىروم \r\n* * *\r\n كم سوى تو آييم كه بسيار نگرييم * يك بار نخنديم كه صد بار نگرييم\r\nتا داغ نباشد جگرى گريه نخيزد * گر زار نباشيم چنين زار نگرييم \r\n* * *\r\n هزار پوست فكندم چو مار و بر جسدم * هنوز صد الف از زخم تازيانهء توست\r\nزمانه هرچه به جانم كند نمىرنجم * ولى به دل نپسندم كه دل خزانهء توست \r\n* * *\r\n اى دل خيال اوست كش آورده‌اى به بر * بنگر كه با كه دست در آغوش كرده‌اى \r\n* * *\r\n از پدر كم نيست عاشق ، يوسف من غم مخور * رفت از كنعان اگر يعقوب من ، يعقوب تو \r\n* * *\r\n ميرم از درد خمار و ننهم لب به شراب * كه مبادا چو شوم مست تو از ياد روى \r\n* * *\r\n بر اوج زين شود چو بلند آفتاب تو * خورشيد همچو سايه دود در ركاب تو \r\n\r\n","description":"","footnote":"","page_name":" 414 ","page_number":462},
  {"content":"\r\n\r\n از بزم زود رفتى و رشكم هلاك كرد * آيا ز جذب شوق كه بود آن شتاب تو\r\nمىرفتى اى رضايى از آن كو و مىچكد * حسرت به جاى اشك ز چشم پرآب تو \r\n* * *\r\n اى چين ابروان تو قفل زبان ما * خال سياه بر لب تو داغ جان ما\r\nمانند تاك كاو فكند بر درخت چنگ * پيچيده است عشق تو بر استخوان ما \r\n* * *\r\n من دود گلخن مىخورم ، او گشت گلشن مىكند * من داغ بر دل مىنهم ، او گل به دامن مىكند\r\nگرم غضب تا گشته‌اى با خاكسار خويشتن * مىخيزد آتش از زمين ، هرجا نشيمن مىكند\r\nاز بس كه در زندان غم زنجير با من كرده خو * هرگه كه مىجنبم ز جا ، بنيادِ شيون مىكند \r\n* * *\r\n داريم دلى سوخته كو سوخته جانى * تا رو به هم آريم و دمى سير بگرييم \r\n* * *\r\n محوم چنان به فكر جمالت كه گوييا * پيش تو ايستاده و نظّاره مىكنم \r\n* * *\r\n چو يعقوب آن پسر شد صاحب فرزند و مىبينم * هنوزش من به چشم يوسفى ، بنگر وفاى من \r\n* * *\r\n چون ترازو بر زمين آن نازنينم مىزند * گاه برمىداردم ، گه بر زمينم مىزند \r\n* * *\r\n تهى ز عشق تو يك موى نيست بر تن من * دويده در رگ و در ريشه‌ام محبّت تو \r\n* * *\r\n\r\n","description":"","footnote":"","page_name":" 415 ","page_number":463},
  {"content":"\r\n\r\n گفتى بود چه مقدار اندازهء شب غم * از ابتداى عالم تا انتهاى عالم \r\n* * *\r\n اى چون دل عشّاق ز عشّاق رميده * چون عافيت از خسته‌دلان پاى كشيده\r\nشب مىزده تا صبحدم و سرخوش و خندان * از خانه برون آمده چون صبح دميده \r\n* * *\r\n بس كه شب از بزم او رو بر قفا بيرون روم * سر به ديوار آيدم صد جاى ، تا بيرون روم\r\nمىنوازد غير را در اوّل مجلس كه من * يا دهم با خود قرار رشك ، يا بيرون روم \r\n* * *\r\n نواى شادى ما ، هاىهاى گريهء ماست * شراب لعلى ما ، اشك ارغوانى ما \r\n* * *\r\n به پايت تا رساندم لب ، چنانم * كه مىخواهم لب خود را ببوسم \r\n* * *\r\n سبحه بگسست و دست رفت از كار * چند بنشينم استخاره كنم \r\n* * *\r\n هر بار كآمدى به غمى كردىام اسير * يك بار نآمدى كه غمى از دلم برى\r\nاى موجهء وصال خوش آن كز محيط هجر * در پيشم افكنى و سوى ساحلم برى \r\n* * *\r\n سگ كوى تو را كردم وداع و از درت رفتم * تو با من سرگران بودى به قربان سرت رفتم \r\n* * *\r\n رو به هرجا من محنت‌زده آرم ز آنجا * عافيت يك دو سه منزل به قفا بنشيند \r\n* * *\r\n\r\n","description":"","footnote":"","page_name":" 416 ","page_number":464},
  {"content":"\r\n\r\n تو در جفا به گُلى گر وفا توانى كرد * اگر وفا نكنى كى جفا توانى كرد\r\nچو از ازل به منت چشم بازگشته عجب * كه جز به من نگه آشنا توانى كرد\r\nمكن مقيّد جاويدم از كمند نگاه * چنان ببند ، كه بازم رها توانى كرد\r\nبه سوى خويش چو خواندى مرا چنان بنواز * كه گر بخواهىام ، از خود جدا توانى كرد\r\nفريب قاتلم « 1 » اى همنشين اگر اين است * عجب كزو طلب خونبها توانى كرد\r\nبه تيغ مرگ توانى اگر زدن خود را * مرا به هجر رضايى رضا توانى كرد \r\n* * *\r\n آن‌كه تو داريش پاس ، سير دلم مىكند * خواب كن اى پاسبان ، اين چه نگهبانى است\r\nنام تو بردم ز ذوق سجده هوس شد مرا * كار زبان ساختم ، نوبت پيشانى است \r\n* * *\r\n جاى در ديده چنان كرده كه گويى اينجاست * كاش با اين همه دورى ز مقابل نرود \r\n* * *\r\n پروانهء پرسوخته‌ام بال و پرم ده * بر گرد سر خويش بگردان و سرم ده \r\n* * *\r\n\r\n\r\n","description":"","footnote":"\r\n( 1 ) . اصل : قائم .\r\n","page_name":" 417 ","page_number":465},
  {"content":"\r\n\r\n مستغنىات ز خوردن خونم ، كه كرده است * از خون گرفته‌ها ، به كه برخورد كرده بود ؟ \r\n* * *\r\n ذوق الطاف تو اى كاش نمىيافت دلم * ياد هر لطف تو اكنون سبب صد الم است \r\n* * *\r\n چو ديد كز ستمش داد مىتوانم كرد * به خنده جانب من ديد و شرمسارم كرد \r\n* * *\r\n مفت‌خور دان گر به سودايش به سازى جان و دل * هيچ مىدانى رضايى با كه سودا كرده‌اى ؟ \r\n* * *\r\n گرد آن خانه بگردم كه بود محفل تو * پاى آن ناقه بنازم كه كشد محمل تو\r\nآنقدر رشك دلم راست كه گر بتواند * نگذارد كه خدا بگذرد اندر دل تو\r\nاى غم هجر چه درياى محيطى تو ، كه هست * بسى آن سوتر از اقليم عدم ساحل تو\r\nحلقه بر در شده حيران تو و روزن هم * مىچكد رشك ز ديوار و در محفل تو\r\nعيسى ار راهنما گردد و خورشيد چراغ * كه تواند كه برد راه به سرمنزل تو \r\nو له فى الرباعيّات\r\n اى كرده سگت مرا هم‌آواز به خود * گر رانده دمى ، خوانده همان باز به خود\r\nآيد چو به يادم كه هم‌آواز كيم * نازم به خود از شوق و كنم ناز به خود \r\n* * *\r\n\r\n","description":"","footnote":"","page_name":" 418 ","page_number":466},
  {"content":"\r\n\r\n اى دستهء گل كه از تو گل دارد رو * شد دست تو رنجه از كجا راست بگو\r\nدارد دردى دست تو بردى به شتاب * تا در دل پردرد كه سرپنجه فرو \r\n* * *\r\n چون عاشق پاىبست خود مىنالى * در دست گرفته شست خود مىنالى\r\nتنها نه من از دست تو مىنالم و بس * اى شوخ تو هم ز دست خود مىنالى \r\n* * *\r\n آن كاو به سفر به رغم اين محزون رفت * ديدى كه ز دل با همه خوبى چون رفت\r\nكارى مكن اى شمع تو هم كز دل من * جا گرم نكرده بايدت بيرون رفت \r\n* * *\r\n من كى به رقيبان دغا مىسازم * با خار و خسى چند ، كجا مىسازم\r\nدارم دَم آتشينى اندر دل شب * كار همه را به يك دعا مىسازم \r\n* * *\r\n از دست غم تو اى بت حور لقا * نه پاى ز سر دانم و نه سر از پا\r\nگفتم دل و دين ببازم از غم برهم * اين هر دو بباختيم و غم ماند به جا \r\n\r\n[ 23 . 
  ] مولانا فريد الدين شعيب\r\nاصل وى از جوشقان ميمه است من اعمال نطنز عراق ، و از مردم جليل و اصيل الذّات آنجا ، به زيور نظم و فصاحت آراسته و از اخلاق رديّه مانند كبر و ريا و از اوصاف دنيّه مثل كذب و افترا محلّى و پيراسته ، مربّى و معاون وى جناب ميرزا شريف است كه آباء و اجداد وى از جمله اعيان آن ولايت بوده‌اند و والد ميرزا شريف اعنى ميرزا محمد در سلك اهالى و كلانتران آن نواحى انتظام داشت و به سبب وفور اموال و كثرت اسباب هميشه تخم احسان و نيكويى « 1 » در دل ارباب فضل مىكاشت . در زمان عافيت اقتران خاقان جنّت مكان ابو المظفّر شاه طهماسب - روّح اللّه روحه - ، او را از اعاظم اهل ثروت و مكنت بلاد عراق و اطراف\r\n\r\n\r\n","description":"","footnote":"\r\n( 1 ) . اصل : نيكوى .\r\n","page_name":" 419 ","page_number":467},
  {"content":"\r\n\r\nخراسان مىشمردند و همواره در جمع كفات ولات و ثقات دهات گيتى وى را نام مىبردند و نيز واردين آن قريه و سايرين آن قصبه ، خواه آن كسانى كه به جهت خريد قالى و قاليچه به آن جانب رسيده باشند و خواه آن گروهى كه به مجرّد سير و گشت ، عنان توجّه به آن صوب كشيده ، دايم الاوقات بر سر خوان احسان و انعام وى محظوظ و بهره‌مند مىشدند و از بحر بىكران افضال و اكرام او مغترف و منتفع مىگشتند . امّا چون آن جناب از محبّت‌خانهء جهان دلگير شده رخت هستى به فضاى عالم بقا فرستاد ، ولد ارشد و خلف اسعد آن جناب ميرزا شريف خلعت كلانترى آن ولايت پوشيده تاج مهترى بر سر نهاده و با وجود آنكه والد آن حضرت اكثر اوقات عزيز به اصناف طاعات و عبادات صرف مىنمود و همواره اولاد را از تكفّل امور ديوانى و مجالست و مصاحبت حكّام و ملازمان سلطانى منع مىفرمود ، مخدوم‌زاده به مقتضاى كلمهء - الضّرورات تبيح المحظورات - به مخالطت و معاشرت حكام و داروغگان آنجا مشغولى فرمود و زر بسيار و نقود بىشمار در زمان مصاحبت آن جماعت در مصارف عزّت و حرمت خود خرج نمود ، و در زمان دولت ابو المؤيّد سلطان محمد پادشاه جهت بعضى مهمّات چند نوبت به اردوى معلّى شتافت و روزبه‌روز عزّت و تقرّب او نزد تيولداران « 1 » آن قصبه سمت ازدياد يافت و چون از شيوهء سخا و بذل بهره‌اى تمام دارد و از قاعدهء كفايت و استخراج اموال وافى از رعيّت وقوف ما لا كلام ، در موطن خود نيز كه هست متعاقب و متواتر نقود و اجناس به اردوى معلّى مىفرستد و به ارسال تحف و هدايا جذب خواطر سلاطين و امرا كه ، مهمّات آن ولايت متعلّق به ايشان است مىفرمايد ، لاجرم داروغگان و تحصيلدارانى كه به آن ولايت آمدند اكثر اوقات در باب مهمّات و مصالح مملكت طريق مشورت و متابعت آن جناب مسلوك مىدارند و از سخن و صوابديد وى ، كه غبطهء رعايا و صرفهء ايشان در آن است بيرون نمىروند ، و الحق جوانى است كه از صناديد آن نواحى به حيا و وفا و انصاف و سخا مستثناست ، و از مواهب تأييد يزدانى و منايح افعال سبحانى ، با حظّى مستوفا ، سرعت ذكايى دارد كه در مضمار انديشه بر مثال برق خاطف جولان مىكند ، و كثرت سخايى كه از نتايج دست دربارش ابر نيسان مانند بحر « 2 » عمان از شرم سرتاپا عرق مىشود .\r\n\r\n\r\n","description":"","footnote":"\r\n( 1 ) . اصل : تويلداران .\r\n( 2 ) . اصل : بحرم .\r\n","page_name":" 420 ","page_number":468},
  {"content":"\r\n\r\nشعر\r\n آن‌كه به تدبير كارسازى جودش * قاعده‌اى نو نهاد جود و كرم را\r\nهمت او همچو خاك راه شمرده * حاصل كيخسرو و خزانهء جم را\r\nبركند آثار دوستگانى جودش * از دل درويش « 1 » بيخ و ريشهء غم را\r\nجز به سر سفرهء مكارم او بر * پر نكند لقمه‌اى نياز شكم را \r\nامّا مولانا شعيب از شعراى نودرآمد زمان است و به سبب مخالطت و مصاحبت ميرزاى « 2 » مشار اليه روشناس مستعدان دوران ، همواره اوقات عزيز به صحبت و منادمت صرف مىنمايد و هر روز در مجلسى ، و هر شب در منزلى به لهو و لعب اشتغال مىفرمايد و در اين اثنا گاهى به گفتن اشعار رنگين محبّت‌انگيز و ابيات متين مودّت‌آميز مىپردازد و به سبب آن ، رايات مفاخرت و استبداد برافراشته سر به هيچ طرزى از اشعار اهل زمان فرونمىآرد . از جملهء نوادر اشعار آن جناب چند قصيده و غزل است كه در سلك نظم كشيده و در چند قطعهء آن قصايد ، فكرهاى دور و خيالات بىقصور انگيخته و لهذا بعد از اتمام اين خلاصهء دلگشا ، كمينهء درمانده ، ذكر وى را در اين موضع گنجانيده و اين ابيات كه از مستحسنات شعرا است جهت تذكار و يادگار به نظر ناظران رسانيد . « 3 »\r\nانتخاب قصايده\r\n شبى من و دلى از سوز هجر در تب‌وتاب * رميده جان ز شكيب و بريده ديده ز خواب \r\n\r\n\r\n","description":"","footnote":"\r\n( 1 ) . در حاشيهء متن زوّار آمده .\r\n( 2 ) . منظور : ميرزا شريف است .\r\n( 3 ) . مولف عرفات ، در شرح احوال شاعر چنين گويد : « كليم ايمن سخندانى ، والد صفوراى معانى ، خواجه شعيب جوشقانى . . . مدتى است كه در عرصه سخن قدم ظهور دارد . اشعارش بغايت استادانه و صاحب طبعانه است و وى در مراتب سخن قادر و ماهر است . در امور دنيوى بغايت رسيده . در ملازمت امير حسين خان مىباشد و در وزارت وى كمال رشد نموده و الحال گويند در صفاهان است و به وزارت ارامنه قيام مىنمايد . ابيات بلند نفيس ازو بر زبانهاست . . . » در تذكرهء نصرآبادى ، ص 79 نيز چنين آمده : « پيوسته بزم صحبتش از اسباب طرب و شادى ، خصوصا جادونگاهان سيم ذقن خالى نبوده و همواره با ياران اهل و مصاحبان داد عيش مىداد . مير شوقى از منسوبين او بوده و از راه‌نمايى او پى به طريق ترتيب نظم برد . . . در ترتيب نظم قدرتى داشت » . در الذريعة ، ج 9 ، ص 549 نيز آمده است : « وامق و عذرايى از او در سه هزار و سيصد و پنج بيت در دست ديوان قصايد و غزليات و مقطعاتش ، در كتابخانهء ملك به شمارهء 5577 موجود است » .\r\n","page_name":" 421 ","page_number":469},
  {"content":"\r\n\r\n شبى به ظلمت ازو روز هجر برده سبق * ز شام ماتميان تيره‌تر به چندين باب\r\nز بس سياهى آن تيره شب نمودى خال * به طرف عارض زنگى چو كرمك شب‌تاب\r\nگهى به فكر وطن از دو ديده طوفان ريز * دمى به ياد مصاحب ز سينه دوزخ‌تاب\r\nگهى ز آه چو خاشاك بر هوا رفته * گهى ز گريه زده خيمه چون حباب بر آب\r\nگهى به طالع آشفته‌ام ستيزه و جنگ * گهى به چرخ جفا پيشه‌ام عتاب و خطاب\r\nكه آخر اى ستم آيين سپهر بىبنياد * چه موجب است كه دارى مرا قرين عذاب\r\nچه كرده‌ام كه سزاوار اين ستم شده‌ام * كه ريزىام به قدح خون ناب جاى شراب\r\nتمام شب من و اين فكرهاى بيهوده * فكنده كشتى انديشه را در اين گرداب\r\nاگرچه اوّل آن شب چو عهد شيب نمود * ولى نبود كم آخر ز روزگار شباب\r\nز بعد آن همه انديشه‌هاى دور و دراز * چو راه مردمك ديده بست رهزن خواب\r\nبه خواب ديدم ناگاه طرفه باغى را * گشوده هر طرف از گلشن بهشت ابواب\r\nبه جاى باد وزان هر طرف نسيم عبير * به جاى آب در انهار او روانه گلاب\r\nستاده سرو به يك پا چو زاهد مرتاض * فكنده سبز مصلّا چو خضر بر سر آب\r\nز هر طرف مترنّم هزاردستانى * گشوده شاهد گل بهر جلوه‌بندِ نقاب\r\nبه جاى سبزه زمرّد ، به جاى لاله عقيق * به جاى ريگ در انهار او دُر سيراب\r\nبه غير ديدهء نرگس در او نه كس رنجور * به غير طرّهء سنبل در او نه كس در تاب\r\nدچار گشت جوانى به من در آن گلشن * به قد چو سرو و به رخ آفتاب عالمتاب\r\nرخى ، چگونه رخى ، رشك لالهء حمرا * لبى ، چگونه لبى ، غيرت عقيق مذاب\r\nسلام كردم و پرسيدم از حقيقت حال * گشود لعل لب نوشخند و داد جواب\r\nچه گفت گفت كه اى مبتلاى غصه و رنج * رسيد دولت بيدار ، وقت را درياب\r\nغنوده بخت توام من كه گشته‌ام بيدار * ز من تو هرچه طلب مىكنى بجو و بياب\r\nتو را نخست ز من مژده باد كاين « 1 » گلشن * نمونه‌اى است ز فرخنده مجلس نوّاب\r\nبه شكر آنكه چنين مژده‌ها رسيد ز بخت * خجسته مطلع ديگر رقم زدم به شتاب \r\n\r\n\r\n","description":"","footnote":"\r\n( 1 ) . اصل : كين .\r\n","page_name":" 422 ","page_number":470},
  {"content":"\r\n\r\n كجا زبان و كجا شكر ايزد وهّاب * كه برفكند ز رخ شاهد اميد نقاب\r\nزمانه كرد مددكارى و فلك يارى * شدم به كام دل از بخت خويش راحت‌ياب\r\nدلم كه بود ز زلف بتان پريشان‌تر * به يمن طالع فرخنده جمع كرد اسباب\r\nرسيد كشتى بختم به ساحل امّيد * ز بعد عمرى كافتاده بود در گرداب\r\nچگونه دولت از اين خوبتر كند يارى * كه دست داده زمين‌بوس صدر عرش جناب\r\nقوام دين و دول ، داور ستوده سير * نظام ملك و ملل ، سرور سپهر اياب\r\nمحيط گوهر افضال ميرزا مخدوم * كه خاك درگه او اهل فضل راست مآب\r\nبلندمرتبه صدرى كه طوق طاعت او * قضا فكنده در اعناق مالكان رقاب\r\nز اقتضاى وقارش عجب نباشد اگر * برون رود حركت از طبيعت سيماب\r\nبه پاى توسن خور ، بند اگر زند شايد * كه تا به حشر نيايد برون ز تحت تراب\r\nايا رسيده به جايى كه راى روشن تو * ز نُه سپهر نيابد به پيش ديده حجاب\r\nبود به مكتب علم تو طفل ابجد خوان * خرد كه ساخته حل ، مشكلات چار كتاب\r\nسپهر را نبود درخور عطاى تو ظرف * چگونه گنجد بحر محيط در ميزاب\r\nبه روز حشر ز بيمت همان بود بيهوش * به روى هركه گشايى نظر ز روى عتاب\r\nز هيبت تو نُه آباى چرخ را گردد * به سان قطرهء سيماب ، نطفه در اصلاب\r\nاگرچه نيست جهان خراب درخور تو * تو گنج علمى و باشد محلّ گنج خراب\r\nجهان عفوى و شايد كه در حمايت تو * گُنَه شفيع خلايق شود به روز حساب\r\nاگرنه جاذبهء خدمتت بود در حشر * كجا شود به بدن روح رفته الفت‌ياب\r\nبه يمن حفظ تو نبود عجب كه تا به ابد * خلل‌پذير نگردد ز باد ، قصر حباب\r\nبه يمن عدل تو شد ظالم آنچنان مقهور * كه كبك پنجه به خون عقاب كرد خضاب\r\nتو آن كسى كه پى ارتفاع طالع تو * سزد كه مِهر بود عنكبوتِ اسطرلاب\r\nز احتساب تو نبود عجب كه برتابد * صداى چنگ به قانون ز جنبش مضراب\r\nسحاب تربيتت بر سراب اگر بارد * عجب اگر نشود غيرت محيط ، سراب \r\n\r\n","description":"","footnote":"","page_name":" 423 ","page_number":471},
  {"content":"\r\n\r\n زمانه را كند از معده خلط فاسد دفع « 1 » * طبيب حاذق لطفت گرش دهد جُلّاب\r\nسمند تند سبك‌خيز توست تيزتكى * كه چين ز موج نيفتد ازو به چهرهء آب\r\nبه جاى بارهء خورشيد اگر روان گردد * به فرض بر فلك ، اين ادهم هلال ركاب\r\nز يكدگر نشناسند روز و شب را خلق * ز بس كه آمدن و رفتنش بود به شتاب\r\nسپهر مرتبه صدرا ، قريب شش ماه است * كه مانده‌ام به صفاهان قرين رنج و عذاب\r\nتمام روز ز غوغاى قرض‌خواهانم * نهان چو جغد به ويرانه‌ها « 2 » و جاى خراب\r\nبرون نيايم خفّاش‌وار از سوراخ * زمانه تا كه نپوشد سيه به شكل غراب\r\nنمانده بر سر خوانم ز قسم ما يُؤكَلْ * به غير سينه كه از آتش غم است كباب\r\nنه راى بودن و نه پاى رفتنم زينجا * فتاده بار و « 3 » فرورفته پاى خر به خلاب\r\nبگير دست من اى سرفراز كز سر جهل * فتاده‌ام به محيطى كه نبودش پاياب\r\nاميدم آنكه از اين پس ز روى لطف و كرم * كمينه را كنى از بندگان خويش حساب\r\nز جملهء مردم اين شهر چون شدم نوميد * نكوتر آنكه برآيد اميد من زين باب\r\nشعيب وقت دعا شد زبان شكوه ببند * كه مىشود پس ازين باعث ملال ، اطناب\r\nهميشه تا كه فزايد طراوت بستان * شود به فصل بهاران چو قطره‌ريز سحاب\r\nشكفته باد چو گل روى دوستدارانت * ز جويبار بقا باغ هستىات شاداب \r\n* * *\r\n هر روز كآفتاب درافتد به روزنم * آيد كه نور گيرد از راى روشنم\r\nگر آسمان نيَم ز چه رو هر سحر ز اشك * پروين طلوع مىكند از طرف دامنم\r\nفيضم چو عام گردد باران رحمتم * كينم چو خاص خصم شود ، سنگ و آهنم\r\nآئينه‌اى است عالم و من طوطى و به من * تعليم داده‌اند كه گويم همين منم\r\nموساى عقل را چو برآرم ز نيل شرك * فرعون نفس را دهن از گِل بياكنم\r\nدر مجمعى كه درس معانى كنم بيان * آواز نفس ناطقه آيد كه الكنم\r\nهرگز مرا نديده كسى بر در كسى * يك جا نشسته بر در دل حلقه مىزنم \r\n\r\n\r\n","description":"","footnote":"\r\n( 1 ) . اصل : منع .\r\n( 2 ) . اصل : ويرانه‌هاى .\r\n( 3 ) . اصل : - و .\r\n","page_name":" 424 ","page_number":472},
  {"content":"\r\n\r\n ارواح چون نفوس به دريوزهء كمال * آن يك ز در درآيد و اين يك ز روزنم\r\nباشد چو صبح حامله از عطسه‌هاى نور * هر سقطه كز مشيمهء فكرت بيفكنم\r\nدزدد چو غنچه بوى گلش در مشام جان * آيد بهشت اگر به تماشاى گلشنم\r\nتير دبير را بنشانم به نىزنى * گاهى كه در قلمرو دانش قلم زنم\r\nآنجا كه حور جلوه‌فروش است ، زاهدم * و آنجا كه بت به جلوه درآيد ، برهمنم\r\nجايى كه حسن جلوه رازست ، زيورم * و آنجا كه عشق زمزمه‌ساز است ، شيونم\r\nهنگام خنده داغ نِه برق خاطفم * در وقت گريه باج‌خور ابر بهمنم\r\nروشن نهال ايمنم و چون درخت مصر * از چربى زبان به لسان است روغنم\r\nرويد نهال دانش و بر معرفت دهد * در هر زمين كه تخم معانى پراكنم\r\nبا قامت خميده به هرجا روم دهند * بالاى هر دو ديده چو ابرو نشيمنم\r\nچون گاو پا برون ننهند از خراس اگر * بر گردشان چو شير لعاب سخن تنم\r\nخاموش اى شعيب كه در جمع فاضلان * اين بس بود مرا كه نخوانند كودنم\r\nور فخر بر زمانه كنم هم سزد كه هست * طوق ولاى آل على زيب گردنم \r\n* * *\r\n چنان ز تابش خور گرم شد هوا ديگر * كه از حرارت آن مرغ را بسوزد پر\r\nبه جاى آب ز فوّاره شعله مىخيزد * ز بس كه كرده در آب اين هواى گرم اثر\r\nشراره نيست كه از شعله دم به دم ريزد * عرق‌فشان شده از تابش هوا آذر\r\nبر آب اگر وزد اين باد گرم نبود دور * كه ريگ تافته گردد مثابهء اخگر\r\nدرين زمان كه ز فرط حرارت است هوا * هزار بار ز نار جحيم سوزانتر\r\nرهين منّت ابليس گشته‌اند اشرار * كه رهنمون شده آن قوم را به سوى سقر\r\nسحاب قطره‌فشان گر شود در اين حالت * هزار داغ نهد ژاله بر دل اخگر\r\nبه كان نه لعل نهان گشته كز تف خورشيد * گريخت آتش و شد مختفى به جوف حجر\r\nنظر به جانب خورشيد هركه بگشايد * چو پنبه ز آتش درگيردش بياض بصر\r\nحرارت تف خور كآتشى به عالم زد * رطوبت آنقدر از طبع آب برد بدر \r\n\r\n","description":"","footnote":"","page_name":" 425 ","page_number":473},
  {"content":"\r\n\r\n كه گر لباس ز كاغذ كنند غواصان * به گاه غوطه نگردد لباس ايشان تر\r\nعجب نباشد اگر بعد از اين ز تاب هوا * قدم برون ننهد دود عود از مجمر\r\nهواست گرم به حدى كه كرده از تف مهر * حرارت آنقدر اندر مزاج آب اثر\r\nكه ماهى ار چو سمندر كند در آتش جا * نيابد از تف آتش به هيچ‌گونه ضرر\r\nزمانه يافته سوزنده دوزخى گويى * پى عقوبت اعداى صدر دين‌پرور\r\nزمين وقار سپهر اقتدار كوه شكوه * جهان‌پناه فلك دستگاه مهر اثر\r\nامين بارگه كبريا سمىّ رسول * خلاصهء دو جهان فخر آل پيغمبر\r\nيگانه‌اى كه اگر نيم شب اراده كند * برآورد شه خاور ز چاه مغرب سر\r\nبلند مرتبه‌اى كز سران هفت اقليم * ربوده گوى بزرگى به صولجان هنر\r\nبه ياد جودش اگر ابر قطره بار شود * به جاى ژاله فشاند به روى خاك گهر\r\nزهى رسيده به جايى بلندى قدرت * كه از هرآنچه تصوّر كنى بود برتر\r\nجهانيان را بر خوان جود توست صلا * كف تو ضامن ارزاق خلق گشته مگر\r\nاگر به صورت ديوار التفات كنى * سزد كه صورت يابد خواصّ نطق و بصر\r\nبه زير زين زراندود توست تيزتكى * كه گاه پويه دود در ركاب او صرصر\r\nچو اشك ، گرم عنان و چو آه ، بالا دو * چو شوق ، دير سكون و چو وصل ، زودگذر\r\nعنانش گر بگذارى كه بررود به فلك * رسد به چرخ نهم پيشتر ز پيك نظر\r\nسبك تكى كه خلل نفكند اگر به مثل * به بام قصر حباب افتدش مجال گذر\r\nبه گاه پويه فتد سايه‌اش اگر بر كوه * سزد كه كوه گرانسنگ را برآيد پر\r\nمگر طبيعت ايّام دارد اين توسن * كه چون گذشت كسى در نيابدش ديگر\r\nسپهر قدرا دريادلا خداوندا * به داد من برس امروز چون تويى داور\r\nزمانه داغ جفايى نهاده بر جانم * كه جز به مرهم لطفت نمىشود بهتر\r\nفكند دور ز يار و ديار خويشتنم * فلك كه باد چو من مبتلاى رنج سفر\r\nمرا به شهد طرب نيست دسترس ز آن رو * مدام همچو مگس دست مىزنم بر سر\r\nسزد كه خاك ندامت به سر كنم همه عمر * كه غير باد به دستم نمانده چيز دگر \r\n\r\n","description":"","footnote":"","page_name":" 426 ","page_number":474},
  {"content":"\r\n\r\n كنون سزد كه نهم پاى فخر بر سر چرخ * كه دست داده مرا خاكبوسى اين در\r\nشعيب وقت دعا شد زبان شكوه ببند * كه بعد از اين سخنى نيست از دعا خوشتر\r\nهميشه تا كه بود بر خلاف فصل شتا * تموز پرتب‌وتاب و بهار تازه و تر\r\nبهار عمر عزيز تو را خزان مرساد * نهال عيش تو سرسبز باد تا محشر \r\n* * *\r\n مژدهء عيش داد باد بهار * ساقيا خيز و جام باده بيار\r\nباده‌اى ريز در قدح كه بود * مشكبو ، لعل‌رنگ و نوشگوار\r\nتا مگر يك زمان برآسايم * از غم روزگار بىپرگار\r\nخوش بود جام بادهء گلرنگ * از كف ساقيان لاله‌عِذار\r\nكى سزد كى ، در اين‌چنين فصلى * كه كشد مىپرست رنج خمار\r\nدور نبود كز اعتدال هوا * آيدش جان رفته ديگر بار\r\nپا مكش از كنار آب روان * دامن سرو بن ز كف مگذار\r\nهر تنى را كه رفته باشد جان * يابد ار جا به ساحت گلزار\r\nهست امروز اعتدال هوا * آنقدرها ملايمت ناچار\r\nكه به چشم ار فرورود به مثل * نرساند به مردمك آزار\r\nباد را هست آنقدر تأثير * ز اعتدال هوا و فيض بهار\r\nكه اگر بگذرد به خار بُنى * همچو گلبن همه گل آرد بار\r\nشد رطوبت‌فزا هوا ز آن‌سان * كه در اين فصل اگر فروزى نار\r\nدود چون ابر قطره‌بار شود * كند البتّه كار قطره شرار\r\nپاى قمرى گرفته رنگ حنا * بس كه بر برگ لاله كرده گذار\r\nجاى آن است كاندرين موسم * كنى از توبه كردن استغفار\r\nابر بر باغ و راغ بىمنّت * مىكند دم به دم گهر ايثار\r\nگويى آموخته‌ست رسم سخا * ابر از دست سرور اخيار\r\nبهر آسايش دل غمگين * دوش كردم دمى به باغ گذار \r\n\r\n","description":"","footnote":"","page_name":" 427 ","page_number":475},
  {"content":"\r\n\r\n اين غزل را به ياد روى گلى * از سر درد مىسرود هزار\r\nكاى من و همچو من هزار هزار * باد قربان تو را دمى صد بار\r\nصبر من چون وفا و مهر تو كم * جور تو همچو شوق من بسيار\r\nدل من چون تو با محبّت و مهر * سخنت ناآشنا به صبر و قرار\r\nاز چليپاى زلف سركش تو * بسته‌ام بر ميان جان زنّار\r\nكرد بر من حرام ز اوّل روز * خجلت عشق لذّت ديدار\r\nباد بر من حرام لذّت عشق * گر كنم آرزوى بوس و كنار\r\nاز بس آزار بر دل و جانم * كردى از عاشقى مرا بيزار\r\nاز ره عشق تو كشيدم پا * من و زين پس مديح فخر كبار\r\nآن‌كه گر با جهان به خشم شود * بازدارد زمانه را ز مدار\r\nو آن‌كه شهباز همّت عاليش * نكند جز هماى چرخ شكار\r\nدست عدلش كه پاى فتنه شكست * بر در ظلم زد چنان مسمار\r\nكه در اين مرغزار پرتشويش * گرگ چون سگ شده به چوپان يار\r\nكبك در عهد او به خون عقاب * سرخ كرده‌ست چنگل و منقار\r\nتويى آن كاو روا شود ز درت * حاجت خلق از صغار و كبار\r\nبر سپهر از حقيقت « 1 » هاله * كردم از پير عقل استفسار\r\nگفت مىخواست تا مگر كه دهد * ماه با او علو خويش قرار\r\nدست قدرت « 2 » چنان زدش « 3 » بر سر * كه به حلقش فتاد از آن دستار\r\nتيغ الماس گون تو را در كف * چون به خون سرخ شد گه پيكار\r\nهست مانند شاخ مرجانى * كه سر آرد برون ز دريابار\r\nاى خوشا آن سمند صرصر تك * كه بود همچو آب خوش‌رفتار\r\nبه مثل گر مصوّران بر كوه * مثل او صورتى كنند نگار \r\n\r\n\r\n","description":"","footnote":"\r\n( 1 ) . اصل : لاله .\r\n( 2 ) . اصل : قدرش .\r\n( 3 ) . اصل : روش .\r\n","page_name":" 428 ","page_number":476},
  {"content":"\r\n\r\n كوه را در تزلزل اندازد * حلمت ار ننهدش به پاى مهار « 1 »\r\nشد زمان دعا زبان دركش * هان شعيب از فسانه دست بدار\r\nتا فزايد طراوت بستان * فصل نوروز از نسيم بهار\r\nروز عمرت به خرّمى و خوشى * باد نوروز تا به روز شمار \r\n* * *\r\n شد هوا باز چنان سرد كه در آب روان * ماهى از رشك سمندر شده بر خود بىجان\r\nبه مثل ماهى بيچاره زبان گر مىداشت * صد ره از سردى آب آمده بودى به فغان\r\nكثرت برف به حدّىست كه از بىقوتى * كبك در كوه خورد حسرت مرغ بريان\r\nسوى آتش بود از بس كه خلايق را ميل * بيم آن است كه گيرند ره و رسم مغان\r\nخلق را هست مگر معجزهء ابراهيم * ورنه بهر چه بر ايشان شده آتش ، ريحان\r\nكوه را تا كه ز سرما نرسد آسيبى * كه شب و روز به سر مىبرد اندر باران\r\nقاقم برف فكنده‌ست به بر بهر همين * نمد ابر گرفته‌ست بدوش از پى آن\r\nشد هوا سرد به حدّى كه ز آسيب هوا * سر برون ناورد از روزنهء خانه دخان\r\nابر را طبع به سردىست همانا مايل * كه شب و روز روان مىرود « 2 » آبش ز دهان\r\nپير گردون كه ز سرما تن او گشته كبود * شب گرفت آتش خورشيد به زير دامان\r\nاز تف آن همه اعضاش پر از آبله شد * از ستاره مگر اينك به تنش مانده نشان\r\nدور نبود كه فروميرد از آسيب هوا * هر شرارى كه بود در دل احجار نهان\r\nبيم آن است ز بس رغبت مردم سوى نار * كه معذّب نشوند از تف دوزخ ابدان\r\nبهر تعذيب مگر دوزخ ديگر ايزد * آرد از كتم عدم جانب ملك امكان\r\nجاى آن است كه امروز به وصل آتش * نكنند اهل هوس آرزوى روى بتان\r\nگوهرى چند گرانمايه ز درج فكرت * بازآورده‌ام از بهر نثار سلطان\r\nاى ربوده مه رخسار تو گوى « 3 » از ميدان * گوى خورشيد سر زلف تو را در چوگان\r\nخم ابروى تو منشور بلا را طغرا * حرف بيداد تو فهرست ستم را عنوان \r\n\r\n\r\n","description":"","footnote":"\r\n( 1 ) . اصل : جدار .\r\n( 2 ) . اصل : مىرودش .\r\n( 3 ) . اصل : گو .\r\n","page_name":" 429 ","page_number":477},
  {"content":"\r\n\r\n نرگس فتنه‌گرت تيغ بلا را جوهر * غمزهء كينه‌ورت تير اجل را پيكان\r\nديده مشتاق به تير تو ، چو عاشق به وصال * سينه آسوده ز زخم تو چو درد از درمان\r\nدل غم‌پرور من نخل محبّت را بر * گريهء حسرت من مزرع غم را باران\r\nدل كه در قيد تو باشد چه كند ميل چمن * باغ بر مرغ گرفتار نمايد زندان\r\nچون كنم از تو شكايت به كسى از غيرت * آورم گَر به زبان نام تو ، دزدم ز زبان\r\nگر خضر لذّت تيغ ستمت دريابد * نكند آرزوى زندگى جاويدان\r\nحسرتى كز تو مرا گشته گره در دل تنگ * تنگدل گردى اگر آورم آن را به زبان\r\nآه از آن نرگس پرفتنه كه هنگام فريب * به نگاهى شكند در دل آزرده فغان\r\nناله چون عدل جهاندار جهان بگرفتى * حيرت ار مهر خموشى بنهادى به دهان\r\nآن جهاندار جهانگير كه با همّت او * سخن از رفعت گردون معلّا نتوان\r\nخان و خانزادهء آفاق محمد صالح * آنكه بحر كف او خنده زند بر عمان\r\nبگسلد سلسلهء روز و شب از يكديگر * تيغ كين گر ز سر خشم كشد بر دوران\r\nاى به جودت امل گرسنه چشم از سر ذوق * همچو عاشق به وصال از پس هجران نازان\r\nگر فتد صاعقهء قهر تو بر ابر بهار * در چمن جاى گل اخگر بدماند باران\r\nبرگ‌ريز از اثرش روى زمين زر گردد * گر ز تو فيض نظر كسب كند باد خزان\r\nتا گه بذل تو را كار نگردد مشكل * زر بىسكّه از اين پس ندهد زرگرِ كان\r\nگر زبان ياد كند ز آتش قهرت به مثل * ژاله‌سان از اثر آن بگدازد دندان\r\nدور نبود كه به خون بقم آلايد خاك * گر گشايد سر تيغ تو بقم را شريان\r\nخوشه از خاك دمد بر صفت شعلهء نار * گر به ياد غضبت تخم فشاند دهقان\r\nمعصيت لطف تو را گر به شفاعت طلبد * مغفرت نيز گريزد به پناه عصيان\r\nقطره‌اى را ز گرانى نكند حمل ، زمين * ابر بر ياد وقارت شود ار قطره‌فشان\r\nگر شود بهره‌ور از سرعت عزم تو زمين * تا ابد گردد چون زورق گردون گردان\r\nهر نهالى كه ز سرچشمهء عهدت خورد آب * ارّه را تيز « 1 » نگردد پى قطعش دندان \r\n\r\n\r\n","description":"","footnote":"\r\n( 1 ) . اصل : نيز .\r\n","page_name":" 430 ","page_number":478},
  {"content":"\r\n\r\n همّتت ساخت ز بس خوار ، طلب را در دهر * تن بيجان‌شده تنگ آيدش از خواهش جان\r\nيخ در آتش سزد ار جاى كند چون اخگر * به مثل حفظ تو اندازد اگر سايه به آن\r\nدر تن طفل كند كار لعاب افعى * به خلاف تو اگر شير كشد از پستان\r\nگر وقار تو نهد رسم سكون را بنياد * سزد ار صبر كند در دل عشّاق مكان\r\nداورا دادگرا سرور گردون حشما * گوش كن يك دو سه حرفى ز من بىسامان\r\nمدّتى شد كه من خسته بىبرگ و نوا * شده‌ام بستهء زنجير بلا در كاشان\r\nروز عيشم كه زدى طعنه بر ايّام شباب * شد كنون رشك فزايندهء شام هجران\r\nمركز دايرهء محنتم و طرفه كه چرخ * ساخت بر صورت پرگار مرا سرگردان\r\nنكشم هيچ در اين ميكده جز ساغر غم * نخورم هيچ بر اين مائده الّا غم جان\r\nكامبخشا مدد از لطف تو مىخواهم و بس * من بيدل مگر آزاد شوم زين زندان\r\nماجراى تو شعيب ار چه دراز است ، دراز * به دعا ختم كن اين قصّه و افسانه مخوان\r\nتا بود ميل غريبان پريشان به وطن * تا دهد محنت غربت خبر از فرقت جان\r\nجان خصمت كه بود باديه‌پيماى بلا * باد در وادى غم تا به ابد سرگردان \r\n* * *\r\n تمام نرگس بينا برويد از خاكش * درين بهار به خاك ار كنند اعمى را \r\n\r\nدر نعت گفته\r\n نَبُرد دست به سوى نى ، قلم هرگز * از آنكه يافت يكى در رقم نى و نى را \r\n* * *\r\n اگرنه لطف تو دادى نجاتش از طوفان * زمانه كردى تابوتِ نوح كشتى را « 1 » \r\n* * *\r\n به خواريى كه حسود تو مرد بهر سؤال * به گور درنروندش فرشتگان از ننگ\r\nعدو ز تير تو كى جان برد كه در طلبش * به پاى كرده ز پولاد كفش تير خدنگ \r\n* * *\r\n\r\n\r\n","description":"","footnote":"\r\n( 1 ) . كاتب در متن اين عبارت را آورده : در قافيهء اين بيت قصورى هست و زيدى در حاشيه آورده ، مصنّف غلط كرده .\r\n","page_name":" 431 ","page_number":479},
  {"content":"\r\n\r\n به ياد حفظ تو سازد حباب را فانوس * به سوى آب برد شمع اگر ز باد پناه \r\nو له فى الغزليّات\r\n گر مرا گلشن فردوس نشيمن گردد * بىتو از دود دلم تيره چو گلخن گردد\r\nبرق حسنى كه زبان مَلَك انگيزد دود * او كجا گرد من سوخته خرمن گردد\r\nبه همين شعلهء حسن ار به چمن بخرامى * هر نهالى شجر وادى ايمن گردد\r\nمنم آن كشتهء شمشير محبّت كه ز شوق * روح قدس آيد و بر گرد سر من گردد\r\nدور از آن روى نكو تلخ حياتى كه مراست * جاى آن است كه گرد سر مردن گردد \r\n* * *\r\n باز عشق آمد و دل را خبر از زارى داد * ديده را تا به ابد منصب بيدارى داد\r\nكاش صبرى دل بىتاب مرا مىآموخت * آن‌كه چندين به تو تعليم جفاكارى داد\r\nرشك غيرم ز كمند تو خلاصى بخشيد * آه كاين باده مرا نشئهء هشيارى داد\r\nشوق بسيار من و صبر كم و حسن وفا * دل بىرحم تو را خو به ستمكارى داد\r\nنكند آرزوى عمر ابد همچو شعيب * هركه جان در ره يارى و وفادارى داد \r\n* * *\r\n به بدگويى تو را آن كس كه با من سرگران دارد * مرا هم با تو از ناگفتنىها بدگمان دارد\r\nنشين اى شوق يك چندى پس زانوى نوميدى * كه رشك صبرِ فرهاد است و غيرت در ميان دارد\r\nبيا اى ناله وز تأثير دستى زن به دامانش * كه شوق بىتحمّل پاى بر بنياد جان دارد\r\nتغافل تا به كى ، بيگانگى هم غايتى دارد * سرت گردم هنوز اين عشق جاى امتحان دارد\r\nز رشكم تا كُشد گويد حديث صحبت خلوت * به اين هم راضىام كاين حرفها از من نهان دارد \r\n\r\n","description":"","footnote":"","page_name":" 432 ","page_number":480},
  {"content":"\r\n\r\n شعيب ار عاشقى از جور جانان شكوه كمتر كن * شكايت از جفا ، مهر و محبّت را زيان دارد \r\n* * *\r\n زليخا خود رساند مژدهء پيراهن يوسف * اگر در خاطر آرد انتظار پير كنعان را \r\n* * *\r\n هنوز با تو دلم را كمال الفت هست * هنوز با تو مرا غايت محبّت هست\r\nهنوز بند زبان هست حيرت ديدار * هنوز مانع عرض نياز ، دهشت هست\r\nهنوز دست وفا مىزند در يارى * اگرچه رشك ، همان بر سر كدورت هست\r\nهنوز شوق محبّت‌فزا به جاى خود است * هنوز در دل من صد هزار حسرت هست\r\nشعيب لاف ز وارستگى مزن كه هنوز * مقيّدى و تو را احتياج رخصت هست \r\n* * *\r\n پوشيده دار از بو الهوس آن روى آتشناك را * حيف است كآلايد كسى دامان حسن پاك را\r\nبر خاك چون افتم طپان از زخم تيغ غمزه‌اش * رشك آورد در اضطراب آسودگان خاك را\r\nچيزى نماند از هستىام تا عشق زد آتش به جان * دوزخ گدازد كى كجا مشتى خس و خاشاك را\r\nديگر شعيب از عاشقى گر نيست دردى در دلت * باز از كجا آورده‌اى اين ديدهء نمناك را \r\n* * *\r\n در سينه خيال رخ منظور نگنجد * در دوزخ جاويد بلى حور نگنجد\r\nفرياد كه در جان من افروخته حسنت * آن شعله كه در حوصلهء طور نگنجد\r\nدر بزم محبّت همه بر خاك فشانند * آن باده كه در ساغر منصور نگنجد\r\nبر چاك جگر ريزهء الماس فشانيم * در زخم چنين ، مرهم كافور نگنجد \r\n* * *\r\n\r\n","description":"","footnote":"","page_name":" 433 ","page_number":481},
  {"content":"\r\n\r\n ما بلبل عشقيم و گلستان قفس ماست * محمل‌كش درديم و ملامت جرس ماست\r\nماهىست كه برتافته سرپنجهء خورشيد * آن چهره كه سيلىزن روى هوس ماست\r\nترسم كه ز خاكستر دل دود برآرد * اين شعلهء سوزان كه هم‌آغوش خس ماست \r\n* * *\r\n به هزار حيله دل جا چو به بزم يار گيرد * نگذارد اضطرابش كه دمى قرار گيرد\r\nتو چنان خلاف عهدى كه به وعدهء تو عاشق * رود و به نااميدى ره انتظار گيرد\r\nتو به كام دل جفا كن كه مراست آن تحمّل * كه ز صبر بىحد من دل روزگار گيرد \r\n* * *\r\n تا نبرند بوى تو گر بتوانم از فسون * بر دل خلق تا ابد سرد كنم نسيم را \r\n* * *\r\n نگسلد در سينه‌ها تار نفس از تيغ مرگ * گر شود پيوند با او رشتهء پيمان ما\r\nبا همه آلودگى عطر گريبانش كنند * بر ملايك گر نشيند گردى از دامان ما \r\n* * *\r\n شوق گرسنه چشم اگر در پىاش اين‌چنين دود * زود ز استخوان من سير كند هماى را \r\n* * *\r\n با خيالش چون برآرم آه گرم از دل ، ببين * چون شرر همراه او خورشيد خون‌آلوده را \r\n* * *\r\n\r\n","description":"","footnote":"","page_name":" 434 ","page_number":482},
  {"content":"\r\n\r\n چنان مكن كه دل مردم از تو خسته شود * بر آن مباش كه اين شيشه‌ها « 1 » شكسته شود\r\nهميشه ديدهء شب‌زنده‌دار من باز است * گمان مدار كه اين در به مرگ بسته شود \r\n* * *\r\n كيم كآتش‌فروز عشق آتش در من اندازد * كه عشق از پرتوى آتش به نار ايمن اندازد\r\nخوشا طفلى كه خرّمتر شود چون بيشتر سوزم * به بازى بازىام چون آتشى در خرمن اندازد\r\nازين گلشن مرا اى باغبان خرّم به بويى كن * مبادا برق آهم آتشت در گلشن اندازد\r\nچه درد است اينكه چون بُنياد ناليدن كند شبها * جهانى را شعيب از ناله‌اى در شيون اندازد \r\n* * *\r\n دى صبحدم كه نالهء مخمور شد بلند * اوّل فغان زاهد مستور شد بلند\r\nغير از شرار آه جهانسوز ما نبود * آن شعله‌اى كه از شجر طور شد بلند \r\n* * *\r\n بسيار كس به راه محبّت نهاد پاى * ز آن عاشقان همين سر منصور شد بلند \r\n* * *\r\n رفتن به « 2 » بزم يار از آن نيست رغبتم * كز رشك غير از همه كس در خجالتم\r\nآن خشك لب گياه ضعيفم كه از ازل * پروردهء سموم بيابان محنتم \r\n\r\n\r\n","description":"","footnote":"\r\n( 1 ) . اصل : شيشها .\r\n( 2 ) . اصل : - به .\r\n","page_name":" 435 ","page_number":483},
  {"content":"\r\n\r\n شوقى كه سر به جيب ملامت كشيده بود * ديگر شده‌ست دست و گريبان طاقتم\r\nرشكم به قاتلى است كه با اين غلوى شوق * ز آمد شد خيال تو از خود ، به غيرتم\r\nغيرت بهانه‌جو و تو گرمْ اختلاط غير * زين پس عجب كه گرم شود با تو صحبتم\r\nنشتر زدى تو بر رگ و جانم ز درد دل * ديگر مزن شعيب نمك بر جراحتم \r\n* * *\r\n مزن به شمع دلم آستين بيزارى * كه دودمان وفا روشن از چراغ من است \r\n* * *\r\n در دل خيال او شب ديجور مىگذشت * شب تا به روز قافلهء نور مىگذشت \r\n* * *\r\n در دام فراق تو من آن صيد زبونم * كآلودن تيغ است زبان تو به خونم \r\n* * *\r\n به اندك التفاتى بر لبم نه مهر خاموشى * كه آهم مىكند امروز بر گردون هم‌آغوشى\r\nسرت گردم مپوش از من اگر درد دلى دارى * كه از لطف تنت پيداست رازى را كه مىپوشى \r\n* * *\r\n به مرهم آشنايى نيست زخم سينه‌ريشان را * نمك آسودگى بخشد جراحتهاى ايشان را\r\nزليخا خود رساند مژدهء پيراهن يوسف * اگر در خاطر آرد انتظار پير كنعان را\r\nهجوم بلبلان ديدم به گرد خويش دانستم * كه باهم الفتى مىبوده دلهاى پريشان را \r\n* * *\r\n اى كاش ناله كم به دل او اثر كند * تا نااميدىام غم دل بيشتر كند\r\nز آن پيشتر كه چشم گشايم به روى او * ذوق نظاره‌اش ز خودم بىخبر كند\r\nننهاده پاى در دل من خرّمى هنوز * غم مىرود كه درد و بلا را خبر كند\r\nاى دل ز صبر چارهء كارت نمىشود * با چاره‌گر بگوى كه فكر دگر كند\r\nبا غير گرم صحبت و بهر فريب من * سازد بهانه‌اى و به سويم نظر كند \r\n* * *\r\n\r\n","description":"","footnote":"","page_name":" 436 ","page_number":484},
  {"content":"\r\n\r\n جايم به بزم خويش به عمدا نمىدهد * از بيم طعن غير مرا جا نمىدهد\r\nامشب كه ناز نيست زبان بند مدّعا * دهشت مجال عرض تمنّا نمىدهد\r\nعشق است شعله‌اى كه فروغش دهد به دل * آن روشنى كه آتش موسى نمىدهد\r\nنازم غرور حسن كه از كبرياى ناز * يوسف ره نياز زليخا نمىدهد\r\nمحرومم از نظاره كه از بخت بد حجاب * نظّاره را مجال تماشا نمىدهد\r\nدلهاى ما كه خوار چو خاك است پيش او * آيا چرا به ما دل ما را نمىدهد\r\nهجران جزاى عيش وصال است اى شعيب * گردون تو را عقوبت بىجا نمىدهد \r\n* * *\r\n نيست شبى كه نه فلك ، طى نكند دعاى من * تا كه مگر شبى شود ، كار به مدّعاى من \r\n* * *\r\n هست آنقدر اعجاز محبّت كه توانم * صد ساله به ياد تو در آتش بنشينم\r\nبا دوزخ اگر سوز فراق تو نباشد * حقّا كه در او تا به ابد خوش بنشينم \r\n* * *\r\n او خلاف وعده كرده‌ست و من از خجلت هلاك * مىكند خجلت كُشم گر وعدهء ديگر دهد \r\n* * *\r\n شعيب درد محبّت حلال باد تو را * كه از جفا ، ز وفا شوق بيشتر دارى \r\n* * *\r\n\r\n","description":"","footnote":"","page_name":" 437 ","page_number":485},
  {"content":"\r\n\r\n خوشا دلى كه تواند كشيد به ابد * جفا و جور به امّيد امتحان از تو \r\n* * *\r\n نازم بر آن اثر كه چو بر لب دعا گذشت * تير اجابت از هدف مدّعا گذشت \r\n* * *\r\n بايد وداع بال و پر خود كند نخست * مرغى كه بايدش ز سر بام ما گذشت\r\nكشتى به يك نگاه و ، به ذوق همان نگاه * روز جزا شهيد تو از خونبها گذشت\r\nيكباره دل نهاد به مردن مريض عشق * برخيز اى طبيب كه كار از دوا گذشت\r\nاز هرچه غير اوست چرا نگذرد شعيب * كافر براى خاطر بُت ، از خدا گذشت \r\n* * *\r\n به شادمانى عالم نمىدهم غم را * رُبايم از دم شمشير ، ذوق مرهم را\r\nبهار رفت و به كشت مراد نم نرسيد * مگر به سبزهء ما دشمنى است شبنم را\r\nسفال ميكده پر مى اگر به دست آريم * زنيم بر سر جمشيد ساغر جم را\r\nشعيب قصّه طوفان نوح شسته شود * اگر دهيم ره گريه چشم پر نم را \r\n* * *\r\n به غير از بوى ليلى نشنوى در تربت مجنون * ز روى امتحان هرچند بويى استخوانش را \r\n* * *\r\n در تماشاى خيالت دل درى از جان گشود * بر رخ ديگر نكورويان در دروازه بست\r\nرفت مجنون و به من بگذاشت صحراى جنون * ديد از خود بهترى زان رخت بر جمّازه بست\r\nدر گلستان معانى بلبل طبع شعيب * . . . . . مرغان بلندآوازه بست \r\n\r\n","description":"","footnote":"","page_name":" 438 ","page_number":486},
  {"content":"\r\n\r\n نرگس مردم فريب او به يك جام عتاب * يك جهان مخمور حرمان را به لب خميازه بست\r\nهاله مشكين به گرد مه ز خطّ بالا نشست * يا كتاب دلبرى را عنبرين شيرازه بست \r\n* * *\r\n شراب ناز ساقى در قدح مستانه مىريزد * چنان مستانه مىريزد ، كه از پيمانه مىريزد\r\nبه مرگ من نمىريزد سرشك از ديده اين بدخو * كه از بهر فريب مرغِ دلها دانه مىريزد\r\nنمىافتد شعيب از شمع مجلس پرتوى بر كس * ز بس بر گردِ او خاكستر پروانه مىريزد \r\n* * *\r\n غبار مشك چو بر برگ ياسمين افشاند * ز حسن بر رخ خورشيد آستين افشاند\r\nدلش ز سنگ اگر نيست بر چرا نخورد * كسى كه تخم محبّت در آن زمين افشاند \r\n* * *\r\n سيل اشكم كاش ويران سازد اين كاشانه را * جاى در ويرانه بهتر مردم ديوانه را\r\nسوختن در عاشقى ، شرط است اى مرغ چمن * سرمه كن در چشم خود خاكستر پروانه را\r\nهر زمان دل را ز بىصبرى به شوخى مىدهم * مرد مفلس مىكند مرهون به هركس خانه را\r\nبازمىآيد شعيب از كعبه در دير مغان * گر برهمن پاك از آتش كند بتخانه را \r\n* * *\r\n\r\n","description":"","footnote":"","page_name":" 439 ","page_number":487},
  {"content":"\r\n\r\n دلم تا ديد رويش بند شد در حلقهء مويش * چو مرغى كاو شب تاريك چشمش بر چراغ افتد \r\n* * *\r\n درون سينهء تنگ آه دوزخ تاب من پيچد * چو فانوسى كه دود شعله‌اش در پيرهن پيچد\r\nبه آن گل نامه نتوانم نوشتن باد را گويم * به دست آرد غبار مشك و در برگ سمن پيچد \r\n* * *\r\n نشست يار چو در خانه تيره شد روزم * صفاى روز نماند چو آفتاب نشست\r\nدلم به ساعد سيمين ربود آن بت مست * بتان به تحفه دلم مىبرند دست به دست \r\n* * *\r\n لبت ز خنده نمك بر جراحت جان ريخت * نمك ز تنگى جا از لب نمكدان ريخت\r\nزمانه دفتر اوصاف حسن يوسف را * ز شرم روى تو برد و به چاه كنعان ريخت \r\n* * *\r\n ز گريه‌ام جگر داغدار تازه شود * چو لاله‌زار كز ابر بهار تازه شود\r\nنه لاله است كه رويد ز تربت فرهاد * كه خون ناحق او هر بهار تازه شود \r\n* * *\r\n دل غم‌پرورم بر عشرت جاويد مىخندد * به نوميدى ز بس خو كرده بر اميد مىخندد\r\nنمىدانم صبا عطر كدامين پيرهن دارد * كه بويش در دماغ غنچه تا پيچيد مىخندد \r\n\r\n","description":"","footnote":"","page_name":" 440 ","page_number":488},
  {"content":"\r\n\r\n شعيب اين سربلندى بس كه در فتراك بىباكى * سر آغشته در خون تو بر خورشيد مىخندد \r\nو له فى الرباعيّات\r\n آزرده ز جور تو بغايت دل من * دارد ز تو شكوه بىنهايت دل من\r\nاز دست دعا چو برنيامد كارى * زد دست به دامن شكايت دل من \r\n* * *\r\n ما با غم عشق ترك لذّت كرديم * قطع نظر از حضور و راحت كرديم\r\nنوميد ز تأثير محبّت گشتيم * امّيد بريديم و فراغت كرديم \r\n* * *\r\n خوش آنكه چو طى كنم ره هجران را * بينم به مرادِ دل خود جانان را\r\nگريان گريان كنم تماشاى رخش * خندان خندان كنم فدايش جان را \r\n* * *\r\n اى آنكه ندارى خبر از محنت من * آن غم كه انيس بود در خلوت من\r\nنزديك به آن شده‌ست كز فرط ملال * او نيز دلش بگيرد از صحبت من \r\n* * *\r\n در بزم دلم كه تلخكامى كام است * خوى هوس كشته چو مى در جام است\r\nدر مذهب من غير محبّت كفر است * پيغمبر عشقم و شعيبم نام است \r\n* * *\r\n در باغ جمالت اى به لب شكّر ناب * غمگين نشوى كه نرگسى شد بىآب\r\nاز ساغر ناز هر دو مى مىخوردند * بيدار يكى ماند و يكى رفت به خواب \r\n* * *\r\n شاها فلكت به كام و دولت يار است * اقبال تو را كمينه خدمتكار است\r\nبستان ز جهان كام كه دولت امروز * در دست تو چون طلاى دست افشار است \r\n* * *\r\n\r\n","description":"","footnote":"","page_name":" 441 ","page_number":489},
  {"content":"\r\n\r\n شوخى كه شكست دل ما مىطلبد * دل دولت وصلش به دعا مىطلبد\r\nبا غير نشسته چشم تحسين دارد * كشته‌ست مرا و خونبها مىطلبد \r\n* * *\r\n بر طور طلب چو موسى از هوش مشو * وز بوى شراب بأس مدهوش مشو\r\nهرچند جواب آن تو را باشد نى * مىگو ارِنى شعيب و خاموش مشو \r\n* * *\r\n كفر است اگر دوستى هر يارى * يا زنّار است زلف هر دلدارى\r\nايمان قربان آن‌چنان كفرى باد * تسبيح فداى اين‌چنين زنّارى \r\n\r\n[ 24 . 
  ] مولانا وحشتى\r\nخواجه حسين نام دارد و اصل وى از ولايت كاشان من قرية الرّجال جوشقان انگور است .\r\nو اكثر اوقات از خمخانهء عرفان و شرابخانهء محبّت محبوبان مست و مخمور ، شير بيشهء فصاحت‌پرورى و كوه شكوه وادى بلاغت‌گسترى است ، شاعرى بلند طبيعت و صوفيى وسيع مشرب است ، ابكار افكارش به لباس معانى تازه آراسته ، و عروس حجله خانهء خاطرش به زيور مبالغه و اغراق بىاندازه پيراسته ، در طريق نظم غزل تتبّع مولانا عرفى و غيرتى شيرازى مىكند و به طرز ايشان اشعار شورانگيز از بحر خاطر به ساحل ظهور مىرساند ، و نيز در روش عاشقى و مريدى ، سالك مرتاض صادق دم صوفى نهاد است كه در شيوهء تجرّد و تفريد مقامى مكين و محلّى خاص دارد ، و در خدمت درويشان و صوفيان ، رسوخ اعتقاد و ثبات قدم مىنمايد . در اوايل حال و ايّام وقوف ، از غايت تعلّق به عشق و عاشقى و نهايت ميل به شعر و شاعرى ، به منادمت و مصاحبت ميرزا ابو تراب مشغول مىبود و از صحبت كثير الفيض آن مهر سپهر محبت ، به فوايد كلى رسيده به مضمون اين كلام تكلّم مىنمود . لشيخ ابو سعيد :\r\nرباعيّه\r\n از چهرهء عاشقانه‌ام زر بارد * وز چشم ترم هميشه آذر بارد \r\n\r\n","description":"","footnote":"","page_name":" 442 ","page_number":490},
  {"content":"\r\n\r\n در آتش عشق تو چنان بنشستم * كز ابر محبّتم سمندر بارد \r\nلحكيم اسدى :\r\n روزى كه حساب كشتن من طلبند * اوّل ز لب تو عذر شيون طلبند\r\nآن را كه تو كشته‌اى حياتى بخشند * و آن را كه نكشته‌اى ، به كشتن طلبند \r\nبا وجود آنكه علم فلاحت و زراعت نيكو مىدانست و اوقاتش از آن ممرّ به بهترين وجهى مىگذشت ، به سبب تعلّق به طرف عزيز عشق و توجّه به جانب شريف شاعرى ، اصلا در آن كار دخل نكرد و كلى ملكى كه به او ميراث رسيده بود ، به برادران و قرابتان واگذاشته پيرامون آن شغل نگرديد ، و الحال زياده از بيست سال است كه اوقات صرف عاشقى و شاعرى مىكند و شعر غزل چنانچه شايد و بايد مىگويد . لاجرم در اين اوقات از بسيارى موزونان و شاعران زمان خصوصا شاعرپيشه‌گان تازهء كاشان در پيش است ، و به زيادتى ابيات بلند و غزليات دلپسند از اقران و اماثل خود بيش ، چنان كه نتايج كلام دلنشينش كه در اين خلاصه مسطور است دالّ است بر اين معنى ، و منظومات عاشقانهء رنگينش كه بر زبان عاشقان و معشوقان جارى و مذكور است بيّنه‌اى است بر اين دعوى . « 1 »\r\nانتخاب غزليّاته\r\n تهى مدان ز هواى جنون سر ما را * كه دست عشق در او ريخت مغز سودا را\r\nبه ابر آنقدر از آب چشم خود دادم * كه قطره قطره ادا كرد وام دريا را \r\n* * *\r\n فشاند از عرق هرگاه زلف عنبرافشان را * برون آرد ز ظلمت چشمه‌هاى آب حيوان را \r\n\r\n\r\n","description":"","footnote":"\r\n( 1 ) . در عرفات ، ص 791 دربارهء وحشتى آمده است : « اگرچه از لباس فضل و كمال معرّا بود و تتبّع اشعار هم كمتر كرده بود ، امّا فطرت بلند و طبعى ارجمند داشت . خود را شاگرد غيرتى شيرازى مىدانست ، به طرف كلكنده آمده در شهور هزار و دوازده درگذشت . مدّتها در صحبت تراب بيگ فرقتى گرفتار بود » . براى تحقيقات بيشتر ر . ك : تاريخ ادبيات در ايران ، ج 5 ، ص 869 ؛ نتايج الافكار ، ص 672 و صبح گلشن ، ص 588 . ديوان وحشتى ، انتشارات خاطرات قلم ، مقدمه و تصحيح ، افشين عاطفى ، كاشان ، 1381 .\r\n","page_name":" 443 ","page_number":491},
  {"content":"\r\n\r\n دلم چون عاصيى كز آتش دوزخ برون آيد * به روز وصل دارد بر جبين صد داغ هجران را\r\nندارد آسمان هم درخور امّيد من كامى * از آن هرگز نديدم بر مراد خويش دوران را\r\nبتى دارم كه گر در آب افتد عكس رخسارش * ز آتش روى برتابد دل آتش‌پرستان را \r\n* * *\r\n صد ظلمات گم شود در شب تار هجر او * چرخ مگر ز بخت من بافته اين گليم را \r\n* * *\r\n بس كه در سجدهء بت ، صدق برهمن ديدم * شد به بتخانه بدل مسجد آدينهء ما \r\n* * *\r\n دستور گريه دادم ، چشم گهرفشان را * وز دُر اشك بردم ، ناموس بحر و كان را\r\nز آسيب بوسه ديدم بر پاى او نشانى * يا رب دگر كه بوسد آن خاك آستان را \r\n* * *\r\n سالها ديدهء من اشك جهان‌پيما داشت * ابر غم چشم مرا در عوض دريا داشت\r\nآتش هجر تو امروز به جانم افكند * آنقدر سوز كه دوزخ ز پى فردا داشت\r\nدر ازل چشم محبّت به تو روشن گرديد * عشق را حسن تو اوّل به سر غوغا داشت\r\nتا نگرديد ستون ، آه جگرسوختگان * آسمان را نتوانست كسى برپا داشت \r\n* * *\r\n چو گرد بىخبر از خويش دامنت گيرم * اگر تو را به سر خاك من گذر باشد\r\nچنان گريستم از غم كه روز حشر هنوز * ز خون ديدهء من آفتاب تر باشد \r\n* * *\r\n چو عارض تو فروزنده از شراب شود * هزار مرتبه آتش ز شرم آب شود\r\nخيال روى تو سوزى فكنده در جانم * كه گر تصوّر دريا كنم سراب شود \r\n* * *\r\n\r\n","description":"","footnote":"","page_name":" 444 ","page_number":492},
  {"content":"\r\n\r\n دوزخ طبيعتم ، نفسم آتشين بود * سوزد ، گر آفتاب به من همنشين بود\r\nاز برق آه ، شمع فلك را نگون كنم * گر سايهء تو با تو دمى همنشين بود \r\n* * *\r\n هر گوهر اشكى كه مرا از نظر افتاد * در پاى تو غلتيد و چو من بىخبر افتاد\r\nلبريز بود تا ابد از نور چو خورشيد * هر ديده كه در خواب بر آن سيمبر افتاد\r\nجان پيشتر از وعده به تن آمد و گويى * او را به غلط بر سر خاكم گذر افتاد\r\nآتشكدهء عشق بود عالم و افلاك * خاكستر دلهاست كه بر يكدگر افتاد\r\nپاشيد ز هم طور دل از برق تجلّى * گويى ز خيال رخ او پرده برافتاد \r\n* * *\r\n از بس كه گشتم وحشتى آماجگاه تير او * هر لحظه‌ام صد استخوان از چاك پيراهن فتد \r\n* * *\r\n هزار شعله مرا بىتو در جگر گيرد * كسى چگونه تواند دل از تو برگيرد\r\nبه يار همرهم امّا دل از پريشانى * هزار مرتبه هر گام ازو خبر گيرد \r\n* * *\r\n چو اخگر زندگانى كرده‌ام بسيار در آتش * شرار شعله‌هاى شوق را سوز دگر باشد\r\nكسى كاو در بُن هر مو ندارد نيش مژگانى * هزارش داغ حسرت روز محشر بر جگر باشد \r\n* * *\r\n زليخا گرچه در خلوت هم‌آغوش است با يوسف * همان چشم دل از حيرت به راه كاروان دارد\r\nدر آن كو ، سالها پامال هر بىدرد بايد شد * كسى كاو شوق پابوسش چو خاك آستان دارد \r\n* * *\r\n\r\n","description":"","footnote":"","page_name":" 445 ","page_number":493},
  {"content":"\r\n\r\n روزى كه شد به باد تن ناتوان من * چندين هزار تير بلا در كمان بماند \r\n* * *\r\n آنچنان گشته‌ام از ضعف كه مىافشانم * خاك كوى تو به امداد صبا بر سر خويش \r\n* * *\r\n خويش را در پرده مهر از شرم رخسارى كشيد * باد پندارى نقاب از چهرهء يارى كشيد\r\nنغمه‌سنج باغ ، بلبل نيست مرغ روح ماست * كاو به يادت هر سحر خود را به گلزارى كشيد\r\nاز پى آزادى مرغان بستان طعنه‌اىست * هر صفيرى كز قفس مرغ گرفتارى كشيد\r\nپيش آهم آسمان خود چيست گويى روزگار * در جوار شعله‌اى از خار ديوارى كشيد \r\n* * *\r\n غم نمىگردد به گِردِ كلبهء احزان ما * ننگ دارد خار صحراى غم از دامان ما\r\nبس كه آتش زد گل داغ دل ما در نسيم * راه مىگرداند اكنون باد از بستان ما \r\n* * *\r\n بس كه گرم آمد سرشك از ديدهء بيدار ما * مىجهد چون برق از مژگان آتشبار ما\r\nشعلهء غم تا كى از باغ دل ما سركشد * چند بر آتش سُرايد بلبل گلزار ما\r\nگر شود غمخانهء ما روشن از نور رخت * راه بر خورشيد گيرد سايهء ديوار ما \r\n* * *\r\n دل از ديوانگى آخر چنان گم شد كه مجنون هم * نيابد در بيابان بلا ديوانهء ما را \r\n* * *\r\n بر سر كوى تو شبها گذرانديم به عيش * كآسمان پوشش ما بود و زمين بستر ما \r\n\r\n","description":"","footnote":"","page_name":" 446 ","page_number":494},
  {"content":"\r\n\r\n ز آتش حسرت ما سوختگان درگيرد * پا نهد دوزخ اگر بر سر خاكستر ما \r\n* * *\r\n ز جان پاك افكنديم فرش آستانش را * كه تا پهلو نباشد بر زمين شبها سگانش را\r\nمرا در عالمى افكند عشق او كه هر ساعت * كند زيروزبر هجران زمين و آسمانش را\r\nنهاد از درد بلبل آنقدر بر خار و خس پهلو * كه گلبن ساخت بر هر شاخ از گل آشيانش را \r\n* * *\r\n به صد خوارى كشد هرسو سگش جسم فگارم را * كجا شد غير تا اكنون ببيند اعتبارم را\r\nپس از مردن به خاك از هجر چندان بار غم بندم * كه نفخ صور نتواند برانگيزد غبارم را \r\n* * *\r\n هرگه آراستى از غمزه صف مژگان را * آسمان بهر نثار از عدم آرد جان را\r\nدر دل شاخ گل از شرم رخت گشت گلاب * آتش روى تو برد آب رخ بستان را\r\nدهن زخم تو از رشتهء جان مىدوزم * كه نيارد به زبان زمزمهء درمان را \r\n* * *\r\n چنان آهوى چشم او دل از كف برده آهو را * كه مىگردد به گرد سر سگان آن سگ « 1 » كو را\r\nفكند از عارض پرنور زلف خويش در آتش * بلى در كيش اهل كفر مىسوزند هندو را \r\n* * *\r\n تا به كى خندد شب هجران به روز بخت من * واژگون تا چند بينم روزگار خويش را\r\nگر سرشك آتشين ريزد دل من دور نيست * شعله نتواند نگهدارد شرار خويش را\r\nآب دريا بار تلخ و شور شد تا وحشتى * وقف دريا كرد چشم اشكبار خويش را \r\n* * *\r\n عاشق كجا و خواب كجا ، داغم از اجل * كاو آشنا به ديدهء من كرد خواب را \r\n* * *\r\n\r\n\r\n","description":"","footnote":"\r\n( 1 ) . ديوان شاعر : سر .\r\n","page_name":" 447 ","page_number":495},
  {"content":"\r\n\r\n صد سال اگر در آتش غم‌سوزىاش رواست * هر دل كه آرزوى وصال تو كرده است \r\n* * *\r\n اگر تا حشر گريم آتش عشق تو نگذارد * كه مژگان شرربارم ز آب ديده نم گيرد\r\nز بيم آه جانسوزم نهان شد دوزخ جاويد * عجب نبود گر از سوز دلم راه عدم گيرد\r\nستم آخر چنان بنياد هستى كند در عهدت * كه مرگ از بيم جان هر لحظه دامان ستم گيرد \r\n* * *\r\n امشب هزار مرتبه از سوز عشق تو * چون آفتاب شعلهء آهم جهان گرفت\r\nاز بس كه سركش است سمند وصال تو * دست تصوّرش نتواند عنان گرفت \r\n* * *\r\n كسى چون جان برد از غمزه‌هاى او كه هر ساعت * اجل در خون از آن مژگان زهرآلود مىگردد \r\n* * *\r\n اگر عكس جمالت بر دل غم‌پرورم افتد * به جاى اشك خونين ، آتش از چشم ترم افتد\r\nچنان در آتشم بىاو كه دوزخ را به رشك آرد * به هر دريا كه بعد از سوختن خاكسترم افتد \r\n* * *\r\n ز محبّت تو چندان تَفِ دل به خاك بردم * كه فرشتهء عذابم به سر مزار نامد \r\n* * *\r\n مردم از خجلت آن سخت كمان كآتش دل * سوخت هر تير كه بر سينهء سوزانم زد \r\n* * *\r\n كى با همه افراختگى دوزخ جاويد * از عهدهء يك لحظه گناهم بدرآيد \r\n* * *\r\n\r\n","description":"","footnote":"","page_name":" 448 ","page_number":496},
  {"content":"\r\n\r\n تمام خون شود از چشم تر فروريزد * گرم به عهد تو هر دم دلى دگر بخشند\r\nخوشم كه دوزخ سوزان و سينهء گرمم * ز روى مهر به هم شعله و شرر بخشند \r\n* * *\r\n خار مژگانم چو گلبن غنچه مىآرد به بار * بس كه چشم خونفشانم بر گل رويت بماند \r\n* * *\r\n نرگس بيمار او را يك نظر ديدم به خواب * تا قيامت زندگى بر من به بيمارى گذشت \r\n* * *\r\n تا كى به ياد لعل تو در بزم آرزو * اين دل‌شكسته ، خون ز سفال جگر خورد\r\nچون شعله‌هاى آه به سوى تو سر دهم * سوزم چو بر گل تو نسيم سحر خورد \r\n* * *\r\n تا از نهال قامت او دور مانده‌ام * آتش‌فروز چون شجر طور مانده‌ام\r\nچون نور ديده در نظرم جلوه مىكند * با آنكه سالهاست ازو دور مانده‌ام \r\n* * *\r\n بىتيغ بيداد بتان ، يك جان ز تن « 1 » نايد برون * گر خود ز ديوان قضا صد بار فرمان دررسد \r\n* * *\r\n بار دلم گران شده چندانكه گاه‌گاه * بر دوش آرزو غم دل بار مىكنم \r\n* * *\r\n به دردى مردم از عشقت كه چون از خاك برخيزم * هنوز از كلبهء ماتم فغان من برون آيد \r\n* * *\r\n هر ديده كه در ساغر او خون جگر نيست * از نشئهء « 2 » ديدار تواش هيچ خبر نيست\r\nنشكفته بماند گل او تا به قيامت * باغى كه در او باد صبا ، آه سحر نيست\r\nدر هجر بسى كشتى امّيد شكستيم * چون موج از اين بحر مرا راه بدر نيست \r\n* * *\r\n\r\n\r\n","description":"","footnote":"\r\n( 1 ) . اصل : يك تن ز جان .\r\n( 2 ) . اصل : نشاه .\r\n","page_name":" 449 ","page_number":497},
  {"content":"\r\n\r\n هزار شعله مرا بىتو در جگر گيرد * كسى چگونه تواند دل از تو برگيرد\r\nبه يار همرهم امّا دل از پريشانى * هزار مرتبه هر گام ازو خبر گيرد \r\n* * *\r\n چشم حسرت‌پرور من وقت حسرت بازماند * بس كه بىروى تو باز « 1 » از حسرت ديدار ماند \r\n* * *\r\n بنگر وفاى عهد كه ترجيح مىنهد * صد ره سگش وفاى مرا بر وفاى خويش\r\nترسم محبّت تو مرا در دم سؤال * يكباره شرمسار كند از خداى خويش \r\n* * *\r\n بس كه بىاو خاك بر سر ريختم تا روز حشر * هرچه از خاكم دمد خاكش همان بر سر بود \r\n* * *\r\n اهل نظر به قيمت ياقوت مىخرند * خونابه‌اى كه بر سر مژگان گره شود \r\n* * *\r\n گشتم چنان ضعيف كه در گلشن وصال * هر دم مرا نسيم به سوى دگر برد \r\n* * *\r\n دور ازو چشمم در نظّاره را مسمار كرد * هر نگاهم خنجرى گرديد و در دل كار كرد\r\nصد بهار آمد كه كس نام گل و گلشن نبرد * بس كه رخسار تو گل را در نظرها خوار « 2 » كرد\r\nعكس روى وحشتى چون كاه بر ديوار ماند * روى غم هرجا كه از عشق تو بر ديوار كرد \r\n* * *\r\n\r\n\r\n","description":"","footnote":"\r\n( 1 ) . اصل : بازار .\r\n( 2 ) . اصل : خار .\r\n","page_name":" 450 ","page_number":498},
  {"content":"\r\n\r\n از بس كه خواست وصل لبت از خدا لبم * نزديك شد كه سوده شود از دعا لبم\r\nاز شوق پاىبوس سگانش به هر قدم * در خاك كرده بر در او بوسه‌ها لبم \r\n* * *\r\n خار مژگانم چو گلبن غنچه مىآرد به بار * بس كه چشم خونفشانم بر گل رويت بماند \r\n* * *\r\n در ره عشق آن‌چنان با بخت بد يارم كه چرخ * كينه با هركس كه دارد انتقام از من كشد \r\n* * *\r\n نه بر مژگان دمادم اشك آتشبار مىبندم * به اعجاز محبّت شعله را بر خاك مىبندم\r\nشكست آخر ز بار كفر صد جا پشت ايمانم * ز بس كز زلف او زنّار بر زنّار مىبندم \r\n* * *\r\n از غم ، شراب ناب در او خون دل شود * بعد از هلاك ، خاك مرا گر سبو كنند \r\n* * *\r\n عمرى از پهلوى خود دادم سگت را استخوان * بر درت ندهد هنوزم جاى در پهلوى خويش \r\n* * *\r\n خويش را در پرده ، مهر از شرم رخسارى كشيد * باد پندارى نقاب از چهرهء يارى كشيد\r\nاز پى آزادى مرغان بستان طعنه‌اىست * هر صفيرى كز قفس مرغ گرفتارى كشيد\r\nپيش آهم آسمان خود چيست ، گويى روزگار * در جوار شعله‌اى از خار ديوارى كشيد \r\n* * *\r\n\r\n","description":"","footnote":"","page_name":" 451 ","page_number":499},
  {"content":"\r\n\r\n دوش چندان گريه كردم از غم ناديدنش * كز سرشكم در نهاد سنگ آتش نم گرفت \r\n* * *\r\n هماى وصل او گر بر مزارم سايه اندازد * به صد شوق از ته خاك استخوان من برون آيد \r\n* * *\r\n مردم از شوق تو صد بار و هنوزم چو نفس * بهر ايثار تو جان از پى جان مىآيد \r\n* * *\r\n شبى دارم كه گر بودى سواد زلف مشكينش * چراغ كنج محنت‌خانهء هجران من بودى \r\n* * *\r\n از غيرت عشق تو به هرجا كه رسيدم * اندوه دل غمزدگان رُفتم و رفتم \r\n* * *\r\n در دمِ مردن مرا جز اشك بر بالين نبود * اشك خونين عاقبت چشم مرا برهم گرفت \r\n* * *\r\n كس در اين غمكده از ضعف نبيند اثرم * اگر از چشم تصوّر نگرانم باشد \r\n* * *\r\n خاك مجنون همه بر باد فنا رفت و هنوز * از بيابان بلا بوى جنون مىآيد \r\n* * *\r\n صد قيامت رفت و گرد از تربت ما برنخاست * غمزه‌اش يا رب چه در كار شهيدان كرده بود \r\n* * *\r\n هركه با عشق تو در خاك به اين خوارى خفت * روز محشر به صد اعزاز و كرامت برخاست \r\n* * *\r\n\r\n","description":"","footnote":"","page_name":" 452 ","page_number":500},
  {"content":"\r\n\r\n يك لحظه گريه گر نكنم كور مىشوم * گويا چراغ چشم من از آب روشن است \r\n* * *\r\n فرهاد اگر از بيستون گلگون به گردن مىبرد * من بيستون را مىبرم كارم چو بر گردن فتد \r\n* * *\r\n مگر آفتاب پنهان شده در سواد زلفت * كه فلك نمىتواند در صبح بازكردن \r\n* * *\r\n هر سحر گل چشم بر راه است پندارى شبى * گردى از كوى تو در دست صبا خواهد فتاد \r\n* * *\r\n گر به گلخن افكند خاشاكى از كوى تو باد * موسى از طور تجلّى رخت در گلشن كشد \r\n* * *\r\n شب در گمان افتم كه دل با اشك خونين شد برون * ز آن پرسم احوالش سحر از ديدهء بيدار خود \r\n* * *\r\n درين گلشن يقينم شد كه در هر صبح شاخ گل * لباس تازه بهر خاطر مرغ چمن پوشد \r\n* * *\r\n سوداى تو در كوى غمم بىخبر انداخت * دريوزهء وصل تو مرا دربدر انداخت\r\nاز حسرت پابوس تو روزى كه شدم خاك * چون گرد مرا باد به هر رهگذر انداخت \r\n* * *\r\n از حرص سوختن دل من از هوا گرفت * داغى كه چرخ نامزد جان لاله كرد \r\n* * *\r\n نتوان كرد نهان بعد هلاكم در خاك * بس كه روشندلم از مهر رخ ماهوشان \r\n* * *\r\n\r\n","description":"","footnote":"","page_name":" 453 ","page_number":501},
  {"content":"\r\n\r\n مرا ز درد ، دلِ ناتوان بياسايد * ز سود ، رنج كشد وز زيان ، بياسايد\r\nزمين ز سوز دل من تهى كند پهلو * نشد نصيب كه چشمم بر آن بياسايد \r\n* * *\r\n ديده‌ام يك نظر از چاك گريبان به خيال * همچنانم سر فكرت به گريبان مانده\r\nدل به آتش بُوَدَم زنده ، چو ماهى از آب * بس كه از عشق تو در دوزخ هجران مانده \r\n* * *\r\n نديدم از تو نشان گرچه هر زمان خود را * به جست‌وجوى تو در عالمى دگر ديدم \r\n* * *\r\n مرا بىغمزهء او چاك ، هرسو در تن افتاده‌ست * ز شوق ناوكش در سينه‌ام صد روزن افتاده‌ست\r\nدگر از بيخودى گم كرده‌ام دل را نمىدانم * كه وقت گريه شبها در كدامين گلخن افتاده‌ست \r\n* * *\r\n در سر مرا هواى جنون جوش مىزند * چون شعله‌ام درون و برون جوش مىزند \r\n* * *\r\n هر قدم گم شوم از ذوق طلب گرچه نكرد * طى اين باديه بسيارتر از من دگرى\r\nشادم از بخت كه بر بستر مردن بفكند * چشم بيمار تو بيمارتر از من دگرى \r\n* * *\r\n تا تصوّر كرده‌ام خط بر رخ جانان خويش * هر نفس از مشك تر پر مىكنم دامان خويش\r\nروى كفر از من سيه شد بس كه سودم در خيال * بر نشان پاى زلفش چهرهء ايمان خويش \r\n* * *\r\n بر هركه پاسى از شب هجران گذشته است * روز جزاش در نظر آسان گذشته است \r\n\r\n","description":"","footnote":"","page_name":" 454 ","page_number":502},
  {"content":"\r\n\r\n چون شعله خون گَرْم چكد تا به حشر ازو * بادى كه بر مزار شهيدان گذشته است \r\n* * *\r\n خيال عارض او از درِ دل گر درون آيد * سرشكم تا به دامان قيامت لاله‌گون آيد\r\nچنان ناسور شد در عشق او داغم كه چون ميرم * ز داغ لاله‌هاى تربتم تا حشر خون آيد\r\nدريدم بس كه بر تن جامه در هجران پس از مردن * گل حسرت گريبان چاك از خاكم برون آيد\r\nفكند آخر مرا در وادى سوداى عشق او * كه صد جا پاى دل هر گام بر سنگ جنون آيد \r\n* * *\r\n سگ تو بو نكند استخوان من كه مباد * به آشنايى خويشم اميدوار كند \r\n* * *\r\n هر شبم فوارهء خون مىشود شمع مزار * كور دل را ديده در خاك لحد خونبار نيست\r\nيار نايد در دلى كز داغ حرمان فارغ است * سير آن گلشن چه كار آيد كه گل بودار نيست \r\n* * *\r\n خلل‌پذير نگردد محبّت از خوارى * بناى چرخ چو بنياد عشق محكم نيست \r\n* * *\r\n ما بجز غم مهربانى از كسى كم ديده‌ايم * مهربانيهاى بيش از پيش « 1 » از غم ديده‌ايم\r\nلاله‌ها بر تربت ما نشكفد از صد بهار * بس كه ما دل‌مردگان در هجر ماتم ديده‌ايم \r\n* * *\r\n\r\n\r\n","description":"","footnote":"\r\n( 1 ) . اصل : پيش از بيش .\r\n","page_name":" 455 ","page_number":503},
  {"content":"\r\n\r\n در كمند تو به هر گوشه گرفتارى هست * بر ميان دل هركس ز تو زنّارى هست\r\nعشق ميدان بلايىست كه پيوسته در او * صد سر از جرم وفا بر سر هر دارى هست\r\nرو به ديوار از آن بىتو نشينم كه مدام * عكس رخسار تو بر هر در و ديوارى هست\r\nگرچه عمرىست كزين باديه گريان رفتم * لخت‌لخت جگرم بر سر هر خارى هست \r\n* * *\r\n دار را معراج مىنامند سربازان عشق * كى سر هر بو الهوس را عشق بر دار آورد\r\nوحشتى هر روز در عشق از براى جنس غم * دست جان خويشتن گيرد به بازار آورد \r\nو له فى الرباعيّه\r\n تا كعبهء كوى خود نمايان كردى * بر من ره طوف كعبه آسان كردى\r\nعيد است به كوى خويش قربانم كن * در كعبه همان گير كه قربان كردى \r\n\r\n[ 25 . 
  ] مولانا افضل دوتارى\r\nاصل وى از قريهء آوره است من اعمال نطنز عراق . در فن موسيقى و ادوار خصوصا ، در نواختن ساز دوتار و چهار تار بر سر آمدهء سازنده‌هاى آفاق . در اوايل حال و ايّام صبا در صحبت نقد گنجينهء كامل نصابى اعنى ميرزا حسابى « 1 » كسب حيثيت موسيقى و علم ادوار نمود و در اندك زمانى به واسطهء آنكه سليقه‌اش به آن وادى موافقت تمام داشت قصب السّبق از سازنده‌ها و نوازنده‌هاى دوران درربود ، بلكه در آن صنعت كار به جايى رسانيده بود كه در هر\r\n\r\n\r\n","description":"","footnote":"\r\n( 1 ) . براى مطالعهء شرح احوال ميرزا حسابى به صفحهء 77 اثر حاضر كتاب مراجعه شود .\r\n","page_name":" 456 ","page_number":504},
  {"content":"\r\n\r\nمجلسى كه به نواختن نغمه درآمدى ، باربد خوش‌آهنگ را راه ندادندى ، و در هر محفلى كه دست به ساز دراز كردى ، نكيساى نغمه‌سراى را همداستان زاغ شمردندى ، و زبان اهل مجلس از بزرگ و كوچك به تعريف نغماتش گويا بود و سامعهء ارباب صحبت از موافق و مخالف از حسن اداى سازش محظوظ و بانوا . و بىشايبهء تكلّف و مبالغه ، اكابر و اهالى و اقاصى و ادانى همواره در دو گاه صبح و شام بلكه در پنجگاه شبانروزى ، ايّام صحبت بهجت آيين وى را طالب و سايل بودند و ارباب عيش و مشرب و اصحاب ذوق و طرب هميشه در مجالس و محافل به سبب استماع ساز و نواى دلكش ، آن حاوى اصول و فروع را مىستودند و باوجوداين حالات از شعر و ابيات نيكو ذوق تمام داشت و اكثر اوقات همّت بر جمع اشعار قدما و فهميدن قصايد و ابيات مشكلهء ايشان مىگماشت ، و گاهى به گفتن شعر غزل ميل مىكرد و ابيات شاعرانه و غزليات عاشقانه از خزانهء خاطر به عرصهء ظهور مىآورد . امّا آنچه مستعدان را واجب و لازم بود و زمرهء آدميان را فرض و متحتّم ، او را نبود و به سبب اختلاط برخى اباحتيان و بىقيدان ، اوامر و نواهى شرع اطهر در نظر اعتقادش سهل و عبث مىنمود ، لاجرم در عنفوان جوانى در محلّ نزاع اويماق تركمان و تكلّو و شاملو در نواحى نطنز بر دست غازيان وليجان سلطان تركمان با مير بيغمى كه در بىقيدى و سوء اعتقاد قدم بر قدم اهل نقطه « 1 » و زنادقه داشت مقتول گشته به دار مكافات رسيد و اين قضيه در شهور سنهء 994 هجريه به وقوع انجاميد و اين چند بيت از آن بيچارهء گمراه به التماس يكى از معتقدان وى در اين خلاصه مثبت گرديد .\r\nانتخاب اشعاره\r\n هيچ مرهم به دل من كه شد از زخم فگار * آنچنان نيست كه زخمى دگر از خنجر يار\r\nفتنه از قامت رعناى تو آرايد بزم * اجل از غمزهء خونريز تو آموزد كار\r\nنرگست گر نظرى سوى شراب اندازد * نشود مست دگر تا به قيامت هشيار\r\nشب هجر تو كسى را كه به خاطر گذرد * متألّم نشود روز قيامت از نار\r\nغير ، بىتاب و من از رشك هلاكم كه مباد * شده باشد به تو در كوچهء انديشه دچار \r\n\r\n\r\n","description":"","footnote":"\r\n( 1 ) . به زيرنويس صفحهء 292 اثر حاضر مراجعه شود .\r\n","page_name":" 457 ","page_number":505},
  {"content":"\r\n\r\n گر تو بىپرده به گلزار درآيى ترسم * كه گل از غايت خجلت برود از گلزار\r\nآن‌كه گر باد وقارش گذرد « 1 » در دل كوه * كمر گاو زمين بشكند از كثرت بار\r\nاز در قدر تو چون خاست غبارى ، افتد * كُله از تارك گردون پى احساس غبار\r\nخبر عدل تو گر باد به گلزار برد * نخلد در جگر مرغ چمن سوزن خار\r\nخوار شد سيم چنان از كف جودت كه شجر * بىشكوفه دگر از شرم ثمر آرد بار\r\nپرتو تربيت مهر نتابد بر كان * نكند نام تو گر نقش درم بر رخسار\r\nگر نسيم كرمت بر چمن دهر وزد * صد گل فيض دمد از بُنِ يك بوتهء خار\r\nنور از مشعل رايت كند ار اعمى كسب * در دل مور پى فكر ببيند شب تار\r\nگر ز راى تو شود طبع جبل فيض‌پذير * تا ابد آينه در خاك نگيرد زنگار\r\nگر فلك نور ز راى تو ستاند ، افتد * مهر از غايت كثرت چو كواكب ز شمار\r\nعكس حلم تو در آيينه گر افتد ، نارد * تاب ، آيينه اگر كوه بود آينه‌دار\r\nشخص حلم تو اگر تكيه بر آفاق كند * پرتو مهر به غبرا نرسد روزشمار\r\nگر پر تير ز شست تو بيابد نظرى * بدل « 2 » خوابگه مرغ شود ديدهء مار\r\nگر ز حلم تو هوا رسم درنگ آموزد * تا به مركز متغيّر نشود شعلهء نار\r\nابر اگر آب ز درياى وقار تو برد * بحر در قطره فراموش كند نام كنار\r\nياد حزم تو اگر در دل ساغر گذرد * ببرد لازمهء بيخودى از طبع عقار\r\nنخل از بحر كف جود تو گر آب خورد * سايهء نخل ، گهر جاى ثمر آرد بار\r\nطاقت سايهء ديوار ، زمين را نبود * صورت حلم تو گر نقش بود بر ديوار\r\nخنجر قهر تو گر آينه گردد به مثل * جسم را عكس در آيينه نمايد افكار\r\nدر دل خاك اگر ياد وقارت گذرد * برنخيزد دگر از رهگذر باد غبار \r\nو له فى الغزليّات\r\n تو با رقيبى و من با هزار غم كه مباد * شوم ز رشك هلاك و تو منفعل گردى \r\n* * *\r\n\r\n\r\n","description":"","footnote":"\r\n( 1 ) . اصل : برود .\r\n( 2 ) . اصل : به دل .\r\n","page_name":" 458 ","page_number":506},
  {"content":"\r\n\r\n آزار من برابر دشمن مكن كه من * خود را مقرّب تو به او وانموده‌ام \r\n* * *\r\n مبين بيهوده سوى غير غمخوارت نخواهد شد * چو من او هم به يك ديدن گرفتارت نخواهد شد\r\nچرا داغ ستم كم مىكنى بر سينهء ريشم * مگر ديگر هواى گشت گلزارت نخواهد شد \r\n* * *\r\n تا مدعى ز رشك بميرد ز بزم او * صد جور ديده افضل و بيرون نمىرود \r\n* * *\r\n بس كه نياز من تو را بر سر ناز مىبرد * ناز تو آخر از دلم ذوق نياز مىبرد \r\n* * *\r\n قربان سر و چشم تو گردم كه نگاهى * نگذاشت كه پيرامن رخسار تو گردد \r\n* * *\r\n غير بىتاب است و من از ذوق مىميرم كه نيست * غير بىتابى اثر ذوق خيال يار را \r\n* * *\r\n ترسم اجل دمى كه تو غمخوار من شوى * شرمنده از وفاى غم يار من شوى\r\nنزديك شد كه از تف خورشيد مهر من * راحت طلب ز سايهء ديوار من شوى\r\nترسم كه رحم موجب دردِ دلت شود * در حشر گر دچار دل زار من شوى \r\n* * *\r\n نزديك شد كه بر سر مهر آورد تو را * آن شعله‌هاى آه تغافل‌گداز من \r\n* * *\r\n هرگز به غير صحبت ما درنمىگرفت * گويا نمانده مهر تو يك ذرّه در دلش \r\n* * *\r\n\r\n","description":"","footnote":"","page_name":" 459 ","page_number":507},
  {"content":"\r\n\r\n هست بر من رشك در آزردگى اغيار را * بيش از لطف است لذّت غالبا آزار را\r\nسير چون بينم در آن رخ زانكه هرگز از دلم * مىبرد تأخير حيرت لذّت ديدار را \r\n* * *\r\n باده پر نشئه و من مردم از اين غم كه مباد * وعدهء قتل من از خاطر قاتل برود \r\n* * *\r\n لاف ترك عاشقى از غايت يارى بود * دعوى وارستگى عين گرفتارى بود \r\n* * *\r\n مگر كارى ز خونين گريه‌هاى زار مىآيد * كه بوى رحمى امشب از اداى يار مىآيد\r\nمحبّت را اثر آزار مىباشد عجب نبود * اگر او گاهگاهى بر سر آزار مىآيد \r\n* * *\r\n خوارتر از خويش مىخواهم دل افگار را * تا بود كيفيّت ديگر جفاى يار را \r\n* * *\r\n به خاطرش نگذشتم شبى و عمر گذشت * مهى كه شب همه شب در دلم گذر دارد\r\nكم التفاتى تو جمله از براى كسىست « 1 » * كه آرزوى تو از جمله بيشتر دارد\r\nبه خاك راه برابر شديم و خوشحاليم * كه خوار كردهء تو ، عزّتى دگر دارد \r\n* * *\r\n مىرود عمر و خوشم من از جدائيهاى او * زانكه يادى مىدهد از بىوفاييهاى او\r\nمدّعى را هست رشكى غالبا دانسته است * زودرنجى من و دير آشنائيهاى او \r\n* * *\r\n بر كسم نبود حسد افضل كه استيلاى حسن * دارد از چشم هوس مستور آن رخسار را \r\n* * *\r\n\r\n\r\n","description":"","footnote":"\r\n( 1 ) . اصل : كسى .\r\n","page_name":" 460 ","page_number":508},
  {"content":"\r\n\r\n ديگر به غمزه‌اى دلم افكار كرده‌اى * بازم به يك كرشمه گرفتار كرده‌اى\r\nامروز بىتو سر زده از چشم خونفشان * خون‌ها كه دوش در دل افكار كرده‌اى\r\nافضل عجب كه بر سر لطفش نياورد * او را تغافلى كه تو در كار كرده‌اى \r\n* * *\r\n به چشم مردم از تأثير عشقت آن‌قدر خوارم * كه غيرم ديد در بزم تو و ننمود آزارم \r\n\r\n[ 26 . 
  ] مولانا شرف\r\nاصل وى از اردستان است كه داخل قصبات صفاهان است امّا در كاشان متأهّل است و متوطّن ، به متانت طبع و درستى سليقه و لطافت ذهن ، بىمثل زمان خود است و در زمرهء شاعران ، به قلّت طمع و كثرت قناعت و تجرّد ، بر سر آمدهء عرفاى دوران ، و الحق بىشائبهء تكلّف مردى است آدمى خوى و در كمال قباحت فهمى روزگار مىگذارد . و در تحقيق علوم نامعلوم صوفيه و تدقيق مباحث نامفهوم فلسفه ، دقيقه‌اى از دقايق نكته‌سنجى نامرعى نمىگذارد . در اوايل حال كه به اين‌جانب تشريف آورد به كسب خيّاطى اوقات مىگذرانيد امّا چون در ازل ، قامت با قابليّتش به لباس استعداد و كسوت حيثيات آراسته بودند ، لاجرم سررشتهء قبول به چنگ آورده قدم در وادى اهل نظم گذاشت و به سوزن جدّ و جهد ، رقعهء فصاحت و بلاغت بر جامهء استعداد خود دوخته ، دست از دامن اشغال دنيوى بازداشت ، امّا چون به مراسم شاعرى و لوندى قيام نمود به تمهيد بساط محبّت و مودّت مشغول شد ، چنان كه مدّتى مديد در عشق بزّاز پسرى حياتى نام ، كه گويا حورى بوده در لباس بشر درآمده ، و يا ملكى به صورت انسان برآمده ، اوقات به فراغت و خوشحالى مىگذرانيد و هميشه با مطلوب ، صورت موافقت سپرده به لعب نرد و گنجفه و ديگر ملاهى روز به شب و شب به روز رسانيد .\r\nشعر\r\n دلا به شاهد كامت كه جفت داند ساخت * جز آنكه از همه كام زمانه فرد آيد\r\nبه درد كار برآيد و گر تو را آن نيست * بنال تا دل اهل دلى به درد آيد \r\n\r\n","description":"","footnote":"","page_name":" 461 ","page_number":509},
  {"content":"\r\n\r\nامّا چون آرزوى عشق وى از حسن آن جمال برآمد و ايّام حسن آن ماهروى نيز به واسطهء عقدهء خسوف ريش به سرآمد ، كمند ارادت مولانا به حلقهء درويشان موحّد كشيد و چون سليقه‌اش با آن جماعت موافقت تمام داشت ، چون نقطهء مركز در دايرهء آن طايفه آرميد و به مضمون آن مقام مترنّم گرديد . لعين القضاة همدانى : « 1 »\r\nشعر\r\n اى دريغا كين شريعت ملّت رعنايى است * ملّت ما كافرى و مذهب ترسايى است\r\nكفر و ايمان زلف و روى آن بت يغمايى است * كفر و ايمان هر دو اندر راه ما يكتايى است \r\nامّا مولانا در شاعرى و شعرشناسى سليقهء درست و طبع روان دارد و در سلوك طريق فصاحت و بلاغت تتبّع كسى نمىكند . اگرچه شعرش شهرت نكرده و بر زبان مردم ، ابياتش كم است ليكن غزليّات بسيار در سلك تحرير كشيده و بسيارى از معانى دقيق در آنجا مندرج گردانيده چنانچه از مطالعهء آن اشعار سلامت طبع قايل و طلاقت لسان ناظم مشار اليه ظاهر مىشود و اين اشعار از انتخاب آن غزليات است « 2 » :\r\n\r\n\r\n","description":"","footnote":"\r\n( 1 ) . عين القضاة : عبد اللّه بن محمد بن على ميانجى همدانى مكنّى به ابو المعالى و ملقّب به عين القضاة . از بزرگان مشايخ صوفيه و از دانشمندان قرن ششم هجرى بود . در طريقت ، شاگرد مع الواسطهء امام محمد غزالى بود وى از محضر شيخ بركهء همدانى نيز استفاده كرد . وى به واسطهء متّهم شدن به كفر و الوهيت از طرف وزير سلطان سنجر ، و صدور فتواى قتلش ، از جانب فقها ، مقيّد به بغداد فرستاده شد و پس از بازگردانيدنش به همدان بر دار كشيده شد . تاريخ تولد وى به سال 492 هجرى و تاريخ كشته شدن ، هفتم جمادى الاول 525 هجرى قمرى است . از آثار او يزدان شناخت در مسائل حكمت الهى ، تمهيدات در تصوّف و مكاتيب را مىتوان نام برد .\r\nازوست :\r\n تا با دل من عشق تو آميخته شد * صد فتنه و آشوب برانگيخته شد\r\nاز خنجر آبدار آتشبارت * تا چشم زدم ، خون دلم ريخته شد \r\n( 2 ) . مولف عرفات ، در شرح احوال مولانا شرف چنين گويد : « بسيار درست فطرت و باخبر ، مورّخ مدقّق متتبّع بوده و به خدمت بسيارى از حضرات رسيده ، استكمال وافى نموده ، در شطرنج بىنظير افتاده به غايت مستحكم و استادانه مىباخت . . . در اوايل حال ، به قول خودش ميانهء غزالى مشهدى و او مباحثات و مناقشات واقع شده و مولانا فى -\r\n","page_name":" 462 ","page_number":510},
  {"content":"\r\n\r\nانتخاب غزليّاته\r\n اگر رقيب برد پى به صحبت من و تو * چه حيله‌ها كه كند در كدورت من و تو\r\nمن و تو از چه سبب لاف مهر و صبر زنيم * كه نيست صبر و وفا در جبلّت من و تو\r\nتمام عمر نبوديم يك نفس باهم * از آن سبب كه يكى نيست نيّت من و تو\r\nمدام منع من از باده مىكنى زاهد * خموش باش چه خيزد ز عفت من و تو\r\nشراب نوش و قوى دار دل كه ممكن نيست * كه عفو دوست شود كم ز زلّت من و تو \r\n* * *\r\n چو يار غير گشتى با تو يارى بر طرف كردم * يكى از دشمنانم ، دوستدارى بر طرف كردم\r\nدگر چون سگ به گرد خانه و كويت نمىگردم * كشيدم پا به دامن هرزه‌كارى بر طرف كردم\r\nمده با خود قرار عشق من زين پس كه دانسته * بريدم زان دو زلف و بىقرارى بر طرف كردم \r\n* * *\r\n\r\n\r\n","description":"","footnote":"\r\n- الجمله توجّهى در اوّل به وى داشته ، در آخر به هجا انجاميده قصيده‌اى در هجو او گفته است :\r\n اين سرِ كَلْ ببين كه افق تا افق * شوره چون از ضلالت ، همه جا بسته تتق * \r\nو مولانا شرف ، به حسب ندرت ، گاهى متوجّه شاعرى مىشدند ، امّا در تتبّع خصوص از شعرا ، انورى و خاقانى ممتاز بود » .\r\n( * ) . اين بيت به غلط كتابت شده و مغشوش است .\r\n","page_name":" 463 ","page_number":511},
  {"content":"\r\n\r\n مىدوانيد شرف را به سياستگه عشق * به تماشا بشتابيد ، كه ديدن دارد \r\n* * *\r\n يك دو روزى شد كه اين دل را شكيب از يار هست * غير از اين خوشحال و ما را كلفت بسيار هست \r\n* * *\r\n نقد جان هركس كه صرف راه محبوبى نكرد * عمر ضايع كرد و پندارم كه پرخوبى نكرد\r\nديده دايم در رهى مىداشت چشم انتظار * اين تماشايى چه جايى را كه جاروبى نكرد\r\nاو سواره مىگذشت آيا شرف از بهر چه * رخت خون‌آلود خود را بر سر چوبى نكرد \r\n* * *\r\n هرگز شكايت از تو به جايى نكرده‌ايم * دردت كشيده‌ايم و دوايى نكرده‌ايم\r\nچون غمزهء تو كرده تقاضاى دل ز ما * جان داده‌ايم و چون و چرايى نكرده‌ايم\r\nخشمى ز ما نكرده سگ كوى تو كه ما * از پى نرفته‌ايم و صفايى نكرده‌ايم \r\n* * *\r\n چو در شب خندهء پنهان جانان ياد مىكردم * اگر مانع نمىشد گريه ، صد فرياد مىكردم\r\nعجب جايىست كوى مىفروش اى كاش در آنجا * اساسى مىنهادم ، خانه‌اى بنياد مىكردم\r\nنخوردم آب خوش ديگر جدا از بزم ميخواران * غلط كردم چرا اين قوم را خوشباد مىكردم \r\n* * *\r\n من بر اينم كه شبم را سحرى خواهد بود * وين دعاهاى سحر را اثرى خواهد بود \r\n\r\n","description":"","footnote":"","page_name":" 464 ","page_number":512},
  {"content":"\r\n\r\n ز اشك من روى مگردان و مپندار مرا * تا ابد از تف دل چشم ترى خواهد بود\r\nبىكس آخر ز تب عشق نخواهم مردن * بر سرم گر تو نباشى دگرى خواهد بود \r\n* * *\r\n چيست دانى عاشقى ، رسواى مرد و زن شدن * دوست گشتن با يكى ، با يك جهان دشمن شدن\r\nحاصل ديدن به چشم دلبران دانى كه چيست * پيش ناوكشان ز سر تا پا چو پرويزن شدن\r\nخود چه لازم پيش خوبان غيور اى دل بگو * كردن اظهارى و ز آن ، مستوجب كشتن شدن\r\nهركه را اين است تاب وصل يا رب يا مرا * ديدن اندر روى جانان است و جان از تن شدن \r\n* * *\r\n كسى دماغ تر از بادهء صبوح نكرد * كز آن ز توبهء مى ، توبهء نصوح نكرد\r\nبكن اطاعت دانادلى كه در طوفان * هلاك گشت كسى كاقتدا به نوح نكرد\r\nبه آه باش كه با « 1 » اين زبان مرا هرگز * نخاست ناله‌اى از دل كه صد فتوح نكرد\r\nجدايى تو به جان كرد آنچنان كارى * كه با بدن نه بدان « 2 » افتراق روح نكرد \r\n* * *\r\n آن‌كه دارد نرگسى چون خانهء عاشق سياه * طلعتى دارد كه دارد طعنه‌ها بر مهر و ماه\r\nحسن را در ضبط دل اسباب ناز و غمزه هست * چون كند تسخير ملكى پادشاه بىسپاه ؟\r\nگر ز فريادت كسى آگه نشد اى دل مرنج * كاندر آن كشور بود يك دادرس صد دادخواه \r\n* * *\r\n\r\n\r\n","description":"","footnote":"\r\n( 1 ) . اصل : تا .\r\n( 2 ) . اصل : نه بدن .\r\n","page_name":" 465 ","page_number":513},
  {"content":"\r\n\r\n ز وعده‌ات دل غمديده شاد نتوان كرد * به عهد همچو تويى اعتماد نتوان كرد\r\nدروغ وعده به نوعى شدى كه گر صد ره * درآيى از در ما اعتماد نتوان كرد\r\nرقيب جنس غمت را نه آن خريدار است * كه در حضور وى آن را مَزاد نتوان كرد \r\n* * *\r\n خاموشىات به بزم ، نشانى است از حيا * زنهار كز نگاه ، سخن آفرين مباش \r\n* * *\r\n كى بود كز فراق مرا ديده تر نبود * وين دل در انتظار تو خونين‌جگر نبود\r\nكى بود كز جفاى تو و طعنهء رقيب * كم عزّتى و خوارى من بيشتر نبود\r\nآخر به زير سايهء نخلت نشست دل * شكر خدا كه گريهء ما بىاثر نبود\r\nهرگز ز خوان رزق ، شرف شكوه‌اى نكرد * خرسنديى گزيد ، اگر بود اگر نبود \r\n* * *\r\n كو جفا سازى كه چون آهنگ آزارم كند * اوّل از هستى خود يكباره بيزارم كند\r\nكو چنان بزمى كه گر در وى برد خواب غمم * كس نيارد تا به روز حشر بيدارم كند \r\n* * *\r\n تا كى از بزمش به كام دشمنان بيرون روم * شادمان آيم به چشم خونفشان بيرون روم\r\nغير بر در ، تيغ در كف ، يار تنهايى طلب * حيرتى دارم كزين مجلس چه‌سان بيرون روم \r\n\r\n","description":"","footnote":"","page_name":" 466 ","page_number":514},
  {"content":"\r\n\r\n آنچه من كردم به خوبان از وفادارى شرف * قدر من دانند روزى كز ميان بيرون روم \r\n* * *\r\n چرخ گو فارغ‌نشين زين پس كه در روى زمين * بهر آزار دل مردم يكى در كار هست\r\nكس نكرد اينجا بدى كاو را نيامد بد به پيش * محتسب در كوچه‌ها « 1 » و شحنه در بازار هست\r\nهان در اين عصيان نميرى توبه را درياب از آنك * نيست بيمى از گنه جايى كه استغفار هست\r\nمىتوان كردن شرف جايى كه باشد غيرتى * ترك آن بزمى كه در وى مدّعى را بار هست \r\n* * *\r\n نه نوگلى كه ز مرغى برآورد آواز * كند ز ناز دلى را مقام اهل نياز\r\nنه آن كريم نهادى كه گر ز فاقه فتد * به كار بىدرمى عقده‌اى گشايد باز\r\nنه عارفى كه طلبكار كُنج عرفان را * به پيشگاه حقيقت برد ز كوى مجاز\r\nنه عابدى است در اين معبد كهن بنياد * كه بر خدا ننهد منّتى به گاه نماز \r\n* * *\r\n اى همچو روزگار ، همه كين و دشمنى * تا چند سركشى ز تو وز ما فروتنى\r\nهان اين دل است بهتر از اين پاس وى بدار * اين شيشه نيست كز سر بازيش بشكنى\r\nسرگرم را ز فرش منقّش فراغت است * خاكسترست بستر سنجاب گلخنى\r\nبر مالدار رشك مبر هرگز اى شرف * در حضرت كريم چه محتاج و چه غنى \r\n* * *\r\n رحم اگر بودى به دل آن چشم صيدانداز را * سر به ملك دل ندادى غمزهء غمّاز را \r\n\r\n\r\n","description":"","footnote":"\r\n( 1 ) . اصل : كوچها دو .\r\n","page_name":" 467 ","page_number":515},
  {"content":"\r\n\r\n من كه باشم كز پى تاراج صبرم چون تويى * رنجه « 1 » دارد غمزه را ، آزرده سازد ناز را\r\nبىصدا قانون عشق آوازه در عالم فكند * طرز ديگر بسته‌اند ابريشم اين ساز را\r\nبهلهء تركان ز خونم پنجه رنگين مىكنند * خاصه آن وقتى كه بربندند طبل باز را\r\nاين‌چنين كش دام قيد عشق بال و پر شكست * مرغ دل در خواب خوش بيند دگر پرواز را\r\nخويشتن را گر شهيد بينم دور نيست * من كه نتوانم ببندم چشم شاهد باز را\r\nمدعى را مهر خاموشى به لب مانم شرف * قفل بگشايم اگر طبع سخن‌پرداز را \r\n* * *\r\n اى در حجاب از مه روى تو آفتاب * وى كاسد از شمامهء زلف تو مشك ناب\r\nاين تقويت كه فتنه از آن چشم شوخ ديد * از دور فتنه‌ساز نبيند مگر به خواب\r\nغير از غمت كه بر دل من باقى است ، دست * نگرفته باج هيچ كس از كشور خراب \r\n* * *\r\n از تاب رخت بس كه دل سوخته دارم * شوقم كشد و از تو نظر دوخته دارم\r\nگر گشت ستم‌پيشهء تو باكم از آن نيست * من نيز دلى با ستم آموخته دارم\r\nدر عشق بهشتىصفتان زين دل سوزان * در پهلوى خود دوزخى افروخته دارم \r\nو له فى التاريخ\r\n طهماسبْ شه آن يگانهء دهر * مرغ روحش فلك مقام است\r\nاز حشمت اين حضيض ، حالا * بر عرش ملايك احتشام است \r\n\r\n\r\n","description":"","footnote":"\r\n( 1 ) . اصل : رنج .\r\n","page_name":" 468 ","page_number":516},
  {"content":"\r\n\r\n آنجاى كه اوست شام ، صبح است * اينجا كه نه اوست صبح ، شام است\r\nفرزند ائمه بود او را * تاريخ : دوازده « امام » است « 1 » \r\n\r\n[ 27 . 
  ] مولانا حيدر ذهنى\r\nدر سلك اعاظم شعرا و ظرفا و اجلّهء مستعدان و خوش‌طبعان كاشان منتظم بود و در طرز غزل و هزليّات خصوصا به زبان اهل كاشان متفرّد مىنمود ، در اوايل ايّام صبا به تحصيل فنّ شعر مشغول گشت و چون طبعش به غزل مايل‌تر بود در مدّت شاعرى هرگز زبان به مدح اهل روزگار نگشود ، و ايضا به واسطهء شوخى طبيعت و وسعت مشرب ، اوقات را به لوندى مىفرسود و طبع و ذهن خود را كار نمىفرمود و باوجوداين حالات ، در بعضى اوقات ابيات خوب و اشعار مرغوب از گنجينهء طبع وقّادش به عرصهء ظهور مىرسيد و بسيارى از آن ابيات در ميان مستعدّان زمان مذكور و مشهور است ، امّا در وسط احوال ، به سبب مخالطت بعضى عزيزان ، به لعب نرد و گنجفه و ديگر ملاهى ذوق پيدا كرد و آنچه از خود داشت و از پدر ميراث يافته بود در اندك زمانى به داو نهاده ، مجرّد گرديد .\r\nرباعيّه\r\n مردى بايد از دو جهان تاخته‌اى * بنياد وجود خود برانداخته‌اى\r\nزين گرم روى « 2 » سوخته‌اى ساخته‌اى * در داو نخستين دو جهان باخته‌اى \r\nمجملا مردى فراغت‌طلب ظريف‌وش پسنديده اطوار شيرين حركات بود و در هيچ وقت دامن نامرادى و صحبت خوش‌طبعان از دست نداد و پاى طمع در باديهء حرص و طلب ننهاد ، امّا صحبت اغنيا به واسطهء مطعومات نيكو و مشروبات لذيذ دوست مىداشت بلكه مردم دنيادار را به صحبت و فراغت ترغيب مىنمود و از قبض مال و جمع زر منع مىفرمود ، و بىشائبهء تكلّف و غائلهء تصلّف در صفت جود و سخاوت و سلوك بذل و مروّت عديل و نظير نداشت و مادام آنچه از هر جهت حاصل مىكرد صرف مستعدان و جوانان مىنمود و تخم محبّت در زمين دل نامرادان و لوندان مىكاشت و پيوسته به سخنان دلاويز و لطايف\r\n\r\n\r\n","description":"","footnote":"\r\n( 1 ) . به سال 984 ه . ق اشاره دارد . اين عدد از ضرب كردن عدد دوازده در معادل عددى واژهء « امام » كه برابر عدد 82 است ، به دست مىآيد .\r\n( 2 ) . اصل : رو .\r\n","page_name":" 469 ","page_number":517},
  {"content":"\r\n\r\nفرح‌انگيز نقش قبول خود و رد ديگران بر لوح خاطر « 1 » خاصّ و عام مىنگاشت . امّا در خلال اين احوال به مصاحبت سيادت‌پناه نقابت دستگاه امير ركن الدين مسعود نقيب ، كه سابقا بعضى احوالش سمت اندراج يافته ، ميل نمود و آن سيادت‌پناه پسنديده سيرت ابواب لطف و عنايت به روى روزگارش « 2 » گشود و چون آن حضرت از وطن مألوف عزيمت ديار هند فرمود ، مولانا با وجود ميل بسيار به وطن ، به اندك مدّتى به سبب عشق قنّاد پسرى « 3 » در مصاحبت يكى از تجار به جانب هند شتافت و به حسب تقدير ملك قدير ، در شهر احمدنگر به خدمت سيد مشار اليه رسيد و به سعادت تجديد مصاحبت قديم اختصاص يافت و تا غايت در آن ولايت ساكن است و در كمال فراغت بر مسند منادمت متمكّن . از نتايج افكار او غزلى چند است مشهور ، و اين چند بيت كه در اين خلاصه مثبت گشته بر السنه و افواه اهل روزگار مذكور . « 4 »\r\nانتخاب غزليّاته\r\n يا غير را ز كوى تو آواره مىكنم * يا مىكَنَم دل از تو و يكباره مىكنم\r\nيا مىستانم از تو خط بنده‌پرورى * يا خطّ بندگىّ تو را پاره مىكنم\r\nتا چند همره تو توان ديد غير را * فكرى براى خويش درين‌باره مىكنم\r\nيا مىكنم علاج غم هجر و قرب غير * يا آنكه ترك وصل تو خونخواره مىكنم\r\nذهنى به من بساز كه پيدا شود رقيب * درد دلى كه هست تو را ، چاره مىكنم \r\n* * *\r\n\r\n\r\n","description":"","footnote":"\r\n( 1 ) . اصل : خواطر .\r\n( 2 ) . اصل : عنايت برورى روزگارش .\r\n( 3 ) . اصل : قنادى پسرى .\r\n( 4 ) . در عرفات ، ص 239 دربارهء مولانا حيدر ذهنى آمده است : صاحب ذهنى سبزه ، فطرتى دلپذير ، مولانا حيدر ذهنى از اهل عصرست و مدّتى است كه به هند آمده ، در خدمت عادلشاه مىباشد . كم شعر است امّا بسيار ادراك واقع است .\r\nدر نقاشى ماهر و به قمار ، خصوص نرادى بغايت سرگرم . . . چون مولانا ملك قمى و ظهورى در برابر مخزن كتابى تمام كردند و يك شتروار زر از عادلشاه گرفتند وى اين رباعى بگفت :\r\n در مدح و ثنايت اى شهنشاه دكن * معذورم دار اگر نگفتم مخزن\r\nمپسند كه بهر يك شتر زر ، گيرم * خون دو هزار بيت بد ، در گردن \r\nترجمهء احوال شاعر در : كاروان هند ، ص 421 ؛ تذكرهء نصرآبادى ، ص 294 و تذكرهء ميخانه ، ص 252 نيز مذكور است .\r\n","page_name":" 470 ","page_number":518},
  {"content":"\r\n\r\n نرنجم به اغيار اگر خو كنى * تو با من چه كردى كه با او كنى\r\nتو آنى كه با مدّعى روبه‌رو * نشينى و با ما به يك رو كنى\r\nدلا خواهى از نااميدى وصل * كه يكبارگى ترك آن كو كنى\r\nنصيبى اگر هست باقىست وقت * كه از باغ وصلش گلى بو كنى\r\nحرامت بود لذّت جور او * چو ذهنى اگر شكوهء او كنى \r\n* * *\r\n بىگمان تير جفا بر من نهان مىافكند * تيز « 1 » مىاندازد آن شوخ و كمان مىافكند\r\nمن نشان ناوك بيدادم و آن جنگجو * قادر انداز است و اكثر بر نشان مىافكند\r\nگرچه مىدانم كه جورش بر من از دانستگى است * ساده‌لوحيهاش بازم در گمان مىافكند \r\n* * *\r\n مُردم چو در وفايت ، دل از جفا بگردان * تابوت من بيارا ، در كوچه‌ها بگردان\r\nيا رب خلاصىام بخش از ننگ زندگانى * يا چرخ و انجمت را بر كام ما بگردان\r\nتا پاى رفتنت هست ، ذهنى به فكر خود كوش * يعنى ز راه عشقش برخيز و جا بگردان \r\n* * *\r\n گرچه در هجرش به خاك ره برابر گشته‌ام * گردباد عشق او دارد همان سرگشته‌ام\r\nاز غم مهجورى و درد فراقم باك نيست * مىكُشد اينم كه پندارد ازو برگشته‌ام\r\nتا به سويت آمدن تقريب مىبودى مرا * كاش در كوى تو بودى خانهء درگشته‌ام \r\n* * *\r\n\r\n\r\n","description":"","footnote":"\r\n( 1 ) . اصل : + را .\r\n","page_name":" 471 ","page_number":519},
  {"content":"\r\n\r\n آورده‌اى رميده دلم را دگر به دام * اين خون گرفته باز فريب تو خورده است \r\n* * *\r\n ماه مسافرم به سفر رفت واى من * صبرى مگر دهد به دل من خداى من\r\nهجر توام اگر بكشد هيچ باك نيست * باشد تأسّفى ز تو بس خونبهاى من\r\nتا از تو دور مانده‌ام اى كعبهء مراد * هر لحظه مىدهد غمى از نو سزاى من\r\nترسم خجل شوى ز خود آنها كه كرده‌اى * ظاهر شود اگر به تو روزى وفاى من\r\nذهنى گرفته‌ام به غم هجر الفتى * من مبتلاى اويم و او مبتلاى من \r\n* * *\r\n ز هر شكّر لبى كى خاطر ناشاد بگشايد * لب شيرين مگر بند از دل فرهاد بگشايد\r\nسراپا چشم گردد در تجلّيگاه حسن او * اگر لطفش نظر بر كور مادرزاد بگشايد \r\n* * *\r\n اى كه كردى صيد خود مرغ دل محزون من * چند خواهى ريخت از تيغ تغافل خون من\r\nآن‌كه مىشد شاد نام عاشقى چون مىشنيد * ننگ دارد از من و از عشق روزافزون من\r\nهمچو ذهنى در تو افسون محبّت مىدمم * بر خلاف مدّعا دارد اثر افسون من \r\n* * *\r\n گرنه هر دم آستين بر چشم خون‌پالا نهم * تا كمر در خون نشينم بر زمين چون پا نهم\r\nبو اگر يابم ز گل‌هاى كف پاى سگش * از شعف بيهوش گردم سر به جاى پا نهم\r\nمىروم در راه عشقش تا مرا پا مىرود * يا برآرم كام ازو يا سر در اين سودا نهم \r\n* * *\r\n چو ذرّه دور ز خورشيد خود قرار ندارم * تمام شوقم و در بزم يار بار ندارم \r\n* * *\r\n طالع من باعث صد محنت و غم مىشود * من به اين طالع اگر عاشق نباشم مىشود ؟\r\nذهنى بيچاره از بزم وصالش هر نفس * مىشود محروم‌تر هرچند محرم مىشود \r\n* * *\r\n\r\n","description":"","footnote":"","page_name":" 472 ","page_number":520},
  {"content":"\r\n\r\n از بس كه آمديم برت منفعل شديم * رسوا شديم و خوار شديم و خجل شديم\r\nمىخواستيم جان به وفايش كنيم صرف * او زود بىوفا شد و ما هم دو دل شديم\r\nمعلوم بود كشتن ذهنى ز لطف تو * از لطف بىحد تو با من ، منتقل شديم \r\n* * *\r\n غم چو شد سايه‌فكن سايه‌نشين من بودم * هركجا پاى ستم رفت زمين من بودم\r\nنتوانست كه تاب ستم آرد اغيار * آنكه تاب ستم آورد همين من بودم \r\n* * *\r\n گَرْم شد جاى دگر دل ترك يار خويش كرد * بىوفايى ديد ترك گلعذار خويش كرد\r\nجست از دام تو ، در زنجير دام ديگرست * اين دل ديوانه آخر فكر كار خويش كرد\r\nآنكه دايم اختيارش بود در دست غمت * ديگران را رفت و صاحب‌اختيار خويش كرد\r\nسوخت ذهنى خويش را تا وارهد از جور تو * طرفه‌كارى عاقبت با روزگار خويش كرد \r\n* * *\r\n آوارهء بيداد تو در هر گذرى هست * در شهر به هر گوشه كه رفتم خبرى هست\r\nبىعرض تمنّا « 1 » اگرت كام نبخشند * نوميد نباشى كه حيا را اثرى هست \r\n* * *\r\n مگر در راهش افتم بهر پابوسش دهم جان را * كنم يك دَم به خود مشغول آن سرو خرامان را\r\nگريبان پاره كردم تا به دامن چون نگه كردى * براى پاره كردن ، باز مىدوزم گريبان را \r\n* * *\r\n\r\n\r\n","description":"","footnote":"\r\n( 1 ) . اصل : تمنات .\r\n","page_name":" 473 ","page_number":521},
  {"content":"\r\n\r\n چو بخت خويشتن يكبارگى رفتم به خواب امشب * درآ خوش با رقيبانت كه من بردم عذاب امشب\r\nچنان از رفتن او مضطرب حالم كه گر آيد * به دلجويى ، نخواهد گشت رفع اضطراب امشب \r\n* * *\r\n بيا كه سايه صفت هر قدم اسير تو گردم * اسير قامت و رفتار دلپذير تو گردم\r\nز طوف كوى تو نه شب روم نه روز نشينم * بدان اميد كه يك‌بار در ضمير تو گردم \r\n* * *\r\n ز مى چون رخ برافروزد مرا سوز دگر باشد * يكى آتش كه افروزند سوزش بيشتر باشد \r\n* * *\r\n دل و جان هر دو ز زلف و دهنى مىگويند * عاشقانند ، ز هرجا سخنى مىگويند\r\nپرتو عشق تجلى همه جا داده از آن * لاله را عاشق خونين‌كفنى مىگويند\r\nمىكنم چاك ز غم جامهء جان چون ذهنى * هر كجا قصّهء گل پيرهنى مىگويند \r\n* * *\r\n چنين كه حسن تو مستغنى از وفاى من است * دوام عمر نخواهم كه آن بلاى من است\r\nطبيب بيهده داروى خود مكن ضايع * مريض عشقم و مردن همين دواى من است\r\nغمين مشو اگر از كشتنم پشيمانى * تأسفى ز تو گر هست خونبهاى من است\r\nز ناله‌ها كه شب هجر كرده‌ام ز غمت * هنوز گوش جهانى پر از صداى من است \r\n* * *\r\n\r\n","description":"","footnote":"","page_name":" 474 ","page_number":522},
  {"content":"\r\n\r\n زين جفاجويان و بدعهدان كنارى مىكنم * مىسپارم دل به يارى و قرارى مىكنم\r\nخوش حريف آب دندانى به چنگ آورده‌ام * هرچه باداباد با اين هم قمارى مىكنم \r\n* * *\r\n خوش بود جورت ، چو از حد مىبرى بد مىشود * ز آنكه از قيمت فتد جنسى كه بىحد مىشود \r\n* * *\r\n دل برد و ره به كوى خودم آن صنم نداد * رفتم كه دل ازو بستانم دلم نداد \r\n* * *\r\n با سگان كوى او تا نسبتى پيدا كنم * بىسبب هر لحظه خواهم با كسى غوغا كنم \r\n* * *\r\n آشنا ناگشته با ما چيست اين بيگانگى * درخور اين آشنايى نيست اين بيگانگى \r\n* * *\r\n حسن عالمگير رفت و خط مشكين هم گذشت * چند روزى حسن خطّى مانده بود اين هم گذشت \r\n* * *\r\n از ستم سهل است اگر آن نازنينم مىكشد * آن‌كه دارد جانب اغيار اينم مىكشد\r\nكرده‌ام تسليم خود را پيش جانان حاكم است * گر به لطفم مىنوازد ور به كينم مىكشد\r\nاى كه از جانان به من پيغام قتل آورده‌اى * كُشت هجرانش مرا چون بعد ازينم مىكشد \r\n\r\n","description":"","footnote":"","page_name":" 475 ","page_number":523},
  {"content":"\r\n\r\n همچو ذهنى از در آن بىوفا از هيچ باب * رو نمىتابم اگر دانم يقينم مىكشد \r\n* * *\r\n به هر جرمى نمىرنجانَدَم آن شوخ و مىترسم * گناهان مرا مجموع بر بالاى هم گيرد « 1 » \r\n* * *\r\n لطفت ار باشد توان بىمنّت جان زيستن * ور نباشد « 2 » با زلال خضر نتوان زيستن\r\nباشد از هر ذرّه‌ام نسبت به يار آميزشى * محرميّت اين و ، مىبايد به حرمان زيستن\r\nخودفروشى باشد ار گويم نمىارزم به هيچ * ليك بر جانم گرانى دارد ارزان زيستن\r\nجان فداى چشم بيدارم كه خوش دريافته‌ست * از تماشاى جمالت ذوق حيران زيستن\r\nخودنمايى كار خوبان شد ز استيلاى حسن * شغل ما بيچارگان از خويش پنهان زيستن\r\nلاف يكرنگى و از مطلوب بودن بىخبر * شرم بادت شاد باشد گر دلت ز آن زيستن \r\n* * *\r\n به كوه طور اگر موسى تمنّاى لقا دارد * ز استيلاى عشق است اين ، و عشق اين اقتضا دارد\r\nسگ آن آستان ناديده مىانگاردم يعنى * كه اين بيگانگى صد آشنايى در قفا دارد \r\n* * *\r\n\r\n\r\n","description":"","footnote":"\r\n( 1 ) . اصل : كرد .\r\n( 2 ) . اصل : نه باشد .\r\n","page_name":" 476 ","page_number":524},
  {"content":"\r\n\r\n چنين كان بىوفا جا داده در بزمش رقيبان را * اگر ذهنى در آن مجمع نباشد ، جاى آن دارد \r\n* * *\r\n ز عشقت ار نه شرارى به گلشن افتاده‌ست * چه آتش است كه گل را به خرمن افتاده‌ست\r\nشهيد تير نگاهت شوم نگاه دگر * كه زخم خورده دلم در طپيدن افتاده‌ست \r\n* * *\r\n نمىخواهد وفا و مهر جان مبتلا از تو * تو از بىجرم كشتن درگذر مهر و وفا از تو\r\nمروّت كو ، وفا كو ، مهربانى را چه پيش آمد * چنين تا كى به كام مدّعى باشم جدا از تو \r\n* * *\r\n نيست بىياد كسى گر نفسى مىآيد * آن نفس نيست كه بىياد كسى مىآيد\r\nبر گرفتارى مرغ دل من مىخندد * گر صفيرى ز شكاف قفسى مىآيد\r\nبرفروز آتش شوقى كه برافروزى از آن * ورنه اين شعله‌فروزى ز خسى مىآيد\r\nذهنى از كام تو حاصل نشود شكوه مكن * كز تمنّاى تو بوى هوسى مىآيد \r\n\r\nانتخاب اشعارى كه از هند فرستاده\r\n خوش آنكه روى ز هر مختصر بگردانم * بگوشه‌اى روم از خود خطر بگردانم\r\nچه عيش‌هاست دلم را ز محرميت عشق * خوش آنكه اين خبر از بىخبر بگردانم\r\nاگرنه لعل توام رخصت هوس بخشد * چه‌سان به كام پرى در شكر بگردانم\r\nچنان فسرده‌ام از وضع خود كه گر ناگه * روم در آتش از آتش اثر بگردانم\r\nمرا ز قبلهء مقصود خود شكايت چيست * كه خويش را به هوس دربدر بگردانم\r\nطواف كعبه نصيبم مباد چون ذهنى * ز خاك اين سر كو ، رو اگر بگردانم \r\n* * *\r\n ميلى به صيد ما نكرد آهوى شيرانداز او * لايق نباشد هر دلى بهر شكار باز او \r\n\r\n","description":"","footnote":"","page_name":" 477 ","page_number":525},
  {"content":"\r\n\r\n جايى مقيد گشته دل كز خويش هم دارد نهان * از من مپرس احوال را محرم ندارد راز او\r\nبيچاره ذهنى ناله‌اش راهى ندارد در دلى * با آنكه مىبارد اثر از نالهء ممتاز او \r\n* * *\r\n بگذشت در هوا و هوس روزگار ما * كارى نساختيم كه آيد به كار ما\r\nگفتى به هجر خو كن و از ما كناره گير * گويا چنين نبود در اوّل قرار ما\r\nافتد قيام ما به قيامت اگر نهند * از كرده‌هاى ما قدرى در كنار ما \r\n* * *\r\n شاهى كه ماه غاشيه گرد سپاه اوست * خورشيد سربرهنهء طرف كلاه اوست\r\nخوبان به دور دلبرىاش دست بر دلند * زين شيوه كافريدهء چشم سياه اوست\r\nجان چون برم ز گردش چشمى كه هر طرف * چندين هزار كُشته شهيد نگاه اوست\r\nمن مىروم كه كشتهء بىرحمىاش شوم * گر زنده بازگردم از آنجا گناه اوست\r\nذهنى مكن ز قاتل من خون او مخواه * در قتل من تأسف او عذرخواه اوست \r\n* * *\r\n اگر فروغ رخت پرتوى به طور دهد * تمام شعله شود تا به حشر نور دهد\r\nطلاى ده‌دهى او را رسد ز بوتهء عشق * كه دم فروخورد و تن در اين تنور دهد\r\nحكايتىست من و بزم عيش او هيهات * كجا به كوى توام بخت بد عبور دهد\r\nز دوست مىطلبم در لباس آرزويى * ز همّتى كه به مستغنيان عور دهد \r\n* * *\r\n\r\n","description":"","footnote":"","page_name":" 478 ","page_number":526},
  {"content":"\r\n\r\n واعظ مباش آينهء خوب و زشت ما * از ماست حاصلى كه برآيد ز كشت ما\r\nزين خانه هم رهىست به مقصد غلط مكن * اى مدعى به سهو مبين در كنشت ما\r\nگشتيم گرچه خاك و ليكن ز يمن عشق * در كار ، پيش طاق وفا رفت خشت ما \r\n\r\nدر تعريف تفسير بىنقطهء شيخ فيضى گفته\r\n اين نسخه نه از بابت رسم است و رسوم * مخفىست در او جهان جهان گنج علوم\r\nتا نيّر حرفش از ورق طالع شد * پنهان گشتند نقطه‌ها همچو نجوم \r\n\r\nبسيار مضحك گفته\r\n تا بر سر اين صحيفه جنگى نشود * وز نقطه ورق جلد پلنگى نشود\r\nاين نسخه از آن ساده فتاد از نقطه * تا صفحه به صفحه جنگ سنگى نشود \r\n\r\nدر هجو قاضى احمد بكرى گفته\r\n آموخته تارست عَرَم « 1 » بر سر قاضى * عمامه ز بم كرده ورم بر سر قاضى\r\nآشفته به نوعى شده عمامه كه گويى « 2 » * از عرش فرود آمده بم بر سر قاضى\r\nعمامهء آشفته ز بم را مكى نيست « 3 » * گر تخته كلاهى ننهم بر سر قاضى\r\nكو شير خدا شاه ولايت كه درآيد * چون صاعقه با تيغ دو دم بر سر قاضى\r\nرشوت‌خورى و غافلى از روز قيامت * اينها همه آورده شكم ، بر سر قاضى \r\n\r\n[ 28 . 
  ] مولانا مقصود\r\nيارى همدم و مصاحبى محرم بود ، در بساط ايّام با خاصّ و عامّ در مقام اختلاط و مصاحبت سلوك مىنمود ، به حلاوت گفتار و بدايع اطوار ، در زمرهء شعرا و مستعدان موصوف ، و به وفور كياست و فراست ، در تحقيق حالات همگنان در ميان امثال و اقران\r\n\r\n\r\n","description":"","footnote":"\r\n( 1 ) . اصل : تا دست حرم .\r\n( 2 و 3 ) . اين دو مصرع مغلوط است و معناى آنها نامفهوم .\r\n","page_name":" 479 ","page_number":527},
  {"content":"\r\n\r\nمعروف ، در نظم غزليات سادهء عاشقانه و در شناخت و تفهّم اشعار درست شاعرانه ، قدرت و مهارت تمام داشت و در تبليغ مراسلات اهل زمان و ترسيل معاتبات اهل بهتان ، بر اكفا و اقران رايت تفوّق مىافراشت . اگرچه ناوك طعنه و تير ملامت هركه اندازد ، دلدوز و جگرسوز آيد ، امّا از گشاد لفظ ارباب حقايق ، كه بر دقايق كارها واقف باشند اثرى ديگر دهد ، و لهذا اين شيوه از مولانا خوب و پسنديده مىنمود و خود نيز به اين شيمهء ردّيه مفاخرت و مباهات مىفرمود . در ابتداى ايّام صبا به كسب خرده‌فروشى به سبب ارث مشغول بود ، بعد از آن به اندك مدّتى به واسطهء مجالست ارباب علم ، به كتاب‌فروشى رجوع نمود .\r\nدر اثناى اين حال عالى حضرت هدايت و افاضت دستگاه ، ملك الملوك السّادات و النقباء فى الآفاق ، مطلع العلماء بحسب الارث و الاستحقاق ، امير صدر الدين محمد واعظ از شيراز بدين جانب تشريف آورد و چون مولانا قابل و مستعد بود ، منظور نظر التفات آن سيّد عالى رتبه گرديد و آن حضرت منصب كتابدارى و خريد مأكولات و مشروبات خاصّهء خود را به راى متينش مفوّض گردانيد و آن جناب مدّت سه چهار سال در تمشيت آن امور روزگار گذرانيد . و در آن اوقات يك ورق از آن كتب و يك دينار و يك من بار به رسم تقلّب و تصرّف طمع نكرده رايت نيكنامى برافراشت و در ملازمت آن سيّد بزرگوار شرف زيارات عتبات عاليات دريافت ، امّا بعد از مراجعت از آن سفر مبارك از ملازمت آن حضرت معاف شده در وطن مألوف و مسكن معهود اعنى دار المؤمنين كاشان ساكن گشت و گاهى در سايهء تربيت و حمايت امير رفيع الدين حيدر معمايى به سر برده احيانا همّت بر اكتساب علوم گماشت و چون مشربش عالى بود و مذاقش غالب ، در آن وادى كارى نساخت لاجرم در شهور سنهء 976 بعد از وصول خبر انتقال امير صدر الدين محمد به جوار مغفرت ملك صمد ، از كاشان به دار الملك شيراز شتافت و در ظلّ عاطفت و رعايت امير غياث الدين منصور « 1 » ولد سيادت‌پناه\r\n\r\n\r\n","description":"","footnote":"\r\n( 1 ) . از قديمىترين خاندان علمى شيراز كه منشأ خدمات بزرگى گرديده‌اند ، خاندان آل دشتكى است كه به چند پشت به حضرت سجّاد منسوب مىشوند . صدر الدين محمد ، ابو المعالى سيد محمد ثانى فرزند ابراهيم بن ابو ابراهيم صدر الدين محمد اول است كه از فحول علماى كلام و حكمت و فلسفه در اوايل قرن دهم هجرى بوده است .\r\nفرزندش غياث الدين منصور در شرح رسالهء اثبات واجب پدر خود ، مولد شريفش را دوم شعبان سال 828 و شهادتش -\r\n","page_name":" 480 ","page_number":528},
  {"content":"\r\n\r\nمشار اليه آرام گرفت و بار ديگر كمر ملازمت آن سلسله بر ميان همّت بست . اگرچه آن سيد ستوده صفات بيشتر از پدر با وى اظهار التفات مىنمود و انعامات دربارهء وى مبذول مىداشت امّا در بعضى اوقات مولانا را به ملازمت پدر بزرگوار خود طعن مىفرمود . القصّه مولانا چندگاهى نيز در ملازمت اميرزادهء مذكور به سر برد و به همراهى آن حضرت روى توجّه به زيارت بيت اللّه الحرام آورد و به يمن بركت آن سيد پاكيزه نسب ، در ايّام شباب به گزاردن « 1 » حج اسلام و زيارت روضهء خير الانام مشرّف گشت ، امّا در محل مراجعت ، آن سيادت‌پناه را در حلب گذاشته به واسطهء امورى چند كه در آن راه سانح شده بود - كه نقل آن لايق به سوق اين كلام نيست - به وطن مألوف خراميد و مدّت بعيد بلكه تا آخر ايام حيات به طريق سابق از مى و ساغر و صحبت جوانان زيباروى مشعوف و كامجوى گرديد چنان كه خود گفته :\r\nبيت\r\n جامهء مكّىِ صد بار به زمزم شسته * دوش مقصود گرو كرد بر باده‌فروش \r\nامّا در محلّى كه از سفر مكّه مراجعت فرمود در امر شاعرى به جدّ شد و به واسطهء وفور فهم و حدّت طبع ، روزبه‌روز شعر او ترقّى مىكرد تا آنكه قدم از مرتبهء خود برتر نهاده خود را از اكثر شاعران اين ديار بهتر دانست و بعضى وى را اهاجى ركيك كردند ، اهاجيى كه ميان او و مولانا حاتم واقع شده در اين ديار شهرت دارد .\r\nامّا در وقتى كه حسّان العجم مولانا محتشم به جواب قصيدهء شاه طاهر « 2 » مأمور بود مولانا\r\n\r\n\r\n","description":"","footnote":"\r\n- را به دست ظلمهء تركمان در دوازده ماه رمضان 930 ذكر كرده است . مدفن وى در مدرسهء منصوريه شيراز است از مؤلّفات وى : شرح مختصر الاصول عضدى ، حاشيه شرح تجريد قوشچى و حاشيه شرح مطالع را مىتوان نام برد .\r\nغياث الدين منصور دوّم نيز از دانشمندان معروف و مشهور عهد بوده و به وفور علم و دانش در اطراف و اكناف عالم شهرت داشته و در فنون حكمى و رياضى ضرب المثل جمهور علما بوده ، در مدرسهء پدرش ، به تدريس و افاده قيام مىنمود . وى نيز پس از فوت ، در جوار پدر آرميد . براى مطالعهء بيشتر ر . ك : رجال حبيب السير ، ص 201 ؛ تاريخ تشيّع ، ج 1 ، ص 171 و تاريخ ادبيات ايران ، ج 5 ، ص 299 .\r\n( 1 ) . اصل : گذاردن .\r\n( 2 ) . شاه طاهر : شاه طاهر بن شاه رضى الدين حسينى دكنى ، از پيشروان مذهب اسماعيلى در سدهء دهم و در عين حال -\r\n","page_name":" 481 ","page_number":529},
  {"content":"\r\n\r\nمقصود بىجهتى آن قصيده را در هجو حضرت استادى تمام كرده به سمع خوش‌طبعان و ستم‌ظريفان رسانيد ، و باوجوداين گستاخى و بىادبى به آن هجو اكتفا ننموده ، مدّتى به جدّ تمام در ميان اهل روزگار مىگرديد و رقم نسخ بر اشعار مولانا مىكشيد ليكن به سبب قلّت شعرا و شركا و عدم وقوف بر تمامى اسلوب شعر و طرز « 1 » شاعرى ، آن مهمّ را از پيش نتوانست برد ، لاجرم از كاشان دلگير شده متوجّه دار العباد يزد شد و رخت سلوك به آن‌جانب كشيد و بعد از طى منازل و قطع مراحل به مقصد رسيده و در آنجا منزل گزيد و چند روزى به عشرت مشغول گرديد . گويند در آن اثنا يكى از اهل شرّ و فساد كه با وى انس تمام داشت و گاهى با وى سر بر بالين استراحت مىگذاشت ، از مولانا كينه در دل گرفته يا به سبب اندك نقدى كه داشته قاصد انهدام بناى حياتش گشت و شبى در آن منزلى كه خوابيده بودند خنجرى كشيده زخمى چند بر مولانا زد يا آنكه به رحمت الهى پيوست ، و روز ديگر وزير زاده اعظم ميرزا عبد اللّه خان ، كه در آن ولا حاكم آن ولايت بود ، هرچند تفحّص و تفتيش نمود نه از قاتل حقيقتى شنيد و نه بر حقيقت جريمهء مقتول مطلع گرديد ، الّا آنكه اين غزل را در آن موضع يافتند كه هم در آن شب گفته بود و اين چند بيت از آن غزل است .\r\nشعر\r\n دل پرخون ز بيداد تو رفتم * چنان رفتم كه از ياد تو رفتم\r\nبگو اى باد با شيرين دلبند * كه من ز آن در به امداد تو رفتم\r\nشب غم جان ز تن مىرفت و مىگفت * كه من زين محنت‌آباد تو رفتم\r\nاگر رفتم پى سرو روانى * به ياد سرو آزاد تو رفتم \r\n\r\n\r\n","description":"","footnote":"\r\n- مردى دانشمند و اديب و شاعرى نامبردار بود . پيروان او به اسماعيليان مؤمنيه در ايران و عراق و سوريه شهرت داشتند . وى مورد سوء ظن شاه اسماعيل قرار گرفت و به وساطت ميرزا حسين اصفهانى ، از عالمان درگاه شد و در شهر كاشان به تدريس اشتغال يافت ، امّا به دليل صدور پروانهء قتلش ، از ايران گريخت و در هند پس از چندى ، در احمدنگر ، مورد حمايت برهان نظام شاه قرار گرفته و مدارج ترقى را طى كرد ، سال 953 را سال وفاتش ثبت كرده‌اند .\r\nوى از شاعران بزرگ عصر خود بوده ، و در قصيده و غزل شيوهء قدما را مىپيمود ، ديوانش به نام انشاء روح‌افزا در كتابخانهء ملى پاريس موجود است . « برگرفته از : تاريخ ادبيات در ايران ، ج 5 ، ص 662 » .\r\n( 1 ) . اصل : شعر و شاعرى .\r\n","page_name":" 482 ","page_number":530},
  {"content":"\r\n\r\n وگر رفتم به كُنجى همچو مقصود * ز بيم چشم صياد تو رفتم \r\nو مولانا محتشم اين قطعه جهت ضبط تاريخ اين قضيه و اظهار حقيقت خود در سلك نظم انتظام داده :\r\nشعر\r\n خصم من مقصود بَد مقصد ، رخ قاتل چو ديد * بهر ساز گريه چشم خونچكان او چه كرد ؟\r\nچون زبان خنجر آمد با دل او در سخن * در تضرّع‌هاى بىحاصل زبان او چه كرد ؟\r\nنوك نيش دشنه چون سر در جگرگاهش نهاد * هيبت آن با تن و تاب و توان او چه كرد ؟\r\nكينهء او با من آخر چون به اين روزش نشاند * روزگار آيا ز من خاطرنشان او چه كرد ؟\r\nانتقام از وى به ظاهر عار بود اما به سرّ * تيغ باطن بين كه با جان و جنان او چه كرد ؟\r\nهركه تاريخ از تو پرسد بهر تنبيهش بگو : * « انتقام باطنى ديدى بجان او چه كرد ؟ » « 1 » \r\nو امير رفيع الدين حيدر معمايى تاريخ وى را چنين گفته :\r\n مقصود كه بود شاعر دلكش طبع * خوش‌طبع و ز گرمى سخن ، آتش طبع\r\nناگاه ز دهر رفت و از يارانش * يارى پى تاريخ رقم زد : « خوش‌طبع » « 2 » \r\nاز نتايج طبع نقّاد مولانا مقصود ، ديوان غزل و قصيده و رباعيات در ميان يارانش مشهور است و كمال فصاحت و بلاغت آن منظومات بر السنه و افواه اصحاب ذوق و عرفان مذكور . « 3 »\r\n\r\n\r\n","description":"","footnote":"\r\n( 1 ) . به سال 987 ه . ق اشاره دارد .\r\n( 2 ) . به سال 987 ه . ق اشاره دارد .\r\n( 3 ) . در عرفات ، ص 723 دربارهء مولانا مقصود آمده است : « خرده‌دان بزرگ قدر ، صيت سخن بر فلك برده ، مولانا مقصود خرده ، . . . از شعراى معروف مقرّر مشتهر است و مدّتها با معاصرين خود چون محتشم ، وحشى ، شجاع ، غضنفر ، و -\r\n","page_name":" 483 ","page_number":531},
  {"content":"\r\n\r\nو الحمد للّه واحد العزيز و السلام على من اتبع الهدى .\r\nقصيده\r\n دارم از وضع جهان شكوه و از دور فلك * كه گدازاده چرا تكيه زده بر توشك\r\nجمعى ارذال چنان كسب بزرگى كردند * كه بزرگى نشود منفك ازيشان به كتك\r\nاطلس و مخمل و خارا كشد امروز به دوش * آنكه در خواب همش ، دست ندادى كپنك\r\nسفله چون گشت كلان ، چارهء او استغناست * تا كنى در نظر خرد « 1 » و بزرگش كوچك\r\nمىنشاند غجكى و بلبانى هر شب * پسر آن‌كه ، شنيدى ز سر كو طنبك\r\nكَرَم از سِفله مداريد طمع ز آنكه به عنف * نشود يك درم از دست خسيسش منفك \r\n\r\n\r\n","description":"","footnote":"\r\n- حاتم و فهمى ، مشاعرات و مباحثات داشت بغايت خوش طبيعت ، نيكوروش ، سخن فهم مدرك خبره بود .\r\n. . . در صغر سن ، در اندك زمانى سواد و خط به هم رسانيد و در انشاء شعر مهارت تمام پيدا كرد . چنانچه ازين بيت معلوم مىگردد :\r\n از آن لب ، يك سخن ، يك حرف ، يك دشنام مىخواهم * تكلّف بر طرف ، امروز از آن لب كام مىخواهم » \r\nدر تحفهء سامى ، ص 268 نيز دربارهء شاعر آمده است : از آدميزاده‌هاى شهر خود است ، و در علم سياق وقوفى دارد طبعش بسيار خوبست اين چند مطلع ازوست :\r\n چون شد سرم به تيغ جدايى ز تن جدا * سر بىتو خون گريست جدا و بدن جدا \r\n* * *\r\n صبا دارد به كف چوگان زلف عنبرافشانش * به بازى مىزند هر لحظه بر گوى زنخدانش » \r\nبراى تحقيقات بيشتر ر . ك : الذريعة ، ج 9 ، ص 1090 ؛ روز روشن ، ص 644 و مجمع الخواص ، ص 213 .\r\n( 1 ) . اصل : خورد .\r\n","page_name":" 484 ","page_number":532},
  {"content":"\r\n\r\n سفله‌اى چند نمد چارته انداخته‌اند * كه جُل خر نشناسند ز صوف ارمك\r\nاز  « كُلُوا وَ اشْرَبُوا »  ش « 1 » ديگ شكم مالامال * لا و  « لا تُسْرِفُوا »  « 2 » افكنده به دستش الَجك\r\nرتبهء محتشمى بين كه به اندك سعيى * پسر زيرك هندى شده سلطان ميرك\r\nبهر اظهار طهارت خَبَث‌آلودى چند * از سر آب نجنبند به‌سان اردك\r\nشاخ كبر است نه مسواك كه بر سر زده‌اند * طوق لعن است ، نه در گردنشان تحت حَنَك\r\nبىخرد را نكند فايده تحصيل علوم * ز آن چه حاصل كه نهد اعمى فطرى عينك\r\nكشف عيب دگران روسيهى آرد بار * زين سبب روى سيه شد به جهان سنگ محك\r\nعيبجويى مكن و مدح شهنشاهى گوى * كه منزّه ز عيوب است چو ايزد بىشك\r\nشه يثرب ، مه بطحا ، على عالىقدر ( ع ) * پيشواى دو جهان پادشه جنّ و ملك\r\nآن اميرى كه ز اعزاز و كرامت گرديد * در حريم حرم كعبه ز مادر منفك\r\nآن جهاندار كه در جنب جنابش باشد * كرسى و نُه فلك و عرش معلّا كوچك\r\nآن‌كه نقد همه عالم به گدايى بخشد * روز بخشش چو برآرد يد احسان ز بِلَك \r\n\r\n\r\n","description":"","footnote":"\r\n( 1 و 2 ) . اعراف / 31 .\r\n","page_name":" 485 ","page_number":533},
  {"content":"\r\n\r\n اى رسيدن به كمالات تو فوق الامكان * وى كرامات و مقامات تو فوق المدرك\r\nبىرضاى تو نگيرد به رحم نطفه قرار * بىحضورت نشود روح ز قالب منفك\r\nجاى شك نيست در انكار كرم ، جازم باش * ساز از صفحهء خاطر نقط شك را حك\r\nپادشاها به تو مقصود پناه آورده * از بليّات حوادث ، ز جفاهاى فلك\r\nبا وجود همه تشويش كه بر جان وى است * اگرش پرتوى از لطف تو آيد به كمك\r\nشهسواران سخن رو به هزيمت آرند * چون زند بر سر پيل سخن از خامه كجك\r\nيا رب اين نظم كه از شائبهء عيب تهىست * ز آنكه بىفكر شود پست و بلندش مدرك\r\nتحفهء مجلس معصومهء دوران سازش * تا شود ناسخ اشعار بد مستدرك \r\nانتخاب غزليّاته\r\n اى مقصد مشتاقان ، در وادى حرمان‌ها * مقصود تهىپايان ، از طى بيابان‌ها\r\nافتاده ز راهان را ، رهبر تو به ايمانى * وين طرفه كه در راهت ، بر باد شد ايمان‌ها\r\nهجر از تو و وصل از تو ، معشوق تو ، عاشق تو * هم دردى و هم درمان ، هم داروى درمان‌ها\r\nغارتگر ايمانم تركان قبا پوشند * صد چاك به دل دارم ، زين برزده دامان‌ها \r\n* * *\r\n\r\n","description":"","footnote":"","page_name":" 486 ","page_number":534},
  {"content":"\r\n\r\n اى از ازل سرشته غمت با سرشت ما * وى تا ابد غم و المت سرنوشت ما\r\nگر نيك و گر بديم نظر بر عطاى توست * آنجا كه لطف توست چه خوب و چه زشت ما \r\n* * *\r\n چو دلبر سركش افتد سيم و زر هم كار نگشايد * زليخا را چه حاصل شد از آن يوسف خريدن‌ها \r\n* * *\r\n قضا چو داد قرار و « 1 » مدار دنيا را * به دست زلف تو داد اختيار دلها را\r\nز بس كه تلخ جواب است آن لب شيرين * شكست در دل من لذّت تمنّا را\r\nبه صبر مرتبهء عشق مىرسد جايى * كه اجتناب ز يوسف بود زليخا را \r\n* * *\r\n شد چليپاى سر زلف تو محراب دلم * هيچ از كف ندهم شيوهء ترسايان را\r\nآه از آن موى ضعيفى كه بناگوش تو راست * گوشمال عجبى داد توانايان را \r\n* * *\r\n ساقى امشب مىدهد آبى كه مىسوزد مرا * بىتكلّف بادهء نابى كه مىسوزد مرا\r\nنيستم واقف ز وضع شب‌نشينيهاش ليك * مىكند تا چاشتگه خوابى كه مىسوزد مرا \r\n* * *\r\n ديگر چه در ضمير دل بدگمان توست * ايمن نشين كه عصمت تو پاسبان توست \r\n\r\n\r\n","description":"","footnote":"\r\n( 1 ) . اصل : - و .\r\n","page_name":" 487 ","page_number":535},
  {"content":"\r\n\r\n خوش ميوه‌هاى باغ به تاراج داده‌اى * جرم از تو نيست اين گنه از باغبان توست\r\nاز يار اگر رسد ستمى جاى شكوه نيست * اى دل صبور باش غرض امتحان توست\r\nمقصود با خود آى چه غافل نشسته‌اى * اين سروقد كه مىگذرد دلستان توست \r\n* * *\r\n اين وادى عشق است كه در منزل اوّل * فرهاد زبون آمد و خسرو سپر انداخت\r\nمجنون اثرى ديد ازو در رخ ليلى * شد محو جمال و دو جهان از نظر انداخت\r\nدر وى نگر و طالب وى باش كه موسى * محروم از آن شد كه نظر بر شجر انداخت \r\n* * *\r\n ز وصل اميد گسستيم و راحتى داريم * به هجر خوى گرفتيم و حالتى داريم \r\n* * *\r\n بيا اى عشق شايد كار بيكاران شود پيدا * حوالت كن غمى تا قدر غمخواران شود پيدا\r\nمصفّا باده‌اى دارم به جام شوق و مىخواهم * كه از گرد ره آن سلطان ميخواران شود پيدا \r\n* * *\r\n مىزنى خنجر به جانها اين نه رسم دلبرىست * قصد جان عاشقان كردن نه كار سرسرىست\r\nپاك دين آن كس كه مُرد از جور يار و دم نزد * شكوه از ياران جانى در طريقت كافرىست\r\nشوق افزون ، صبر كم ، دل مضطرب ، جان بىقرار * مجملًا مقصود ، بر حال تو مىبايد گريست \r\n* * *\r\n خوش است رحم ، جهانى شهيد شد اكنون * به غمزه گوى كه از كارزار برگردد\r\nدل است اين نه منم ، چند پيش خودرايى * به عزّتش بفرستيم و خوار برگردد \r\n* * *\r\n\r\n","description":"","footnote":"","page_name":" 488 ","page_number":536},
  {"content":"\r\n\r\n زمانه بود به عكس مراد من دايم * تو هم به طالعم اى بخت واژگون شده‌اى\r\nستون درد شو اى كوهكن ز جاى مرو * چرا ز تلخى شيرين به بيستون شده‌اى \r\n* * *\r\n اى سپهر انصاف تا فرهاد و مجنون رفته‌اند * مثل من ديوانه‌اى در كوه و هامون يافتى ؟\r\nاى غم از جانم چه مىخواهى به كام دشمنم * ديده پرنم ، جان پر از غم ، دل پر از خون يافتى \r\n* * *\r\n بيگانه تا شده‌ست ز من آشناى من * خلقى ز هر طرف شده گرم جفاى من\r\nبا صد هزار عهد ز من سركشيد و رفت * بدعهد من ، ستمگر من ، بىوفاى من\r\nگفتم كه در فراق تو مقصود كشته شد * سهل است گفت عاشق من شد فداى من \r\n* * *\r\n مدّعا فهم بتى كو كه به يك گردش چشم * از دلم وسوسهء عرض تمنّا ببرد\r\nرخصت چشم بده تا به سر كار آيد * غمزه را سر دهد آرام ز دلها ببرد \r\n* * *\r\n دارم شب هجرى كه قيامت سحر اوست * آهى شررانگيز كه دوزخ شرر اوست\r\nصد تلخ شنيدم ز لبش بهر سؤالى * از زهر ، عجب تعبيه‌ها در شكر اوست\r\nاى دل نشوى ايمن ازين ابروى خندان * كين فتنه و غوغا همه در زير سر اوست\r\nخاكم به دهن تاب ندارم كه نگويم * آن گنج روان بين كه به زير كمر اوست \r\n* * *\r\n در حيا بكَن و شرم را پس سر كن * به صدر مصطبه بنشين و رنگ پا بركن\r\nمده « 1 » به دست فراقم كه دير خواهد كشت * براى قتلم ازو بهترى مقرّر كن\r\nغمين مباش ز مرگم ولى به رغم رقيب * بيا به پرسش و بنشين و ديده‌اى تر كن\r\nمگو به ميكده ديگر نمىروم مقصود * تو را چه كار به اين حرف ، راه را سر كن \r\n* * *\r\n\r\n\r\n","description":"","footnote":"\r\n( 1 ) . اصل : بده .\r\n","page_name":" 489 ","page_number":537},
  {"content":"\r\n\r\n رسيده است به جايى محبّت تو و من * كه رشك پير و جوان گشته صحبت من و تو\r\nگمان برند كه باهم كدورتى داريم * جماعتى كه ندانند عادت من و تو \r\n* * *\r\n آنچه پير خرد از گفتن آن گشت خموش * ما بگوييم اگر رخصت گفتن باشد\r\nحرم اينجاست اگر محرم جانان گردى * كعبه اينجاست گرت ديدهء روشن باشد\r\nمن گرفتم كه ز مقصود نمىآيد هيچ * دوست باشد به از آن نيست كه دشمن باشد ؟ \r\n* * *\r\n دارم چنان غمى كه ز آزار لطف تو * نقصان نمىپذيرد و افزون نمىشود \r\n* * *\r\n نيست امروزت سر ما ، از ادا معلوم شد * سرگرانى نيست لازم ، مدّعا معلوم شد\r\nيار تا رنجيده از من هركه ديدم دشمن است * از دو روزه خشم او با من چه‌ها معلوم شد \r\n* * *\r\n رفتم ز آستانت ، اين روسياهىام بس * امّا به دل نرفتم ، اين عذرخواهىام بس\r\nدر عمر خويش هرگز آزار كس نكردم * گر صد گناه كردم ، اين بيگناهىام بس\r\nزاهد مرا همين بس كز شيد و زرق دورم * گر طاعتى ندارم ، ترك مناهىام بس \r\n* * *\r\n صبا مگر ز گلستان آن جبين برخاست * كه بوى سنبلش از جيب و آستين برخاست\r\nخطاست نسبت مشك تتار با خط يار * كه اين ز خطّهء اسلام و ، آن ز چين برخاست\r\nكه خنده كرد كه عالم پر از شكر گرديد * كه لب گزيد كه قيمت ز انگبين برخاست \r\n* * *\r\n\r\n","description":"","footnote":"","page_name":" 490 ","page_number":538},
  {"content":"\r\n\r\n يا رب اين درد فراق جان‌ستان از من بگير * گر نصيبم نيست وصل يار ، جان از من بگير\r\nبا سگ كويش دلا من آشنا كردم تو را * هرچه كردى ز اختلاط او ، زيان از من بگير\r\nيك گل راحت نچيدم هرگز از گلزار وصل * هركه مىخواهد بيا اين گلستان از من بگير \r\n* * *\r\n چرا ز ذوق نميرم مگر نمىدانم * كه اجتناب تو از مدعى براى من است \r\n* * *\r\n عجب كه دلبر ما بىوفاييى نكند * ز دوستان فدايى جداييى نكند\r\nمدام بر سر كوى تو پاس آن دارم * كه با رقيب سگت آشناييى نكند\r\nتو ظلم كم نكنى و مرا دلى به دو نيم * كه در حق تو يكى بددعاييى نكند\r\nچو ديد همره خويشت رقيب كم‌فرصت * سراسرى نرود ، خودنمايى نكند \r\n* * *\r\n مىتوانم ساخت با اندوه هجران بعد ازين * چند روزى خويش را كردم به دورى امتحان\r\nباغ شد سرسبز و گل هم كرد و گلها نيز ريخت * رخصت چندان نداد اين بىمروّت باغبان \r\n* * *\r\n نظرت سوى من و دل سوى اغيار چه بود * باز در صورت لطف اين همه آزار چه بود\r\nمن كه تا غايت ازو لطف نديدم يا رب * اين همه رنجش بيهودهء اغيار چه بود\r\nدوش كز باده شدى بى خود و افتادى آه * من چه گويم كه درين خاطر افگار چه بود \r\n* * *\r\n\r\n","description":"","footnote":"","page_name":" 491 ","page_number":539},
  {"content":"\r\n\r\n تو قدر خود نمىدانى چه دانى قيمت ياران * توقع بين كه دارند از تو اين مشت گرفتاران\r\nز جور يار و آزار رقيب و طعنهء دشمن * ندارم آنقدر غم كز نصيحتهاى غمخواران\r\nبه ما هم يك دو ساغر لطف كن اى ساقى مجلس * كه باهم درنگيرد صحبت مستان و هشياران\r\nمسافر مىشود زين شهر آن مه ، واى بر جانم * كه دشمن بىحد و يك تن ندارم از هواداران \r\n* * *\r\n بسته سلسلهء زلف پريشان توام * نيم بسمل شدهء غمزهء فتّان توام\r\nمكن از سلسلهء اهل وفا بيرونم * به وفاى تو كه من سلسله جنبان توام\r\nخاك گرديدم و خاكم همگى خشت زدند * با وجود همه سركوب رقيبان توام\r\nجامهء عاريت غير سراسر عار است * تو از آن عار ندارى سگ عريان توام « 1 » \r\n* * *\r\n از گل چه حظ چو سرزنش خار كم نشد * صد گل شكفت و يك گل آزار كم نشد\r\nعمرم گذشت و شكوهء خوبان نشد تمام * يك حرف از آن شكايت بسيار كم نشد\r\nصد سيل خون ز ديده به دريا نهاد سر * يك قطره‌ام ز ديدهء خونبار كم نشد\r\nاسلام رفت بر سر اين نازنين بتان * يك تارشان ز حلقهء زنار كم نشد \r\n* * *\r\n الهى بزم عيش مدعى ماتمسرا گردد * شرابش خون دل ، ساقيش غم ، نقلش بلا گردد\r\nمرا هركس كه مىخواهد جدا از وصل او يا رب * به درد بىدوا ، يعنى به هجران مبتلا گردد \r\n\r\n\r\n","description":"","footnote":"\r\n( 1 ) . اصل : - توم .\r\n","page_name":" 492 ","page_number":540},
  {"content":"\r\n\r\n فكندى در سرش سوداى من اى غير مىخواهم * همينت دستگير روز بازار جزا گردد\r\nلب از مى پاك كن جانا مباد از سوز آه من * بر آن لب قطره‌هاى باده اخگر پاره‌ها گردد\r\nتو آهم سهل مىگيرى ز بىباكى و مىترسم * كه اين افعى به اندك روزگارى اژدها گردد\r\nبه جايى مىرود مقصود جانانت به مى خوردن * كه گر روح الامين آنجا رود ، بدنام واگردد \r\n* * *\r\n در سينه عجب آتشى افروخته دارم * انديشه كن از من كه دل سوخته دارم\r\nآه اين چه المهاست كه رو كرده به جانم * من جانِ به عيش و طرب آموخته دارم\r\nهر دم مكش آهى و مزن بر دلم آتش * مقصود دل‌سوختهء سوخته دارم \r\n* * *\r\n صبر كن اى غير پيش يار خوارت مىكنم * پرعزيزى ، اندكى بىاعتبارت مىكنم\r\nرخش عزّت چند تازى بر سر من اى رقيب * بر خر خود عمر اگر باشد ، سوارت مىكنم \r\n* * *\r\n ذوق ندارد رقيب چند عذابم كنى * چند شرابش دهى ، چند كبابم كنى\r\nاى دل محنت گزين ، تا به كى اى عاشقى * دود برآمد ز من چند عذابم كنى \r\n* * *\r\n امشبم از ياد شمعى نور در كاشانه بود * بر در و ديوار باغم پرتو جانانه بود\r\nكرده‌ام جا در حريمى دوش كز غيرت در آن * دوست ، دشمن ، يار ، اغيار ، آشنا ، بيگانه بود \r\n\r\n","description":"","footnote":"","page_name":" 493 ","page_number":541},
  {"content":"\r\n\r\n دلبران را نيز ميلى بوده سوى عاشقان * گريهء شمع از براى خاطر پروانه بود \r\n* * *\r\n دست مىشويم ز جان و ترك جانان مىكنم * گرچه دشوار است من بر خويش آسان مىكنم\r\nجنس وصلت بود ارزان ، من گرانش ساختم * اين متاع قيمتى را باز ارزان مىكنم\r\nسست عهدا ، ظالما ، حق ناشناسا ، كافرا * گر تو ايمان منى ، من ترك ايمان مىكنم \r\n* * *\r\n ز گلزار جهان اينم بد آمد * كه گل را صحبت خار اوفتاده\r\nتو اى اقبال رو در مقبلان كن * كه كار من به ادبار « 1 » اوفتاده\r\nز اقرار محبّت سوخت مقصود * دگر كارش به انكار اوفتاده \r\n* * *\r\n ز وصل اميد گسستيم و راحتى داريم * به هجر خو گرفتيم و حالتى داريم \r\n* * *\r\n به وقت خويش همه كارها نكو گردد * تحمّلى و شكيبى و طاقتى داريم \r\n* * *\r\n از بهر يك پياله مداميم دربدر * ليكن گدايى در ميخانه عار نيست\r\nاهل دلى كجاست كه جامى دهد به ما * اهل دلى اگرچه درين روزگار نيست\r\nمقصود دركش از مى وحدت پياله‌اى * كان باده باده‌ايست كه در وى خمار نيست \r\n* * *\r\n من به اين سوختگى ، داغ دل اغيارم * گرچه آزرده دلم ليك رقيب آزارم \r\n\r\n\r\n","description":"","footnote":"\r\n( 1 ) . اصل : اوبار .\r\n","page_name":" 494 ","page_number":542},
  {"content":"\r\n\r\n چند گويى كه بيا و دل خود بازستان * آن دلى كش تو نخواهى ، من ازو بيزارم \r\n* * *\r\n واعظ افسانه‌گو ، مجلست « 1 » افسرده است * بر در ميخانه رو ، گرمى صحبت ببين\r\nمحتسب از بيخودى ساغر مستان شكست * كافر ملّت نگر ، عاصى امّت ببين \r\n* * *\r\n گر گل حمرا نباشد لالهء حمرا بس است * عاشقان را خارى از سرمنزل سلمى بس است\r\nآن‌كه را دلدار شيرين باشد و خسرو رقيب * جامه گر خارا نباشد ، بستر از خارا بس است\r\nكامجويان دامن معشوق دارند آرزو * ورنه ليلى دوست را خود دامن صحرا بس است\r\nجمله خوبىها به يك كس كى روا دارد حكيم * ماه را رخسار نيكو ، سرو را بالا بس است \r\n* * *\r\n به مجلسى كه در او تُرك من مقام كند * بلا درآيد و بر حاضرين سلام كند\r\nاگرنه عشق تنزّل طلب بود ، محمود * به اين شكوه ، چرا خدمت غلام كند \r\n* * *\r\n اگر نمازگزارم به گفت‌وگوى تو باشم * وگر به كعبه شتابم به جست‌وجوى تو باشم\r\nهزار حور دهندم اگر به روضهء رضوان * ز جمله چشم بپوشم در آرزوى تو باشم \r\n* * *\r\n شب وصل است گلوگير شو اى مرغ سحر * پاسى از شب نگذشته‌ست چه افغان است اين \r\n* * *\r\n\r\n\r\n","description":"","footnote":"\r\n( 1 ) . اصل : مجلس .\r\n","page_name":" 495 ","page_number":543},
  {"content":"\r\n\r\n برد زلفش دل و زين غم جگرم پرخون است * كه در آن دام بلا حال دل من چون است\r\nراز عشقى كه ز خود نيز نهان مىكردم * هركه را مىنگرم واقف آن مضمون است\r\nرنج فرهاد سرآمد غم مجنون كم شد * محنت عاشقى ماست كه روزافزون است \r\n* * *\r\n آمد خزان و رونق گلزار كم نشد * غوغاى بلبلان گرفتار كم نشد\r\nاز غمزه‌هاى تلخ و نگه‌هاى تيز تيز * زهرم چشاند و لذّت ديدار كم نشد\r\nعالم پر از شكر شد از آن لعل نوشخند * امّا هنوز تلخى گفتار كم نشد\r\nعيشم ز باده گشت و غمم همچنانكه بود * اقبال در ترقّى و ادبار كم نشد\r\nمقصود اگرچه جور رقيبان زياده است * شكر خدا كه مرحمت يار كم نشد \r\n* * *\r\n آنم كه از زبانم ، دلها شكسته باشد * وز زخم تيغ هَجْوم ، يك شهر خسته باشد\r\nآنم كه در مجالس چون نام من برآيد * سررشته‌هاى صحبت ، از هم گسسته باشد\r\nمگشاى لب به خُبثم ، سر مىدهم زبان را * بگذار تا زبانم ، اى شوخ بسته باشد\r\nخواهم كه اين غزل را بر آن غزال خوانيد * وقتى كه مدّعى هم ، آنجا نشسته باشد \r\nو له فى الرباعيّات\r\n چون در ره تو توسن همّت تازيم * در گام نخستين سر و جان دربازيم\r\nسر چيست كه در راه وفايت ندهيم * جان چيست كه ما به هستى آن نازيم \r\n* * *\r\n دارم چشمى كه ژاله مىرويد ازو * دارم جانى كه ناله مىرويد ازو\r\nاين شوره زمين كه نام آن دل گرديد * اندوه هزار ساله مىرويد ازو « 1 » \r\n* * *\r\n\r\n\r\n","description":"","footnote":"\r\n( 1 ) . رباعى مقصود با توجه به اين رباعى بابا افضل سروده شده :\r\n دشت از مجنون كه لاله مىرويد از او * ابر از دهقان كه ژاله مىرويد از او\r\nطوبى و بهشت و سلسبيل از زاهد * ما و دلكى كه ناله مىرويد از او \r\n","page_name":" 496 ","page_number":544},
  {"content":"\r\n\r\n تنگ آمدم از درد جدايى اى دوست * فرياد ز روز آشنايى اى دوست\r\nبا آن‌كه كمال بىوفايى دارى * نتوان گفتن كه بىوفايى اى دوست \r\n* * *\r\n تصديق رقيب در خبرها معلوم * بر روى تو نيز آن اثرها معلوم\r\nمن كيستم و تو كيستى مىدانى * من آنم و تو آن و دگرها معلوم \r\n* * *\r\n از كتم عدم چو حسن آمد به وجود * در هر نظرى به صورتى جلوه نمود\r\nمقصود ازين نشو و نما معرفت است * نه ليلى و مجنون ، نه اياز و محمود \r\n* * *\r\n كس آتش سوزنده نشيمن نكند * خصمى با من كسى بِه از من نكند\r\nدر حق خود از بىخردىها مقصود * كارى كردى كه هيچ دشمن نكند \r\n* * *\r\n چه شد ار زير چرخ جاى تو شد * رفعتت را كجا زيان باشد\r\nجاى گوهر به قعر آب بود * آتش اندر ته دخان باشد\r\nهرچه كلك قضا كند تحرير * و آنچه او را رضا در آن باشد\r\nچون مطابق كنند هر دو به هم * آن همين باشد اين همان باشد\r\nناوكى كز كمان هوا گيرد * ميخ تابوت كهكشان باشد\r\nميخ روح مخالفان تو را * بر سر رمح آشيان باشد \r\n\r\n[ 29 . 
  ] مولانا حياتى\r\nدر ابتدا به سقّايى اشتغال داشت و مناسبت تخلّص ، همين است ، مردى درويش دل‌ريش بود ، ارباب فقر و فنا را با وى ارادتى بيش از پيش ، در اثناى كسب و اوان جوانى به تحصيل فنّ شعر موفّق گشت و پايهء قدر و منزلتش در نظم اشعار از اقران و درويشان سخن‌گزار درگذشت . سيادت‌پناه امير نعمت اللّه نقيب را نسبت به مولانا التفات بسيار بود و همواره\r\n\r\n","description":"","footnote":"","page_name":" 497 ","page_number":545},
  {"content":"\r\n\r\nابواب انعام و احسان بر روى روزگارش مىگشود تا آنكه در محلّى كه سيادت و فضيلت‌پناه امير ركن الدين مسعود ولد مشار اليه به سنّ رشد رسيد مولانا حياتى در كاشان توطّن داشت و از ممرّ مصاحبت و ملازمت مشار اليهما محظوظ و بهره‌مند بوده اشعار دلپسند بر صفحهء خاطر « 1 » مىنگاشت ، در آن اثنا به مصاحبت بعضى ملاحده ميل نمود و ابواب مخالطت اهل نقطه بر روزگار خود گشود و دست ارادت به بيعت اين طايفهء مضلّ داده ، به قدم اخلاص ، طريقهء نامرضيهء اهل ضلال پيش گرفت و در اندك زمانى در علم نقطه و شناخت رسوم ايشان ترقّى بسيار كرده فضاى باطن كدورت ميامنش از وساوس شياطين ملاحده ، صفت ظلمت پذيرفت .\r\nالقصّه ، بعد از آنكه در آن وادى ترقّى كلّى كرده از دار المؤمنين كاشان به واسطهء عشق صراف پسرى به دار السّلطنهء قزوين رفت و مدّتى در آنجا به صحبت امناء آن طايفه و سالكان مسالك آن طريق مىرسيد تا آنكه جمعى را از ايشان گرفته ، با كتاب چند ، به مجلس خاقان جنّت مكان بردند و بعد از تفحّص احوال آن جماعت ، بالتّمام نزد يكى از قورچيان عظام محبوس و معذّب گرديدند .\r\nالقصّه ، مدّت دو سال مولانا در آن حبس بماند و بعد از خلاصى از آن قيد به دار الموحّدين شيراز رفت و يك دو سال ديگر در آنجا به فراغت گذرانيده در سنهء 986 به وطن مألوف مراجعت فرمود و مدّت ديگر در اين‌جانب به خلاف سابق به تتبّع سنن دين نبوى كوشيده در غايت تقوى و پرهيزكارى و نهايت رسوخ اعتقاد در ديندارى سلوك مىنمود و بعد از آن از اين‌جانب مسافر شد و الحال در احمدنگر در خدمت ارباب نظم مىباشد و به سير و سلوك مشغول است . « 2 » امّا ديوان مشار اليه از غزل و تركيب و رباعى و غيره ، قريب به دو هزار بيت ترتيب داده و اين ابيات از انتخاب آن ديوان است ليكن خود به اين انتخاب راضى نيست ، زيرا كه عامى است و اكثر سخنان خود را نمىفهمد و گاهى كه شعر از او مىطلبند اشعار ديگر مىخواند .\r\n\r\n\r\n","description":"","footnote":"\r\n( 1 ) . اصل : خواطر .\r\n( 2 ) . ترجمهء احوال شاعر در : كاروان هند ، ص 333 و الذريعة ، ج 9 ، ص 268 نيز مذكور است .\r\n","page_name":" 498 ","page_number":546},
  {"content":"\r\n\r\nانتخاب غزليّاته\r\n اهل طرب كه آرزوى وصل او كنند * بايد نخست قطع نظر ز آرزو كنند\r\nخُم‌ها كشيده‌ايم كه مستى نكرده‌ايم * زان باده‌اى كز آن نتوانند بو كنند \r\n* * *\r\n مجنون صفت به وادى غم ساختم وطن * چندان‌كه مرغ بر سر من آشيانه ساخت \r\n* * *\r\n در دل من دردى افزودى و مىگويى منال * آتشى در جانم افكندى و مىگويى مسوز \r\n* * *\r\n خاك كوى تو ز سيل مژه پرنم كرديم * تا غبارى « 1 » به تو از رهگذر ما نرسد\r\nفكر كار تو و اغيار تو كردن سهل است * صحبت ما و تو گفتيم به اينجا نرسد \r\n* * *\r\n بىلعل تو گر خون رود از چشم تر من * شادم كه نيايد دگرى در نظر من\r\nترسم كه شود يار غمين ، غير شود شاد * اى باد مبر جانب آن كو خبر من \r\n* * *\r\n متّصل مهر ز ما و ز تو كين خواهد بود * تا به كى صحبت ما و تو چنين خواهد بود\r\nناصحا منع حياتى مكن از عشق دگر * زانكه تا بود چنين بود و چنين خواهد بود \r\n* * *\r\n لا يعقلم اى ساقى ، بىساغر و پيمانه * خيزد ز دلم بىخود ، صد نعرهء مستانه\r\nزان‌سان نشد از عشقت ، غمخانهء من ويران * كآباد توان كردن ، بار دگر اين خانه \r\n* * *\r\n\r\n\r\n","description":"","footnote":"\r\n( 1 ) . اصل : غبار .\r\n","page_name":" 499 ","page_number":547},
  {"content":"\r\n\r\n تا چند اى رقيبان غوغا كنيم باهم * ما بىحميتى چند ناموس يار برديم \r\n* * *\r\n آن‌كه رخساره‌اى چو مه دارد * همه شب ، روز من سيه دارد\r\nكاش گويد همين‌قدر از من * آن‌كه در بزم يار ره دارد\r\nكه اگر مىكشد مرا ، بكشد * ورنه زين بهترم نگه دارد \r\n* * *\r\n از جنون هرگز به فكر دل نيفتاديم ما * حال آن بيچاره بيش از حد پريشان بوده است\r\nچون حياتى بىزلال لعل جانبخش حبيب * كرده‌ام قطع نظر گر آب حيوان بوده است \r\n* * *\r\n آن‌كه كار صد مسيح از يك تكلّم مىكند * مىكشد عشاق را هرگه تبسّم مىكند\r\nمنّتى بر من ندارد گر سراپا مردمى است * مردمى گر مىكند نسبت به مردم مىكند\r\nغير بىظرف است اى خورشيد تابان گر به او * روى گرمى مىنمايى ، خويش را گم مىكند \r\n* * *\r\n دى پى قتل من آن عربده جو آمده بود * بخت بد يار نشد ورنه نكو آمده بود\r\nدوش با غير تو را ديدم و پر خنده زدم * گريه با آن‌كه ز غيرت به گلو آمده بود \r\n* * *\r\n چنان ز كوى تو آواره‌ام كه گر جويند * به حشر نيز نيابد كسى نشان مرا \r\n* * *\r\n\r\n","description":"","footnote":"","page_name":" 500 ","page_number":548},
  {"content":"\r\n\r\n گر ز سودايش بدين صورت جفا خواهم كشيد * رخت هستى را به بازار فنا خواهم كشيد\r\nاز جفاى غير ازين كو چند روزى مىروم * مىروم با آنكه مىدانم جفا خواهم كشيد \r\n* * *\r\n فغان كه رنجش جانان به آن مقام رسيد * كه هر « 1 » كه كرد گناه ، از من انتقام كشيد \r\n* * *\r\n بىرخت در كنج محنت اى رخ عالم‌فروز * شمع‌سان مىگريم و مىسوزم از شب تا به روز \r\n* * *\r\n مىكنى پهلو ز ما خالى و مىترسم كه زود * قرعهء اخلاص ما گردد به پهلوى دگر \r\n* * *\r\n من از گناه تو گيرم كه بگذرم در حشر * تو خود نظر كن و بنگر خدا نمىگذرد \r\n* * *\r\n مرا زود از نظر افكندى اى گل اين چه خوارى بود * به يارى كز تو ما را بيش ازين اميدوارى بود\r\nبه اندك رنجشى رفتى حياتى از سر كويش * به اينها پا كشيدن غايت بىاعتبارى بود \r\n* * *\r\n من به جور او خوشم امّا نه چندانى كه يار « 2 » * باعث لطف رقيبان سازد آزار مرا\r\nمىنمايم شاد خود را گرچه مىميرم ز جور * تا نيايد رحم در خاطر جفاكار مرا \r\n* * *\r\n\r\n\r\n","description":"","footnote":"\r\n( 1 ) . اصل : - هر .\r\n( 2 ) . اصل : باز .\r\n","page_name":" 501 ","page_number":549},
  {"content":"\r\n\r\n اى دل ار « 1 » شمعى چراغى باز روشن كرده‌اى * گلخن ما را به نور عشق گلشن كرده‌اى\r\nكافرم اى غير اگر در خون نمىخُسبانمت « 2 » * هيچ مىدانى چه خونها در دل من كرده‌اى\r\nبهر شوخى كاو نداند دوستى در اصل چيست * خلق را با خود حياتى از چه دشمن كرده‌اى \r\n* * *\r\n مباش منكر پير مغان كه عصيانش * هزار بار به از طاعت ريايى ما \r\n* * *\r\n چون افكنى از عين حيا چشم به سويم * صد چشمه عرق سرزند از هر بن مويم\r\nممنونم از آن مايهء تمكين كه به بزمش * كردم سبكىها و نياورد به رويم\r\nدلدار تويى ، يار تويى ، مونس جان تو * گر درددلى داشته باشم به كه گويم ؟ \r\n* * *\r\n حياتى جذبهء عشقت به جايى مىكشد آخر * كه او را هرچه در دل بگذرد پيشت عيان باشد \r\n* * *\r\n يك نفس آن سيم تن گر از بر من مىرود * من تصور مىكنم جان از تن من مىرود\r\nغير ، اشك لاله‌گون ريزد ز بس جان كندنم * آه ازين ماتم كه خون از چشم دشمن مىرود\r\nآه ازين دير ملوّث كآدم اينجا چون ملك * پاكدامان آمده ، و آلوده دامان مىرود \r\n* * *\r\n در بلاى عاشقى دل يارى من مىكند * جان فداى آن‌كه جانبدارى من مىكند\r\nكارم از دورى به مردن گشته نزديك و هنوز * بدگمانى حمل بر پركارى من مىكند \r\n\r\n\r\n","description":"","footnote":"\r\n( 1 ) . اصل : از .\r\n( 2 ) . اصل : خيسانمت .\r\n","page_name":" 502 ","page_number":550},
  {"content":"\r\n\r\n آن‌كه خونم پيش ازين خوردى گرش فرصت شدى * چيست يا رب كين زمان غمخوارى من مىكند \r\n* * *\r\n به خفت گر روم بىاو دلم خرّم نخواهد شد * غمش از خاطر محنت گزينم كم نخواهد شد\r\nچنان پژمرده شد كشت اميد از خشكسال غم * كه آب خضر اگر بارد بر او ، خرّم نخواهد شد\r\nحياتى گر به انكار وفايش مىكشى خود را * كه اين خاطرنشان مردم عالم نخواهد شد \r\n* * *\r\n دارم از الفت مردم من مجنون كُلْفَت * ذوق ديوانه در آن است كه تنها باشد \r\n* * *\r\n چو مىداند كه با من آن جفاجو يار خواهد شد * رقيبم گر نمرد از غم ، يقين بيمار خواهد شد\r\nكشيدم حرفى از اغيار در مستى و مىدانم * كه او از غصّه خواهد مرد چون هشيار خواهد شد\r\nحياتى شمه‌اى از قرب خود با غير اگر گويم * به اين بىغيرتى تا حشر ازو بيزار خواهد شد \r\n* * *\r\n مخمور عشقم ساقيا ، داد من ديوانه ده * زين مى خمارم نشكند ، جامى از آن خمخانه ده\r\nتا انتقام از مدعى امشب به بدمستى كشم * ساقى چو دور من رسد ، مى تا لب پيمانه ده \r\n\r\n","description":"","footnote":"","page_name":" 503 ","page_number":551},
  {"content":"\r\n\r\n عشق و سلامت خواستن باهم حياتى ، مشكل است * يا سر بنه در عاشقى ، يا ترك اين افسانه ده \r\n* * *\r\n حياتى باعث افسردگى چيست * به آن سوزت نمىبينم كه بودى \r\n* * *\r\n اى كاش غم خود را اظهار نمىكردم * تا كار چنين بر خود دشوار نمىكردم\r\nكار « 1 » غلطى كردم كز يار جدا گشتم * اى كاش كه مىمردم اين كار نمىكردم\r\nزين دير فنا كارى ناساخته مىرفتم * گر جان به ره جانان ايثار نمىكردم \r\n* * *\r\n امشب اى غم منشين خيز كه جانان اينجاست * خيمه بيرون زن ازين ملك ، كه سلطان اينجاست\r\nاز پريشانى دل خاطرم امشب جمع است * جمع سازندهء دلهاى پريشان اينجاست\r\nكوى يار است ازينجا به تكبّر مگذر * سر بنه ، سجده‌گه گبر و مسلمان اينجاست\r\nهركه خواهد بزند گوى سخن خوش باشد * گوى در عرصه و من حاضر و چوگان اينجاست\r\nغم او رفت حياتى و تو تنها ماندى * جان برون شد ز تن و قالب بىجان اينجاست \r\n* * *\r\n بىمهر شدى آخر ، اى ماه غلط كردى * و اللّه غلط كردى ، باللّه غلط كردى\r\nگفتى نكنم ديگر كارى كه غلط باشد * و اللّه در اين ده روز پنجاه غلط كردى \r\nو له فى التركيب\r\n اى نوگل بوستان عاشق * از بوى تو تازه جان عاشق \r\n\r\n\r\n","description":"","footnote":"\r\n( 1 ) . اصل : كارى .\r\n","page_name":" 504 ","page_number":552},
  {"content":"\r\n\r\n تا نام تو بر زبان نيايد * گويا نشود زبان عاشق\r\nدلدارى و يارى تو از غير * اندوه و غم تو ز آن عاشق\r\nبىدرد كجا وقوف يابد * از محنت جاودان عاشق\r\nاز بس كه خدنگ غمزه‌ات يافت * جا در دل ناتوان عاشق\r\nآن دم نبود كه تير عشقت * بيرون رود از كمان عاشق\r\nاى ياد تو مونس دل من * عشق تو سرشته با گِل من\r\nاى نور دو چشم روشن من * مهر تو چو روح در تن من\r\nتا دور شدى تو ، دست محنت * كوتاه نشد ز دامن من\r\nگردن نكشى ز تيغش اى دل * آيد چو به قصد كشتن من\r\nگر سود كنى حلال بر تو * نقصان باشد به گردن من\r\nآنها كه طمع ز جان بريدند * بىشبهه به مدّعا رسيدند\r\nدل ميل به زلف يار دارد * كى در بر ما قرار دارد\r\nاز بس كه تو نازك و لطيفى * گل پيش تو حكم خار دارد\r\nبىلعل تو آب زندگانى * خاصيّت زهر مار دارد\r\nزارم « 1 » ز غم گلى كه آن گل * هر گوشه چو من هزار دارد\r\nجلّاد غمش رسيد اى دل * برخيز كه با تو كار دارد\r\nدادم به وى اختيار خود را * گر مىكشد اختيار دارد\r\nهر عاشق كاو نه ترك جان گفت * كى عاشق صادقش توان گفت\r\nدر دهر حديث و آيتى نيست * كز عشق در او روايتى نيست\r\nكى زنده بود دلى كه هرگز * از عشق در او سرايتى « 2 » نيست \r\n\r\n\r\n","description":"","footnote":"\r\n( 1 ) . اصل : دارم .\r\n( 2 ) . اصل : حمايتى .\r\n","page_name":" 505 ","page_number":553},
  {"content":"\r\n\r\n دردا كه اسير بند عشقم * وز يار مرا حمايتى نيست\r\nگر غير كند شكايت تو * گويى به ازين حكايتى نيست\r\nور شكر تو گويد اين دعاگو * پيش تو كم از شكايتى نيست\r\nآيين محبّت اين‌چنين است * و اللّه كه دلبرى نه اين است\r\nچند از تو كسى غمين نشيند * آزرده دل و حزين نشيند\r\nتا چند غبار غصّه ما را * از هجر تو بر جبين نشيند\r\nمردن بر من هزار نوبت * بهتر كه كسى چنين نشيند\r\nچون صاحب خرمنى تو مگذار * غم بر دل خوشه‌چين نشيند\r\nهركس كه غمين كند كسى را * شك نيست كه خود غمين نشيند\r\nمگذار مرا فگار ازين بيش * در بند غمم مدار ازين بيش\r\nعمرىست كه من درين غم‌آباد * غمناكم و عالمى بر اين شاد\r\nافغان از تو هزار افغان * فرياد از تو هزار فرياد\r\nدر هجر به ياد وصل گريم * چون خسته كه صحّت آورد ياد\r\nفرياد ز حال زار عاشق * اى واى به روزگار عاشق\r\nدر عمر خود اين بلا نديدم * وز « 1 » هيچ كس اين جفا نديدم\r\nهمخانهء من طبيب حاذق * من مردم و زو دوا نديدم\r\nبيگانه هزار مرحمت كرد * يك لطف ز آشنا نديدم\r\nاى دل تو به من چه‌ها نكردى * وز شوخى تو چه‌ها نديدم\r\nصد محنت و صد غم از تو دارم * هر درد كه دارم از تو دارم \r\n\r\n\r\n","description":"","footnote":"\r\n( 1 ) . اصل : در .\r\n","page_name":" 506 ","page_number":554},
  {"content":"\r\n\r\n دى بىتو به جان رسيده بودم * وز عمر طمع بريده بودم\r\nدر كنج فراق پاى شادى * در دامن غم كشيده بودم\r\nاينها كه ز هجر رفت بر من * نه ديده و نه شنيده بودم\r\nهرگز ز نهال محنت و غم * اين رنگ ، گلى نچيده بودم\r\nخواب اجلم برد كجا من * اين روز به خواب ديده بودم\r\nمىمرد اگر كسى به سختى * هفتاد كفن دريده بودم\r\nافغان ز غم نهانى من * فرياد ز سخت‌جانى من\r\nدوشم همه شب انيس ، غم بود * غم همدم و همنشين ، الم بود\r\nدل بىدهن تو تا دم صبح * سرگشتهء وادى عدم بود\r\nدر هجر به واديى رسيدم * كز من تا مرگ يك قدم بود\r\nاى دل ز چه شِكوه كردى از يار * هرچند كه بر سر ستم بود\r\nاينها كه تو كرده‌اى اگر او * مىكشت تو را ، هنوز كم بود !\r\nبيجاست بسى شكايت تو * تا چند كنم رعايت تو\r\nدر عشق دلا شتاب كردى * كار من و خود خراب كردى\r\nاين شكوهء بىحساب بد بود * بد كردى و بىحساب كردى\r\nافسانه به من مخوان حياتى * بس كن كه مرا عذاب كردى\r\nباشى پى هر فسانه تا چند * عمر تو گذشت ، لب فروبند \r\nو له فى الرباعيّه\r\n بر صفحهء آرزو خط نسيان كش * نه وصل طلب نه محنت هجران كش\r\nخواهى كه كس انگشت به حرفت ننهد * بنشين و چو نقطه پاى در دامان كش \r\n\r\n","description":"","footnote":"","page_name":" 507 ","page_number":555},
  {"content":"\r\n\r\n\r\n[ 30 . 
  ] خواجگى عنايت\r\nاو نيز از اصيل‌زادگان و مردم متديّن دار المؤمنين كاشان است و آن جناب را خواجه عنايت سلتق نيز مىگويند و همانا آباء و اجداد وى به اتراك سلتقيّه « 1 » منسوب بوده‌اند ، امّا خواجهء مشار اليه مرد اهل و نيكو خلق و صاحب طبع است و در دلاورى و صنعت تيراندازى بىبدل واقع ، در قريهء نياسر من اعمال سردسير كاشان مزرعه [ اى 
  ] دارد و اكثر اوقات به زراعت و دهقنت مشغولى مىنمايد . در زمان خاقان جنّت مكان ابو البقا شاه طهماسب - روّح اللّه روحه - كه وسعت تمام بود ، و تشدّد محصّل و اخراجات كم ، و حاصل و محصول بسيار ، لاجرم همواره از دهقانى و زراعت نعمت حاصل كردى ، و فضلا و شعرا را خدمت نمودى و اشعار خود بر مستعدان گذرانيدى ، امّا الحال اين قوّت و حوصله‌اش نمانده است ليكن همان در وادى شاعرى راسخ و ثابت‌قدم است . و الحق شاعرى خوشگوست و در طرز شاعرى و غزلسرايى تتبّع خواجه آصفى « 2 » مىكند و در آن طرز سخنان مقبول و دلپذير دارد و گاهى طبعش به هجويات و مطايبات ميل مىنمايد و در آن وادى اشعار متين و مضبوط دارد ، از آن جمله وقتى بازار كاشان را آذين بسته بودند ، و به واسطهء آرايش دكاكين در بازار قطّانان و كرباس‌فروشان ، صورتى از پنبه چنان كه رسم باشد ، اهل صنعت ساخته و خواجه نعمت كرباس‌فروش كه مردى ضخيم الجثّه است و در بشره‌اش نيز بياض و اصفريت غالب ، در پهلوى آن صورت در دكان خود نشسته جهت خواجهء مشار اليه اين قطعه بگفت .\r\n\r\n\r\n","description":"","footnote":"\r\n( 1 ) . احتمالا همان تركان سلجوقى باشد .\r\n( 2 ) . خواجه آصفى : در تذكره‌ها به نام كوچك خواجه اشارتى به صراحت نرفته ، ولى او را فرزند نعيم الدين نعمة اللّه بن خواجه علاء الدين على قهستانى ، مىدانند . پدرش در عهد پادشاهان تيمورى ، درجات بلند و مقامات ديوانى مهمّى داشت .\r\nآصفى در هرات ، به سال 853 هجرى متولد شد و فنون ادب و كمال را در همانجا در محضر استاد خود ، عبد الرحمن جامى ، بياموخت . و در ظل عنايات سلطان حسين بايقرا و امير عليشير نوايى و بديع الزمان ميرزا به سر مىبرد و بيشتر با اين شاهزاده انس و الفت داشت و تا آخر عمر خود ، زادگاهش هرات را كه در انقلابات اوايل قرن دهم ، محلّ درگيرى و جنگ و محاربه بود ، رها نكرد و در 70 سالگى در آن شهر فوت و در همانجا مدفون شد .\r\nاز خواجه ، ديوان غزل در دست است كه در سال 42 ، به اهتمام آقاى هادى رافع در تهران به چاپ رسيده .\r\nمعاصران و سخن‌شناسان عهد وى ، او را به لطافت سخن و ذكاى طبع ستوده‌اند و در واقع سبك وى را ، مىتوان پيش درآمد سبك هندى دانست . « برگرفته از تاريخ ادبيات در ايران ، ج 4 ، ص 369 »\r\n","page_name":" 508 ","page_number":556},
  {"content":"\r\n\r\nشعر\r\n بهر آيين دكّهء كرباس * حاجت اين همه خراج نبود\r\nخواجه نعمت نشسته بود آنجا * پهلوان پنبه احتياج نبود \r\nو ديگر در شهور سنهء خمس و سبعين و تسعمائه [ 975 
  ] در قرية الملحدين فين آبلهء عظيم پيدا شد چنانچه اطفال آن قريه اكثر به آن مرض گرفتار شده روى به سرحدّ عدم نهادند و در خانه‌اى كه سه تن توطّن داشتند اتفاقا پنج طفل از ايشان به مرض مذكور فوت شدند جهت تاريخ آن واقعه اين قطعه به نظم آورد .\r\nشعر\r\n شمس و محمود و احمد فينى * فوت اطفالشان چو شد باهم\r\nدلشان پر ز داغ آبله شد * ماند بر جانشان به دهر الم\r\nپنج بود آن سه را جگرگوشه * رفت آن پنج و اين سه ماند به غم\r\nسال تاريخشان طلب كردم * پنج « جو » بود از سه « سرگين » كم « 1 » \r\nو ديگر در آن اوان كه خاقان كشورستان جهت تسخير ممالك گيلان لشكر به آن ولايت فرستاد و خان احمد « 2 » كه والى آن ولايت بود اسير سرپنجهء قهر معسكر شاه دين‌پناه گرديد جناب خواجه جهت ضبط تاريخ آن واقعه و انگيختن الفاظ مناسبه ، اين قطعه كه نزديك به صفت معمّاست در سلك نظم كشيد .\r\n\r\n\r\n","description":"","footnote":"\r\n( 1 ) . معادل عددى « سرگين » عدد 340 است . از اين‌رو اگر معادل عددى واژهء « جو » - يعنى 45 - را از سه برابر 340 كسر كنيم ، سال 975 ه . ق به دست مىآيد .\r\n( 2 ) . خان احمد كاركيا : فرزند سلطان حسن كاركيا و از پادشاهان محلّى ولايت بيه‌پيش گيلان . اين خاندان به سبب خدمتى كه به هنگام پناهندگى شاه اسمعيل بدان ولايت كردند ، مورد عنايت شاه طهماسب بودند و با حمايت آنان ، حكومت گيلان را به دست گرفتند . خان احمد به جهت غرور و جاه‌طلبى ، بر دربار صفوى تمكين نكرد و در سال 974 در زندان قهقهه محبوس گرديد و به هنگام جلوس سلطان محمد خدابنده از حبس رها شد و به مصاهرت خواهر سلطان مفتخر گرديد . پس از روى كار آمدن شاه عباس ، به عثمانى گريخته و به سال 1005 درگذشت . خان احمد ، مردى اديب بود و در شعر و ادب و موسيقى و علم هيئت و حكومت دستى داشت .\r\nدرگاه وى محلّ اجتماع شاعران پارسىگوى و موسيقىدانان و دانشمندان بود كه پس از محبوس شدنش در قلعهء قهقهه ، اين كانون متلاشى و بزرگان آن پراكنده شدند و غالبا در دربار اكبرى فرود آمدند .\r\nخان احمد شعر مىسرود و احمد تخلّص مىكرد . اوست :\r\n بخت وارون ، دوست دشمن ، يار يارى ديگرست * نيست دوران آنچه ديدى ، روزگارى ديگرست . . . \r\n« برگرفته از تاريخ ادبيات در ايران ، ج 5 ، ص 504 » .\r\n","page_name":" 509 ","page_number":557},
  {"content":"\r\n\r\nشعر\r\n سر جلفان عالم خان گيلان * كه از شمشير و كُشتى مىزدى دم\r\nهميشه تابع بىدولتان بود * كشيده سر ز حكم شاه عالم\r\nبه كُشتى مايل و شمشيربازى * نه بازى ديده و نه زور محكم\r\nقضا فتحى چنان بر گردنش زد * كه تاج‌وتخت و بختش گشت درهم\r\nشبى تاريخ آن جستم ، خرد گفت * « يكى » از « تابع بىدولتان » « 1 » كم \r\nو ديگر از جملهء منظومات مشار اليه اين قطعه است از براى قلندر پسرى حيدرى اطوار گفته و اعتقاد بسيار آن طايفه بدين نظم دارند .\r\nشعر\r\n خواجگى هركس مريد حيدر تونى بود * كوچكِ او را دُرِ گوش است ماه خاورى\r\nشد مريد « 2 » شاه تونى چرخ هم پيرانه سر * ز آن به دوران بسته از خورشيد زنگ حيدرى \r\nاين قطعه را به زبان كاشى از براى يكى از صاحب داعيه‌هاى كاشان گفته و الحق بسيار مضحك و شاعرانه است .\r\nشعر\r\n نه جُل گونه‌اى كه خواجه جانش پُورَه * نه بود كه چيا بغل كرى شاكشكى\r\nايته نَه و اينَه چله چُر در ميز * گو در ميزى نزه بزرگ آبشكى \r\nو ايضا اشعار رنگين و منظومات پرفكر بسيار دارد و شعر و غزل را چنين مىگويد :\r\nغزليّات\r\n چو در حمام افروزد به خوبى روى زيبايش * شود هر جام ، چشمى روشن از بهر تماشايش\r\nز رشك فوطهء حمام او بر خويش مىپيچم * كه دارد در ميانش دست و مىپوشد گهى پايش\r\nتن سيمين او ديدم در آب و مُردم از غيرت * كه بودى كاشكى در قلّتين چشم من جايش \r\n\r\n\r\n","description":"","footnote":"\r\n( 1 ) . شاعر با كسر عدد يك از معادل عددى « تابع بىدولتان » يعنى عدد 976 به سال 975 ه . ق اشاره كرده است .\r\n( 2 ) . اصل : مزيد .\r\n","page_name":" 510 ","page_number":558},
  {"content":"\r\n\r\n مباد اى سرتراش از كاكل او كم كنى مويى * كه هر مو بيدلى سرگشته مىگردد ز سودايش\r\nز حمام آيد آن گلچهره بيرون ، بر سر آنم * كه ريزم خواجگى جامى ، ز طاس ديده بر پايش \r\n* * *\r\n عجب گر زنده مانم تا سحر در هجر يار امشب * كه مىسوزم چو شمع از گريهء بىاختيار امشب\r\nبه جان آمد دلم ، اين عشق پنهان خواجگى تا كى * سر ناقوس در كويش به رسوايى برآر امشب \r\n* * *\r\n من زار ناتوان را كه دوا كند چه چاره * كه دل از فراق خون و ، جگر است پاره پاره\r\nبه كجا روم چه سازم به كه گويم اين غم دل * كه تو در ميان جانى و ز من كنى كناره \r\n* * *\r\n دارم دلى چو شيشهء پرتاب داده‌اى * چون مو تنى بر آتش غم تاب داده‌اى\r\nتركى به غمزه مىكندم كاو كاو دل * آب سرسنان به مى « 1 » ناب داده‌اى\r\nجانا شكست شيشهء دل ، برحذر كه هست * هر ذرّه‌اش چو نشتر زهراب داده‌اى\r\nدانى به بحر غم من سرگشته دل كيم * كشتى به دست خويش به گرداب داده‌اى \r\n* * *\r\n به صد آزار از كوى تو اينك بار مىبندم * فغان كين بار نوميدى نه چون هربار مىبندم\r\nز چشم غير مىبندم شكاف زخم تيغش را * و ليكن غير پندارد كه زخم بار « 2 » مىبندم \r\n* * *\r\n\r\n\r\n","description":"","footnote":"\r\n( 1 ) . اصل : سمى .\r\n( 2 ) . اصل : يار .\r\n","page_name":" 511 ","page_number":559},
  {"content":"\r\n\r\n متاب طرّه كه آزاده‌اى به بند تو افتد * چو « 1 » بند ساده‌دلى كو ، كه در كمند تو افتد\r\nدل اندر آن شكن زلف دارد آرزوى « 2 » آن * كه گِرد روى تو گردد ، اگر پسند تو افتد\r\nبه ياد شربت آن لعل آبدار بميرد * كسى كه همچو من خسته ، دردمند تو افتد\r\nرسد به ماه سر خواجگى از آن خم چوگان * به شكل گوى اگر در ره سمند تو افتد \r\n* * *\r\n از گرمى خدنگ تو تن كان آتش است * در سينه دل مگوى ، كه پيكان آتش است\r\nسر بر فلك كشيده مَلَك را بسوخت پر * آهم كه گردباد بيابان آتش است \r\nو له المقطّعات\r\n اى دل ار با خلق مىخواهى كه باشد الفتت * با خوش آمد خوى كن كز راست مىبايد گذشت\r\nاز محبّت خواجگى با هركه گفتم راستى * تا قيامت از جنابش راست مىبايد گذشت \r\n* * *\r\n دل داده‌ام به شوخ جفا پيشهء دگر * دل خون كنى به درد دل ريش نارسى\r\nاز خون « 3 » ورم كند دلم از غصّه غنچه‌سان * او همچو گل شكفته به هر خار و هر خسى\r\nدردى نمىكشم كه كسى ره برد به آن * كارى نكرده‌ام كه توان گفت با كسى \r\n* * *\r\n خواجگى رخش طلب پر مَدَوان در پى مال * اين نه كارىست كه ارباب خرد ورد كنند\r\nمال دنياست چو سرگين و حريصان چو جُعل * مىدوند از پى آن تا همه را گرد كنند \r\n* * *\r\n همتم خواجگى برآن دارد * كه دگر جور اين و آن نكشم \r\n\r\n\r\n","description":"","footnote":"\r\n( 1 ) . اصل : بند .\r\n( 2 ) . اصل : آرزويى .\r\n( 3 ) . اصل : درم .\r\n","page_name":" 512 ","page_number":560},
  {"content":"\r\n\r\n بر در هيچ زن جلب نروم * منّت هيچ قلتبان نكشم \r\n* * *\r\n شمع بالين دوش دلسوزى به اين بيمار كرد * سينه را زد چاك و بر من گريهء بسيار كرد\r\nديده گريان ، سينه بريان ، دل ز تاب غم به جان * الحذر ياران كه عشق او به من اين كار كرد\r\nپردهء ناموس من آخر به رسوايى دريد * خواجگى تر دامنم اين ديدهء خونبار كرد \r\n* * *\r\n به غير از شمع امشب مهربان من كه خواهد شد * كه خواهد سوخت با من ، همزبان من كه خواهد شد ؟\r\nمكن اى شمع از پروانهء خود سركشى امشب * تو گر سر مىكشى آرام جان من كه خواهد شد ؟\r\nنشان تير او گشتند جان و دل نمىدانم * كه قربان نگاهش از كسان من كه خواهد شد ؟\r\nكه خواهد خواجگى از من پيامى برد سوى او * بلا گردان جانش از زبان من كه خواهد شد ؟ \r\n* * *\r\n گرچه بازار كسى گرم چو بازار تو نيست * هيچ سودازده چون بنده گرفتار تو نيست\r\nهركه ديدم ز سر زلف تو در دام بلاست * هيچ سرگشته نديدم كه گرفتار تو نيست\r\nكامبخش است لب لعل تو اى راحت جان * لذتى نيست كه در لعل شكربار تو نيست \r\n* * *\r\n نزد خويشان ز فقر و فاقه منال * باش راضى به قدر و قسمت خويش\r\nز آن‌كه محنت كشيده‌اى مىگفت * منّت خويش به ز منّت خويش \r\n* * *\r\n خواجگى ، روشنى ز خالق جوى * كه چراغى ز خلق نفروزد\r\nچون سراى است نور تيره‌دلان * كه ازو عقل ديده مىدوزد \r\n\r\n","description":"","footnote":"","page_name":" 513 ","page_number":561},
  {"content":"\r\n\r\n خواجه گو سايه بر سرم مفكن * كه از آن جان من همى سوزد\r\nروز ما مىرسد به شب امّا * شمع او تا سحر نمىسوزد \r\nو له فى الرباعيّات\r\n با ياد تو كى دمى توانم بودن * وز آه دمادم نفسى آسودن\r\nدر سينه چه‌سان مهر تو پنهان دارم * خورشيد به گل نمىتوان اندودن \r\n* * *\r\n زلفش سبب حال پريشان من است * در كوى جنون سلسله‌جنبان من است\r\nاى شانه مزن چنگ در آن عقدهء زلف * تارش مگسل كه رشتهء جان من است \r\n* * *\r\n تا باده‌كشى ز جام هستى مستى * تا سرخوشِ كبر و خودپرستى پستى\r\nهان مگذر ازين نكته كه از رشتهء آز * پاى دل بو الهوس ببستى رستى \r\n* * *\r\n اى مرغ دلم به حلقهء زلف تو بند * وز بند چنان سيه‌دلى دل خرسند\r\nمىنگسلم از بند سر زلف تو دل * چون سلسله گر بگسلدم بند از بند \r\n* * *\r\n هر شب ز غمت تا به سحر دل بيدار * در ديده نمايد همه روزم شب تار\r\nعقرب‌صفت از زلف تو سرگشته دَوَم « 1 » * در تاب ز كاكل تو افتم چون مار \r\n* * *\r\n ارباب طمع به جست‌وجو مىگردند * وز همّت پست كوبه‌كو مىگردند\r\nاى دل بنشين چو نخل بارآور باش * كارباب طمع به گرد او مىگردند \r\n* * *\r\n كى بود فلك كه كارت آزار نبود * كى بود كه دون‌پرورىات كار نبود\r\nكار تو هميشه گنده بود اى كج‌رو * امّا كه به گندگى اين بار نبود \r\n* * *\r\n\r\n\r\n","description":"","footnote":"\r\n( 1 ) . اصل : دژم .\r\n","page_name":" 514 ","page_number":562},
  {"content":"\r\n\r\n رفتى تو و مىكند دلم ياد از تو * يك لحظه نشد دل ز غم آزاد از تو\r\nاز ديده برفتى و نرفتى از دل * فرياد از تو هزار فرياد از تو \r\n* * *\r\n اى روح روان ، روح روان بىتو مباد * وى راحت جان ، راحت جان بىتو مباد\r\nجان بىتو مباد يك دم اى جان جهان * اى جان جهان ، جان جهان بىتو مباد \r\n* * *\r\n اى جوهر جان به حقّه لعل تو بند * وى سبزخطان « 1 » به سنبلت حاجتمند\r\nآن راست هزار خسته‌دل سرگردان * وين راست به هر مو رگِ جانى پيوند \r\n* * *\r\n اى چرخ چنين با دل افگار مكن * جان سوختگان را همه آزار مكن\r\nبردى ز حد اين سفله‌نوازى بگذار * زنهار مكن هزار زنهار مكن \r\n* * * و ايضا اشعار رنگين و منظومات پرفكر بسيار دارد و شعر غزل را چنين مىگويد .\r\nغزل\r\n اى گل دگر به اهل وفا تيغ كين مزن * چون « 2 » غنچه رو متاب و گره بر جبين مزن\r\nز آن ابروان ، كمان جفازه مكن دگر * تير ستيزه بر دل اندوهگين مزن\r\nهر سو متاز ، طرّه پريشان به قصد دل * لشكر مكش ز كفر و بر اصحاب دين مزن\r\nبرداشتى سرم كه به فتراك بندىاش * چون برگرفته‌اى دگرش بر زمين مزن\r\nاى خواجگى مشو چو مگس پاىبست آز * دست هوس بر آن لب چون انگبين مزن \r\n\r\n[ 31 . 
  ] مولانا سمائى\r\nكحال بىمثل و حكيمى بىعديل است و در وادى لعب شطرنج و نرد و اقسام ملاهى ذو فنون ، شطرنج غايبانه بسيار خوب مىبازد چنانچه مىتوان گفت كه غايبانه به جايى\r\n\r\n\r\n","description":"","footnote":"\r\n( 1 ) . اصل : شيرخطان .\r\n( 2 ) . اصل : زين .\r\n","page_name":" 515 ","page_number":563},
  {"content":"\r\n\r\nرسانيده كه از حاضرانهء ديگران بهتر است . در ابتداى زمان صبا از صحبت « 1 » پدر و صنعت تيرگرى و غصّهء كيمياگرى بازمانده و به شاگردى مولانا زين الدين على كحّال ، كه از اعجوبه‌هاى زمان بود ، ميل پيدا كرد و از آن زمان تا به ايّام كمال حال و اوان رشد و جلال به نظر تربيت مولاناى مشار اليه پرورش يافت و سالها در ملازمت و خدمت وى رسوخ قدم نمود تا آنكه علم كحّالى و صنعت ميل زدن و حكّ نمودن چشم و غير آن چنان كه بايد ، از مشار اليه اخذ فرمود ، و اليوم در وادى خود مثل ندارد و از جميع استادان داروانداز و كحّالان عرصهء آفاق ممتاز و مستثناست و در آن وادى سخنان بلند زياده از مرتبه و دانش آن علم نقل مىكند و الحق به جاى خود است ، چه در فن خود عديل و شريك ندارد و مجملا انواع قابليّت و استعداد دارد و به عنوان شاعرى اشتغال مىنمايد و سخنانش سرى به غرابت « 2 » دارد « 3 » و اين ابيات از آن جمله است .\r\nانتخاب غزليّاته\r\n همنشين برخيز و جانم در كف شيون گذار * خاطر آزرده‌اى دارم ، مرا با من گذار\r\nمن كه سرتاپا گل داغم سوى باغم مخوان * گلخنى را همچنان با آتش گلخن گذار \r\n* * *\r\n به صد جان باده مىداد آن لب و من جرعه مىخوردم * نمىدانم چه كردم گرم سودايى كه من بودم \r\n\r\n\r\n","description":"","footnote":"\r\n( 1 ) . اصل : محبت .\r\n( 2 ) . اصل : عزابت .\r\n( 3 ) . در عرفات ، ص 325 دربارهء مولانا سمائى آمده است : مهر سيرت ، سرمهء چشم دانش و بصيرت ، بينش‌افزاى ديده ، . . .\r\nرند صاحب حال ، استاد كمال ، مولانا سمايى كحّال ، ، مولد و منشأ وى كاشان است . به غايت در كحّالى قادر و صاحب وقوف بود . . . از اقسام سخن بهره‌ور ، سيّما در قصيده گوئيا كه به غايت خوش طرز واقع شده ، قدرتى تمام داشت . در شهور سنهء الف و عشر از بغداد به عراق عجم آمد ، فرد و بىرفيق ، . . . اكراد او را به شهادت رسانيدند » . در صبح گلشن ص 211 نيز شاعر اين‌گونه معرفى شده است « سمايى كحّال ، كحل الجواهر مداد اشعارش روشنايىافزاى ديدهء ديده‌وران و تفاوت ميان مضامين رفيعهء سمايى و معانى ديگران ، تفاوت ميان زمين و آسمان است . در احدى الف جامهء هستى گذاشت » . به نظر ، تاريخ فوت مولانا سمايى كحال ، 1010 صحيح باشد .\r\n","page_name":" 516 ","page_number":564},
  {"content":"\r\n\r\n* * *\r\n اى اجل گردن دل قيدكش سلسله‌اىست * كه به سعى من و تيغ تو نجاتش نبود\r\nآن رخ ساده مرا رخصت ديدار نداد * آرى آرى زر بىسكه زكاتش نبود \r\n* * *\r\n ساحل ، نصيب كشتى ما نيست اى رفيق * با ناخدا بگوى كه طوفان بلند شد \r\n* * *\r\n گشودن سر طومار دل به مصلحت است * و گرنه هر رقم از وى هزار طومارست\r\nمجال گفتن  « أَرِنِي »  « 1 » و  « لَنْ تَرانِي »  « 2 » نيست * درين چمن كه به هر گام طور ديدارست \r\n* * *\r\n خواهش كه مثل گشته به گستاخ زبانى * از شرم تو در بزم تو كوتاه زبان بود \r\n* * *\r\n شاهد محروميم اين بس كه از يك كوچه راه * سر به پيش افكنده‌ام تا چشم بالا كرده‌اى \r\n* * *\r\n مهر رخت آتش ، دل سوزان همه داغ است * فانوس خيال تو پر از شمع و چراغ است \r\n* * *\r\n زندان يوسف است دل من كه يك زمان * بيرون نمىنهد قدم از وى خيال تو \r\n* * *\r\n به جرم دوستى چون كُشته گردم در صف محشر * برآرد مغفرت سر از گريبان گناه من \r\n* * *\r\n ز بىباكى دم شمشير آن بدمست مىبوسم * بلا را گرد مىگردم ، اجل را دست مىبوسم \r\n\r\n\r\n","description":"","footnote":"\r\n( 1 و 2 ) . اعراف / 143 .\r\n","page_name":" 517 ","page_number":565},
  {"content":"\r\n\r\n خدنگ غمزه‌اش كارى و ، من در عين جان دادن * كمانداران ابرو را به ايما « 1 » شست مىبوسم \r\n* * *\r\n تو در دلى و كنى ياد غير هر ساعت * روا مدار كه خيبر شود مدينهء ما \r\n* * *\r\n ندارم هيچ خواهش وز تو خرسندم كه مىسوزد * هجوم شوق طاقت‌سوز ، بنياد تمنّا را \r\n* * *\r\n اجل بيگانه مىشد تا ابد مىكرد اگر ايزد * به مهرت در نخستين روز پيوند دل و جان را \r\n* * *\r\n زاهد ملامت تا به كى ، بگذار كاندر كيش بت * گَردِ جبين كفر شد نور رخ ايمان تو \r\n* * *\r\n دندان ، شبِ غم چند نهم بر جگر از تو * ترسم نكند ناله محابا دگر از تو \r\n* * *\r\n نه همين سينه‌ام از سوز جگر پردود است * دل هم از داغ تو آتشكدهء نمرود است\r\nراه پيكان فراق تو نشايد بستن * من گرفتم كه صبورى زره داود است \r\nو له فى الرباعيّه\r\n آن بىخبر از درد گرفتارى كس * آسوده دل از رنج جگرخوارى « 2 » كس\r\nمىرفت و به حسن خويش‌نازان مىگفت * ما را نبود سر وفادارى كس \r\n* * *\r\n چون روى تو ماه چارده دلكش نيست * چون موى تو هندوئى در آتش خوش نيست \r\n\r\n\r\n","description":"","footnote":"\r\n( 1 ) . اصل : ايمان .\r\n( 2 ) . اصل : گرفتارى .\r\n","page_name":" 518 ","page_number":566},
  {"content":"\r\n\r\n دل تاب نيارد كه جمالت نگرم * ياقوت مرا طاقت اين آتش نيست \r\n\r\n[ 32 . 
  ] مولانا شعورى\r\nاز آدمىزادگان كاشان است و دعوى اصالت از طرفين مىكند و بعضى از ستم ظريفان اين دعوى را از او قبول ندارند . و الحق جد مادرى وى از مردم متعيّن زمان بوده و او را خواجه محمد آصف مىگفته‌اند « 1 » . امّا مولاناى مشار اليه در اوقات صبا و اوان سادگى روى توجّه به حرفت و كسب شعربافى آورده و هم در آن مدّت به واسطهء مخالطت لوندان و خوش‌طبعان و ميل به صحبت مستعدان و شاعران ، چون قابل و مستعد افتاده بود در وادى شاعرى قدم نهاده و به جدّ بسيار و سعى تمام در سلك ظرفاء و شعراى زمان منتظم گرديد ، و در آن وادى از اقران و امثال قدم بالاتر نهاده به مرتبهء اعلى رسيد ، چنانچه همواره اوقات در ملازمت و صحبت اكابر و اهالى به كسب مجد و معالى مصروف مىسازد و در مضمار فصاحت و بلاغت ، به سبب تقليد مولانا محتشم ، خود را اسبق از فرسان ميدان سخنورى مىداند و بدين سبب گاهى در محافل و مجالس از ديگران ، آنچه ملايم طبع و موافق قرارداد وى باشد به ظهور نمىرسد بلكه منافى حرمت و نقيض عزّتش به فعل مىآيد ، و فى الواقع در شاعرى آن مقدار كه تصوّر توان كرد ، جدّ و غيرت دارد و دائم الاوقات در پس زانوى خيال نشسته سر از فكر برنمىدارد و از ابتداى زمان شاعرى تا حال هر شعرى كه در ميان افتاد ، به گفتن آن مبادرت مىنمايد و الفاظ رنگين و ابيات نمكين بر صفحهء خاطر مىنگارد . و الحق در اكثر اقسام شعر مهارت و قدرت پيدا كرده ، به تخصيص ، اسلوب تاريخ و قصيده ، و با وجود قلّت سن شعر بسيار از قصيده و غزل و قطعه و رباعى و تواريخ گفته . از جملهء نوادر افكار مولانا يكى آن است كه در زمان شاه اسماعيل ، مير حضورى قمى « 2 » رباعيى گفته كه از حروف با نقطه و بىنقطهء مصراع آن بيست و هشت تاريخ استخراج مىيافت مشار اليه آن رباعى را جواب گفته ، رايت تفوق برافراخت اگرچه بىمعنى است امّا در اسلوب تاريخ بىقصور است و\r\n\r\n\r\n","description":"","footnote":"\r\n( 1 ) . اصل : گفتند .\r\n( 2 ) . ترجمهء احوال مير حضورى ، در فصل شعراى قم و ساوه مندرج است .\r\n","page_name":" 519 ","page_number":567},
  {"content":"\r\n\r\nرباعى مجيب و مجاب اين است ، مير حضورى :\r\n « الحمد ايا طبع وفاگستر ما » * « كآمد مه يوسف‌منش آن دلبر ما »\r\n« شاه اسمعيل نام و انصاف و بعلم » * « طهماسب‌منش ، مه هميون فرِ ما » « 1 » \r\nمولانا شعورى فى الجواب :\r\n « تا دهر دهد ز سحر آيين جليل » * « كام كِه و مِه برأى و نيكى تحصيل »\r\n« گردد همه دم بدولت عيد و فلك » * « آفاق بطور حكم شاه اسمعيل » « 2 » \r\nمجملا طبع دلخواه و سليقهء سر به راه دارد و نيز در اينكه در وادى شاعرى رياضت‌ها كشيده و سخت و سست آن فن را چشيده و قدرت بر شعر گفتن پيدا كرده سخنى نيست ، امّا سخنى كه هست آن است كه مربّى و مرشدى نداشته و كارى به سر خود پيش گرفته و لهذا غثّ و سمين شعر را چنان كه مىبايد ، درنمىيابد و هرچه مىگويد در نظر دركش خوب مىنمايد و بىشائبهء تكلّف اگر اندك طالب علمى كردى و به مربّى رسيدى ، گوى مسابقت از بسيارى شاعران ربودى . خداش مزد دهد كه به محض جدّ و سعى خود بدين مرتبه رسانيده ، كه اين چند بيت از وجههء مصداق اين دعوى و تبيان اين معنى در اين خلاصه صورت تحرير مىيابد : « 3 »\r\nانتخاب غزليّاته\r\n كسى به دام وفاى تو بىوفا چه كند * فتاده‌ايم به دام تو تا خدا چه كند\r\nبهاى خون شهيدان بقاى جلوهء توست * شهيد خنجر عشق تو خونبها چه كند \r\n* * *\r\n\r\n\r\n","description":"","footnote":"\r\n( 1 ) . هر چهار ماده تاريخ به سال 984 ه . ق اشاره دارد . از اين‌رو واژهء « همايون » در متن به « هميون » تبديل شده .\r\n( 2 ) . هر چهار ماده تاريخ به سال 984 ه . ق اشاره دارد .\r\n( 3 ) . مولف عرفات در ترجمه احوال شاعر چنين گويد : « مولانا شعورى كاشى ، از شاگردان مولانا محتشم است . قدرت تمام در فنون سخن خصوصا تاريخ دارد . چنانچه قصيده‌اى ، هر مصرع تاريخ مكرّر گفته و وى خالى از نشئه حال و درويشى نيست . اشعار بسيار گفته و به زيور زهد و تقوى آراسته . او راست :\r\n خوش آن كس كاندر ايّام جوانى * كند در عشق چندان كامرانى\r\nكه چون پايش خورد بر سنگ پيرى * همان از عشق جويد دستگيرى » \r\nدر تذكرهء نصرآبادى و صبح گلشن ، اشعار شعورى را بالغ بر 6000 بيت دانسته‌اند كه در مدح حاتم بيگ اعتماد الدوله سروده شده ، ولى از ديوان او سخنى به ميان نيامده است .\r\n","page_name":" 520 ","page_number":568},
  {"content":"\r\n\r\n مىخواستم شعورى از آن لب تبسّمى * بر خويش رشك برده پشيمان از آن شدم \r\n* * *\r\n خاك بر سر باد قدرم را كه خود را پيش او * خوار مىديدم در آن روزى كه عزّت داشتم\r\nبعد ازين خواهم شعورى شكوه كرد از جور او * كردم آن مقدار ضبط خود كه طاقت داشتم \r\n* * *\r\n اى كشته هر نگاه تو صد دل رميده را * نگذاشت زنده ، چشم تو يك آفريده را \r\n* * *\r\n ازين آتش كه از هجر تو در جان من است امشب * چو شمعم صد هزار آسودگى در مردن است امشب \r\n* * *\r\n اگرنه زلف كمندافكن تو زنجير است * پس از چه روست كه هر حلقه‌اش گلوگير است\r\nنه طرّه است و نه گيسوست كاكلت نه كمند * سلاسلىست كه بر دست و پاى تدبير است\r\nسزد كه خون بچكاند دلم ز سستى بخت * كه آه و نالهء من سخت و دير تأثير است\r\nشعورى اين غزل تازه هر الف كه در اوست * براى كاوش جان حسود چون تير است \r\n* * *\r\n ناصح مگو كه دل ز چه از دست داده‌اى * با دل چه‌سان كنم كه به فرمان من نبود \r\n* * *\r\n خون ببارد ز آسمان و ناله رويد از زمين * گر كنيم اظهار بيدادى كه با ما كرده‌اى \r\n* * *\r\n\r\n","description":"","footnote":"","page_name":" 521 ","page_number":569},
  {"content":"\r\n\r\n من كه آيد رشكم از همراهى او سايه را * چون توانم ديد هر دم غير را همراه او \r\n* * *\r\n سخن با من پى رشك رقيب امروز مىگويى * سرت گردم رقيب آخر مرا روزى به كار آيد \r\n* * *\r\n هرگه كه از پيشِ نظر آرام جانم مىرود * بر چرخ هر دم از فغان ، صد كاروانم مىرود\r\nهر لحظه صيدافكن بتى ، بر جسم زارم مىزند * تيرى كه آيد « 1 » بىخبر در استخوانم مىرود \r\n* * *\r\n يا زلال وصل در كام من ناشاد ريز * يا بكش تيغ جفا خون من از بيداد ريز\r\nهست خسرو لايق هجران ، شراب وصل را * اى شكر لب در گلوى تشنهء فرهاد ريز\r\nباده پرزور است و من بىظرف و صحبت مغتنم * ساقيا مى در قدح بر قدر استعداد ريز \r\n* * *\r\n عاشقى كاو به غم افسانه نگردد هرگز * در دل آن گوهر يك دانه نگردد هرگز\r\nبا دل خستهء من درد تو اى آفت جان * آشنايىست « 2 » كه بيگانه نگردد هرگز\r\nدست پيمان چه دهى زاهد خودبينى را * كه به گرد سر پيمانه نگردد هرگز \r\n* * *\r\n رقم چون مىكنم حرفى ز روزافزونى حسنش * قلم از بس كه مىنالد در انگشتان نمىگنجد \r\n* * *\r\n\r\n\r\n","description":"","footnote":"\r\n( 1 ) . اصل : . . . .\r\n( 2 ) . اصل : آشنا نيست .\r\n","page_name":" 522 ","page_number":570},
  {"content":"\r\n\r\n در نكويى تو چنانى كه شهيدان غمت * طلب وصل تو در روز جزا نيز كنند \r\n* * *\r\n ناصحم مىداد پند و من خموش از فكر يار * ز آن خموشى در گمان ناصح كه پندش كار كرد \r\n* * *\r\n ز من به غير خيالى نمانده است « 1 » هنوز * به خاطرت چو رسم از من احتراز كنى \r\n* * *\r\n تو چنان كن كه من از لطف تو نسبت با خود * همه جا گويم و شرمندهء خويشت سازم \r\n* * *\r\n به محشر گر درآيى با چنين خوبى زليخا را * پشيمان از تمنّاى وصال يوسفى سازى\r\nز هر عضوت برآيد در مقام عشق آهنگى * ز پيوند تعلّق ، جسم اگر چون نى تهى سازى \r\nو له فى القصيده\r\n افسردگيى « 2 » در نفس خصم تو پيداست * كز دم زدن ، آتش بكشد در دل آهن \r\nو له فى الرباعيّات\r\n اى نفس كنى ره جنون طى تا كى * و اندر قدح نگون كنى مى تا كى\r\nليلى طلبا ، ليلى تو در بَر توست * بيهوده دَوى به گرد هر حىّ تا كى \r\n* * *\r\n تا در دل من مهر تو مسكن دارد * هر روزهء من هزار دشمن دارد\r\nبا آن‌كه به خاك تيره يكسان گشتم * بدخواه هنوز چشم بر من دارد \r\n* * *\r\n آن به كه به گريه شاد دارم دل خويش * از ناله گشايم گره از مشكل خويش\r\nكز گلشن آرزو نچيدم هرگز * يك گل به مراد دل بىحاصل خويش \r\n* * *\r\n\r\n\r\n","description":"","footnote":"\r\n( 1 ) . اصل : - و .\r\n( 2 ) . اصل : افسردگى .\r\n","page_name":" 523 ","page_number":571},
  {"content":"\r\n\r\n ما موسى و طور ما دل انور ماست * ابراهيميم و طبع ما آزر ماست\r\nماييم خليل دور و صد چون نمرود * آزردهء نيش پشهء لاغر ماست \r\n* * *\r\n در غم ، فلك از رشك دماغ تر ماست * كوثر نسبش ز بادهء ساغر ماست\r\nما باده‌خوران بزم عيش و طربيم * گو خصم بخاى دل كه اين درخور ماست \r\n* * *\r\n در بزم جهان قرص قمر ساغر ماست * خورشيد شعاع بادهء احمر ماست\r\nرامشگر ما زهره و از بهر بخور * شب عنبر ما و آسمان مجمر ماست \r\n* * *\r\n گر همسفر سرشك من برق شود * آغشتهء خون ز پاى تا فرق شود\r\nيك لحظه به كام دل اگر گريه كنم * دريا در آب ديده‌ام غرق شود \r\n* * *\r\n اى روى به بد نهاده راى تو بد است * راى تو بد است و ماجراى تو بد است\r\nرويى دارد بدى كه برمىگردد * هرچند كه بد كنى براى تو بد است\r\nتا چند كسى ز دين و آيين گردد * پيوسته پى فهمى بيدين گردد\r\nحاتم گردد به گرد فهمى دايم * مانند جُعل كه گرد سرگين گردد \r\n* * *\r\n روزى كه به عشق آن صنم پيوستم * از بود وجود هر دو عالم رستم\r\nچون بوى فراق آمد از هر فرحى * بر روى فرح در فراقت بستم \r\n* * *\r\n ما نخل محبّتيم و آتش بر ماست * خورشيد منير اخگر خاكستر ماست\r\nدر دوزخ اگر فتد بسوزد دوزخ * اين سوز كه از تو در تن لاغر ماست \r\n* * *\r\n\r\n","description":"","footnote":"","page_name":" 524 ","page_number":572},
  {"content":"\r\n\r\n چندانكه غم جان و تنت بايد خورد * چون من ز توام ، غم منت بايد خورد\r\nامروز غمم نمىخورى مىترسم * فردا غم غم‌نخوردنت بايد خورد \r\nو له فى تاريخ\r\n ز اقبال ، ابو القاسم پاكيزه سرشت * ايوانى ساخت همچو ايوان بهشت\r\nمنشىِّ طبيعت از پى تاريخش : * « ايوان گرك يراق كاشان » « 1 » بنوشت \r\n* * *\r\n جان را حلاوت از لب شكّرفشان توست * شيرينى حيات ابد با دهان توست\r\nگرديده‌ام سراسر بازار كاينات * جنسى كه خواسته است دلم ، در دكان توست\r\nجان از نشاط در تن من رقص مىكند * گويا كه حرف كشتن من ، بر زبان توست\r\nز آن دير در كنار من آيى كه هر طرف * چندين هزار دست هوس ، در ميان توست \r\n* * *\r\n اى جام باده خاصيت جان گرفته‌اى * گويا تمتّع از لب جانان گرفته‌اى\r\nصد بار پشت دست به دندان گرفته‌ام * در حسرت لبى كه به دندان گرفته‌اى \r\n* * *\r\n دگر دل شورشى در تنگناى جسم و جان دارد * كه شور محشر از وى بر زبان صد الامان دارد\r\nدگر رعنا خرامى مىكند جا در دل تنگم * كه در هر گام منّت بر زمين و آسمان دارد\r\nبه تهديدى بلاى هجر ، جان مىكاهدم شوخى * كه دل صد حرف امّيد از وصالش بر زبان دارد \r\n* * *\r\n\r\n\r\n","description":"","footnote":"\r\n( 1 ) . به سال 991 ه . ق اشاره دارد .\r\n","page_name":" 525 ","page_number":573},
  {"content":"\r\n\r\n دى راه نمازم زد ، غارتگر ايمانى * ميخواره سراندازى ، مستانه غزلخوانى\r\nچندان ز تب مهرش گرمم كه نمىدانم * پيش نظرم آرند گر و صلى و هجرانى \r\n* * *\r\n به حشر اگر به همين حسن پا نهى همه كس را * شود به جان دگر احتياج و محشر ديگر \r\n* * *\r\n شهرتم آفت جان گشت نمىدانستم * كه طلب كار تو بىنام و نشان مىبايست \r\n\r\n[ 33 . 
  ] مولانا فخرى\r\nبه صنعت درويشى و خودگذشتگى و حالت گوشه‌نشينى و شكستگى اتّصاف دارد و به حرفت بقّالى اوقات مىگذارد . قريب به شصت سال است كه قدم در وادى شاعرى نهاده و اشعار بسيار از قصيده و غزل و رباعى و قطعه در سلك تحرير انتظام داده و با بسيارى از شعراى اعصار صحبت داشته و به صحبت مير على اصغر مشهدى « 1 » و مولانا حيرتى تونى « 2 » و ديگر اكابر مشرّف گشته ، مىگويند كه مير على اصغر مىگفت اگر مولانا فخرى عامى نمىبود سخن او در ميان شعرا و ظرفا تا زمان قيامت باقى مىبود و از آن جمله غزلى دارد كه در جواب\r\n\r\n\r\n","description":"","footnote":"\r\n( 1 ) . مير على اصغر مشهدى : ملا على اصغر علاف ، از نقباى مشهد مقدس بود . در عهد اكبر شاه هندى به هند رفت . در گفتن شعر از اماثل و اقران ممتاز بود . بعد از مراجعت به وطن ، درگذشت . در اوايل حال مشهدى و بعدا فنائى تخلّص مىنمود . ازوست :\r\n گر جان طلبى ز من ، فدا خواهم كرد * دشنام اگر دهى ، دعا خواهم كرد\r\nهرگز به جفا ز تو نگردانم روى * هرچند كنى جفا ، وفا خواهم كرد \r\n« برگرفته از : تحفهء سامى ، ص 319 و الذريعة ، ج 9 ، ص 849 »\r\n( 2 ) . حيرتى تونى : از شعراى معروف كه در شهر مرو نشوونما يافته و به قول خود از اهالى تون است . در اوايل حال ، بىقيد و لاابالى بوده و اكثر به هجو زبان گشوده . با وحيدى قمى مهاجات زيادى داشته و پس از مسافرت‌هاى زياد ، در سال 970 به طمع مالش ، در شهر كاشان مقتول گرديد . ازوست :\r\n رحم نمود و آمد از ، توسن خشم و كين فرو * آيت رحمتى چنين ، نامده بر زمين فرو \r\n« برگرفته از : الذريعة ، ج 1 ، ص 286 و تذكرهء سامى ، ص 182\r\n","page_name":" 526 ","page_number":574},
  {"content":"\r\n\r\nمتقدّمين گفته كه مطلعش به ديوانى برابر است .\r\nشعر\r\n گرم عشرت مشو اى پير به ابروى سفيد * كه دل از عيش جهان سرد كند موى سفيد \r\nو ديوانى نيز ترتيب داده قريب به ده هزار بيت ، و در آن منظومات مجهودات خود به ظهور رسانيده ، چنانچه در تتبّع غزل استادان از عهده « 1 » برآمده و بسيارى از اشعار ايشان را جواب گفته ، امّا چون عامى است و از خط و سواد بىبهره ، شعراى اين زمان با وجود تقدّم زمان و كثرت شعر ، او را قبول ندارند و اگر شعر خوبى از او مىشنوند به هيچش برنمىدارند و او هم مدّتهاست كه از روى وجد و حال ، تجرّد و انقطاع اختيار كرده و شيوهء گوشه‌گيرى و انفراد پيش گرفته و مضمون اين بيت كه يكى از شعراء قدما در نعت حضرت رسول ثقلين - صلّى اللّه عليه و آله - گفته مركوز خاطر خود ساخته :\r\nبيت\r\n اگر بودى كمال اندر نويسايى و خوانايى * چرا آن مظهر كُل نانويسا بود و ناخوانا \r\nو همچنين قيود تسويلات و تخييلات شيطانى كه در زمان جوانى در دلش القا مىكرد به زور سرپنجهء عقل و قوّت بازوى رياضت و شكستگى از پاى نفس سركش برداشته و در بيرون دروازهء صفاهان در حوالى مزار سلطان عطاى موسى « 2 » - صلوات اللّه عليه - قبرى جهت خود حفر نموده و سنگى تراشيده بر بالاى آن قبر نهاده ، هر شب جمعه بر سر آن قبر رفته جهت خود آمرزش و مغفرت مىطلبيد و به زبان حال مضمون اين رباعى شيخ فريد الدين عطّار تكلّم مىنمود . « 3 »\r\nرباعيّه\r\n نه در بدى و نه در بهى مىميرم * نه مبتدى و نه منتهى مىميرم\r\nدر من نگر اى هر دو جهان گرد درت * كز هر دو جهان دست تهى مىميرم \r\n\r\n\r\n","description":"","footnote":"\r\n( 1 ) . اصل : برآمده . . . از عهده ساقط است .\r\n( 2 ) . مزار سلطان عطابخش واقع در خيابان دروازه اصفهان كاشان ( خيابان ملّا حبيب اللّه شريف ) مىباشد .\r\n( 3 ) . اصل : مىنمايد .\r\n","page_name":" 527 ","page_number":575},
  {"content":"\r\n\r\nامّا مولانا از گنج‌خانهء افكار ، اعنى ديوان اشعار خويش شعرى چند درر مثال التقاط نموده به اين كمينه سپرده كه جهت يادگار در اين خلاصه ثبت نمايم ، لاجرم اكثر آنها را در اين خاتمه ثبت نمودم و امتثال اين مدّعا را از امثال اين قسم درويشان غنيمت شمردم : « 1 »\r\nانتخاب غزليّاته\r\n آمدى صبحدم از مهر به دلخواهى ما * كرده آخر اثرى آه سحرگاهى ما\r\nگر نداند صفت حسن تو فخرى چه عجب * خود بگو تا به چه غايت بود آگاهى ما \r\n* * *\r\n كسى كه همچو من از عاشقى خبردار است * به غير عشق تو از هرچه هست بيزار است\r\nاسير درد تو مستغنى است از درمان * گداى كوى تو را از توانگرى عار است\r\nدرين زمانه كه هركس به عيش مشغول است * دل شكستهء فخرى ، به غم گرفتار است \r\n* * *\r\n مويى شدم از گريه و او را خبرى نيست * فرياد كه اين نالهء ما را اثرى نيست\r\nيك لاله « 2 » نبينيم درين باغِ پرآسيب * كآغشته به خون دل خونين جگرى نيست \r\n* * *\r\n دمى كه از بر من يار خشمگين برخاست * هزار ناله مرا از دل حزين برخاست\r\nبه خون نشست ز شرم جمال او خورشيد * ز خواب ناز چو آن سرو نازنين برخاست\r\nشكست رونق بازار نافهء چين را * گهى كه سنبلش از روى ياسمين برخاست \r\n* * *\r\n دوش چون زلف خود آن ماه پريشان شده بود * زين سبب بود كه از كالبدم جان شده بود\r\nوصل او داد خلاصى ز هلاكم ورنه * با من خسته ، اجل دست و گريبان شده بود \r\n* * *\r\n\r\n\r\n","description":"","footnote":"\r\n( 1 ) . در عرفات ، ص 562 دربارهء مولانا فخرى آمده است : « صاحب اجناس معانى ، فخرى بقّال كاشانى ، از شعراى مقرّر زمان شاه طهماسب بود . اشعار بسيار گفته در زمان شاه سلطان محمد خداى بنده درگذشت . و او راست :\r\n گرم عشرت مشو اى پير به ابروى سپيد * كه دل از عيش جهان سرد كند موى سپيد » \r\n( 2 ) . اصل : ناله .\r\n","page_name":" 528 ","page_number":576},
  {"content":"\r\n\r\n كار ما را چون نمىخواهد به سامان يار ما * هيچ سامانى نخواهد داشت هرگز كار ما \r\n* * *\r\n گريه تا كى شرمسار مردمان سازد مرا * اشك مىترسم كه رسواى جهان سازد مرا\r\nچرخ مىخواهم كه چون قصد هلاك من كند * كشتهء شمشير آن ابرو كمان سازد مرا \r\n* * *\r\n در فراقت تير آهم از دل پرخون گذشت * حيرتى دارم كه امشب بىتو بر من چون گذشت \r\n* * *\r\n نه گره بر سر زلف آن بت موزون زده است * مرغ دل چنگ در آن طرّهء شبگون زده است\r\nبر سر تربت مجنون ز عزاداران است * هر سيه خانه كه در دامن هامون زده است \r\n* * *\r\n لب تشنه مردم و قدم از من دريغ داشت * ابر مراد بود نم ، از من دريغ داشت\r\nدر حيرتم كه شوخ ستمكار من چرا * با آن ستمگرى ، ستم از من دريغ داشت \r\n* * *\r\n بس كه چشمم شام هجران گريه از حد مىبرد * سيل اشكم سوى آن سرو سهى قد مىبرد \r\n* * *\r\n من لب تشنه را دور از لبت خون در جگر گردد * تو را تيغ جفا هر دم به خونم تشنه‌تر گردد\r\nاگر مرغ دلم گرد لبت گردد عجب نبود * مگس را منع نتوان كرد اگر گرد شكر گردد \r\n* * *\r\n\r\n","description":"","footnote":"","page_name":" 529 ","page_number":577},
  {"content":"\r\n\r\n گر غنچه پيش آن دهن از خود سخن كند * آيد صبا و خاك رهش در دهن كند \r\n* * *\r\n دگر امشب است آن شب كه ز سوز عشق تا روز * همه شب ز ديده ريزم به كنار ، اشك جانسوز \r\n* * *\r\n پروانه‌سان گردم از آن هر لحظه بر گرد سرش * كان شمع را جز پيرهن ، نگرفته غيرى در برش \r\n* * *\r\n با وصل تو تا دست در آغوش نكرديم * غم‌هاى فراق تو فراموش نكرديم \r\n* * *\r\n در شام هجرت دمبدم از ديده در خون گشته‌ام * كو صبح وصلت تا دمى ز آن ورطه بيرون اوفتم \r\n* * *\r\n ز دردم خون بگريد چون كسى را حال خود گويم * از آن هرگز نخواهم با كسى احوال خود گويم \r\n* * *\r\n نه در ره تو همين پاى بر زمين دارم * به خاك پات كه جان هم در آستين دارم\r\nز من مپرس كه فخرى بگو چه دين دارى * خراب عشق بتانم نه دل نه دين دارم \r\n* * *\r\n مكن از من حجاب اى آفتاب از خانه بيرون آ * كه من از گريه كردن پيش پاى خود نمىبينم \r\n* * *\r\n دلم كه بىلب و چشم تو خورد و خواب ندارد * به دور لعل تو ميل شراب ناب ندارد \r\n\r\n","description":"","footnote":"","page_name":" 530 ","page_number":578},
  {"content":"\r\n\r\n تو را به كشتن من از كسى چه شرم و چه باك است * تو مست حسنى و مست از كسى حجاب ندارد \r\n* * *\r\n قدم از كلبهء ويرانهء من كم نكنى * خانهء عيش مرا خانهء ماتم نكنى\r\nبا تو هرچند كه اظهار وفا بيش كنم * تو جفاجوى به من جور و جفا كم نكنى\r\nآن زمان قابل عشقى كه چو مردان ، فخرى * گر دو صد زخم خورى ميل به مرهم نكنى \r\nو له فى المقطّعات\r\n شنيدم چوب خورد از تركمانى * كه چشمانش چو چشمم اشكبارند\r\nچرا تركان چشمش را نفرمود * كه چشم تركمان از سر برآرند \r\n* * *\r\n فخرى اگر افتد به خرابات گذارت * بايد كه به رندان نبود هيچ تو را كار\r\nخواهى نكشى درد سر از گردش ايّام * زنهار سبوى مى و اسرار نگهدار \r\n* * *\r\n گفته بهر مير يعقوبى ، غضنفر قطعه‌اى * و اندر آنجا طالبى را و مرا ، دد گفته است\r\nگر ددى بد گفته نيكان را چو شعر خويشتن * نيست جاى گفتگو گُه خورده و بد گفته است\r\nما و ملا طالبى هستيم چون آب روان * خويشتن‌بينى سوى ما ديده و خود گفته است \r\n* * *\r\n شجاع « 1 » آن‌كه از چشم بيدار و خفته * نظر در خلا و ملا بر خلايق\r\nگشايد به نوعى كه بيند مساوى * چه انسان ناطق چه حيوان ناهق\r\nز هر حرف اسمش يكى حرف مشتق * چو خورشيد تابان ز طرف مشارق \r\n\r\n\r\n","description":"","footnote":"\r\n( 1 ) . شرح حال مولانا شجاع ملقّب به كور در ذيل صفحهء 605 اثر حاضر آمده است .\r\n","page_name":" 531 ","page_number":579},
  {"content":"\r\n\r\n ز شينش شئامت ز جيمش جهالت * الف عين آز از بلاى علايق\r\nز عينش كه پوشيده بادا ، نمايان * علامات چشمك زدنهاى فاسق\r\nبه اين چشم وصفش چه‌سان گويم انسان * كه اخلاق انسان بر او نيست صادق\r\nگر او لايق خود به ما گفته حرفى * خدايا جوابش ز ما نيست لايق\r\nنفاق و فن ملحدى و گدايى * بود هر سه با طبع كورش مطابق\r\nپى سال تاريخ فوتش نوشتم : * « شجاع گدا ، كور [ و 
  ] ملحد ، منافق » « 1 » \r\nو له فى الرباعيّات\r\n اى جملهء بىكسان عالم را كس * يك جو لطفت تمام عالم را بس\r\nمن بىكسم و كسى ندارم جز تو * از لطف به فرياد من بىكس رس \r\n* * *\r\n گل روى سحر به بلبل از ناز نمود * زنگ دل غمديدهء بلبل بزدود\r\nچون عارض گل بديد بلبل از شوق * رخ بر رخ گل نهاد و از شوق آسود \r\n* * *\r\n تا آتش مهر خود زدى بر جگرم * وز سوز درون دود برآمد ز سرم\r\nبر من نظرى به لطف كردى يك بار * عمرىست كه زنده‌دل به آن يك نظرم \r\n* * *\r\n از بهر درم خواجه مرنجان دل ريش * آزرده مكن زمان زمان خاطر خويش\r\nبسيار تردّد مكن از بهر معاش * ز آن‌رو كه به سعى كس نشد روزى بيش \r\n* * *\r\n هرچند كه نفس مردمان بد ديدم * نفس بد خود را ز بدى دد ديدم\r\nدر آينهء ضمير كردم نگهى * هر نيك و بدى كه ديدم از خود ديدم \r\n* * *\r\n\r\n\r\n","description":"","footnote":"\r\n( 1 ) . شجاع كاشانى در سال 987 ه . ق درگذشته كه دو ماده تاريخ مير حيدر نيز بدان اشاره دارد :\r\n چون بوده شجاع ما برون ز اندازه * در شعر ، ز طرز تازه پرآوازه\r\nگريان پى تاريخ وفاتش گفتم : * « صد حيث از آن صاحب [ و 
  ] طرز تازه » \r\n* * *\r\n هرچند شجاع كاشى آمد * در زمزمهء سخن خوش‌الحانى\r\n. . . . . . . . . . . . . . . . . . . . . . . . . . . . . . * . . . . . . . . . . . . . . . . .\r\nيعنى گفتند بهر تاريخ : * « بلبل بوستان كاشانى » \r\nاما از مصرع مذكور در متن عدد 984 به دست مىآيد كه با عنايت به تعميهء مستتر در بيت پيشين - سه صفت ياد شده عدد 3 اضافه و حاصل 987 مىگردد .\r\n","page_name":" 532 ","page_number":580},
  {"content":"\r\n\r\n جز مهر توام در ره دين همره نيست * دست كرمت ز هيچ‌كس كوته نيست\r\nاحوال مرا كسى نداند جز تو * غير از تو كسى ز حال من آگه نيست \r\n* * *\r\n از دست محصّلان و از تنگى نان * كار همه كاشيان « 1 » رسيده‌ست به جان\r\nشاها كاشان رو به خرابى دارد * حيف از كاشان ، هزار حيف از كاشان \r\n* * *\r\n اى خلق جهان هميشه شرمندهء تو * صد همچو سليمان زمان بندهء تو\r\nروزى كه بود خسته و گريان همه كس * يابند شفا ز يك شكرخندهء تو \r\n* * *\r\n يا رب به على و آل او بخش مرا * وز لطف به مردم نكو بخش مرا\r\nروزى كه درآورند در حشر مرا * حشرم به على كن و به دو بخش مرا \r\n* * *\r\n اى سرو ز بار هجر تو خم شده‌ايم * بىطرّهء پرتاب تو درهم شده‌ايم\r\nمانند هلال در خم ابرويت * انگشت‌نماى خلق عالم شده‌ايم \r\n* * *\r\n در وادى غم اسب طرب بايد تاخت * جان در ره تسليم و رضا بايد باخت\r\nفخرى مكن از محنت دوران فرياد * با نيك و بد زمانه مىبايد ساخت \r\n\r\n[ 34 . 
  ] مولانا حسين خصالى\r\nاز جملهء شاگردان مقرّر حسّان العجم مولانا محتشم است و اكثر اوقات با آن جناب مىباشد . نام اصلى وى مولانا حسين است چون به نظم گفتن شروع كرد وصالى تخلّص نمود و بعد از آنكه به خدمت و ملازمت استاد رسيد حضرت استاد آن تخلّص را به خصالى بدل فرمود و فى الواقع از بركت صحبت آن جناب زىّ اهل سداد و صلاح گرفته و از رشحات\r\n\r\n\r\n","description":"","footnote":"\r\n( 1 ) . اصل : كاسبان .\r\n","page_name":" 533 ","page_number":581},
  {"content":"\r\n\r\nسحاب افادت آيين آن حضرت ، گلهاى گوناگون در حديقهء طبعش شكفته ، چنانچه سواى حالت شاعرى ، تحصيل فن معمّا و تاريخ نيز فرموده و از گنجينهء افكار ، معمّيات خوب و تواريخ مرغوب به عرصهء ظهور آورده ، اگرچه در اوايل حال ، ظاهرش ساده و درويش مىنمود و از سخنانش گاهى بلاهت مفهوم مىشد ، ليكن در اين اوقات جايى عاشقى مىكند كه منافى سادگى و بلاهت است و از براى رقيبان نيز شعرها گفته ، كه دلالت بر خوش‌طبعى و هزّالى كند ، مجملا طبع روان و حافظهء بهتر از آن و سليقهء چسبان دارد و در شاعرى سواى شعر خوب هيچش درنمىبايد . « 1 »\r\nانتخاب غزليّاته\r\n به خرابات مغان دوش شدم * جرعه‌اى خوردم و مدهوش شدم\r\nبر زبان صد سخنم بود ولى * يك سخن گفتم و خاموش شدم\r\nگرچه خود مرغ سخنگو بودم * همه در صحبت گل گوش شدم\r\nديده از سرو چمن پوشيدم * مايل سرو قباپوش شدم\r\nرفتم از دست ، خصالى چندان * كز دل خويش فراموش شدم \r\n* * *\r\n اگر كناره كنى از جهانيان سهل است * خوش است دامن همت ز خويش درچيدن \r\n* * *\r\n غير ازين كاندر رخت گاهى نگاهى مىكنم * خود بگو پيش تو من ديگر گناهى مىكنم\r\nخاطرت خوش مىشود چون مىشوم آزرده‌دل * زين سبب اظهار كلفت گاهگاهى مىكنم \r\n* * *\r\n\r\n\r\n","description":"","footnote":"\r\n( 1 ) . مولف عرفات ، در شرح احوال شاعر چنين گويد : « مولانا خصالى كاشى ، از شاگردان مولانا محتشم بود ، طبعش در نهايت نزاكت و لطافت ، اشعار در غايت بلندى ، و فرد ، خصالش حميده و فعالش پسنديده ، گوهر نظمش پرآب و خوشاب ، سراى مؤونتش خراب و بىآب ، هميشه با وضعى درويشانه به سر بردى و به حالت خود بودى . از جمله ابيات خجستهء اوست :\r\n وصيت مىكنم قاصد ، چو بازآرى پيامش را * اگر من مرده باشم يك‌به‌يك در خاك من گويى » \r\n","page_name":" 534 ","page_number":582},
  {"content":"\r\n\r\n در وصال تو دل غمزده‌ام خرّم نيست * داغ جانسوز مرا حوصلهء مرهم نيست\r\nغير ، خوشحال كه از مهر به دو پيوستى * ما به اين شاد كه پيوند تو بس محكم نيست \r\n* * *\r\n ترسم در اين فراق دلم غرق خون شود * طوفان بحر هجر ازين پس فزون شود\r\nاين نيم جان كه هست نماند « 1 » در اين بدن * و آن دل كه نيست در كف من نيز خون شود \r\n* * *\r\n پى خلاص من از غم ، دعا چه فايده دارد * مرض رسيده به مردن ، دوا چه فايده دارد \r\n* * *\r\n دلا از تو هم آنقدر رشك دارم * كه شادم كز آن كوى خرّم نيايى\r\nعيادت طمع دارم اين نيز دانم * كه گر مرده باشم به ماتم نيايى \r\n* * *\r\n دل كرد شكوه از غم و من منفعل شدم * ترسم گمان برد كه دلم با زبان يكىست \r\n* * *\r\n تو در برابر و من جان نمىدهم بنگر * كه آرزوى وصال توام چه مقدار است \r\n* * *\r\n نداشتم گله‌اى از تو كز درت رفتم * حجاب عشق مرا با تو هم نفس نگذاشت \r\n* * *\r\n بخواهد كشتنم آخر فسون چشم پرخوابش * امان تا چند باشد گوسفند از تيغ قصّابش \r\n\r\n\r\n","description":"","footnote":"\r\n( 1 ) . اصل : بماند .\r\n","page_name":" 535 ","page_number":583},
  {"content":"\r\n\r\n ز سيل ديدهء گريان در اين طوفان بىپايان * خصالى دست شست از جان و اينك مىبرد آبش \r\n* * *\r\n جاى آن است كه هجران تو ما را بكشد * زانكه ما قدر وصال تو نمىدانستيم \r\n* * *\r\n با خصالى لطف كردى وز تو منّت‌دار نيست * زانكه صدچندان تو را اين لطف با اغيار هست \r\n* * *\r\n خط از عِذار نازك آن سيمبر دميد * يا سنبلى ز روى گل تازه بردميد\r\nاعجاز بين كه دانهء خالش بر آن عِذار * جايى فتاد و سبزه ز جاى دگر دميد \r\n* * *\r\n دلم عيادت من كرد وقت جان دادن * كنون ز روى تو ترسم كه شرمسار بود \r\n* * *\r\n شب نمىبردم به دل راهى ولى بود آن‌قدر * كز كباب مجلس او مىشنيدم بوى دل \r\n* * *\r\n ديدمش با شعلهء حسنى كه جانم پاك سوخت * ديدن گرمى كه خون در ديدهء نمناك سوخت \r\n* * *\r\n گريه‌آلودم ز من شرح غم جانان مپرس * دوستى با من مكن از درد بىدرمان مپرس \r\n* * *\r\n دانم خلاف عهدت ، بازم به وعده ميل است * كز انتظار مردن ، بهتر كه نااميدى \r\n* * *\r\n بتوان ز غم تو ترك جان كرد * ترك تو ولى نمىتوان كرد \r\n\r\n","description":"","footnote":"","page_name":" 536 ","page_number":584},
  {"content":"\r\n\r\n بىتو بزيَم اگر توان زيست * ترك تو كنم اگر توان كرد \r\n* * *\r\n غير خيال تو نيست در دل شيداى ما * كوى تو بازار ماست ، عشق تو سوداى ما \r\n* * *\r\n ما بىخوديم و جانان مى مىكند حواله * ما مست و ساقى ما پر مىكند پياله\r\nرگهاى جان ما را فى الحال پاره كردند * زنجير چون نهاديم بر پاى آه و ناله \r\n* * *\r\n زبان گر كرد انكار محبّت * ز دل پيداست آثار محبّت\r\nمرنج از ما كه مست عشق بوديم * اگر كرديم اظهار محبّت\r\nبكش و آن‌گه بسوزانم كه در عشق * جفا باشد به مقدار محبّت \r\n* * *\r\n دلدار هلاك ما نخواهد * يار و بد ما خدا نخواهد\r\nما غصّهء خود به كس نگوئيم * درد دل ما دوا نخواهد \r\n* * *\r\n مكن منع من بيدل ز بسيار آمدن سويت * كه گر صد بار دارم آرزو يك بار مىآيم \r\n* * *\r\n ببين نهايت شوقم كه چون دچار شدى * تو تيغ مىزدى و من نگاه مىكردم \r\n* * *\r\n طمع نيست چندان ز خوان توام * دو روزى دگر ميهمان توام\r\nمگر خواهم از ياد رفتن تو را * كه امروز پر بر زبان توام \r\n* * *\r\n دل ز بتان قصّه چو سر مىكند * سر ز دل غصّه بدر مىكند\r\nآنچه كند دشمن جان با كسى * با دل من پيكِ نظر مىكند\r\nغيرِ نگاه غضب‌آلود نيست * يار به من لطفى اگر مىكند \r\n* * *\r\n\r\n","description":"","footnote":"","page_name":" 537 ","page_number":585},
  {"content":"\r\n\r\n نوخطان دامِ ره ما خط مشكين مىكنند * بند اين ديوانه دل ، جعد از پرچين مىكنند\r\nكام صد فرهاد مىسازند تلخ از انتظار * تا لب خود را به شكّرخند ، شيرين مىكنند\r\nلشكر عشق تو خاك عاشقان بر باد داد * اين زمان خود توسن حسن تو را ، زين مىكنند\r\nهرچه مىگويد خصالى در بيان حسن تو * هوشمندان جمله مىخندند و تحسين مىكنند \r\nو له فى الرباعيّات\r\n گو خاطرم از غمت مشوش مىباش * گو منقل سينه‌ام بر آتش مىباش\r\nگو جان ز تف آتش حرمان مىسوز * گو دل ز غم هجر تو ناخوش مىباش \r\n* * *\r\n چون گوشهء محنتم نشيمن گردد * ذكر تو چراغ ظلمت تن گردد\r\nهرگاه كند خيال روى تو دلم * چون خاطر آفتاب روشن گردد \r\n* * *\r\n مپسند كه هيچ روز شادت نكنم * صد شب گذرد كه خير يادت نكنم\r\nبيدادگرا همدم هجرم نكنى * ناگاه كنم عادت و يادت نكنم \r\n* * *\r\n گر يك شرر از دلم جدا مىافتد * مهرىست كه نورش همه جا مىافتد\r\nهرچند چو شب لباس‌پوشى كردم * عشق تو چو صبح برملا مىافتد \r\n* * *\r\n هيچ وقتى پى ديدار نرفتى كه حجاب * بر رخ شاهد مقصود نقابى نكشيد\r\nهمه بر خوان وصال تو تنعّم كردند * دل من از تو ولى منّت آبى نكشيد \r\n\r\n","description":"","footnote":"","page_name":" 538 ","page_number":586},
  {"content":"\r\n\r\n\r\nدر حالت تير بر دست خوردن شخصى گفته\r\n در كيش خدنگ تو نشيمن چه كند * او عاشق جنگ ، خانه ، مسكن چه كند\r\nانگشت تو مجروح اگر كرد مرنج * با دوست چنين كند به دشمن چه كند \r\n* * *\r\n دلدار به بيداد دل ما نرسد * دوزخ به غم‌آباد دل ما نرسد\r\nخاكستر ما فراق بر باد دهد * گر صبر به فرياد دل ما نرسد \r\n* * *\r\n از بُخل ره عيش به محفل ندهى * در دل به خيال دوست منزل ندهى\r\nاز تو عجبى نيست كه از غايت بُخل * عاشق شده باشى و ز كف دل ندهى \r\n* * *\r\n اى عهدشكن ستيزه‌رايى به تو ماند * ما شهره شديم و خودنمايى به تو ماند\r\nاز بهر هلاك ما جدايى كردى * ما جان برديم و بىوفايى به تو ماند \r\n* * *\r\n آواره‌گىام خواست دل خودكامش * رفتم كه ز رفتنم برآيد كامش\r\nمن خاطر دوست را رعايت كردم * ترسم كه كنند بىوفايى نامش \r\n* * *\r\n چون صحّت من جان مرض را آزرد * دل وجدكنان به من دو تاريخ سپرد\r\nتاريخ نخست اينكه : « خصالى جان برد » « 1 » * تاريخ دگر ، « عدوى ما خواهد مرد » « 2 » \r\n* * *\r\n اى آتش غم شعله نمايانتر كن * وى خانه فروز از دلم سر بر كن\r\nاى ديده اگر تر نكنى دامن خاك * شرمنده شود دامن مژگان تر كن \r\n* * *\r\n گفتم كه شبم دراز ، گفتى زرق است * شب را تا شب هيچ نگفتى فرق است \r\n\r\n\r\n","description":"","footnote":"\r\n( 1 ) . به سال 991 ه . ق اشاره دارد .\r\n( 2 ) . به سال 991 ه . ق اشاره دارد .\r\n","page_name":" 539 ","page_number":587},
  {"content":"\r\n\r\n رحمى كه دراز است شب غم چندان * كاندر دل شب روز قيامت برق است \r\n* * *\r\n رحم آر بر آنكه اشك آبش ببرد * بنياد دل و جان خرابش ببرد\r\nدر عشق تو مردن است كامم كه مريض * راحت باشد شبى كه خوابش ببرد \r\nقصيده\r\n به ياد روى تو در مجلس قضا و قدر * پيالهء دل ما گشت پر ز خون جگر\r\nحجاب مانع ديدار بوده معذوريم * اگر تو را نشناسيم در صف محشر\r\nجهان ز دود دل من نگشته است سياه * كه سوختم من و بر باد رفته خاكستر\r\nكجا به دامن او دست من رسد هرگز * اگرچه سعى نمايد بسى قضا و قدر\r\nكه روز وصل ز من آنقدر نشيند دور * كه پيش او نتواند رسيد پيك « 1 » نظر\r\nمنم چو تاجر و جان مايه ناخدا عشق است * غم تو بحر و تنم زورق است و دل لنگر\r\nز شوق ميرم و سويت نگاه مىنكنم * ز بس كه پيش تو شرم آيدم ز ديدهء تر\r\nربوده هر نگهت طاقت از دو صد بيدل * فزوده هر مژه‌ات تيزى از دو صد خنجر\r\nز نيم جنبش از آن ابروى كماندارت * هزار تير ز آماج سينه يافت گذر\r\nمگر ز جوشن جان بگذرد چنين تيرش * سمىّ ابن خليل اختر همايون‌فر\r\nخدايگان خوانين دهر اسماعيل * كه شد گداى درش شاه عرصهء خاور\r\nبود به بحر جلالش هلال ، يك زورق * بود به مجلس خاصش سپهر يك مجمر\r\nرياض دولت را ، ذات فايضش حلّه * عروس كشور را عدل شاملش زيور\r\nمَلَك چه باشد بر بام رفعتش ، طاير * فلك چه باشد در بحر همّتش ، معبر\r\nبه معرضى كه ضميرش سپاه نور كشد * سوار مهر چه باشد ، سياهى لشكر\r\nبه تاك ، نهىاش اگر بنگرد ز روى غضب * شود زرير صفت رنگ بادهء احمر\r\nوگر ز خوى عتابش رياض آب خورد * درخت ، حاصل اخگر دهد به جاى ثمر\r\nجهان‌مدارا ، دريادلا ، خداوندا * تويى كه ملك تو افزون بود ز بحر و ز بر \r\n\r\n\r\n","description":"","footnote":"\r\n( 1 ) . اصل : به يك .\r\n","page_name":" 540 ","page_number":588},
  {"content":"\r\n\r\n چنان عدوى تو را تنگ گشته كوچهء رزق * كه دانه بازستاند ز مور راهگذر\r\nز بس كه دارى در بخشش درم تعجيل * زر شكوفه خورد سكّه ، بر فراز شجر\r\nبه فرض ، حلم تو گر با هوا درآميزد * ز چار ركن جهان اى خدايگان ديگر\r\nكسى پديد نيايد كه برتواند داشت * اگر حباب برآرد شراب در ساغر\r\nاگر ز عزم تو سرعت به التفات دهند * چنان برآميزد نور و ظُلَم به يكديگر\r\nكه هيچ‌كس نكند امتياز ليل و نهار * اگرچه مهر چو قوس‌قزح رسد به نظر\r\nو يا چو شعلهء جوّاله كان بود نيمش * نهان ز ديده و آيد به ديدهء نيم دگر\r\nجهان جاه تو ملكى است بس وسيع چنانك * كس ار اراده نمايد كه طى شود يكسر\r\nنخست زيستن نوح بايد و آنگه * به پاى عزم تو بايد شدن طريقْ سپر\r\nهميشه تا نبود مهر در دل معشوق * هميشه تا نكند آه اشكبار اثر\r\nمطيع باد تو را هركه باشدت منظور * به كام باد تو را هركه باشدت دلبر\r\nمباد روز جلال تو را شب اندر پى * شب ملال عدوى تو را مباد سحر \r\nو له فى القصيده\r\n تا بر رخت فتاد مرا در گذار چشم * خون مىرود ز گريهء من از هزار چشم\r\nتا ديده‌ام رخت ، به دل ناتوان من * چندان ستم رسيد كه شد شرمسار چشم\r\nاز منظر شكوفه به بستان كاينات * عالم گشوده بر رخت از شاخسار چشم\r\nتا بر گل رخ و خط سبزت نگه كنند * از صد هزار گل بگشايد بهار چشم\r\nبىاضطراب عشق نيرزد « 1 » به هيچ دل * بىالتفات روى تو نايد به كار چشم\r\nاز تير ناز ، مهر فلك را بدوز دل * وز تيغ غمزه صورت چين را برآر چشم\r\nمن از توام توقع مهر و وفا نماند * از من تو نيز صبر و تحمّل مدار چشم\r\nچشمم گناهكار و به خون لايق آمده * تا گشته سُرخم از رمد ، اى گلعذار چشم\r\nكردم به روى غير تو از سهو يك نگاه * زين غم كشيد خون دل اندر كنار چشم\r\nرشكىست در دلم كه نخواهم ببينمش * ترسم مرا شود ز نگاهش فگار چشم \r\n\r\n\r\n","description":"","footnote":"\r\n( 1 ) . اصل : نورزد .\r\n","page_name":" 541 ","page_number":589},
  {"content":"\r\n\r\n هردم به جانبت نگرم صد هزار بار * مانع ز ديدنت شودم گر هزار چشم\r\nدر دست ما و ديده و دل اختيار نيست * افتد مرا به روى تو بىاختيار چشم\r\nاز رفتنت سياه شد از اشتعال دل * در وعده‌ات سفيد شد از انتظار چشم\r\nجان مىدهد نگاه تو تر كرده‌اى مگر * از خاك رهگذار شه ذو الفقار چشم\r\nشاه ولى على كه ز بعد نبى به او * دارند اهل دل ز يمين و يسار چشم\r\nاز راى او نسيم به گلشن اگر رود * بينا شود چو ديدهء نرگس هزار چشم\r\nدارند بر شفاعت او روز رستخيز * يكسر جهانيان ز صغار و كبار چشم\r\nگر باغ را ز جوى ضميرش دهند آب * زين بس عجب كه شاخ نيارد به بار « 1 » چشم\r\nشاها ز درد چشم به حالم ز عين لطف * يك ره فكن به جانب اين خاكسار چشم\r\nچشمم چنان كه بوده « 2 » از آن ساز خوبتر * وز حاسدان ز ديدهء من دور دار چشم\r\nگر پرتوى ز حفظ تو يابد بود محال * كآزرده همچو گل شود از نوك خار چشم\r\nشاهنشها به سوى خصالى نظر فكن * كز بس كه اشك ريخت فتادش ز كار چشم\r\nتا سير روزگار پى ديدن جهان * آرد ز مهر و ماه به ليل و نهار چشم\r\nروشن شود چو چشم مه و مهر هر زمان * از خاك رهگذار سگانت هزار چشم \r\n\r\nدر مرثيهء حسان العجم مولانا محتشم\r\n همدم مرا به جانب كاشان چه مىكشى * افتاد نخل ، رخت به بستان چه مىكشى\r\nآزار من ز قصّهء كاشان چه مىدهى * اين سيل خون ز ديدهء گريان چه مىكشى\r\nكاشان خراب شد تو فراموش كن ازو * اين قصّهء دراز ، بدين‌سان چه مىكشى\r\nاى بدخبر به حالت خود كى گذارمت * من غرق خون تو سر به گريبان چه مىكشى\r\nدست از طرب بدار و چو من خاك عالمى * بر سر بريز پاى به دامان چه مىكشى\r\nچون در وطن غريب شدم اين زمان مرا * سوى وطن به هرزه تو نادان چه مىكشى\r\nبگذار در جهان بنهم سر غريب‌وار * تا در فراق دوست كنم گريه زار زار \r\n\r\n\r\n","description":"","footnote":"\r\n( 1 ) . اصل : يار .\r\n( 2 ) . اصل : بود و .\r\n","page_name":" 542 ","page_number":590},
  {"content":"\r\n\r\n بگذار تا پديد كنم همدمى دگر * جويم براى حالت خود محرمى دگر\r\nبگذار در جهان بنهم سر فغان‌كنان * در هر ديار تازه كنم ماتمى دگر\r\nمن غرق بحر محنت و دردم ، تو بىغمى * سر بردنم به خوى تو باشد غمى دگر\r\nزينسان كه دمبدم به فغانم عجب مدار * گر مرده‌ام فتاد ببينى دمى دگر\r\nداغ دل مرا به فسون به نمىكنى * اين داغ را مگر برسد مرهمى دگر\r\nآن مرهم است وصل شه عالم سخن * كين دم شدست زيب‌ْدهِ عالمى دگر\r\nمالك رقاب اهل سخن ، در سخن عَلَم * در ملك شعر و مملكت نظم محتشم\r\nآن دم كه خاك مرقدش از ديده تر كنم * آفاق را ز گريهء خونين خبر كنم\r\nدر آب ديده مردم چشمم شوند غرق * من خاك راه گيرم و بر فرق سر كنم\r\nهرچند دوستان و عزيزان دلم دهند * من ساز نوحه كرده فغان بيشتر كنم\r\nرسم عزا گرفته گريبان خود دَرَم * دامان خويش رنگ به خون جگر كنم\r\nسر در جهان دهم حشم اشك و آه را * بَر همچو بحر سازم و بس بحر ، بَر كنم\r\nآيند فوج‌فوج ملايك به پرسشم * فرصت نباشدم كه بر آنها نظر كنم\r\nسازم سياه ز آه شرربار ، روز دل * مانند ابر گريم و گويم به سوز دل\r\nافغان كه اوج مهر سخن‌گسترى نماند * رونق‌فزاى مملكت شاعرى نماند\r\nشرمنده ساز عنصرى و فرّخى برفت * خجلت‌فزاى ازرقى و انورى نماند\r\nبر باد رفت بىغزلش سوز عاشقان * در گلرخان سيم بدن دلبرى نماند\r\nاو رفت و برد همره خود رتبهء سخن * ز آن شور در « 1 » ديار ، سخن‌گسترى نماند\r\nدر ملك شعر هركه بگويد كه سرورم * باور مكن كه مرتبهء سرورى نماند\r\nاز بيشه شير رفت و شغالان درآمدند * بلبل پريد و هرزه سگالان درآمدند \r\n\r\n\r\n","description":"","footnote":"\r\n( 1 ) . اصل : - در .\r\n","page_name":" 543 ","page_number":591},
  {"content":"\r\n\r\n هركس به اعتقاد خود اكنون سخنور است * فكرش همين‌كه از همه در شعر بهتر است\r\nكو آن‌كه نظم بىبدلش قاف تا به قاف * مشهور كاينات چو خورشيد انور است\r\nكو نقشبند هفت كتاب جهان‌پسند * كآن هر كتاب زيب ده هفت كشور است\r\nكو نوحه‌ساز مرثيهء شاه كربلا * كز وى هزار داغ به هر دل فزونتر است\r\nهر دل كه بود ز آتش حرمان كباب شد * تا او برفت خانهء دلها خراب شد \r\n\r\n[ 35 . 
  ] مولانا كسرى\r\nنام اصلى وى محمد قاسم است و از جمله نبيره‌هاى مولانا اهلى « 1 » است . اگرچه خراسانى الاصل است و چون ظريفان و خوش‌طبعان آن ولايت زود به مردم مأنوس و مخصوص مىشود امّا زادهء كاشان است . و در اين آب و هوا برآمده و پرورش يافته ، در ابتداى ايّام صبا بعد از خروج از سنّ طفوليت ، از افق برج شاعرى طلوع كرد و به چنگ و ناخن سر تيز فكر و خيال ، نقب بر در و ديوار فطنت و طبيعت‌زده ابيات عاشقانه و اشعار شاعرانه از گنجينهء خاطر محبّت اثر بيرون داد ، و به تقويت فكر دوربين و مدد عشق محبوبان صبيح صاحب تمكين در عميم رموزات علم محبّت و مودّت راه برد ، قفل هر مشكلى كه بر در گنجينهء سخن با حسن و حرف عشق بود به كليد دمدمه و افسون محبّت گشاد . امّا « 2 » چون حالت قابليّت و موزونيت از جبينش لايح و ظاهر بود ، به اندك تربيت و سعيى در فنّ شاعرى و طور عاشقى ترقّى كلى نمود و گوى فصاحت و بلاغت در ميدان سخنورى از امثال و اقران خود درربود . امّا بعد از شهرت در وادى شاعرى و دانستن رسوم و روش عاشقى ، نزد محمّدى خان گرج ، كه درّ يكتاى صورت و گوهر بىهمتاى معنى بود و از شيرينى كلامش ، عيش بر عاشقان تلخ مىگشت و نمكدان لبش شور در دل محبّان زيادت مىكرد ، چنانچه مولاناى مشار اليه گفته :\r\nبيت\r\n آب گردد در دل كان ، لعل رمّانى ز شرم * نام ياقوت لبش گر در بدخشان بگذرد \r\n\r\n\r\n","description":"","footnote":"\r\n( 1 ) . دربارهء مولانا اهلى ترشيزى يا خراسانى ، ر . ك : اثر حاضر ، ص 197 .\r\n( 2 ) . اصل : - امّا .\r\n","page_name":" 544 ","page_number":592},
  {"content":"\r\n\r\nعاشق گرديد ، و در چند نوبت ملاقات ، كارش از هشيارى به مستى و بيهوشى كشيد .\r\nو الحق جوانى بود به انواع خوبىها آراسته و از رذايل و منقصت پيراسته ، طبعى در غايت سخاوت و ذهنى در نهايت جودت داشت ، و در ميان مستعدان و محبوبان دهر ، به بهترين وجهى و نيكوترين وضعى ، روزگار مىگذاشت و سليقه‌اش از اين مطلع و بيت كه از نتايج طبع اوست فى الجمله معلوم مىتوان نمود .\r\nشعر\r\n عشق را دست ز دامن به گريبان مرساد * ديده را كار به آلايش مژگان مرساد \r\nو له\r\nالقصّه ، مولانا كسرى بعد از اندك زمان ملاقات به همراه وى ، در وقتى كه به وزارت و گرگ يراقى دار العبادهء يزد منسوب شده بود در شهور سنهء 999 به جانب يزد رفت ، و روزى چند در مصاحبت و منادمت آن مهر سپهر سرورى به سر برده غزلهاى رنگين و ابيات دلنشين گفت ، و چون محمدى خان از نكايت دوران و شوخى چشم زخم زمان از آن منصب معزول گرديد و از يزد به شيراز رفته به سعايت ابو القاسم بيگ وزير و تيغ قهر ايالت و سلطنت شعار شجاعت و شوكت آثار كشورگير ، ممالك‌ستان ، اللّه‌وردى خان غلام نوّاب اشرف اعلى - خلّد اللّه ظلال ابهّته و شوكته على مفارق الانام - ، به سرحدّ شهادت رسيد ، مولاناى مشار اليه از شنيدن آن خبر محنت اثر ، محزون و سوگوار به جانب وطن آمد و در اين نوبت به واسطهء كلفت و دماغ خشكى از جوانان و مردم كاشان رنجيده خاطر گشته ، به مصاحبت يكى از تركان به دار السلطنهء قزوين شتافت و مدتى نيز در آنجا با شعراى اطراف كه در آنجا جمع بودند شاعرىها و خيره‌گىها كرده ، فضل شاعرى و زيادتى عرفان خود را بر همگنان ظاهر ساخت و چون ايّامى در آنجا روزگار گذرانيد ، باز كمند حبّ وطن او را به جانب كاشان كشانيد « 1 » و در اين نوبت نزد جلال الدين اكبر نام پسرى كه از دلبران قراردادهء اين شهر است ، عاشق گرديد ، و به واسطهء مراعات و التفاتى كه معشوقان را نسبت به عاشقان مىباشد « 2 » ، و از آن شوخ بىپروا نمىيافت ، و امور ناملايم كه مرضّى طبع مولانا و لايق به حال وى نباشد ، از او\r\n\r\n\r\n","description":"","footnote":"\r\n( 1 ) . اصل : كاشانيد .\r\n( 2 ) . اصل : - و .\r\n","page_name":" 545 ","page_number":593},
  {"content":"\r\n\r\nدر وجود مىآمد ، در اين نوبت كار و بار محبّتش به نزاع و هجو انجاميد و جهت مطلوب و رقبا ، ابيات ركيك ، كه لايق سياق اين كتاب خير مآل نيست ، گفت چنانچه از اين رباعى شمه‌اى از آن حالات استنشاق مىتوان كرد .\r\nرباعيّه\r\n دشمن كه قدر كرده لقب نامردش * بهر چه قضا به دهر مىآوردش\r\nمىداشت اگر محبّتى چون كسرى * از صحبت او فلك جدا مىكردش \r\nدر اين محلّ نصيحتى به خاطر مسوّد اين اوراق رسيده و چون فايدهء عمومى « 1 » دارد لاجرم به طريق موعظه در قلم مىآرد . اگرچه نعوذ باللّه شقوت و عقوق ، مردم را بر آن دارد كه روى دل از اين كلمات بگردانند و كسل و بىدماغى را به خود راه داده اين سخنان را نخوانند ، ليكن در حق خود بد كرده ايشان را مضرّ خواهد بود ، خصوصا عاشقان و سالكانى « 2 » كه از شيوهء محبّت لافند و خود را در آن وادى بهتر از ديگران دانند ، هرچند در ضمير و امكان اين معنى تقدير و محلّى داشت ، مع هذا چون فايدهء سخن را به اصل و محلّ خويش رجوع مىديد ناگفته نگذاشت .\r\nبيت\r\n گر دريابى زنده بمانى جاويد * ورنه دم ماست هم به ما بازرسد \r\nفاتحهء سخن و افتتاح نصيحت اين است ، هركه خود را به اسم محبّت محبوبى و عشق معشوقى مهيّا و ساخته گردانيد ، در طاعت و متابعت آن معشوق ثابتش بايد بود و هرچه ارادهء وى باشد ظاهرا و باطنا به فعل بايد آورد و از هجران و بىالتفاتى و لطف به ديگران اعراض و خشم نبايد نمود ، چنانچه بسيار باشد كه معشوق ، عاشق را در هجران طلبد و او را در آن وادى به خود نگران خواهد . و از اينجاست كه صوفيه گفته‌اند : مريد آنگاه مريد باشد كه ترك مراد در وى پديد آيد ، يعنى عاشق را غير مراد معشوق چيزى در خاطر نباشد ، و هرگاه محبّ به اين مرتبه برسد « 3 » غضب و شهوت و رشك و آرزوى وصل در او بنماند و شهوت به محبّت و غضب به غيرت مبدّل شود ، پس محبّ را تقاضاى ارادهء محبوب پديد آيد ، و غيور را غيرت و\r\n\r\n\r\n","description":"","footnote":"\r\n( 1 ) . اصل : فايده‌اش عموى .\r\n( 2 ) . اصل : سالكان .\r\n( 3 ) . اصل : رسيد .\r\n","page_name":" 546 ","page_number":594},
  {"content":"\r\n\r\nحسرت بازماندگى از ارادهء معشوق دامنگير شود و اندوه عدم رضاى مطلوب ، روى طالب مسكين را چون كاه كند . پس سالك‌وار از سر درد سينه را از گرد معصيت پاك كرده به اين ترانه مترنّم گردد . لشمس الدين باقلانى :\r\nرباعيّه\r\n در تو دل مسكين نظر تيز نكرد * تا از مژه صد هزار خونريز نكرد\r\nپرهيز كن از درد دلى كز غم تو * خون گشت و ز دوستيت پرهيز نكرد \r\nدر ابتداى سلوك عشق اين كمينه اين حالت داشت كه از هجران منزجر بود و از رشك آزرده خاطر گشته اضطراب و اعراض مىنمود چون به فتوحات عشق رسيد و استظهار تمام در سلوك راه محبّت پديد آمد ، آن اضطراب و قلق به سكون و طمأنينه مبدّل گشت . چنان كه گفته‌اند :\r\nرباعيّه\r\n وا فريادا ز عشق ، وا فريادا * كارم به يكى طرفه نگار افتادا\r\nگر داد دهد يار مرا خود دادا * ورنه من و عشق ، هرچه بادا بادا \r\nالقصّه بعد از آن ، سلوت و شفقتى در باطن اين سالك پديد آمد كه با رقيب مأنوس گشتى و از آزار كه معشوق كردى منزجر نگشتى و جز به ارادهء مطلوب و رضاى وى كارى نكردى و چون مدهوشان ترك مراد خود گفته بىاختيار روى از كار و بار گردانيده در خشنودى وى گذراندى بلكه خود را سير آمدهء هجران و وصال و غضب و جدال مىديد ، نه سوداى نزاع رقيب داشت و نه رغبت وصال حبيب ، الّا دردى كه درمانش هم آن درد بود .\r\nبيت\r\n دارو سبب درد شد آنجا چه اميد است * نيكو شدن عارضه و صحّت بيمار \r\nپس هرگاه عاشق به اين درجه برسد باطنش صفت صلاحيت گيرد ، و در عشق از جمله عاشقان صادق شود و هرچه بيند نيك بيند و هرچه گويد نيكو گويد و باطنش از گرد كدورت هجران پاك شود و در آن مقام از نهاد او اين آواز برآيد .\r\n\r\n","description":"","footnote":"","page_name":" 547 ","page_number":595},
  {"content":"\r\n\r\nرباعيّه\r\n عشقى است مرا پاكتر از آب زلال * وين باختن عشق مرا هست حلال\r\nعشق دگران بگرود از حال به حال * عشق من و معشوقِ مرا نيست زوال \r\nو نيز گفته‌اند سالكان راه حق ، كه چون معرفت معانى در وجود طالب جمع شود مردوار پاى در باديهء طلب نهد و مرغ همّت را در هواى محبّت پرواز دهد ، چنان كه هيچ چيز از نعيم جنّت و از عذاب دوزخ در نظرش درنيايد و بكلّى روى از اينها بگرداند و ديده را به غير دوست نگران ندارد ، و از سرور و نياز با ناز عاشق‌نواز اين راز مىگويد :\r\nبيت\r\n دانى كه مرا يار چه گفته‌ست امروز * جز ما به كس اندر منگر ، ديده بدوز \r\nاز سيد الطايفهء جنيد پرسيدند در اين معنى كه استاد تو در مراقبت حق كه بوده است ؟\r\nگفت : گربه ، گفتند : سبحان اللّه اى شيخ اين چگونه باشد ، گفت وقتى گربه را ديدم بر سوراخ موشى نشسته بود و چنان همّت را بر آن گماشته داشت كه موى بر اعضاى وى نمىجنبيد به تعجب در او نگاه مىكردم . ناگاه به سرّم ندا آمد كه اى دون همّت ، من در مقصود كمتر از موشى نيستم تو نيز در طلب من كم از گربه مباش ، از آن‌وقت در مراقبت افتادم و خانهء دل را به باد دادم .\r\n آن را كه بود بندگى از آزادى * غمگين نبود از غم و ، شاد از شادى\r\nاز حضرت عزّت كه نظرگاه دل است * بازافتادى بهر چه بازافتادى \r\nآن است كه مولانا كسرى - احسن اللّه احواله - ، به كسب المحبّت ، به انواع استعداد ديگر آراسته و طور عاشقى را مسلك خود ساخته و نيز در حق ياران اين شهر ، سيّما اين بندهء شرمنده ، حقوق دوستى ثابت دارد و نيز هميشه از محبّت مىلافد و جامهء اشعار را از تاروپود حالات عشق مىبافد . لاجرم اين خادم به نص كلمة « التّعليم لامر اللّه و الشّفقة على خلق اللّه » ، از بهر تنبيه وى ، بلكه نصيحت ديگران اين چند كلمه در ذيل ذكر وى انشا كرد و اين سخنان متناسب كه فى الحقيقه سخنان اكابر است در قلم آورد تا از مقتضاى عشق درنگذرد و در مقابل احسان كه ديده از معشوقان در حق خود به اندك بىالتفاتى و ناز محبوبى فراموش بكند\r\n\r\n","description":"","footnote":"","page_name":" 548 ","page_number":596},
  {"content":"\r\n\r\nو با معشوقان كه از بندگان مقرّب حضرت جليل و نزديكان معزز جميل‌اند - عزّ اسمه - دوستى و نياز نمايد و به زبان هجو و دشنام پيش نيايد . چنان كه گفته‌اند :\r\nشعر\r\n مىكوش كه هيچ بد نگويى كس را * گر بد باشى و بد نگويى ، نيكى \r\n* * *\r\n زشت بايد ديد و مىپنداشت خوب * زهر بايد خورد و انگاريد قند \r\nامّا اشعار مولانا از غزل و رباعى و قطعه و غيره كه در زمان عاشقىها گفته بسيار است و اين چند بيت از انتخاب وى در اين خلاصه درشمار . « 1 »\r\nانتخاب غزليّاته\r\n دشمن راحت بود جان بلا اندوز ما * دست در گردن كند با شعله هر شب سوز ما\r\nشاهد شادى براى غير زايد صبح عيد * روز ماتم در شكم دارد شب نوروز ما\r\nدانه و دام فريبى ديده پندارى ز تو * مىكند رم از بر ما مرغ دست‌آموز ما \r\n* * *\r\n منم امروز كسرى زيردست مردم عالم * كه هركس را كه ديدم خواست بر من دستى افشاند \r\n* * *\r\n عشقت چو زور بر دل غم‌پرور آورد « 2 » * دود از نهاد حوصلهء ما برآورد\r\nباغىست خاطرم كه به ياد نگاه تو * گاهى به بار ، نشتر و گه خنجر آورد\r\nاز كبرياى حسن تو آيا چه كم شود « 3 » * يك بار حاجت دل ما گر برآورد \r\n\r\n\r\n","description":"","footnote":"\r\n( 1 ) . در عرفات ، ص 628 و صبح گلشن ، ص 327 شرح احوال شاعر مضبوط است .\r\n( 2 ) . اصل : برآورد .\r\n( 3 ) . اصل : مىشود .\r\n","page_name":" 549 ","page_number":597},
  {"content":"\r\n\r\n كسرى چو گرم گريه شود در فراق تو * اخگر به جاى اشك ز چشم تر آورد « 1 » \r\n* * *\r\n گلخن‌نشين آتش سودا كسى مباد * سرگرم شعله‌هاى تمنّا كسى مباد\r\nدامن بر اخگر دل سوزان ما مزن * آتش‌فروز شعلهء دلها كسى مباد\r\nآن را كه رد كنيم شود ردّ كاينات * مردود بارگاه دل ما ، كسى مباد \r\n* * *\r\n روم در سجده چون بينم ز دور آن طاق ابرو را * كنم قربان چشم او صباح عيد آهو را\r\nكند خواب پريشان دست در آغوش ما تا صبح * شبى گر بر سر خاكسترى ننهيم پهلو را\r\nز من هر ذره‌اى در مهر او شكر دگر گويد * نبينم بىرضايش بر تن خود يك سر مو را \r\n* * *\r\n در حشر بود دست من از خيل شهيدان * آن دست كه كوتاه ز دامان تو يابند\r\nباشد سر جم يا سر كى يا سر كسرى * هر گوى كه در عرصهء ميدان تو باشد \r\n* * *\r\n چه حال دست دهد روز حشر شيرين را * دمى كه خجلت خسرو ز كوهكن باشد\r\nز ياد او نتوان بازداشت كسرى را * دمى ز فكر وى افتد كه در كفن باشد \r\n* * *\r\n نمىآيد به شاهى همچو كسرى سر فرو ما را * هماى لطف او تا بر سرِ ما سايه‌گستر شد \r\n* * *\r\n مرا دمى كه به كوى محبّت آهنگ است * به پيش سرعت من پاى آسمان لنگ است \r\n\r\n\r\n","description":"","footnote":"\r\n( 1 ) . اصل : برآورد .\r\n","page_name":" 550 ","page_number":598},
  {"content":"\r\n\r\n به هر دو پلهء ميزان « 1 » نهيم مهر و وفا * ترازويى « 2 » كه محبّت كشند بىسنگ است\r\nنياز و ناز ز هم رنجه‌اند و همزادند * ميان حسن و محبّت نه صلح و نه جنگ است\r\nبيا بگوى به گوش من اى مغنىّ عشق * كه نغمهء غم من در كدام آهنگ است\r\nهلاك طول بيابان عشقم اى كسرى * مرا چه كار به منزل ، چه غم ز فرسنگ است \r\n* * *\r\n دل عزم كوى او چو به خاطر برآورد * شخص خيال ما ز خوشى پر برآورد\r\nبعد از هزار بار خرابى انتظار * شام اميد ما سحر محشر آورد \r\n* * *\r\n دلم خوش از مى بيغش نگردد * به آبى خاطر ما خوش نگردد\r\nبه غير از من كه خصم جان خويشم * كسى پيراهن آتش نگردد \r\n* * *\r\n الماس ريزه بر جگر ريش ما مريز * يعنى كه خنده بر دل افگار ما مكن\r\nكسرى عذاب روحم ازين بيشتر مده * ما دلشكسته‌ايم تو آزار ما مكن \r\n* * *\r\n از سيل اشك ، نور در اين چشم تر نماند * چندان گريستم كه اثر از نظر نماند\r\nاز بس كه ديده گريه به روز وداع كرد * خونابه در دل و ترىام « 3 » در جگر نماند \r\n* * *\r\n هر لحظه هست با دگرى التيام تو * مىسوزد آه ، جان مرا لطف عام تو\r\nروح القدس ز خاطر من فيض مىبرد * تا گشته بارگاه دل من در مقام تو \r\n* * *\r\n\r\n\r\n","description":"","footnote":"\r\n( 1 ) . اصل : ميران .\r\n( 2 ) . اصل : ترازوى .\r\n( 3 ) . اصل : تريم .\r\n","page_name":" 551 ","page_number":599},
  {"content":"\r\n\r\n اين چه نخل است كه سر تا قدم آتش‌ريز است * وحشت‌انگيز و بلاريز و قيامت‌خيز است\r\nباد پيوسته نصيب دل پرحسرت من * تيغ آن غمزه كه چون تيغ اجل خون‌ريز است\r\nتا ابد خار ندامت ز گلش روياند * رشك فرهاد كه داغ جگر پرويز است\r\nخويش را بر صف آن غمزه مزن اى كسرى * برحذر باش كه شمشير بلا خوش تيز است \r\n* * *\r\n دگر به دام دل افكنده‌ايم رغبت را * نشانده‌ايم به خاك سيه ، محبّت را\r\nبه گرد پيك خيال تو « 1 » دم‌به‌دم گردم « 2 » * كه ياد داد به من شيوهء حقيقت را\r\nبرآر دست دعا سوى آسمان كسرى * كه من چو قطره فرود آورم اجابت را \r\n* * *\r\n هنوزم از نگاه گرم او دل آب مىگردد * هنوزم زهره در ملك بدن سيماب مىگردد\r\nهنوز اى قبلهء من دل به ياد طاق ابرويت * به مسجد مىرود گِردِ سر محراب مىگردد \r\n* * *\r\n آخر محبّتم به يكى اختلاط داد * صد شكر كز « 3 » دلم گره آرزو گشاد\r\nبر سينه داغ هجر به امّيد وصل تو * تا روز حشر بر سر هم مىتوان نهاد \r\n* * *\r\n پيدا شدى كه باز تغيّر عيان شود * رنگم ز بيم خوى تو چون زعفران شود\r\nمن بىاثر محبت و او بىثبات مهر * كى اين گمان برم كه به من مهربان شود \r\n* * *\r\n لطفش مرا رساند به جايى ز اتّحاد * كامروز بر تقرّب خود رشك مىبرم \r\n* * *\r\n\r\n\r\n","description":"","footnote":"\r\n( 1 ) . اصل : چنگ خيال تو .\r\n( 2 ) . اصل : . . .\r\n( 3 ) . اصل : گر .\r\n","page_name":" 552 ","page_number":600},
  {"content":"\r\n\r\n گر بميرم ز آرزوى صلح ز آنم خوشتر است * كاين منافق دوستان پا در ميان ما نهند \r\n* * *\r\n اى من به قربان سر عاشق‌نوازيهاى تو * آن بىتكلّف شوخى و آن طرز بازيهاى تو\r\nكسرى تو از بىطالعى نوميد مطلق شو ز خود * درمانده خلق عالمى از چاره‌سازيهاى تو \r\n* * *\r\n تازه هر دم حسرتى زان قدّ و قامت مىكشم * مىكشم اين درد و تا روز قيامت مىكشم\r\nتا به كى خوارى كشم زين پس به كُنجى مىروم * همچو كسرى پا به دامان سلامت مىكشم \r\n* * *\r\n ز آن حذر كن كز دعا تير اثر بيرون كشم * در دل شب خنجر آه ، از جگر بيرون كشم\r\nبگذرد گر نيش مژگان تو در خاطر مرا * از جگر تا روز محشر نيشتر بيرون كشم\r\nدل بلرزد چرخ را بر خويش آن ساعت كه من * از نيام ناله شمشير اثر بيرون كشم \r\n* * *\r\n ز لعلش عكس چون بر ساغر افتاد * كلاه از فرق هشيارى درافتاد\r\nنهالش چون به رعنايى درآمد * تزلزل در بناى محشر افتاد\r\nسحر آن نوك مژگان در دلم كِشت « 1 » * خسك در بستر چشم تر افتاد \r\n* * *\r\n\r\n\r\n","description":"","footnote":"\r\n( 1 ) . اصل : گشت .\r\n","page_name":" 553 ","page_number":601},
  {"content":"\r\n\r\n هرگز دعاى ما به اجابت قرين نشد * يك بار همدم نفس آتشين نشد\r\nمُردم ز بىقرارى و هرگز ترحّمت * تسكين‌دهندهء دل اندوهگين نشد \r\n* * *\r\n بس كه پشت طاقت من بار حرمان برگرفت * عمر صبرم كم شد و اميد از جان برگرفت\r\nچشم حسرت ديده‌ام امشب ز نعمتهاى حسن * توشهء و صلى براى روز هجران برگرفت\r\nدست آه من به مفتاح دعاى نيم شب * قفل بيداد از دل آن ناپشيمان برگرفت \r\n* * *\r\n ديشب از بىطاقتى بر من دل افلاك سوخت * شعله‌اى سرزد ز دل ، بال ملايك پاك سوخت\r\nمىدواند شوق بازم با چنان سرگرميى * بر سر كويى كه هرجا پا نهادم پاك سوخت \r\n* * *\r\n كو تمنّا سوز عشقى كز نفس اخگر شوم * هر نفس آتش‌فروز از گرمى ديگر شوم\r\nمُردم از افسردگى يا رب برافروز آتشى * آنچنان ، كز يك شرارش گرد خاكستر شوم \r\n* * *\r\n در خاطرم چو غمزهء او جلوه‌گر شود * انديشه در خيال دلم بيشتر شود\r\nدرمانده‌ام به حال دل خود كز اضطراب * تسكين چو خواهمش دهم آزرده‌تر شود \r\n* * *\r\n\r\n","description":"","footnote":"","page_name":" 554 ","page_number":602},
  {"content":"\r\n\r\n هركه با آتش‌فروز عشق همدم مىشود * همنشين حيرت و همصحبت غم مىشود\r\nروزگارم از نظر افكند تا عاشق شدم * هركه عاشق مىشود مردود عالم مىشود\r\nضبط كن امشب نگاه خويش را كسرى كه يار * از نگاه حسرت ما سخت درهم مىشود \r\n* * *\r\n صد كعبهء دل خاك سر كوى تو گردد * محراب به گرد سر ابروى تو گردد\r\nهر شعله كه سر بركشد از آتش دوزخ * افسرده ز سفر زندگى خوى تو گردد \r\n* * *\r\n جنون مزدور سوداى تو باشد * بلا شاگرد بالاى تو باشد\r\nز خاكم لاله‌سان هر گل كه رويد * بر او داغ تمنّاى تو باشد \r\n* * *\r\n هر دم هزار بوسه دل از دور مىزند * بر آستانه‌اى كه دم از نور مىزند\r\nاز شوق پاىبوس تو جان اميدوار * در تنگناى قالب من زور مىزند \r\n* * *\r\n در عشق غارتگر بتى ، سر رفت و سامان در پىاش * در راه كفر زلف او دين رفت و ايمان در پىاش\r\nاز حسن و ناز و سركشى چشمش نيفتد بر عقب * كز روح يوسف فى المثل باشد شتابان در پىاش\r\nاز مهر سنگيندل بتى ، يا رب نصيب من شود * دردى كه نبود تا ابد اميد درمان در پىاش\r\nچون ماه مهرافروز من در جلوه آيد مىفتد * چون سايه‌اى دنباله‌رو ، خورشيد تابان در پىاش \r\n* * *\r\n\r\n","description":"","footnote":"","page_name":" 555 ","page_number":603},
  {"content":"\r\n\r\n به جلوه ميل كن و برفراز قامت را * به هم شكن صف هنگامهء قيامت را\r\nدگر به سينه نهاديم داغ رسوايى * به كاينات نموديم اين علامت را\r\nبيا به جانب من اى بلا به رقص و سماع * كه رخصت از ته دل داده‌ام سلامت را \r\n* * *\r\n شعلهء حسن تو سرگرم به عالم‌سوزىست * گِردِ آن شعله بگردم كه دلم را روزىست\r\nنيك‌بخش نتوان ساخت به يك عالم سعى * آن سيه‌بخت سيه‌روز كه محنت روزىست\r\nما به خوش‌يمنى و نيكوقدمى مشهوريم * كسريا بخت تو و طالع ما فيروزىست \r\n* * *\r\n آنجا كه بود توست چه باشد نمود من * بادا فداى بود تو ، بود و نبود من\r\nگردم به گرد سركشى او كه مىكند * از كاينات عار ز ننگ وجود من \r\n* * *\r\n كارى مكن كه خنجر آه از جگر كشم * شمشير ناله « 1 » را ز غلاف اثر كشم\r\nكارى مكن كه بر در سلطان حسن تو * از آه و ناله در دل شبها حشر كشم\r\nبر بام عرش مرغ اجابت كند شكار * تير دعا ز تركش دل چون بدر كشم \r\n* * *\r\n كى بود مدعى كه به لطفت قرين نبود * بر مسند وصال تو پهلونشين نبود\r\nگرديده جاى صحبت رندان باده‌نوش * بزمى كه محرميّت روح الامين نبود\r\nپيمان ما شكستن و برگشتن از قرار * كسرى ميان ما و تو شرط اين‌چنين نبود \r\n* * *\r\n باز جايى حسرت ما جلوه‌گر خواهد شدن * آرزو لب تشنهء خون جگر خواهد شدن\r\nعزتم را گرد خوارى بر جبين خواهد نشست * آب‌رويم خاك راه هر گذر خواهد شدن \r\n\r\n\r\n","description":"","footnote":"\r\n( 1 ) . اصل : ناز .\r\n","page_name":" 556 ","page_number":604},
  {"content":"\r\n\r\n بازخواهم ديد شبهايى كه صد نوبت در او * جان به لب خواهد رسيدن ، تا سحر خواهد شدن \r\n* * *\r\n فزون ز هرچه تصور كنند غيرت ماست * برون ز حوصلهء كاينات طاقت ماست\r\nبه عقل كل مى ما مستى ابد بخشد * چه بيخودىست كه در ساغر محبّت ماست\r\nچه طالع است كه در بزم آرزو امشب * هزار ديده نگهبان چشم حسرت ماست \r\n* * *\r\n سوخت حسن تو سراسر ساكنان خاك را * اين زمان افتاده در پى انجم و افلاك را\r\nدوش كردم از نگاه اوّلين جا در دلش * اينقدر تأثير مىباشد نگاه پاك را\r\nآه از آن ساعت كه بردارم سر از دامان خاك * افكنم در پيش و پس چندين گريبان چاك را \r\n* * *\r\n از بس كه ريخت ديده به ياد رخت سرشك * كوثر به عذرخواهى چشم تر آمده \r\n* * *\r\n چو چاك پيرهن از ناز در چمن بگشود * در بهشت تو گويى به روى من بگشود\r\nبه دستيارى لعل تو نيش مژگانت * عقيق را رگ قيفال در يمن بگشود \r\nو له فى الرباعيّات\r\n مجنون كه به خاك تيره منزل دارد * مهر ليلى هنوز در دل دارد\r\nروحش دارد همان به رسم عادت * سر در پى هر ناقه كه محمل دارد \r\n* * *\r\n يعقوب عقوبتش به فرقت كردند * ايوب سراپاش جراحت كردند\r\nمن حوصله‌ام بيشترك بود ، به من * اين هر دو به يك‌باره كرامت كردند \r\n* * *\r\n از نيش زمانه سينه‌اى دارم ريش * وز كينهء چرخ محنتى بيش از پيش\r\nدستم به گريبان فلك مىنرسد * تا بردرمش چو چاك پيراهن خويش \r\n* * *\r\n\r\n","description":"","footnote":"","page_name":" 557 ","page_number":605},
  {"content":"\r\n\r\n اى گرد سر تو باطن و ظاهر ما * قربان تو باد اوّل و آخر ما\r\nمىآيد و مىدهد خيالت بر باد * خاكستر دوزخ از ته خاطر ما \r\n* * *\r\n نوميد ز اميّد نويدم نكنند * بىبرگ و نوا چو شاخ بيدم نكنند\r\nاى غير برو تو غم خود خور كه مرا * با اين اخلاص نااميدم نكنند \r\n* * *\r\n آنم كه به هيچ‌كس ندارم سر جنگ * از من نايد مذمت اهل فرنگ\r\nآنجا كه فتد كار به مشرب ، هستم * در يارى هفتاد و دو ملّت يكرنگ \r\n* * *\r\n اى تشنه به خون دل بىحاصل من * آميخته با مهر تو آب و گل من\r\nقربان سرت شوم خبردارى هيچ * كاندر دل شب چه مىكنى با دل من ؟ \r\n* * *\r\n دوش از تب عشق جان من مىناليد * در دل تن ناتوان من مىناليد\r\nبىناله نبود هيچ‌جا در بدنم * تا مغز در استخوان من مىناليد \r\n* * *\r\n پنهان ز تو بر گرد درت مىگردم * گرد دل بيدادگرت مىگردم\r\nرنجيده‌ام و در طلبت مىميرم * بيزارم و قربان درت مىگردم \r\n* * *\r\n روزى كه به عقل رهنمونم كردند * از دايرهء عقل برونم كردند\r\nپروانهء غم‌هاى جهانم دادند * سرحلقهء ارباب جنونم كردند \r\n* * *\r\n هرچند كه بر ناله مرا دسترس است * بر ياد تو مىكنم كه اينم هوس است\r\nخواهد كه به سوى دوست پرواز كند * اين مرغ سراسيمه كه نامش نفس است \r\n* * *\r\n\r\n","description":"","footnote":"","page_name":" 558 ","page_number":606},
  {"content":"\r\n\r\n دلم خوش از مى بىغش نگردد * به آبى خاطر ما خوش نگردد\r\nبه غير از من كه خصم جان خويشم * كسى پيرامن آتش نگردد \r\n* * *\r\n هر لحظه هست با دگرى التيام تو * مىسوزد آه جان مرا لطف عام تو\r\nروح القدس ز خاطر من فيض مىبرد * تا گشته بارگاه دل من مقام تو \r\n\r\n[ 36 . 
  ] مولانا نذرى\r\nاگرچه زادهء كاشان است امّا از جانب پدر از اتراك شاملو است و از جانب مادر از الوس جغتاست . مجملا از دو طرف به زيور خوبى ذات و حليهء نجابت صفات آراسته است و از نقص ظاهرى و عيب باطنى پيراسته . در ابتداى سن صبا كه به صفاى ظاهر موصوف بود با ياران و خوش‌طبعان مخالطت مىنمود و چون طبعش همچو وصفش موزون بود به گفتن اشعار غزل توجّه مىفرمود ، و با وجود آنكه در سلك معشوقان و منظوران زمان انتظام داشت ، اكثر اوقات همّت بر تحصيل فن عشق و شهرت در آن وادى ، در نشر حالات عاشقى مىگماشت و نزد آدمىزادگان به از خود و زياده از خود اظهار محبّت نموده علم شهرت و منادمت برمىافراشت ، و چون از محلّ خطر و ايّام ضرر درگذشت و فى الجمله روشناس مستعدان گشت ، در آخر زمان سلطنت ابو المؤيد سلطان محمد پادشاه از كاشان متوجّه ديار خراسان شده به مشهد مقدّسهء رضويه رسيد و در مدح امام ثامن ضامن على بن موسى الرضا - عليه التّحية و الثّناء - ، قصيده‌اى - كه مطلعش اين است - از گنجينهء خاطر به عرصهء ظهور رسانيد .\r\nبيت\r\n سر به جاى پا درون روضه‌ات عمدا نهم * زانكه مىترسم كه بر بال ملايك پا نهم \r\nو الحق اين مطلب در غايت خوبى گفته و مميزان ديار خراسان اين نظم را از او مستحسن شمرده ، لاجرم هم در آنجا منظور نظر صاحبقران دوران و ملحوظ عين رعايت پادشاه گيتىستان ابو المظفّر شاه عباس صفوى - خلّد اللّه ظلال عدالته و ابّهته الى يوم القيامه - گشته ،\r\n\r\n","description":"","footnote":"","page_name":" 559 ","page_number":607},
  {"content":"\r\n\r\nو چند مدّت در ملازمت سدّهء سنيّه سلطنت به سر برده و گاهى به صيقل ذهن لطيف و طبع نظيف زنگ ملال از مرآت ضمير آن شهريار كشورگير مىسترد ، با آنكه در آن اوقات ماهچهء لواى نوّاب كامياب پادشاه جهانگشاى ، متوجّه مقرّ سلطنت بود همراه معسكر آن شهريار جم اقتدار به دار السلطنهء قزوين خراميد و از ديوان انعام شاهى به وظيفه و سيورغال رسيده ، بار ديگر در مسقط رأس آرام گزيد ، و الحال از شاعران قادر و نكته‌پردازان نادر است و گاهى در قزوين و اردوى همايون و بعضى اوقات در كاشان و صفاهان ساكن و ساير ، و همواره با امرا و ندماى مجلس اعلى طريق مخالطت مسلوك داشته به فراغت اوقات مىگذراند و خود را از جملهء نزديكان بارگاه سلطنت انتما شمرده ، احيانا بلكه دائما اشعار ساخته و ابيات پرداخته بر خوش‌فهمان و موزونان مىخواند ، و با آنكه اين كمينه قلم از تأليف اشعار و تذكير احوال شعراى تازهء روزگار بازداشته و توصيف و حالات نوآمدگان را به تذكره‌نويس ديگر واگذاشته ، ليكن در اين اوقات كه سنهء اثنى و الف هجريه است بعضى اشعار و ابيات از قصيده ، غزل ، مثنوى و رباعى از آن جناب شنيد كه لازم نمود اسم وى را داخل اين اوراق گرداند و ارادهء سابق وى را و عزيمت لاحق خود را در الحاق گردانيدن نام نامى وى در سلك شعرا در اين نسخهء دلگشا به امضا رساند . لاجرم بار ديگر قلم مشكين شمامه را از چشمهء دوات ، رطب اللّسان ساخت و اين اشعار را اضافهء اين خلاصه نموده اين مدح‌سرايى را نتيجهء عمر تلف‌كردهء خود شناخت . « 1 »\r\nانتخاب اشعاره\r\n روزى كه قدم در ره جانانه نهاديم * اسباب فراغت همه در خانه نهاديم\r\nشمع سحر از ما روش سوختن آموخت * ما سوز نهان در دل پروانه نهاديم \r\n* * *\r\n\r\n\r\n","description":"","footnote":"\r\n( 1 ) . مؤلف عرفات ، در ترجمه احوال شاعر چنين گويد : « مولانا نذرى كاشى ، طبيعت هموار درشت بامزّه داشت و نسبت خويشى با ميرزا احمد كمانچه او را بود . مدّت‌ها در اوايل ظهور شاه عباس در خدمت آن پادشاه مىگذرانيد و ملازم ركاب بود . الحق از جملهء نامرادان و از خودگذشتگان بود . بعد از اندك مدّتى روز از فوت ميرزا احمد در سنهء هزار و ده درگذشت . ازوست :\r\n جانا گرت ز همدمى ما ملال نيست * تنها مخور شراب كه تنها حلال نيست\r\nبىما نشسته‌اى تو و با ما خيال تو * داريم صحبتى كه تو را در خيال نيست » \r\n","page_name":" 560 ","page_number":608},
  {"content":"\r\n\r\n كُشته گشتيم و تن زار در آن كوى بماند * دل به يكسوى طپان ، چشم به يكسوى بماند\r\nگلرخان گوش به درد دل عاشق كردند * گل نورستهء ما بود كه خودروى بماند\r\nچون گذشتى به چمن جلوه‌كنان از سر ناز * سرو از پاى درافتاد و گل از بوى بماند \r\n* * *\r\n هرگه آن بدمست از كاشانه مىآيد برون * شعله را ماند كز آتشخانه مىآيد برون\r\nتا درون سينه‌ام مهر رخت پرتو فكند * آفتاب از روزن اين خانه مىآيد برون\r\nاز غلوى جذبهء عشق است نذرى اينكه يار * هر زمان از بزم بىتابانه مىآيد برون \r\n* * *\r\n نمىدانم چه بىدردىست يا رب ناصح ما را * كه چاك سينه را از چاك پيراهن نمىداند\r\nبه هرجا چشم افكندم جمالت پرتوافكن شد * كليم طور عشقت وادى ايمن نمىداند\r\nسيه شد خانهء دل بس كه در وى آه من پيچيد * مگر دود دل عاشق ره روزن نمىداند \r\n* * *\r\n اى محبت به توام هست اميدى بسيار * نگذارى كه مرا از نظر اندازد يار\r\nاز خطايى كه نكرديم ، هزاران توبه * وز گناهى كه نكرديم ، هزار استغفار \r\n* * *\r\n\r\n","description":"","footnote":"","page_name":" 561 ","page_number":609},
  {"content":"\r\n\r\n حسن روزافزون او آتش به عالم درزند * قامتش چون در خرام آيد در محشر زند\r\nقاتلى دارم كه چون از ناز خنجر بركشد * روح قدس آيد كه خود را بر دم خنجر زند \r\n* * *\r\n رفتيم و يار را به رقيبان گذاشتيم * يوسف به گرگ و گرگ به چوپان گذاشتيم\r\nخرّم نشين به غير كه رفتيم از درت * حسرت به جاى توشه در انبان گذاشتيم\r\nما مىشديم و ديده به دنبال يار بود * در هر قدم هزار نگهبان گذاشتيم \r\n* * *\r\n متاع وصل مگر نسيه مىفروشد يار * كه مشترى ز دكانش جدا نمىگردد ؟ \r\n* * *\r\n دل من در خم زلف تو گرفتار خوش است * تازه كافرشده را حلقهء زنّار خوش است\r\nهركجا هست دلى ميل به راحت دارد * جز دل خون‌شدهء ما كه به آزار خوش است \r\n* * *\r\n به هنگام تكلّم از لب جانبخش جانانم * نمك مىريزد امّا كس نمىبيند نمكدان را \r\n* * *\r\n به هر زمين كه كنم سجده پيش قامت يار * ملايك از مژه روبند سجده‌گاه مرا\r\nز خاك تربت من ارغوان دَمَد نذرى * مگر كه آب به خون داده‌اى گياه مرا \r\n* * *\r\n از كمال بىكسى با خويش همدم گشته‌ام * بس كه خوارم در نظرها ، نخل ماتم گشته‌ام \r\n* * *\r\n دل را هواى دشت و تمنّاى باغ نيست * گلخن فروز را سر و برگ چراغ نيست\r\nاين اختلاط ساخته گر نيست پس چرا * امروز با منى و رقيب تو داغ نيست\r\nنذرى زبانه مىكشد آتش ز سينه‌ات * اين روشنى خانهء تو از چراغ نيست \r\n* * *\r\n\r\n","description":"","footnote":"","page_name":" 562 ","page_number":610},
  {"content":"\r\n\r\n دلم پر مىطپد در سينه پندارى گرفتار است * دو چشمم بازمىماند مگر حيران ديدار است\r\nدلت آزرده مىگردد خدا را « 1 » در دلم مگذر * كه ويران گشته پر تنگ است و آنجا درد بسيار است\r\nخدا را اى برهمن تار گيسوى صنم مگسل * برِ من رشتهء جان است اگر پيش تو زنار است \r\n* * *\r\n رخنهء ديوار غم چاك گريبان ماست * وادى خونخوار هجر عرصهء ميدان ماست \r\n* * *\r\n امروز يار از بر من سرگران گذشت * برق از گياه چون گذرد « 2 » آنچنان گذشت\r\nتير آنچنان گشاد كه تا پر به دل نشست * تيغ آنچنان رساند ، كه از استخوان گذشت \r\n* * *\r\n قطره‌زنان به راه او اشك فشانم از مژه * كز نمك آب بهْ كنم آبله‌هاى پاى را \r\n* * *\r\n رموز قصّه من حرف دردناك من است * مزار اهل محبّت نشان خاك من است\r\nمن از براى غمت عمر نوح مىخواهم * اجل ز سنگدلى در پى هلاك من است\r\nچو نذرى از در خويشم مران به صد خوارى * كه حسن پاك تو محتاج عشق پاك من است \r\n* * *\r\n انصاف بين كه توبه‌ام از باده مىدهد * وقت چنين كه پاى گلى مىتوان گرفت \r\n* * *\r\n\r\n\r\n","description":"","footnote":"\r\n( 1 ) . اصل : - را .\r\n( 2 ) . اصل : گذر .\r\n","page_name":" 563 ","page_number":611},
  {"content":"\r\n\r\n واى بر جانى كه آه ما فتد دنبال او * آه از آن زخمى كه در وى بشكند پيكان ما \r\n* * *\r\n جانا گرت ز همدمى ما ملال نيست * تنها مخور شراب ، كه تنها حلال نيست\r\nبىما نشسته‌اى تو و با ما خيال تو * داريم محبتى كه تو را در خيال نيست \r\n* * *\r\n به كُنج هجر من آن بىكسم كه گر ميرم * كسى به پرسش من جز بلا نمىآيد\r\nروم چو از درش آزرده بىكسى بنگر * كه غير سايه كسم از قفا نمىآيد \r\n* * *\r\n دل كه از درد باخبر باشد * ناله‌اش همدم اثر باشد\r\nهر گياهى كه رويد از كويت * آبش از چشمهء جگر باشد\r\nنذرى از آب ديدهء عاشق * دامن روزگار تر باشد \r\n* * *\r\n بلا ناخن زند جايى كه قدرت جلوه‌گر باشد * چنين مخرام مىترسم ز چشم بدخطر باشد\r\nچو سيرم « 1 » در تمنّاى لبت از بس كه شيرين است * گر از خاكم گياهى سر برآرد نيشكر باشد \r\n* * *\r\n اسير عشق كجا ميل نوبهار كند * گل و شراب بر گلخنى چه كار كند\r\nز وعده‌هاى تو الماس ريزه در جگر است * اجل به كس نكند آنچه ، انتظار كند \r\n* * *\r\n به خون طپيدم و چشم از تو برنمىدارم * هنوز كُشتهء شمشيرت آرزومندست \r\n* * *\r\n بس كه روى تو در نظر دارم * ديده‌ام بر رخ آفتاب شده‌ست \r\n* * *\r\n\r\n\r\n","description":"","footnote":"\r\n( 1 ) . اصل : ميرم .\r\n","page_name":" 564 ","page_number":612},
  {"content":"\r\n\r\n خاكم به سر كه دور ز بزم محبّتم * ابليس‌وار راندهء درگاه عزّتم\r\nآوارهء ديار وصالم ز رشك غير * بيهوده گرد باديهء درد و محنتم \r\n* * *\r\n يك شرار از سينهء ما آتش موسى بود * آن‌كه عالم را كند روشن چراغ ما بود\r\nتازه عاشق گشته‌ام چشم ترحّم وامگير * نومسلمان گشته را يك چند عزّتها بود \r\n* * *\r\n نذرى از سوز درون مُردم و آهى نزدم * تا ندانند كه در سينهء سوزانم كيست \r\n* * *\r\n در دل پرآرزوى ما تمنّا آتش است * الحذر اى همنشين از ما كه با ما آتش است\r\nهركجا رخ برفروزى ما سپند مجلسيم * خويشتن سوزيم چون پروانه هرجا آتش است \r\n* * *\r\n خوش آن‌كه به من چشم تو گاهى نظرى داشت * هر ناله كه مىكرد دل من اثرى داشت\r\nجبريل فرومانده ز همراهى آهم * اين مرغ زبون بين كه چه خوش بال و پرى داشت\r\nصد شكر كه آخر تو ربودى ز ميانش * آن دل كه بر او دست تصرّف دگرى داشت \r\n* * *\r\n چو باد آن طرّهء طرّار بشكست * تو را زلف و مرا زنّار بشكست\r\nهوس نوميد از بزم تو برگشت * تمنّا در دل افگار بشكست\r\nگه نظّاره از تندى خويت * نگه در ديدهء خونبار بشكست\r\nمگر بيچاره نذرى از جهان رفت * كزين‌سان عشق را بازار بشكست \r\n* * *\r\n\r\n","description":"","footnote":"","page_name":" 565 ","page_number":613},
  {"content":"\r\n\r\n نو به دام افتاده‌ام بسيار استغنا مكن * صيد را ناآزموده ، بند از پا وامكن \r\n* * *\r\n شهيد عشق تو را احتياج ماتم نيست * كه از براى تو مردن ، ز زندگى كم نيست\r\nبه نامرادى من نيست در قلمرو عشق * به تيره‌بختى من در تمام عالم نيست \r\n* * *\r\n نخل مراد ما ز تو جز غم ثمر نداد * در سينه تخم مهر تو كشتيم و بر نداد\r\nدر ابتداى عشق به ما سرگران مباش * ناخورده مى خمار به كس دردسر نداد \r\n* * *\r\n بر جان نذرى از همه كس بيشتر نهاد * دردى كه آن به هيچ دوا كم نمىشود \r\n* * *\r\n گر از من روى آتشناك آن پيمان‌شكن پوشد * چنان باشد كه بت رخسار خود از برهمن پوشد\r\nسرايت مىكند سوز محبّت در دلم آخر * كسى اين آتش سوزان چه‌سان در پيرهن پوشد\r\nدلم چون راز مهرش را به هر نامحرمى گويد * كه مىخواهد ز استيلاى رشك از خويشتن پوشد \r\n* * *\r\n چون به صد پاره نگردد دل غم‌پرور ما * كه پر از ريزهء الماس بود ساغر ما\r\nبس كه بىروى تو خونابهء حسرت خورديم * مىچكد حسرت ديدار ز چشم تر ما\r\nشعلهء طور كه موسى نفسى تاب نداشت * هست آن شعله نهان در ته خاكستر ما \r\n\r\n","description":"","footnote":"","page_name":" 566 ","page_number":614},
  {"content":"\r\n\r\n همچو نذرى همه شب بس كه به غم مىخوابم * مىتوان روفتن آزردگى از بستر ما \r\n* * *\r\n ز بىدردى ملولم عشق جانسوزى هوس دارم * كجا شد آتش‌افروزى كه مشتى خار و خس دارم\r\nتو چون در منزلى من گرد آن ديوار و در گردم * تو چون در محملى من ذوق از بانگ جرس دارم \r\n* * *\r\n بسى افسرده‌ام عشق جنون‌انگيز مىخواهم * ز مژگان درازى خنجر خونريز مىخواهم \r\nو له فى الرباعيّات\r\n نذرى كه به بزم وصل ، ساغر مىزد * صد لاف دروغ از تو ستمگر مىزد\r\nدستى كه به دامن وصالت زده بود * ديديم آخر نشسته بر سر مىزد \r\n* * *\r\n بيمار « 1 » غمت خط امانى دارد * مقبول تو عمر جاودانى دارد\r\nخاكستر آن‌كه در تمنّاى تو سوخت * خاصيت آب زندگانى دارد \r\n* * *\r\n دوشينه كه در كوى توام منزل بود * خونابهء حسرتم غذاى دل بود\r\nپيشم بودى گرچه نبودى حاضر * هرچند كه ديوار و درت حايل بود \r\n* * *\r\n آذر به من سوخته خرمن چه كند * با آتش افروخته اخگر چه كند\r\nدر معركه‌اى كه جان فشاند عاشق * شمشير چه كار آيد و خنجر چه كند \r\n\r\n\r\n","description":"","footnote":"\r\n( 1 ) . اصل : پيمان .\r\n","page_name":" 567 ","page_number":615},
  {"content":"\r\n\r\n\r\n[ 37 . 
  ] مولانا شريف\r\nاز جملهء كاسبان و اوسط الناس مردم كاشان است . در اوايل حال به كسب خيّاطى اوقات مىگذرانيد و در آن اثنا به سبب موزونيت ، در شيوهء شاعرى جدّ بليغ و جهد نجيح به اقامت مىرسانيد و به مقتضاى سلامت ذات و درستى اعتقاد - على قدر القدرة و الهمّة - اكثر اوقات ملازمت و خدمت درويشان و اهل سلوك مىنمود و در وادى اسعاد و امداد ايشان ، گوى سبقت از ساير معتقدان و مريدان اين طايفه مىربود ، لاجرم از بركت نفس اهل اللّه و همم عاليهء ارباب انتباه ، در اندك زمانى مشرب سخنش از خار و خاشاك نقصان ، صافى گشت و نتايج خاطر وقّاد و ضمير روشنش از افكار اقران و اكفا درگذشت ، چنانچه مميّزان اشعار در فن شاعرى او را صاحب وقوف دانسته ، ابيات كريمانه در صحايف خواطر فيض مآثر نقش نمودند و غزليّات برجسته‌اش را در اوراق سفاين خويش درج فرمودند .\r\nامّا در شهور سنهء اربع و تسعين و تسعمائه به سبب عناد شعرا و حسد ارباب حقد و بىسامانى و قلّت حاصل ، مجال بودن و محلّ توقف در اين‌جانب نديد و لهذا متوجّه ديار هند گرديده رخت سلوك به آن صوب كشيد و الحال زياده از چهارده سال است كه در آن ولايت ساكن است و از طعن زبان بدگويان و ملامت‌كنندگان عراق ، فارغ و مطمئن ، و در ظل عاطفت و كنف حمايت و مرحمت عالى حضرت متعالى منقبت ، سلطنت شعار عدالت و شجاعت آثار ممالك‌پناه ايالت دستگاه ، عبد الرحيم خان الملقّب به خان خانان - خلّد اللّه ظلال مرحمته و معدلته على مفارق الانام و ابّد ايام ايالته الى قيام الساعة و ساعة القيام - در سعت حال و خصب رحال و حصول آمال بىكدورت و ملال ايام و اوقات مىگذراند و گاهى واردات طبع وقّاد به اين‌جانب ارسال مىگرداند از آن جمله قصيده‌اى در جواب امير خاقانى گفته در نعت حضرت بهترين موجودات - صلّى اللّه عليه و آله - و از آن قصيده درستى اعتقاد و قوّت شاعرى وى معلوم مىتوان كرد : « 1 »\r\n\r\n\r\n","description":"","footnote":"\r\n( 1 ) . در عرفات ص 376 دربارهء مولانا شريف آمده است : « مولانا محمد شريف كاشى در اواخر طهماسب به عرصهء ظهور آمده ، قايل اگرچه او را نديده‌ام ليكن زمان او را دريافته . وى اشعار بسيار گفته مبنى بر رطب و يابس ، و الحق در ميان سخن او ، يك يك اشعار بلند مرتبهء عالى گوهر و ارجمند ، به هم رسيده ، گويند هنوز در هند دكن موجود است . » براى تحقيقات بيشتر ر . ك : كاروان هند ، ص 626 و مآثر رحيمى ، ج 3 ، ص 811 و 845 .\r\n","page_name":" 568 ","page_number":616},
  {"content":"\r\n\r\nانتخاب اشعاره\r\n صبح از فسان چرخ برآورد خنجرش * دهر آتشين حصار شد از خنجر زرش\r\nمعجزگرىست صبح كه در كارگاه چرخ * جادوى شب دكان نگشايد برابرش\r\nيا شب عجوبه‌ايست كه عكس هلال اوست * رخسار خويش ديده به جام سكندرش\r\nبدكاره‌ايست شب مشو اندر شگفت اگر * با « 1 » صبح روبه‌رو نشد از دامن ترش\r\nنىنى كه عابدىست چو كعبه سياه‌پوش * بر روشنى دليل كند رنگ اسمرش\r\nشب پيش صبح اينكه نيارد سپيد شد * بيند گزند خود ز لب خنده‌آورش\r\nميخواره‌اىست صبح كشيده شب خمار * آن جام زر گرفتن و خميازه بنگرش\r\nشب سوخته است چون دل عاشق و گرنه خود * سوزد چگونه صبح به يك ريزه اخگرش\r\nوصف سپهر شرع سبك برگرفته بود * آمد دهان همانا بر سنگ خاورش\r\nشاه رسل كه راى دُرافشان اوست مهر * مير عرب كه خضر و مسيح‌اند چاكرش\r\nگل بشكفد ز خامه ، به تحرير ملتش * رنگين شود زمانه ز مضمون دفترش \r\n\r\n\r\n","description":"","footnote":"\r\n( 1 ) . اصل : تا .\r\n","page_name":" 569 ","page_number":617},
  {"content":"\r\n\r\n گويى كه مريم است به زادن رسيده صبح * عيسى مريم آمده مهرِ منوّرش\r\nيا مطلع من است كه چون حرز صالحان * هر بامداد چرخ همى سازد از برش\r\nشعر من است اينكه به رشك است خاورش * گو منكران صبح بداريد باورش\r\nآن نقطه‌اى كه بفكندش كلكم از نظر * باشد سحر يكى ز اثرهاى بىمرش\r\nكعبه نديده‌اى به حديث من آر روى * منكر مشو كه جامهء كعبه است در برش\r\nخامه برهنه سر سپرد راه طاعتش * انديشه بىوضو نزند حلقه بر درش\r\nگر جعد حور خواهى بنگر به مصرعش * ور روح قدس پرسى برخوانم از برش\r\nزمزم اگر نديدى در رو به معنىاش * آبى طلب كه خضر نخورد و سكندرش\r\nامّا ز شوق آن‌كه به صاحبدلى رسد * چون رهروان كعبه سبك گشته لنگرش\r\nگويى كه خازن در غيب است كلك من * باور نمىكنى گهر راز بنگرش\r\nصبح از اصالت سخنم در خجالت است * تقصير كيست گر نشناسند گوهرش\r\nهر نكته رهبرىست ز شعرم به سوى شرع * مانا كه هست شين شريف اصل مصدرش \r\n\r\n","description":"","footnote":"","page_name":" 570 ","page_number":618},
  {"content":"\r\n\r\n نگرفت شعر روشن من قاف تا به قاف * تا شين « 1 » شرع سايه نيفكند بر سرش\r\nهر لفظ مريمىست اگرچه ز كلك من * معراج عيسى است ز بام پيمبرش\r\nآن رازدار حق كه به فقر افتخار كرد * با آنكه بود گنج دو گيتى ميسّرش\r\nتا در ثناى احمد ( ص ) ، سنجد گهر شريف * گنجور صبح ، دل نكند هيچ از « 2 » درش \r\n* * *\r\n صبح است سينه چاك به هر مطلع اندرش * مانا كه صبح كر شده طبع ثناگرش\r\nمعجز شنيده‌يى بگذر بر طلسم او * آتش زبانه‌كش نگر از نكتهء ترش\r\nگر ز آنكه نيست معجز عشقم چگونه است * چون حسن دلبران همه دلها مسخّرش\r\nايمان به من درست كنند اهل شعر و من * نسبت به خويش وحى شمارم ز داورش\r\nياقوت من كز آتش دل رنگ يافته‌ست * فرقى كجاست تا كه ببندم به افسرش\r\nبيت من است كعبه همانا ز بهر آن * طاعت برند از همه سو هفت كشورش\r\nمهر اخگرىست از نفس صدق‌پرورم * از دودمان من شمرش نى ز خاورش\r\nاى صبح ، دم مزن كه سخن مىكند شريف * بردار زنگى از نفس مهرپرورش\r\nطبع سحاب دارد و آيين گلستان * شور بهار ، داغ ز گلهاى احمرش\r\nمشاطه‌اى نشست در آرايش سخن * بِكران خاطرند مزين به زيورش\r\nدر مدحتِ سرآمد خاصان كبريا * ذاتش نتيجه‌ايست ز كلك معنبرش\r\nعقده‌گشاى خلق كه در عرصهء شهود * دين « 3 » انتشار يافت ز خلق معطّرش\r\nاى ختم انبيا به تو دارد شريف روى * گسترده باد سايهء لطف تو بر سرش \r\n\r\n\r\n","description":"","footnote":"\r\n( 1 ) . اصل : سين .\r\n( 2 ) . اصل : نكند . . . بر درش . تصحيح قياسى .\r\n( 3 ) . اصل : وين .\r\n","page_name":" 571 ","page_number":619},
  {"content":"\r\n\r\n آزاده خاطرىست سبكروح در سخن * كز خاك آستان تو كردند پيكرش\r\nدر بوستان نعت تو بر يك « 1 » ترنّم است * جز يك ترانه نيست سراپاى دفترش\r\nمغزى كه بسته است ز آب و هواى تو * هرچند بشكنند بود مغز ديگرش\r\nدارد اميد آن‌كه به داد دلش رسى * رحم آورى به زادهء با جان برابرش\r\nآن گوشهء جگر كه سردست داورش * چون خط كشيده است همى در برابرش\r\nاز چشم من بپرس كه در هيچ قحط سال * لب خشك تر نديدم از سبزهء تَرَش\r\nآبى نه در طبيعت و برگى نه در كره * مانا بهار سير شد از شاخ بىبرش\r\nباشد ز بس ضعيفى پيدا « 2 » و ناپديد * از ديدهء خيال توان ديد پيكرش\r\nپيريش در رسيدست از « 3 » پنج سالگى * آورده است چين بر رخسار « 4 » چون زرش\r\nبادش نه در تحرّك و خاكش نه برقرار * نزديك آب ديده رسيدست آذرش\r\nنخلش ترى نگيرد و گلبرگ خرّمى * هرچند مىدرآرم در ديدهء ترش\r\nمن خود به چاره‌سازى بيچاره مانده‌ام * تا حرف سرنوشت چه باشد به سر برش\r\nمهر منوّرش ز سُها لمعه‌اى « 5 » شدست * اخترشناس كيست كه پرسم ز اخترش\r\nدارد شرف ز نام حسين وز بهر رب * مانم همى ز نام نبى تاج بر سرش\r\nآن صبح نيم شب كه شدم خيرهء خورش * هم نيم‌شب فروشده در چاه خاورش\r\nنخلم به چل بهار دمانيد غنچه‌اى * گلبرگ ناشده ز چمن برد صرصرش\r\nعمرم روان عبارت ازو بود و شد روان * جارى نگشته آب جوانى به جو درش\r\nسر زير خاك برد نهالى كه عمرها * مىخواستم نشينم در سايهء برش\r\nصورت‌پرست نيستم امّا به شكل جان * دارم همان ميان دل و جان مصوّرش\r\nخوش كرد اسب چوبين اين طرفه تر ، كه من * از عين ديده نعل زنم بر تكاورش\r\nمن از قضاى چرخ همى در نهفتميش * ناگه شكار باز اجل شد كبوترش \r\n\r\n\r\n","description":"","footnote":"\r\n( 1 ) . اصل : نك .\r\n( 2 ) . اصل : بيداد .\r\n( 3 ) . اصل : در .\r\n( 4 ) . اصل : ز رخساره .\r\n( 5 ) . اصل : قلعه‌يى .\r\n","page_name":" 572 ","page_number":620},
  {"content":"\r\n\r\n گوهر به خاك كردم از سادگى كنون * خواهم كه سبز « 1 » سازم از ديدهء ترش\r\nچشمم به ابر ماند ، ابر هميشه بار * موسم مپرس و پرس ز باران بىمرش\r\nاى شافع گناه ببخشاى بر شريف * كز جور چرخ دل نه به جاى است در برش\r\nدم مىزند ز مهر تو و اهل بيت تو * يك صبح بىزوال برآور ز خاورش\r\nبحرى كند ز ديده روان هر زمان ولى * با سوز سينه كار بيفتد به معبرش\r\nدر سينه‌اش به رسم خيال اندر آمدم * بيش از ستاره داغ شمردم به دل درش\r\nخشك است كشت طبعش از اقتضاى دهر * امّيد تازه است ز احسان داورش\r\nجم قدر ، خانِ خانان داراى رزم و بزم * كز نه سپهر پايه قدر است برترش\r\nچشمم نويد مىدهد از بارگاه او * من هم هنوز دارم از آن سرمهء درش\r\nآن مايهء بقا كه به امّيد زندگى * آب خضر نثار فرستد به ساغرش\r\nبدخواه را ز تيغ محيط آشناى او * مغز آب گشت و آب گذر كرد از سرش\r\nهر فرق را كه نيست از آن گرد راه تاج * مانند شمع شعله درافتد به افسرش\r\nكوتاهى عبارتم از كبرياى اوست * معنى به سان جامهء تنگ است در برش \r\nانتخاب غزليّاته\r\n نمردنم به فراقت « 2 » ، ز سخت‌جانى نيست * اميد وصل در اين ماجرا گلوگير است \r\n* * *\r\n نمىآيى برون اى غم زمانى از دل تنگم * چه مىكردى گر اين غمخانه را پيدا نمىكردى \r\n* * *\r\n سينه مالامال محنت بود شادى دررسيد * خانه‌ام « 3 » را پر ز دشمن ديد ، در وى جا نكرد\r\nخوش دل ديوانه‌اى دارم كه يك جو درد را * در غمت با حاصل دنيا و دين سودا نكرد \r\n* * *\r\n\r\n\r\n","description":"","footnote":"\r\n( 1 ) . اصل : سير .\r\n( 2 ) . اصل : فراغت .\r\n( 3 ) . اصل : خانه .\r\n","page_name":" 573 ","page_number":621},
  {"content":"\r\n\r\n نماند كس كه صفاى دلم يقين نشد او را * به غير مدعى تيره دل كه محض شك آمد \r\n* * *\r\n از مسلمانى نه ذوقى ، نى « 1 » به كفرم رغبتى * بر چه كيشم من كه نفى كفر و ايمان كرده‌ام \r\n* * *\r\n شادمانم كه به غيرى نرسيد « 2 » آسيبش * فتنه هرچند ز چشم سيهش مىباريد \r\n* * *\r\n كوه اندوه و بلاييم نه خار و خاشاك * ما به هر سيل محال است كه از جا برويم \r\n* * *\r\n مرا دلىست كه مهر و محبّت است تمام * به اين خوشم كه دلى نيست چون دل همه كس \r\n* * *\r\n مشكل كه جان برم ز تف شعله‌هاى دل * صد ره گَرَم به آب بقا شست و شو دهند \r\n* * *\r\n با جفا و جور خو كردم كه در دوران تو * جور بىپايان ، ستم بىحد ، وفا ناياب بود \r\n* * *\r\n من چرا انديشم از عصيان كه مىسوزد شريف * خرمن چندين گنه از برق استغفار ما \r\n* * *\r\n ما دل و دست از متاع دين و دنيا شسته‌ايم * دين و دنيا پرمتاعى نيست در بازار ما \r\n* * *\r\n بر سر شريف داغ جنونم عجب مدار * نخل ملامتم گل اندوه بر دهم \r\n* * *\r\n\r\n\r\n","description":"","footnote":"\r\n( 1 ) . اصل : نه .\r\n( 2 ) . اصل : نرسد .\r\n","page_name":" 574 ","page_number":622},
  {"content":"\r\n\r\n اجل كجاست كه خاك مرا دهد بر باد * غبار هستىام از خاطر تو بردارد \r\n* * *\r\n تسكين نيافتيم ز جام طلب هنوز * خمخانه‌ها تهى شد و ما تشنه لب هنوز\r\nروزى كه عشق سلسله بر پاى ما نهاد * مجنون برون نيامده بود از عرب هنوز \r\n* * *\r\n لاف وفا و مهر زدم خون من بريز * مىخواستى براى هلاكم بهانه‌اى\r\nاز دهر مىبرم كفن خونچكان شريف * بايد شهيد تيغ بلا را نشانه‌اى \r\n* * *\r\n كه خواهد خواست خون چون منى فرداى محشر هم * چرا در كشتنم انديشه از روز جزا دارى \r\n* * *\r\n ز جان در محنتم ، از دل به تنگم ، مىكشم خود را * شريف اين راز عمرى شد كه با خود در ميان دارم \r\n* * *\r\n ما گنج غمت در دل ديوانه نهاديم * سرمايهء جاويد در اين خانه نهاديم\r\nجز خون جگر بىلب لعلت نكشيديم * هرچند كه لب بر لب پيمانه نهاديم \r\n* * *\r\n شعلهء حسن تو آن‌روز كه بر طور افتاد * آتش رشك به جان من مهجور افتاد\r\nبس كه بر گرد دلم گشت خيال مژه‌ات * صد شكافم به حصار دل معمور افتاد\r\nما و مجنون به ره باديه همتك بوديم * قدمى چند ز همراهى ما دور افتاد\r\nما كشيديم ز رخسارهء مقصود نقاب * ما نهاديم قدح دور به منصور افتاد \r\n* * *\r\n عشق چون در دل درآيد ، بىخودى زور آورد * داغ چندين سالهء ما را به ناسور آورد \r\n\r\n","description":"","footnote":"","page_name":" 575 ","page_number":623},
  {"content":"\r\n\r\n شد تهى خمخانه‌ها ، كيفيّتى ظاهر نشد * مى مگر ساقى دگر از جام منصور آورد\r\nپرتوى چندان نگيرد كلبهء عاشق شريف * گر شب دورى ، چراغ از آتش طور آورد \r\n* * *\r\n من چرا انديشم از عصيان كه مىسوزد شريف * خرمن چندين گنه از برق استغفار ما ؟ \r\nو له فى الرباعيّه\r\n دردى دارم به صد جهان مىارزد * جانى كه به محنت بتان مىارزد\r\nمهرى دارم نهان كه روزى صد بار * دل بر سر آن مهر نهان مىارزد \r\n\r\n[ 38 . 
  ] مولانا مردمى\r\nاسم اصلى وى مولانا حاجى است و به واسطهء آنكه پدرش از ارباب صنعت بود مشار اليه به كسب صحافى اوقات مىگذرانيد ، ليكن در اثناى اين احوال تكميل علوم ظاهر مىكرد و اكثر اوقات در درس مردم اهل حاضر مىگرديد و در هر فنّى خواه معقول و خواه غير معقول بحث مىكرد و دخل مىنمود . تا آنكه حاوى فضايل و كمالات نفسانى گشت و الحال در علوم معقول و منقول دعوى مهارت و دانش مىكند خصوصا در وادى طبّ و فقه كه دم از تفرّد و يكتايى مىزند ؛ و الحق اكثر كتب متداوله را مطالعه نموده ، اگرچه كمّيت فضايلش چندانى نيست امّا كيفيّت و پختگى در بعضى وادى حاصل كرده كه از آن نمىتوان گفت . از آن جمله مدّتى در قريهء نياسر من اعمال بلدة المؤمنين كاشان بر مسند قضا و حكومت امور شرعيّهء آنجا متمكّن بود و قضايا و مناكحات آنجا را مطابق واقع فيصل مىداد ليكن چون نفع تمامى به مشار اليه نمىرسيد از آن منصب بازايستاده به كسب صحافى رجوع نمود . و در اين ولا به واسطهء آنكه مىخواهد بر اقران و اكفا به مزيد طاعات و عبادات نيز ممتاز باشد به سبب لازم گردانيدن حجّت بر ذمت خود به گزاردن حج اسلام فرمود و بكرّات حج اسلام جهت\r\n\r\n","description":"","footnote":"","page_name":" 576 ","page_number":624},
  {"content":"\r\n\r\nديگران گزارد و شرف زيارت روضهء منوّرهء حضرت خير الانام بجاى آورده به اين طرف معاودت نمود و باوجوداين حالات و كمالات به شاعرى و اهل مشرب سرى تمام دارد و اين ابيات از نتايج طبع وى در اين خلاصه صورت تحرير مىيابد . « 1 »\r\nانتخاب غزليّاته\r\n يا رب آن خورشيد امشب ، ماه مهرافروز كيست * مجلس آن آتشين رخساره ، گرم از سوز كيست\r\nامشب آن دوشينه يارِ ما ، خدا داند كجاست * در كدامين محفل است آن شمع ، امشب روز كيست\r\nچاك در پيراهن صبرم فتاد آن گل كجاست * سوزن مژگان او چاك گريبان‌دوز كيست\r\nمردمى اين دانه‌هاى اشك بىحاصل مريز * طرفه مرغ است او ، خدا داند كه دست‌آموز كيست \r\n* * *\r\n در عاشقى دلم دم بىغم نمىزند * خون مىخورد ، ز لعل بتان دم نمىزند\r\nنرگس به باغ ، ديدهء حسرت گشاده است * وز اشتياق روى تو ، برهم نمىزند\r\nسامان اگرچه نيست مرا ليك همّتم * دست طلب به دامن حاتم نمىزند\r\nدر كوى عاشقى در محنت‌سراى من * يا رب چه حكمت است كه جز غم نمىزند\r\nدم دركشيد مردمى از گفتگوى خويش * مجنون صفت به اهل جهان دم نمىزند \r\n* * *\r\n در راه انتظارت ، اى سرو نازپرور * مانند حلقه داريم ، پيوسته چشم بر در \r\n* * *\r\n تيره‌روزى ز غم كاكلت آهى نكند * دود دل در عقب خانه سياهى نكند\r\nبىگناهى چه شوى رنجه ز ارباب نظر * چه كند عاشق بيچاره نگاهى نكند \r\n\r\n\r\n","description":"","footnote":"\r\n( 1 ) . براى تحقيق بيشتر ر . ك : عرفات ، ص 710 و مجمع الخواص ، ص 301 .\r\n","page_name":" 577 ","page_number":625},
  {"content":"\r\n\r\n مردمى در شب غم آنچه تو كردى با خود * هيچ ماتمزدهء خانه سياهى نكند \r\n* * *\r\n جز دل نبود بىتو مرا همدمى دگر * از راه ديده مىرود آن هم دمى دگر \r\n* * *\r\n حذر كن از دل صد پاره‌اى كآواره‌اى دارد * كه هريك پارهء او حكم آتش‌پاره‌اى دارد\r\nز هجران مرده بودم گر به بالينم نمىآمد * طبيب دردمندان مرگ را هم چاره‌اى دارد\r\nگشوده چشم حسرت مردمى بر گلشن دوران * چو نرگس بر گل روى بتان نظّاره‌اى دارد \r\n* * *\r\n گياه مهر سر مىزد دل آن سرو رعنا را * اثر مىبود اگر يك ذرّه آب ديده ما را \r\n\r\n[ 39 . 
  ] مولانا سرورى\r\nولد الصّدق ملا حاجى محمد كفشدوز است و از جملهء اصحاب كشف و يقين و ارباب رمز و رموز . در اوايل ايام صبا در ملازمت پدر به كسب مذكور مشغول مىبود و بعد از پدر چندگاهى نيز از آن ممرّ لابدّ معاش حاصل كرده به تحصيل فنون استعداد به قدر المكنة و القدرة اشتغال مىنمود ، و چون در ازل قالب قابليّتش به كسوت موزونيت و حيثيت آراسته بودند لهذا در اوايل ايام جوانى از پس كندهء كفشدوزى برخاسته ، به قدم توكّل ، به سرحد ارباب فضل گريخت و به درفش و سوزن جد و جهد پينهء قناعت بر كفش آمال خود دوخته ، دست طلب از گريبان همكاران آن حرفت بگسيخت .\r\nالقصّه ، چون سليقه‌اش به شعر چسبان‌تر بود به تتبّع شعر روى آورد و از رشحات اقلام بلاغت انجام ، اشعار بسيار از متقدّمين و متأخّرين نوشته در زمرهء مستعدان زمان منخرط گرديد و در اندك مدّتى در آن وادى ترقّيات كلّى كرده از اكثر سالكان مسالك امتياز و تتبّع به\r\n\r\n","description":"","footnote":"","page_name":" 578 ","page_number":626},
  {"content":"\r\n\r\nوفور مهارت و زيادتى حافظه درگذشت ، و الحق قوّت حافظه‌اش به مرتبه‌اىست كه زياده از سى هزار بيت از جميع اصناف سخن قديما و حديثا و عتيقا و جديدا ، به خاطر دارد و در آن شيوه هيچكس را به نظر نمىآورد . و نيز در علم لغت و تصحيح ، چه عربى و فارسى و چه نظم و نثر ، سليقه‌اش در نهايت رسايى است و ذهنش در غايت جودت و زيبايى ، و بسيار كامل طبيعت و منتهى وضع افتاده و همواره اوقات در مجالست اهل علم و فضل به تحصيل مجد و معالى مصروف مىدارد و همگى روزگار فرخنده آثار را به تصحيح الفاظ و تحقيق معانى و ترتيب دلايل و تنقيح مسايل و استكشاف اسرار علوم عقلى و استطلاع حقايق نقلى صرف مىنمايد ، و در اين ولا كتابى در لغات فرس تأليف نموده موسوم به مجمع الفرس « 1 » و حلّ لغات مشكله خمسهء شيخ نظامى - رحمة اللّه عليه - و ديگر شعراى متقدّمين فرموده ، و در آن نسخهء نفيسه ، فوايد غريبه و نكات عجيبه درج ساخته و خلاصه و زبدهء لغات فرس و غير آن را با اغلاط لغت‌نويسان ديگر بر منصّهء عرض نهاده و بىشائبهء تكلّف ، دانايان آن فن و مستعدان سخن در آن جمع و تأليف حيرانند و سزاوار است كه ارباب نظم و اهل تتبّع آن نسخهء سامى را دست به دست و شهر به شهر گردانند .\r\nاميد كه حق سبحانه و تعالى اجر اين زحمت و مزد اين مشقّت آجلا و عاجلا به وى در رساند و او را و همگنان را بر توفيق مصالح دينى و دنيوى سريعا و قريبا كرامت فرمايد بحقّ محمد و آله الطاهرين المعصومين .\r\nو ايضا در اين اثنا گاهى به گفتن شعر مبادرت مىنمايد و از گنجينهء خاطر فيض مآثر ، اشعار برجسته و ابيات خجسته ، از قصيده ، غزل ، رباعى و مثنوى به نظر مبصّران آن وادى مىرساند . و از جملهء منظومات مولانا مشار اليه اين اشعار منتخب است كه در اين اوقات ، اعنى فى شهور سنهء عشر و الف هجريه ضميمهء اين خلاصهء مباركه مىگردد . بمنّه و جوده و كرمه . « 2 »\r\n\r\n\r\n","description":"","footnote":"\r\n( 1 ) . اين كتاب در سه جلد توسط آقاى دكتر دبير سياقى به چاپ رسيده است .\r\n( 2 ) . در عرفات ، ص 328 دربارهء شاعر آمده است : « نام وى محمد قاسم است ، صاحب ادراك و تتبّع الفاظ فرس است . در حلّ لغات درى و فرس ، فرهنگى ساخته به غايت مفيد . . . . قبل از ارتكاب شاعرى ، در سراى چخشور دوزان صفاهان -\r\n","page_name":" 579 ","page_number":627},
  {"content":"\r\n\r\nانتخاب اشعاره\r\n از آتش سوداى او ، چون سوخت جسم لاغرم * دوزخ‌فروز درد شد ، هر ذرّه از خاكسترم\r\nاز ياد رويش تا به شب ، با مهر در يك خانه‌ام * از فكر چشمش تا سحر ، با فتنه در يك بسترم\r\nدوديست دوزخ را نشان ، هر موى جسم غمكشم * آبىست آتش در ميان ، هر قطره از چشم ترم\r\nفرهادِ كوه محنت است ، از عشق او جان در تنم * مجنونِ صحراى غم است ، از درد او دل در برم\r\nاز ياد بستان رخش ، مجلس‌فروز جنّتم * وز تاب لعل دلكشش ، هنگامه سوز كوثرم\r\nصبحم كند گر شام غم ، آن طرّهء شبگون چه غم * صبحى دگر آرد برون ، از سينه مهر حيدرم\r\nكشورگشاى داد و دين ، خورشيد اوج معرفت * كز قلزم طبعش زدى ، بر اوج موج معرفت \r\n\r\n\r\n","description":"","footnote":"\r\n- به امر كفش‌دوزى قيام مىنمود ، مرتبه به مرتبه به شاعرى افتاد . . . . در شعر طبيعتى وسط دارد ، گاهى به حسب اتّفاق مصرعى هم به روش ، از وى سر مىزند . امّا اشعار بسيار ديده و بر دواوين بسيار گذشته : گويد :\r\n به صحراى غمت منزل گرفتم * چو صحرا كوه غم بر دل گرفتم\r\nچو طاقت ناقه را در پى دويدم * چو حسرت راه بر محمل گرفتم\r\nدم بسمل ، بدستى دامن جان * به دستى دامن قاتل گرفتم \r\n* * *\r\n رويش چو به زير زلف ديدم * گفتم صبحى نهفته در شام\r\nيا صيادان چشم مستش * خورشيد فكنده‌اند در دام \r\nبعد از 1030 شنيده شد كه به لاهور آمده است » .\r\nبراى تحقيقات بيشتر ر . ك : كاروان هند ، ص 550 ؛ تاريخ ادبيات در ايران ، ج 5 ، ص 380 ؛ صبح گلشن ، ص 203 ؛ تذكرهء ميخانه ، ص 243 ؛ تذكرهء نصرآبادى ، ص 291 و سرو آزاد ، ص 57 .\r\n","page_name":" 580 ","page_number":628},
  {"content":"\r\n\r\n چون ابر چشم حسرتم بر روز من گريان شود * هر قطره‌اى كز وى چكد داغ دل عمان شود\r\nآهى كه از دل خيزدم در باغ عيش آتش زند * آبى كه از چشم آيدم بر كشت غم باران شود\r\nدر چشمهء خورشيد اگر از بخت من عكسى فتد * موج شعاعش تا ابد دود شب هجران شود\r\nزين‌سان كه موج اشك من زنجير پاى چرخ شد * دودى كه خيزد از دلم خورشيد را زندان شود\r\nاز داغ‌هاى آتشين رشك فلك گردد زمين * گر آه برق‌آساى من يك ره شرر افشان شود\r\nگر بر لب دريا چكد ، سوزد ز لب تا سينه‌اش * يك قطره زان خون جگر كز چشم من جوشان شود\r\nزان هر دم از خار مژه بندم ره سيلاب چشم * ترسم كزين ابر بلا ، كاخ فلك ويران شود\r\nنبود پناهم جز در مشكل‌گشاى انس و جان * آن كز نسيم لطف او دشوارها آسان شود\r\nآن سرّ رب العالمين ، آن شمع بزم‌افروز دين * خورشيد عصمت بر فلك ، باران رحمت بر زمين\r\nآن حضرتى كز رفعتش پست است بالاى فلك * با وسعت بحر كفش تنگ است پهناى فلك\r\nبحر شكوه او اگر موج آورد پنهان كند * كمتر حبابش چون هوا در سينه درياى فلك\r\nپيش ضميرت در ازل اى مشكل عقل از تو حل * برداشت از رخ پرده را سرّ سويداى فلك \r\n\r\n","description":"","footnote":"","page_name":" 581 ","page_number":629},
  {"content":"\r\n\r\n از ياد خُلقت افكند هر شام از شب نافه « 1 » اى * اين آهوى گردون ختن در صحن صحراى فلك\r\nدست قضا برداردش از فرق ، اكليل وجود * گر از خط حُكمت دمى بيرون رود پاى فلك\r\nداده‌ست در روز ازل زان‌سان كه گلبن را ز گل * از داغ فرمانت قضا زيب سراپاى فلك\r\nاى چون فلك قدر تو را عرش برين بسته ميان * وى چون خرد علم تو را تقدير ، طفل درس‌خوان\r\nاى از رياض دولتت يك غنچه خورشيد منير * وى از غبار درگهت يك ذرّه ماه مستنير\r\nننگاشت از روز ازل نقّاش تقديرت بَدَل * ننمود از به دو جهان مرآت امكانت نظير\r\nاز باغ لطفت غنچه‌اى مجلس‌فروز صد بهشت * وز باد « 2 » قهرت شعله‌اى هنگامه سوز صد سعير\r\nذكر طواف مرقدت بندد بهشتى بر نَفَس * باد غبار درگهت سازد سپهرى در « 3 » ضمير\r\nآنجا كه دهر از پا فتد مهر تو باشد پايمرد * و آنجا كه چرخ از جا رود حبّ تو باشد دستگير\r\nطوق عذاب سرمدى دست آورد در گردنش * هركس كند گردنكشى از بيعت روز غدير\r\nهر دل كه نبود مخزن نقد ولاى قنبرت * باشد چو دست مفلسان از مايهء ايمان فقير\r\nاى نور عرفان ذره‌اى از آفتاب دين تو * وى بار خذلان يك شرر از شعله‌زار كين تو \r\n* * *\r\n\r\n\r\n","description":"","footnote":"\r\n( 1 ) . اصل : ناقه .\r\n( 2 ) . اصل : بار .\r\n( 3 ) . اصل : بر .\r\n","page_name":" 582 ","page_number":630},
  {"content":"\r\n\r\n اى از سحاب همّتت هر قطره عمان كرم * دست تو و موج سخا نوح است و طوفان كرم\r\nخُلقت مصور گر شدى مىبود گلزار بهشت * جودت مجسّم گر شدى مىبود نيسان كرم\r\nروزى كه تقدير ازل بازار امكان گرم كرد * بر ذِمّت احسان تو واجب شد امكان كرم\r\nخوان سليمان باشد و مورى دو بر وى طعمه خور * چون ما سوى اللّه را كند جود تو مهمان كرم\r\nدريا حباب‌آسا كشد سر در گريبان فنا * آنجا كه در موج آورد دست تو عمّان كرم\r\nهست از كرم دست تو را چون بحر عمّان صد عيال * در درسگاه دانشت جبريل طفل خردسال \r\n* * *\r\n آن روز كه تقدير برافراخت علم را * گويى كه به نام دل من زد زر غم را\r\nگردون ز كفم گيرد و بر خاك فشاند * گر شهد طرب نام كند زهر الم را\r\nترسم كه بناگه غم اين عشرت بسته * در كيسهء عمرم فكند نقد عدم را\r\nخياط قضا دوخته با سوزن تقدير * بر قد دلم روز ازل جامهء غم را\r\nخشكى ببرد از لب دوزخ نم اشكم * از ديدهء دريا ببرد آهم نم را\r\nاز ساز طرب نيست مرا بهره كز اندوه * در گوش دلم منصب نيش است نغم را\r\nدر تيره‌گى كوكب و در سستى طالع * زان‌گونه كه من ديده‌ام آن بخت دژم را\r\nكى دست دهد دولت آنم كه ببوسم * خاك در سلطان عرب شاه عجم را\r\nشاهنشه كونين على ( ع ) كز دل پاكش * بردند نمونه ز ازل صبح دوم را\r\nزان سوى زمين غوطه خورد خاكش در آب * گر صرصر قهرش سپرد تربت جم را\r\nحاتم ز بخيلى نكند فهم كلامش * تعليم كرم چون دهد ارباب كرم را \r\n\r\n","description":"","footnote":"","page_name":" 583 ","page_number":631},
  {"content":"\r\n\r\n از روز ازل جز به غبار كف پايش * سكّان سماوات ندانند قسم را\r\nاز شادى آن زمزمش از چشم روان شد * از مقدم او مژده چو دادند حرم را\r\nدر لعل و گهر غرق شده كشتى افلاك * هرگاه كه برداشته‌اى تيغ و قلم را\r\nصد بوسه زند از لب مژگان به لب پات * بر ديدهء خورشيد نهى گر تو قدم را\r\nاعجاز كلام تو ز دُرّ شنوايى * لبريز كند همچو صدف گوش اصمّ را\r\nبر جاى لعاب از دهنش زَهره بريزد * گر نام برى وقت غضب شير اجم را\r\nدر مكتب تقديم تو از تختهء تعليم * بوده‌ست بسى كسب شرف طفل قدم را\r\nچون نار همه جوف فلك پر شود از وى * گر عرض دهد حشمت جاه تو حشم را\r\nشاها منم آن كس كه پس از طاعت يزدان * جز مدح تو نشناخته‌ام شغل اهم را\r\nمشهور از آنم به سرورى كه زدايم * با صيقل مدح تو ز دل زنگ الم را \r\n* * *\r\n ساقى بده آن آينهء روى كرم را * آن شعله زن خرمن اندوه و الم را « 1 »\r\nخورشيد بود بر سر او پرچم مشكين * از جام شعاعش بفرازد چو علم را\r\nهر ذرهء خاكش شود از شوق مشامى * گر باد برد بوى از او تربت جم را\r\nهر باد كه بويى برد از وى شكفاند * چون نفخهء گلزار ارم بخت دژم را\r\nزين لعل مروّق قدحى پر به من آور * تا بركنم از سعى تو پيمانهء غم را\r\nاز جام چو شمع رخش افروخته گردد * پروانه صفت عقل ازو سوخته گردد\r\nساقى بده آن مى كه چراغ دل جام است * آن شعله كه چون آب نهان در گل جام است\r\nآن شعلهء موّاج كه گويى ز لطافت * چون باد لب لعل بتان در دل جام است\r\nهر صبح چرا ساغر زرّين به كف آرد * گر پير فلك هم نه چو ما مايل جام است\r\nهر عقده كه در دهر بود عقل كند حل * سرّى كه خود حل شد ازو مشكل جام است\r\nتا واله و مجنون شودش عقل چو ليلى * رخساره برافروخته در محمل جام است\r\nكى نشئه ازين باده برد زاهد خودبين * هر خام دل افسرده كجا قابل جام است \r\n\r\n\r\n","description":"","footnote":"\r\n( 1 ) . اين تركيب‌بند در تذكرهء پيمانه ، ص 242 آمده است .\r\n","page_name":" 584 ","page_number":632},
  {"content":"\r\n\r\n جام آتيهء چهره‌نماى طرب آمد * شاهنشه اقبال‌گشاى طرب آمد\r\nساقى كه بود هر نگهش رهزن تقوى * لعل لبش آتش زده در خرمن تقوى\r\nزلف سيهش تاب ده پنجهء عصمت * تير نگهش رخنه‌گر جوشن تقوى\r\nاز غارت چشمش شده چون كيسهء عيشم * آن دل كه مرا بود ازو مخزن تقوى\r\nهنگام تماشاى چليپاى دو زلفش * زنّار شود هر سر مو بر تن تقوى\r\nآن فتنهء ايّام كه سرپنجهء عشقش * صد بار قبا ساخته پيراهن تقوى\r\nآورده به كف آتشى از باده كه سازد * خشك از تپش او ترى دامن تقوى\r\nزان باده چو بويى سوى بستان فكند ره * گردند درختان همه چون بيد مُوَلَّه\r\nمطرب نفسى رو به مقام طرب آور * سوى دل مجروح پيام طرب آور\r\nز ابريشم طنبور كه سررشتهء عيش است * مرغ دل عشّاق به دام طرب آور\r\nتا مجلس عشّاق شود مشرق ديگر * خورشيد مى لعل به جام طرب آور\r\nتا لشكر اندوه شود قلب شكسته * از انجمن عيش پيام طرب آور\r\nترسم كه به كام غم ، عمرم به سر آيد * سويم مى چون عمر به كام طرب آور\r\nخواهى كه فلك صبح صفت بر تو نخندد * چون صبح تو هم دست به جام طرب آور\r\nبر ياد شهنشاه به كف جام طرب گير * نامش به زبان آر و ازو كام طرب گير\r\nساقى بده آن آينهء طلعت جان را * كز وى بتوان ديد همه راز نهان را\r\nهم دختر رز باشد و هم مادر عشرت * وين طرفه كه چون زيب دهد حجلهء جان را\r\nسازد ز فروغ رخ خورشيد شعاعش * آبستن صد صبح يقين شام گمان را\r\nآن روغن مصباح طرب كاتش رشكش * در كام كند خشك لسان بلسان را\r\nاى ساقى ازين مى به من آور كه حديثش * چون شمع همى شعله‌فشان ساخت زبان را\r\nتا نام شهنشاه شود ورد زبانم * مدحش چو سر قدرش بر چرخ رسانم \r\n\r\n","description":"","footnote":"","page_name":" 585 ","page_number":633},
  {"content":"\r\n\r\n آن شاه كه گيرد چو به كف ساغر عشرت * پرزمزمهء نوش شود كشور عشرت\r\nبر روى دلش كاينهء نُه فلك آمد * از شش جهت افلاك گشوده در عشرت\r\nدستش ز كرم بحر و در او جام زرش هست * از جوهر باده ، صدف گوهر عشرت\r\nتا دستِ فلك جام زر مهر گرفته * چون او نگرفتست كسى ساغر عشرت\r\nبر مى نه حباب است كه بر طالع خسرو * با مهر طرب كرده قران اختر عشرت\r\nخورشيد سخاپرور عبّاس جهانگير * كز تيغ به كف دارد الماس جهانگير\r\nشاهى كه چكد مرگ چو خون از سر تيغش * مرّيخ فشاند چو شرر آذر تيغش\r\nپوشيده جهان هر دم ازو خلعت فتحى * با آنكه برهنه‌ست همى پيكر تيغش\r\nنقش ملك الموت شود بر ورق خاك * هر قطرهء خونى كه چكد از سر تيغش\r\nهر دم چو گل حسن ز رخسار نكويان * خورشيد ظفر بردمد از خاور تيغش\r\nدشمن به كف دست نهد كاسهء سر را * هرگاه شود جرعه‌فشان ساغر تيغش\r\nمشّاطهء صنع ازلى طلق فشانده * بر روى عروس ظفر از جوهر تيغش\r\nچون برفِ تُنُك را تف خورشيد تموزى * شمشير اجل آب كند آذر تيغش\r\nتيغش به وغا گنبد خضرا بشكافد * دستش به سخا زهرهء دريا بشكافد\r\nشاهى كه فلك زيبد ميدان سمندش * خورشيد شود واله جولان سمندش\r\nصرصر پى تعويذ برد نسخهء آن داغ * كز وى شده فهرست بقا راه سمندش\r\nقهرش به يكى موى ببندد ز دُم او * گر سر بكشد باد ز فرمان سمندش\r\nدر ديدهء خورشيد كند نور صفت جاى * گردى كه برد باد ز جولان سمندش\r\nهرگاه درآيد به سر اين توسن گردون * از بس كه شده واله و حيران سمندش\r\nبا سير سمندش چه بود چرخ ، غبارى * با آتش تيغش چه بود مهر ، شرارى\r\nتا هست جهان ، شاه جهانيان جهانبان باد * دايم به سخا دستش ، نيسان جهان باد \r\n\r\n","description":"","footnote":"","page_name":" 586 ","page_number":634},
  {"content":"\r\n\r\n خصمش نخورد هيچ بجز حسرت مردن * پيوسته همين قوتش ، بر خوان جهان باد\r\nتا هست بقا مانع ويرانى عالم * مانند بقا ، شاه نگهبان جهان باد\r\nرايش كه ازو صبحِ ازل نور گرفته * تا شامِ ابد ، مهر درخشان جهان باد\r\nدايم رُخش افروخته از جام بقا باد * آن جام « 1 » بقاى او انجام بقا باد\r\nروى معنى از سواد لفظ من تابد چنان * كز نقاب زلف مشكين چهرهء دلدار من\r\nنُه طبق را پر كند گردون ز دُرّ شاهوار * چون گشايد دست فكرت مخزن اسرار من\r\nهفت گردون بر در قدرم ستاده بنده‌وار * گوهرى هريك به كف موقوف روزبار من\r\nجام خورشيد افكند بر خاك اگر بيند سپهر * ساغر معنى به دست راى مهر آثار من\r\nتا گشايد غنچهء دلها به بستان جهان * مىوزد هر دم نسيمى ديگر از گلزار من\r\nباز باشد از پى نظّارهء اسرار غيب * چون در رحمت هميشه ديدهء بيدار من\r\nصادقم چون صبح صادق زانكه رخسار عيان * همچو ماه بدر تابد از شب اخبار من\r\nتحفهء بزم « 2 » اجابت مىكنندش قدسيان * چون ز لب يابد رهايى بانگ استغفار من\r\nگوش بگشايد ز شاخ سِدره چون گل جبرئيل * در سراييدن چو آيد بلبل گفتار من \r\n\r\n\r\n","description":"","footnote":"\r\n( 1 ) . اصل : انجام .\r\n( 2 ) . اصل : نرم .\r\n","page_name":" 587 ","page_number":635},
  {"content":"\r\n\r\n در هواى معنىام صد روح قدسى پر زند * گرچه ننشيند ز نفرت جغد بر ديوار من\r\nطبعم ار چه مظهر معنىست ليك از جور چرخ * شد سيه چون روى بختم چهرهء انوار من\r\nتا نيفروزم چو آتش دست گردون از حسد * ريخت خاك محنت و اندوه بر رخسار من\r\nبر تن گردون شود هر كوكبى داغ دگر * چون در دوزخ گشايد آه آتشبار من\r\nهمدمى جز غم ندارم بر سر خوان جهان * من خورم تيمار غم ، غم مىخورد تيمار من\r\nغم پى دل خوردنم دندان كين مىكرد تيز * گر نبودى لطف خير المرسلين غمخوار من\r\nسيد عالم كه از يمن مديح او شده‌ست * مخزن اسرار عرفان دفتر اشعار من\r\nشمسهء ايوان عزت ، مهر اوج مكرمت * كز خيال خاك پايش نور گشته نار من\r\nيا رسول اللّه ز هول جان‌گداز روز حشر * جز به لطف جان‌فزايت نيست استظهار من\r\nدر پناه خويشم آور تا شود تير شهاب * بهر رجم ديو غم هر كاه بر ديوار من \r\n* * *\r\n از رخش صبح تا عيان گشته * شام در طره‌اش نهان گشته\r\nاز خيال خدنگ غمزهء او * پشت انديشه چون كمان گشته\r\nروح يوسف براى دفع گزند * بر رخش  « إِنْ يَكادُ »  « 1 » خوان گشته \r\n\r\n\r\n","description":"","footnote":"\r\n( 1 ) . قلم / 51 .\r\n","page_name":" 588 ","page_number":636},
  {"content":"\r\n\r\n جان روح الامين ز شرم لبش * در چه غبغبش نهان گشته\r\nدر فراقش دل پرآتش من * دوزخ هجر را نشان گشته\r\nشعلهء مهر بر فلك هر شام * ز آتش آه من دخان گشته\r\nمرغ شادى ز شاخ دهر پريد * تا دل من غم آشيان گشته\r\nليك حرز امان من شب و روز * مدحت صاحب الزمان گشته\r\nصاحب عصر و سيد عالم * قرّة العين دودهء آدم\r\nآن‌كه چون دولتش عيان گردد * فتنه در خويشتن نهان گردد\r\nآن‌كه چون راى انتقام كند * تيغ خورشيد سرفشان گردد\r\nپير گردون چو روى او بيند * چون زليخا ز سر جوان گردد\r\nحجت ايزد آن‌كه چون حفظش * ملك دين را نگاهبان گردد\r\nچون ملايك متاع ايمان را * دزد ابليس پاسبان گردد\r\nچون ظهورش نقاب بردارد * از رخ جان حجاب بردارد\r\nزه‌زه‌اى حجت خداى جهان * خه‌خه‌اى باعث بقاى جهان\r\nروى بنما و حرف ظلمت را * حك كن از صفحهء فضاى جهان\r\nنافه‌ها « 1 » از شميم طرّهء خويش * ريز در دامن هواى جهان\r\nچون شود آفتاب طلعت تو * همچو جان روشنىفزاى جهان\r\nشود آيينهء خرد هر خشت * از سواد كهن بناى جهان\r\nگرنه « 2 » حرز حمايت تو شود * چون بقا مانع فناى جهان\r\nاژدهاى عدم « 3 » كشد در كام * ز ابتدا تا به انتهاى جهان\r\nاى جهان و جهانيان از تو * دل ز تو ، عمر از تو ، جان از تو \r\n\r\n\r\n","description":"","footnote":"\r\n( 1 ) . اصل : نام‌ها .\r\n( 2 ) . اصل : ز .\r\n( 3 ) . اصل دژم .\r\n","page_name":" 589 ","page_number":637},
  {"content":"\r\n\r\n الغياث اى دليل خلق جهان * الغياث اى طبيب درد نهان\r\nاشتياق ركاب‌بوسى تو * از كف صبر ما ربود عنان\r\nپرده بردار پيش از آنكه شود * روى دين در حجاب كفر نهان\r\nچون تويى جان دهر ظاهر شو * گرچه جان دائما بود پنهان\r\nدر « 1 » زمانى كه راعى عدلت * بركند گرگ ظلم را دندان\r\nتا شود مهد بچّهء روباه * هر دم افتد به پشت شير ژيان \r\n* * *\r\n گلبُن گلزار دولت ميرزا عبد الحسين * آن‌كه شد ظاهر ز خلق او بهشتى در جهان\r\nذاتش از روى هنر ديباچهء ديوان عقل * رويش از فرط ضيا آيينهء خورشيد جان\r\nيك فروغ از مهر رايش بزم گيتى را چراغ * يك نسيم از باغ خلقش جسم « 2 » عالم را روان\r\nهم سمين از كلك لاغر كرده جسم روزگار * هم منير از راى روشن كرده چشم آسمان\r\nكلك او كحّال چشم معنى از كحل مداد * دست او فياض كِشت آز ، از ابر بنان\r\nگر شود رايش مجسّم شايد ار « 3 » دست قضا * از براى چشمش از خورشيد سازد سرمه‌دان\r\nريزد از نوكش به جاى نقطه گوهرهاى ناب * آورد گر خامه حرفى از سخايت بر زبان \r\n\r\n\r\n","description":"","footnote":"\r\n( 1 ) . اصل : از .\r\n( 2 ) . اصل : چشم .\r\n( 3 ) . اصل : از .\r\n","page_name":" 590 ","page_number":638},
  {"content":"\r\n\r\n مجلس‌افروز يقين گردد چو شمع راى تو * آفتاب طبعت آرايد گمان را در گمان\r\nاز ضمير توست پيدا همچو از آيينه عكس * هرچه باشد در درون حجرهء معنى نهان\r\nتا بود بزم جهان را طلعت خورشيد شمع * باد شمع دولت از رويت فروزان در جهان \r\nو له فى القطعه\r\n حبّذا خرقهء نامى كه بهشت * زوست « 1 » در پردهء خجلت پنهان\r\nدل مهجور فراموش كند * گه نظّارهء او از هجران\r\nگويى از لطف و صفا هر صفحه * هست آيينهء گلزار جنان\r\nهركه يادش كند و وصفش را * پى تعريف درآرد به بيان « 2 »\r\nباز « 3 » مىسازد و يادش به خيال * جنتى بندد وصفش به زبان\r\nقطعه‌اى چند در او درج شده * كه بود نطق ز وصفش حيران\r\nبعضى از كلك سمىّ شه دين * كز قلم خورده زلال حيوان\r\nدمد از فيض سحاب رحمت * گل غفرانش از شاخ بنان\r\nبعضى از خامهء معجز رقمى * كه به خط گوى ربود از اقران\r\nآن‌كه از سعى و خطش اين خرقه * دارد آن زيب كه تن راست ز جان\r\nراى او شمع خرد را پرتو * خط او باغ هنر را ريحان\r\nزين گلستان هنر هر ورقى * راست در ديدهء صاحب‌نظران\r\nچون سپهر دگر آمد كه ازو * مه و خورشيد دگر شد تابان\r\nيا بود منظر چشمى كه در اوست * مردم ديده ز تصوير عيان « 4 »\r\nوه چه تصوير كه كلك صنعت * جامه‌اى دوخته بر قامت جان \r\n\r\n\r\n","description":"","footnote":"\r\n( 1 ) . اصل : دوست .\r\n( 2 ) . اصل : بيجان .\r\n( 3 ) . اصل : ماز .\r\n( 4 ) . اصل : عريان .\r\n","page_name":" 591 ","page_number":639},
  {"content":"\r\n\r\n كلك صورتگرش آورده برون * يك جهان فتنه ز مويى آسان\r\nجلد و وصّاليش از سوى كسىست * كز هنر مثل ندارد به جهان\r\nاگر اين وصل بديدى مجنون * وصل ليليش نمودى هجران\r\nيافت اتمام به اقبال شهى * كه كفش گنج سخا راست مكان\r\nشاه عباس كه چرخش خواند * شاه ايران و خديو توران\r\nكف او درّ سخا را دريا * دل او گوهر عشرت را كان\r\nجام او شخص طرب راست دهن * تيغ او كام بلا را دندان\r\nتا فلك راست به بر دلق وجود * باد اين خرقه تماشاگه جان \r\nو له فى الغزليّات\r\n لب تو زنده كند معجز مسيحا را * قدت به خاك فشاند نهال طوبى را\r\nبه دفع چشم بد از سوز خود دمى صد بار * سپند آتش دل مىكنم سويدا را\r\nز رشك آنكه صبا را بر او گذر نبود * ز جان حصار كنم خاك آن كف پا را\r\nقضا براى مكافات پير كنعانى * سپيد « 1 » ساخت ز غم « 2 » ديدهء زليخا را \r\n* * *\r\n تا چند خون شود دل پرآرزوى ما * تا چند خون ديده شود آبروى ما\r\nچون لاله رنگ غم ز دل ما نمىرود * خورشيد اگر به نور دهد شست و شوى ما \r\n* * *\r\n به هم زنيم اگر گاه گريه مژگان را * ز سيل اشك مثنّى كنيم طوفان را\r\nبه روى « 3 » دهر در صد بهشت باز شود * ز مستى ار بگشايد دمى گريبان را\r\nبه سان ذرّه پريشان شود دل خورشيد * به رخ چو جمع كند طرّهء پريشان را \r\n* * *\r\n به صحراى غمت منزل گرفتم * چو صحرا كوه غم بر دل گرفتم\r\nدم بسمل به دستى دامن جان * به دستى دامن قاتل گرفتم \r\n\r\n\r\n","description":"","footnote":"\r\n( 1 ) . اصل : سپند .\r\n( 2 ) . اصل : رغم .\r\n( 3 ) . اصل : بر روى .\r\n","page_name":" 592 ","page_number":640},
  {"content":"\r\n\r\n به چشمش نقد جان آسان سپردم * ز لعلش كام دل مشكل گرفتم\r\nچو طاقت ناقه را از پى دويدم * چو حسرت راه بر محمل گرفتم \r\n* * *\r\n تا كى از دودِ نالهء جانكاه * آسمان را سيه كنم خرگاه\r\nدوزخى از جگر برون آرم * هرگه از سوز دل برآرم آه\r\nسويم آيد به عمرى ار عيشى * عالم محنتش بود همراه\r\nاشك من بسته راه را بر چرخ * آه من كرده ماه را گمراه « 1 »\r\nليكن از ياد روى او دارم * خاطرى طور را زيارتگاه\r\nبس كه پرنور گشته كلبهء من * هر دم از ياد آن رخ « 2 » چون ماه\r\nنور خورشيد بر در و بامم * چون لباس حرم نمود سياه \r\n* * *\r\n تا به كى دل ز غم فگار كنم * تا به كى ديده سيل بار كنم\r\nتا به كى زين محيط جانفرسا * پر ز خون جگر كنار كنم\r\nتا به كى از جگر چو آه كشم * سقف افلاك پرشرار كنم\r\nتا به كى نوعروس معنى را * چهره از خون دل نگار كنم\r\nصد ره از حَيِّز شمار برون * روم از « 3 » درد خود « 4 » شمار كنم\r\nمىتوانم كه از شكسته دلى * فخر بر عهد روزگار كنم \r\n* * *\r\n حسن تو جلوه‌گر چو شود در خيال من * خورشيد همچو سايه شود پايمال من\r\nدامان آرزوى مرا پرشكر كند * لعل تو خنده‌اى كه زند بر سوال من\r\nآن بلبلم كه چون شوم از باغ وصل دور * خيزد سموم حسرت از افشان بال من\r\nشد خشك آب زندگىام در گلوى عمر * هجر تو ريخت چون مى غم در سفال من \r\n* * *\r\n\r\n\r\n","description":"","footnote":"\r\n( 1 ) . اصل :\r\n آه من ماه را كرده گمراه . \r\n( 2 ) . اصل : رخى .\r\n( 3 ) . اصل : ار .\r\n( 4 ) . اصل : چون .\r\n","page_name":" 593 ","page_number":641},
  {"content":"\r\n\r\n مرا ز آتش رخساره‌اى جگر سوزد * كه از مشاهده‌اش نور در بصر سوزد\r\nلب اميد شود خشك و چشم حسرت تر * گهى كه آتش عشق تو خشك و تر سوزد\r\nچو شمع هر نفس از ياد « 1 » لعل او كامم * شود پرآب ، ولى ز آتش جگر سوزد \r\n* * *\r\n تو را گر غبارى به دامان نشيند * مرا گرد بر چهرهء جان نشيند\r\nهر آن كس كه چون لاله داغ تو دارد * به خون جگر تا گريبان نشيند\r\nنشيند چه‌سان باده پيش غبارى * بر ما اسيران بدان‌سان نشيند \r\n* * *\r\n درد او را به سينه مأوا ده * جنّتى را به دوزخى جا ده\r\nگر اميد وصال او دارى * خط بيزارى تمنا ده\r\nاز نفس ، گرميى به دوزخ بخش * وز مژه مايه‌اى به دريا ده\r\nترك من كام تلخكامان را * يك زمان ز آن لب شكرخا ده\r\nغمزه را جمع با تبسم كن * به اجل شركت مسيحا ده\r\nدارى ار فكر كشتنم امروز * وعدهء كشتنم به فردا ده \r\n* * *\r\n صبح ، آتش‌ريزى خوى توام آمد به ياد * شام ، مشك‌افشانى موى توام آمد به ياد\r\nشد سويداى دل من مطلع صد آفتاب * تا جهان‌افروزى روى توام آمد به ياد\r\nكردم از صد ره تمناى خيال عارضت * از سيه‌بختى همان موى توام آمد به ياد \r\n* * *\r\n سرورى نقد جان در پايش افشانم ولى ترسم * كه آسيبى رساند از گرانى پاى جانان را \r\nو له فى الرباعيّات\r\n زين دهر كه خيرش همه مرهون شر است « 2 » * دل بركن اگر تو را ز معنى خبر است \r\n\r\n\r\n","description":"","footnote":"\r\n( 1 ) . اصل : باد .\r\n( 2 ) . اصل : سزست .\r\n","page_name":" 594 ","page_number":642},
  {"content":"\r\n\r\n زين خاك چه اميد توان داشت كزو * هر ذره « 1 » مزار آرزويى دگر است \r\n* * *\r\n آن مه كه غم از دلم نگاهش مىرفت * خورشيد غبار جلوه‌گاهش مىرفت\r\nدى مىشد و زلف سيهش پيشاپيش * خرمن خرمن حسن ز راهش مىرفت \r\n* * *\r\n داغم كه پراخگر شد ازو دامن خاك * از خون جگر ساخته پيراهن خاك\r\nچشمم كه ز اشك برده گرد از تن خاك * صد عقد گهر فكنده در گردن خاك \r\n* * *\r\n هرگه دلم از داغ جنون خون ريزد * خون گشته چه آرزو كه بيرون ريزد\r\nچشمم ، چو به ياد روى ليلى گريد * الماس به داغ دل مجنون ريزد \r\n* * *\r\n آنى كه دل از تو كان امّيد شود * خشت از نظر تو جام جمشيد شود\r\nمورى اگر انديشهء راى تو كند * طبعش صدف گوهر خورشيد شود \r\n* * *\r\n پيكان تو را كه جان نثارش كردم * چون راز نهان در دل زارش كردم\r\nتا جان نكشد بوى گل داغش را * چون لاله دل خويش حصارش كردم \r\n* * *\r\n اشكم كه ازو تيره شد آئينهء خاك * پرگوهر ناب ساخت گنجينهء خاك\r\nاز شعلهء آه دوزخ افشانم سوخت * دريا مانند داغ بر سينهء خاك \r\n* * *\r\n زان پيش كه با روح فتد كار دلم * سوداى تو گرم كرد بازار دلم\r\nبر كهنه بناى چرخ سبقت دارد * تاريخ غمت بر در و ديوار دلم \r\n* * *\r\n\r\n\r\n","description":"","footnote":"\r\n( 1 ) . اصل : درّه .\r\n","page_name":" 595 ","page_number":643},
  {"content":"\r\n\r\n گر پرده ز روى چون قمر بگشايد * صد صبح بر آفتاب در بگشايد\r\nچون نافه هزار دل به خاك اندازد * زلفش چو گره ز يكدگر بگشايد \r\n\r\n[ 40 . 
  ] مولانا عبد الغفار ( سالم تخلّص )\r\nبرادر كهتر مولانا عبد الفتاح است و مولاناى مشاراليه جوانى است در كمال اهليّت و انسانيّت و غايت تقوى و صلاحيت . اكثر خطوط را به دست آورده ، در قلم نسخ تعليق قدرتى كامل ظاهر مىگرداند . و در تفهّم علوم متداوله از اقران و امثال خود وانمىماند ، بلكه طبع لطيفش مدرك اسرار علوم و « 1 » ذهن شريفش حاوى فنون ، محسوس و مفهوم است . امّا در عنفوان جوانى از تحصيل كمالات فارغ گشته در حوالى منزل خود به درس گفتن و مكتب‌دارى نشسته و در آن وادى پايهء قدرش از ديگران درگذشته . امّا مولانا عبد الغفار به حلاوت گفتار و بدايع اطوار اتّصاف دارد و در صنعت تذهيب و تصوير نظير ندارد و پيوسته به قلم مانى رقم ، لوح‌هاى غريبه و صور عجيبه بر صفحات اوراق يادگار مىگذارد ، و نيز در فن موسيقى و علم ادوار وقوف تمام دارد و در آن وادى گاهى به زمزمهء داودى ، ساكنان عالم خاك را به وجد مىآورد . در ابتداى حال كه قدم در طريق خوش‌طبعان و مستعدان گذاشت همّت بر كسب حالت عاشقى و شرايط محبّت گماشت و در عشق صرّاف پسرى مراد نام رايت مخالطت و رشك‌فرمايى برافراشت و در آن عشق بعد از تجربهء بسيار و ارتكاب تكاليف بىشمار ، كسب شاعرى كرده سالم تخلّص ساخت و به اين نوا ، در ميان عاشقان صادق آوازه درانداخت :\r\nرباعيّه\r\n اى دلبر صراف مرنجانم باز * زين بيش مرا شهرهء ايّام مساز\r\nنقد دل من بر محك تجربه زن * گر قلب بود ، به بوتهء غم ، بگداز \r\nامّا چون سبيكهء وجود خويش را از كورهء امتحان آن شوخ بىباك صحيح و سالم بيرون آورد ، لاجرم در ميان طايفهء مستعدان و زمرهء شاعران به اين تخلّص شهرت مىكرد و الحق در\r\n\r\n\r\n","description":"","footnote":"\r\n( 1 ) . اصل : - و .\r\n","page_name":" 596 ","page_number":644},
  {"content":"\r\n\r\nمرغوب عارفانه از آيينهء فكرتش روى نمود ، امّا در آخر زمان عشق كه مطلوب ازو دلگير گشته بود و طالب نيز از مطلوب سير شده ، به اين نوا آوازه درافكنده .\r\nرباعيّه\r\n ساقى مى نابم به ته جام رسيد * عشق من و حسن تو به انجام رسيد\r\nيكباره زبان گفتگو دربستم * تا شرح مراد من به اتمام رسيد \r\nروى توجّه به تحصيل و كسب كتابت آورد و چون فى الجمله از حسن خط بهره داشت و به جد « 1 » تمام همّت بر تعليم قواعد آن صنعت مىگماشت ، لاجرم در اندك فرصتى آن فن را نيز زيردست « 2 » خود ساخت ، و الحال كه سنهء اثنى و تسعين و تسعمائهء هجريه است گاهى به كتابت اشعار و گاهى به تذهيب نسخ علماى نامدار ، مشغولى مىنمايد و چون از اين اشغال واپرداخت ، به نظم اشعار غزل و رباعى زبان مىگشايد و طرز غزل را چنين تتبّع مىفرمايد و اين چند بيت كه از انتخاب آن طبع است در اين خلاصه ثبت مىيابد . و السلام على من اتّبع الهدى .\r\nانتخاب غزليّاته\r\n غافل مباش غير ز تأثير آه ما * دارد اثر بسى نفس صبحگاه ما\r\nديوانه را عذاب نباشد به روز حشر * بيهوده ، اى مَلَك ننويسى گناه ما\r\nسالم ز روزگار شكايت چه مىكنى * بيرحم واقع است دل پادشاه ما \r\n* * *\r\n حسن چون داد به او كشور زيبايى را * نامزد كرد به من منصب رسوايى را\r\nگو در اين مرحله مجنون بلاكش كه ز من * ياد گيرد روش باديه‌پيمايى را \r\n* * *\r\n اى دل چه نشسته‌اى كه جان رفت * برخيز كه يار دلستان رفت\r\nگو خانهء عمر سرنگون شو * چون مرغ دلم ز آشيان رفت\r\nروزى صد بار اى جفاجو * قربان سر تو مىتوان رفت \r\n\r\n\r\n","description":"","footnote":"\r\n( 1 ) . اصل : حدّ .\r\n( 2 ) . اصل : ريزدست .\r\n","page_name":" 597 ","page_number":645},
  {"content":"\r\n\r\n سالم به ره تو خاك گرديد * القصّه به غصّه از ميان رفت \r\n* * *\r\n سر دهم چند به جان غمزهء فتّان تو را * چند در دل شكنم ناوك مژگان تو را\r\nلب لعل تو به آن مهر و نشان نيست كه بود * كه به هم برزده امشب شكرستان تو را\r\nآتشى در دل صحراى قيامت فكند * چون ز محشر گذرانند شهيدان تو را\r\nغير مردن نبود هيچ علاجت سالم * مىتوان يافتن از درد تو ، درمان تو را \r\n* * *\r\n اندك‌اندك مىدهد ساقى به من جام وصال * من در اين انديشه مىترسم كه هشيارم كند\r\nباده‌اى خواهم كه بىخود سازد از يك ساغرم * آنچنان بىخود شوم كز خود خبردارم كند\r\nبا خيالش رفته‌ام در خواب و مىترسم كه باز * فتنهء روز جزا از خواب بيدارم كند\r\nعرض حال خويش سالم مىتوانم گفت اگر * يك نفس آن سنگدل گوشى به گفتارم كند \r\n* * *\r\n هلاك لعل توام كاو به يك تكلّم گرم * هزار آرزوى مرده را حيات دهد \r\n* * *\r\n دلم در بت پرستيدن چنان گرم است اى زاهد * كه گر در دوزخش مىافكنى ايمان نمىآرد \r\n* * *\r\n\r\n","description":"","footnote":"","page_name":" 598 ","page_number":646},
  {"content":"\r\n\r\n شد سيه ، روىِ فلك از آه آتشبار ما * گشت ويران ملك دل از گريهء بسيار ما\r\nشرمسارى مىكشم از كرده‌هاى زشت خويش * هم مگر لطف تو پوشد پردهء پرگار ما\r\nطالع اقبال ما بد بود اى اخترشناس * راست مىگفتى بلند افتاده بود ادبار ما\r\nخانهء ما سالم از خاك مشقّت ساختند * غصّه مىرويد همانا از در و ديوار ما \r\n* * *\r\n باز ترسازاده‌اى در قصد ايمان من است * باز سوز طرفه‌اى در جان نالان من است\r\nچند گويى منع دل كن ناصحا در عاشقى * خود تصوّر مىكنى كاين دل به فرمان من است\r\nشرح درد خويش گفتم گفت صبرى پيشه كن * او چنين فهميده گويا صبر درمان من است \r\n* * *\r\n كردى ستم چنان‌كه رقيبم شفيع شد * زارم بكش كنون كه به از صد ترحّم است \r\n* * *\r\n درد هجران نصيب جان من است * هركجا محنتىست زانِ من است\r\nامشب از ذوق جان نخواهم مرد * كه خيال تو ميهمان من است\r\nفيض روحم نمىكند چه كنم * ملك الموت مهربان من است\r\nسالم اين دوست را كه بگريزم * دشمن جان ناتوان من است \r\n* * *\r\n من نمىگفتم به يك ديدن گرفتارم كند * نرگس مردافكنش اين باده در كارم كند \r\n\r\n","description":"","footnote":"","page_name":" 599 ","page_number":647},
  {"content":"\r\n\r\n اندك‌اندك مىدهد ساقى به من جام وصال * من در اين انديشه مىترسم كه هشيارم كند\r\nباده‌اى خواهم كه بىخود سازد از يك ساغرم * آن‌چنان بىخود شوم كز خود خبر دارم كند\r\nبا خيالش رفته‌ام در خواب و مىترسم كه باز * فتنهء روز جزا از خواب بيدارم كند\r\nعرض حال خويش سالم مىتوانم گفت اگر * يك نفس آن سنگدل گوشى به گفتارم كند \r\n* * *\r\n ناز در سرمه من دوش سر غوغا داشت * نظرش با دگران بود ولى با ما داشت\r\nوه كه ما ضبط دل خويش نكرديم اوّل * ز « 1 » آن حريفى كه نگه‌هاى جنون‌فرما داشت\r\nآنچنان كُشت به تيغم كه نگشتم آگه * مىتوان گفت كه آن شوخ يد بيضا داشت\r\nلب ببند اى « أرِنِى » گو كه مرا طاقت نيست * تاب رويت دل پرحوصلهء موسى داشت\r\nنشد از شمع رخت ديدهء جانم روشن * چه كنم چون دل من ديدهء نابينا داشت\r\nدوش ديدم دل ديوانهء خود را سالم * بند در گردن و زنجير جنون برپا داشت \r\n* * *\r\n يك دم اين دل به فراغت مى نابى نكشيد * به خيال لب لعل تو شرابى نكشيد\r\nديده يكباره نيفكند نظر بر رويت * كه حيا بر رخت از شرم نقابى نكشيد \r\n\r\n\r\n","description":"","footnote":"\r\n( 1 ) . اصل : - ز .\r\n","page_name":" 600 ","page_number":648},
  {"content":"\r\n\r\n بر لب چشمهء وصلت همه سيراب شدند * دل جان سوختهء ما دم آبى نكشيد \r\n* * *\r\n خوش آن دل كاندر او جاى تو باشد * خوش آن منزل كه مأواى تو باشد\r\nزنم بر پاى شمشاد آتش رشك * اگر چون قدّ رعناى تو باشد\r\nبه غير از واحد يكتا نماند * اجل گر كارفرماى تو باشد \r\n* * *\r\n مه من هنوز طفل است و ز خود خبر ندارد * به نصيحتش چه كوشم كه در او اثر ندارد\r\nهمه وقت با خيالش گله مىكند دل من * چه كند اميدوارى به كسى دگر ندارد\r\nز غمش بسوز سالم به جفا بساز امشب * شب نااميدى است اين‌كه ز پى سحر ندارد \r\n* * *\r\n كسى تا چند خوناب جگر از چشم تر بارد * ز چشم تر كسى تا چند خوناب جگر بارد\r\nگهى دشنام مىبارد شكر از لعل شيرينش * نديدم تلخ گويى را كه از لعلش شكر بارد\r\nدم فيض است و آه و ناله‌ام سوز عجب دارد * چه شك گر از دعاى بىرياى من اثر بارد « 1 »\r\nگياه خرّمى سر بر زد آخر از گِلِ سالم * نمىگفتم بر آن باران رحمت اين‌قدر بارد \r\n* * *\r\n هلاك لعل توام كو به يك تكلّم گرم * هزار آرزوى مرده را حيات دهد \r\n* * *\r\n راه دلم نمىزند نرگس پرخمار تو * كام نمىدهد مرا خنجر آبدار تو\r\nچون تو خلاف وعده‌اى ، وعدهء آمدن مده * تا نكشيم اين‌قدر محنت انتظار تو \r\n\r\n\r\n","description":"","footnote":"\r\n( 1 ) . اصل : دارد .\r\n","page_name":" 601 ","page_number":649},
  {"content":"\r\n\r\n پاى نهاده‌اى دلا باز به كوى عاشقى * سخت دلير مىروى واى به روزگار تو\r\nحسن تو را به قتل ما كرده دلير اين‌قدر * آنچه تو مىكنى به ما ، نيست به اختيار تو \r\n* * *\r\n خرّم شبى كه شمع شبستان من شوى * آباد ساز كلبهء ويران من شوى\r\nظاهر شود كه سوز دلم تا چه غايت است * گر مرهم جراحت پنهان من شوى\r\nرحم آيدت به جان محبّت‌پرست من * گر باخبر ز ديدهء گريان من شوى\r\nبگذار تا زمين و زمان را به هم زنم * اى گريه چند مانع افغان من شوى \r\n* * *\r\n كو طبيبى كه علاج دل بيچاره كند * دل بيچارهء ما را به دوا چاره كند\r\nآرزو چند زند بر در دل حلقهء شوق * صبر تا چند گريبان هوس پاره كند\r\nنيم لطفى كه به من مىكند از روى عتاب * كاش آن هم نكند با من و يكباره كند \r\n* * *\r\n با دل چنان مكن كه سر شكوه وا كند * خود را به شكوهء تو دگر آشنا كند\r\nآه دلم كه شعله بر افلاك مىكشد * نوعى مكن كه دست به تير دعا كند\r\nدرمان درد من مكن اى مهربان طبيب * دردى چنين خوش است كه مرگش دوا كند\r\nبا ساربان حكايت مجنون بيان كنيد * شايد زمام ناقهء ليلى رها كند\r\nسالم بيا كه ما و تو فكر دگر كنيم * اين ، آن حريف نيست كه با ما وفا كند \r\n* * *\r\n شوق پروانه همين بس كه به گرد سر شمع * گردد و سوزد و انديشهء مردن نكند \r\n* * *\r\n\r\n","description":"","footnote":"","page_name":" 602 ","page_number":650},
  {"content":"\r\n\r\n دلم در بت پرستيدن چنان گرم است اى زاهد * كه گر در دوزخش مىافكنى ايمان نمىآرد \r\n* * *\r\n مدامم چهره گلگون ديده پرخون است در عشقت * هلاك عاشقى گردم كه يكدم نيست خرّم \r\n* * *\r\n ز سر تا پا گناهم واى بر حال تباه من * سزد پشت فلك خم گردد از بار گناه من\r\nچه روز است اين مبادا هيچ كس را اين‌چنين روزى * سياهى وام مىگيرد شب از روز سياه من\r\nچو سالم پاى عزّت بر سر گردون نهم از قدر * اگر جرم گناهم درپذيرد پادشاه من \r\n* * *\r\n از وصل بيزارم دلا من خو به هجران كرده‌ام * قطع نظر از يارى آن سست پيمان كرده‌ام\r\nاى جغد غم جايى مرو مسكن كن اين غمخانه را * محنت‌سراى خويش را بهر تو ويران كرده‌ام\r\nتا چند خون دل خورم اى يار بىدردان ببين * اين كار مشكل را چه‌سان بر خويش آسان كرده‌ام\r\nدردى كه در دل داشتم از دل برون افكنده‌ام * سالم ز دامت جسته‌ام خود فكر درمان كرده‌ام \r\nو له فى الرباعيّات\r\n عاشق همه وقت درد هجران طلبد * بىدرد است آن‌كه راحت جان طلبد\r\nآن دل به كجا برم كه راحت جويد * و آن درد چه مىكنم كه درمان طلبد \r\n* * *\r\n\r\n","description":"","footnote":"","page_name":" 603 ","page_number":651},
  {"content":"\r\n\r\n ما جان به اميد وصل جانان داديم * آخر خود را به چنگ هجران داديم\r\nحاصل به جز از محنت و غم هيچ نبود * هرچند كه در راه وفا جان داديم \r\n* * *\r\n بستيم نظر به چشم جادوى شما * برديم اميدوارى از كوى شما\r\nيارى و محبت شما را ديديم * عشق اللهى به طاق ابروى شما \r\n* * *\r\n اى كرده غم تو در كمين دل من * اى غافل از آه آتشين دل من\r\nجز شعلهء حسرت ندمد از خاكم * جز درد نرويد از زمين دل من \r\n* * *\r\n يك شب گذرى سوى غم آبادم كن * يك لحظه به رغم مدعى يادم كن\r\nقربان سرت شوم به يك گوشهء چشم * از قيد حيات خويش آزادم كن \r\n* * *\r\n عاشق نبود كسى كه راحت طلبد * بىدرد بود كه استراحت طلبد\r\nنامش گم باد عاشقى كاو دم قتل * هر لحظه شفيعى به شفاعت طلبد \r\n* * *\r\n دل بر سر جان خويش شيون دارد * وين ماتم و نوحه بر سر تن دارد\r\nاى دوست كجا رود دلم زين سر كوى * در هر قدمى هزار دشمن دارد \r\n* * *\r\n آخر فكرى به حال ما بايد كرد * انديشه‌اى از روز جزا بايد كرد\r\nاين صيد ضعيفى كه فتادست به دام * يا بايد كشت يا رها بايد كرد \r\n* * *\r\n يك لحظه غم تو بىوفايى نكند * با غير دل من آشنايى نكند\r\nغم با دل خون گرفته عهدى كرده‌ست * تا او باشد ازو جدايى نكند \r\n* * *\r\n\r\n","description":"","footnote":"","page_name":" 604 ","page_number":652},
  {"content":"\r\n\r\n در دور تو عاشق فدايى ماييم * محنت‌كش گوشهء جدايى ماييم\r\nبسيار فريب ما مده مىدانيم * معشوقهء روز بينوايى ماييم \r\n* * *\r\n عشاق به هر « 1 » كوى بلا جا نكنند * غير از غم عاشقى تمنّا نكنند\r\nصد درد كشند و نام درمان نبرند * صد جرعهء خون خورند و پروا نكنند \r\n* * *\r\n اى عقل سياه‌روز تدبيرت كو * در عرض سخن زبان تقريرت كو\r\nاى آه جهانسوز چه آمد به سرت * اى نالهء جانگداز تأثيرت كو \r\n\r\n[ 41 . 
  ] قاضى محمد ( ملقّب به عصفور )\r\nنسبش به صاحب كتاب تأويلات اعنى قطب السالكين و قدوة المتصوّفين شيخ كمال الدين عبد الرزاق كاشانى « 2 » مىرسد و آباء و اجداد پدرى وى در سلك قضات و افاضل دار المؤمنين كاشان انتظام داشته‌اند ، و قاضىزادهء مشار اليه مردى حقير الجثّه است و خوش‌طبعان او را به گنجشك تشبيه كرده‌اند و لهذا به آن لقب در اين شهر مشهور است ، چنانچه در اين معنى گفته .\r\nرباعيّه\r\n قاضى در هجو مردمان باز « 3 » مكن * دم دركش و عود فتنه را ساز مكن\r\nاندر قفست « 4 » كنند ناگه ز قضا * تو گنجشكى ، زياده پرواز مكن \r\nمجملا از آدمىزادگان شهر ماست ، از فنون علوم متداوله محظوظ و بهره‌مند است و در\r\n\r\n\r\n","description":"","footnote":"\r\n( 1 ) . اصل : بحر .\r\n( 2 ) . ابو الغنايم عبد الرزاق بن ابى الفضايل جمال الدين كاشانى ، از عرفاى بزرگ عهد سلطان ابو سعيد بهادر خان و از معاصران علاء الدولهء سمنانى بود و اين دو عارف بزرگ در بعضى مباحث عرفانى با يكديگر مباحثه داشته‌اند او را سه كتاب عرفانى معتبر به عربى است : 1 . شرح منازل السائرين ؛ 2 . اصطلاحات الصوفيه ؛ 3 . شرح فصوص الحكم . « برگرفته از لغت‌نامه ، ج 40 ، ص 163 به نقل از تاريخ مغول »\r\n( 3 ) . اصل : ناز .\r\n( 4 ) . اصل : قفصت .\r\n","page_name":" 605 ","page_number":653},
  {"content":"\r\n\r\nعلم تصوّف و معقولات مهارت تمام و سليقهء رسا دارد . و به نظم اشعار به سبب موزونيت مشغولى مىفرمايد ، و در ابداع معانى ، لوازم فصاحت بجاى مىآورد . امّا دماغش گاهى به واسطهء يبوست مزاج و غلبهء سودا از طرف اعتدال منحرف مىشود ، ليكن در محلّ صحّت ، سخنان نيك از او سر مىزند ، از آن جمله از براى مولانا ميرزا على - كه مردى طويل القامه است و خود را علّامى نام نهاده - بكرّات از وى استماع نموده‌اند كه فهم مرا با اكثر افهام خوش‌طبعان و طالب علمان اگر بسنجند بر همه ترجيح مىيابم ، و در دانش خود را از فضلاى مقرّر مىداند و با وجود اينها به امر مكتب‌دارى نيز اشتغال دارد ، و اين رباعى در هجو وى گفته :\r\nرباعيّه\r\n اى ذات تو مفهوم جماد مطلق * قد تو ز عوج بن عنق برده سبق\r\nدر شأن تو راست شد حديث نبوى * اى ما صدق كلّ طويل ، احمق \r\nو الحق در طبعش شكفتگى و در شعرش پختگى واقع است و اين چند بيت از اوست :\r\nانتخاب غزليّاته\r\n به راه وصل تو هرچند جست‌وجو كردم * به وصل چون نرسيدم به هجر خو كردم \r\n* * *\r\n وه كه در جسم نزارم نيم‌جانى بيش نيست * بهر سگهاى تو مشتى استخوانى بيش نيست\r\nهيچ كس نشناخت كُنه حسنت از روى يقين * وصف‌گويان جمالت را گمانى بيش نيست\r\nدورِ مى را چون تسلسل گر نباشد انتها * پيش چشم باده‌نوشان يك زمانى بيش نيست\r\nقاضيا تاج شهى و افسر كيخسروى * هر دو نزد اهل حق ، بار گرانى بيش نيست \r\n* * *\r\n\r\n","description":"","footnote":"","page_name":" 606 ","page_number":654},
  {"content":"\r\n\r\n عشق ما قبلهء ارباب نظر ساخت تو را * كيمياى نظر ماست كه زر ساخت تو را \r\n* * *\r\n در دست زلف ساقى مهوش گرفته‌ايم * سررشتهء حيات ابد خوش گرفته‌ايم\r\nاى صوفى از صفاى درونم عجب مدار * بر كف صباح بادهء بيغش گرفته‌ايم\r\nقاضى دگر ز جاذبهء مهر مهوشان * خورشيد و ماه را به كشاكش گرفته‌ايم \r\n* * *\r\n زهى جمال تو ديوان حسن را مطلع * جمال يوسف از آن جمله بود يك مصرع\r\nگل دو رو ز خجالت شده‌ست رنگ به رنگ * مگر ميان چمن برفكنده‌اى ، برقع\r\nميان قاضى و دل بحث بر سر زلفش * بسى دراز كشيد و به صلح شد مقطع \r\n* * *\r\n ميرم ز غمت دردم رخساره چو بنمايى * نتوان ز تو اى مه‌رو « 1 » يك لحظه شكيبايى\r\nگفتى چو مرا خواهى ترك همه بايد كرد * ترك دو جهان كردم تا باز چه فرمايى\r\nسوداى بتان از سر بيرون نرود ما را * ناصح تو چه مىخواهى از قاضى سودايى \r\n* * *\r\n دل « 2 » بىسوز عشق افسرده باشد * كه آتش چون بسوزد مرده باشد\r\nكسى از عمر برخوردار گردد * كه بر از وصل يارى خورده باشد \r\n* * *\r\n\r\n\r\n","description":"","footnote":"\r\n( 1 ) . اصل : مىرو .\r\n( 2 ) . اصل : دلى .\r\n","page_name":" 607 ","page_number":655},
  {"content":"\r\n\r\n كرده هجوم خيل غم ، بادهء خوشگوار كو * جان به لب آمد از الم ، شربت وصل يار كو\r\nصبر ، قرار مىدهم با دل غم رسيده ليك * بىرخ دلفريب او ، صبر كجا ، قرار كو\r\nپيش نگار ، قاضيا دى سخنت گذشته است * قدر سخن بود ولى ، قدر سخن‌گزار كو \r\nو له فى الرباعيّه\r\n در سر هوس طرّهء يارى داريم * در دل غم غمزهء نگارى داريم\r\nمستيم ز جام عشق از روز ازل * تا ظن نبرى كه اختيارى داريم \r\n\r\n[ 42 . 
  ] مولانا جلال الدين مسعود ( جلال تخلّص )\r\nخويش نزديك سيد شمس الدين محمد باقر است كه در خوش‌طبعى و مقبولى از جميع خوش‌طبعان زمان بيش است و از مستعدان « 1 » و همگنان در پيش . امّا شريف‌زادهء مشار اليه جوانى بود به شرافت حسب و نجابت نسب موصوف ، و به فضيلت و دانش در علم حكمت و منطق در ميان طلبهء علم به درستى سليقه معروف ، طراوت عذارش غيرت گلبرگ طرى و لوامع رخسار خورشيد آثارش رشك قمر و مشترى ، نقّاش ازل لطافت پيكرش به قلم بديع آراسته ، و مصوّر قضا صورت بىنظيرش را به رنگ غريب پيراسته ، و همانا از غايت طراوت تن ، آب پيكرش از خاك تيره بهره نداشت و از كمال لطافت عارض آتشين نقابش چون هوا در بصر عاشقان صورت نمىيافت .\r\nشعر\r\n لاله با روى دُرافشان وى اندر وحشت * مشك با زلف پريشان وى اندر پيكار\r\nاين همى گفت كه رنگ من از آن روى بده * و آن همى گفت كه بوى من از آن زلف بيار « 2 » \r\nامّا پيشتر از آنكه گل اميد از باغ مراد چيند ، به خار فنا گرفتار شد و قبل از آنكه خوشهء آرزو\r\n\r\n\r\n","description":"","footnote":"\r\n( 1 ) . اصل : مستعدانى .\r\n( 2 ) . اصل : تتار .\r\n","page_name":" 608 ","page_number":656},
  {"content":"\r\n\r\nاز مزرعهء حيات برچيند ، خرمن عمرش به باد فنا رفت .\r\nشعر\r\n دريغا كه خورشيد روز جوانى * چو صبح دوم بود كم زندگانى \r\nتفصيل اين مجمل آن است كه پدر مشار اليه مردى شريف بود ، به تجارت اوقات مىگذرانيد و دايم به طرف روم آمدوشد مىفرمود ، ناگاه در يكى از الكاى آنجا فوت گرديد و جمعيّتى كلى از او در آنجا بماند ، اقارب و نزديكان وى جهت تحصيل آن نقود بر آن قرار دادند كه خواجه جلال الدين برخاسته و به طرف روم رود و اموال پدر را به تصرّف خود درآورد ، و هرچند او ابا نمود ايشان در آن باب مبالغه بيشتر كردند . القصه ، عنان اين شغل خطير در كف آن بيچارهء فقير نهادند و او نيز به واسطهء اظهار رشد و طمع آن اموال ، عزيمت آن سفر پيشنهاد همّت ساخت و در شهور سنهء احدى و ثمان و تسعمائه به همراهى عالى حضرت امارت و ايالت‌پناه محمدى خان ، ملقّب به چماق - كه از جانب خاقان جنّت مكان به ايلچىگرى مىرفت - ، به طرف استنبول شتافت و چون به مقصد رسيد كسانى كه ضابط بيت المال آنجا بودند آن نقود را به تصرّف وى نمىدادند ، لاجرم مدّتى در آنجا توقف نمود كه شايد صورت حال به عرض سلطان روم خواندگار « 1 » رساند ، و از آن جمعيّت مقدارى كرامند بستاند ، ليكن طالعش مدد نكرده آن مهمّ حسب الاراده صورت نمىبست ، و هم در آن اوقات به واسطهء طاعون عامى كه در آنجا باشد از جهان فانى رحلت نموده به ساكنان عالم بقا پيوست . و اين واقعه در اوايل شهور سنهء 982 اتفاق افتاد و زبان روزگار به مضمون اين ابيات مسعود سعد سلمان آغاز تكلّم نهاد .\r\nشعر\r\n فغان ز آفت اين روشنان تارى فعل * همه مخالف يكديگر از مزاج و صور\r\nسُروى اين برهء سالخورده بر گردون * به زخم تيزتر از حد رمح و تيغ و تبر \r\n\r\n\r\n","description":"","footnote":"\r\n( 1 ) . اصل : خوانكار .\r\n","page_name":" 609 ","page_number":657},
  {"content":"\r\n\r\n كدام قصر برآورد بر زه گاو فلك * كه آن به باد نشد تا نكرد زير و زبر\r\nدو پيكرىست برين اژدهاى پيكرخوار * عزيز و خوار نخواهد گذاشت پيكر\r\nمجوى خير ز خرچنگ كژرو كژچنگ * مسير راست كزين و مريز خون جگر\r\nچه باشى ايمن كاندر فراز گنبد هست * ستنبه شيرى ، نعمت شكار و عمر شكر\r\nترازويى است كه آن را قضا همى سنجد * سبك به پلّه خير و گران به پلّهء شر\r\nبه هُش كه بر سر تو كژدمىست زودگزاى * كه كُشت نيشش چون زد به زندگانى بر\r\nاز اين كمانكش ظالم چرا ندارى باك * كه تير ناوكش آسان كند ز كوه گذر\r\nبزيست ماده درين بيشهء دوازده بخش * كه هست خورده بسى خون شير شرزهء نر\r\nبسا كه تشنه ازين دلو خشك دولابى * چو آب خواست به زهر آب گشت كاهش تر\r\nز ماهيى كه درين آبگير بىآب است * بترس او را خونى يكى نهنگ شمر « 1 » \r\nامّا در محلى كه در اين‌جانب مىبود به واسطهء موزونيت ، به شعر گفتن مشغولى مىفرمود و اين چند بيت در آن محلّ از او بسيار خوب مىنمود .\r\nبرگزيدهء غزليّات\r\n همين منم كه نصيبم به جز جفاى تو نيست * و گرنه كيست كه شرمندهء وفاى تو نيست \r\n* * *\r\n نشان دل ز كه مىپرسى اى جلال ، خموش * اثر ز گمشدهء راه عشق پيدا نيست\r\nقدم برون منه اى دل ز كوى رسوايى * كه نيست مرد ره عشق هركه رسوا نيست \r\n* * *\r\n دلا غمگين مشو گر غير پيشش عزّتى دارد * نمىماند به يك كس دور ، هركس نوبتى دارد\r\nبه محنت خو كن اى دل گر اميد وصل ازو دارى * به راحت مىرسد آخر كسى كاو محنتى دارد \r\n* * *\r\n چو روزى من بيدل نكرده‌اند وصال * تسلّى دل خود مىدهم به فكر محال \r\n\r\n\r\n","description":"","footnote":"\r\n( 1 ) . قصيده‌اى است در مرثيهء عماد الدوله ابو القاسم و ستايش سلطان ابراهيم در 78 بيت با اين مطلع\r\n گمان برى كه وفاداردت سپهر مگر * تو اين گمان مبر و ، در وقاحتش بنگر \r\nكه در ديوان مسعود سعد به تصحيح مرحوم رشيد ياسمى ، ص 215 درج گرديده است .\r\n","page_name":" 610 ","page_number":658},
  {"content":"\r\n\r\n تو خوش نشسته به اغيار فارغ از همه كس * من و دل و غم هجران و صد هزار خيال\r\nفكنده‌اى به دلم آتشى كه طاير قدس * اگر گذر كند آنجا ، بسوزدش پر و بال\r\nشكايت از تو اگر مىكنم به جاى خود است * كدام روز تو بودى به مدّعاى جلال \r\n* * *\r\n خود داده‌اى ز دست دلا اختيار خود * بهر چه شكوه مىكنى از روزگار خود\r\nصد سال اگر كنى تو جفا ، من وفا كنم * شايد كه از وفا كنمت شرمسار خود\r\nاينها كه مىكشى ، بكش اى دل سزاى توست * از دست تا دگر ندهى اختيار خود \r\n* * *\r\n كى رشتهء محبّت ما مىبريد غير * مىبود اگر قرار تو همچون قرار ما\r\nآبى بر آتشى زن اگر رحم مىكنى * آتش چه مىزنى به درونِ فگار ما \r\n* * *\r\n چون قضا و قدر نريخته‌اند * اندرين خاك توده ، تخم سرور\r\nتو هم از روزگار شكوه مكن * بر حوادث صبور باش ، صبور\r\nطمع مردمى ز سفله مدار * كاو بود چرخ سفله را مزدور \r\n* * * \r\n[ 43 . 
  ] مولانا غضنفر\r\nولد رشيد و خلف سعيد مولانا فهمى است . به حلاوت گفتار و بدايع اطوار بىشبه و نظير بوده و همواره در ميان خوش‌طبعان و ظريفان به سخن‌سازى و نكته‌پردازى ، - اگرچه در حق\r\n\r\n","description":"","footnote":"","page_name":" 611 ","page_number":659},
  {"content":"\r\n\r\nوالد نيكو اعتقادش باشد - اشتغال مىنمود . و الحق ، طبعى شوخ و صافى و ادراكى خوب و وافى داشت و گاهى كه به شعر گفتن ميل مىكرد ، غزليات عاشقانه و ابيات ظريفانه بر لوح تقرير و تحرير مىنگاشت . سليقه‌اش در انواع هنرمندى چنان رسا بود كه در هر كارى كه اندك زمانى در آن روزگار صرف مىنمود به بهترين وجهى ، به قيد تصرّف مىآورد ، از آن جمله در خط ثلث و نسخ و محقّق و غيرهم ، با وجود آنكه استادى نديده بود به قوت مشق بر خطوط استادان به آنجا رسانيد كه بسيارى از خطوط خويش به نام استادان آن فن خصوصا ياقوت المستعصمى كرده ، مبصّران جهان به خط ياقوت قبول كردند . امّا به واسطهء هرزه‌گردىها و مخالطت با مردم نامناسب به وادى لوندى و ملاهى افتاده و كتابت قرآن را از دست داد ، و به سبب سعت مشرب و تناول افيونات و مكيّفات در اوايل عنفوان جوانى ، سدّهء جگرى به هم رسانيده و زياده از دو سال به آن مرض جان‌ستان مىگرديد ، اگرچه گاهى آن مرض به واسطهء ملاحظه از اغذيهء ناموافق و تداوى حكماى حاذق روى در تنزّل مىنهاد ، امّا باز به اندك بىپروايى ، آن مرض سمت تزايد مىپذيرفت تا آنكه آخر الامر آن مرض بر آن ذات استيلا يافت و به حكم :  إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ  « 1 » ، در شانزدهم تيرماه جلالى موافق سنهء 993 شهباز روح نازنينش قفس تن را شكسته به هواى فضاى دلگشاى رياض پرواز كرد و حظاير قدس را بر مجالس انس اختيار نمود . و كلك سخن‌گزار حسّان العجم مولانا محتشم جهت اين قضيه و ضبط تاريخ اين واقعه به اين قطعه زبان گشود .\r\nشعر\r\n غضنفر گل گلشن قابليّت * كه حرمان او موجب صد الم شد\r\nسيه ابرى از رفتن او برآمد * كه روى زمين غرق سيلاب غم شد\r\nنهاد افتراقش بر ايام بارى * كه پشت سپهر از گرانيش خم شد\r\nز اعضاى شخص فصاحت همانا * كه از فوت او بهترين عضو كم شد\r\nز خطّش چه گويم كه در عالم او را * نى كلك در خوش‌نويسى علم شد \r\n\r\n\r\n","description":"","footnote":"\r\n( 1 ) . يونس / 49 .\r\n","page_name":" 612 ","page_number":660},
  {"content":"\r\n\r\n نبودى اگر كفر مىگفتم الحق * كه از قابض روح اينجا ستم شد\r\nسخن مختصر ، آن گل كم توقّف * چه نزهت ده بوستان عدم شد\r\nبه لوح بيان بهر تاريخ فوتش * « گل گلشن قابليّت » « 1 » رقم شد \r\nو جناب مولانا فهمى را مصيبت فرزند سعادتمند موجب ملال شد و الحق كدام واقعه از فوت چنين خلفى كه عمر ثانى و نتيجهء زندگانى است دلسوزتر و جانگدازتر تواند بود ، لاجرم چند روز از روى اضطرار گريه و نوحه مىكرد و از كلال و ملال دست از كار و بار كشيده مىداشت ، ليكن چون دانست كه فايده‌اى بر آن مترتّب نيست و آن دماغ خشكى منجر به سودا مىشود ، هر آينه سلوك جاده صبر پيش گرفت و در پس سپر شكيبايى ، كه بهترين نگاهبانى است تيرباران مصائب را گريخت ، و به اين مضمون مترنّم گشت .\r\nرباعيّه\r\n روزى كه دل تو با بلا خسته بود * بايد كه در آن خروشت آهسته بود\r\nدر دام بلا به هرزه بسيار منال * باشد كه در آن مصلحتى بسته بود \r\nو چون اين كمينه از جملهء معتقدان و وصّافان اين طايفه است و دايم الاوقات به كلك تيز زبان ، توصيف و تعريف اين طبقه مىكند و تقويم و اعوجاج ايشان را به احسن بيانى و اوجه عباراتى ظاهر مىگرداند ، جناب مولوى فرمودند كه فرزندى مولانا غضنفر وصيّت نمود كه فقير ، اعنى راقم اين حروف ، اشعار بلاغت انجام و ارقام اقلام حقايق اتّسام او را ، كه چون موى و زلف خوبان و يارانش پريشان است ، به صورت كاكل در اين تذكره مربوط سازم و ابيات فصاحت بيان و آثار كلك جواهر سلكش ، كه به رقم تفرقه و پراكندگى موسوم بود خلاصه در محلّ قابل مضبوط كنم تا ناظران اين خلاصه را تذكار و آن مرحوم را يادگار باشد ، لاجرم بنابر التزامى كه ذمّت خود را به آن مشغول ساخته بودم و قبول آن وصيت از والد وى نموده ، اكثر آن اشعار را در اين كتاب درج گردانيدم .\r\nانتخاب غزليّاته\r\n مرغ غمى كه بود دلم آشيانه‌اش * حالا دو روز شد كه خراب است خانه‌اش \r\n\r\n\r\n","description":"","footnote":"\r\n( 1 ) . به سال 993 ه . ق اشاره دارد .\r\n","page_name":" 613 ","page_number":661},
  {"content":"\r\n\r\n آن كاو مَرا به گوشهء بىحاصلى نشاند * يا رب به درد من بنشاند زمانه‌اش\r\nرشك آيدم كه دستكش بو الهوس شود * زلفى كه در خيال نديده‌ست شانه‌اش\r\nآن كس كه ريخت خون غضنفر به جرم عشق * آيا به روز حشر چه باشد بهانه‌اش \r\n* * *\r\n دلم تا شد خريدار محبّت * رواجى يافت بازار محبّت\r\nزبانم با وجود صد تمنّا * نمىگردد به اظهار محبت\r\nدل از جان ، جان ز تن بيزار گرديد * كشيدم بس كه آزار محبت\r\nدو روزى شد كه بر دوش شكيبم * گرانى مىكند بار محبت\r\nغضنفر اختراع است اينكه دارى * جهانى سوز و انكار محبّت \r\n* * *\r\n مگر تو را خبر از بدگمانى ما نيست * كه راه غير به بزم تو هست و ما را نيست\r\nرقيب و روز وصال و فراغت از شب هجر * من و شبى كه در او احتمال فردا نيست\r\nز حيرت است كه گستاخ در تو مىنگرد * و گرنه چشم مرا طاقت تماشا نيست \r\n* * *\r\n روزم ز تو برهم زده باشد چو شب آيد * در خواب مرا واقعه‌هاى عجب آيد\r\nاز بيم حيا بازفرستم به ضميرش * هر حرف تمنا كه به نزديك لب آيد \r\n\r\n","description":"","footnote":"","page_name":" 614 ","page_number":662},
  {"content":"\r\n\r\n بىخواست خوش است آمدن او ، چه كند كس * آن آمدنى را كه به زور طلب آيد \r\n* * *\r\n ميل داريم كه نازت گلهء ما نكند * تا دل خام طمع صلح تمنّا نكند\r\nجذبهء حسن بنازم « 1 » كه به قدرت هر روز * عاشق تازه محال است كه پيدا نكند\r\nپيش چشم تو بميرم كه به شوخى امروز * بكشد خلقى و انديشهء فردا نكند \r\n* * *\r\n محبّت با تو دانى چيست ، عيش از خود جدا كردن * به صد تشويش خود را با ملامت آشنا كردن\r\nبنازم رتبهء حسن كسى ، كز رغم من با خود * تواند هر نفس بيگانه‌اى را آشنا كردن\r\nطبيبا فكر خود كن كاين چنين دردى كه من دارم * به كيش دردمندان ، كفر مىباشد دوا كردن\r\nبه افسون محبّت رام كى سازى غضنفر را * نمىبايست صيدى اين‌چنين وحشى رها كردن \r\n* * *\r\n از بيغمى غبار نشيند به روى من * يك روز گريه گر ندهد شست‌وشوى من\r\nصد جا ز حلق تا جگرم كرده آبله * از بس كه گريه گشت گره در گلوى من\r\nيك بار اى فسون نصيحت ، سرايتى * تا كى در او اثر نكند گفت‌وگوى من \r\n* * *\r\n چند هجران تو از خويش مرا ترساند * وصل كو تا دو سه روزى به خودم بنشاند\r\nجان تسليم مرا سركشيى « 2 » در دل نيست * اگرش خوى تو مىخواند اگر مىراند\r\nكس نديدم كه دل آزارد و آزرده شود * غير خوى تو كه مىرنجد و مىرنجاند \r\n\r\n\r\n","description":"","footnote":"\r\n( 1 ) . اصل : نيارم .\r\n( 2 ) . اصل : سركشى .\r\n","page_name":" 615 ","page_number":663},
  {"content":"\r\n\r\n مىكند گرچه طبيب اين همه بىپروايى * ترسم آخر به دواى دل من درماند\r\nدولت وصل فلك چون به غضنفر بخشيد * چاكرى كو كه ازو داد دلى بستاند \r\n* * *\r\n من كه باشم كه تو كلفت كشى از الفت من * بهتر آنست كه موقوف كنى صحبت من\r\nتا مرا بيشتر از مجلسيان مست كنى * كاسه لبريز دهى چون برسد نوبت من\r\nرفتن از بزم تو دوشينه نه از رنجش بود * غرض اين بود كه معلوم شود عزّت من \r\n* * *\r\n مرا به دور تو از بزمگاه بيمارى * شراب ، خون دل آمد ، غذا جگرخوارى\r\nگشوده در دكان جان به صد امّيد * كجاست مرگ ، اگر مىكند خريدارى\r\nكسى نماند كه آزردگى نديد از تو * هنوز سير نگشتى ز مردم‌آزارى\r\nبه جور خويش چنان غرّه‌اى كه مىترسم * به حال خويشتنم روز مرگ نگذارى \r\n* * *\r\n بس كه درد عالمى بر جان ماست * پوست بر اندام ما ، زندان ماست\r\nدوست دشمن ، آشنا بيگانه شد * اين گناه بخت سرگردان ماست\r\nدرد و اندوه غضنفر كم مباد * كين متاع ، آرايش دكان ماست \r\nدر هجو\r\n مير و محب بخندند ، درگاه زير و بالا * مردانه گرم دارند ، بازار زير و بالا\r\nدر حيرتم كه ايشان ، چون كرده‌اند باهم * در اختلاط اوّل ، اظهار زير و بالا\r\nاين هر دو خواجه‌زاده ، بازارگان كو . . . * من در ميان ايشان ، سمسار زير و بالا \r\n* * *\r\n حضرت آقا عنايت اين زمان * با هدايت زير و بالا مىكند\r\nاين كسادى بين كه بازرگان ما * پنبه را با پشم سودا مىكند \r\n* * *\r\n عنايت تا هدايت رفت ازين شهر * گزد از هجر او پيوسته انگشت \r\n\r\n","description":"","footnote":"","page_name":" 616 ","page_number":664},
  {"content":"\r\n\r\n ندارد چون حريف زير و بالا * كند انگشت در . . . ، . . . در مشت \r\n* * *\r\n دى مرحمتش از اثر نالهء ما بود * لطفى كه همى كرد ز تأثير دعا بود\r\nپيدا شده از خوى تو در كيش محبّت * آنها كه نه در مذهب احباب روا بود\r\nنازم اثر لطف طبيبى كه علاجش * هر درد كه بر درد من افزود دوا بود \r\n* * *\r\n درد دل من دوا ندارد * بيمارى من شفا ندارد\r\nمن مرده ، رقيب زنده باشد ! * اين ظلم خدا روا ندارد\r\nبيمار تو را علاج صبر است * درمان دارد ، چرا ندارد\r\nزارم بكش از جزا مينديش * مقتول تو خونبها ندارد \r\n* * *\r\n رفيقان من كجا و سير باغ و گشت گلشن هم * هنوز از بهر چون من ناكسى حيف است گلخن هم\r\nرود تا هركه باشد بو الهوس دنبال كار خود * دو روزى از رقيبان لطف كم كن ، بلكه از من هم\r\nغضنفر آن‌قدر ناليدم از بيداد آن بدخو * كه بر من دوستان را رحم آمد بلكه دشمن هم \r\nو له فى الرباعيّه\r\n حالى دارم كه وصل جانانش نيست * شوريده سرى كه ره به سامانش نيست\r\nهر درد كه هست بىدوا نيست ، چرا * دردى كه به من رسيده درمانش نيست \r\n* * *\r\n وقت است كه دوستان خلاف تو كنند * هرجا تعريف اعتكاف تو كنند\r\nبىحاجت قُرب و بُعد ، زوّار درت * آيند يكىيكى ، طواف تو كنند \r\n\r\n","description":"","footnote":"","page_name":" 617 ","page_number":665},
  {"content":"\r\n . \r\n","description":"","footnote":"","page_name":" 618 ","page_number":666},
  {"content":"\r\n\r\n\r\nفصل دوم در ذكر جمعى از شعراى دار المؤمنين كاشان ، حماها اللّه عن الحدثان ، كه در زمان تأليف اين خلاصهء خير مآل رخت هستى از وامگاه فنا به آرامگاه بقا كشيده‌اند و\r\nبعضى از آنها را در اوايل سن به صحبت رسيده از آن جمله :\r\n\r\n","description":"","footnote":"","page_name":" 619 ","page_number":667},
  {"content":"\r\n . \r\n","description":"","footnote":"","page_name":" 620 ","page_number":668},
  {"content":"\r\n\r\n\r\n[ 1 . 
  ] مولانا شجاع ( ملقّب به كور )\r\nدر فنّ شعر بىمثل و بىهمتا بود و به حدّت طبع و قوّت گفتار از ديگران ممتاز و مستثنى مىنمود غيرت و نفاق ، عرض لازمى طبعش و سعت مشرب و وفاق ، صفت جبلّى ذاتش . در وادى شاعرى آن مقدار عداوت كه تصور توان كرد نسبت به امثال و اقران خود ظاهر مىساخت و همواره بر طريق نزاع و جدال با ديگران بر جادهء انكار و لوازم آن قدم افشرده مىداشت . و نيز از جميع تكاليف و قيود خود را آزاد ساخته بود ، چنانچه در اواخر حال به واسطهء شرب مدام و مداومت بر تجرّع آن منهيّات شرع و اعمال قبيحهء عقلى در نظرش بد نمىنمود ، و به هرچه طبعش ذوق از آن ، پيدا كردى به ارتكاب آن توجّه نمودى ، و به اقدام آن جرئت و جسارت جستى و با وجود كمال جهل و عدم وقوف در اكثر فنون ، دعوى تبحّر مىكرد و در هيچ محلّ جهل را به خود نسبت نمىداد ، و در وادى علوم حقيقى و نشر معارف يقينى ، كه علماى نامدار و فضلاى بلند مقدار از تحقق آن قاصر آيند ، اظهار تبصّر و مهارت مىنمود و اكثر اوقات يقينيّات همگنان را مغلوب مشكوكات خود مىدانست و مضمون الرجوع الى الحق اولى من التمادى الى الباطل را ، نسيا منسيا « 1 » انگاشته و در عطش جهل و كذب ، سراب را شراب مىپنداشت ، و به واسطهء اندك انكارى كه از ياران و مصاحبان نسبت به خود مىفهميد ، جانب دوستى و يارى قديمى فرومىگذاشت و رقم نقض عهد و بىوفايى بر چهرهء احوال خود مىنگاشت . مصداق اين معنى آنكه مدت مديد و عهد بعيد با اين كمينه بر\r\n\r\n\r\n","description":"","footnote":"\r\n( 1 ) . اصل : منسا .\r\n","page_name":" 621 ","page_number":669},
  {"content":"\r\n\r\nطريق تودّد سلوك مىنمود و الحق چنان طوق خلوصش در گردن جان كمينه محكم گشته بود كه به واسطهء مخالطت وى و لوازم آن از مطالعهء علوم بازمانده و اوقات عزيز صرف لا طايل مىساخت و به مضمون اين مقال مترنّم بوده ، علم يك جهتى و دوستى برمىافراخت . لحكيم سنايى :\r\nرباعيّه\r\n منگر تو بدان كه ذو فنون آيد مرد * در عهد نگاه كن كه چون آيد مرد\r\nاز عهدهء عهد اگر برون آيد مرد * از هرچه گمان برى فزون آيد مرد \r\nالقصّه ، شبى بر سر شعرى بحث كرد چون در آن قضيه به حكم من كان فى الظاهر اعمى فهو فى الباطن كذلك ، على العميا سخنى مىگفت فقير از روى ثبات عقيده و اعتماد دوام محبّت ، او را تنبيهى كرد و بعد از رفع آن صحبت ، در آن چند روز نزد اهل فساد چيزى چند اسناد به مخلص خود كرد كه با وجود كمال وقاحت و بىحيايى كه شعرا را مىباشد ، از شرمندگى ، محلّ اختلاطش نماند و چون اين وفادار را كمند خلوص تودّد از گردن ملتزم برداشتن متعذر بود ، ضرورة تملّقى مىنمود و مىگفت همانا اين قسم سخنان از روى بيخودى و سروت شراب از وى سر زده باشد ، ليكن مشار اليه غائبانه بر هرزه‌گويى مصرّ بود و قدم ثبات نفاق بر بساط افشرده « 1 » مىداشت و چشم از حقوق دوستى پوشيده ، سررشتهء عداوت از دست نمىگذاشت . و چون دروغ را فروغى نمىباشد ، و مس روىاندود ، صيرفيان صاحب وقوف نمىپذيرند ، از اوراق روزگار نقش  فَاعْتَبِرُوا يا أُولِي الْأَبْصارِ  « 2 » برمىخواندم ، ناگاه در آن زودى مولانا به واسطهء تجرّعى كه كرد به حبس حاكم اين ولايت افتاد « 3 » و در آن حبس ايذا و اهانت تمام به وى رسيد ، و هم در آن چند روز حاكم مذكور را هجو ركيك كرد و چون ديگران را محرم اين سرّ دانسته بود ، آن هجو برملا افتاد ، و لاجرم مولاناى مشاراليه در اين‌جانب نتوانست بود . پس رخت سلوك را به طرف صفاهان كشيد و هنوز در آنجا رحل اقامت نينداخته بود كه به واسطهء افراط تجرّع به مرض مهلك گرفتار گرديد و در آن مرض ، جرعهء  كُلُّ نَفْسٍ ذائِقَةُ الْمَوْتِ  « 4 » دركشيد و كان ذلك فى شهور سنهء\r\n\r\n\r\n","description":"","footnote":"\r\n( 1 ) . اصل : افسرده .\r\n( 2 ) . حشر / 2 .\r\n( 3 ) . حاكم كاشان : محمد خان تركمان .\r\n( 4 ) . آل عمران / 185 .\r\n","page_name":" 622 ","page_number":670},
  {"content":"\r\n\r\nاحدى و ثمانين و تسعمائه . امير رفيع الدين حيدر معمايى جهت ضبط تاريخ فوت وى اين رباعى گفته .\r\nرباعيّه\r\n چون بود شجاع ما برون ز « 1 » اندازه * در شعر ز طرز تازه پرآوازه\r\nگريان پى تاريخ وفاتش گفتم * « صد حيف از آن صاحب و « 2 » طرز تازه » « 3 » \r\nو الحق در شاعرى صاحب طرز خاص است و كم كسى با آن طرز سخن گفته و درهاى نيكو در بيان حالات عشق به مثقب فكر سفته ، و اشعار و غزليات وى بر السنه و افواه مذكور است و اكثر آنها در اين خلاصه مسطور ، و ديوان شعر وى آنچه مستعدان ترتيب داده‌اند از غزل و قصيده و تواريخ ، قريب به پنجهزار بيت خواهد بود . امّا آنچه از اشعار او پسنديدهء خواطر صاحبان ذكاء و ارباب درك است همين است كه در اين اوراق مثبت شده . ان شاء اللّه حق تعالى از جرايم و تقصيرات وى درگذشته ، گناهان ارباب ذوق را به آب مغفرت محو فرمايد و شجرهء طالبان راه حق را به رشحات فيض زلال احسان بىپايان خود سرسبز و سيراب بدارد . به حق محمد و آله المعصومين . « 4 »\r\nانتخاب غزليّاته\r\n اى چاشنى از عقل شكرخاى تو ما را * افروخت دل از داغ تمناى تو ما را\r\nترسيم كه ما را طمع خام بسوزد * تا پخته كند آتش سوداى تو ما را\r\nخار مژه‌ات پاس گل روى تو دارد * يك دم نگذارد به تماشاى تو ما را \r\n* * *\r\n چندان‌كه مىخواهد دلت ، بر جان من نه درد را * كان خوشتر از درمان بود ، جان بلا پرورد را \r\n\r\n\r\n","description":"","footnote":"\r\n( 1 ) . اصل : - ز .\r\n( 2 ) . اصل : - و .\r\n( 3 ) . به سال 987 ه . ق اشاره دارد .\r\n( 4 ) . در عرفات دربارهء مولانا شجاع آمده است : « شجاع عرصهء ميدان سخن‌سرايى ، مالك اجناس نظمى در غايت نزاكت و خوش‌قماشى ، مولانا شجاع كاشى ، از شاعران مقرّر مشهور است . مدّتها در ميادين سخنورى توسن فكرت به جولان آورده ، با مولانا محتشم دوستى به هم ساخت . . . در زمان شاه طهماسب ، ابراهيم خان تركمان را كه حاكم كاشان بود ، هجوى ركيك گفته ، از وطن هزيمت نموده مدّتى در صفاهان متوارى بود . گويند در اواخر حال ، هم در اين توارى از بيم انديشه هلاك شد . »\r\n","page_name":" 623 ","page_number":671},
  {"content":"\r\n\r\n باران شادى گو مشو ، از روى ما گرد غمت * كز چشمهء خور نفرت است ، آلودهء اين درد را \r\n* * *\r\n چرا افسرده مىبينم چنين طبع بهاران را ؟ * گل از بهر چه در غوغا نمىآرد هزاران را ؟\r\nگره شد در دل ما گريه ، كو داغ جگرسوزى ؟ * كه از دل خوش به‌در ريزيم درد روزگاران را « 1 » \r\n* * *\r\n من از بىكارىام افسرده از افسردگى مرده * بيا اى عشق و بر آتش نشان اين خامكاران را\r\nبه اين آلودگى ما نيز از پرهيز مىلافيم * كجا شد عشق كآلايد ز ما پرهيزگاران را\r\nچه مىگويى شجاع از غفلت معشوق از عاشق * كه ياران نيز از خاطر فراموشند ياران را \r\n* * *\r\n دمى كه مژدهء عشقت به دل رسيد مرا * ز شوق ، طاير روح از قفس پريد مرا\r\nمن از عدم پى عشق تو آمدم به وجود * خدا اگرنه براى چه آفريد مرا\r\nشدم زبونتر از آن هم كه خواست گردونم * به كام خويشتن آخر زمانه ديد مرا \r\n* * *\r\n خوان وصلت شده غارت‌زده ، مهمان تو كيست * غصه‌خوار تو منم ، خاصه‌خور خوان تو كيست\r\nاى سرانگشت خيالم ز نمكدان تو دور * به لب وصل ، نمكخور ز نمكدان تو كيست\r\nمن به بستان جمال تو ز دورم نگران * بوى سنبل‌كش اطراف گلستان تو كيست \r\n\r\n\r\n","description":"","footnote":"\r\n( 1 ) . اصل : و . . .\r\n","page_name":" 624 ","page_number":672},
  {"content":"\r\n\r\n من خود اوّل كه گشادم به گلستان تو چشم * حيرتم بست زبان ، مرغ غزلخوان تو كيست\r\nما به بند « 1 » تو خود از خيل فراموشانيم * سر زنجيركش و سلسله‌جنبان تو كيست\r\nديده جيحون و دل آتشكده‌اى باز ، شجاع * طرفه‌سوزىست به پا ، در دل بريان تو كيست \r\n* * *\r\n جمال تازه گلى باز ، گلستان من است * چه ذرّه‌ايست كه خورشيد آسمان من است\r\nغمت كه مدتى از من گرفته بود كنار * ببين كه چون دگرش دست در ميان من است\r\nنمىدهى دل من باز ، در خيال تو چيست * از آن بود كه تو دعوى كنى كز آن من است\r\nچو بىجمال تو در آفتاب غم خفتم * زرينه چادر خورشيد سايبان من است\r\nچگونه گرمى مهرت نسوزدم كين تب * حرارتىست كه در مغز استخوان من است\r\nهلاك خنجر مژگان سينه كاوِ توام * كه دل شكافتر از خنجر زبان من است \r\n* * *\r\n نوبهار آمد و پيغام گل و نسرين داد * مژدهء نوبت سلطانى فروردين داد\r\nلشكر عشق و جنون رو به من آورد دگر * سپه عقل و خرد پشت بر اين غمگين داد\r\nيا رب از دل گرهء عقدهء مهرت نبرد * آن‌كه ابروى تو را چين و دلت را كين داد \r\n\r\n\r\n","description":"","footnote":"\r\n( 1 ) . اصل : پايبند .\r\n","page_name":" 625 ","page_number":673},
  {"content":"\r\n\r\n گو به ما طبع غيور تو به استغنا باش * صبر داده‌ست به ما آن‌كه تو را تمكين داد\r\nجور و بيداد ز حد برد خدايا بفرست * داورى تا كنم از دست رفيع الدين ، داد \r\n* * *\r\n چهرهء سوختهء عشق نشانى دارد * اى خوش آن چهره كه بر وى رقمى مىباشد\r\nاى خوشا وقت اثر كردن كيفيت عشق * آن‌چه كيفيّت و آن دم چه دمى مىباشد\r\nدل ما مهر و وفا ديد و گرفتار تو شد * چه خبر داشت كه جور و ستمى مىباشد\r\nپيش چشم من دلسوخته از دل‌سختى * نزنى دم كه در او طرفه نمى مىباشد\r\nآمد و بىخبر از هستى خود رفت شجاع * بود غافل كه وجود و عدمى مىباشد \r\n* * *\r\n با تو يارانت نمىدانند يارى چون كنند * دوست شو با ما و بنگر دوستارى چون كنند\r\nسوى بىدردان چه بينى ز آن نگاه جان شكار * سوى من بين تا ببينى جان‌سپارى چون كنند\r\nگرميى كن گر خوشى با ناله‌هاى سوزناك * اين زمان بنگر كه چون سوزند و زارى چون كنند\r\nمن به زورت شيرگير خود كنم تا بنگرى * شيرمردان صيد شيران شكارى چون كنند\r\nمن شجاعم شهرت من نيست كاذب صبر كن * تا ببينى نامداران ، نامدارى چون كنند \r\n* * *\r\n مرا گفتى ببين در حقّ ما بدبين چه مىگويد * مرا تمرين پىدرپى ، ترا تحسين چه مىگويد\r\nتو اين‌جورى كه بر من مىكنى و لطف مىدانى * به چشم من خوش است اما ببين بدبين چه مىگويد \r\n\r\n","description":"","footnote":"","page_name":" 626 ","page_number":674},
  {"content":"\r\n\r\n نشينى چون به بالينم مپرس احوال من از من * دمى بنشين ببين شمع سر بالين چه مىگويد \r\n* * *\r\n مه زيبندهء ما قدر زيبايى نمىداند * گل رعناى ما آيين رعنايى نمىداند\r\nتواند شغل عشق خويش فرمودن ملايك را * به اين فرمانروايى ، كارفرمايى نمىداند\r\nچه شد اى مدعى در بزمش از بالانشينىها * كه صاحب مجلس ما ، مجلس‌آرايى نمىداند\r\nتو خود بىتابيى « 1 » هرگز نديدى از شجاع آخر * چه دانستى كه او صبر و شكيبايى نمىداند \r\n* * *\r\n چنان اطاعت بيداد نرگس تو كنم * كه تا به روز پسين شرمسار من باشد \r\n* * *\r\n عصمت‌پرستى چون دلم در عشق او ميخواره شد * تا ديد چشم مست او رفت و به او همكاره شد\r\nاين پرده‌پوشى عاقبت كردم به رسوايى بدل * آخر لباس عصمتم در چنگ عصيان پاره شد\r\nصد عيب افزون داشتم من بودم و مستوريى * آن هم به مستى شد بدل سوداى من يكباره شد\r\nخون شد دل محنت‌گزين با چون تو دل سختى قرين * حالش نپرسم بعد ازين گيرم كه سنگ خاره شد\r\nخود دل به بدمهران دهى نالى شجاع از بخت بد * كارى كه خود كردى مگو از گردش سياره شد \r\n* * *\r\n\r\n\r\n","description":"","footnote":"\r\n( 1 ) . اصل : بىتابى .\r\n","page_name":" 627 ","page_number":675},
  {"content":"\r\n\r\n خواستم از تو وفا ، رنجه شدن برجا بود * ما مُقرّيم در اين باب گناه از ما بود\r\nنه همين با تو وفا كرده جفا ديد دلم * كارش اين بود دل غمزدهء من تا بود\r\nتو هم از طالع من سركش و بدخو گشتى * ورنه زين پيش كىات اين همه استغنا بود\r\nچندم از رنجش او طعنه زنيد اى اغيار * صلح كرديم به هم جاى شما پيدا بود\r\nدى بر غير چه بود اين همه آزار شجاع * چه گنه داشت كه مستوجب اين ايذا بود ؟ \r\n* * *\r\n در زير بار عشق تو دل سخت‌جانى مىكند * من تن به مردن داده‌ام ، جانم گرانى مىكند\r\nهركس كه با حال چنين بيند مرا گردد غمين * در روزگار من همين ، غم شادمانى مىكند\r\nگر من پس از عمرى تو را ، از دور بينم جان دهم * آيا دل من پيش تو ، چون زندگانى مىكند ؟\r\nمن شاه ملك محنتم ، سلطان اقليم بلا * خفتم چو بر تخت الم ، غم پاسبانى مىكند\r\nاى غير از الطاف او بر جان « 1 » من و مىكن دعا * او با تو چون بر رغم من ، اين مهربانى مىكند ؟ \r\n* * *\r\n روزگار افكند آخر دورم از يار و ديار * چرخ كام خود برآورد از من بد روزگار\r\nبازى چرخ مشعبد عاقبت بر من گماشت * بىكسى و غربت و بيمارى و هجران يار\r\nحرص وصل يار غالب ، شوق افزون ، صبر كم * ديده گريان ، سينه بريان ، دل طپان ، جان بىقرار \r\n\r\n\r\n","description":"","footnote":"\r\n( 1 ) . اصل : برهان .\r\n","page_name":" 628 ","page_number":676},
  {"content":"\r\n\r\n غصّه هم‌زانو ، الم همخانه ، كلفت همنشين * مرگ در پس ، آرزو در پيش و حسرت در كنار\r\nبخت خودكام و ، هوس مستولى و ، طالع زبون * دست كوته ، طبع نافرمان و دل ناسازگار\r\nباوجوداين مصيبت خويش را افكنده‌ايم * در بلاى عشق كاينها نيست آنجا در شمار\r\nمن به وصلم آرزومند و دل بىطاقتم * مىكند هجران ز وصل يار بر وصل اختيار\r\nچون به كام من تواند گشت چرخ هرزه‌گرد * كش چو من سرگشته در هر گوشه باشد صد هزار\r\nعشق اگر مىورزى اى دل ، سخت‌جانى پيشه كن * خود نگويى عاشقى را با تن‌آسانى چه كار ؟\r\nعاشق آن باشد كه آرد دست در آغوش غم * بلكه عاشق را بود از خاطر آسوده عار\r\nاى روا سازندهء حاجات رحمى كن مرا * زين مصيبت ده خلاصى ، يا اجل بر من گمار\r\nيا رب اين طالع چه باشد وين چه اوقاتى بود * كز براى مرگ هم بايد كشيدن انتظار\r\nدرد دل گر با تو گفتم اى سپهر كج‌نهاد * كام مىجستم ، نمىگفتم دمار از من برآر\r\nاز تو من چيزى نمىخواهم چه مىخواهى ز من * من گذشتم از مراد خويش ، دست از من بدار\r\nتوبه كردم كز تو كام دل نجويم « 1 » بعد ازين * ار تو با « 2 » چشم مراد از من برآوردى دمار \r\n* * *\r\n\r\n\r\n","description":"","footnote":"\r\n( 1 ) . اصل : بجويم .\r\n( 2 ) . اصل : تا .\r\n","page_name":" 629 ","page_number":677},
  {"content":"\r\n\r\n در حسن مىزيبد تو را ، گر لاف يكتايى زنى * اى نافريده مثل تو ، يكتاى بىهمتا ، كسى \r\n* * *\r\n اى دل برون ز گلشن عشق آشيان مكن * ترك چمن به عربدهء باغبان مكن\r\nگل بين و گل بچين و گل افشان و گل ببو * خوش گلشنىست پشت بر اين بوستان مكن\r\nرو بر سر جفا كه نمىزيبدت وفا * استاد آن فنى به عبث ترك آن مكن\r\nبگذار تا كند غم نوميدىام هلاك * زين وعدهء فريب دِهم ، شادمان مكن\r\nپيران دلشكسته دعاهاى بد كنند * ما را شكسته دل مكن اى نوجوان مكن\r\nما بخش خود ز جرم محبت كشيده‌ايم * با ما به كردهء دگران سرگران مكن\r\nسوداى نيكوان كندت ناتوان شجاع * با نيكوان معامله تا مىتوان مكن \r\n* * *\r\n شبى بيا و برافروز شمع مسكن ما * ز برق چهره بسوزان چراغ گلخن ما\r\nتبِ محبّت ما مغز استخوان سوزد * چراغ عشق فروزان بود ز روغن ما\r\nز بس كه گرم محبّت شديم بىخبريم * كه دوستى به كه داريم و كيست دشمن ما\r\nشجاع از مى و معشوق توبه چيست دگر * مكن كه توبه خجل شد ز توبه كردن ما \r\n* * *\r\n عشق چو پردگى شود ، جلوه دهد حجاب را * از رخ زار بعد ازين ، مىكشم اين نقاب را \r\n\r\n","description":"","footnote":"","page_name":" 630 ","page_number":678},
  {"content":"\r\n\r\n چند ز موج بحر غم ، جان به تزلزل افكنم * هم نفسى سكون دهم ، كشتى اضطراب را\r\nسيل سرشك را اگر سر به فلك دهم ، كند * غرقه به موج اوّلين ، زورق آفتاب را\r\nعشق كه جان مرده را ، زندهء جاودان كند * شربت مرگ مىدهد ، جان من خراب را \r\n* * *\r\n از ننگ ما چو مىرود از شهر ، يار ما * ما مىرويم تا نرود شهريار ما\r\nجان بر لب آمد اى اجل از آرزوى تو * تأخير چيست چند دهى انتظار ما\r\nهرگز به جاى خود نكنى كارى اى اجل * اى هرزه‌گرد چند نيايى به كار ما\r\nداريم ما خيال تو را يادگار تو * امّا تو را عجب كه بود يادگار ما \r\n* * *\r\n مرا ز گلبن اميد خار حسرت رست * همين بر است نهال اميدوارى را\r\nنهالِ دردم و بار من است ميوهء صبر * درخت بارورم باغ سازگارى را\r\nشدم به تيغ جفا كُشته ، لطف هرزه مكن * كه دوختن ندهد سود زخم كارى را\r\nشجاع چون تو كسى درد عاشقى نكشيد * كسى به از تو ندانست جانسپارى را \r\n* * *\r\n نشد ابروى ناز او خم از سعى نياز من * به زور بازوى خود مىكنم پيدا كمانى را\r\nبه اين افتادگى ميلم به شهبازيست مىخواهم * كه هم پرواز مرغ دل كنم عرش آشيانى را \r\n* * *\r\n چه بخت است اينكه دل را منزل او مسكن است امشب * من گلخن‌نشين آرامگاهم گلشن است امشب\r\nخدا را مشعل خور ، ديرتر ساز اى فلك روشن * كه شمع خلوت جانها چراغ گلخن است امشب \r\n\r\n","description":"","footnote":"","page_name":" 631 ","page_number":679},
  {"content":"\r\n\r\n شجاع امشب كه وصل يار دارى جان سپردن بِه * علاج محنت هجران فردا مردن است امشب \r\n* * *\r\n جور تو مىكشيم و شكايت نمىكنيم * چون اين گناه از دل محنت‌گزين ماست\r\nادراك غير بين كه ز ما سرّ عشق تو * مىپرسد آنچنان‌كه همانا امين ماست\r\nآخر به عمر خود نفسى با تو دم زديم * گويا كه اين نفس ، نفس آخرين ماست \r\n* * *\r\n من چنين بيدل و بيجان ، تو چنان قلب‌شكن * چون به ميدان تو آيم به سپاهى كه مراست \r\n* * *\r\n دل من باز به زلف تو درآويخته است * گرچه صد بار ازين سلسله بگريخته است\r\nبردبارى چو من آزار كنى چون تو فلك * تا رسانيده به هم خاك جهان ، بيخته است \r\n* * *\r\n سرم را پيش صيدافكن سوارى ميل فتراك است * كه در هر حلقه فتراكش سر چندين هوسناك است\r\nز عشقش پندگوى من ز من رسواتر است امروز * گريبان‌دوز دوشين من امشب سينه‌اش چاك است \r\n* * *\r\n صد در از خلوت نظّارهء او كردم باز * تا نظر مىفكنم باز درى در پيش است\r\nحركات مژه هريك به جگر زخم‌زن است * از پىاش جنبش آن لب نمكى بر ريش است \r\n* * *\r\n اى گوهر وصل تو گرانمايه‌تر از عمر * عمرىست مرا بىتو كه مردن بِه از آن است \r\n* * *\r\n ذوقم چرا نكُشت كه آن صيد پيشه را * چون من اسير دام شدم ، دام برگرفت \r\n* * *\r\n\r\n","description":"","footnote":"","page_name":" 632 ","page_number":680},
  {"content":"\r\n\r\n به ناز چشم تو ميريم اين چه استغناست * كه صد نياز ز ما ديد نيم ناز نكرد\r\nهزار سجده به محراب ابروى تو برد * كسى كه در همه عمر يك نماز نكرد \r\n* * *\r\n بيا و آن مژه در چشم بازماندهء من كوب * كه كشتْ حسرت آنم كه يك نفس به هم آيد \r\n* * *\r\n كمان آرزوى من به اين قوى پشتى * بر تو طاقت زور حيا نمىآرد\r\nپيام من اگر از بيم خوى او قاصد * نمىبرد ، خبر او چرا نمىآرد \r\n* * *\r\n شوريده سر ما سر ميدان تو دارد * وين دل هوس لذّت پيكان تو دارد\r\nحاجت به مددكارى تيغ نگهش نيست * اين خنجر برّنده كه مژگان تو دارد\r\nآن كس كه به طوف حرم كعبه نرفتى * لبّيك‌زنان رو به بيابان تو دارد\r\nتا دامن معشوق گرفته‌ست ، نبوده‌ست * اين دست به اين زور كه دامان تو دارد \r\n* * *\r\n دلم نه منع تو كرد از جفا كه تاب ندارد * حريص مىكندت بر ستم عذاب ندارد\r\nز من مپرس كه اين آه سوزناك تو از چيست * خجل مساز مرا كين سخن جواب ندارد\r\nچنان به داغ تو افروختم چراغ محبّت * كه تاب ديدن آن چشم آفتاب ندارد\r\nدل بلاكش ما را به زهر چشم مترسان * شرابخواره غم از تلخى شراب ندارد\r\nبه زهر چشم تو نازم كه نيم بسمل نازش * ز پا فتاده و ياراى اضطراب ندارد \r\n\r\n","description":"","footnote":"","page_name":" 633 ","page_number":681},
  {"content":"\r\n\r\n سراب شد جگرم بس كزو شراب كشيدم * دگر شجاع ازين چشمه چشم آب ندارد \r\n* * *\r\n جمالى كو كه برقش آتشى در جانم اندازد * ز سوز عشق‌سوزى در دل بريانم اندازد\r\nشد از درد طلب سرگشته چشمم كو دوابخشى * كه داروى سكون در چشم سرگردانم اندازد\r\nقوى ايمانم و خواهم پى تاراج دين ، يارى * تزلزل در حصار كشور ايمانم اندازد\r\nشجاع از پاكى دامن ملولم كو جگر كاوى ؟ * كه لختى چند خون از ديده در دامانم اندازد \r\n* * *\r\n الهى تا تو را رخش تغافل زير ران باشد * سمند آرزو را پاى رفتن ناتوان باشد\r\nالهى صبر ما چون رخش دعوى با هوس تازد * سبك باشد عنان او ركاب اين گران باشد\r\nالهى هر دمت باغ جوانى باد خرّمتر * به شرط آنكه در وى پير عصمت باغبان باشد \r\n* * *\r\n از دماغ دل من دود برون مىآيد * اين چه دودىست كزو بوى جنون مىآيد\r\nكردى اى دل حق آن لب چو فراموش ببين * كه نمكهاش ز چشم تو برون مىآيد \r\n\r\n","description":"","footnote":"","page_name":" 634 ","page_number":682},
  {"content":"\r\n\r\n با دلم شير شكارانه نمىآيى پيش * مگر اين صيد به چشم تو زبون مىآيد\r\nنه كه دل بردى و خون كردى و آخر شد و رفت * جانم اينك ز پى خواهش خون مىآيد \r\n* * *\r\n تا كى كسى تحمّلت اى بىوفا كند * كارى مكن كه خلق تماشاى ما كند\r\nما چون تو صد هزار جفاكار ديده‌ايم * بيچاره آن‌كه چشم به روى تو واكند \r\n* * *\r\n هيچ از تو بجز جور تمنّا نتوان كرد * آن هم چو كنى دير ، تقاضا نتوان كرد\r\nيا رب كه تو در دام يكى همچو خود افتى * كارى بكند با تو كه با ما نتوان كرد \r\n* * *\r\n چنان فروز رخ از مى كه ديده تاب آرد * فروغ حسن چنان ده كه در نظر گنجد\r\nخداى را چو كمان كرشمه زه كردى * خدنگ آن‌قدر افكن كه در جگر گنجد\r\nبه درد مُردم و لب بستم اين چه حوصله است * خوشا دلى كه در او صبر اين‌قَدَر گنجد \r\n* * *\r\n من ناتوانم بيش ازين بر من توانايى مكن * آزرده جانى را كسى تا كى دل‌آزارى كند \r\n* * *\r\n مه كيست كه با حسن تمام تو برآيد * يا مهر كه از گوشهء بام تو برآيد\r\nزير قدمت مزرع جانهاست روان شو * تا جان ز زمين گام‌به‌گام تو برآيد\r\nمىخواستى از داغ تو تا حشر بسوزم * بيداد تو نگذاشت كه كام تو برآيد\r\nدر پرسش بيدادگران ، روز قيامت * فرياد از آن لحظه كه نام تو برآيد \r\n\r\n","description":"","footnote":"","page_name":" 635 ","page_number":683},
  {"content":"\r\n\r\n گشته‌ست شجاع از تو ز جور تو گريزان * مگذار به اين عيب غلام تو برآيد \r\n* * *\r\n من اگر از تو به قدر ستمت خواهم داد * هيچ دانى كه مرا با تو چها بايد كرد\r\nآن‌كه بيمار تو شد بستر راحت چه كند * تكيه‌اش بر دم شمشير بلا بايد كرد\r\nمن گرفتم كه به قول تو مرا بايد كشت * آيتى هست كه اين كار ، تو را بايد كرد \r\n* * *\r\n بادا بقاى صبر كه خوش بوده ديرپاى * ما را گمان به يارى او اين‌قدر نبود\r\nبودى تو بىخبر كه كمند افكنى دگر * دل را چنان ربود كه ما را خبر نبود\r\nآوردن دل از كف همچون تويى برون * انصاف مىدهيم كه حدّ بشر نبود\r\nكرد آن زمان وفا كه جفا از تو يافتيم * جايى مرا گرفت كه را هم به در نبود\r\nاز يار تازه بود چنان شادمان شجاع * كامشب جدا ز روى تواش ديده تر نبود \r\n* * *\r\n تا كى ملامت مژهء اشكبار من * يك بار هم نصيحت چشم سياه خود \r\n* * *\r\n ز چنگ هجر اگر نيم كشته بازرهم * به نيم ناز تو كارم تمام خواهد شد \r\n* * *\r\n دل گرم خون و مهرت گرم اختلاط ، ترسم * ايشان به هم بسازند ، جان در ميان بسوزد \r\n* * *\r\n تو به خود ره شكايت گله‌مند خويشتن را * مده از خوشى ، مبادا گله بر زبان بميرد \r\n* * *\r\n ماجراى من و اغيار چه پرسى كه در او * نيست حرفى كه ضميرش به تو راجع نشود\r\nبه خدا گوشهء ابرو ننما از لب بام * تا سر كوچه دگر مسجد جامع نشود \r\n* * *\r\n\r\n","description":"","footnote":"","page_name":" 636 ","page_number":684},
  {"content":"\r\n\r\n ديده‌ام لطفى در اوّل از تو ، دارم چشمِ « 1 » آن * گر ز جورت شكوه‌اى كردم مرا معذور دار \r\n* * *\r\n اگر تو راست هوس غير ما سپاه دگر * تو و سپاه دگر ، ما و پادشاه دگر\r\nز من مپرس كه روزت سياه از غم كيست * ز زلف فتنه‌گرت پرس و آن سياه دگر\r\nبه يك نگاه كه كردى هزار جان داديم * هزار جان دگر هست ، يك نگاه دگر\r\nاز آن بترس كه چون راه داد بگشاييم * دود به كوى تو هر لحظه دادخواه دگر\r\nمكن شجاع ز بيداد منع پادشهى * كه نيست جز درِ او ظلم را پناه دگر \r\n* * *\r\n زين كرده رخش دلبرى ، خوش مىدوانى اى پسر * مركب بر اين افتادگان ، تا چند رانى اى پسر\r\nآزردن آزردگان « 2 » بد باشد آزارم مكن * من با تو گفتم گفتنى ، ديگر تو دانى اى پسر\r\nدرماندهء درد توام ، اى مرهم دلخستگان * درمان اين درمانده كن ، تا درنمانى اى پسر\r\nتا چند پندم نشنوى من نيستم بدخواه تو * اى جان من ، اى عمر من ، اى زندگانى ، اى پسر \r\n* * *\r\n صد ره اظهار محبت كردم و او خويش را * آنچنان دارد كه پندارى نمىداند هنوز \r\n* * *\r\n نه از جفاى تو اين نالهء حزين دارم * من اين بلا ز دل محنت‌آفرين دارم\r\nمن از نگاه تو محرومم از نظارهء تو * تو چشم بر من و من چشم بر زمين دارم \r\n\r\n\r\n","description":"","footnote":"\r\n( 1 ) . اصل : خشم .\r\n( 2 ) . اصل : آزادگان .\r\n","page_name":" 637 ","page_number":685},
  {"content":"\r\n\r\n به ترك دين و دل اى بت مرا چه ترسانى * مگر دل دگرم هست يا دو دين دارم\r\nز بىمضايقه دل دادنِ من اين همه ذوق * مكن ، كه من هنرى خوبتر ازين دارم\r\nز من مپرس كه رويت به سوى كيست شجاع * ببين كه گَردِ سجود كه بر جبين دارم \r\n* * *\r\n دل پر از درد و جگر پرخون و لب پرخنده‌ام * حيرتى دارم كه با چندين الم چون زنده‌ام\r\nمهر ديدى ، جور كردى ، مردمى اينست و بس * خوب رفتى ، لطف كردى ، بارك اللّه بنده‌ام\r\nگفتى از من صد جفا ديدى و خندانى هنوز * من كه اينها از تو بينم چون نيايد خنده‌ام\r\nمردمى كردم به او نامردمى ديدم شجاع * بندهء بخت و غلام طالع فرخنده‌ام \r\n* * *\r\n زين پس درون خانهء دل نيست جاى تو * بيهوده در مكوب كه در وانمىكنم\r\nسيرم بغايتى ز وصالت كه هر كجا * مىبينمت نگاه به آنجا نمىكنم\r\nاين طرفه تر كه مىگذرد در دلت كه من * پيش تو سر ز شرم به بالا نمىكنم \r\n* * *\r\n به غير از تو شكايت كنم ، خدا مكناد * كه من چنين سخنى گويم و به او گويم\r\nچنان زبان مرادم به قفل نوميدى * نبسته‌اى كه دگر حرف آرزو گويم\r\nمن ار چه هرزه درايم ولى نه چندان هم * كه راز خود به رقيبان ياوه‌گو گويم \r\n* * *\r\n\r\n","description":"","footnote":"","page_name":" 638 ","page_number":686},
  {"content":"\r\n\r\n چند گويى كه ميا و مرو از كوچهء من * مىروم راه من است اين ، به تو كارى دارم ؟ \r\n* * *\r\n مىكنم با غير غوغا تا تو را رسوا كنم * لطف پيدا كن به من ، تا ترك اين غوغا كنم\r\nچون شوى پيدا نظر سويت به استغنا كنم * با وجود آنكه مىگردم تو را پيدا كنم \r\n* * *\r\n وارست دل ما ز غم عالم و آدم * آسوده‌ام از عالم و از مردم عالم\r\nسر دورنشين ، غم بود و صدرنشين دل * هرجا كه بلا صف كشد و حلقه زند غم\r\nهجران‌زده را وصل كم آرام ببخشد * بهتر نشود ريش كهن زود به مرهم\r\nكم نال شجاع از غم و دندان به جگر نِه * در عشق مجو خاطر شاد و دل خرّم \r\n* * *\r\n همتى كز سر كوى تو به حسرت رفتم * آخر از دست جفاى تو به غربت رفتم\r\nهمه جا رو به درت داشتم و پشت به راه « 1 » * پاكشان ، دل نگران ، از سر « 2 » حسرت رفتم \r\n* * *\r\n فراغتى فلكم قرض داد روزى چند * به دور عشق تو آن قرض‌ها ادا كردم \r\n* * *\r\n تو گر آنى كه من مىدانمت با هركه مىخواهى * برو بنشين كه مىبايد مرا خوردن غم او هم\r\nمرا كشتى ز آزار اى زبردست اين زمان رحمى * چو كردى امتحانم ، آزمودى زور بازو هم \r\n* * *\r\n جست‌وجوى دگرى داشت چو پرسيدم ازو * منفعل شد ز من و گفت تو را مىطلبم \r\n* * *\r\n\r\n\r\n","description":"","footnote":"\r\n( 1 ) . اصل : بر او .\r\n( 2 ) . اصل : - سر .\r\n","page_name":" 639 ","page_number":687},
  {"content":"\r\n\r\n سگش رميده ز من اى زمين مردم‌خوار * مرا بخور كه من اين استخوان نمىخواهم \r\n* * *\r\n آمدم با دل‌گرمى كه اگر آه كشم * العطش العطش اندر دل كوثر فكنم\r\nبرحذر باش كه فردا ندوم در عرصات * كفن غرقه به خون در صف محشر فكنم \r\n* * *\r\n گفته‌اى حالا ز من راضىترى يا پيش ازين * پيش ازين راضى نبودم اين زمان هم نيستم \r\n* * *\r\n عشق آيتىست آمده در شأن من كه من * آن آيه را به عشق تو تفسير كرده‌ام\r\nدوشم به خواب طرفه چراغى به دست بود * آن خواب را به داغ تو تعبير كرده‌ام\r\nكوتاه بود در طلبت پاى همتم * هجرم حواله باد كه تقصير كرده‌ام \r\n* * *\r\n از جان غم فرسوده‌ام آسوده جانى را چه غم * وز بىقرارىهاى من ، دل برقرارى را چه غم\r\nكى مست خوابى را خبر باشد ز شب ناخفته‌اى * وز خار غم در بسترى ، گل در كنارى را چه غم\r\nاو بر سمند گرم‌رو ، من چون سگ دنباله‌رو * از پا ز كار افتاده‌اى ، سركش سوارى را چه غم \r\n* * *\r\n اى دل اهليّت آدم نه تو دارى و نه من * روش مردم عالم نه تو دارى و نه من\r\nگفتم آسوده شو از عشق ، دلا نشنيدى * اين زمان خاطر خرّم نه تو دارى و نه من \r\n\r\n","description":"","footnote":"","page_name":" 640 ","page_number":688},
  {"content":"\r\n\r\n اى دل از درد تو بىتابى و من بىطاقت * چاره صبر است كه آن هم نه تو دارى و نه من\r\nدل چو بىرخصت ما كُشتهء او گشت شجاع * شرط آن است كه ماتم نه تو دارى و نه من \r\n* * *\r\n كشت مرا تغافلت ، دى چو شدى دچار من * يافته‌اى كه عاشقم ، واى به روزگار من \r\n* * *\r\n دى كز بر تو گرم گذشتم ز بيم غير * آيا چه گفت با تو دل بدگمان تو \r\n* * *\r\n هرگه وفا كنى المم بيشتر شود * فرياد ازين محبّت محنت‌فزاى تو \r\n* * *\r\n اندك وفايى گر كنى دل مىكند صد آرزو * طبع هوسناك مرا مىسازد استغناى تو \r\n* * *\r\n خطا تو كردى و بنگر چه مىكنى با من * نعوذ باللّه اگر سر زند خطا از من\r\nز رنجشى كه ميان من و تو پيدا شد * تو خود بگو كه گناه از تو بود يا از من \r\n* * *\r\n مى خور به قصد قتل من ، مشكين رسن‌ها تاب ده * بر طرف گل سنبل فكن وز باده گل را آب ده\r\nاى دل تو را او مىكشد از من شكايت مىكنى * من با تو گفتم خويش را در چنگ آن قصاب ده\r\nبا غيرخوارىهاى او امشب شجاع از بيم توست * ورنه براى مصلحت يك لحظه تن در خواب ده \r\n* * *\r\n از هر گذرگهى كه تو آنجا نشسته‌اى * با دهشتى روم كه همانا نشسته‌اى \r\n\r\n","description":"","footnote":"","page_name":" 641 ","page_number":689},
  {"content":"\r\n\r\n سوزت جهانى اى شه خلوت‌نشين گرفت * عالم خراب كرده و يك جا نشسته‌اى\r\nغرق وصالى « 1 » اى دل و ناكامىات بجاست * لب تشنه‌اى و بر لب دريا نشسته‌اى\r\nاظهار سوز عشق مكن بعد ازين شجاع * كان آتشت نشست و تو هم وانشسته‌اى \r\n* * *\r\n بدها كه در حق تو به من غير گفته است * شرمنده‌ام كه آورم آن را به روى تو\r\nنامش نياورى به زبان بعد ازين دگر * دانى كه مىكند به چه‌سان گفتگوى تو\r\nوصلت دگر مباد نصيب شجاع اگر * هرگز فكنده چشم خيانت به سوى تو \r\n* * *\r\n باز خونابه‌فشان مىرسم از كوى كسى * دل پر از درد و زبان پر گله از خوى كسى\r\nديده‌ام گردش چشمى كه به سر مىگردم * چون سگم باز دوان در پى آهوى كسى\r\nدر خيالم كه به پهلوى كسى بنشينم * كه خيالش ننشسته‌ست به پهلوى كسى \r\n* * *\r\n باز اى بلبل شوريده نوايى دارى * سر گلزار كه دارى چه هوايى دارى\r\nدگر اى جان الم دوست چرا كاسته‌اى * چيست گويا هوس دردفزايى « 2 » دارى\r\nبر تو زه كرد كمان ستم اى دل وقت است * بگشا دست اگر تير دعايى دارى \r\n* * *\r\n همه را شكوه ز دست تو ، تو را شكوه ز ماست * با تو دارند حريفان و تو با ما دارى\r\nهر نفس جايى و هر لحظه هوايىست تو را * ما به اين خوش كه همين در دل ما جا دارى \r\n* * *\r\n آن‌كه مىداشت فراقت ز دل زار كسى * وه كه شد خاطرش آزرده ز آزار كسى\r\nعشق زنجير به گردن نه فارغ بالان * سرو آزاد مرا كرد گرفتار كسى \r\n\r\n\r\n","description":"","footnote":"\r\n( 1 ) . اصل : وصال .\r\n( 2 ) . اصل : فراقى .\r\n","page_name":" 642 ","page_number":690},
  {"content":"\r\n\r\n آنكه عيسى زمان زنده به گفتارش بود * اين زمان گوش نهاده‌ست به گفتار كسى \r\n* * *\r\n گر در حريم كوى تو مأوا كند كسى * بهتر ، كه در بهشت برين جا كند كسى\r\nخوش صحبتى شده‌ست ميان من و رقيب * مىخواهم اين زمان كه تماشا كند كسى \r\n* * *\r\n آن چشم كافركيش را جادوگرى آموختى * بس نيست او را كافرى ، كش ساحرى آموختى\r\nاى عشق در دور رخت در خون مردم پنجه زن * بازوى زور عشق را زور آورى آموختى \r\n* * *\r\n مىزند بر دل خدنگ غمزه‌ام صيدافكنى * قصد جانم مىكند صد دل به يك ناوك‌زنى\r\nداده نوعى تيغ مژگان را به زهر چشم آب * كش ز سنگ خاره جانى بايد ، از آهن تنى\r\nنيست چندان سوز او در دل كه باشد شعله‌كش * مىكند حالا به خوش خوش در چراغم روغنى\r\nغمزه را كاوش نفرموده‌ست در جانم هنوز * بر دلم گاهى ز مژگان مىرساند سوزنى\r\nبىنهايت او ستمگر ، من بغايت بردبار * بار جورش مىتواند برد چون من جان كنى \r\n* * *\r\n مىرود باز دلم از پى كافر كيشى * كش الهى نرود هيچ مسلمان از پى \r\n* * *\r\n دلا ببين كه به چنگ كه داده‌اى خود را * تو غافلى كه چه با روزگار خود كردى \r\n* * *\r\n\r\n","description":"","footnote":"","page_name":" 643 ","page_number":691},
  {"content":"\r\n\r\n امشب كه شجاع از غم هجران جان داد * از درد تو مىمرد ، تو درمان كه بودى \r\nو له فى الهجويّات « 1 »\r\n اى خرس پيل گوش تَپَنْ تيز تپه‌گو . . . * خوك چهار ساله و حمال مشك‌دوز\r\nوى خر فرنگ مصرى سرخ درازگوش * وى چامش استر لگدانداز گاو « 2 » پوز\r\nانباز لوتيان علفخوار بنگ‌خور * دمساز همگنان عمودين به . . . سپوز\r\nما را علاج زخم جفاى تو مىشود * امّا تو را چه چاره بدين داغ سينه‌سوز\r\nاى طب گلوله كرده . . . قرده دبنگ « 3 » * وى بلغم سرشته به خون دماغ يوز\r\nاى قبّهء قبور مقيمان هاويه * قنديل سر قطار مزار معاويه\r\nجهدى بكن كه گردش گردون چنان كند * كز روز نكبت تو مرا كامران كند\r\nريزد غبار تيرگى مرگ بر سرت * خاك سياه چشم تو را سرمه‌دان كند\r\nآن رخ كه كرده خونِ دلِ خلقش ارغوان * رنج روان و ضعف دلش زعفران كند\r\nآن ريش زعفرانى درگُه گرفته را * پركاله‌هاى خون جگر ارغوان كند\r\nو آنگاه از در تو درآيم كه السلام * گويم كه اين كنند به هركس كه آن كند\r\nگفتم تو را كه دشمنى شاعران مكن * صد ره نگفتمت كه تو اى قلتبان مكن\r\nزنجير و بند و خانه و طاق و رواق كو * آن ، دوت‌گلن ، آپارگلن « 4 » و طمطراق كو\r\nبر صدر بارگه نمدى چارته كجاست * آن نازبالش و دوشك اندر وثاق كو\r\n. . . نت چرا شد از . . . خاتون فراخ‌تر * آن باد بوق و كوفتن سر چماق كو\r\nديدى كه چون زمانه به روز بدت نشاند * چندان بدى نكرده ، به روز بدت نشاند\r\nگوش اين زمان به مصلحت من اگر كنى * انديشه‌هاى بيهده از سر به در كنى \r\n\r\n\r\n","description":"","footnote":"\r\n( 1 ) . در هجو ابراهيم خان تركمان ، حاكم كاشان .\r\n( 2 ) . اصل : كاه .\r\n( 3 ) . اصل : ونك .\r\n( 4 ) . عبارت تركى به معنى : بگير و ببند .\r\n","page_name":" 644 ","page_number":692},
  {"content":"\r\n\r\n دل بركنى ز لذّت ساروپلاو « 1 » و قند * قند و شكر بدل به پياز و گزر « 2 » كنى\r\nآن به كه همچو خر خلجان شتر چران * هيزم كنى و بار شترهاى نر كنى\r\nآخر تو را به پرسش و فرماندهى چه كار * جهدى بكن كه پيشهء جدّ و پدر كنى\r\nگيرى به كف چماق و پلاسى كشى بدوش * خاتون به پيش كرده به هر كوچه سر كنى\r\nگردى بهر محلّه كه . . . گتور ميشم * گل اوْرَه‌دُم اپارسه كه من مانده دورميشم « 3 »\r\nآن نيستم كه طور و عمل هم ندانمت * روزى به بارگاه سليمان نشانمت\r\nاينها كه كرده‌اى همه روى طبق نهم * خاطرنشان كنم به طريقى كه دانمت\r\nبا هيكلى كه از در دروازه نگذرى * بينى كه چون ز حلقهء چنبر جهانمت\r\nاوّل قلم به صفحهء تقرير چون نهم * سر حلقهء سگان جهنم كشانمت\r\nتا افكنم ز پا الف قامت تو را * بهتر كه سرفكنده براهيم « 4 » خوانمت\r\nافكنده سر به سان تو آن سر كه سرور « 5 » است * مثل تو سرورى سرش افكنده بهتر است\r\nاى از دل تو شعلهء دوزخ در اضطراب * وى از تن تو آتش نمرود كامياب\r\nچرخ از هجوم ظلم تو مايل به بازگشت * دور از براى دفع تو در فكر انقلاب\r\nقولى وراى همچو تو گفتار ناپسند * كارى به غير قتل تو كردار ناصواب\r\nروحت ملامت تو كند از عذاب خلق * خلق از تو در ملامت و روح از تو در عذاب\r\nاز صالحان دعاست براى تو ناروا * نفرين فاسقان ز جفاى تو مستجاب\r\nمن برحذر ز هجو تو امّا ز هر طرف * آواز مىدهند كه قُل‌قُل ، و لا تخف\r\nخود را به زور بر دم تيغ چنين زدى * جان پيش ناوك عجبى ساختى هدف\r\nآمين فرست كز پيت آمد دعاى خير * اميدوارم از كرم شحنة النجف \r\n\r\n\r\n","description":"","footnote":"\r\n( 1 ) . عبارت تركى به معنى : پلو زعفرانى .\r\n( 2 ) . اصل : گذر .\r\n( 3 ) . بيت تركى است .\r\n( 4 ) . اصل : ابراهيم خان .\r\n( 5 ) . اصل : سردر .\r\n","page_name":" 645 ","page_number":693},
  {"content":"\r\n\r\n كز درد چون شغال بنالى به عوعوى * تا باز چون سگان نكنى عف و عف و عف\r\nاى توله شكل بز مژه رنگ دراز دم * وى لوله ديزه ماده خر ناگرفته سُم\r\nهرجا كه مىروى ز قفاى تو مىرسد * نفرين خلق لك‌لك و لعنت ارم ارم\r\nهيچت به ياد هست كه هنگام سادگى * چون لادگان به كوچه و ويرانه‌هاى قم\r\nسر بر زمين و . . . ن به هوا نعره مىزدى * . . . . . . . كه‌اى واى چح گُورُم « 1 »\r\nبودند بر طُفالهء . . . ن تو ضرب زن * بىپول معلّمان به شطل . . . و اشتلم\r\nهجو تو بر دعاى تو كرديم اختصار * شايد كه مستجاب شود ، همّتى بدار \r\n\r\n[ 2 . 
  ] مير مسعود\r\nاز جملهء سادات طباطباى شهر « 2 » ماست . مردى تندمزاج و بدخو بود و با وجود نسبت شاعرى به اندك سخنى اعراض بسيار مىنمود و در فن شعر هيچ يك از شعرا را قبول نداشت و هميشه قدم از طريق ادب و مرتبهء خود بالاتر مىگذاشت چنانچه همواره با شعرا مباحثه‌ها كردى و بر سخنان ايشان اعتراضات نمودى و اكثر شعرا را ، و مردم اهل را ، هجوهاى ركيك كرد ليكن هيچ از آن آهاجى شهرت نيافت مگر آنچه به جاى خود بود ، و بارها مىگفت : كه رستائى قم يعنى مولانا غضنفر كرجارى به وادى شعر مىرسد و بعد از اين كسى در شاعرى بهتر از او نيست . منشى و سخن‌ساز كاشان اعنى مولانا محتشم گويد « 3 » : از سخنانش چاشنى سخنورى ظاهر مىگردد ، امّا در شعرش مضمون نيست و در طرز غزل تتبّع خواجه آصفى مىكرد و هر قسم شعرى كه بدان طرز واقع نبود در نظر امتيازش تزويق مىنمود و غزليات شعراى ديگر را مطلقا پسند نمىفرمود و الحق در تشبيهات و اغراقات و مضامين خاص ، فضلاء و شعرا او را مسلم مىداشتند و اين چند بيت كه در اين اوراق مثبت شده از آن قبيل است . و مير بسيار بىقيد و لوند مشرب بود و اوامر و نواهى شرع نزد اعتقادش يكسان\r\n\r\n\r\n","description":"","footnote":"\r\n( 1 ) . مصرع تركى است .\r\n( 2 ) . اصل : طباطبا شهر .\r\n( 3 ) . اصل : - گويد .\r\n","page_name":" 646 ","page_number":694},
  {"content":"\r\n\r\nمىنمود از آن جمله عزيزى حكايت كرد كه روزى در ماه رمضان به من رسيده و پاره‌اى حلواى شكر و كليچه ريزه‌اى چند خريده به من تكليف روزه گشودن كرد چون با وى مذمّت كردم و قبول آن اباحت ننمودم روى درهم كشيده گفت : مگر تو زنى كه روزه داشتن را به جدّ دارى ؟ چه اين كار زنان و عادت ايشان است . اين گفت و رنجيده از من درگذشت و بعد اليوم ، ديگر به من خصوصيت نكرد . غرض از اين حكايت آن است كه سيد مشار اليه از اين نوع حالات بسيار داشت . امّا در آن بيمارى كه از اين جايگاه جسمانى و آلود نگاه روحانى رحلت نمود به شرف توبه موفق گشت . اميد هست كه حضرت كريم جميل گناهان و افعال بد ما گناهكاران را به آب غفران محو فرمايد و به فضل شامل و رحمت كامل شيعيان اهل بيت را از نوميدى دم آخر و وسوسهء شيطان حرامى برهان به حق محمد و آله المعصومين .\r\nرباعيّه\r\n يا رب كه ز محرمان درگاهم كن * وز جملهء عارفان آگاهم كن\r\nبر تاب رخم ز كج‌روى چون فرزين * در عرصهء عاشقان خود ، شاهم كن \r\nامّا تاريخ فوت سيد مشار اليه را يكى از فصحا چنين گفته .\r\nشعر\r\n مير مسعود چو شاخ عمرش * ناگهان سيل فنا كند از بيخ\r\nگفت طبعم پى سال فوتش : * « سيد شاعر كاشى » « 1 » تاريخ \r\nانتخاب غزليّاته\r\n چو ذره دور ز خورشيد خود قرار ندارم * تمام شوقم و در بزم وصل بار ندارم\r\nشراب شوق توام ساخت بىخبر ز دو عالم * مدام مست مى شوقم و خمار ندارم \r\n* * *\r\n\r\n\r\n","description":"","footnote":"\r\n( 1 ) . به سال 976 ه . ق اشاره دارد .\r\n","page_name":" 647 ","page_number":695},
  {"content":"\r\n\r\n من وصال طلب بس كه جستجوى تو دارم * به خانه پايى و پاى دگر به كوى تو دارم \r\n* * *\r\n دمى كه چهره‌ات از طره بىنقاب شود * ز عكس روى تو آيينه آفتاب شود \r\n* * *\r\n جفاى مدعى اى دل بيا ز خويش ادا كن * در انتقام مكوش و حواله‌اش به خدا كن\r\nدلا نماز چو مسعود بىريا كن و خوش باش * نه همچو زاهد خودبين تمام قصد ريا كن \r\n* * *\r\n دل به او تكليف بهر كام نتوانست كرد * چون كند بيچاره‌اى ابرام نتوانست كرد\r\nنرگس از يك ديدن آن چشم شهلا مست شد * بس كه بىخود بود ، مى در جام نتوانست كرد \r\n* * *\r\n نديد آن جنگجو يك ره به اشك لاله‌گون من * برون آمد چو شمشير از غلاف و ريخت خون من \r\n* * *\r\n نه ره وفاست جانا ، نه طريق دلربايى * كه تو را به غير باشد همه عمر آشنايى \r\n* * *\r\n به من اگرچه كنى جنگ در برابر غير * به اين خوشم كه در او صلح غائبانه شود\r\nبه جرم عشق مكن شحنه گو به زندانم * چگونه بلبل سرگشته مرغ خانه شود \r\n* * *\r\n حذر از غمزهء خونريز بتان كن مسعود * خويش را بر دم شمشير زدن آسان نيست \r\n* * *\r\n\r\n","description":"","footnote":"","page_name":" 648 ","page_number":696},
  {"content":"\r\n\r\n دل از چنگ سگ او چون ستانم * كه نتوان گوشت از ناخن جدا كرد \r\n* * *\r\n شود چو ميكده معمور خانقاه ، دمى * كه آب ميكده را وقف خانقاه كنند \r\n* * *\r\n به دلبرى ز هوس نرد عاشقى چيدم * كه برده بود و ز من مهره مىربود هنوز \r\n\r\n[ 3 . 
  ] مولانا همدمى\r\nنام اصلى وى ميرزا على است و به حرفت دباغى اشتغال داشت . در ابتداى عمر ترك حرفت موروثى كرده ، قدم در وادى پرخطر شاعرى گذاشت و با نورى كله‌پز ، كه مردى موزون طبيعت و بىقيد و لوند مشرب بود مصاحب گرديد و به واسطهء مخالطت وى و شوخى طبيعت ، شاعرى را از او اخذ نمود و در زمان مولانا حيرتى در ميان شعرا فى الجمله اعتبارى يافته و از اقران و امثال قصب السبق درربود . و هم در آن حين ميان مولانا و جناب ميرزا حسن تمغاچى صورت نزاع روى نموده قدم از مرتبهء خود برتر نهاده و در هجو وى ابيات خوب در سلك نظم ترتيب داد چنانچه آن هجو باعث شهرت و رشد وى گرديد « 1 » . و از اكابر و اهالى اينجا به صلات موفوره و انعامات نامحصوره رسيد و بعد از آن در سلك شعراى مقرّر زمان منخرط گشت و در طريق هزّالى و نديمى و ستم ظريفى از شعرا و خوش‌طبعان درگذشت . و الحق لطائف شيرين و سخنان دلنشين بسيار گفته و سليقه‌اش در هجويات و هزليات موافق و چسبان واقع شده و اهاجئى كه ديگران را كرده نيز در غايت شهرت است . امّا در اواخر حال كه از سفر هند معاودت نموده بود و ديوان غزل تمام كرده به واسطهء مداومت افيون و ديگر مكيّفات ، سر و برگ شعر گفتنش نمانده بود و اكثر اوقات را به خواب و لعب شطرنج صرف مىنمود ليكن هر هفته و هر ماهى غزلى از ديوان خود بيرون مىنوشت و به ياران مىخواند كه تازه واقع شده تا آنكه از جريدهء سخن‌سرايان بيرون نباشد و فى الواقع در\r\n\r\n\r\n","description":"","footnote":"\r\n( 1 ) . مطلع قصيدهء وى بدين صورت است :\r\n چرخ دون‌پرور نگر كز غايت دون‌پرورى * در جهان جَت‌زاده را داده غرور سرورى . . . \r\n","page_name":" 649 ","page_number":697},
  {"content":"\r\n\r\nفن غزل نيز طبعش بد نيست و ابيات سادهء عاشقانه به طرز شعراى زمان خود بسيار دارد و بعضى از آنها در اين اوراق صورت اندراج مىيابد . امّا چون مزاجش به هزالى و لطيفه‌گويى مايل بوده و در طبعش شوخى و فيلسوفى غالب ، لاجرم صحبتش روح‌پرور و سخنانش به خلاف شعرش ، مفرح ياقوتى بود و از اين جهت از اكثر سالكان مسالك سخنورى ممتاز مىنمود و لهذا على الاتّصال بر سر او جمعيّتى مىشد و خوش‌فهمان ميل مخالطتش داشتند .\r\nامّا چون خبر فوت مولانا شجاع به وى رسيد به واسطهء مؤانستى كه با وى داشت ، يكبارگى از شاعرى و نديمى دلسرد شد و زبان از گفتار لطيفه و هزل فروبست و ترك اختلاط ياران كرده دامن از صحبت خوش‌فهمان درچيد و به مضمون اين مقال مترنّم گرديد .\r\nرباعيّه\r\n افسوس كه آن يار پسنديده برفت * ناكرده وداع ما و ناديده برفت\r\nعالم همه پيش چشم من تاريك است * تا روشنى ديده‌ام از ديده برفت \r\nو هم در آن زودى بىجهتى ظاهر متوجّه دار العبادهء يزد شد و هرچند منعش نموديم متقاعد نشد ، مىگفت : اگرچه قضاى خالق را هيچ‌كس نداند ليكن من مىروم كه در غربت بميرم تا با مولانا شجاع شريك باشم . القصّه ، چون به يزد رسيد بعد از اندك « 1 » زمانى به اجل موعود رسيده از ساكنان زاويهء عدم گشت و كان ذلك فى شهور سنهء اثنى و ثمانين و تسعمائه .\r\nو اشعار او آنچه پسنديده است از غزل و اهاجى همين است كه در اين اوراق مثبت گرديده است . و السلام على من اتبع الهدى .\r\nانتخاب غزليّاته\r\n تا قضا بر صفحهء هستى رقم خواهد كشيد * صورتى « 2 » مثل رخ خوب تو كم خواهد كشيد\r\nبىدهان تنگ تو آخر دل از ملك وجود * رخت هستى را به صحراى عدم خواهد كشيد \r\n* * *\r\n\r\n\r\n","description":"","footnote":"\r\n( 1 ) . اصل : اندكى .\r\n( 2 ) . اصل : صورت .\r\n","page_name":" 650 ","page_number":698},
  {"content":"\r\n\r\n ترك چشم تو كه جام مى گلگون زده است * هر شبم بر سپه خواب شبيخون زده است\r\nمن كه در سايهء ديوار تو جا يافته‌ام * چرخ گويا به سرم چتر همايون زده است\r\nاى كه منكر شوى از كشتن ارباب وفا * چه كنى با دم تيغت كه دم از خون زده است\r\nهمدمى نامه كه آن شمع نوشته‌ست به غير * آتشى در دلم از گرمى مضمون زده است \r\n* * *\r\n شمع‌سان شب همه شب ، ديدهء من گريان چيست * غير مردن دگر اين واقعه را درمان چيست \r\n* * *\r\n به گردون مىرسانم هر شب از هجر تو يا رب‌ها * به روز من چه خواهد كرد يا رب يا رب شبها \r\n* * *\r\n شادم كه در كمال ترقىست درد و غم * غم بر سر غم است و الم بر سر الم\r\nاز آه اگرچه خانهء بلبل خراب شد * خواهد شدن به باد فنا قصر غنچه هم \r\n* * *\r\n به خانه رفتن خورشيد من زوال من است * به چهره كوكب اشكم گواه حال من است\r\nبه هيچ‌رو نشد آن گل ز حال من آگاه * چو لاله داغ دلم از زبان لال من است \r\n* * *\r\n سخنم چاشنيى ز آن لب خندان دارد * جان من فهم سخن كن كه سخن جان دارد\r\nهركه در كوى تو آمد ز رقيبش چه غم است * كعبه رو كى حذر از خار مغيلان دارد\r\nمولد همدمى از مملكت كاشان است * در سخن مرتبه از خسرو گيلان دارد \r\n* * *\r\n\r\n","description":"","footnote":"","page_name":" 651 ","page_number":699},
  {"content":"\r\n\r\n با خار هجر ساخته‌ام همچو عندليب * باشد گلى ز گلبن وصل تو واكنم \r\nو له فى الرباعيّه\r\n دل بوى كنم ، بوى جنون آيد ازو * چون دست نهم كه خون برون آيد ازو\r\nور خاك شوم ز تربتم تا دم حشر * گلها بدمد كه بوى خون آيد ازو \r\n\r\nدر هجو ميرزا حسن گفته\r\n چرخ دون‌پرور نگر كز غايت دون‌پرورى * در جهان جَت‌زاده ، را داده غرور سرورى\r\nوه چه جت كرّا غلامى نام وى ميرزا حسن * وه چه لولى ميرزا از زمرهء انسان برى\r\nديو وضع و غول هيأت ، زشت‌روى و بدكلام * آمده آن بدگهر در غايت بدگوهرى\r\nابروانش دودكش شكل و دهانش ديگ‌وش * چشمهايش آتشى و رنگ او خاكسترى\r\nابروانش شكل قلّابند كز هر گوشه‌اى * كرده ميل كندن چشمش چو نيكو بنگرى\r\nوه چه دندان ، همچو سندان دكان نعلبند * بينى پرباد مانند دم آهنگرى\r\nريش‌دار و ساده‌رو نفرت كنند از روى او * مىگريزند از لقاى شوم او ديو و پرى\r\nخاتم منصب به چنگ آورد آن ديو از حيل * از سليمان برد همچون اهرمن انگشترى\r\nآورد تركى چو تحصيلى به نام شوم او * پيش آقا مىكشد من وجه اوّل ساورى \r\n\r\n","description":"","footnote":"","page_name":" 652 ","page_number":700},
  {"content":"\r\n\r\n گاه در زير غلامانى و گاهى بر زبر * چون غليواژى كه گاهى ماده و گاهى نرى\r\nمىنشينى شب در آن منظر كه گردد سرنگون * ساغر مى دم‌به‌دم با نالهء نى مىخورى\r\nتو كجا اى شش قبرقه بادهء ناب از كجا * تو كجا و نى كه باشد ساز هندى كنگرى\r\nهمدمى در شاعريها خواه هجو و خواه مدح * مىكند در هر سخن طبعت بلاغت‌گسترى\r\nنيست حاجت كز پى قتل عدو لشكركشى * زانكه هر مصرع ز اشعارت نمايد خنجرى\r\nصبح شد بهر دعا دستى برآر از روى صدق * كن دعايى در حق آن كهنه گبر چنبرى\r\nتا بود در دهر از شعر و سخن نام و نشان * تا كه باشد نام از شعر و نشان از شاعرى\r\nبينمش چون خامه سرگردان چو نامه دل سياه * همچو دفتر باشدش دائم پريشان خاطرى\r\nشكر خدا كه رسته‌ايم از نفحات كاولى * چند كشيم بوى بد همچو جُعَل ز كاهلى\r\nردّ خلايقند از آن ، غُربتيان شوم را * لطف نبى نمىرسد ، بلكه شفاعت على\r\nنيست درون خانه‌اش كاسه و كوزه‌اى درست * با همه سرشكستگى تاج نهد به صندلى\r\nغربتى از ره كرم از سر فضل درگذر * چون تو خرى مكن دگر دعوى فضل و فاضلى \r\n\r\n","description":"","footnote":"","page_name":" 653 ","page_number":701},
  {"content":"\r\n\r\n\r\nدر هجو غياث نامى گفته\r\n غياث سگ مگس را با عنايت * ببين گر گل نديدى و خسى را\r\nدر او پرّد چو در خوابش ببيند * نبيند بعد از آن پيش و پسى را\r\nگرش در خواب نگذارد عجب نيست * مگس در خواب نگذارد كسى را \r\n* * *\r\n آن روسيه كه نام بدش شمس الدين على * در يكدمش اجل چو شب تيره ساخت روز\r\nتِرتِر ورا چو بُد « 1 » لقب سال موت او * تِرّى و نيم تِر و دو گوز است و ثلث گوز \r\n* * *\r\n عاشق به درد عشق دوا را كجا برد * بىدرد عاشقىست كه نام دوا برد \r\n* * *\r\n درد بىدرمان ما را تيغ جانان شد علاج * آرى آرى خستگان را آب حيوان شد علاج \r\n* * *\r\n دل به دست شوخ چشمى ، مىپرستى داده‌ام * پاى چون كم آورد ، دستى به دستى داده‌ام \r\n* * *\r\n غم فزودن به دل خسته‌دلان كارى نيست * شاد باد آن‌كه دل غمزده‌اى شاد كند \r\n* * *\r\n گلرخان ، بر سر آتش ننشانيد مرا * سوختم ز آتش دل ، باز كبابم مكنيد \r\n* * *\r\n بنگت رسيد و فكر طعامى نكرده‌اى * اى همدمى چه مىكنى از انفعال بنگ \r\n* * *\r\n\r\n\r\n","description":"","footnote":"\r\n( 1 ) . اصل : بود .\r\n","page_name":" 654 ","page_number":702},
  {"content":"\r\n\r\n چون همدمى آزاد شد از محنت هستى * آن را كه دهان تو به فكر عدم انداخت \r\n* * *\r\n دارم آن دردى كه مجنون حزين را بوده است * بلكه دوران صد غم و محنت بر آن افزوده است \r\n\r\nدر هجو احمد حافظ گفته\r\n احمدِ حافظ غلام على * از درو « 1 » غم به تنگ مىآرد\r\nگفته لُنگى به بنده لطف كنيد * هر زمان عذر لنگ مىآرد \r\n* * *\r\n اى همدمى اگر تو ، نيى از خران فينى * مىكن هميشه لعنت بر ملحدان فينى\r\nباشد زبان ايشان ، ايرى به جاى آرى * آرى كه هست واجب ، قطع زبان فينى\r\nاين عاشق زن او ، او مايل زن اين * اين شيوه خوب دانند ، پير و جوان فينى\r\nاى همدمى اگر تو ، نى از خران فينى * مىكن هميشه لعنت بر ملحدان فينى\r\nفينى چو قوم كوفى ، من مسلم عقيلم * در دست اين جماعت ، افتاده و ذليلم\r\nگر خاك پاى ايشان ، چون كحل ديده سازم * در چشم اين جماعت ، مسمار همچو ميلم\r\nخويش و قبيلهء هم ، گادند . . . . . يكدگر را * بردند ظن كه گويا منهم از آن قبيلم\r\nمىخواستم ازيشان هرگز جدا نگردم * در عالم حقيقت اين بيت شد دليلم\r\nاى همدمى اگر تو ، نيى از خران فينى * مىكن هميشه لعنت بر ملحدان فينى\r\nاز حد بشد قباحت ، از قبح اين اراذل * خواهم گرفت آخر دامان شاه عادل\r\nگويم شها تو بودى ، مايل به قتل اين جمع * كردى به تيغ ازيشان ، مقصود خويش حاصل \r\n\r\n\r\n","description":"","footnote":"\r\n( 1 ) . اصل : از درر .\r\n","page_name":" 655 ","page_number":703},
  {"content":"\r\n\r\n اكنون به قريهء فين چندين ملاحد استند * هم در نماز كاهل ، هم در فساد كامل\r\nمهدى صفت برآور تيغى چو برق لامع * وين قوم را تمامى از بيخ و اصل بگسل « 1 » \r\nقصيده\r\n چون شب ز كوى آن صنم ، بربست محمل ساربان * بگشود بار غم ز هم ، بر خاطرم صد كاروان\r\nدنبال محمل مىروم ، صد بار بر دل مىروم * منزل به منزل مىروم ، اندر جوار كاروان\r\nرفتند همراهان و ما مانديم در ره مبتلا * اى بخت همراهى نما ، ما را به همراهان رسان\r\nافتاده دور از قافله هر سو يكى بىراحله * بىتوشه آب از آبله خوردند از ره ماندگان\r\nاى ناقهء مشكين نفس ، دارم من مسكين هوس * كو همچو آواز جرس آيد به منزل بىگمان\r\nاى ساربان بركش ندا ، در زنگله بنما نوا * در رقص آور ناقه را ، تا ره نوردد كف‌زنان\r\nدر بحر خاك آن خاركش ، از ساربان آزاركش * تن همچو كشتى باركش ، گردن چو چوب بادبان\r\nموسى چو سنبل نى دژم ، بر يال و كوهانش علم * هرگز نديده ديده‌ام ، سنبل ز شاخ ارغوان\r\nدر ره اگر بانگ حدى ناگه به گوشش آمدى * طى ساختى از بيخودى ، روى زمين در يك زمان \r\n\r\n\r\n","description":"","footnote":"\r\n( 1 ) . شعر فوق در هجو اهالى فين كه در مظان مذهب نقطوى بودند ، گفته شده است .\r\n","page_name":" 656 ","page_number":704},
  {"content":"\r\n\r\n پروين چو دُم دنبال او ، قوس قزح خلخال او * بر خاك ره پامال او ، چون سايه فرق فرقدان\r\nسرچشمهء حيوان تويى ، از لب لبن افشان تويى * در حالت طيران تويى ، با نسر طاير توأمان\r\nاى ناقه شو زانوفكن ، آزاد كن از بار تن * كز فرط دود آه من بگرفت عالم را دخان\r\nمنزل مكن جاى دگر سوى نجف اندر گذر * بر خار آن صحرا نگر بهتر ز كشت گلستان \r\n\r\n[ 4 . 
  ] مولانا مشفقى\r\nاز اقران مولانا حياتى و مولانا حيدر ذهنى است و برادر كهتر جناب مولانا جمالى « 1 » كرباس‌فروش است و الحق برادرى مشار اليه را لايق بود و در طريق اخوت و شاعرى موافق مىنمود ، لاجرم به همان كسب كرباس‌فروشى اوقات مىگذرانيد . طبع نازك و سليقهء درست داشت و در شعر فارسى و زبان كاشى كمال مهارت ظاهر مىساخت ، و در جوانى اخلاق حميدهء درويشانه و اطوار پسنديدهء عارفانه كسب كرده علم نيكنامى برمىافراشت و در سلوك طريق عشق و عاشقى ، هوا و هوس را رام « 2 » قواى روحانى ساخته مضمون اين رباعى بر لوح خاطر « 3 » مىنگاشت . لواحد من القدما .\r\nرباعيّه\r\n هرگه كه خيال دوست مفتوح شود * دل نعره‌زنان تا به بَرِ روح شود\r\nهرگز مژه بر مژه نيارم سودن * ترسم كه خيال دوست مجروح شود \r\n* * *\r\n ماييم درين گلشن بىبهره اسير * چون مرغ خزان ديده نه افغان نه صفير \r\n\r\n\r\n","description":"","footnote":"\r\n( 1 ) . مولانا جمال الدين محمد ، متخلّص به « جمالى » كه شرح احوالش در صفحهء 277 اثر حاضر گذشت .\r\n( 2 ) . اصل : روم .\r\n( 3 ) . اصل : خواطر .\r\n","page_name":" 657 ","page_number":705},
  {"content":"\r\n\r\n مانند بنفشه پشت خم در طفلى * چون شاخ شكوفه در جوانى شده پير \r\nمدتى مديد در نزد پسرى متقال باف على نام ، عاشق بود و بر طرز مجنونان سلسلهء محبّت ، در وادى عشق وى مجهودات ، به تقديم مىرسانيد . چنان كه شبها بر سر كوى معشوق خلوت ساختى و تا آنكه سمن‌زار آسمان در شكفيدن و نسمات صبح در وزيدن آمدى ، به استفادت از سعادت مشاهدهء منظور نيكومنظر و اجتناء از ثمار مجاورت معشوق زيبا مخبر ، اشتغال داشتى ، و از بحر خاطر ، اين ابيات ممتاز كه در ذيل اين ذكر مثبّت است بر حاضران اين حالت و مجاوران منزل خود نثار ساختى . گويند شبى يكى از رقباء بدطينت قصد مولاناى مشار اليه كرد و از آن ممرّ خوف عظيم به وى راه يافت چنانچه در آن زودى ، به سبب مرضى بر آن ذات لطيف عارض گشت و روزبه‌روز آن عارضهء جان‌ستان سمت تزايد مىگرفت و ساعت به ساعت آن مرض مهلك صفت صعوبت مىپذيرفت تا طاير روح شريفش قالب شكسته به رياض رضوان انتقال نمود .  إِنَّا لِلَّهِ وَ إِنَّا إِلَيْهِ راجِعُونَ  « 1 » . و اين واقعه در شهور سنهء 972 روى نمود و كلك سخن‌گزار امير رفيع الدين حيدر معمايى اين قطعه جهت ضبط تاريخ وى تحرير فرمود .\r\nشعر\r\n همدم اهل وفا ، يار وفادار ما * شاعر شيرين ادا ، مشفقى نوجوان\r\nساخت در اقليم شعر ، طرز سخن تازه‌تر * بود لسانى مقال ، شاعر شيرين‌زبان\r\nناگه ازين عرصه رفت وز پى تاريخ او * گفت سخن‌گسترى : « رفت لسانى لسان » « 2 » \r\nگويند در آن بيمارى غزلى نوشت و به مطلوب فرستاد كه دو بيت از آن اين است :\r\nشعر\r\n اى دل چه نشينيم به پهلوى رفيقان * برخيز كه خود را به سگ يار رسانيم\r\nما را ز فراقت نفسى بيش نمانده‌ست * بشتاب كه ديدار به ديدار رسانيم \r\nو الحق در درستى سليقه و سلامت فكر و لطافت طبع و سلاست شعر احتياج به تعريف ديگر ندارد ، چه از اين ابيات مختار ، مرتبه‌اش در سخنورى ظاهر مىشود و غزلياتش اندك\r\n\r\n\r\n","description":"","footnote":"\r\n( 1 ) . بقره / 156 .\r\n( 2 ) . به سال 972 ه . ق اشاره دارد .\r\n","page_name":" 658 ","page_number":706},
  {"content":"\r\n\r\nاست . امّا آنچه هست « 1 » مستحسن و پسنديده است و اين چند بيت هم از مستحسنات اشعار اوست . و السلام على من اتبع الهدى .\r\nانتخاب غزليّاته\r\n دى كه گرم سخنت پيش رقيبان ديدم * بحث خونريز منت بود مگر نشنيدم\r\nگشت سنگ تو چو سيماب بدستم ناياب * بس كه بوسيدم و بر ديدهء تر ماليدم\r\nدى كه آن شوخ سگان را ز در خود مىراند * ز آن ميان رفتن من بود غرض ، فهميدم\r\nمشفقى غير خيالش به دلم راه نداشت * دوش هرچند به گرد دل خود گرديدم \r\n* * *\r\n تو خود يك دو روزى به ما آشنا شو * گرت طرز ما خوش نيايد جدا شو\r\nهمان با رقيبان خود يار مىباش * نگويم كه يكبارگى يار ما شو\r\nبه مهر و وفا گر چو اغيار باشيم * همان مهر كم كن ، همان بىوفا شو\r\nبه دل عمرها شد كه درد تو داريم * تو هم يك نفس درد ما را دوا شو\r\nاگر مشفقى قدر وصلت نداند * به داغ فراق تو گو ، مبتلا شو \r\n* * *\r\n قاصدى مژده بيمارى اغيار آورد * جان فدايش كه رساند خبرى بهتر از اين \r\n* * *\r\n عشق اگر شد ز دل اى جان تو به رفتن مشتاب * بنشين ، صاحب اين خانه دگر مىآيد\r\nچون مرا ديد نه از شرم سرافكند به پيش * سنگ مىجست كه ديوانه دگر مىآيد \r\n* * *\r\n تو را از بىكسى پهلوى خود جا دادم اى ناصح * نمىگفتم كه بنشينى نصيحت كار من باشى \r\n* * *\r\n\r\n\r\n","description":"","footnote":"\r\n( 1 ) . اصل : - هست .\r\n","page_name":" 659 ","page_number":707},
  {"content":"\r\n\r\n گر نشستم دى به پهلويش نبود از اعتبار * آن‌چنان بىدست و پا بودم كه جا نشناختم \r\n* * *\r\n آن‌كه هر دم بىسبب سازد پريشانم تويى * و آن‌كه آتش مىزند هر لحظه در جانم تويى\r\nدوست مىدارم تو را با آنكه مىدانم ز جور * آن‌كه آخر مىكند با خاك يكسانم تويى \r\n* * *\r\n بىغم عشق اگر شبى بر من زار بگذرد * روز جزا همين بود نامهء روسياهىام \r\n\r\n[ 5 . 
  ] مولانا گلشنى\r\nاز خويشان « 1 » نزديك حضرت سيادت‌پناه قبلة الكتاب امير معزّ الدين محمد است و همانا خال سيد مشار اليه است . در ابتداى حال به امر مكتب‌دارى اشتغال داشت و در فن شعر ماهر گشته غزليّات رنگين بر صفحهء روزگار مىنگاشت ، ليكن در آن وادى به تخصيص اسلوب غزل ، تتبّع طوسى و سيفى بخارى مىنمود و به جانب مثل‌گويى و آن طرز متروك ميل مىفرمود . و امّا وقتى از اوقات شاعرى غزلى به اسم خود مىخواند كه مطلعش اين است :\r\nشعر\r\n گفتى كه خواهمت داد كام از دهان شيرين * چون هيچ نيست پيدا ، بارى ، زبان شيرين \r\nحريفان اين غزل در ديوان طالعى يافتند و مولانا مشار اليه چون خبرى از آن نداشت مىگفت توارد واقع شده و از سر آن غزل نگذشت ، و لهذا ديوانى تمام كرده اين غزل همچنان بىزياده و نقصان در آنجا مسطور است . و در سفاين و غزليات ديگران كه شعرى از خود مىنوشت اوّل اين غزل را مثبّت مىساخت و الحال به اسم وى شهرت بيشتر دارد كه صاحب\r\n\r\n\r\n","description":"","footnote":"\r\n( 1 ) . اصل : + و .\r\n","page_name":" 660 ","page_number":708},
  {"content":"\r\n\r\nاوّل . على اىّ حال قوت طبع و كثرت مهارت وى در فن شاعرى بيش از آن است كه به اين غزل وى را شاعر دانند و اين نوع سرقت را به وى نسبت دهند ، چنانچه از مطالعهء باقى اشعار وى اين معنى مستفاد مىگردد . امّا بعد از آنكه مذاق مكتب‌دارى را از خود اسقاط نموده بود و بنياد سياحت كرد و به تجارت به جانب هند رفت و چون مدّتى مديد در آنجا تردّد نموده زحمت بسيار كشيد ، فى الجمله جمعيّتى به هم رسانيده به اين‌جانب مراجعت كرد . و در محلّى كه تشريف آورده بود از شعر و شاعرى دلگير مىنمود و از آن وادى دم نمىزد و با شعرا و خوش‌طبعان به تواضعى برمىگذشت ، بلكه به واسطهء آنكه در بازار خيال به سوداى تحصيل جمعيّت بسيار - كه نزد اغنيا و اهل دنيا سرمايهء زندگانى و رأس المال بهجت و شادمانى است - اشتغال داشت ، مجال مصاحبت و دماغ مكالمه‌اش نمانده بود . على الجمله بعد از اندك زمانى كه در وطن مألوف توقف نمود ، باز ارادهء سفر ديار هند كرد ، هرچند ياران و خويشان منعش نمودند و از دشوارى و صعوبت مناهج و مسالك به يادش آوردند با وجود كبر سن و مجرّد بودن از اولاد و احفاد قبول نكرد و به منع ايشان متقاعد نگشت . القصّه ، چون به هند رسيد گويند در قيد فرنگ افتاد و مدّتى در آن حبس بمانده دل بر هلاك نهاد چون از آن قيد خلاصى يافت به واسطهء صعوبت و مشقّتى كه در آن بند كشيده بود مرغ روحش از زندان تن پرواز نموده . به آن عالم رجعت نمود . و كان ذلك فى شهور سنهء 974 و اشعار غزل وى آنچه درين جانب پيدا مىشود همين است كه مسطور گشته : « 1 »\r\nانتخاب غزليّاته\r\n گر قد بلندت بخرامد به چمن‌ها * كوتاه كند در صفت سرو ، سخن‌ها\r\nدر هيچ چمن شاخ گلى چون تو نديدم * هرچند كه گشتم چو صبا گرد چمن‌ها\r\nاز گلشنى خود سخنى پرس كه دارد * در وصف لب روح‌فزاى تو سخن‌ها \r\n* * *\r\n بيا اى صبح روشن ، كن « 2 » چراغ تيره‌شامان را * به شكّرخنده شيرين ساز عيش تلخ‌كامان را \r\n\r\n\r\n","description":"","footnote":"\r\n( 1 ) . شرح احوال شاعر در عرفات ، ص 629 و تحفهء سامى ، ص 285 نيز مذكور است .\r\n( 2 ) . اصل : گه .\r\n","page_name":" 661 ","page_number":709},
  {"content":"\r\n\r\n گذر كن بر صف ارباب طاعت جام مى بر « 1 » كف * به بدنامى برآور نام جمعى نيك‌نامان را\r\nخرامان هر طرف سروى ، تو هم در جلوه آ يك ره * كه بر جا خشك ماند پاى رفتن خوش خرامان را \r\n* * *\r\n نيست آن دُر كه ز گوش آمده بر دوش او را * مىچكد آب لطافت ز بناگوش او را\r\nآب خضر است دُرِ گوش وى از غايت لطف * ظلمت زلف از آن كرده سيه‌پوش او را\r\nباد در گوش سر زلف پريشانش بين * همچو سنبل كه بود ژاله در آغوش او را\r\nسخن گلشنى اى دُر برسان در گوشش * كه چرا كرده‌اى از مهر فراموش او را \r\n* * *\r\n من نگويم بر كس ديگر متاب اى آفتاب * آفتاب عالمى بر هركه مىخواهى بتاب\r\nشب ز افغانم چو انجم عالمى بيدار بود * بود بخت خوابناك من همين تنها به خواب\r\nگلشنىِ تشنه لب سيراب گردد يكدمى * گر خُم افلاك مالامال گردد از شراب \r\n* * *\r\n خال لب تو مغبچهء جام به دستىست * زلف كج تو هندوى خورشيدپرستىست\r\nاى سنگدل سيم بدن غنچهء دل را * در هر شكن سنبل زلف تو شكستىست\r\nگفتى كه چرا گلشنى افتاد به را هم * بى خود شده از جام لبت ، باده‌پرستىست \r\n* * *\r\n\r\n\r\n","description":"","footnote":"\r\n( 1 ) . اصل : در .\r\n","page_name":" 662 ","page_number":710},
  {"content":"\r\n\r\n حريم ميكدهء عشق خانهء عجبىست * مقيم باش كه آن آستانهء عجبىست\r\nبه پاى گل بنشين و سرى به عيش برآر * كه نغمه‌سازى بلبل ، ترانهء عجبىست\r\nگلى كه بوى وفايى رسد ازو به مشام * درين زمانه نديدم ، زمانهء عجبىست \r\n* * *\r\n هلال عيد شبى جلوه‌اى به مردم كرد * چو ديد ابروى آن ماه خويش را گم كرد\r\nمجوى داد ز خوبان دلا كه كام نيافت * كسى كه بر در بيدادگر تظلم كرد\r\nبنوش ساغر عشرت به نغمهء دف و نى * كه باز بلبل خوش لهجه اين ترنّم كرد\r\nبه گوش غنچه ندانم چه گفت باد سحر * كه بس شكفته شد و دم‌به‌دم تبسّم كرد\r\nشمرد يار مرا گلشنى ز خيل سگان * بدين وسيله مرا روشناس مردم كرد \r\n* * *\r\n تو يوسف عصرى و طلبكار تو بسيار * بازار تو گرم است و خريدار تو بسيار\r\nدر سلسلهء زلف تو دلهاست مقيّد * اى سرو ، تو آزاد و گرفتار تو بسيار\r\nخونخوار تو از غمزهء خونخوار تو افزون * بيمار تو چون نرگس بيمار تو بسيار\r\nدر خيل بتان همچو تو بىرحم بتى « 1 » كم * در كوى تو چون گلشنى زار تو بسيار \r\n* * *\r\n به جسم مردهء من خضر زنده رشك برد * دمى كه بر سر تابوت من نماز كنى\r\nتو پاك‌دامنى و گلشنى است عاشق پاك * چرا ز عاشق پاك خود احتراز كنى ؟ \r\n* * *\r\n ناصحا تعليم قتل من مده جانانه را * شمع مىداند كه چون آتش زند پروانه را \r\n* * *\r\n هدف تير جفايت جگرى نيست كه نيست * كشتهء تيغ تو هر « 2 » رهگذرى نيست كه نيست\r\nبس كه سرها شده پامال به جولانگه تو * در ته پاى سمند تو سرى نيست كه نيست \r\n\r\n\r\n","description":"","footnote":"\r\n( 1 ) . اصل : تنى .\r\n( 2 ) . اصل : بر .\r\n","page_name":" 663 ","page_number":711},
  {"content":"\r\n\r\n حسن تو بىنظرى نيست كه با ديدهء پاك * ناظر روى تو صاحب‌نظرى نيست كه نيست\r\nگلشنى مىكِشد ار بر سر آن كوى ، دلت * برحذر باش كه آنجا خطرى نيست كه نيست \r\n* * *\r\n اگرنه پرتو حسنش به گلشن افتاده‌ست * چه آتش است كه گل را به خرمن افتاده‌ست\r\nگذشت داغ غمش ز استخوان به مغز رسيد * دلا بساز كه نانت به روغن افتاده‌ست\r\nچو آفتاب كه در خانه افتد از روزن * ز ديده مهر رخش در دل من افتاده‌ست\r\nز دشمنان به سوى دوستان پناه برند * كنون چه چاره كه آن دوست ، دشمن افتاده‌ست\r\nچو رفت گلشنى از كوى او سوى گلشن * شده ز گلشن و در كنج گلخن افتاده‌ست \r\n* * *\r\n از ماه رخت شمع شب افروختن آموخت * وز آتش جانسوز دلم ، سوختن آموخت\r\nجمع از چه سبب شد دل صد پارهء غنچه * خارش مگر از تير تو ، دل دوختن آموخت\r\nدور از تو ز شادى جهانم خبرى نيست * زان رو كه دلم بىتو غم اندوختن آموخت\r\nيك ذرّه وفا زان مه بدمهر نديدم * گويا همه درس ستم آموختن آموخت\r\nبلبل ز دل گلشنى آموخت فغان را * گل ز آتش رخسار تو افروختن آموخت \r\n* * *\r\n خون ز چشمم در رهش با اشك گلگون مىرود * زان بود پاى سگش گلگون ، كه در خون مىرود \r\n\r\n","description":"","footnote":"","page_name":" 664 ","page_number":712},
  {"content":"\r\n\r\n گفت در كويم كسى را چون تو درد عشق نيست * گفتمش اين بحث در فرهاد و مجنون مىرود\r\nديده و دل راست باهم از پى تير تو جنگ * در ميان هر دو خون مىآيد و خون مىرود\r\nطوطى از وصف شكر چون پسته‌اى لب بسته دار * گلشنى را چون سخن زان لعل ميگون مىرود \r\n* * *\r\n چشمان او به بردن دلها مقيّدند * مردم نگر كه در پى نفع و ضرّ خودند\r\nاى دل منال گر كُشدت يار كز ازل * عشاق خون گرفته بدين كار آمدند \r\n* * *\r\n يك ره گذار كن به سوى عاشقان زار * كافتاده همچو سايه به راه تو بيخودند\r\nخوبند دلبران جهان گلشنى ولى * چون نيك بنگرى همه با بيدلان بدند \r\n* * *\r\n عشق تو دارويىست كه بيهوشى آورد * وز هرچه غير توست فراموشى آورد\r\nزلفت دهد به بند من بىگناه پند * چون سر به گوش تو پى سرگوشى آورد\r\nنبود عجب اگر نكنى ياد گلشنى * آرى غرور حسن ، فراموشى آورد \r\n* * *\r\n آن‌كه بر گريهء من خندهء بسيار كند * گر بداند « 1 » غم من ، گريه بر او كار كند\r\nخوبرويان همه خون در دل بيمار كنند * كو طبيبى كه دواى دل بيمار كند\r\nآمده سوسن آزاده كه با چند زبان * در گلستان ، به غلامىّ تو اصرار كند \r\n* * *\r\n بار غمش كه كوه گران تن نمىكشد * شادم كه هيچ كس بجز از من نمىكشد \r\n* * *\r\n\r\n\r\n","description":"","footnote":"\r\n( 1 ) . اصل : نداند .\r\n","page_name":" 665 ","page_number":713},
  {"content":"\r\n\r\n با قد آن گل برابر ، شمع چون خواهد شدن * شمع خواهد كاستن ، و آن مه فزون خواهد شدن \r\n* * *\r\n خاك ره گشتم نگفتى خاك پاى ماست اين * زير پاى خود نمىبينى ، چه استغناست اين \r\n* * *\r\n چو همدردى نبينم كز غمش با وى سخن گويم * به پيش رو نهم آئينه و با خويشتن گويم\r\nبه صورت خانه بر يادش روم از وى سخن گويم * به هر صورت كه باشد حسب حال خويشتن گويم \r\n\r\n[ 6 . 
  ] مولانا حيدر طهماسبى ( حيدر تخلّص )\r\nمردى خوش‌طبع و شيرين حركات بود و در لطايف و ظرايف در ميان امثال و اقران ممتاز مىنمود ، چنانچه در آن شيوه هرچند تعريف او كنند به جاى خود است . و در طريق شاعرى قدم بر قدم ابو اسحاق حلاج شيرازى و عبيد زاكانى داشت و هميشه همّت بر معانى خاص مىگماشت ، و طبعش به هزل و تضمين كردن ابيات استادان مايل بود و در آن وادى اشعار شيرين و معانى رنگين بر صفحهء ضميرش جلوه مىنمود ، و در غزل حيدر تخلّص مىفرمود ، امّا به مولانا حيدر طهماسبى مشهور بود و سبب نزول اين لقب آن است كه در محلّى كه شاه غفران‌پناه ابو المظفر شاه طهماسب - روّح اللّه روحه - امر فرموده بود كه همه كس تاج طهماسبى بپوشند ، و آن تاجى بود كله كوتاه ، و هنوز توقيع جهان مطاع به اين‌جانب نرسيده بود ، اوّل كسى كه آن تاج وهّاج بر سر نهاد مشار اليه بود و لهذا به آن كسوت منسوب گشت . امّا وفاتش در شهور سنهء 971 بود و اشعار او آنچه پسنديدهء مستعدان و بر السنهء خوش‌طبعان مذكور است ، همين است كه در اين اوقات مثبت شده . بمنّه و جوده و كرمه .\r\nانتخاب غزليّاته\r\n به منع باده ما را با حريفان دوش غوغا بود * به كيفيّت رسيديم و گناه از جانب ما بود \r\n* * *\r\n\r\n","description":"","footnote":"","page_name":" 666 ","page_number":714},
  {"content":"\r\n\r\n ماه در حسن و جمال از دگران ممتاز است * ليك در هاله برش لولى چنبر باز است \r\n* * *\r\n چشمهء حيوان كجا ، لعل لب جانان كجا * هر دو جان بخشند ، امّا اين كجا و آن كجا \r\n* * *\r\n اى سرو فكندى به سرش سايهء سودا * نازك بدنى چون كشد اين بار گران را\r\nشمشاد قدى ميل به باغ دل ما كرد * اى باد خبردار كن آن سرو روان را \r\n* * *\r\n اينجا علاج درد دل ما نمىشود * جايى دگر رويم كه اينجا نمىشود\r\nدل ترك دوست كرد ، منش هم مدد كنم * كارى گرفته پيش كه تنها نمىشود \r\n* * *\r\n مگو بهر چه هر دم چاك مىسازى گريبان را * كه از دست تو خواهم چاك زد پيراهن جان را\r\nسيه شد روزم از هجران ز روز من چه مىپرسى * خدايا هيچ كس هرگز نبيند روز هجران را\r\nاز آن لبهاى خندان آرزوى يك سخن دارم * كه مىخواهم نمك ريزم ، جراحتهاى پنهان را \r\n* * *\r\n كاش بر جور بتان دل مىنهادم پيش ازين * تا جفاهاى تو اكنون بر من آسان مىگذشت \r\n* * *\r\n زان سهى قد نكنم ميل به رعناى دگر * واژگون ماندهء بختم ، چه روم جاى دگر\r\nرنجشى كردى و در شهر تماشايى شد * بعد ازين رنجش ما بين و تماشاى دگر \r\n\r\n","description":"","footnote":"","page_name":" 667 ","page_number":715},
  {"content":"\r\n\r\n مانده اى ضعف بدن تا به جنابش قدمى * مهلتى آن‌قدرى ده كه نهم پاى دگر\r\nگفته‌اى پيش كسان حيدر ما هرجايىست * تو مجو يار دگر ، او نرود جاى دگر \r\n* * *\r\n اشكى كه ز خودرايى تو بر مژهء ماست * در رشته كشيده جهت گوش تو درهاست\r\nآهى كه نه از سينه كشيدم به هوايت * جاروب زدم خانهء دل ، گرد از آن خاست\r\nنه نه غلطم دل هوس زلف تو مىپخت * برخاسته دودى ز سر آتش سوداست\r\nحيدر نتوان بود به آسايش خاطر * زين‌سان كه رسد فتنهء زلفش ز چپ و راست \r\n* * *\r\n درخشم چون سخن به من آن سيم تن كند * گويد تو را چكار به من تا سخن كند\r\nاز خوى نازكت نتوانست بيدلى * چاكى ز آرزوى تو در پيرهن كند\r\nحالا دلم خوش است چو حيدر به وصل او * تا هجر آن نگار چه با جان من كند \r\n* * *\r\n سرو گويا كرده دعوى با قد سيمينبرش * باد ازين معنى سزد « 1 » هر لحظه جنباند سرش \r\n* * *\r\n\r\n\r\n","description":"","footnote":"\r\n( 1 ) . اصل : برو .\r\n","page_name":" 668 ","page_number":716},
  {"content":"\r\n\r\n صداى پا به گوشم از پس ديوار مىآيد * دلم ميل طپيدن كرده گويا يار مىآيد \r\n* * *\r\n گه بسوى كفش بيند گه نظر بر در كند * يك زمان ننشسته پيشم فكر رفتن مىكند \r\n* * *\r\n وقت مردن اضطراب من نه از جان كندن است * دست و پايى مىزنم در عشق تا جان در تن « 1 » است \r\n* * *\r\n كه را گمان كه به يكروزه آشنايى تو * كسى چنين شود از محنت جدايى تو \r\n* * *\r\n زمان جور بايد آن‌قَدَر بيداد با ما كرد * كه چون هنگام لطف آيد توانى جبر « 2 » آنها كرد \r\n* * *\r\n اسير عشقم و دارم هزار گونه ملامت * درين بلا كه منم ، جان نمىبرم بسلامت\r\nكشيده روز وصالت به شام هجر و ملولم * كه شام هجر مبادا كشد به روز قيامت \r\n* * *\r\n اى رقيب بُز « 3 » تو چندان كدخدايى نيستى * دلبر سلاخ در . . . تو بادى كرده است \r\n* * *\r\n بفرما از پى قتل رقيبان زود برخيزم * چه باشد يك ره از بزم تو من خشنود برخيزم\r\nنشستن تا به كى ، شب رفت جا كن در كنار من * و گرنه تا توان رفتن به جايى ، زود برخيزم \r\n* * *\r\n كسى را كه تيره شود روزگار * رود كدخدايى كند اختيار \r\n\r\n\r\n","description":"","footnote":"\r\n( 1 ) . اصل : من .\r\n( 2 ) . اصل : غير .\r\n( 3 ) . اصل : نر .\r\n","page_name":" 669 ","page_number":717},
  {"content":"\r\n\r\n پس آنگه به زير لحافى رود * همه آن كند كش نيايد به كار \r\n* * *\r\n نفخىست در درونم ، از آلوى بخارا * دردا كه راز پنهان ، خواهد شد آشكارا \r\nو له فى القصيده\r\n چنان امن شد در زمانش زمانه * ز آمد شد دزد و بيم ستمگر\r\nكه نرگس رود چون ز جايى به جايى * نهد بىتأمّل زر سرخ بر سر\r\nبه دورش نكرد از سكندر كسى ياد * مگر اسب لاغر به وقت سكندر\r\nقضا را گذر بر شبستانش افتاد * نگه كرد چون خادمان از پس در\r\nدر انديشه ديد آن مدار زمان را * به آن طرح و وصفش بلرزيد پيكر\r\nسر انگشت خاييد و رو در قفا كرد * همى رفت و مىگفت با خود مكرّر\r\nوجود و عدم بر كه مىكرد جارى * حيات و مماتى كه مىشد مقرّر \r\n\r\n[ 7 . 
  ] مولانا ادهم\r\nاصل وى از دار المؤمنين كاشان است امّا اكثر اوقات در بغداد و تبريز مىبود و سالها سياحت كرده و بسيارى از شعرا و فضلا را دريافته و بغايت در مذهب شيعه تعصّب داشته و ظاهرا هيچ كس پيش از وى غزل تبرّا نگفته و اين چند بيت از اوست كه به اسم مولانا حيرتى شهرت كرده .\r\nشعر\r\n سنّيان لعن « 1 » بر امام شما * بر نماز على الدّوام شما\r\nناتماميد در مسلمانى * صد تومن « 2 » لعن بر تمام شما \r\nدر اوايل زمان خاقان جنّت مكان از كاشان بيرون رفت و در اسفار ، تكميل فن شعر نموده ، در دار السلطنهء تبريز ساكن گشت و مردم و سكنهء آن ديار نسبت به آن شاعر كامل ، التفات بسيار داشتند و همواره در مجامع عيش و طرب او را طلبيده همّت بر استرضاى خاطرش\r\n\r\n\r\n","description":"","footnote":"\r\n( 1 ) . اصل : لعل .\r\n( 2 ) . تومن - ده هزار .\r\n","page_name":" 670 ","page_number":718},
  {"content":"\r\n\r\nمىگماشتند ، و جناب مولوى مكرّر از تبريز به بغداد شتافت و شرف زيارت ائمهء معصومين - صلوات اللّه عليهم اجمعين - دريافت و بعد از آنكه در شهور سنهء تسع و ستّين و تسعمائه در تبريز بود ، دست قضا سجلّ حياتش درنورديد و در آنجا مدفون گشت . و از نتايج طبع مولانا چند غزل دلفريب مشهور است و بعضى از آن اشعار در اين خلاصه مسطور :\r\nانتخاب غزليّاته\r\n هرچند تو را نيست غمى از الم ما * غمناك شوى گر به تو گويند غم ما\r\nماييم كم از ذرّه ، تو خورشيد جهانتاب * از بهر خدا گرم مشو در ستم ما\r\nاز بودن و نابودن ما نيست تفاوت * عشق تو يكى ساخت وجود و عدم ما \r\n* * *\r\n حريفان يك‌به‌يك رفتند و در دل صد هوس مانده * منه زنهار از كف جام مى تا يك نفس مانده\r\nغم دنيا مخور چندين كه اين غمخانهء ديرين * نمىماند به كس بسيار و از بسيار كس مانده\r\nسرم در راه آن محمل‌نشين با خاك يكسان شد * و ليكن همچنان گوشم بر آواز جرس مانده\r\nگر از دنبال محمل چون جرس نالم عجب نبود * كه منزلهاست در پيش و منم از ضعف پس مانده\r\nنمانده در سرم زان رو هواى گلشن عالم * كه گلها رفته بر باد و به جايش خار و خس مانده\r\nسرآمد عمر و مىخواهم به پاى يار سر مانم * چو ادهم در سر شوريدهء من اين هوس مانده \r\n* * *\r\n دوش ديدم به گذر چشم سياه عجبى * كرد سوى من دلخسته نگاه عجبى \r\n\r\n","description":"","footnote":"","page_name":" 671 ","page_number":719},
  {"content":"\r\n\r\n مىشد آن شاه بتان و همه دلها از پى * پادشاه عجبى بود و سپاه عجبى « 1 »\r\nدوش بر خلق از آن سوز دلم روشن شد * كه برآمد ز دل سوخته آه عجبى\r\nتوبه از عارض زيباى نكويان ادهم * هست در مذهب عشّاق گناه عجبى \r\n* * *\r\n تا بوده‌ايم بىغم يارى نبوده‌ايم * بىدرد داغ لاله‌عِذارى نبوده‌ايم\r\nهرگز به سان بلهوسان در طريق عشق * اميدوار بوس و كنارى نبوده‌ايم\r\nادهم هزار جور ز ياران كشيده‌ايم * يك لحظه بار خاطرى يارى نبوده‌ايم \r\n* * *\r\n گل به رنگ روى نيكوى تو نتوان يافتن * گر شود پيدا ازو بوى تو نتوان يافتن\r\nطاق ابرويت به خوبى طاق و بهر « 2 » سجده‌گاه * بهتر از محراب ابروى تو نتوان يافتن\r\nاى تو جان بيدلان از بس كه بر خاك درت * جان و دل جمعند ، ره سوى تو نتوان يافتن \r\n* * *\r\n دلا ز خلق جهان گر كنى جدايى بِه * به مردم ار نكنى هرگز آشنايى بِه\r\nمطيع و پيرو رندان بىريا بودن * خداگو است كه از طاعت ريايى بِه \r\n* * *\r\n دستم گرفت دوش به دست آن نگار مست * خوش دولتى كه دوش مرا داده بود دست \r\n* * *\r\n شرمنده‌ام ز پير مغان كز ره كرم * هرگز به روى من در ميخانه را نبست \r\n\r\n\r\n","description":"","footnote":"\r\n( 1 ) . در اصل قافيهء مصراعهاى دوم با ياى كسرهء اضافه بود ( سپاهى ، گناهى و . . . ) چون عارى از فصاحت بود ، ياى آنها مانند مصراع اوّل غزل حذف شد . خاصه اينكه مطلع آن در تذكرهء سامى بدون ياء ضبط شده است .\r\n( 2 ) . اصل : مهر .\r\n","page_name":" 672 ","page_number":720},
  {"content":"\r\n\r\n مىباش همچو ادهم اگر رند و عارفى * قانع به هرچه باشد و فارغ ز هرچه هست \r\n* * *\r\n تبسّم لب او شهد راحت است مرا * ملاحتش نمكى بر جراحت است مرا\r\nخيال اوست كه گاهى ز هوش مىبردم * و گرنه كى خبر از خواب راحت است مرا\r\nچنان به محنت او خوى كرده‌ام ادهم * كه از فراغت عالم ، فراغت است مرا \r\n* * *\r\n كس را نبينم روز غم جز سايه در پهلوى خويش * آن هم چو بينم سوى او گرداند از من روى خويش\r\nاز من تهى كرده سگش پهلو و مىسوزد دلم * شايد به بوى دل دگر بنشانمش پهلوى خويش\r\nتو همدم غيرى و من در كُنج تنهايى اسير * او با تو هم زانوى و من سر بر سر زانوى خويش\r\nادهم هواى تيغ او از سر بدر كن زانكه يار * رنجه به خون چون تويى ، كى مىكند بازوى خويش \r\n* * *\r\n با لاله‌رخان از دل شيدا نتوان گفت * با هر گل خودرو غم خود را نتوان گفت\r\nقطعا ز غم هجر شكايت نتوان كرد * وز وصل حكايت به تو اصلا نتوان گفت \r\n* * *\r\n تو در دل منى و مرا رشك مىشود * دايم ميانهء من و دل ماجراى توست \r\n* * *\r\n چو كوزه همدم آن لعل دلستان گرديد * پياله را ز هوس آب در دهان گرديد\r\nكشيد جام و چو نرگس فكند سر در پيش * به عاشقان سبك‌روح سرگران گرديد\r\nز حال ادهم سرگشته گه‌گهى مىپرس * كه بىسگان درت مشت استخوان گرديد \r\n* * *\r\n\r\n","description":"","footnote":"","page_name":" 673 ","page_number":721},
  {"content":"\r\n\r\n خط سبزت كه آيت خوبىست * آيتى در نهايت خوبىست\r\nغايتش مهربان نيى ، ورنه * همه‌چيزت بغايت خوبىست \r\n* * *\r\n به من كاكل عنبرين مىنمايد * سر فتنه دارد چنين مىنمايد\r\nگهى مىفشاند به عشاق دامان * گهى ساعد از آستين مىنمايد\r\nبه رغم من آن رخ چو آيينه هر دم * به آن مىنمايد ، به اين مىنمايد\r\nرخش مصحف حسن و « 1 » خوبىست ادهم * تفأّل نمودم چنين مىنمايد \r\n* * *\r\n چه تند و تيز به دل بردن من آمده‌اى * شتاب چيست به آتش گرفتن آمده‌اى \r\n* * *\r\n اى زده آتشم به جان ، در تن خاكسار هم * داده به باد هر زمان ، صبر من و قرار هم\r\nساقى گلعذار من رفت ز بزم و مىكُشد * تلخى هجر او مرا ، دردسر خمار هم\r\nزار و ضعيف اگر شدم نيست عجب كه روز و شب * فرقت يار مىكشم محنت روزگار هم \r\n* * *\r\n ز بشر كسى به عالم ز تو خوبتر نباشد * تو چنان لطيف و خوبى كه حد بشر نباشد\r\nبه غم فراق گفتى كه چه‌سان گذشت عمرت * بگذشت بىتو نوعى كه از آن بتر نباشد\r\nبگشاى لب در آن كو به فغان و ناله ادهم * كه سگان كوى او را ز تو دردسر نباشد \r\n* * *\r\n\r\n\r\n","description":"","footnote":"\r\n( 1 ) . اصل : - و .\r\n","page_name":" 674 ","page_number":722},
  {"content":"\r\n\r\n در گلشنى كه روى خود آن آفتاب شست * گل دفتر نكويى خود را در آب شست\r\nساقى دمى كه مىخورد آن آفتاب حسن * بايد پياله در قدح آفتاب شست\r\nدر آب و رنگ چون گل رخسار او نشد * هرچند روى لاله و گل را سحاب شست \r\n* * *\r\n دوشينه صبا بر من بيدل گذرى داشت * گويا كه از آن سرو خرامان خبرى داشت\r\nيار از در من صبح چو خورشيد درآمد * فرخنده شب من چه مبارك سحرى داشت\r\nبر لاله نظر بىگل رخسار تو كردم * با داغ فراق تو چه پرخون جگرى داشت\r\nهمراه مهى ادهم از اين شهر سفر كرد * بسيار نكو رفت كه خوش همسفرى داشت \r\nو له فى الرباعيّه\r\n دوشينه سحر يتيم تبريزى من * آمد به سر راه به خونريزى من\r\nعريان ز لباس عافيت ساخت مرا * اين بود نتيجهء سحرخيزى من \r\n\r\n[ 8 . 
  ] مولانا نعمتى\r\nشاعرى ملايم سخن و مدّاحى زيبا كلام است . و در روزگار مولانا حيرتى از جملهء شعراى مقرّر بوده و در ميان اقران با مولانا عشقى مناظره مىنمود . و بعضى مردم به واسطهء درويشى و هموارى ، جانب وى گرفته در طريق اعتقاد و ارادت با او سلوك مىنمودند ، و او را بر مولاناى مشار اليه ترجيح و تفضيل داده ، شرايط احسان و انعام دربارهء وى بجاى مىآوردند . امّا انصاف آن است كه مشار اليه را نسبتى به مولانا عشقى نيست و در شاعرى عشقى بر مولانا ، افضل است . گويند در اوايل شاعرى مولانا به غزل گفتن مايل بود و در آخر ، آن را از خود ساقط نموده از غايت صفاى نيّت و خلوص طويّت به « 1 » مدّاحى اهل البيت - عليهم السلام - كه بهترين اقسام شعر است ، توجّه فرموده و در اجوبهء استادان ، قصائد غرّا بر صفحهء روزگار ثبت نمود . « 2 » امّا بعضى غزليات مولانا نعمتى در غايت شهرت است و اين\r\n\r\n\r\n","description":"","footnote":"\r\n( 1 ) . اصل : - به .\r\n( 2 ) . در تذكرهء سامى ، ص 285 آمده است : در شعر قصايد نيك در منقبت گفته ، ديوان غزل تمام كرده و مثنوى در بحر سبحة -\r\n","page_name":" 675 ","page_number":723},
  {"content":"\r\n\r\nابيات مختار كه در اين كتاب مسطور است از زبدهء نتايج آن طبيعت . وفات مولانا در شانزدهم شعبان سنهء 960 اتفاق افتاد و جهت ضبط سال ، بلبل طبع حسان العجم مولانا محتشم اين ترانه آغاز نهاد .\r\nشعر\r\n نعمتى شاعر مادح كه فتاد * مدح بسيار در افواه ازو\r\nسببش اينكه نيامد به ظهور * غير مدح اسد اللّه ازو\r\nگشت برطبق تقاضاى قضا * دهر پرداخته ناگاه ازو\r\nمن كه پيش از همه ياران بودم * همدم نالهء جانكاه ازو\r\nبهر تاريخ وفاتش گفتم : * « نعمتى شد ز جهان آه ازو » « 1 » \r\nانتخاب غزليّاته\r\n خلق مىخوانند ما را عاشق و بدنام و مست * آرى آرى در حق ما هرچه مىگويند هست\r\nبا وجود آنكه خود دارند صد آلودگى * گاه ما را رند مىخوانند ، گاهى مىپرست\r\nهر طرف خلقى به خون ما كمر بستند ليك * خوشدلم كز دردمندان هيچ كس طرفى نبست \r\n* * *\r\n باز رسيد ترك من از پى قتل عاشقان * تيغ كشيده و زده ، دامن ناز بر ميان\r\nزندهء جاودان بود كشتهء خنجر غمش * زانكه زلال تيغ او ، هست حيات جاودان \r\n\r\n\r\n","description":"","footnote":"\r\n- الابرار گفته . . . اين مطلع از اوست :\r\n هلال عيد را ميل است با ابروى زيبايش * كه بر بام فلك خم گشته از بهر تماشايش » \r\nترجمهء احوال شاعر در عرفات ، ص 760 نيز مذكور است .\r\n( 1 ) . به سال 960 ه . ق اشاره دارد .\r\n","page_name":" 676 ","page_number":724},
  {"content":"\r\n\r\n باز كشيده تيغ كين ، مرگ نشسته در كمين * يار نمىكند وفا ، مرگ نمىدهد امان\r\nجامهء صبر نعمتى چاك شده‌ست و سينه‌اش * سينهء چاك و داغ دل چون كنم از كسى نهان \r\n* * *\r\n گرچه سروى بر سر ما سايه‌گستر نيستى * آفتاب حسنى امّا ذرّه‌پرور نيستى\r\nحاصل عمر منى ، ليكن چو عمرى بىوفا * در برم چون جان عزيزى وه كه در بر نيستى\r\nصد قيامت مىكنى هر دم به خون عاشقان * هيچ در انديشهء فرداى محشر نيستى « 1 »\r\nمنع دل از ناله كردن تا به كى اى نعمتى * آگه از بيداد آن شوخ ستمگر نيستى \r\n* * *\r\n اى همچو صبا خلقى ، از بهر تو سرگردان * وز حسرت ديدارت پرخون دل مشتاقان\r\nبر قامت رعنايت خونين‌جگران مايل * بر صورت زيبايت صاحبنظران حيران \r\n* * *\r\n اى به هر مويت دلى را عهد و پيوندى دگر * طالب وصل تو هر سو آرزومندى دگر\r\nيوسف عهدى و مىنازد به حسنت عالمى * نيست يعقوب جهان را چون تو فرزندى دگر\r\nمىكنى منع من از زنجير زلفش ناصحا * بر دل ديوانهء من مىنهى بندى دگر\r\nنعمتى تا چند كسب علم بىحاصل كنى * صرف درد عاشقى كن عمر يك چندى دگر \r\n* * *\r\n\r\n\r\n","description":"","footnote":"\r\n( 1 ) . بيتى ديگر از اين غزل به نقل از جنگ خطّى كتابخانه ملّى تبريز ، منتخب شعر شعراى كاشان ، قرن 11 ،\r\n هستى اى بيرحم دائم در خيال كشتنم * بر سر قتل منى ، در فكر ديگر نيستى . \r\n","page_name":" 677 ","page_number":725},
  {"content":"\r\n\r\n اى دهانت جان شيرين لعل شكّربار هم * نرگست در عين مستى غمزهء خونخوار هم\r\nروى بنما كز فراقت هست اهل درد را * دل پر از خوناب حسرت ديدهء خونبار هم\r\nچون نباشند اهل معنى مايل رويت كه هست * بر رخ خوب تو حيران صورت ديوار هم \r\n* * *\r\n گفتى تو را غمى نيست ، دل غرق خون چه باشد * آگه نه‌اى ز حالم ، غم زين فزون چه باشد\r\nخسرو به بزم شيرين در عيش و كوه‌كن را * جز صبر و تلخ كامى در بيستون چه باشد \r\n* * *\r\n نخواهد داد تَرك فتنه چشم فتنه‌انگيزش * كه تا صد رخنه در جانم كند مژگان خونريزش\r\nهزاران مرغ دل را چاشنىِ جان دهد هر دم * چو آيد در تكلّم طوطى لعل شكرريزش\r\nبه كام جان بود اى نعمتى از شهد شيرين‌تر * مرا دشنام چون زهر از لبان شكّرآميزش \r\n* * *\r\n دل غنچه صفت خون شده بىغنچه دهانى * تن گشته چو موى از غم باريك ميانى « 1 »\r\nما را به جفا مىكشد و باك ندارد * بىرحم بتى ، سنگدلى ، آفت جانى\r\nصبر از دل و هوش از تن و آرام ز جان برد * شمشاد قدى ، جلوه‌گرى ، سرو روانى\r\nهرگز نچشيديم دمى شربت لعلش * دردا كه به وصلش نرسيديم زمانى\r\nگر هر سر مويم شود آزرده ز جورش * ندهم به خدا يك سر مويش به جهانى\r\nخوشتر بود از نعمتى از گشت گلستان * دلتنگ نشستن به غم غنچه دهانى \r\n* * *\r\n\r\n\r\n","description":"","footnote":"\r\n( 1 ) . اصل : بيانى .\r\n","page_name":" 678 ","page_number":726},
  {"content":"\r\n\r\n خطت ز آب خضر نشان مىدهد هنوز * لعلت به مُرده مژدهء جان مىدهد هنوز\r\nحسنت گمان مبر كه ز خط گشت بر طرف * صد عاشق از براى تو جان مىدهد هنوز\r\nتن خاك گشت و بر سر خاكم نسيم عشق * زان گل نويد وصل به جان مىدهد هنوز \r\n* * *\r\n سينه ز كينهء كسان پاك كن و صفا ببين * در دل خود نظر كن و جام جهان‌نما ببين\r\nلوح ضمير خويش را پاك كن از غبار غير * در دل خويش بعد ازين ، جلوهء دلربا ببين\r\nآينهء سكندرى ، اى كه نديده‌اى بيا * صورت جام در كف ساقى بزم ما ببين\r\nباز نمىكند دوا عاشق دردمند را * خوى به درد او كن اى نعمتى و دوا ببين \r\n* * *\r\n ز سبزه بر رخ چون ياسمين نقاب انداز * نقاب بر ورق گل ز مُشك ناب انداز\r\nخراب گشت ز باران اشك خانهء تن * ز مهر سايهء رحمت بر اين خراب انداز\r\nكباب گشت دل نعمتى ز آتش شوق * از آن دو لب نمكى بر دل كباب انداز \r\n* * *\r\n تا كى آن پيمان‌شكن بر ما زند سنگ جفا * وه كه آخر شيشهء ناموس ما خواهد شكست\r\nاز بدان برگرد و با نيكان نشين اى نعمتى * زانكه روز بد نبيند ، هر « 1 » كه با نيكان نشست \r\n* * *\r\n دلم از گردش ايّام تا كى غرق خون باشد * به بزم دُردنوشان ، جام عيشم سرنگون باشد\r\nبه حالم اين نفس گر جان دمى باقىست رحمى كن * دمى ديگر خدا داند كه حال عمر چون باشد\r\nغم عالم برون كن نعمتى از دل چه قيد است اين * دل‌آزادگان را چون غم دنياى دون باشد ؟ \r\n* * *\r\n\r\n\r\n","description":"","footnote":"\r\n( 1 ) . اصل : آن‌كه .\r\n","page_name":" 679 ","page_number":727},
  {"content":"\r\n\r\n شمع از مه رخسار تو افروختن آموخت * پروانه ز آه دل ما سوختن آموخت\r\nخاك دل ما غمزه‌اش از سوزن مژگان * خوش دوخت ندانم ز كه اين دوختن آموخت \r\n* * *\r\n مرا عطر كفن خاك ره دلدار بايستى * به جاى خشت بالين آستان « 1 » يار بايستى\r\nطبيبان از علاج درد من عاجز شدند آخر * طبيبى چون تو بر بالين اين بيمار بايستى\r\nگرش ديدار مىديدم ز حسرت جان نمىدادم * دم مردن نصيبم شربت ديدار بايستى \r\n* * *\r\n آن ماه كه از ديده نهان است جمالش * عمرىست كه جان مىدهم از بهر وصالش\r\nهرگز دمى از بند غم آزاد نگشتم * تا شد دل ديوانه اسير خط و خالش\r\nتا سبزهء خط گرد لب لعل تو سر زد * نه ياد خضر كردم و نه ياد زلالش\r\nهركس كه چو خورشيد به دل مهر تو ورزد * تا روز قيامت نبود بيم زوالش \r\n* * *\r\n عاشقان مشتاق ديدار تواند * ماهرويان هم هوادار تواند\r\nصد چو يوسف بر سر بازار عشق * نقد جان بر كف ، خريدار تواند \r\n\r\n\r\n","description":"","footnote":"\r\n( 1 ) . اصل : آستين .\r\n","page_name":" 680 ","page_number":728},
  {"content":"\r\n\r\n ديده‌هاى دُرفشانم غرق خون * بىلب لعل گهربار تواند\r\nبا رقيبانى به رغم نعمتى * همنشين با آنكه اغيار تواند \r\n* * *\r\n اى خوش آن ساعت كه آن مه عزم خونريزى كند * غمزه پيش ترك مستش فتنه‌انگيزى كند\r\nاز تكلّم جان شيرين بخشد اهل ذوق را * طوطى لعل لب او چون شكرريزى كند\r\nنعمتى جان يافت در راهش خوش آن عاشق كه او * جان فداى خاك راه شوخ تبريزى كند \r\n* * *\r\n از جمالت ننگرم هرگز به روى ديگران * تا تو باشى كس چرا بيند به سوى ديگران\r\nقبلهء مقصود من جز كعبهء روى تو نيست * كافرم گر سر فرود آرم به كوى ديگران\r\nپاى از سر كرده جوياى توام تا زنده‌ام * كرده‌ام يكباره ترك جستجوى ديگران\r\nحسرت لعلت كه هر دم مىكند خون در دلم * از دلم برده‌ست بيرون آرزوى ديگران\r\nديگران را كُشت و ميل ما نكرد اى نعمتى * وه كه بيش از ماست پيشش آبروى ديگران \r\n* * *\r\n دل اگر خون شود از شوق نگارى بارى * در رسد جان به لب از حسرت يارى بارى \r\n\r\n","description":"","footnote":"","page_name":" 681 ","page_number":729},
  {"content":"\r\n\r\n جان‌فشان در ره يارى كه توان گفت ازو * عمر اگر صرف كنى صرف به كارى بارى\r\nبىمن آسايش اگر هست سگ كوى تو را * دور ازو نيست مرا صبر و قرارى بارى\r\nگر تو پرواى من از طعن رقيبان نكنى * نظرى سوى من از گوشه كنارى بارى\r\nنعمتى ساخت تو را صيد خود آن شاهسوار * گر كسى صيد كند چون تو شكارى بارى \r\n* * *\r\n تا چند خوناب جگر از ديده بيرون افكنم * دور از تو هر دم خويش را از گريه در خون افكنم\r\nچشمى كه يابد هر زمان نور از تماشاى رخت * اى نور چشم عاشقان ، بر ديگرى چون افكنم\r\nاى همچو ليلى بىبدل « 1 » نزديك شد كز دورىات * مانند مجنون خويش را در كوه و هامون افكنم \r\n* * *\r\n عمر بگذشت و نرستم ز جفاكارى تو * حيف از آن عمر كه شد صرف گرفتارى تو\r\nبر دلم آتش جور تو چه داغى كه نسوخت * چه جفايى كه نديدم ز ستمكارى تو\r\nنعمتى كشته ز آزار تو بيزار از تو * اين غزل نيست بجز نامهء بيزارى تو \r\n* * *\r\n من كه باشم كه تمنّاى وصال تو كنم * مگر از دور تماشاى جمال تو كنم\r\nگر همه سرو قدان در نظرم جلوه كنند * من همان آرزوى تازه نهال تو كنم\r\nگر ملول است دل نازكت از بودن من * من ز جان بگذرم و دفع ملال تو كنم \r\n* * *\r\n\r\n\r\n","description":"","footnote":"\r\n( 1 ) . اصل : بديل .\r\n","page_name":" 682 ","page_number":730},
  {"content":"\r\n\r\n اگر آن سرو نگذارد « 1 » كه بر پايش جبين مالم * روم از پى كه هرجا پا نهد رو بر زمين مالم \r\n* * *\r\n آه كز گلزار جان سرو روانم مىرود * طاقت اين درد چون آرم كه جانم مىرود\r\nجان شيرين گر به نزديك لب آيد دور نيست * كز نظر آن خسرو شيرين زبانم مىرود \r\n* * *\r\n تا بوده‌ام اسير غم يار بوده‌ام * يعنى به قيد عشق ، گرفتار بوده‌ام\r\nهرگز نگفته‌ام غم و درد تو با كسى * با درد همزبان و ، به غم يار بوده‌ام\r\nننشسته‌ام ز پا نفسى در طريق عشق * تا عمر بوده طالب ديدار بوده‌ام\r\nدانسته‌ام طريق وفا آنچنان‌كه هست * در خدمت سگان تو بسيار بوده‌ام\r\nهرگه به باغ عارض او كرده‌ام نگاه * حيران آن دو نرگس بيمار بوده‌ام\r\nخون خوردن است كار من از عشق گلرخان * چون نعمتى مدام درين كار بوده‌ام \r\n* * *\r\n مست بودم كز بر من سرو ناز من گذشت * وه كه از من بىخبر ، عمر دراز من گذشت \r\n\r\n\r\n","description":"","footnote":"\r\n( 1 ) . اصل : نگذار .\r\n","page_name":" 683 ","page_number":731},
  {"content":"\r\n\r\n مرغ دل در اضطراب افتاد اهل ذوق را * چون به عزم صيد دلها ، شاهباز من گذشت\r\nسوخت سرتاپاى شمع از آتش سوداى من * پيش او چون قصّهء سوز و گداز من گذشت \r\n* * *\r\n شمع چون ديد كه پروانهء بىپروا سوخت * آتشى در دلش افتاد كه سرتاپا سوخت\r\nبىسر زلف تو تنها نه دلم مىسوزد * كه سراپاى وجود من ازين سودا سوخت\r\nنيم جانى ز غم عشق توام بيش نبود * آن هم از حسرت آن لعل حيات‌افزا سوخت \r\n* * *\r\n مىرود دلدار و جان از من جدايى مىكند * آه چون سازم كه عمرم بىوفايى مىكند\r\nبا رقيبم آشنا شد آخر آن بيگانه‌وش * واى بر آن كس كه با او آشنايى مىكند\r\nنعمتى از اهل دل دارد تمنّاى نظر * بىنوايى بر در دلها گدايى مىكند \r\n* * *\r\n دل ترك جان ز فرقت آن دلستان گرفت * رحمى كن اى اجل كه دلم از جهان گرفت\r\nدل را نشان ناوَك بيداد كن دمى * ز آن پيشتر كزو نتوانى نشان گرفت\r\nنگرفته‌ام به عمر خود آسايش از غمت * آسايش از غم تو كجا مىتوان گرفت\r\nافروخت تا چو شمع ز رخ بزم غير را * پروانه‌وارم آتش غيرت به جان گرفت\r\nكردم سفر چو نعمتى از آستان او * چون خاطر سگش ز من ناتوان گرفت \r\n* * *\r\n مردم از درد ، آن مسيحا دم طبيب من نشد * شربتى « 1 » زان لعل روح‌افزا نصيب من نشد \r\n\r\n\r\n","description":"","footnote":"\r\n( 1 ) . اصل : شربت .\r\n","page_name":" 684 ","page_number":732},
  {"content":"\r\n\r\n كرد با من دشمنى هركس كه ديد آن شوخ را * كس نديدم كز براى او رقيب من نشد\r\nعمر من در محنت عالم گذشت اى نعمتى * در جهان هرگز دمى راحت نصيب من نشد \r\n* * *\r\n فرداست كه از حسنت آثار نمىماند * كم ناز « 1 » به اين خوبى ، بسيار نمىماند\r\nاين دم كه شكرريز است لعلت سخنى مىگو * مادام به اين لذّت ، گفتار نمىماند\r\nامروز كه بازارت گرم است غنيمت دان * پيوسته به اين گرمى بازار نمىماند \r\n* * * در تذكرهء سامى به اسم وى نوشته :\r\n هلال عيد را ميل است با ابروى زيبايش * كه بر بام فلك خم گشته از بهر تماشايش \r\nو له فى الرباعيّات\r\n تا چند دلا ز عشق درهم باشى * از زلف بتان اسير صد غم باشى\r\nتا كى به هواى ماهرويان چو هلال * انگشت‌نماى اهل عالم باشى \r\n* * *\r\n تا چند كشم درد نهانى بىتو * مردن بهتر كه زندگانى بىتو\r\nبا تو نفسى بودن و آن دم مردن * بهتر ز حيات جاودانى بىتو \r\n* * *\r\n خواهم كه به غير آشنايى نكنى * اين جور و جفا كه مىنمايى نكنى\r\nهرگز نفسى ز من جدايى نكنى * القصّه چو عمر بىوفايى نكنى \r\n* * *\r\n\r\n\r\n","description":"","footnote":"\r\n( 1 ) . اصل : باز .\r\n","page_name":" 685 ","page_number":733},
  {"content":"\r\n\r\n مهجور تو را طاقت استغنا نيست * باز آى كه اعتماد بر دنيا نيست\r\nامروز كه هستيم به هم خوش باشيم * فرداست كه از ما اثرى پيدا نيست \r\n* * *\r\n جان ز جورت بر لب آمد ناتوانى چند را * چند قصد جان كنى ، آزرده جانى چند را\r\nمىكشى تيغ جفا بر عاشقان خسته‌دل * مىكُشى هر دم به شوخى ناتوانى چند را\r\nنعمتى شد بر سر كوى وفا پامال غم * ريخت در پاى سگانش استخوانى چند را \r\n* * *\r\n بكش از بهر قتلم تيغ و از كشتن مترسانم * چه مىترسانى از تيغم كه من خود كُشتهء آنم\r\nندارم چارهء درد تو اى دل كز غمش من هم * به حال خود گرفتارم ، به كار خويش حيرانم \r\n* * *\r\n چشم تو كه سر فتنهء خوبان جهان است * ناوك فكنى ، صف‌شكنى ، سخت كمان است\r\nسرو تو نهالىست كه از گلشن ناز است * لعل تو نباتىست كه از شيرهء جان است\r\nاز سوزش داغ غم عشق تو چه گويم * آنجا كه عيان است چه حاجت به بيان است\r\nپنهان مكن از نعمتى آيينهء رخسار * رخسار تو آيينهء صاحب‌نظران است \r\nو له فى التركيب « 1 »\r\n السلام اى مظهر الطاف رب العالمين * مقتداى اهل ملّت ، ملجأ ارباب دين\r\nكاشف علم « سلونى » ، نكته‌دان « لو كشف » * پادشاه كشور دانش امير المؤمنين \r\n\r\n\r\n","description":"","footnote":"\r\n( 1 ) . اصل : و له فى القصايد - اين تركيب‌بند در استقبال تركيب‌بند مولانا حسن كاشى سروده شده است .\r\n","page_name":" 686 ","page_number":734},
  {"content":"\r\n\r\n بر سماء « لا فتى » خورشيد فيروزى قِران * بر سپهر « انت منّى » كوكب نصرت قرين\r\nدر مقام احترام « انّما » عالى مكان * بر فراز بارگاه   « هَلْ أَتى »   « 1 » مسند قرين\r\nفرش صحن بارگاه حرمتت ، عرش مجيد * نُه فلك پيوسته مىگردند بر گرد زمين\r\nدر طريق شاهراه شرع ، سلطان رُسل * پيشواى راستان و مقتداى راستين\r\nمطلع ذات شريفت از نهان و آشكار * مُنكشف پيش تو علم اوّلين و آخرين\r\nدر حريم حرمتت محرم رسول اللّه بود * ظاهر و پنهان تو را همدم رسول اللّه بود\r\nاى به تخت سرورى ننشسته مانند تو كس * از گدايان تو شاهان را گدايى ملتمس\r\nگرنه در صدق ولاى دوستانت دم زند * در گلو گيرد به يك دم صبح صادق را نفس\r\nپا رساندى از علو قدر بر دوش رسول * در چنين پايه نباشد هيچ كس را دسترس\r\nدشمن دين روز كين از بيم بار صولتت * مىطپد دل در برش مانند مرغ اندر قفس\r\nصد چو موساى كليم اندر طلب سرگشته‌اند * در ره طور تجلّىِ تو از بهر قَبَس\r\nروز هيجا تيغ بر كف چون سوى ميدان روى * از پى قتل عدو از پيش و پس تازى فرس\r\nهاتفى پيوسته گويد از يمين و از يسار * « لا فتى الّا على لا سيف الّا ذو الفقار »\r\nاى ز رفعت جاى بر كتف پيمبر يافته * كتف پيغمبر ز اقدام تو زيور يافته \r\n\r\n\r\n","description":"","footnote":"\r\n( 1 ) . انسان / 1 .\r\n","page_name":" 687 ","page_number":735},
  {"content":"\r\n\r\n اى تو را در بر لباس پراساس « انّما » * وى ز تاج   « هَلْ أَتى »   « 1 » بر تارك « 2 » افسر يافته\r\nبا همه نور و ضيا ، خورشيد ، نور خويش را * پيش مهر طلعتت از زهره كمتر يافته\r\nهر كجا عنقاى قدرت بال همّت كرده باز * قاف تا قاف جهان را زير شهپر يافته\r\nكرده حاصل كيمياگر از غبار كوى تو * آنچه از خاصيت گوگرد احمر يافته\r\nدر امامت از ورود « انّما » و   « هَلْ أَتى »   « 3 » * هر دم از ديوان حق ، منشور ديگر يافته\r\nخادمى از خادمانت خويش را در مرتبت * ثانى ناموس اكبر ، بلكه اكبر يافته\r\nنيست مُهر مهرِ بر گردون كه از بهر شرف * آل تمغائيست ، كان از آل « 4 » حيدر يافته\r\nداده جا خورشيد را در زير سايه هركسى * چتر اقبال تو خود را سايه‌گستر يافته\r\nملجأ ارباب ملت ، سرور عالىنسب * پيشواى اهل دين شاه عجم مير عرب\r\nاى مكين « 5 » مسند حق در مكان مصطفى * وى در اسرار الهى همزبان مصطفى\r\nدر شب اسرى كه جبريل امين از راه ماند * بر فراز عرش بودى همعنان مصطفى \r\n\r\n\r\n","description":"","footnote":"\r\n( 1 ) . انسان / 1 .\r\n( 2 ) . اصل : تاك .\r\n( 3 ) . انسان / 1 .\r\n( 4 ) . اصل : اهل .\r\n( 5 ) . اصل : نگين .\r\n","page_name":" 688 ","page_number":736},
  {"content":"\r\n\r\n رخنه افتادى به دين از كفر در روز احُد * گر نبودى تيغ تيزت پاسبان مصطفى\r\nاى به سيرت زيب و زين محفل آل رسول * وى به صورت شمع جمع خاندان مصطفى\r\nجز تو نبود مقتداى مؤمنان بعد از نبى * ز آنكه بودى مقتدا هم در زمان مصطفى\r\nدين‌پناها بر لب آمد جانم از اندوه و غم * وارهان جان مرا از غم به جان مصطفى\r\nبرگشا از لطف ، چشم مرحمت بر روى من * كورى اعداى پيغمبر ، نظر كن سوى من \r\n[ قصيده 
  ]\r\n ز گنج مُلك ، دل اهل هوش برحذر است * كه چرخ بر سر او اژدهاى هفت سر است\r\nمخواه از پى زر پير زال دنيا را * كه ميل زر نكند هركه صاحب‌نظر است\r\nعجوزه‌اى كه درو ننگرند اهل نظر * به چشم بىبصران نوعروس سيمبر است\r\nبه پاى قصر عروس جهان مرو به طمع * كه گِردِ بارهء او چيده صد هزار سر است\r\nعروس دهر پرى صورتىست ديو صفت * هواى او نكند هركه آدمى سِيَر است\r\nبه فقر ، شاه بشر فخر كرد در عالم * نه آدمىست كسى كو به مال مفتخر است\r\nغرض رياضت نفس و عبادت است ز عمر * تو معتقد كه حيات از براى خواب و خور است \r\n\r\n","description":"","footnote":"","page_name":" 689 ","page_number":737},
  {"content":"\r\n\r\n غم بدن مخور و زاد روح حاصل كن * كه جسم در حضر و روح عازم سفر است\r\nبه روى آب چه مقدار ثابت است حباب * ثبات پرده‌سراى حيات ، آنقدر است\r\nغمى اگر رسدت از زمانه خوشدل باش * كه حادثات جهان همچو عمر در گذر است\r\nخبر ز روى اجل مىدهد سفيدى موى * كه اين بياض ، شب عمر را دم سحر است\r\nخزان شيب رسيد از پى بهار شباب * ز گريهء اجلم جويبار ديده تر است\r\nز باغ عمر نچيدم گلى و عمر گذشت * هزار داغ ازين غم چو لاله بر « 1 » جگر است\r\nبر اهل علم تقدم ، به اعتبار مكن * كه خاك بر سر گنج است و كُنج « 2 » ، معتبر است\r\nچو آفتاب جهانتاب زرفشانى كن * كه روشنايى چشم جهان به نور زر است\r\nبه فيض‌بخشى و احسان چو ابر نيسان باش * كه برّ و بحر ازو بهره‌مند و فيض‌بر است\r\nز بدكنندهء خود انتقام چند كشى * به عفو كوش كه در عفو لذّت دگر است\r\nبه هر رهى كه قدم مىنهى حذر مىكن * كه در كمين تو دشمن چو سايه پى سپر است\r\nخصومت از دل دشمن نمىرود هرگز * كه كينه در دل سختش چو نقش بر حجر است \r\n\r\n\r\n","description":"","footnote":"\r\n( 1 ) . اصل : - بر .\r\n( 2 ) . اصل : گنج .\r\n","page_name":" 690 ","page_number":738},
  {"content":"\r\n\r\n ستمگرا ، فلكا تا به كى ز پرتو تو * اسير سفله بود هركه صاحب هنر است\r\nحذر ز كعبهء دلها نمىكند ظالم * مگر ز قصهء اصحاب فيل ، بىخبر است\r\nمكن به فيلِ ستم ، قصد كعبهء دل ما * كه قهر صاحب اين خانه از تو تيزتر است\r\nحذر كن از ضعفا با وجود استيلا * كه پيل با همه صولت ، ز پشّه برحذر است\r\nمباش امن ز خصم ضعيف و غُرّه مشو * كه شير عاجز مور است اگرچه بىخبر است\r\nمسوز جان اسيران غم در آتش ظلم * كه آتش دل مظلوم جانگدازتر است\r\nكمان ظلم به زه كرده‌اى نمىدانى * كه تير آه ستمديده « 1 » ها چه كارگر است\r\nمباش غرّه كه هستم بر اوج رفعت جاه * كه شاه را يد عليا و تيغ را دو سر است\r\nكدام شاه ، شه انس و جان امام زمان * كه هر گداى درش پادشاه بحر و بر است\r\nامام غايب و حاضر محمّد بن حسن * كه بهترينِ بشر را خلف‌ترين پسر است\r\nمبارزىست ز خيل سپاه منصورش * سوار فتح كه سالار لشكر ظفر است\r\nز منشيان فلك اقتدارِ اردوى اوست * قضا كه باعث تحرير دفتر قدر است \r\n\r\n\r\n","description":"","footnote":"\r\n( 1 ) . اصل : تير و استمديده .\r\n","page_name":" 691 ","page_number":739},
  {"content":"\r\n\r\n اجل كه هست سوار دلير عرصهء عمر * دم غزا يكى از خيل آن مَلَك حشر است\r\nگذشته لشكر موسى اگر ز لجّهء نيل * بدان طريق كه در برّ و بحر مشتهر است\r\nشده‌ست لجّهء گردون ممرّ كوكب او * ز كهكشان كه نشان مانده است ازين ممر است\r\nزهى ستاره سپاهى كه نور رايت تو * جهان‌فروز چو قنديل ماه و شمع خور است\r\nمدام مرغ خدنگت درون گلشن رزم * چو نخل نيزه‌ات از خون خصم آبخور است\r\nهميشه از سر اعداست نيزه‌ات پربار * نهال رمح تو يا رب چه نخل بارور است\r\nسحاب تيغ قضا قدرت تو آن ابر است * كه خون‌خوار « 1 » حياتش دم غزا ، مطر است\r\nز پرتو تو زليخاى « 2 » عالم است جوان * تو يوسفى و جمال تو احسن صور است\r\nدر انتظار قدوم تو پير شد عيسى * به مهر ، جانب او بين كه طفل بىپدر است\r\nهواى سايهء طوبى كجا كند آن سر * كه زير سايهء آن سرور فرشته‌فر است\r\nسرم به سايهء طوبى فرونمىآيد * چرا كه همّت عالى از آن بلندتر است\r\nمنم كه خسرو ملك سخنورى شده‌ام * به يمن مدح تو كان مخزن پر از درر است \r\n\r\n\r\n","description":"","footnote":"\r\n( 1 ) . اصل : خار .\r\n( 2 ) . اصل : زليخا .\r\n","page_name":" 692 ","page_number":740},
  {"content":"\r\n\r\n به ملك نظم مطيع كلام كاتبىام * كه هر قصيدهء او فى المثل چو گنج زر است\r\nبه عذر پيروى كاتبى كنم تضمين * ز شعر حيرتى اين يك سخن كه خوبتر است\r\nمرا چه حد كه به پيشينيان قدر باشم * كه هركه پيشتر آمد به قدر ، بيشتر است\r\nايا محمد مهدى به راه دين ما را * رفيق شو كه ره سهمناك پرخطر است\r\nهميشه تا كه به تأييد لطف ربّانى * ز نجم ثاقب ديو رجيم را ضرر است\r\nبه زير تيغ تو بادا مدام كسر عدد * كه بر سرش ز پى فتح تيغ تو زبر است\r\nالهى از كرمت نعمتىِ كاشى را * ره بهشت نما ، گرچه درخور سقر است\r\nز شرّ نفس اگر من نكرده‌ام عذرى * مرا به خير بشر بخش ، كآدمى به شر « 1 » ست \r\n\r\n[ 9 . 
  ] مولانا نگاهى\r\nاصل وى از قريهء آران است من اعمال كاشان . در سلك مردم آنجا انتظام داشت و در فن نظم و صنعت شطرنج ، نظير و همال نداشت و چون به طور و خوى « 2 » مردم و سكنهء آنجا برآمده بود در ظاهر به طرز ايشان سلوك مىنمود و به واسطهء آنكه راه به فساد و بطلان اعتقادات ايشان برده در خفيه از عقايد باطلهء آن جماعت تبرّا و استنكاف مىفرمود « 3 » و همواره\r\n\r\n\r\n","description":"","footnote":"\r\n( 1 ) . اصل : بشر .\r\n( 2 ) . خوى سكنه .\r\n( 3 ) . معروف بوده كه قريهء آران در آن دوره به محمود پسيخانى گرايش و اعتقاد پيدا كرده بودند و چون عقايد طرفداران اين فرقه ، باطل محسوب مىشده ، مولانا نگاهى نيز در خفيه تبرّا جسته است .\r\n","page_name":" 693 ","page_number":741},
  {"content":"\r\n\r\nخود را از قيود و تقليد مبرّا ساخته به نظم اشعار مشغولى مىداشت و در آن طريق كمال قدرت و دقّت خود ظاهر مىساخت . مجملا مرتب سى سال به نظم مثنويات پرداخت و به ابلغ بيانى و افصح زبانى رايت تفوّق و تقدّم برافراشت و به قلم دو زبان ، رقم چندين نظم حكايات و روايات بر صفحهء روزگار نگاشت و قوّت تنطّق و جودت طبع و مهارت خود را ظاهر ساخت ، از جملهء منظومات وى كتاب مختارنامه است كه در بحر شاهنامه قريب به سى هزار بيت ترتيب داده ، و ايضا كتاب مهر و مشترى كه در جواب مثنوى مولانا محمد عصار در عقد نظم منتظم ساخته و الحق در آن كتاب معانى دقيقه و خيالات لطيفه ظاهر گردانيده و چندين درر از بحر خاطر به ساحل بروز رسانيده . يكى از ثقات گفت در وقتى كه خاقان جنّت مكان مولانا حيرتى را مأمور ساخته بود به گفتن كتاب بهجة المباهج ، در نظم آن نسخهء شريفه به معاونت مولانا حيرتى قيام و اقدام نمود و چند مبحث آن كتاب را چنان بگفت كه مستحسن طبع مولانا گرديد ، لاجرم مشار اليه آن منظومات را در قيد تملّك و تصرّف درآورده ، داخل آن كتاب ساخت ، امّا تا جناب مولانا حيرتى در قيد حيات بود هيچ كس از او اين دعوى نشنيد و بعد از فوت وى ، علم اين دعوى برمىافراشت و غايت بخل و امساك خود را در بخشش آن اشعار ظاهر مىساخت ، امّا معتقدان مولانا حيرتى اين دعوى بىمعنى از او باور نمىكردند و ديگران به واسطهء موزونيت و قدرت وى در شاعرى او را معاف مىداشتند و يكى از موزونان كاشان در حق وى گفته :\r\nفرد\r\n چون به آران مىرسى ملّا نگاهى را ببين * خدمتى فرما نگاهى را و داهى را ببين \r\nانتخاب غزليّاته\r\nامّا وفات مولانا نگاهى در سنهء 979 در قريهء آران اتّفاق افتاد و از اشعارش اين چند بيت بر السنه و افواه مذكور بود ، در اين خلاصه بر منصّه عرض نهاد .\r\n نه هر طرف مژه است آن دو چشم جادو را * سپاه زنگ و حبش جرگه كرده آهو را\r\nبه گرد خال سياهش نه حلقهء زلف است * كه غل نهاده به گردن غلام هندو را\r\nنه طرّه‌هاست كه بر چوب بسته آن بدخو * نهاده كُنده به پا سركشان جادو را \r\n\r\n","description":"","footnote":"","page_name":" 694 ","page_number":742},
  {"content":"\r\n\r\n* * *\r\n گفتمش مه چيست ، گفتا روى نيكوى من است * گفتمش خورشيد ، گفتا پرتو روى من است\r\nگفتمش حسن چمن از نرگس و سنبل خوش است * گفت اين چشم خوش و آن حلقهء موى من است\r\nگفتمش بر برگ گل دى چشم بلبل ديده‌ام * گفت اين لعل لب و آن ، خال هندوى من است\r\nگفتمش تعريف جنّت چيست واعظ را غرض ؟ * گفت مقصودش ازين معنى ، سر كوى من است\r\nگفتمش با من بگو طوبى كه مىگويند ، چيست ؟ * گفت پيش راست‌بينان ، قدّ دلجوى من است\r\nگفتمش از عشق تو در آب و گه « 1 » در آتشم * گفت از نرمى لطف و گرمى خوى من است\r\nگفتمش دانى نگاهى كيست ، او را حال چيست ؟ * گفت مسكينى ، فقيرى كاو دعاگوى من است \r\n* * *\r\n قبلهء عارض تو كعبهء جان است مرا * حجر الأسود آن كعبهء جان خال سياه\r\nبر بياض دو رخت نيست سواد خط سبز * خامهء صنع نوشته‌ست براتى بر ماه\r\nچند گويى به نگاهى كه تو را خواهم كُشت * خواهى ار بسملش اى دوست بيا ، بسم اللّه \r\n* * *\r\n دلبر من گرنه برقع بر رخ خوب افكند * روى شهر آشوب او در شهر آشوب افكند\r\nچون دهد قاصد به دست يار مكتوب مرا * از غضب در پيش او ناخوانده مكتوب افكند \r\n* * *\r\n تا ديدهء من نقش رخت در نظر آورد * از خون جگر در به رخ غير برآورد \r\n* * *\r\n\r\n\r\n","description":"","footnote":"\r\n( 1 ) . اصل : گه در آب .\r\n","page_name":" 695 ","page_number":743},
  {"content":"\r\n\r\n نيست آن شبنم كه در صبح از رخ گل ريخته * از جفاى خار آب از چشم بلبل ريخته\r\nخط مشكين است بر روى تو يا عطار صنع * عنبر تر سوده و بر صفحهء گل ريخته \r\n* * *\r\n گل پيش عارض تو به خوبى قباله شست * نرگس به دور چشم تو دست از پياله شست\r\nاى دوست هر رساله كه بنوشتم از غمت * سيلاب ديده آمد و نقش از رساله شست\r\nاز خوان وصل خواست نگاهى نواله‌اى * دستش نداد و دست طمع ز آن نواله شست \r\n* * *\r\n جذبهء عشقت ز تن جان خرابم مىبرد * من همى ميرم تو پندارى كه خوابم مىبرد\r\nبا وجود آنكه بر جانم دو صد كوه غم است * آنچنان مىگريم از شوقت كه آبم مىبرد \r\n* * *\r\n نيست در آينه نقش بت سيمين تن من * غرق آهن شده شوخى ز پى كشتن من \r\n* * *\r\n آيينه را مقارن رخسار يار بين * با مه قرين ، ستارهء دنباله‌دار بين \r\n* * *\r\n بر رخ چون گل از عرق ، دوش زدى گلاب را * غرق ستاره ساختى چشمهء آفتاب را \r\n* * *\r\n سايه بر ديوار ، وقت رقص نبود يار را * در سماع آورده شوقش صورت ديوار را \r\n* * *\r\n\r\n","description":"","footnote":"","page_name":" 696 ","page_number":744},
  {"content":"\r\n\r\n شب كه چراغ رهم شعلهء آه من است * همره من سايه نيست ، بخت سياه من است \r\n* * *\r\n به خاك از داغ او بردم دل پرخون ولى ترسم * كه در صحراى محشر ، لاله‌سان خونين‌كفن باشم \r\n* * *\r\n بس كه بر سنگ سر تيشهء فرهاد آمد * سنگ از تيشهء فرهاد به فرياد آمد \r\n* * *\r\n عارضت شاهد و لب ساقى و مى گفتارش * مطربت چشم سياه و مژه موسيقارش \r\n* * *\r\n خار مژگانم كه گل از اشك گوناگون دهد * هر گلى كارد به باران خار بوى خون دهد \r\n* * *\r\n شبى كه بىتو دو چشمم به مه نظاره كنند * ز اشك روى زمين را پر از ستاره كنند \r\n* * *\r\n بهار آمد كه بوى گل كند ديوانه بلبل را * قباى سبز پوشد گلبن و بر سر زند گل را \r\n* * *\r\n گفتمش مه چيست ، گفتا روى نيكوى من است * گفتمش خورشيد ، گفتا پرتو روى من است \r\n* * *\r\n بس كه صورت بسته در چشم خيال آن جمال * كشته از شمع خيالش ديده فانوس خيال\r\nتا ز خال خود نمودى نقطه و از خط الف * شد يكى در ده جمال دلكشت زان خط و خال \r\n\r\nاز معمّياتش چند معمّا در خاطر بود ثبت شد به اسم كريم\r\n كرد تا جا در دو چشم من خيال آن جمال * روى يارم شمع گشت و ديده فانوس خيال « 1 » \r\n\r\n\r\n","description":"","footnote":"\r\n( 1 ) . اصل : منست .\r\n","page_name":" 697 ","page_number":745},
  {"content":"\r\n\r\n\r\nبه اسم قاسم\r\n گرديد دلم به قيد هجرت محبوس * شد ديده ز ديدن جمالت مأيوس\r\nتا روى خود اى ماه برافروخته‌اى * رخسار تو شمع است و دل من فانوس \r\n\r\nبه اسم قطب\r\n دوش در بازار مينا غلغل صهبا فتاد * آنچه حاجى مست از آن شد بىسر و بىپا فتاد \r\n\r\nدر تعريف بينى گفته\r\n نه آن بينىست بر رويش كشيده * كه بر گلبرگ تر شبنم دويده\r\nقضا بگرفته كلك منحرف را * كشيده در ميان صاد « 1 » الف را\r\nقضا بنهاده از صبح سعادت * به لوح مهر انگشت شهادت \r\nاز مثنويات وى در صفت مشترى اين نقطه ثبت نوشتيم :\r\n بر اندامش اگر گردى نشستى * ز ضعفش استخوان درهم شكستى \r\n\r\n[ 10 . 
  ] مولانا عبدل ساكنى\r\nاز جملهء كاغذگران كاشان است ، به ورّاقى و عمل كاغذسازى اوقات مىگذراند . مردى لاابالى و رندوش بوده و جنون بر طبعش غالب ، چنانچه گويند هر روز يك بار بىسببى گرد حصار شهر كاشان كه يك فرسخ بيش است ، برمىآمد و بارهء شهر را مخاطب ساخته و مردم شهر را دشنام مىداد و دشنام‌هاى غير مكرّر اختراع نموده ، و چون كسى او را نصيحت مىنموده به فضيحت مىرسانيده .\r\nامّا در شعر ، طبعش خالى از انگيزى نيست و ابيات نيكو از طبعش سر زده . در شهور سنهء خمس و ستّين و تسعمائه فوت شد و اين ابيات از او به راقم رسيده و بعضى از آن در غايت شهرت است :\r\n\r\n\r\n","description":"","footnote":"\r\n( 1 ) . اصل : + و .\r\n","page_name":" 698 ","page_number":746},
  {"content":"\r\n\r\nانتخاب غزليّاته\r\n بهار ساخت ز گل در چمن هزار پياله * بيار ساقى جان « 1 » باده و بدار پياله\r\nاگر صراحى زرّين و جام نيست به دستت * كدو قرابه كن و از سرش برآر پياله \r\n* * *\r\n دل پر از پيكان خون‌آلود جانان مىكنم * دانه‌هاى لعل در ويرانه پنهان مىكنم\r\nدم‌به‌دم چون نى ز دل برمىكشم آه حزين * چرخ را بر حال خود چون ابر گريان مىكنم\r\nاى طبيب از من چه مىخواهى برو آسوده باش * من به درد او خوشم كى ترك فرمان مىكنم\r\nعشق او مىورزم و فكرى ندارم از بلا * من كه با نوحم كجا پرواى طوفان مىكنم\r\nمىكنم صرف سگانش ساكنى اين نيم جان * آنچه دارم نقد حالا صرف جانان مىكنم \r\n* * *\r\n گرنه با من چشم مستش دوش عزم جنگ داشت * مردم چشمش چه هر سو تيغ‌ها در چنگ داشت\r\nسرخ شد چشمم ز عكس روى او همچون عقيق * دل ز غم خون شد كه چشمم از لب او رنگ داشت\r\nبرد پيكان خدنگش دل ز ما و درگذشت * همچو شاهينى كه صيد خويشتن در چنگ داشت\r\nدر دل خارا ز آه كوهكن تأثير كرد * تا نپندارى كه آتش در دل خود سنگ داشت \r\n\r\n\r\n","description":"","footnote":"\r\n( 1 ) . اصل : جام .\r\n","page_name":" 699 ","page_number":747},
  {"content":"\r\n\r\n با سگش شد ساكنى همراه و مىديدم كه سگ * پر تهى مىكرد پهلو و ز همره ننگ داشت \r\n\r\n[ 11 . 
  ] مولانا رموزى\r\nاصل وى از قريهء نشلج است من اعمال مدينهء دار المؤمنين كاشان . او را در نظم اشعار قوت و قدرت بسيار بود و پيوسته در فقهيّات و ديگر علوم رسايل نظم مىنمود . از جمله اشعار مولانا رموزى كتاب شرايع است كه مسايل آن را در سلك نظم كشيده و در آن نسخه كمال وقوف و قدرت خود در تصحيح عقايد دينيّه و تنقيح مسائل يقينيّه مندرج گردانيده ، و ايضا در علم رمل و اعداد بىمثل زمان خود بود و در ساير علوم نيز با اقران و امثال برابرى مىنمود .\r\nدر اوايل ايّام جوانى به دريافت علم رمل توجّه پيدا كرد و آن فن را آنچنان از پيش برد كه رقم نسخ بر گفتار و احكام صاحبان آن علم كشيده و بعد از مهارت در آن ، علم رمل ديگر به طريق خاص اختراع فرموده و همواره از اشكال آن رمل استخراج مخفيّات و خباياى ژضماير كرده ، سخنان موافق و احكام مطابق به ظهور رسانيد . از غرائب واقعات كه مولانا رموزى را اتّفاق افتاد يكى آن بود كه در اواسط احوال ، كه فى الجمله شهرتى پيدا كرده بود و مريدان به هم رسانيده ، به واسطهء غلبهء سودا ، دماغ مولانا را خبطى رسيده دعوت نبوّت كرد و چون اين خبر در دار المؤمنين كاشان انتشار يافت ، حضرت سيادت‌پناه اقضى القضاة امير فخر الدين على و حكومت و ايالت دستگاه آقا كمالى فرستاده مولانا را به شهر آوردند و آن وزير عالىجاه ، از كمال اشفاق كه به اهل استعداد داشت ، از مولانا پرسيد كه اين نوع كفرى به تو اسناد مىكنند واقعى است يا نه ؟ مولانا در جواب سخنى چند گفت كه از آن كمال جنون وى ظاهر شد ، لاجرم آن حضرت متنّبى مشار اليه را به دار الشفاء فرستاده و تنبيه و زنجير نمود و حكيمى به جهت معالجهء وى مقرّر فرمود . امّا بعد از آنكه فى الجمله حالت مولانا به اصلاح آمد و اقوال و افعالش صورت مقبوليت پيدا كرد از آن بند خلاص شد و به جدّ تمام و جهد لا كلام به تتبّع علوم منقول و مطالعهء كتب متداوله اشتغال نمود ، لاجرم در اندك زمانى اطلاع بر قواعد فقه پيدا كرده ، علم اعلميّت برافراشت .\r\n\r\n","description":"","footnote":"","page_name":" 700 ","page_number":748},
  {"content":"\r\n\r\nاتفاقا روزى در مجلسى كه جماعت كثير از اهل فضل حاضر بودند و شيخ علاء الدين آملى كه يكى از فقهاى دانشور بود و به صفت علم و عمل سرآمد علماء زمان مىنمود در آن مجلس حاضر ، ميان مولانا رموزى و جناب شيخ مشار اليه بر سر مسأله‌اى بحث شد و مولانا به واسطهء حدّت طبع با مولانا علاء الدين به غايت گستاخانه بحثى كرد و در رعايت آداب مرتبهء آن جناب بجاى نياورد . بنابر آن بىادبى ، مولانا علاء الدين از وى رنجيده مولانا را به الحاد منسوب گردانيد و در آن زودى به اردوى معلّا رفته ، شمه‌اى از احوال سابق مولانا به عرض نواب همايون اشرف اعلى رسانيد و چون حضرت خاقان سليمان مرتبت در تقويت اركان شريعت اهتمام تمام مىفرمود ، قورچى تعيين نمود كه مولانا را به اردوى معلّا رساند و بعد از تحقيق احوال ، آنچه مقتضاى شريعت غرّا باشد دربارهء وى اجرا فرمايد .\r\nالقصّه ، مولانا رموزى مصحوب آن قورچى به اردوى همايون رسيد و بعد از چند روز كه در اردو بود و بعضى از امرا بر حالت وى اطلاع پيدا كردند او را به مجلس همايون بردند و به بساطبوسى مجلس اشرف سرافراز شد و نوّاب اعلى از وى سخنان پرسيد و مولانا در جواب سخنان خوب گفت ، چنانچه حرفى كه دلالت بر الحاد وى كند ظاهر نگشت و هم در آن مجلس جمعى تعريف رمل مولانا كردند و احكامى مطابق كه از رمل وى شنيده و ديده بودند به عرض پادشاه گيتىپناه رسانيدند ، لاجرم حضرت خاقان مبرور چيزى در دست گرفته او را گفت رملى بكش و آنچه در دست من است اعلام نماى . مولانا ملاحظهء وقت نموده رمل كشيد و گفت آنچه در دست نوّاب كامياب است انگشترى است كه فيروزه در آن نشانده‌اند و بر سر ديگر ياقوتى به اين صفت در او مركوز ساخته ، على الجمله چون آن‌چنين موافق افتاد بعد اليوم رتبهء ديگر يافته از اهل مجلس گشت و بعد از آنكه از شاه دين‌پناه رعايت كلى يافت ، متوجّه وطن مألوف گشت و مدتى ديگر در دار المؤمنين كاشان ساكن شده همّت بر نظم كتاب شرايع الاسلام گماشت و در اندك زمانى مسائل آن كتاب افادت آيين را نظم ساخته رايت اجتهاد برافراخت . امّا در اين مرتبه فتاوى چند كه موافق هيچ مذهبى نبود در ميان عوام شهرت داد ، از آن جمله گفت كه كلمهء طيّبهء « على ولى اللّه » در تشهد نماز واجب است و جزو شهادتين است . و از اين قبيل مسألهء چند ديگر بيان مىكرد كه مطابق قول هيچ يك از فقهاى\r\n\r\n","description":"","footnote":"","page_name":" 701 ","page_number":749},
  {"content":"\r\n\r\nفقاهت دثار نبود ، لاجرم چون امثال اين مسايل مسموع سمع حضرت مجتهد الزّمانى و علامة العلمايى شيخ عبد العالى گشت او را طلبيده ايذاء فرمود و خواست كه مولانا را تخته كلاه نموده تشهير نمايد ، بالاخره جمعى از اهل مجلس احوال سابق وى و دعوى نبوّتش را معروض داشتند ، آن گستاخى و تأديب در توقيف افتاد . چون مولانا از آن ورطه جان به سلامت بيرون برد از كاشان و اهل آن ديار دلگير شده متوجّه يزد گرديد و از آنجا به دار الموحدين شيراز شتافته در آنجا بعد از اندك زمانى به اجل موعود رسيد و كان ذلك فى شهور سنهء اثنى و سبعين و تسعمائه . و مولانا غضنفر تاريخ فوت مولانا را چنين گفته :\r\nشعر\r\n چون رموزى به شيخ عبد العال * گشت گستاخ ، كُشت مريخش\r\nخورد ملّا چو تير باطن شيخ : * « باطن شيخ » « 1 » ، گشت تاريخش \r\nامّا اشعار مولانا از غزل و قصيده قريب به سه هزار بيت است و مثنوياتش بيش از آنكه حصر توان كرد ، و از آن جمله مثنويى در جواب گلشن راز گفته و نيكو گفته و مطلع و چند بيت از آن مثنوى اين است .\r\nشعر\r\n به نام آنكه آدم نامهء اوست * همه عالم رقوم خامهء اوست\r\nرقوم خامه‌اش اجزاى عالم * حروف نامه‌اش اعضاى آدم\r\nبه هر جزوى از آن اجزا ، رموزى * به هر عضوى از آن اعضا ، كنوزى \r\nليكن چون اين خلاصه از مثنوى معرّاست ، لاجرم به باقى اشعار وى از قصيده و غزل اكتفا نموديم . بمنّه و جوده .\r\nانتخاب قصايده\r\n وصال توست مرادى كه از خداست مرا * جز اين مراد ندارم ، خدا گواست مرا\r\nزمان زمان به دعا وصلت از خدا خواهم * خدا نصيب كند آنچه مدّعاست مرا\r\nبه صد زبان نتوان كرد شرح شمهء آن * شكايتى كه ز هجر تو دلرباست مرا \r\n\r\n\r\n","description":"","footnote":"\r\n( 1 ) . به سال 972 ه . ق اشاره دارد .\r\n","page_name":" 702 ","page_number":750},
  {"content":"\r\n\r\n به ملك عشق توام نيست جز بلا يارى * از آن وطن به سَر كوچهء بلاست مرا\r\nخوشم به ياد خط سبز و لعل جانبخشت * فراغت از خضر و چشمهء بقاست مرا\r\nز من تمامى عالم شدند بيگانه * ز رشك آنكه سگ كويت آشناست مرا\r\nكجاست خاطر جمعى كه صد پريشانى * از آن دو سلسله ، زلف مشكساست مرا\r\nهزار درد دلم هست و چشم بهبودى * از آن مفرح ياقوت جانفراست مرا\r\nبدان اميد كه آرد غبار آن سر كو * دو ديده فرش ره قاصد صباست مرا\r\nرموزيم من و اين خسروى ملك سخن * به يمن بندگى شاه اولياست مرا\r\nعلى عالى اعلى كه خاك مقدم او * درون چشم جهان بين چو توتياست مرا\r\nشهى كه گوشهء فرش حريم محترمش * هزار بار به از چتر نُه سماست مرا\r\nبه ياد كعبهء كويش ز صدق روى نياز * به هر طرف كه كنم قبلهء دعاست مرا\r\nز فيض مدحت او پايهء سرير سخن * فراز كنگرهء قصر كبرياست مرا\r\nزهى بلند جنابى كه صبح و شام چو مهر * بر آستان درت روى التجاست مرا\r\nحريم كوى تو را بسته‌ام ز جان احرام * پى طواف درت از دو ديده پاست مرا\r\nنباشم از چَهِ پرخوف معصيت خائف * چو حَبل لطف تو سررشتهء رجاست مرا\r\nبه مهر مهر تو در دهر گشته‌ام رايج * عيار پاكم و نقد جهان رواست مرا \r\n* * *\r\n مرا دل تختهء تعليم و روح آمد سبق خوانش * معلم عشق و وحدت درس و تن كُنج دبستانش\r\nرقومش ابجد توحيد و اعرابش تجرّد شد * هجى درك حقايق ، ترجمه آيات عرفانش\r\nرقومِ « من عرف » ثبت است در اين لوح دانايى * خردور نكته‌ها انگيخت زو چون شد رقم خوانش\r\nكسى را مىرسد رفتن طريق كعبهء عرفان * كه بر پا از مغيلان زخم‌ها باشد گلستانش \r\n\r\n","description":"","footnote":"","page_name":" 703 ","page_number":751},
  {"content":"\r\n\r\n به تلبيسى كه بنمايد عجوز دُنيى از عشوه * فريب آن كس خورد كايمن زيد از مكر و دستانش\r\nوجود من كه خاشاكىست ، دل در عمر چون بندد * كه در رفتن چو سيل تند مىبيند شتابانش\r\nمثال شبنمى دان روزگار زندگانى را * كه ناگه محو سازد پرتو خورشيد تابانش\r\nز عمر خود چه حظ دنياپرست دون ممسك را ؟ * كه از بسيارى غم يك نفس دل نيست شادانش\r\nمپرور تن رياضت‌كش گذر از شهوت و لذّت * كه تا روحت بود ايمن ز مكر « 1 » نفس و طغيانش\r\nتو را نفس دغا فرعون و هامان وهم حيلت‌گر * تو را عشق است هارون و دلت موسىّ عمرانش\r\nگرت با اين دو برهان موسى آمد همدم هارون * كجا از دست ايشان جان برد فرعون و هامانش\r\nچو نفس بد سياست ديد ، جويا شد رياضت را * چو دزد از كُشته گشتن جَست ، فردوس است زندانش\r\nبه شخص نيك ، ظنِّ بد خطاپوش است فعلش را * چو صالح متهم گردد گنه‌ريز است بهتانش\r\nكسى كش نيست عشقى ، چاشنى ندهد كلام او * تنورى كان ندارد آتشى خام است بريانش\r\nز ضَرِّ لقمهء شبهه ، نيابد مفتى آگاهى * مگر گاهى كه آيد بند در راه گلو جانش\r\nز حال صيد نبود باخبر صياد تا وقتى * كه باشد مرغ روح ، از دامگاه چشم پرّانش \r\n\r\n\r\n","description":"","footnote":"\r\n( 1 ) . اصل : فكر .\r\n","page_name":" 704 ","page_number":752},
  {"content":"\r\n\r\n شرانگيزى حاسد مرد دانا را بود نافع * چو ابراهيم كآمد نار نمرودى گلستانش\r\nنخوردى قاضى رشوه‌ستان مال ضعيفان را * گر از بيم حساب حشر ، دل بودى هراسانش\r\nز بت‌هاى علايق عابدى كاو نيست روگردان * بود طغرا به ديوان عمل ، عُبّاد اوثانش\r\nمنجم راحت و زحمت ز تأثير فلك داند * همانا اعتقادى نيست با تقدير يزدانش\r\nنگشتى پير زال از چرخ خود روزى طلب هرگز * اگر بودى گمان رزقى از گردون گردانش\r\nنه هنگام شكم سيرى خروشد « 1 » مرد بىمايه * كه ابليس از نفس بادى دمد در ناى انبانش\r\nخوش آمد وام دارى را كه صاحب وام غايب شد * ز بار آزاد شد خر چون ز پشت افتاد پالانش\r\nخورد خون رعيت عامل ار غافل بود سلطان * كُشد گرگ آخر آن گله كه در خواب است چوپانش\r\nاثر ندهد دعا گر صدق و دعوى نيست داعى را * چه سود انداختن تيرى كه نبود پرّ و پيكانش\r\nز قرب فيض قرآن دور از آن شد قارى مفسد * كه در افساد راغب گشت و لعنت كرد قرآنش\r\nوجود خاكىات را تا به باد فتنه برندهد * چو خيزد نار شهوت ز آب استغفار بنشانش\r\nچو مىبازى نظر ، بارى به آن رخساره واله شو * كه عكس لمعهء نور است حسن جمله خوبانش \r\n\r\n\r\n","description":"","footnote":"\r\n( 1 ) . اصل : فروشد .\r\n","page_name":" 705 ","page_number":753},
  {"content":"\r\n\r\n به خورشيد جمال مه‌لقايى مهرورزى كن * كه كرد آيينهء قدرت‌نماى خويش سبحانش\r\nرسول حق محمد ( ص ) آفتاب برج « او ادنى » * كه از طاها و از ياسين خطاب آمد ز رحمانش\r\nهر آن درويش كز خاك قدوم او كند افسر * سر همت فرونايد به زرين تاج سلطانش\r\nيد اللّه كرد بر انگشت او اظهار اين معجز * كه از شق قمر بر خلق روشن گشت برهانش\r\nبه اهل البيت او واثق شدن چون كشتى نوح است * كه در وى هركه بنشيند نباشد بيم طوفانش\r\nسيه‌رو شد چو نامه هركه از وى گشت روگردان * ببازد سر چو خامه هركه پيچد سر ز فرمانش\r\nنسيمش گر نبودى همره پيراهن يوسف * چگونه نور چشم خويش ديدى پير كنعانش\r\nدر دولتسرايش كى به زور غير بگشايد * كه از راه ادب شاه نجف شد حلقه‌جنبانش\r\nعلى عالى اعلا ، ولى والى و الا * كه بانى بناى دين احمد ساخت ديّانش\r\nولىِّ ايزد داور ، وَصىِّ نفس پيغمبر * كه آيات ولايت جمله نازل گشته در شانش\r\nبه كشتى گر نبودى نوح را ورد زبان ذكرش * محال عقل بودى جان برون بردن ز طوفانش\r\nخطاكارى كه باشد در دلش يك ذرّه مهر او * كفاف است اين‌قدر كآيد سبب از بهر غفرانش \r\n\r\n","description":"","footnote":"","page_name":" 706 ","page_number":754},
  {"content":"\r\n\r\n خضر در جستجوى خاك راهش تا قدم ننهاد * نشد روزى حيات جاودانى ز آب حيوانش\r\nكسى كو بىولايش در حدود شرع مىكوشد * ازين ابواب نگشايد بجز ابواب خسرانش\r\nز كار خويش آن حدّاد را كى بهره‌اى باشد ؟ * كه آهن سرد و مويين پتك و چوبين است سندانش\r\nبه فوق لا مكان بايد هزاران ساله ره رفتن * مَلَك را گر كند رغبت زمين‌بوسى ايوانش\r\nرموزى را بناى ركن ايمان ز آن بود محكم * كه با مهر على آميختند ، اجزاى اركانش\r\nنيارد شكر گفتن اين غنيمت را و مىگويد * كزين‌سان نعمتى نامنتهى ، كفرىست كفرانش\r\nبه مِعيارُ الهُدى ز آن نامزد گشت اين زر رايج * كه تا نقد هدايت را محك سازند اخوانش \r\n* * *\r\n دلا ز گلشن عالم مجو نسيم وفا * كه هست هر گل او را هزار خار جفا\r\nچو گل ز نشوونمايى درين چمن مغرور * مباش غرّه درين پنج روزه نشوونما\r\nگذر ز قلزم دنيا مكن به كشتى عمر * كه صد سفينه شكسته‌ست موج اين دريا\r\nچرا به باديهء دهر خانه مىسازى * كه هست وادى حرمان و سيل‌خيز فنا\r\nتو آن گلى كه گلستان قدس جاى تو بود * ندانمت به چه تقريب آمدى اينجا\r\nبه فضل آمده از كُل عالمى افضل * مسخّر است تو را تاج‌وتخت فضّلنا\r\nدلى تو راست به دل حُبّ عالم سفلى * ز سفله قطع محبّت نمىكنى قطعا\r\nعجوز دهر تو را مادر است ، زن مكنش * كه هيچ گبر به مادر نكرده است زنا\r\nاطاعت ار كُنىاش باشد از تو مستغنى * شود مطيع تو گر پيش گيرى استغنا\r\nاگر تو رستمى آخر به مكر و دستانت * فريب مىدهد اين پير زال عشوه‌نما \r\n\r\n","description":"","footnote":"","page_name":" 707 ","page_number":755},
  {"content":"\r\n\r\n به نقد لهو متاع حيات را مفروش * چرا كه سود تو نقصان بود درين سودا\r\nچنين كه در تك‌وپويى ز حرص خواهد كرد * تو را سپهر كمان قد نشان تير بلا\r\nعلاج نفس حريصت مگر اجل بكند * كه درد حرص ندارد به غير مرگ دوا\r\nملك صفت شوى اى آدمى اگر نكنى * هواى وصل پرىطلعتان مه سيما\r\nسپهر كوكبه گردى اگر ز ره نروى * به حسن زهره‌جبينان آفتاب لقا\r\nخداپرست نمىگويمت از آنكه مدام * بجز پرستش زر نيست هيچ كار تو را\r\nتو را محبّت زر جذب مىكند زان‌سان * كه كاه را برد از جا به جذب ، كاهربا\r\nخداپرست نمايى تو خويش را و كنى * پرستش زر و شرمى نيايدت ز خدا\r\nبزرگوار خدايى كه يك اشارتِ كُن * چو كرد ، كون و مكان آفريد و ارض و سما\r\nمقّدّرى كه چو بر مقتضاى امرِ قدر * نهاد خامهء تقدير در بنان قضا\r\nنه بر جريدهء امكان نوشت حرف غلط * نه بر صحيفهء هستى كشيد خطّ خطا\r\nبه راه كعبهء توحيد اگر قدم بنهى * رسى ز بدرقهء لا ، به منزل الّا\r\nچو بود جيفهء دنيا كِلاب را درخور * نشد رسول ، طلبكار جيفهء دنيا\r\nنبىِّ هاشمى ابطحى ، عليه صلاة * محمّد مدنى ، شاه يثرب و بطحا\r\nسپهر مهر نبوّت كه كمتر از ذره * نمود در نظر او جهان و مافيها\r\nبه شِكّرِ أنا أفصح چو كرد لب شيرين * ببرد رونق شهد فصاحت فصحا\r\nاگرچه دانش بسيار داشت منشى عقل * ز منشآت وى آموخت امْلى و انشا\r\nاگر نيايد سرگشتگى چو پرگارت * درون دايرهء شرع باش پابرجا\r\nرضا به داده كسى كو نداد ، شاد نزيست « 1 » * نمىخورى غم اگر مىدهى به داده رضا\r\nبه قسمتى كه تو را داده‌اند راضى شو * كه گفته است شه إنّما رضيت بما\r\nولى حق اسد اللّه غالب آن سرور * كه هست حرز مديحش حمايل جوزا\r\nكَنندهء در خيبر ، قسيم خلد و جحيم * وصى نفس پيمبر ، شفيع روز جزا\r\nآيا شهى كه براى اداى فرض تو بود * كه رفت جانب مشرق ز سوى غرب ذُكا \r\n\r\n\r\n","description":"","footnote":"\r\n( 1 ) . اصل : نرست .\r\n","page_name":" 708 ","page_number":756},
  {"content":"\r\n\r\n چگونه نور به مه دادى آفتاب سپهر * اگر نيافتى از شمع مرقد تو ضيا\r\nشعاع روى تو تا رهنمون خضر نشد * نبرد راه به سرچشمهء زلال بقا\r\nشها رموزى سرگشته پايمال شده * ز دست گردش گردون دون‌نواز دغا\r\nبه ديده و دل او جاى كن ز روى كرم * كه ديده و دل او نيست جز تو را مأوا\r\nمده به ملك وجودش سواى خود را راه * ز لوح خاطر او محو ساز حرف سوا \r\n* * *\r\n چو كسب هر هنرى از براى سيم و زر است * كسى كه سيم و زرش هست معدن هنر است\r\nدر آن هنر كه نه سيم است يا زرى حاصل * هنر مگوى كه عيب است و نفع او ضرر است\r\nسپهر و دولت دارين و عزّت كونين * زرش مثابهء شمس است و سيم چون قمر است\r\nهر آن‌كه واصف زر شد به جان حلاوت داد * ز لفظ دلكش شيرين كه خوشتر از شكر است\r\nپى صباح و مسا روزگار عشرت را * شفق زر آمد و سيمش نشانهء سحر است\r\nكسى كه گرم سخن گشت در مذمّت سيم * به غايت خنكىها ، ز يخ فسرده‌تر است\r\nمدان تو مردم صاحب بصر تو بىزر را * كه عين ، اسم زر است و مرادف بصر است\r\nبه نزد صيرفى عشق فكر خردهء زر * در آن دلى كه بود ، بوتهء پر از شرر است\r\nولى به چشم تماشائيان گلشن عشق * چو غنچهء گل نوخيز ، مطمح نظر است \r\n\r\n","description":"","footnote":"","page_name":" 709 ","page_number":757},
  {"content":"\r\n\r\n اگرنه غيرت ديندارىام شدى مانع * بگفتمى كه يقين هرچه هست و نيست زر است\r\nچه اعتبار بيايد ز بىزرى شخصى * درين زمانه كه زردار مردِ معتبر است\r\nبه فضل ، شهره شدن كى فضيلت است امروز * كه افضل است كسى كاو به مال مشتهر است\r\nتو نيز مال به دست آور و تفضّل جوى * كه عامى متموّل به فاضلى سمر است\r\nشنو نصيحتم از مفلسى حذر مىكن * كه آن بلا بود و واجب از بلا حذر است\r\nوگر نمىشنوى يك ره آن طريق بپوى * ببين بليّهء هر وادى از چه رهگذر است\r\nبه عدل ، زر به كف آور نه از تعدّى و جور * كه زردرويى هر دو سراست آن نه زر است\r\nبه مهرِ زر چو ستمگر شوى مشو ايمن * كه چرخ با تو عداوت ستيز و كينه‌ور است\r\nچه رنگ بهره برد ظالم از زر مظلوم * كه سرخ گشته به خونابهء دل و جگر است\r\nز بازخواست بينديش و جور پيشه مكن * كه در شمار مكافات ، ذرّه در شمر است\r\nبه هر پسر كه نظر مىكنم درين ايّام * به دوستىِّ زر و سيم ، دشمنِ پدر است\r\nكجاست آن پدرى نيز كز براى همين * نه خاطرش متنفّر ز صحبت پسر است \r\n\r\n","description":"","footnote":"","page_name":" 710 ","page_number":758},
  {"content":"\r\n\r\n عزيز كردهء حقند اين دو جنس لطيف * كه هر يكى همه را نور چشم و تاج سر است\r\nمدان ز جنس جمادات جوهر زر و سيم * كه ذات الطف ايشان ز معدن دگر است\r\nندانم از چه سبب زر چنين مكرم شد * كه بهر او همه كس كو به كو و دربدر است\r\nمگر به واسطهء آنكه هست سكّهء او * به نام آن « 1 » كه بر اوج علا چو ماه و خور است\r\nعلى شهنشه عالى شكوه عالىقدر * كه معدن شرف هر دو كون را گهر است\r\nبه برّ و بحر رسيده‌ست صيت مكرمتش * كه درّ دُرج كرامت ، امير بحر و بر است\r\nسريرتى كه در او حسن سيرتى يا بى * بدان كه منشأ اين حبّ آن نيكو « 2 » سير است\r\nبه خاطرى كه كند بُغض آن جناب خطور * بود مخاطره‌اى « 3 » كاندر او بسى خطر است\r\nنهال دوستى شاه ، بارور شجرىست * كه عزّ و دولت دُنيى و عقبىاش ثمر است\r\nكسى كه نيست ز روبَه دلى ، شكار سگت « 4 » * شغال ماده ازو به ، اگرچه شير نر است\r\nتو راست رتبهء اعلى و خصم را اسفل * كه جاى كسره « 5 » بود زير و فتح بر زبر است \r\n\r\n\r\n","description":"","footnote":"\r\n( 1 ) . اصل : او .\r\n( 2 ) . اصل : نكو .\r\n( 3 ) . اصل : مخاطره .\r\n( 4 ) . اصل : سگ است .\r\n( 5 ) . اصل : كسر .\r\n","page_name":" 711 ","page_number":759},
  {"content":"\r\n\r\n هر آن دلى كه ندارد هواى خاك درت * خدا گواست كه او از جوار حق بدر است\r\nغلامى در تو چون تفاخر است مرا * عداوت عدوى « 1 » دون به من ازين ممر است\r\nنظر ز روى ترحم سوى رموزى كن * كه اوست منتظر و رحمت تو منتظَر است \r\n* * *\r\n زهى رخت فلك حسن را مه تابان * به مهرِ ماه رخت چرخ گشته سرگردان\r\nمگر فتاده بر آن زلف مشكبو گذرش * كه شد چنين نفس باد صبح ، مشك‌افشان\r\nاسير درد توام از پى دوا چه روم * كه دردمند تو را نيست حاجت درمان\r\nچه‌سان به نكتهء حسن تو پى برد عاقل * كه مانده است درين نكته عقل كل ، حيران\r\nز آفتاب رخت پرتوى فكن بر من * كه در هواى تو هستم چو ذره سرگردان\r\nنگر كه طوطى طبعم چه شكّرافشان است * به يمن مدحت شاهنشه زمين و زمان\r\nجهان لطف و مروّت امير بحر كرم * شه سرير ولايت ، على عالىشان\r\nبه پيش دست و دلش دعوى سخا و كرم * ز شوربختى بحر است و خاكسارى كان\r\nزهى مسالك اخلاق را دل تو دليل * زهى مواجب ارزاق را كف تو ضمان\r\nتو گنج حسنى و حسن تو مطلع انوار * تو عين نورى و نور دو ديدهء اعيان\r\nچه حسن ، آن‌كه ازو شد عزيز مصر وجود * دمى كزو اثرى يافت يوسف كنعان\r\nچه نور ، آن‌كه چو خورشيد ازو منوّر شد * ضيا ز پرتو او يافت عرصهء ميدان\r\nدم تو مَخْبر انفاس عيسى مريم * كف تو مظهر اعجاز موسى عمران\r\nسوار عزم تو را چنگ چرخ غاشيه‌كش * هماى قدر تو را آشيانِ سدره ، مكان\r\nز آتش غضبت يك شراره نار جحيم * ز باغ خلق تو يك گوشهء روضهء رضوان\r\nكشيده سر به گريبان ز بيم قهر تو ظلم * ستم به عهد تو پيچيده پاى در دامان \r\n\r\n\r\n","description":"","footnote":"\r\n( 1 ) . اصل : عدو .\r\n","page_name":" 712 ","page_number":760},
  {"content":"\r\n\r\n منم كه طاير مرغم سخن‌سرا مرغىست * كه در هواى تو پيوسته مىكند طيران\r\nقرين وصف تو شد طاير سخنور من * بدين قرينه تفاخر مراست بر اقران\r\nبجز طواف درت نيست مدّعاى فقير * شها به لطف ، گدا را به مدّعا برسان \r\n* * *\r\n چون در مقابل آمده آيينهء دلم * بنمود عكس جملهء اشيا مقابلم\r\nيعنى مرا ز سرّ جميع مكوّنات * دل مىدهد خبر ، تو مپندار غافلم\r\nشرحىست آن حقيقت كلّيهء وجود * كز فيض حضرت حق از آن گشته حاصلم\r\nدل لوح ابجدى ز دبستان عقل كل * كِارشاد داد عشق چو مىديد قابلم\r\nاز عقل كل هويت احمد بود مرا * كايجاد بهر او شده ماهيت دلم\r\nطفل ره على معلّاست پير عشق * كان ذات عالى آمده حلّال مشكلم\r\nآن هر دو يك دُرند ز درياى كن فكان * زين قلزمند راهنما سوى ساحلم\r\nتخمير طينتم يد قدرت چو كرده است * حبّ على و آل ، سرشته‌ست با گلم\r\nجانم كمال يافته از فيض مهر او * ورزيده كينه هركه ندانسته كاملم\r\nديوانه گشته‌ام چو ز سوداى عشق او * مجنون شده‌ست هركه نگفته‌ست عاقلم\r\nآب حيات از سخنم مىچكد مدام * تا خاك راه آن شه نيكو شمايلم\r\nانديشه نيست يك سر مو از عدو مرا * چون لطف عام او همه وقت است شاملم\r\nتا نقش بسته مدحت او در ضمير من * از لوح سينه ساخته هر نقش زايلم\r\nمقتول « 1 » راه او به حيات ابد رسد * زان‌رو درين طريق طلبكار قاتلم\r\nمنّت خداى را كه چو سلمان و انورى * نه مدح‌گوى دندى و دلشاد و طغرلم\r\nمدّاح خاص حيدر و آلم به اعتقاد * در كسب اين كمالم ساعى نه كاهلم « 2 »\r\nگشتم ز يمن مدحت او مستفيض « 3 » فيض * شد علم كاينات ازين فيض حاصلم\r\nاين علم را صحايف و ارواح نيز خواند * آن مرشدى كزو پى تعليم ناقلم\r\nصادق نداند ار عدو اين قول از نفاق * باشد گمانش آن‌كه من از كذب قايلم \r\n\r\n\r\n","description":"","footnote":"\r\n( 1 ) . اصل : مفتول .\r\n( 2 ) . اصل : كاملم .\r\n( 3 ) . اصل : مستفيذ .\r\n","page_name":" 713 ","page_number":761},
  {"content":"\r\n\r\n اشكال و ابجد است مر آن علم را يقين * تأويل آن شنو كه من آن را مؤّولم « 1 »\r\nاشكال آن حروف رقومىست بو العجب * كان را كسى نديده و نشنيده جز دلم\r\nهر مسئله كه پرسى از آن گويمت جواب * مانند درّ ناب كه بحر مسائلم \r\n* * *\r\n نوشته‌اند برين سقف لاجورد به زر * كه دهر سفله‌نواز است و بىخردپرور\r\nسپهر عيب سرشت از كمال بدمهرى * كشيده خنجر كين بهر خون اهل هنر\r\nمرو دلير به صحراى حادثات اى دل * كه گرگ حادثه مردم در است و مردم خور\r\nبه كهنه خانهء عالم مقيم نتوان بود * مكن مقام درين « 2 » آرمان‌سراى دو در\r\nمجوى ميوهء عيش و طرب ز نخل اميد * كه اين درخت بجز بار غصه ندهد بر\r\nدرين سراچهء دهر اى پسر به ناز مَزى * كه اين‌چنين نتوان زيست در سراى پدر\r\nمكن ز خوان نوال فلك نواله طلب * مشو فريفتهء او به قرص شمس و قمر\r\nازين سبب كه شكم‌پرورى و نفس‌پرست * زمين شكاف چو گاوى و باركش چون خر\r\nز من مرنج و مكن رنجه خاطرت بسيار * چو گويمت كه تو هستى ز گاو و خر كمتر\r\nچرا اگرچه ندارند اين دو نطق و خرد * ولى به خلق رسانند منفعت ، نه ضرر \r\n\r\n\r\n","description":"","footnote":"\r\n( 1 ) . اصل : مئولم .\r\n( 2 ) . اصل : مكن درين مقام .\r\n","page_name":" 714 ","page_number":762},
  {"content":"\r\n\r\n تو ناطقى و خردمند و هوشيار امّا * نبيند از تو كسى نفع و مىرسانى ضر\r\nهر آن‌كه شيوهء او غير خورد و خوابى نيست * نتيجهء حيوان است ، آدمش مشمر\r\nبيا بيا و ز من بشنو اين نصيحت را * كه تا بود سوى هر واديى تو را رهبر\r\nمشو به قيد يكى يار اگرچه باشد حور * مباش ساكن يك جا ، بهشت باشد اگر\r\nورت مقيم شدن آرزو بود زنهار * مكن مقام بجز در جوار خير بشر\r\nبر آستانهء هشتم امام گير قرار * كه ساكنان اقاليم سبعه راست مقر\r\nپناه اهل خراسان ملاذ اهل عراق * شه شهيد على بن موسى جعفر\r\nفلك جناب اميرى كه روشنان فلك * غبار نعل سمندش كنند كحل بصر\r\nبجز هواى طوافش مدار در سر اگر * قدم برون ز وطن مىنهى به عزم سفر\r\nنه آسمان و خور است اينكه كاتب جودش * نهاده بر ورق لاجورد نقطهء زر\r\nبه مقتضاى تو بنوشت صفحهء تقدير * قدرنويس قضا و قضانويس قدر\r\nچه‌سان قضا و قدر بر خلاف امر شوند * تو را كه هست قدرْ بنده و قضا چاكر \r\n\r\n","description":"","footnote":"","page_name":" 715 ","page_number":763},
  {"content":"\r\n\r\n كسى كه عرصهء ملك جلال و جاه تو ديد * ممالك دو جهان كى درآيدش به نظر\r\nبرآورم به دعا دست چون وراى دعا * به دست نيست مرا هيچ تحفهء ديگر\r\nهميشه تا بود آثار اختلاف جهان * مخالفان تو را در جهان مباد اثر\r\nشها تو دست رموزى بگير از ره لطف * كه بهر طوف حريم تو كرده پا از سر \r\nو له فى الغزليّات\r\n بىلبش در ديده‌ام اشك جگر خون بسته است * دل مثال غنچهء گل ته به ته خون بسته است\r\nنخلبندان ديده‌اى در شيشه چون بندند نخل * ديده نقش آن نهال قد موزون بسته است\r\nنيست مى در شيشه بَلك « 1 » آن ساقى بحرآفرين * آتش تر را به آب خشك ز فسون « 2 » بسته است\r\nتا سگش بهر قلاده عقد گوهر خواسته * چشم من بر تار مژگان دُرّ مكنون بسته است \r\n* * *\r\n هست آيين تو بيدادگرى ، داد از تو * نيست فريادرسى رسم تو ، فرياد از تو\r\nقدمى رنجه نكردى سوى محنت‌كده‌ام * هرگز اين منزل ويران نشد آباد از تو \r\n* * *\r\n بر روى خويش طرهء دلكش چه مىنهى * من سوختم تو نعل در آتش چه مىنهى \r\n* * *\r\n\r\n\r\n","description":"","footnote":"\r\n( 1 ) . اصل : بل .\r\n( 2 ) . اصل : افسون .\r\n","page_name":" 716 ","page_number":764},
  {"content":"\r\n\r\n اى كه دورى ز برم ، نيست قرارم بىتو * من چه سازم ، چه كنم ، صبر ندارم بىتو\r\nتو مرا عمرى و بىعمر به سر نتوان برد * هم تو خود گوى كه من چون به سر آرم بىتو\r\nتا شدم از تو جدا اى مه خورشيد جبين * روز و شب همنفس نالهء زارم بىتو \r\n* * *\r\n ياد رخش غم از دل ناشاد مىبرد * شادم به ياد او كه غم از ياد مىبرد \r\n* * *\r\n كسى درد غريبى داند و اندوه غربت را * كه بر سنگ ملامت مىزند پاى سلامت را\r\nچو درد عاشقى حاجت كجا افتد به درمانش * هر آن عاشق كه داند لذّت درد محبّت را \r\n* * *\r\n درون سينه‌هاى ريش عشّاق از تو پيكانها * به خون آغشته ماند غنچه‌ها را در گلستان‌ها\r\nخرامان با تن پيراهن اى سرو از چمن مگذر * كه گلها را نبينى چاك تا دامن گريبان‌ها\r\nغزال چشم سرمست تو ما را كرده سرگردان * كه همچون وحشيان گرديم دايم در بيابان‌ها\r\nبه وصف لعل شيرينت رموزى چون شكر ريزد * شكرريزان عالم جمله برچينند دكان‌ها \r\n* * *\r\n\r\n","description":"","footnote":"","page_name":" 717 ","page_number":765},
  {"content":"\r\n\r\n چشم من از هر طرف سوى رخت ناظر است * غير تو منظور من نيست خدا حاضر است\r\nمظهر صنع خدا روى دلاراى توست * شكر كه پوشيده نيست بر همه كس ظاهر است\r\nگر به رموزى ز تو لطف رسد ور ستم * هرچه كنى شاه من ، بنده بدان شاكر است \r\n* * *\r\n اى گشته از وجود تو پيدا وجود ما * پيداست پيش بود تو خود چيست بود ما\r\nنه گفته حرف غير تو را نه شنوده‌ايم * نبود به غير نام تو گفت‌وشنود ما\r\nاز آتش هواى تو ما سوختيم و ريخت * بر خاك ، آب چشم ملايك ز دود ما \r\n* * *\r\n سوختم چون ديدم آن رخسار آتشناك را * آرى آرى تاب آتش كى بود خاشاك را\r\nاى رموزى سبزهء خط بر گل رخسار يار * زنگ « 1 » از دل مىزدايد صاحب ادراك را \r\n* * *\r\n عن‌قريب است كه از ما اثرى پيدا نيست * ز آتش زندگى ما شررى پيدا نيست\r\nهست در جلوه مه عارض جانان افسوس * كه درين معركه صاحب‌نظرى پيدا نيست\r\nبارها گرد سراپاى جهان گرديدم * جز تو در عرصهء عالم دگرى پيدا نيست \r\n* * *\r\n بسى آسان بود از بهر خوبان ترك سر كردن * ولى سوداى ايشان مشكل است از سر بدر كردن\r\nرموزى در تمام عمر خود يك لحظه نتواند * به غير از ديدن روى نكوكارى دگر كردن \r\n* * *\r\n\r\n\r\n","description":"","footnote":"\r\n( 1 ) . اصل : نگ .\r\n","page_name":" 718 ","page_number":766},
  {"content":"\r\n\r\n اى آرزوى ما همه ديدار تو ديدن * وز ديده قدم كرده به كوى تو رسيدن\r\nخواهد به هواى لب لعل تو دل ما * يك قطرهء خون گشتن و از ديده چكيدن \r\n* * *\r\n ز نقش غير چنان گريه شست چشم تر من * كه غير نقش جمال تو نيست در نظر من\r\nاز آن به كوى تو كمتر گذر كنم كه مبادا * به خاطر تو غبارى رسد ز رهگذر من\r\nهزار داغ ندامت نهاده بر دل ريشم * نگار لاله‌رخ سرو قد سيمبر من \r\n* * *\r\n عقيق و لعل مگو دانه‌هاى اشك رموزى * به سنگ‌پاره برابر مكن دُرّ و گهر من \r\n* * *\r\n مرا ز تيغ مترسان كه پيش كُشتهء عشق * به تيغ كُشته شدن آب خوردنى باشد \r\nو له فى الرباعيّات\r\n بالاى تو را سرو سهى بنده شود * گل پيش رخ خوب تو شرمنده شود\r\nدارد لب جانبخش تو آن دم كه اگر * بر مردهء صد ساله دمد زنده شود \r\n* * *\r\n كس نيست كه آشفته و شيداى تو نيست * سودازدهء زلف سمن‌ساى تو نيست\r\nدر هيچ دلى نيست كه غوغاى تو نيست * در هيچ سرى نيست كه سوداى تو نيست \r\n* * *\r\n عمرى به دلم آرزوى روى تو بود * در سر هوس قامت دلجوى تو بود\r\nمىخواستم از باد صبا كحل بصر * حقّا كه غرض خاك سر كوى تو بود \r\n* * *\r\n\r\n","description":"","footnote":"","page_name":" 719 ","page_number":767},
  {"content":"\r\n\r\n زنهار به ناكس نشوى يار اى دل * ناكس « 1 » نبود يار وفادار اى دل\r\nاز صحبت يار بىوفا دورى كن * زنهار اى دل هزار زنهار اى دل \r\n\r\n[ 12 . 
  ] مير هيبت اللّه ( قانعى تخلّص )\r\nاز سادات جليل القدر كاشان است از اخلاق حسنه و شيم مرضيه نصيبى وافر و حصّه‌اى كامل داشته ، و در شيوهء مصاحبت و منادمت متفرّد اهل زمان بوده ، و در صنعت تيراندازى و خوشنويسى قصب السبق از امثال و اقران ربوده و همين تعريف او را كافى است كه قبلة الكتاب امير معزّ الدين محمد خوشنويس از جملهء شاگردان اوست و منصب استادى علم خط از ديوان خطاطى او دارد .\r\nمصرع\r\n آفرين بر روان او بادا \r\nكه اين‌چنين بىمثلى به شاگردى او مباهى و مفتخر بود و در مجلس تعليم خط دائم الاوقات وى را به شفقت و مرحمت مىستود . در شهور سنهء ثمان و خمس و تسعمائه از اين جهان فانى به عالم جاودانى انتقال نمود . جمعى كه به صحبت وى رسيده‌اند و تعليم خط از او گرفته ، مىگفتند كه در خوش‌طبعى و خوش‌فهمى مسلّم بود و در شعرشناسى بىبدل شعرشناسان عالم ، و گاهى شعر و غزل مىگفت و قانعى تخلّص مىكرد و اين مطلع و غزل از او به راقم رسيده و در اين موضع جهت تيمّن و تبرّك درج گرديده .\r\nشعر\r\n دگر جانم وداع خانهء تن مىكند امشب * كه آه آتشينم خانه روشن مىكند امشب \r\n* * *\r\n دم‌به‌دم خواهم زبان را از دهان خود كشم * تا به كى تشويش از دست زبان خود كشم\r\nتير آن ابرو كمان در جان من جا كرده است * از دلم نايد كه تيرش را ز جان خود كشم \r\n\r\n\r\n","description":"","footnote":"\r\n( 1 ) . اصل : تا كس .\r\n","page_name":" 720 ","page_number":768},
  {"content":"\r\n\r\n بابى از راحت گشايد بر دل محنت‌كشم * هر خدنگى كز دل از ابرو كمان خود كشم\r\nدور از آن آرام جان خواهم كه خط نيستى * بر سواد هستى و نام و نشان خود كشم\r\nگر به مستى بىادب در كوى جانان رفته‌ام * نقد جان را مىبرم تا ترجمان خود كشم\r\nدوش گفتا آنچنان رنجيده‌ام از قانعى * كش نمىخواهم كه در سلك سگان خود كشم \r\n* * * للّه الحمد و المّنة كه احوال شعرا و فضلاى نامدار دار المؤمنين كاشان ، چه اينهايى كه در عرصهء وجود جلوه‌گرند و چه آنهايى كه در وادى عدم ساكن و بىخبراند ، به خير و خوبى به اتمام رسيد و صورت اختتام پذيرفت . ان شا اللّه در تلو اين فصل مذكور خواهد شد ذكر شعراى دار السلطنهء صفاهان . اميد به كرم بارى تعالى آنكه آن نيز به بهترين وجهى صورت تحرير و تقرير يابد چنانچه پسنديدهء ناظرين و سامعين اين خلاصه باشد . و ايضا بر ضماير اولو الابصار پوشيده نماند كه همگى همت و تمامى نهمت بندهء شرمنده اعنى تقى الدين محمد الحسينى مصروف بر آن است كه به وصّافى و مدّاحى اين جماعت به نوعى اقدام نمايد كه مقبول خاطر مذكورين و ملايم ضمير مسطورين اين تذكره باشد و از سمات نقض « 1 » گفتن و عيب خواندن خالى ، ليكن چه كنم كه بعضى ازين طايفه كه اسم ايشان درين اوراق مثبت شده و خواهد شد در نهايت خبث و شرّ واقعند اگر زبان بيان را از شرح صفات ذميمهء ايشان كه در نهايت وضوح است بازمىدارم ، بعضى حريفان ديگر كه بر نقير و قطمير احوال ايشان اطلاع دارند زبان توبيخ و سرزنش گشوده مىگويند كه كار فلانى در تصنيف و تأليف خوش‌آمد گفتن و اوقات ضايع كردن است ، و اگر فى الواقع بيان واقع گفته يا نوشته مىشود جماعت مشاراليهم از اين كمينهء درمانده رنجيده ، و زبان طعن و مذمّت مىگشايند و به هر\r\n\r\n\r\n","description":"","footnote":"\r\n( 1 ) . اصل : نقص .\r\n","page_name":" 721 ","page_number":769},
  {"content":"\r\n\r\nنوع مذمّتى كه مىخواهند زبان در كام مىجنبانند . و الحق اگر مداهنه و مسامحه مىكنم و موافق ارادهء ايشان سخن مىگويم طبعم نمىگذارد و اگر مخالف طبيعتشان به فعل مىآرد .\r\nمجملا در ورطهء حيرت و سرگردانى گرفتارم و شبى به روز و روزى به شب مىآرد ، مجملا در ورطهء حيرت و سرگردانى گرفتارم و شبى به روز و روزى به شب مىآرم ، فساد و فتنه بار مىآرم و گاهى به اين مضمون خاطر خود را شاد دارم كه سخن حق در گوش راستان در است و در مذاق اهل باطل و ناراستان مرّ است ، و گاهى به مضمون اين بيت خواجه حافظ شيرازى مىسراييم :\r\nشعر\r\n در پس آينه طوطى صفتم داشته‌اند * آنچه استاد ازل گفت بگو ، مىگويم \r\nو نيز حضرت خلاق لم يزل و پادشاه لا يزال به مقتضاى صفت جمال و جلال و استعداد اصلى جبلّى جمعى را در سلك سعدا كشيده و فرقه‌اى را در زمرهء اشقيا انتظام داشته و در هنگام بروز و ظهور تا روز حشر و يوم نشور از ايشان آثار خير و شر و نفع و ضرر و مدح و ذم و ثنا و هجا به عباد و عناد و مصلح و مفسد و مقبل و مدبر و صالح و طالح مىرسد و هرگز جهان در هيچ قرنى از وجود اين دو طبقه خالى نبود و نخواهد بود ، خصوصا ابناى اين روزگار و شعراى اين ادوار كه از طبقهء ثانى بيشترند ، بلكه اكثر ايشان نسبت به ساير مردم در صفت جلالى ظهور دارند و شقاوت جبلّى خود را به سبب استعداد كه داشته‌اند به وجود مىآرند .\r\nبيت\r\n مه نور مىفشاند و سگ بانگ مىكند * ما را چه جرم ، خاصيت سگ چنان بود \r\nآه و هزار آه از دست مردم جاهل و گمراه ، جمعى پريشان كه نيك از بد نشناسند و از حسد و حقد و خبث و شر و امثال آن نمىهراسند و به واسطهء آنكه جهل مركّب دارند مركب جهالت در سنگلاخ ضلالت و خباثت مىرانند و اين را واسطهء مباهات و رابطهء مفاخرت مىدانند ، امّا در اين امر معذورند و از طعن عتاب و ملامت دور .\r\nشعر\r\n نور موسى چگونه بيند كور * نطق عيسى چگونه داند كر \r\n\r\n","description":"","footnote":"","page_name":" 722 ","page_number":770},
  {"content":"\r\n\r\nچه ، هركه مرغ ضعيف عقل او از حضيض نقصان تقليد به اوج كمال بينش و ذروهء فلك دانش نرسيده باشد و طفل رضيع خاطرش از پستان مادر ذكا شير فضل نمكيده و از دايهء فطانت فطّام مانده و بوى هنر و ذوق استعداد به مشام دل و به مذاق جانش نوزيده ، اگر حق خردمندى كه در ابواب معالى و اسباب استيلا « 1 » و استعلا حاصل كرده و در اقسام آداب فصاحت و بلاغت مكنت و قدرت جمع نموده ، به واجبى « 2 » نشناسد « 3 » و از محاسن علم كه :\r\nقيمة كلّ امرء ما يحسنه ، و شرف نطق المرء فى طى لسانه لا فى طيلسانه ، بىخبر باشد نزد ارباب بصيرت معذور تواند بود ، لبهاء الدين المقدادى :\r\nشعر\r\n مرا اگر تو ندانى عطاردم داند * كه من كيم ز سر كلك من چه كار آيد\r\nهزار سال ببايد كه تا به باغ هنر * ز شاخ دانش « 4 » چون من گلى به بار آيد\r\nبه هر قران و به هر دور چون منى نبود * ز روزگار چو من كى « 5 » به روزگار آيد \r\nالقصّه ، بيش از اين اطناب و مبالغه در حكايت عتاب اين طايفه نمىتوان گفت كه سبب ملال است ، و شكايت اقوال و اطوار ايشان نمىتوان نوشت كه موجب كلال است ، خاصّه در اين محلّ كه خاطر به نوشتن ذكر شعراى دار السلطنهء مذكور متوجّه و اراده به تسطير حالات ايشان متعلّق است ، چه به دل جمع از وساوس كينه و خاطر خالى از كدورات ديرينه روى به تحرير و تقرير احوال ايشان مىبايد آورد و اين خدمت را به بهترين وجهى به اتمام رسانيد .\r\nانشاء اللّه كه ذكر اين طايفهء باقيمانده به توفيق متكلّم قديم در بهترين عبارتى و نيكوترين اشارتى سمت گزارش يابد ، بحقّ محمد و آله الأمجاد .\r\n\r\n\r\n","description":"","footnote":"\r\n( 1 ) . اصل : استعلا .\r\n( 2 ) . اصل : واجب .\r\n( 3 ) . اصل : نشناسند .\r\n( 4 ) . اصل : آتش .\r\n( 5 ) . كس تصحيح قياسىست .\r\n","page_name":" 723 ","page_number":771},
  {"content":"\r\n . \r\n","description":"","footnote":"","page_name":" 724 ","page_number":772},
  {"content":"\r\n\r\n\r\nفهارس\r\n1 . آيات\r\n2 . اسامى اشخاص\r\n3 . تخلص\r\n4 . قبايل و گروهها\r\n5 . كتابها\r\n6 . مكانها\r\n7 . مادّه تاريخ\r\n8 . لغات و اصطلاحات\r\n\r\n","description":"","footnote":"","page_name":" 725 ","page_number":773},
  {"content":"\r\n . \r\n","description":"","footnote":"","page_name":" 726 ","page_number":774},
  {"content":"\r\n\r\n\r\n1 . آيات\r\nاذا جاء اجلهم لا يستأخرون ساعة و لا يستقدمون 612\r\nاطيعوا اللّه و اطيعوا الرّسول و اولى الامر منكم 108\r\nالا له الخلق و الامر تبارك اللّه ربّ العالمين 2\r\nانّا للّه و إنّا إليه راجعون 642 ، 658\r\nان هذا الّا ملك كريم 5\r\nانّ هذا لهو الفضل المبين 4\r\nفاعتبروا يا اولى الابصار 622\r\nفانظر الى آثار رحمة اللّه كيف يحيى الارض بعد موتها 2\r\nفللّه الحمد ربّ السّموات و ربّ الأرض ربّ العالمين 4\r\nكشجرة طيّبة أصلها ثابت و فرعها فى السماء 77\r\nكل نفس ذائقة الموت 622\r\nله الحمد فى الأولى و الآخرة 1\r\nما هذا الّا بشر مثلكم يأكل ممّا تأكلون منه و يشرب ممّا تشربون 295\r\nو اللّه يؤتى ملكه من يشاء 4\r\nو صوّركم فأحسن صوركم 2\r\nو للّه على الناس حجّ البيت من استطاع اليه سبيلا 109\r\nو ما ذلك على اللّه بعزيز 5\r\nو يهدى من يشاء إلى صراط مّستقيم 294\r\nيا أيّها النّاس اذكروا نعمة اللّه عليكم 1\r\n\r\n","description":"","footnote":"","page_name":" 727 ","page_number":775},
  {"content":"\r\n\r\n\r\n2 . اسامى اشخاص « 1 »\r\nآبل ، 64 ، 220\r\nآدم ( ع ) ، 27 ، 63 ، 123 ، 150 ، 156 ، 172 ، 203 ، 589 ، 640 ، 686 ، 702\r\nآصف ، 37 ، 133 ، 203 ، 210 ، 211 ، 231\r\nآصفى ، 508 ، 646\r\nابراهيم خان ذو القدر ، 353\r\nابراهيم ظهير الدين ، 222\r\nابراهيم ( ع ) ، 368 ، 369 ، 429 ، 524 ، 689 ، 705\r\nابليس ، 589 ، 689 ، 705\r\nابن خليل ، 540\r\nابن عبد المطّلب - محمّد ( ص )\r\nابن عم سلطان الرسل - على ( ع )\r\nابو اسحاق حلّاج شيرازى ، 650 ، 666\r\nابو الحسن ( ابيوردى ) ، 93\r\nابو الحسن - على ( ع )\r\nابو الفضل فيضى ، 206\r\nابو الفضل فيضى ، 206 ، 479\r\nابو القاسم بيگ وزير ، 525 ، 545\r\nابو المظفّر سلطان محمد ، 109\r\nابو المظفّر شاه طهماسب ، 108 ، 419 ، 650 ، 666\r\nابو المظفّر شاه عباس صفوى ( الحسينى ) ، 112 ، 232 ، 559\r\nابو المؤيّد سلطان محمد ( پادشاه ) ، 352 ، 420 ، 559\r\nابو تراب بيگ ، 231\r\nابو سعيد ، 442\r\nابو طالب ( - فرزند شرف الدين حسينى طباطبائى ) ، 191 ، 197 ، 198\r\nابو طالب ( متخلّص به سخى ) ، 194\r\nاحد ، 63\r\nاحمد اردبيلى ، 200\r\nاحمد حافظ ، 655\r\nاحمد فينى ، 509\r\nاحمد - محمّد ( ص )\r\nاحمد مختار - محمّد ( ص )\r\nاحمد مرسل - محمّد ( ص )\r\nاحمد مشهدى ، 67\r\nاحمد ( نقطه‌اى ) ، 200\r\n\r\n\r\n","description":"","footnote":"\r\n( 1 ) . فهرست حاضر بدون در نظر گرفتن عناوينى چون : شيخ ، مير ، آقا . . . . تنظيم شده مگر در مواردى خاص .\r\n","page_name":" 728 ","page_number":776},
  {"content":"\r\n\r\nارسطو ، 103 ، 205\r\nازرقى ، 543\r\nاسد اللّه الغالب - على ( ع )\r\nاسد خان ( - پدر محمّد نفيس ) ، 207\r\nاسدى ، 443\r\nاسرافيل ، 60 ، 375\r\nاسكندر ، 5 ، 168\r\nاسماعيل ، 540\r\nاعتماد الدوله ، 222\r\nافراسياب ، 54\r\nافضل دوتارى ، 456\r\nافلاطون ، 101 ، 102 ، 108 ، 205 ، 278\r\nاكبر شاه ، 206 ، 545\r\nاللّه وردى خان ، 545\r\nامام ثامن ضامن - على بن موسى الرضا ( ع )\r\nامام شافع - على بن موسى الرضا ( ع )\r\nامير المؤمنين - على ( ع )\r\nامير عرب - على ( ع )\r\nامين الدين محمّد ، 72\r\nانورى ، 543 ، 697 ، 713\r\nاهلى خراسانى ، 197 ، 546\r\nاهلى شيرازى ، 10\r\nاياز ، 63 ، 388 ، 497\r\nايوب ( ع ) ، 557\r\nبابا شاه ، 221\r\nبتول ( ع ) - زهرا\r\nبراهيم ، 645\r\nبرخيا ، 210\r\nبرهمن ، 213 ، 218 ، 264\r\nبقراط ، 102\r\nبلقيس ، 56\r\nبو تراب - على ( ع )\r\nبو جهل ، 298\r\nبو على ( - ابن سينا ) ، 20 ، 101\r\nبو فراس ، 306\r\nبهاء الدين مقدادى ، 707 ، 723\r\nبهزاد ، 217\r\nبهلول ، 63\r\nپرويز ، 41 ، 48 ، 50 ، 400 ، 552\r\nپسر عمران - موسى ( ع )\r\nپير كنعان ، 50 ، 433 ، 592 ، 690 ، 706\r\nپيغمبر - محمّد ( ص )\r\nپيمبر - محمّد ( ص )\r\nتقى الدين ( محمد بن شرف الدين على الحسينى ) ، 5 ، 294 ، 352 ، 705 ، 721\r\nتقى الدين محمّد صدر ، 283\r\nجالينوس ، 102\r\nجالينوس ثانى ، 205\r\nجبرئيل ، 60 ، 246 ، 364 ، 386 ، 556 ، 559 ، 583 ، 587 ، 672 ، 688\r\nجبريل - جبرئيل\r\nجعفر ، 61\r\nجعفر بن محمّد الصادق ، 8\r\nجلال الدين اكبر - اكبر شاه\r\nجلال الدين مسعود ، 608 ، 609\r\nجلال حكيم ، 98\r\nجم ، 35 ، 54 ، 55 ، 101 ، 108 ، 133 ، 204 ، 210 ، 421 ، 438 ، 550 ، 560 ، 573 ، 583\r\nجمال الدين محمّد ، 277 ، 657\r\nجمال الدين محمّد بن عبد الرزّاق اصفهانى ، 232\r\nجمالى - جمال الدين محمّد\r\nجمشيد ، 5 ، 54 ، 55 ، 63 ، 124 ، 204 ، 438\r\nجنيد ، 548\r\nچماق - محمّدى خان\r\nچنگيز خان ، 228\r\nحاتم ثانى ، 133\r\nحاتم ( طايى ) ، 33 ، 194 ، 198 ، 350 ، 351 ، 368 ، 382 ، 388 ، 524 ، 577 ، 583\r\n\r\n","description":"","footnote":"","page_name":" 729 ","page_number":777},
  {"content":"\r\n\r\nحاتم - كمال الدين حاتم\r\nحاجى محمّد كفشدوز ، 578\r\nحافظ سلطان محمّد هروى ، 192\r\nحافظ شيرازى ، 706 ، 722\r\nحافظ محمّد جان كاشى ، 192\r\nحالتى ، 354\r\nحبيب بن موسى ، 395\r\nحسابى ، 62\r\nحسابى ( - برادرزادهء قاسم مستوفى ) ، 77 ، 456\r\nحسّان ، 27\r\nحسّان العجم - محتشم\r\nحسرتى ، 40\r\nحسن تمغاچى ، 649\r\nحسن شاملو ، 17 ، 18\r\nحسن ( ع ) ، 203\r\nحسين بن على ( ع ) ، 92 ، 203 ، 208 ، 544 ، 572\r\nحسين ( خصالى ) ، 533\r\nحسين معمايى شفيعى ، 64\r\nحسين ( - مولانا وحشتى ) ، 442\r\nحسين وحشتى ، 442\r\nحسين وزير ، 304\r\nحسينى ، 194\r\nحضورى ( قمى ) ، 519 ، 520\r\nحوّا ، 56 ، 172 ، 203\r\nحياتى ، 461\r\nحيدر ، 61\r\nحيدر تونى ، 510\r\nحيدر ذهنى ، 657 ، 469\r\nحيدر طهماسبى ، 650 ، 666\r\nحيدر - على ( ع )\r\nحيرتى ، 693 ، 677\r\nحيرتى تونى ، 526\r\nخاتم الانبياء - محمد ( ص )\r\nخاقان ، 34\r\nخاقانى ، 568\r\nخاقانى ، 15 ، 38 ، 147 ، 198\r\nخان ، 22\r\nخان احمد ، 56 ، 509\r\nخان ميرزاى صفوى ، 93\r\nختم انبيا - محمّد ( ص )\r\nخسرو ، 40 ، 41 ، 45 ، 47 ، 54 ، 204 ، 257 ، 285 ، 343 ، 488 ، 495 ، 522 ، 550 ، 667 ، 683\r\nخصالى ، 533\r\nخضر ، 53 ، 106 ، 117 ، 124 ، 152 ، 154 ، 199 ، 202 ، 203 ، 204 ، 210 ، 211 ، 249 ، 254 ، 278 ، 305 ، 332 ، 355 ، 365 ، 382 ، 387 ، 422 ، 476 ، 503 ، 569 ، 570 ، 573 ، 646 ، 647 ، 662 ، 663 ، 664 ، 679 ، 680 ، 687 ، 691 ، 693 ، 703 ، 707 ، 709\r\nخليل ، 54 ، 55 ، 131 ، 158 ، 169 ، 170 ، 203 ، 524\r\nخليل ثانى ، 126\r\nخليل سلطان ( - فرزند ابراهيم خان ذو القدر ) ، 353\r\nخواجگى عنايت ، 508\r\nخير الانام - محمّد ( ص )\r\nخير البشر - محمّد ( ص )\r\nخير المرسلين - محمّد ( ص )\r\nدارا ، 34\r\nداود ، 129 ، 192 ، 368 ، 518\r\nدجّال ، 374 ، 381\r\nدلشاد ، 56 ، 713\r\nدندى ، 56 ، 713\r\nذو الفقار ، 25 ، 26 ، 246 ، 307 ، 373 ، 542 ، 671 ، 687\r\nرجب ، 62\r\nرستم ، 391 ، 691 ، 707\r\nرسول اللّه - محمّد ( ص )\r\nرسول حق - محمّد ( ص )\r\n\r\n","description":"","footnote":"","page_name":" 730 ","page_number":778},
  {"content":"\r\n\r\nرسول خدا - محمّد ( ص )\r\nرسول - محمّد ( ص )\r\nرضا - على بن موسى الرضا ( ع )\r\nرفيع الدين ، 223 ، 626\r\nرفيع الدين حسين ، 221\r\nرفيع الدين حيدر معمّايى ، 20 ، 195 ، 211 ، 221 ، 483 ، 623 ، 642 ، 658\r\nرفيعى ، 220\r\nركن الدين مسعود ، 107 ، 110 ، 269\r\nركن الدين مسعود نقيب ، 470 ، 498\r\nرموزى ، 686 ، 702\r\nروح الامين - جبرئيل\r\nروح القدس - جبرئيل\r\nروح اللّه - عيسى ( ع )\r\nزال ، 691 ، 707\r\nزاهد ، 22\r\nزليخا ، 124 ، 225 ، 301 ، 374 ، 433 ، 437 ، 445 ، 487 ، 523 ، 589 ، 592 ، 676 ، 692\r\nزهرا ( ع ) ، 56 ، 203\r\nزين الدين على بيگ انجدانى ، 231\r\nزين الدين على كحّال ، 516\r\nساقىّ كوثر - على ( ع )\r\nسامرى ، 42\r\nسرافيل ، 134\r\nسرورى ( - فرزند ملّا حاجى محمّد كشفدوز ) ، 578\r\nسكندر ، 108 ، 112 ، 158 ، 170 ، 204 ، 569 ، 570 ، 654 ، 663 ، 670 ، 679\r\nسلطان ابو البشر - محمّد ( ص )\r\nسلطان خراسان - على بن موسى الرضا ( ع )\r\nسلطان رسل - محمّد ( ص )\r\nسلطان عرب - على ( ع )\r\nسلطان عطاى موسى ، 527\r\nسلطان محمّد ، 207\r\nسلطان محمّد صدقى ، 272\r\nسلطان ميرك ، 485\r\nسلطان نجف - على ( ع )\r\nسلمان ، 15 ، 697 ، 713\r\nسلمان جابرى ، 222\r\nسلمانى ، 40\r\nسليمان ، 7 ، 37 ، 139 ، 164 ، 165 ، 174 ، 204 ، 251 ، 392 ، 533 ، 583 ، 645 ، 685 ، 701\r\nسليمان ( ع ) ، 7\r\nسمائى ( - شاگرد زين الدين على كحّال ) ، 515\r\nسنايى ، 397 ، 622\r\nسهراب ، 63\r\nسيّد ، 63\r\nسيّد ابرار / سيّد الابرار - محمّد ( ص )\r\nسيّد انبيا - محمّد ( ص )\r\nسيد عالم - محمّد ( ص )\r\nسيفى بخارى ، 644 ، 660\r\nشاه اسمعيل ( بن طهماسب شاه ) ، 35\r\nشاه اوليا - على ( ع )\r\nشاه تونى ، 510\r\nشاه خراسان / شه خراسان - على بن موسى الرضا ( ع )\r\nشاه ذو الفقار - على ( ع )\r\nشاه رسل - محمّد ( ص )\r\nشاه رضا - على بن موسى الرضا ( ع )\r\nشاهزاده سلطانم ، 99\r\nشاه طاهر ، 481\r\nشاه عجم - على ( ع )\r\nشاه كربلا - حسين بن على ( ع )\r\nشاه مرتضى فقيه ، 209\r\nشاه مردان - على ( ع )\r\nشاه مظفّر ، 170\r\nشاه نجف - على ( ع )\r\nشاه يثرب / شه يثرب - محمّد ( ص )\r\n\r\n","description":"","footnote":"","page_name":" 731 ","page_number":779},
  {"content":"\r\n\r\nشجاع الدين غضنفر ، 332\r\nشجاع ( - ملقّب به كور ) ، 531 ، 621 ، 623 ، 650\r\nشحنة النجف - على ( ع )\r\nشرف الدين حسينى طباطبائى ، 191\r\nشريف ، 419 ، 420\r\nشعيب ( جوشقانى ) ، 421\r\nشفيعى ، 64\r\nشمس ، 509\r\nشمس الدين ، 380\r\nشمس الدين باقلانى ، 547\r\nشمس الدين على ، 654\r\nشمس الدين گنجه ، 294\r\nشمس الدين محمّد باقر ، 608\r\nشهاب ، 350\r\nشهاب الدين على شيعى ، 72\r\nشيخ ، 220\r\nشيخ‌زاده ، 351\r\nشيخ صفى ، 3\r\nشيرين ، 40 ، 41 ، 45 ، 47 ، 50 ، 113 ، 216 ، 275 ، 331 ، 400 ، 472 ، 489 ، 495 ، 550 ، 644 ، 660\r\nصالح ( ع ) ، 28\r\nصالح ميرزا ، 353\r\nصدرا ، 424\r\nصدر الدين محمد ميرزا شرف جهان ، 206\r\nصدر الدين محمد واعظ ، 480\r\nصرفى ساوجى ، 395\r\nصفى ، 57\r\nصنعان ، 50\r\nضحاك ، 55\r\nضياء الدين محمد ، 93 ، 197\r\nطغرل ، 697 ، 713\r\nطوسى ، 660\r\nطهماسب شاه ، 53 ، 191 ، 468 ، 508 ، 520\r\nعباس شاه ، 4 ، 126 ، 138 ، 139 ، 149 ، 159 ، 166 ، 170 ، 200 ، 204 ، 208 ، 210 ، 227 ، 592\r\nعبد الحسين ، 590\r\nعبد الحى ، 229\r\nعبد الرحمن جامى ، 9\r\nعبد الرحيم خان ، 568\r\nعبد العال - عبد العالى\r\nعبد العالى ، 686 ، 702\r\nعبد الغفار ( - متخلّص به سالم برادر عبد الفتاح ) ، 596\r\nعبد الفتاح ( برادر عبد الغفّار ) ، 596\r\nعبد اللّه خان ، 482\r\nعبدل ساكنى ، 682 ، 698\r\nعبيد زاكانى ، 650 ، 666\r\nعزرائيل ، 59 ، 146 ، 180\r\nعزيز مصر - يوسف ( ع )\r\nعطا اللّه عروضى ، 265\r\nعلّامى ، 606\r\nعلاء الدين آملى ، 685 ، 701\r\nعلى اصغر ( مشهدى ) ، 526\r\nعلى اكبر ( - متخلّص به تشبيهى ) ، 324\r\nعلى بن ابى طالب - على ( ع )\r\nعلى بن موسى الرضا ( ع ) ، 164 ، 201 ، 202 ، 211 ، 229 ، 279 ، 355 ، 699 ، 715\r\nعلى بن موسى جعفر - على بن موسى الرضا ( ع )\r\nعلى تن‌ادوارى ، 192\r\nعلى خان ميرزا تركمان ، 353\r\nعليرضا ، 221\r\nعلى ( ع ) ، 3 ، 5 ، 9 ، 25 ، 26 ، 27 ، 40 ، 124 ، 126 ، 143 ، 192 ، 201 ، 209 ، 301 ، 372 ، 425 ، 485 ، 533 ، 542 ، 569 ، 580 ، 583 ، 642 ، 653 ، 655 ، 658 ، 671 ، 672 ، 685 ، 687 ، 688 ، 690 ، 691 ، 695 ، 696 ، 697 ، 701 ، 703 ، 706 ، 707 ، 711 ، 712 ، 713\r\n\r\n","description":"","footnote":"","page_name":" 732 ","page_number":780},
  {"content":"\r\n\r\nعلى عمرانى ، 198\r\nعلى قوشچى ، 78\r\nعلىّ محمد باقر ، 350\r\nعلى موسى جعفر - على بن موسى الرضا ( ع )\r\nعمران ، 295\r\nعنايت ، 616\r\nعنايت اللّه فكرى گيلانى ، 21\r\nعنايت سلتق - خواجگى عنايت\r\nعنصرى ، 543\r\nعوج بن عنق ، 606\r\nعيسى ( ع ) ، 25 ، 114 ، 115 ، 118 ، 125 ، 130 ، 131 ، 139 ، 140 ، 148 ، 159 ، 171 ، 172 ، 174 ، 201 ، 354 ، 418 ، 570 ، 571 ، 643 ، 692 ، 722 ، 676 ، 696 ، 706 ، 712\r\nعيسى مريم - عيسى ( ع )\r\nعين القضاة همدانى ، 462\r\nغضنفر ( - فرزند مولانا فهمى ) ، 612\r\nغضنفر كرجارى ، 208 ، 333 ، 531 ، 611 ، 613 ، 646\r\nغنى ، 220\r\nغياث ، 654\r\nغياث الدين على ، 108\r\nغياث الدين ( كاشانى ) ، 58\r\nغياث الدين منصور ( دشتكى ) ، 480\r\nغياث نقشبند ، 217\r\nغيرتى شيرازى ، 325 ، 442\r\nفخر الدين على قاضى ، 265 ، 684 ، 700\r\nفرّخى ، 543\r\nفرزين ، 647\r\nفرعون ، 131 ، 424 ، 688 ، 704\r\nفرهاد ، 40 ، 41 ، 45 ، 48 ، 50 ، 113 ، 122 ، 216 ، 275 ، 312 ، 343 ، 400 ، 432 ، 440 ، 453 ، 472 ، 488 ، 489 ، 496 ، 522 ، 538 ، 552 ، 580 ، 665 ، 649\r\nفريد الدين شعيب ، 419\r\nفريد الدين عطّار ، 527\r\nفريدون ، 34 ، 138 ، 204 ، 210\r\nفلاطون ، 112 ، 145\r\nفهمى ، 388 ، 524\r\nفهمى ( - فرزند مولانا غضنفر ) ، 611\r\nفهمى كاشانى ، 326\r\nقاسم ، 351 ، 698\r\nقاسم بيگ حالتى ، 354\r\nقاسم كاهى ، 326\r\nقاضى احمد بكرى ، 479\r\nقاضى برهان الدين محمد باقر ، 265\r\nقاضى سمنان ، 209\r\nقاضى محمّد ، 605\r\nقطب ، 682 ، 698\r\nقنبر ، 26 ، 584\r\nكاتبى ، 677 ، 693\r\nكاشى ، 29\r\nكافى ، 63\r\nكريم ، 681 ، 697\r\nكسرى ، 230 ، 306 ، 550\r\nكليم - موسى ( ع )\r\nكمال ، 213\r\nكمال الدين اسمعيل ، 109\r\nكمال الدين حاتم ، 352\r\nكمال الدين عبد الرزاق كاشانى ، 605\r\nكمال الدين هيبت اللّه حاتم ، 352 ، 353 ، 395 ، 481\r\nكمالى ، 700\r\nكيا ، 63\r\nكيخسرو ، 35 ، 170 ، 195 ، 421 ، 606\r\nكى ( - كيخسرو ؟ ) ، 550\r\nگلشنى ، 62\r\nلقمان ، 108 ، 249\r\nليلى ، 138 ، 190 ، 219 ، 366 ، 367 ، 401 ، 412 ،\r\n\r\n","description":"","footnote":"","page_name":" 733 ","page_number":781},
  {"content":"\r\n\r\n438 ، 488 ، 495 ، 497 ، 523 ، 557 ، 592 ، 595 ، 602 ، 666 ، 682\r\nمانى ، 217 ، 596\r\nمجنون ، 63 ، 138 ، 190 ، 219 ، 366 ، 367 ، 401 ، 409 ، 411 ، 412 ، 438 ، 446 ، 452 ، 488 ، 489 ، 496 ، 497 ، 499 ، 529 ، 557 ، 575 ، 577 ، 580 ، 592 ، 595 ، 597 ، 602 ، 649 ، 655 ، 665 ، 666 ، 682\r\nمحتشم ، 543\r\nمحسن ، 397\r\nمحمّد آصف ، 519\r\nمحمّد بن حسن ( ع ) ، 691\r\nمحمّد حسين تبريزى ، 67\r\nمحمّد حكيم ، 98\r\nمحمّد خان ، 59 ، 374\r\n( محمّد ) شريف ، 568\r\nمحمّد ( ص ) ، 1 ، 2 ، 3 ، 6 ، 9 ، 23 ، 27 ، 28 ، 65 ، 72 ، 102 ، 103 ، 117 ، 119 ، 194 ، 200 ، 209 ، 295 ، 305 ، 353 ، 371 ، 385 ، 623 ، 647 ، 672 ، 673 ، 688 ، 689 ، 690 ، 706 ، 707 ، 723\r\nمحمّد صالح ، 430\r\nمحمّد عربى - محمّد ( ص )\r\nمحمّد عصار ، 678 ، 694\r\nمحمّد قاسم كسرى ، 544 ، 545 ، 548\r\nمحمّد ( - محبوب مولانا رضايى ) ، 396\r\nمحمّد مدنى ، 692 ، 708\r\nمحمّد مرشدى زواره ، 209\r\nمحمّد مهدى ، 677 ، 693\r\nمحمّد نفيس ، 207\r\nمحمّدى خان گرجى ، 544 ، 545 ، 609\r\nمحمود ، 200 ، 382 ، 388 ، 495 ، 497 ، 509\r\nمراد ( - محبوب مولانا عبد الغفار ) ، 596\r\nمرتضى - على ( ع )\r\nمريم ( ع ) ، 28 ، 56 ، 136 ، 138 ، 140 ، 157 ، 354 ، 570 ، 571\r\nمسعود سعد سلمان ، 609\r\nمسلم عقيل ، 655\r\nمسيّب خان ، 38\r\nمسيحا - عيسى ( ع )\r\nمسيح - عيسى ( ع )\r\nمشفقى ، 642 ، 658\r\nمشفقى ( - برادر جمال الدين محمّد كرباس فروش ) ، 657\r\nمصطفى - محمّد ( ص )\r\nمظفر الدين حسرتى ، 370\r\nمعزّ الدين محمّد خوشنويس ، 64 ، 644 ، 660 ، 704 ، 720\r\nمعزّ الدين مطهّر ، 293 ، 296\r\nمعصوم بيك الصفوى ، 333\r\nمعينا كاشى ، 197\r\nمعين الدين احمد شهريارى ، 72\r\nملّا طالبى ، 531\r\nملّا غضنفر ، 208\r\nملّا نگاهى - مولانا نگاهى\r\nملّا وحشى ، 321\r\nملك الموت - عزرائيل\r\nملك قمى ، 395\r\nملكى ، 212\r\nمنصور ( - حلّاج ) ، 158 ، 176 ، 433 ، 435 ، 575\r\nمنصور مستوفى ، 58\r\nموحد الدين فهمى ، 292 ، 296 ، 613\r\nموحد الدين فهمى - مولانا فهمى\r\nموسى ( ع ) ، 25 ، 54 ، 113 ، 123 ، 124 ، 131 ، 138 ، 139 ، 143 ، 144 ، 150 ، 173 ، 203 ، 230 ، 264 ، 288 ، 289 ، 295 ، 305 ، 342 ، 355 ، 356 ، 367 ، 368 ، 424 ، 437 ، 442 ، 453 ، 476 ، 524 ، 561 ، 565 ، 566 ، 600 ، 656 ، 671 ، 676 ، 687 ، 688 ، 692 ، 696 ، 704 ،\r\n\r\n","description":"","footnote":"","page_name":" 734 ","page_number":782},
  {"content":"\r\n\r\n706 ، 712 ، 722\r\nموسى عمران - موسى ( ع )\r\nموسى كليم - موسى ( ع )\r\nمولانا ادهم ، 670\r\nمولانا حاجى - مولانا مردمى\r\nمولانا حياتى ، 497 ، 498 ، 657\r\nمولانا حيرتى ( - ملازم دربار شاه طهماسب ) ، 272 ، 277 ، 649 ، 654 ، 659 ، 670 ، 675 ، 678 ، 694\r\nمولانا رضايى ، 395\r\nمولانا رموزى ، 700 ، 701\r\nمولانا شرف ، 461\r\nمولانا شعورى ( - نوهء خواجه محمّد آمين ) ، 519 ، 520\r\nمولانا عبد الحى ، 229\r\nمولانا عرفى ، 442\r\nمولانا عشقى ، 675\r\nمولانا علاء الدين ، 701\r\nمولانا على ( - نبيرهء اهلى خراسانى و متخلّص به سالك ) ، 197\r\nمولانا فخرى ، 526\r\nمولانا گلشنى ( - دايى معز الدين محمّد ) ، 660\r\nمولانا محتشم ، 15 ، 18 ، 371 ، 483 ، 519 ، 646\r\nمولانا مردمى ، 576\r\nمولانا مقصود ، 479 ، 482 ، 483\r\nمولانا نعمتى ، 659 ، 660 ، 675 ، 676\r\nمولانا نگاهى ، 693 ، 694\r\nمولانا وحشى ، 333 ، 398\r\nمهدى ( عج ) ، 374 ، 381 ، 656\r\nمير بيغمى ، 457\r\nميرزا ابو تراب ، 442\r\nميرزا جان شيرازى ، 93\r\nميرزا حسن ، 652\r\nميرزا سلمان ، 228\r\nميرزا على ، 606\r\nميرزا على همدمى ، 193 ، 351 ، 649\r\nميرزا محمد ، 419\r\nميرزا مخدوم ، 423\r\nمير صدر الدين ، 203\r\nمير عرب - على ( ع )\r\nمير قاسم ، 58\r\nمير مسعود ، 646\r\nمير يعقوبى ، 272 ، 349 ، 531\r\nميكائيل ، 60\r\nناظم مير محمّد جعفر ، 9 ، 26 ، 29 ، 54 ، 102 ، 212 ، 301 ، 542 ، 572 ، 673 ، 689\r\nنبىّ احمد - محمّد ( ص )\r\nنبىّ اللّه - محمّد ( ص )\r\nنبىّ - محمّد ( ص )\r\nنبىّ - محمّد ( ص )\r\nنجم الدين دايه ، 396\r\nنذرى ( - ملازم شاه عبّاس صفوى ) ، 559\r\nنصوح ، 51 ، 465\r\nنصير ، 301\r\nنظام الدين سبزوارى ، 208\r\nنظام الدين على ، 107 ، 108 ، 205\r\nنظام الدين هاشمى ، 283\r\nنظام الملك ، 211\r\nنظامى ، 579\r\nنعمت الله نقيب ، 269 ، 497\r\nنعمت كرباس‌فروش ، 508\r\nنمرود ، 341 ، 358 ، 518 ، 524 ، 645 ، 689 ، 705\r\nنوّاب ميرزا ، 333\r\nنوح ( ع ) ، 38 ، 121 ، 145 ، 152 ، 246 ، 361 ، 367 ، 431 ، 438 ، 465 ، 541 ، 563 ، 583 ، 683 ، 690 ، 699 ، 706\r\nنور الدين محمّد ، 108\r\nنورى كله‌پز ، 649\r\n\r\n","description":"","footnote":"","page_name":" 735 ","page_number":783},
  {"content":"\r\n\r\nنوشروان - نوشيروان\r\nنوشيروان ، 5 ، 33 ، 149 ، 195 ، 204\r\nوحشى ، 320 ، 321 ، 333 ، 351\r\nوصالى ، 533\r\nوليجان سلطان ( تركمان ) ، 231 ، 232 ، 457\r\nولى سلطان ، 374\r\nويس قرن ، 28\r\nهارون ، 688 ، 704\r\nهامان ، 688 ، 704\r\nهيبت اللّه ( - متخلّص به قانعى ) ، 704 ، 720\r\nيأجوج ، 158\r\nيحيى ( ع ) ، 305\r\nيعقوب ، 33 ، 165 ، 172 ، 241 ، 247 ، 368 ، 412 ، 414 ، 415 ، 557\r\nيوسف ( ع ) ، 33 ، 51 ، 63 ، 126 ، 127 ، 136 ، 137 ، 150 ، 165 ، 172 ، 181 ، 184 ، 219 ، 225 ، 241 ، 251 ، 276 ، 285 ، 340 ، 363 ، 374 ، 391 ، 412 ، 414 ، 415 ، 433 ، 437 ، 440 ، 487 ، 517 ، 520 ، 523 ، 555 ، 562 ، 588 ، 607 ، 664 ، 676 ، 680 ، 690 ، 692 ، 696 ، 706 ، 712\r\nيوسف كنعان - يوسف ( ع )\r\nيوسف مصر - يوسف ( ع )\r\nيونس ( ع ) ، 156\r\n\r\n","description":"","footnote":"","page_name":" 736 ","page_number":784},
  {"content":"\r\n\r\n\r\n3 . تخلّص\r\nادهم ، 671 ، 673 ، 674 ، 655 ، 657 ، 658\r\nافضل ، 461\r\nامين ، 73 ، 75 ، 76 ، 77\r\nباقر ، 266 ، 268\r\nتشبيهى ، 328 ، 329 ، 332\r\nجلال ، 608\r\nجمالى ، 279 ، 280 ، 281\r\nحاتم ، 357 ، 360 ، 361 ، 362 ، 363 ، 364 ، 368\r\nحسابى ، 79 ، 80 ، 81 ، 83 ، 84 ، 86 ، 87 ، 88 ، 89 ، 90 ، 91\r\nحسرتى ، 40 ، 376 ، 383 ، 386 ، 389 ، 390 ، 392 ، 393 ، 394\r\nحياتى ، 499 ، 502 ، 503 ، 504 ، 507\r\nحيدر ، 666 ، 668 ، 650 ، 652\r\nخصالى ، 534 ، 536 ، 538 ، 539 ، 542\r\nخواجگى ، 510 ، 511 ، 512 ، 513 ، 515\r\nذهنى ، 470 ، 471 ، 472 ، 474 ، 476 ، 477 ، 478\r\nرضايى ، 400 ، 401 ، 403 ، 405 ، 408 ، 409 ، 410 ، 411 ، 413 ، 415 ، 417 ، 418\r\nرفيع ، 225 ، 226 ، 227\r\nرفيعى ، 40 ، 43 ، 227\r\nركنى ، 269 ، 271\r\nرموزى ، 686 ، 691 ، 693 ، 696 ، 700 ، 701 ، 702 ، 707 ، 709 ، 712 ، 716 ، 717 ، 718 ،\r\nسالك ، 197\r\nسالم ، 598 ، 600 ، 601 ، 602 ، 603\r\nسخى ، 194 ، 198 ، 200 ، 215 ، 218 ، 219\r\nسرورى ، 584\r\nشجاع ، 624 ، 625 ، 626 ، 627 ، 630 ، 631 ، 634 ، 636 ، 637 ، 638 ، 639 ، 641 ، 644\r\nشرف ، 467\r\nشرفى ، 64\r\nشريف ، 571 ، 573 ، 574 ، 575 ، 576\r\nشعورى ، 521\r\nشعيب ، 424 ، 425 ، 427 ، 429 ، 431 ، 432 ، 433 ، 435 ، 437 ، 439 ، 441\r\nضيا ، 95 ، 97\r\nغضنفر ، 337 ، 338 ، 339 ، 342 ، 347 ، 349 ، 350 ، 614 ، 615 ، 616 ، 617\r\nفخرى ، 528 ، 530 ، 533\r\nفهمى ، 303 ، 306 ، 309 ، 310 ، 311 ، 313 ، 316 ، 317 ، 319 ، 324\r\n\r\n","description":"","footnote":"","page_name":" 737 ","page_number":785},
  {"content":"\r\n\r\nقاضى ، 605 ، 607\r\nقانعى ، 704 ، 705 ، 720 ، 721\r\nكسرى ، 546 ، 549 ، 551 ، 553 ، 555\r\nگلشنى ، 646 ، 661 ، 662 ، 663 ، 664 ، 665 ، 645 ، 647 ، 648 ، 649\r\nمردمى ، 577 ، 578\r\nمسعود ، 648\r\nمسيح / مسيحى ، 110 ، 116 ، 118 ، 121 ، 126 ، 141 ، 144 ، 147 ، 158 ، 162 ، 165 ، 167 ، 169 ، 173 ، 177 ، 178 ، 183 ، 185 ، 190\r\nمشفقى ، 643 ، 659\r\nمعزّى ، 66 ، 67 ، 68 ، 69 ، 70\r\nمقصود ، 483 ، 486 ، 488 ، 489 ، 493 ، 494 ، 496 ، 497\r\nمير مسعود ، 647\r\nنذرى ، 561 ، 564 ، 565 ، 566 ، 567\r\nنعمتى ، 677 ، 678 ، 679 ، 681 ، 682 ، 683 ، 684 ، 685 ، 686 ، 661 ، 662 ، 663 ، 665 ، 666 ، 667 ، 668 ، 669 ، 670 ، 677 ، 693\r\nنگاهى ، 695 ، 696 ، 679 ، 680\r\nوحشتى ، 445 ، 447 ، 450 ، 456\r\nهاشمى ، 284 ، 285 ، 286 ، 288 ، 290 ، 291 ، 292\r\nهمدمى ، 653 ، 655\r\nيعقوبى ، 274 ، 276\r\n\r\n","description":"","footnote":"","page_name":" 738 ","page_number":786},
  {"content":"\r\n\r\n\r\n4 . قبايل و گروهها\r\nآل پيغمبر - ائمّهء هدى\r\nآل رسول - ائمّهء هدى\r\nآل طه - ائمّهء هدى\r\nآل على ، 209 ، 425\r\nآل مرتضى - آل على\r\nآله الطاهرين - ائمّهء هدى\r\nائمّه - ائمّهء هدى\r\nائمّهء سبعه ، 192\r\nائمّهء معصومين - ائمّه هدى\r\nائمّهء هدى ، 2 ، 9 ، 23 ، 27 ، 33 ، 57 ، 110 ، 224 ، 292 ، 294 ، 326 ، 426 ، 469 ، 579 ، 623 ، 647 ، 655 ، 659 ، 671 ، 673 ، 675 ، 689 ، 690 ، 706\r\nاتراك سلتقيّه ، 508\r\nاتراك شاملو ، 559\r\nاتقيا ، 9 ، 192\r\nاخيار ، 101\r\nاشراف ، 293\r\nاصحاب فيل ، 691 ، 675\r\nاصفياء ، 2\r\nاطبّاء ، 111 ، 107\r\nاكابر ، 72 ، 108 ، 191 ، 194 ، 233 ، 283 ، 353 ، 519 ، 526 ، 649\r\nالوس جغتا ، 559\r\nاماميّه ، 94\r\nامرا ، 420\r\nانبيا ، 2 ، 25 ، 116 ، 117 ، 202 ، 295 ، 571\r\nاولاد نبىّ - ائمّهء هدى\r\nاوليا ، 9 ، 202\r\nاويماق تركمان ، 457\r\nاويماق شاملو ، 17 ، 231\r\nاهل بيت - ائمّهء هدى\r\nاهل خراسان ، 15 ، 699 ، 715\r\nاهل سمنان ، 209\r\nاهل سنّت ، 94 ، 322 ، 654 ، 670\r\nاهل عبا ، 58\r\nاهل عراق ، 699 ، 715\r\nاهل فرنگ ، 558\r\nاهل كاشان ، 469\r\nاهل نقطه ، 292 ، 325 ، 457 ، 498\r\nايرانيان ، 30\r\nبت‌پرستان ، 145\r\nبلغا ، 111\r\n\r\n","description":"","footnote":"","page_name":" 739 ","page_number":787},
  {"content":"\r\n\r\nبنى آدم ، 98\r\nپيغمبران ، 8 ، 17 ، 25 ، 37 ، 199 ، 569 ، 671 ، 687\r\nتاتار ، 149\r\nتبريزى ، 665 ، 681\r\nتتار / تتارى 30 ، 326\r\nترسا / ترسايان ، 107 ، 177 ، 182 ، 487\r\nتركان ، 231 ، 374\r\nتركمان / تركمانان ، 353 ، 374 ، 531\r\nتركى ، 232\r\nتكلّو ، 457\r\nتورانيان ، 138\r\nجعفرى ، 324\r\nحروفى ، 324\r\nحكام ، 222\r\nحكما ، 98 ، 108 ، 222 ، 233 ، 249\r\nحكماى متقدّمين ، 10\r\nخاندان مصطفى - ائمّهء هدى\r\nخاندان نبى - ائمّهء هدى\r\nخراسانى ، 544\r\nخلفا ، 17\r\nخواصّ ، 16 ، 99\r\nخواقين ، 102 ، 374\r\nخوانين ، 6 ، 358 ، 540\r\nخوانين عجم ، 38\r\nدرويشان ، 442 ، 462 ، 528\r\nدودمان مصطفى ، 27\r\nدودهء آدم ، 123\r\nدودهء چنگيز خان ، 228\r\nرسل - پيغمبران\r\nرندان ، 15 ، 51 ، 218 ، 656 ، 672\r\nزاهدان / زهّاد ، 51 ، 158\r\nزنادقه ، 294 ، 457\r\nسادات ، 19 ، 20 ، 57 ، 58 ، 100 ، 191 ، 192 ، 194 ، 197 ، 198 ، 269 ، 283 ، 293 ، 296 ، 324 ، 704 ، 720\r\nسادات طباطبا / سادات طباطبائى ، 221 ، 646\r\nسالكان / سالكين ، 548 ، 605 ، 650\r\nستمكاران ، 192\r\nسلاطين ، 3 ، 5 ، 9 ، 32 ، 60 ، 65 ، 98 ، 102 ، 108 ، 109 ، 191 ، 222 ، 231 ، 353 ، 358 ، 420\r\nسنّى / سنّيان - اهى سنّت\r\nشاعران ، 10 ، 11 ، 193 ، 233 ، 461 ، 560\r\nشافعى ، 323 ، 324\r\nشاملو ، 307 ، 457\r\nشعرا ، 8 ، 9 ، 10 ، 15 ، 78 ، 111 ، 113 ، 194 ، 197 ، 249 ، 269 ، 272 ، 277 ، 283 ، 292 ، 295 ، 296 ، 324 ، 333 ، 334 ، 352 ، 395 ، 397 ، 421 ، 469 ، 482 ، 508 ، 526 ، 560 ، 568 ، 579 ، 619 ، 622 ، 645 ، 646 ، 649 ، 654 ، 659 ، 661 ، 670 ، 675 ، 705 ، 706 ، 707 ، 721 ، 722 ، 723\r\nشيعه / شيعيان ، 32 ، 100 ، 193 ، 200 ، 201 ، 231 ، 323 ، 647 ، 654 ، 670\r\nصديقان ، 8\r\nصلحا ، 194\r\nصوفيان / صوفيه ، 442 ، 546\r\nطاهرين ، 4 ، 7 ، 65 ، 579\r\nطوايف ، 16\r\nطهرانى ، 38\r\nطيبين ، 4 ، 7\r\nظالمان ، 4 ، 192\r\nظرفا ، 192 ، 277 ، 283 ، 469 ، 526\r\nعاشقان ، 3\r\nعامريان ، 40\r\nعبّاد ، 194\r\nعترت - ائمّهء هدى\r\nعجم ، 4 ، 31 ، 32 ، 35 ، 37 ، 54 ، 55 ، 194 ، 204 ،\r\n\r\n","description":"","footnote":"","page_name":" 740 ","page_number":788},
  {"content":"\r\n\r\n205 ، 211 ، 229 ، 583 ، 672 ، 688\r\nعرب / عربى ، 4 ، 31 ، 37 ، 38 ، 194 ، 197 ، 232 ، 569 ، 575 ، 583 ، 672 ، 688\r\nعرفا ، 192 ، 461\r\nعرفاى متأخّرين ، 10\r\nعلما ، 57 ، 58 ، 78 ، 98 ، 108 ، 192 ، 222 ، 621 ، 685 ، 701\r\nعوام ، 16 ، 99\r\nغازيان ، 457\r\nفرعونيان ، 131\r\nفضلا ، 192 ، 295 ، 508 ، 621 ، 646 ، 654 ، 670 ، 705 ، 721\r\nفقها ، 685 ، 701\r\nفينى ، 655\r\nقدسيان ، 36\r\nقدما ، 657\r\nكفّار ، 9 ، 250\r\nكوفى ، 655\r\nمتأخرين ، 21 ، 98 ، 578\r\nمتصوّفين ، 605\r\nمتقدّمين ، 21 ، 64 ، 98 ، 527 ، 578 ، 579\r\nمتكلّمين ، 222\r\nمدبران ، 72\r\nمسلمانان / مسلمين ، 26 ، 222 ، 231\r\nمشايخ ، 10\r\nمظلومان ، 4 ، 192\r\nمعصومين - ائمّهء هدى\r\nموسوى ، 25 ، 283\r\nمؤمنان ، 193 ، 673 ، 689\r\nوزراء ، 72\r\nهندو ، 249 ، 646 ، 662 ، 678 ، 694\r\nيونانيان ، 205\r\n\r\n","description":"","footnote":"","page_name":" 741 ","page_number":789},
  {"content":"\r\n\r\n\r\n5 . كتابها\r\nاثبات واجب ، 480\r\nالرسالة الفتحية ، 78\r\nالمعانى فى تفسير السبع المثانى ، 397\r\nانشاء روح‌افزا ، 482\r\nاوصاف البلاد ، 78\r\nبهجة المباهج ، 678 ، 694\r\nپير و جوان ، 335\r\nتأويلات ، 605\r\nتجريد ، 94\r\nتذكرة الشعراء ، 5\r\nتمهيدات ، 462\r\nجلاليّه ، 16\r\nحواشى ، 94\r\nخلاصة الاشعار و زبدة الافكار ، 5 ، 11\r\nخمسهء ( نظامى ) ، 579\r\nذرّه و خورشيد ، 327\r\nرسالهء عشق و عقل ، 397\r\nرسالهء هيئت ، 78\r\nزبور ، 368\r\nسبحه الابرار ، 675\r\nسلم السماء ، 78\r\nشاهنامه ، 678 ، 694\r\nشبابيّه ، 16\r\nشرايع الاسلام ، 684 ، 685 ، 700 ، 701\r\nصبائيه ، 16\r\nصورت و معنى ، 296\r\nضابطة العلاج ، 110\r\nعالم‌آراى عباسى ، 63\r\nقانون ، 101\r\nقرآن ، 9 ، 129 ، 612 ، 689 ، 705\r\nگلستان ، 78\r\nگلشن راز ، 686 ، 702\r\nمجالس النفايس ، 5\r\nمجمع الفرس ، 579\r\nمختارنامه ، 678 ، 694\r\nمخزن ( الاسرار ) ، 470\r\nمرات الافلاك ، 93\r\nمرصاد العباد ، 396\r\nمشارق ، 93\r\nمصحف ، 137\r\nمطالع الانوار ، 94 ، 272\r\nمعقولات ، 94\r\nمكاتيب ، 462\r\nمكارم الاخلاق ، 5\r\nمنظومه در عروض ، 265\r\nمهر و مشترى ، 678 ، 694\r\nميزان ، 293\r\nوامق و عذرا ، 421\r\nيزدان شناخت ، 462\r\nيوسف و زليخا ، 335\r\n\r\n","description":"","footnote":"","page_name":" 742 ","page_number":790},
  {"content":"\r\n\r\n\r\n6 . مكانها\r\nآران ، 677 ، 678 ، 693 ، 694\r\nآوره ، 456\r\nاحمدنگر ، 470\r\nاحمر ، 26\r\nاردستان ، 351 ، 461\r\nارم‌آباد ، 59\r\nاستنبول ، 609\r\nاصفهان ، 228 ، 229\r\nايران ، 15 ، 31 ، 35 ، 108 ، 138 ، 147 ، 159 ، 165 ، 204 ، 228 ، 229 ، 592\r\nباغ ارم ، 55 ، 59\r\nباغ حسين‌آباد ، 192\r\nبخارا ، 654 ، 670\r\nبدخشان ، 544\r\nبطحا ، 485 ، 692 ، 708\r\nبغداد ، 109 ، 670 ، 654\r\nبلخ ، 50\r\nبيت الحرام - بيت الله الحرام\r\nبيت اللّه الحرام ، 99 ، 109 ، 212 ، 213 ، 481\r\nبيستون ، 47 ، 259 ، 453 ، 489\r\nتبريز ، 654 ، 670\r\nتوران ، 15 ، 108 ، 592\r\nجوشقان ، 419 ، 421\r\nجوشقان انگور ، 442\r\nجوشقان ميمه ، 419\r\nجيحون ، 147 ، 366 ، 625\r\nچاهسرد ، 192\r\nچين ، 199 ، 201 ، 217 ، 385 ، 528\r\nحبش ، 678 ، 694\r\nحجاز ، 202\r\nحرمين شريفين ، 94\r\nحلب ، 481\r\nختن ، 15 ، 140 ، 143\r\nخرابات ، 95 ، 98\r\nخراسان ، 15 ، 21 ، 164 ، 202 ، 204 ، 229 ، 251 ، 279 ، 420 ، 544 ، 559 ، 699 ، 715\r\nخطا ، 15 ، 201 ، 203\r\nدار السلام ، 29\r\nدماوند ، 232\r\nروم ، 15 ، 53 ، 228 ، 609\r\nرى ، 93 ، 354 ، 387\r\nزمزم ، 218 ، 481 ، 570 ، 584\r\n\r\n","description":"","footnote":"","page_name":" 743 ","page_number":791},
  {"content":"\r\n\r\nزنگ ، 678 ، 694\r\nسمنان ، 209 ، 284\r\nشروان ، 147\r\nشيراز ، 353 ، 480 ، 498 ، 545 ، 686 ، 702\r\nصفاهان ، 283 ، 353 ، 424 ، 461 ، 527 ، 560 ، 622 ، 705 ، 721\r\nطاق كسرى ، 230 ، 306\r\nطور ( سينا ) ، 123 ، 138 ، 139 ، 143 ، 150 ، 230 ، 289 ، 342 ، 355 ، 367 ، 368 ، 412 ، 433 ، 445 ، 449 ، 453 ، 476 ، 478 ، 517 ، 520 ، 524 ، 561 ، 566 ، 575 ، 593 ، 671 ، 687\r\nطهران ، 38 ، 354\r\nعتبات عاليات ، 94\r\nعراق ، 21 ، 34 ، 189 ، 204 ، 211 ، 269 ، 370 ، 419 ، 568 ، 699 ، 715\r\nعرفات ، 213\r\nعمان ، 147 ، 420 ، 430 ، 581 ، 583\r\nفارس ، 15 ، 370\r\nفرنگ ، 305 ، 558 ، 644 ، 645 ، 661\r\nفين ، 656\r\nقزوين ، 102 ، 108 ، 110 ، 111 ، 354 ، 498 ، 545 ، 560\r\nقلعهء تربت ، 284\r\nقم ، 272 ، 332 ، 351 ، 397 ، 646\r\nقيروان ، 160\r\nكاشان ، 13 ، 17 ، 20 ، 29 ، 58 ، 59 ، 65 ، 72 ، 77 ، 93 ، 94 ، 100 ، 102 ، 109 ، 147 ، 191 ، 194 ، 231 ، 233 ، 265 ، 269 ، 272 ، 277 ، 279 ، 281 ، 283 ، 293 ، 308 ، 324 ، 332 ، 334 ، 352 ، 353 ، 354 ، 357 ، 371 ، 376 ، 395 ، 397 ، 431 ، 442 ، 443 ، 461 ، 469 ، 480 ، 482 ، 498 ، 508 ، 519 ، 525 ، 533 ، 542 ، 544 ، 545 ، 559 ، 560 ، 568 ، 576 ، 605 ، 619 ، 646 ، 670 ، 693 ، 694 ، 698 ، 700 ، 701 ، 720 ، 721 ، 654 ، 677 ، 678 ، 682 ، 684 ، 685 ، 704 ، 705\r\nكاشانه ، 193\r\nكربلا ، 114 ، 193 ، 544\r\nكرمان ، 398\r\nكعبه ، 104 ، 105 ، 125 ، 135 ، 146 ، 199 ، 201 ، 202 ، 203 ، 211 ، 213 ، 214 ، 248 ، 252 ، 254 ، 258 ، 260 ، 299 ، 304 ، 306 ، 317 ، 323 ، 439 ، 456 ، 472 ، 477 ، 485 ، 490 ، 495 ، 569 ، 570 ، 571 ، 665 ، 675 ، 679 ، 681 ، 687 ، 691 ، 692 ، 695 ، 703 ، 708\r\nكنعان ، 33 ، 50 ، 213 ، 257 ، 393 ، 414 ، 433 ، 440 ، 592 ، 690 ، 696 ، 706 ، 712\r\nكوثر ، 121 ، 126 ، 136 ، 148 ، 152 ، 154 ، 157 ، 159 ، 181 ، 186 ، 230 ، 246 ، 524 ، 557 ، 580 ، 640\r\nگرچارى ، 208\r\nگيلان ، 509\r\nماوراء النهر ، 15\r\nمزار سلطان عطاى موسى ، 527\r\nمسجد عمادى ، 371\r\nمشهد ( مقدّس رضويه ) ، 101 ، 207 ، 211 ، 284 ، 350 ، 355 ، 395 ، 559\r\nمصر ، 33 ، 127 ، 136 ، 172 ، 181 ، 182 ، 184 ، 213 ، 219 ، 251 ، 285 ، 363 ، 425 ، 644 ، 696 ، 712\r\nمغرب زمين ، 16\r\nمقام ابراهيم ، 369\r\nمكّه ، 94 ، 109 ، 204 ، 481\r\nملك عجم ، 35\r\nملك عرب ، 38\r\nمولتان ، 350\r\n\r\n","description":"","footnote":"","page_name":" 744 ","page_number":792},
  {"content":"\r\n\r\nميكده ، 107\r\nنجف ، 32 ، 123 ، 124 ، 207 ، 229 ، 384 ، 645 ، 657 ، 690 ، 706\r\nنشلج ، 684 ، 700\r\nنطنز ، 77 ، 457\r\nنطنز عراق ، 419 ، 456\r\nنياسر ، 61 ، 508 ، 576\r\nنيل ، 424 ، 676 ، 692\r\nهرات / هرى ، 50 ، 138 ، 165\r\nهمدان ، 222 ، 227\r\nهند ، 15 ، 53 ، 93 ، 165 ، 169 ، 206 ، 269 ، 324 ، 470 ، 477 ، 568 ، 649 ، 661 ، 645\r\nيثرب ، 35 ، 55 ، 485 ، 692 ، 708\r\nيحيىآباد ، 192\r\nيزد ، 191 ، 323 ، 353 ، 398 ، 482 ، 545 ، 650 ، 686 ، 702\r\nيمن ، 557\r\nيونان ، 129 ، 249\r\n\r\n","description":"","footnote":"","page_name":" 745 ","page_number":793},
  {"content":"\r\n\r\n\r\n7 . ماده تاريخها « 1 »\r\n54 جان ، 54\r\n66\r\n نهان كن درو گوهر « شاه » را ، \r\n54\r\n439 شاه عباس ، 229\r\n439 شاه نجف ، 229\r\n960\r\n نعمتى شد ز جهان آه ازو ، \r\n676\r\n965\r\n رخ نهان كرد « آفتاب كائنات » ، \r\n193\r\n965\r\n اين دولت قرب بِهْ ز صد جان ، \r\n193\r\n965\r\n اين موت بِهْ از حيات جاويد ، \r\n193\r\n965 در بارگه امام شافع ، 193\r\n965 در قرب جوار ، از مقيمان ، 193\r\n965\r\n شد سيّد ما به مهر فطرى ، \r\n193\r\n965\r\n فرزند رسول ، نور يزدان ، \r\n193\r\n970 پناه افاضل ، 102\r\n970 سرور اهل حكمت ، 102\r\n972\r\n اى دل بچهل مصرع و يك ره بردم ، \r\n23\r\n972\r\n حامى محك راى رفيعى كردم ، \r\n23\r\n972\r\n دو نهصد و هفتاد و دو مىآوردم ، \r\n23\r\n972\r\n مىكرد مدد او كه بهر مصراعى ، \r\n23\r\n972 پسر خان جهان ، 56\r\n972 گوهر يكدانهء خان ، 56\r\n972 در خاندان نبى ، 57\r\n972 سبط رسول خدا ، 57\r\n972 سردار سادات ما ، 57\r\n972 نكوكار سادات دهر ، 57\r\n972 رفت لسانى لسان ، 658\r\n972 باطن شيخ ، 702\r\n975 سفر مكّه مبارك باشد ، 94\r\n975\r\n پنج « جو » بود از سه « سرگين » كم ، \r\n509\r\n975\r\n يكى از « تابع بىدولتان » كم ، \r\n510\r\n976\r\n آورد بما رفيعى از طبع نژاد ، \r\n22\r\n976\r\n اعداد موافق و برابر همه بار ، \r\n22\r\n976\r\n پنجاه و سه مصرع همه نازان چو نگار ، \r\n22\r\n976\r\n هرچند كنى حساب باشد همه را ، \r\n22\r\n976 خوانندهء مصنّف ، 59\r\n976 مرگ خواننده ، 59\r\n976 سيد شاعر كاشى ، 647\r\n980\r\n ز سال دختر فكرم چو من بيابى كام ، \r\n52\r\n980\r\n كه آشكار شود سال اين طلسم تو را ، \r\n53\r\n982 سر ارباب تقوى ، 58\r\n982 سر سادات ، قدوهء علما ، 58\r\n982 سرور اهل طاعت ، 58\r\n982 عابد دور تارك دينى ، 58\r\n\r\n\r\n","description":"","footnote":"\r\n( 1 ) . اعداد سمت راست ماده تاريخها بيان سال است و اعداد سمت چپ شمارهء صفحه .\r\n","page_name":" 746 ","page_number":794},
  {"content":"\r\n\r\n982 مرگ اشرف علما ، 58\r\n982 مرگ اشرف عمّال ، 58\r\n982 مستوفى عالم مدار ، 58\r\n982 منصور مستوفى ، 58\r\n984 فوت گيتىپناه ، 54\r\n984 دور شهنشاه عجم ، 55\r\n984 مرگ خداوند جهان ، 55\r\n984 شهنشاه روى زمين ، 56\r\n984 دوازده « امام » ، 469\r\n984 آفاق بطور حكم شاه اسماعيل ، 520\r\n984\r\n الحمد ايا طبع وفاگستر ما ، \r\n520\r\n984\r\n تا دهر دهد ز سحر آيين جليل ، \r\n520\r\n984\r\n شاه اسمعيل نام و انصاف و بعلم ، \r\n520\r\n984\r\n طهماسب منش ، مه هميون فرِ ما ، \r\n520\r\n984\r\n كآمد مه يوسف منش آن دلبر ما ، \r\n520\r\n984\r\n كام كِه و مِه براى و نيكى تحصيل ، \r\n520\r\n984\r\n گردد همه دم بدولتِ عيد و فلك ، \r\n520\r\n985 شهنشاه زير زمين ، 56\r\n986 توفيق رفيق ، 59\r\n986 قبلة الكتّاب ، 68\r\n986 فتح نوّاب ميرزا سلمان ، 228\r\n987 مدّ ظله ابدا ، 57\r\n987\r\n انتقام باطنى ديدى بجان او چه كرد ، \r\n483\r\n987 خوش‌طبع ، 483\r\n987 شجاع گدا ، كور [ و 
  ] ملحد ، منافق ، 532\r\n987\r\n صد حيف از آن صاحب [ و 
  ] طرز تازه ، \r\n623\r\n989 دام ظلها ابدا ، 57\r\n991 ايوان گرك يراق كاشان ، 525\r\n991 خصالى جان برد ، 539\r\n991 عدوى ما خواهد مرد ، 539\r\n992 ارم‌آباد محمد خان ، 59\r\n993\r\n حشر وى با چارده معصوم باد ، \r\n201\r\n993 گل گلشن قابليّت ، 613\r\n1001 منكر رسالت ، 200\r\n1001\r\n آه آه از مرگ جالينوس ثانى ، \r\n205\r\n1001\r\n حيف حيف از حكمت‌آموز ارسطو ، \r\n205\r\n1003 سخن‌پرداز عهد ، 209\r\n1004 شد جهان خالى ، 206\r\n1004 شد سوى خلد ، 206\r\n1005 « ثانى چشمهء زندگى » - به شرطى كه آن چشمه باشد پرآب ، 208\r\n1006\r\n دولت و اقبال پادشاه عجم ، \r\n205\r\n1007 دولتخانهء شاه ، 204\r\n1007\r\n توفيق ابد رفيق او باد ، \r\n229\r\n1008\r\n صدر جهانى و جهان شرف ، \r\n207\r\n1008\r\n گفتم نديد بلبل از « غنچه » حاصل « گل » ، \r\n207\r\n1008\r\n ملجأ دنيا و ملاذ انام ، \r\n207\r\n1008\r\n خوردم آبى به ياد حسين ، \r\n208\r\n1008\r\n ناسخ بركهاى جهان ، \r\n208\r\n1008\r\n سرورِ اهلِ ارشاد ، \r\n209\r\n1008\r\n ملاذ اهل سمنان ، \r\n209\r\n1008\r\n مباركباد روز عيد بر نوّاب آصف جاه ، \r\n210\r\n1008\r\n دُر درج ادراك و دانش ، \r\n212\r\n1008\r\n پياده ره سلطان دين شه ايران ، \r\n229\r\n1008 موت دانشور ، 230\r\n1009\r\n حيف از ملاذ اسلام ، \r\n210\r\n1009\r\n صحبت نقش جهان ، \r\n228\r\n1010\r\n نهال « عمدة السادات » افتاد \r\n1010 روّح اللّه تعالى روحه ، 197\r\n1010 حاتم ثانى ، 198\r\n1010 مزار خاقانى ، 198\r\n1010\r\n بقايش با بقاى عمر آصف ، \r\n211\r\n1010\r\n بقاى عمر آصف تا ابد باد ، \r\n211\r\n1010\r\n ز لطف ابد شد دو حجّت نصيب ، \r\n211\r\n1010\r\n كمينهء بدرش مىرود پياده بطوف ، \r\n211\r\n1010\r\n كرد رخ پنهان « غياث نقشبند » ، \r\n217\r\n1011\r\n پياپى زيارت كنِ كعبه را ، \r\n211\r\n\r\n","description":"","footnote":"","page_name":" 747 ","page_number":795},
  {"content":"\r\n\r\n\r\n8 . لغات و مصطلاحات\r\n\r\n« الف »\r\nآب دندان : ساده‌لوح ، مفت‌باز\r\nآژيده : رنده‌شده ، قراضه\r\nائتلاف : ايجاد الفت و مؤانست\r\nاباحتيان : جماعت ملحدان كه چيزى را حرام و ناروا ندانند\r\nابراج : ج ( برج )\r\nابرش : زيورى از زيورهاى اسب ، نقطه‌هاى سفيد بر پوست اسب\r\nاتراب : ج ( ترب ) ، همزادان ، همسالان\r\nاجتناء : چيدن ميوه\r\nاجرى : وظيفه ، راتبه\r\nاجزار : ج ( جزر ) ، كم شدن و بازگشتن آب رود و دريا\r\nاجّم : بيشه و جنگل\r\nاجوبه : ج ( جواب )\r\nاجود : بهتر ، نيكوترين\r\nاحتلام : خواب ديدن و جنب شدن\r\nاحوال : علم لشكر ، گردشهاى روزگار\r\nاحول : كژبين ، دوبين\r\nادانى : ج ( ادنى ) ، نزديكترها ، نزديكان\r\nاذيال : ج ( ذيل ) ، دامنه‌ها\r\nارجا : ج ( رجا ) به معنى كناره‌هاست\r\nارقم : مار سياه و سپيد ، مار نابكار\r\nارم : يك بغل پر از چيزى ، مقياس بزرگى\r\nارمك : پارچهء صوف\r\nازمّه : ج ( زمام ) ، مهارها\r\nاسبال : فروگذاشتن جامه و دامن\r\nاستار : ج ( ستر ) ، پرده\r\nاستشفاع : خواستن شفاعت كسى\r\nاستعطاف : دل به دست آوردن ، طلب مهربانى كردن\r\nاستغاثت : دادخواهى\r\nاسعاد : نيكبخت گردانيدن ، يارى و ياورى\r\nاسعاف : برآوردن حاجت ، نزديك كسى شدن\r\nاسمر : گندمگون\r\nاسمر : گندم‌گون\r\n\r\n","description":"","footnote":"","page_name":" 748 ","page_number":796},
  {"content":"\r\n\r\nاشمل : صفت تفضيلى و عالى از شمول ( فراگيرنده‌ترين )\r\nاصغا : گوش كردن\r\nاصفريت : زردى\r\nاصّم : كر ، ناشنوا\r\nاضائت : روشن كردن\r\nاضعاف : دو چندان كردن چيزى\r\nاطباق : طبقات\r\nاعتصام : چنگ زدن به چيزى ، دورى از غير مشروع ، ملازم بودن با يار\r\nاعراق : ج ( عرق ) ، اصل و نسب ، ريشه\r\nاعشى : شبكور ، از شعراى پرآوازهء عرب معروف به اعشى قيس\r\nاعنّه : ج ( عنان ) ، عنانها\r\nاغصان : ج ( غصن ) ، شاخه‌ها\r\nاقاصى : ج ( اقصى ) ، دوردست‌ها\r\nاقتنا : سرمايه گرفتن\r\nاقطار : ج ( قطر ) ، به معنى كرانه‌ها\r\nاكلال : كند گردانيدن ، گمارده شدن\r\nالجك : دستكش\r\nالفيه شلفيه : نام كتابى است از حكيم ارزقى و در تداول عموم ، صورت زن و مردى باشد كه با اطوار مختلف مجامعت نمايند\r\nالكا : سرزمين ، وطن ، ناحيه\r\nامداد : ج ( مدّ ) ، افواجى كه پىدرپى آيند\r\nانام : مخلوق ، از انس و جن\r\nانّانيت : خودبينى ، خودستايى و غرور\r\nانتباه : بيدارى و آگاهى\r\nانتصار : نصرت يافتن ، يارى دادن ، كينه كشى از ظالم\r\nانتصاف : داد ستدن ، تمام حق خود را از كسى گرفتن ، به نيمه رسيدن روز\r\nانتعاش : بهبود يافتن ، نيكو شدن و برخاستن ، بلند شدن\r\nانتماء : نسبت دادن به كسى ، منسوب شدن\r\nانجاح : روا شدن حاجت ، شاد شدن\r\nانموذج : نمونه ، مثال\r\nاوثان : ج ( وثن ) ، بتها\r\nاوجه : نيكوترين ، باقدر و جاه‌تر\r\nاهاجى : ج ( اهجيه ) ، كلام نامربوط\r\n\r\n« ب »\r\nباب : رايج\r\nبابايى كردن : قلندرى ، دعوى كمال و خودنمايى كردن\r\nبارد : سرد ، ضد حارّ\r\nبالانى : فرق سر\r\nبختى : شتر قوى هيكل ، شتر خراسانى\r\nبدير : مصغّر بدر\r\nبرارى : ج ( بريّة ) ، صحراها\r\nبراعت : غالب آمدن ، روشنى و فصاحت ادبى\r\nبرخيا : نام پدر آصف وزير سليمان\r\nبرص : مرضى است بر پوست ، پيس اندام شدن\r\nبرقع : نقاب ، پيچه\r\nبطك : صراحى شراب ، ( مصغّر بط ) مرغابى كوچك\r\nبغاث الطيور : مرغ زبون كه شكارش نكنند\r\nبقط : قماش و متاع خانه ، پارهء چيزى ، گروه\r\n\r\n","description":"","footnote":"","page_name":" 749 ","page_number":797},
  {"content":"\r\n\r\nمردم متفرّق\r\nبقم : چوبى سرخ رنگ كه رنگرزان بدان چيزها رنگ كنند\r\nبكتر : زره ، جوشن\r\nبلبان : نوعى ساز بادى ، بالابان تلفّظ تركى آن است\r\nبلك : سوغات ، تحفه و ارمغان\r\nبم : به زور و قوّت تمام نواختن مشت بر سر كسى است ، صداى بلند\r\nبندار : محصّل ماليات ، انبار\r\nبومار : گياهى از تيرهء مركبان ، علف هزار برگ\r\nبه طاق ابروى كسى كار كردن : به ياد كسى كارى كردن بويژه زدن جام ساغر\r\nبهله : دستكش چرمى كه هنگام بدست گرفتن چرغ و شاهين پوشند\r\nبىدماغى : كسالت\r\nبيطار : دام‌پزشك\r\nبىهمال : بىنظير\r\n\r\n« پ »\r\nپرگاله : وصله ، پينه ، پاره‌اى از هر چيزى\r\nپرويزن : الك ، آردبيز\r\n\r\n« ت »\r\nتالد : بيات ، متحيّر\r\nتبرّم : سير برآمدن ، به ستوه آمدن ، در قاعده شدن\r\nتتق : سراپرده ، چادر بزرگ\r\nتجرّع : نوشيدن اندك‌اندك و متوالى\r\nتجنّب : دورى كردن ، يك سو شدن\r\nتحت حنك : پيچ زير زنخ از عمامه كه فقها پيچند\r\nتخته كلاه : نوعى تنبيه و كيفر كه در مورد كسبه متقلب به كار رود و آن مجازات بدين صورت است كه تخته‌اى بر گردن شخصى بگذارند و سر وى از آن بيرون آيد و بر سرش هم كلاهى گذارده و از تخته زنگوله آويزان كنند و در شهر و كوى و برزن او بگردانند ، تمسخر كردن\r\nتربى : پروريده\r\nتردامن : كنايه از مجرم ، آلودهء معصيت ، گناهكار\r\nترطيب : تر كردن مزاج و دماغ\r\nترك‌وش : عشرت‌دوست\r\nتزويق : صنعت آراستن سخن و كتاب ، به كار بردن طلا و جيوه براى آراستن سطوح اشياء\r\nتزهّد : عبادت كردن\r\nتسويلات : فريبها و اغواها\r\nتشهير : مصدر جعلى از شهر ، به دور شهر گردانيدن\r\nتشيّد : زرق و سالوس و مكر و حيله به كار بردن ، خيالات باطل\r\nتصلّف : لاف زدن ، چاپلوسى\r\nتطلع : چشم‌داشت ، پيوسته در چيزى نگريستن و انتظار كردن\r\nتعميه : پوشانيدن ، معمّا گفتن در شعر\r\nتفرّد : يگانه شدن ، در امرى يگانه و بىمانند شدن ، تنها شدن\r\nتفره : سبزهء نودميده و ريز كه مواشى\r\n\r\n","description":"","footnote":"","page_name":" 750 ","page_number":798},
  {"content":"\r\n\r\nنمىتوانند از آن بچرخند\r\nتقويم : راستى در قامت و اعمال\r\nتلبيس : تزوير ، پنهان داشتن كمر و عيب و عرضه كردن خلاف واقع\r\nتلو : پيرو ، از پى كسى يا چيزى رونده\r\nتمغا : نوعى ماليات\r\nتميمه : مهرهء سياه و سپيد كه در گردن اندازند\r\nتنسوق : چيز كمياب و نادر ، پيش‌كش ، هديه\r\nتنسيم : دم به خود كشيدن و دريافتن نسيم ، آغازيدن كار\r\nتنطّق : سخن گفتن ، نطق كردن\r\nتنقيح : پاكيزه كردن و پيراستن شعر و غيره\r\nتوارد : در اصطلاح شعرى ، واقع شدن مصرع يا بيتى از طبع دو شاعر كه از يكديگر بىاطلاع باشند\r\nتودّد : دوستى نمودن ، جلب كردن دوستى و محبّت كسى\r\nتهتّك : مبالغهء هتك ، پرده دريدن ، رسوا شدن\r\nتيول‌دار : دارندهء حقوق مالياتى و يا خالصه زمين واگذار شده در طول عمر از طرف دولت\r\n\r\n« ث »\r\nثمرة الفؤاد : شاه بلوط ، مجازا فرزند\r\nثياب : ج ( ثوب ) ، جامه\r\n\r\n« ج »\r\nجحيم : يكى از نامهاى دوزخ\r\nجذر اصمّ : كر مادرزاد ، جذرى كه به تقريب حاصل آيد نه به تحقيق\r\nجرده : برهنهء خوش‌نما ، اسب اخته\r\nجمازه : دراعه از صوف ، مجازا به معنى رسيدن شب است\r\nجمره : اخگر آتش ، سنگريزه\r\nجمعيّت : مال و دارايى\r\n\r\n« چ »\r\nچامش : پاىافزار ، پاپوش\r\n\r\n« ح »\r\nحباله : نكاح ، ازدواج\r\nحجال : ج ( حجله ) ، اطاق و حجرهء آراسته جهت عروس و داماد ، اطاقهاى مزيّن\r\nحدثان : ج ( حدث ) ، حوادث و بلاهاى دهر\r\nحربا : سمندر ، آفتاب‌پرست\r\nحظاير : ج ( حظيره ) ، محلّى كه با پرچين محصور باشد ، اوّل لشكر\r\nحفاوت : مهربانى\r\nحلى : ج ( حليه ) ، زيور و پيرايه\r\nحنوط : عطر و بوى مردگان\r\nحنّى : ج ( حنو ) ، كمانها\r\nحول : گشتن از حالى به حال ديگر ، توانايى\r\nحيّز : محل و مكان\r\nحيف : جور و ستم\r\n\r\n« خ »\r\nخاطف : برقى كه چشم را خيره كند ، رباينده\r\nخبايا : ج ( خبيئة ) ، راز نهانى ، پنهان‌شده\r\nخبيّات : ج ( خبيئة ) ، رازهاى پنهان\r\nخدوك : غم و اندوه ، خشم ، پريشان شدن\r\n\r\n","description":"","footnote":"","page_name":" 751 ","page_number":799},
  {"content":"\r\n\r\nطبع از امور ناملايم\r\nخرقه : نام كتابى است از مجموع مرقّعات كه خط و تذهيب و نقّاشى دارد\r\nخزف : سفال\r\nخسته : مريض\r\nخصال : خويها ، خصلتها خواه نيك باشد يا بد\r\nخصب : فراخ حالى ، فراوانى\r\nخليت : ج ( خليات ) ، كيسه كتانى\r\nخمول : انزوا و گوشه‌گيرى\r\n\r\n« د »\r\nدأب : رسم ، قاعده\r\nدبران : يكى از منازل قمرست و آن پنج ستاره است در ثور\r\nدثار : جامهء روئين كه بر بالاى شعار ( جامه زيرين ) پوشند\r\nدجّال : مردى كذّاب كه در آخر الزمان ظهور كرده مردم را بفريبد\r\nدماغ خشكى : ديوانگى ، بىمغزى\r\nدواعى : ج ( داعيه ) ، به معنى سببها ، انگيزه‌ها ، گرفتاريهاى روزگار\r\nدوشلك : از انواع ماليات‌هاى مرسوم دورهء اوايل صفوى\r\nدهاء : كياست ، زيركى\r\nديّان : از اسامى بارى تعالى ، به معنى بسيار چيره ، قاضى و حكم ، پاداش‌دهنده\r\n\r\n« ذ »\r\nذباب : مگس ، زنبور ، در اينجا صداى شوم\r\nذرايع : ج ( ذريعه ) ، وسايل ، دستاويزها\r\nذروه : قلّه ، مال بسيار\r\nذكاء : روشنى خورشيد\r\nذكاء : تيزى خاطر ، هوش\r\n\r\n« ر »\r\nراحله : كوچ‌كننده ، مركب\r\nراعى : راهنما ، سرپرست ، مجازا پيامبر اسلام\r\nرحال : ج ( رحل ) ، گستردنى ، اسباب سفر\r\nرزانت : وقار و استوارى ، گرانبارى\r\nرسع : بستن مهرهء چشم زخم به دست و پاى كودك\r\nرشحات : ج ( رشحه ) ، تراوش كرده ، چكيده\r\nرطب اللسان : تر زبان ، به نيكويى سخن گفتن\r\nرعاف : جارى شدن خون از بينى\r\nرعونت : خودبينى ، خودآرايى ، حماقت\r\nرقين : درهم ، پول مسكوك ، وجه نقد\r\nركبه : بيخ بريدهء نباتى است\r\nركبه : زانو ، دو زانو نشستن ، با كسره ، به معنى راكب\r\nرمح : نيزه\r\nرمد : درد چشم ، ورم چشم ، هلاك شدن\r\nروايع : ج ( رائعه ) ، آنچه حسن و شجاعتش باعث شگفتى شود\r\nرياش : ج ( ريش ) ، پر مرغ ، رياش انتعاش :\r\nدر اينجا جامهء نيكو و وضع و حال خوب\r\nريّان : ماهر و استاد ، سيراب ، مقابل عطشان\r\nريحان : ابتدا و شروع ، در اينجا اوّل جوانى\r\nريو : مكر و فريب و ريا\r\n\r\n« ز »\r\nزحير : اندوه ، پيچش شكم ، مشقّت ، در زبان\r\n\r\n","description":"","footnote":"","page_name":" 752 ","page_number":800},
  {"content":"\r\n\r\nعربى ، زحار و زحاره نيز آمده است\r\nزرخين : حلقه‌اى كه بر چهارچوب در نصب كننده و زنجير از آن گذرانند\r\nزواهر : ج ( زاهره ) ، روشنيها ، شكوفه‌ها ، زينتها\r\nزهار : شرمگاه\r\nزىّ : هيئت ، پوشش ، شعار\r\n\r\n« س »\r\nساد : ساده ، بىنقش و نگار ، سيم\r\nساورى : پيشكش و آن اسب باشد ، هديه ، انعام در ازاى خدمت\r\nسباع : درندگان\r\nسبل : نوعى مرض چشم ، سرخ شدن چشم\r\nسبيكه : زر و سيم گداخته ، شمش نقره\r\nسپر انداختن : تسليم شدن\r\nسحبان : جرّاف ، نيك برنده و كشنده\r\nسدّه : درگاه ، پيشگاه بخت\r\nسدّهء جگرى : بيمارى مسدود شدن مجراى غذا\r\nسراسرى رفتن : به گشت چمن رفتن باشد\r\nسراير : ج ( سريرة ) ، رازها ، مكنونات ، مجازا طبيعت و سرشت\r\nسروت : تخم خمير سراب باشد\r\nسعير : جهنم ، آتش افروخته و لهيب آن\r\nسفته : ستبر ، غليظ ، محكم ، مضبوط\r\nسقر : جهنم\r\nسقطه : ساقطشدهء چيزى ، بچهء ناتمام از شكم افتاده\r\nسكبا : ( سك ) سركه + ( با ) : آش سركه\r\nسكينه : آرامش ، آهستگى\r\nسلاك : قوم تركمن ، شوشهء زر و سيم\r\nسلخ : پوست كندن ؛ شب سلخ : شب آخر ماه\r\nسلم : نوعى بيع ، پيش‌فروش ، دلو آب كشان ، پيراستن درخت\r\nسلوت : خرسندى ، بىغمى\r\nسمات : ج ( سمت ) ، نشانها\r\nسمال : ج ( سمله ) ، اصلاح كردن ميان قوم ، اشك ناشى از گرسنگى\r\nسمر : داستان ، افسانه\r\nسمن‌زار : بوستان يا چمن\r\nسموّ : بلندى ، بلند گرديدن\r\nسنيّه : ( تأنيث سنّى ) رفيع و بلند ، گرانقدر\r\nسوار : پاره و نوعى زيور\r\nسوفار : دهانهء تير ، سوراخ\r\nسهر : بيدارى ، بىخوابى\r\nسير سيّئه : عادات و خصايل بد و ناشايست\r\nسيّما : خاصّه ؛ لا سيّما : بخصوص\r\nسيورغال : وظيفه ، تيول و زمين يا عوايد آن كه پادشاه براى مدد معاش به ارباب استحقاق بخشند\r\n\r\n« ش »\r\nشاطر : جلد و تيز ، دلدور\r\nشبّر : نام پسر هارون نبى كه پيامبر اسلام نام فرزندان خود حسن و حسين را بدين نام خوانند\r\nشبير : نام پسر هارون نبى كه پيامبر اسلام نام فرزندان خود حسن و حسين را بدين نام خوانند\r\nشپّر : خوب و نيك به عربى حسن گويند\r\nشتا : قحط ، زمستان\r\n\r\n","description":"","footnote":"","page_name":" 753 ","page_number":801},
  {"content":"\r\n\r\nشش بجل : نوعى قمار با شش قاب\r\nشطر : نيمه ، پاره‌اى از چيزى\r\nشطل : شتل : پول قمار كه غير قمارباز بدست آورد\r\nشقوت : بدبختى\r\nشمامه : دستنبو ، نوعى خربزهء خوش‌بو\r\nشمايم : ج ( شميمه ) ، بوهاى خوش\r\nشماء : فروزاننده\r\nشمر : حوض كوچك ، آبگير\r\nشوارد : ج ( شارده ) ، غرائب\r\nشوارد : ج ( شارده ) ، غرائب\r\nشوس : گستاخى ، دليرى\r\nشيم : ج ( شيمه ) ، خلقها و عادتها\r\n\r\n« ص »\r\nصبح دوم : صبح صادق و راستين در مقابل صبح اوّل\r\nصبيح : خوبرو و سفيدرنگ ، ضدّ مليح كه سبزه‌رو باشد ، خوشگل\r\nصحاح اللغة : كتاب لغت اسماعيل بن حماد جوهرى\r\nصحاح ستّه : نام كتابهايى از اهل سنّت در خصوص حديث\r\nصحاح همّت : تندرستى و صحّت\r\nصحر : سرخى آميخته به سپيدى عصر\r\nصحو : هشيارى ، پراكندن ابر\r\nصداع : دردسر\r\nصفر الوف : تهى و خالى از هر چيز\r\nصفّه : نشستن سوار در زين اسب ، ايوان\r\nصلب : استخوان پشت\r\nصناديد : ج ( صنديد ) ، بزرگان ، مهتران\r\nصوارف : ج ( صارفه ) ، حادثه ، داهيه\r\nصوامع : ج ( صومعه ) ، عبادتگاه ترسايان\r\nصوب : ديار\r\nصيرفى : مرد محتال و چاره‌گر و تصرّف كننده در كارها\r\nصيّنت عن الحدثان : از پليدىها بدور ماند\r\n\r\n« ض »\r\nضرّ : گزند ، زيان\r\nضوارى : ج ( ضارى ) ، حيوان در پى دونده شكار\r\n\r\n« ط »\r\nطاب ثراه : عبارت دعايى ، يعنى خاكش پاكيزه باد !\r\nطاغى : از حدّ درگذرنده ، نافرمان ، ستمكار\r\nطافح : بدمست ، لول\r\nطاقيه : عرق‌چين ، كلاه مخروطى تركمانى ، كلاه نظاميان عثمانى\r\nطالح : مقابل صالح ، بدكردار ، تبهكار ، مرد بىسامان\r\nطبعى : فطرى ، گوهرى\r\nطرى : باتراوت ، شاداب و تازه\r\nطريف : نو ، تازه\r\nطفاله : نرم و نازپرورده\r\nطفره و طفر : برآمدن به كس را گويند\r\nطلاوت : نيكويى ، پذيرايى دل ، بهجت\r\nطوارق : ج ( طارقه ) ، بلايى كه شب دررسد\r\nطويّت : قصد و نيّت ، دل و اندرون ، انديشه\r\n\r\n« ع »\r\nعبهر : شخص فربه و پرگوشت ، نرگس ،\r\n\r\n","description":"","footnote":"","page_name":" 754 ","page_number":802},
  {"content":"\r\n\r\nنيكوروى ، بويژه زنان\r\nعتبه : آستانه ، درگاه ، هر واحد پلهء نردبان\r\nعثرت‌گاه : گناه‌خانه\r\nعديم السهوان : اشخاص بدون اشتباه\r\nعذوبت : پاكيزه شدن ، شيرينى\r\nعرم : چربش ، باقى مانده در ديگ\r\nعسى : فعل ناقص ، به معنى باشد كه\r\nعقود : ج ( عقد ) ، گردنبند و رشتهء مرواريد\r\nعقوق : نافرمانى كردن كسى كه حق او بر تو واجب باشد\r\nعلى العميا : بدون بصيرت و چشم بسته ، از روى نادانى\r\nعملدار : تحصيلدار ، مأمور ديوانى\r\nعميم : تمام و همگى ، كامل\r\nعوادى : ج ( عاديه ) ، سختيها و بلاها ، بازدارندگان\r\nعوارى : ج ( عاريه ) ، درختى كه از ميوهء آن تسبيح سازند\r\nعيون : شور چشم ، جمع عين و عين ؛ عيون :\r\nچشمه‌ها ، بزرگان\r\nلعلّ : شايد\r\n\r\n« غ »\r\nغائله : دشوارى ، فساد و شر\r\nغازه : بزك ، سرخاب ، آوازه\r\nغاشيه‌كش : كسى كه زين دوش اسب سوارى را با خود حمل مىكند تا هنگامى كه سوار پياده شود آن را بر زين اندازد تا گرد و غبار بر آن ننشيند\r\nغاليه : گران‌بها ، نفيس\r\nغانما : باغنيمت ، معمولا غانما با سالما يا ظافرا همراه است\r\nغثّ : لاغر ( مقابل سمين ) ، سخن تباه\r\nغثيان : شوريدن دل\r\nغجك : آلت موسيقى\r\nغرّا : كنايه از عبارت فصيح و استوار\r\nغرر : كنايه از سخنان فصيح و استوار و برگزيده\r\nغرّه : درخشان ، سخن فصيح\r\nغليواژ : نوعى پرنده است كه آن را زغن نيز گويند\r\nغمام : ج ( غمامة ) ، ابر سفيدى كه آسمان را پوشاند\r\nغوايت : ج ( غايت ) ، سرانجام ، پايان كار\r\nغىّ : بىراه و گمراه شدن ، نابودى و نوميدى\r\nغيبه : حلقه‌هاى فلزى كوچك و تنگ براى ساختن جوشن\r\n\r\n« ف »\r\nفايق : برگزيده و بهترين از هر چيزى\r\nفحول : ج ( فحل ) : راوى شعر ، چيره‌دستان در هنگام مهاجات\r\nفراش : ج ( فراشه ) ، پروانهء چراغ\r\nفرايد : ج ( فريد ) يگانه ، يكتا ، بىمثل\r\nفرقدين : دو ستارهء درخشان در صورت دبّ اصغر\r\nفطام : از شير گرفتن طفل\r\nفطنت : زيركى ، هوشيارى\r\nفوطه : لنگ ، حولهء حمام\r\n\r\n« ق »\r\nقاشان : كاشى ، آجر\r\n\r\n","description":"","footnote":"","page_name":" 755 ","page_number":803},
  {"content":"\r\n\r\nقاضب : برّان ، تيز\r\nقبرقه : دنده ، مجازا كشتى گرفتن\r\nقبس : شعله و پارهء آتش ، فايده گرفتن و دادن\r\nقبل كردن : محاصره كردن\r\nقدس : پاك بودن ، منزّه بودن ، بهشت ، جبرئيل\r\nقدوه : پيشوا ، راه مسلوك\r\nقرابتيان : نزديكان\r\nقرار داده : مسلّم الثبوت\r\nقصّار : گازر ، جامه‌شو ، رخت‌شو\r\nقصب السبق : پيشدستى در ربودن ، موفقيّت تامّ\r\nقصور : درمانده شدن ، درماندگى\r\nقضيب : شاخه درخت ، تازيانه\r\nقطّان : پنبه‌فروشان\r\nقطب : هر دو انتهاى محورى كه كرهء زمين در حول آن مىچرخد\r\nقطمير : پوستهء هستهء خرما\r\nقلتبان : از خودراضى\r\nقلزم : اسم خاص ، نام شهر و نام دريايى است نزديك كوه طور\r\nقلق : ناآرامى ، تنگ‌دلى\r\nقناعت : صرفه‌جويى ، خرسند بودن به قسمت خود\r\nقنينه : آوند شراب ، صراحى\r\nقيفال : رگ بازو ، رگ سراروى\r\n\r\n« ك »\r\nكاسر : شكننده ، عقاب\r\nكپنك : جامهء نمدين كه مردم بينوا در زمستان پوشند\r\nكتم : پوشيدگى و اخفا ، پرده\r\nكثرت : بسيار شدن ، زياد گشتن\r\nكجك : آلتى آهنى كه در هدايت پيلان به كار رود\r\nكجه : انگشتر بىنگين كه شبها در بازى مورد استفاده قرار گيرد ، به عربى فتخه گويند\r\nكدخدايى كردن : زناشويى كردن ، تأهّل ، كنايه از شادى و جشن\r\nكرام : ج ( كريم ) ، بزرگواران ، بلندهمتان\r\nكريمند : درخور و قابل اعتنا\r\nكسل : كسالت ، فتور و سستى ، آرميدن با زن بىانزال و اعتزال\r\nكعبتين : ج ( كعب ) ، طاس بازى نرد\r\nكعوبت : ( كعابة ) : برآمدن پستان ، نار پستان شدن\r\nكلال : خستگى ، ضعف و ناتوانى ، طفل يتيم\r\nكلالت : كند شدن شمشير و زبان و بينايى چشم ، مانده شدن\r\nكلام : زخمها\r\nكلف : خال روى ، لكه‌هايى كه بر روى ماه و آفتاب ديده شود\r\nكميت : اسب سرخ و سياه ، به كنايه شهاب سرخ متمايل به سياه را گويند\r\nكند : روستا\r\nكندنا : نوعى سبزيست ، فريس\r\nكنز : گنج و خزانه\r\n\r\n« گ »\r\nگرگ يراق : افراد هميشه مسلّح\r\n\r\n","description":"","footnote":"","page_name":" 756 ","page_number":804},
  {"content":"\r\n\r\n\r\n« ل »\r\nلاعب : بازىگر\r\nلآلى : ج ( لؤلؤ ) ، مرواريد درشت ، درّ ، دانه مرواريد\r\nلجلاج : سيماب در اصطلاح كيمياگرى ، الكن\r\nلجّه : ميانهء آب دريا\r\nلك‌لك : هر چيز گنده و ناتراشيده ، مقياس زمختى\r\nلوامع : ج ( لامع ) ، پرتوهاى درخشان\r\nلوزينه : شيرينى كه در آن بادام به كار رود\r\n\r\n« م »\r\nمآرب : حاجت ، ضرورت ، زمان و مكان كارهاى لازم\r\nمآل : انجام كار ، نتيجه\r\nماهچه : ماهك ، مصغّر ماه ، سر علم كه به صورت ماه سازند\r\nمأمول : آرزو شده ، آرمان\r\nمبجّل : بسيار گرامى ، بزرگ\r\nمبيّن : بيان كرده شده ، روشن ، واضح\r\nمتحتّم : واجب و لازم\r\nمتطاول : كسى كه براى ديدن چيزى گردن دراز كند ، مغرور از تكبر و فيروز\r\nمتقدّمين : ج ( متقدّم ) ، پيشين ، سابق\r\nمثقب : سوراخ‌كننده ، مته\r\nمجرّد گرديد : تهيدست شد ، دار و ندار خود را از دست داد\r\nمجرّه : راه كهكشان\r\nمجس : محلّ لمس كردن نبض\r\nمحاكى : حكايت‌كننده ، نقل قول‌كننده\r\nمحبور : شاد و شادمانى ، خرّم و مسرور ، كامران\r\nمحلّى : آراسته به زيور ، خوش‌نما\r\nمخاديم : سروران\r\nمخبر : درون چيزى ، نهان ، باطن\r\nمخراق : جوانمرد ، شخصى كه چون بكارى درآيد ، به خوبى از عهدهء آن برآيد .\r\nدروغ ، زرق .\r\nمدبر : بدبخت\r\nمرصاد : راه ، گذرگاه\r\nمرصوص : محكم ، استوار\r\nمرغول : مجعد ، پرپيچ‌وتاب\r\nمرّوق : رواق‌ساز و معمار\r\nمسام : سوراخهاى بن موى ، سوراخ و درز هر جسم\r\nمساء : شب\r\nمستنير : نورگيرنده ، مقابل منير\r\nمشار : آنكه طرف مشورت قرار گيرد\r\nمشعبد : تردست ، نيرنگ‌باز\r\nمصحوب : همراه و رفيق\r\nمصدوقه : حرف راست\r\nمصطبه : سكوى دكان ، ايوانهاى اطراف مسجد\r\nمعاتبات : سرزنشها و نكوهشها\r\nمعترك : غلبه‌كننده\r\nمعرّى : خالى ، پيراسته\r\nمعسكر : اردوگاه ، لشگرگاه\r\nمعصفر : زعفرانى ، سرخ\r\nمعصم : موضع دست و رنجن از دست\r\nمع هذا : با اين حال ، باوجوداين\r\n\r\n","description":"","footnote":"","page_name":" 757 ","page_number":805},
  {"content":"\r\n\r\nمغّبر : غبارآلود ؛ مغبر : تيره‌رنگ\r\nمغترف : به مشت آب بردارنده\r\nمقبل : كامكار\r\nمكارم : نيكيها ، خوبيها ، بزرگواريها\r\nمكاره : سختيها ، امور زشت و ناپسند\r\nمكوّه : متلوّث ، آلوده به غايط\r\nملاذ : پناهگاه\r\nملاعب : بازيگر\r\nممارست : كوشيدن و تفحص كردن و تجربه نمودن در كارى\r\nمموّه : سخنان راست آميخته به دروغ\r\nمميّزان : ج ( مميز ) ، تميز داده شده و تشخيص داده شده\r\nمناشير : ج ( منشور ) ، حكمها و فرمانها\r\nمناهى : افعال ممنوع در شرع\r\nمنايح : بخششها ، مواهب\r\nمنخرط : منسك ، به رشته درآمده و هم‌رديف شده\r\nمندمل : التيام يافته ، بهبود يافته\r\nمنيف : بزرگ و بلندمقام\r\nمودّت : دوستى ، محبت ، صداقت ، رفاقت ، مهربانى ، خودخواهى ، نيك‌انديشى\r\nموضوع : مقرّرى ، مداخل ناشى از منصب\r\nمهاد : گهواره ، بستر\r\nمهبط : محلّ فرود ، فرودگاه\r\nمهيمن : ايمن‌كننده از خوف\r\nميلان : تمايل ، خواهان بودن\r\nميل زدن چشم : كنايه از سرمه رنگ گردانيدن چشم ، بينايى از چشم بازداشتن\r\nمؤاخات : باهم برادرى داشتن\r\n\r\n« ن »\r\nناسوتى : ( مشتق از ناس ) ، دنيوى ، انسانى\r\nناسوتيت : در مقابل لاهوتيت ، دنيايى\r\nناصيه : پيشانى ، چهره\r\nناهق : عرعركننده\r\nنبؤت : ابا نمودن از چيزى\r\nنتن : بوى بد ، مقابل فوح\r\nنثره : دو ستاره نزديك منازل ماه\r\nنجيح : درست ، صواب\r\nنسر : كركس\r\nنسر طاير : شكلى است بر فلك به صورت كركس كه پر آن به طرف شمال از منطقه البروج باشد و چون داراى دو بال گشاده‌اش پندارند ، آن را نسر طاير گويند\r\nنسمات : ج ( نسمه ) ، بوهاى خوش ، دم ، نفس\r\nنشور : زنده شدن ، روز رستاخيز\r\nنطع : بساط و فرش چرمين\r\nنفحات : ج ( نفحه ) ، بوهاى خوش\r\nنقيب : معاون كلانتر در صنوف و پيشه‌وران\r\nنقير : ناوه ؛ نقير و قطمير : كم‌وبيش\r\nنكات : ج ( نكته ) نشانه‌ها\r\nنكايت : قهر بر دشمن ، جرح و قتل دشمن\r\nنهمت : نياز ، نهايت اهتمام\r\n\r\n« و »\r\nواضع : سازنده ، بناكننده ، آفريننده ، پيدا كننده ، شارع و آنكه در ميان مردمان\r\n\r\n","description":"","footnote":"","page_name":" 758 ","page_number":806},
  {"content":"\r\n\r\nوضع قانون كند\r\nوجر : فتوا ، جواز حاكم شرع بر انجام كارى\r\nوشاح : رشتهء جواهر ، دوال گوهرى\r\nوضمت : جماعت ، گروه اندك كه بر قوم ديگر فرود آيند\r\nوعا : ظرف ، شريان\r\nوغا : كارزار\r\nوفور : كثرت ، بسيارى ، تمام شدن و بسيار شدن\r\nويره : رستنى پيحان بر دور درخت\r\n\r\n« ه »\r\nهادم اللذّات : كنايه از ملك الموت\r\nهزال : لاغرى ، قلّت گوشت و پيه ، مقابل سمن\r\nهفوات : ج ( هفوة ) ، لغزشها\r\n\r\n« ى »\r\nيانع : ثمر و ميوهء رسيده و پخته ، مقابل نارس\r\n\r\n","description":"","footnote":"","page_name":" 759 ","page_number":807},
  {"content":"\r\n . \r\n","description":"","footnote":"","page_name":" 760 ","page_number":808},
  {"content":"\r\n\r\n\r\nمنابع و مآخذ\r\n- تاريخ علوم و فلسفه‌ى ايرانى ؛ عبد الرفيع حقيقت ؛ چاپ اول ؛ انتشارات گومش ، 1372 ش .\r\n- گلستان هنر ؛ قاضى احمد قمى ؛ تصحيح : احمد سهيلى خوانسارى ؛ كتابخانه‌ى منوچهرى ، 1351 ش .\r\n- صبح گلشن ؛ سيد على حسن خان بهادر ؛ به اهتمام محمد عبد المجيد خان ؛ هند : مطبع شاه جهانى ( چاپ سنگى ) 1295 ق .\r\n- عرفات العاشقين ؛ تقى الدين اوحدى نسخه‌ى عكسى كتابخانه‌ى ملك به شمارهء 5324 + نسخه‌ى عكسى مرحوم سهيلى خوانسارى .\r\n- مآثر رحيمى ؛ ملّا عبد الباقى نهاوندى ؛ تصحيح محمّد حسين هدايت ؛ كلكته 1924 - 1931 م .\r\n- مكتب وقوع در شعر فارسى ؛ گلچين معانى ؛ چاپ اوّل ؛ تهران : بنياد فرهنگ ايران ، 1348 ش .\r\n- شهر آشوب در شعر فارسى ؛ گلچين معانى ؛ چاپ اوّل ؛ تهران : انتشارات امير كبير ، 1346 ش .\r\n- عالم‌آراى عباسى ؛ اسكندر بيك منشى ، تصحيح دكتر محمد اسماعيل رضوانى ؛ چاپ اوّل ؛ تهران : دنياى كتاب ، 1377 .\r\n- تذكرة الشعراء ؛ امير دولتشاه سمرقندى ؛ به همت محمد رمضانى ؛ چاپ دوم ؛ تهران : انتشارات پديده « خاور » ، 1366 ش .\r\n- فرهنگ اشعار صائب ؛ احمد گلچين معانى ؛ تهران : موسسه‌ى مطالعات و تحقيقات فرهنگى ، 1364 ش .\r\n- ديوان مسعود سعد سلمان ؛ به تصحيح : رشيد ياسمى ؛ تهران : موسسه‌ى انتشارات امير كبير ، 1362 ش .\r\n- تاريخ تذكره‌هاى فارسى ؛ احمد گلچين معانى ؛ تهران : انتشارات دانشگاه تهران ، 1348 ش .\r\n- تاريخ ادبى ايران ( جلد دوم ) ؛ پرفسور ادوارد برون ؛ ترجمه و حواشى و تعليقات : على پاشا صالح ؛ چاپ اول ؛ تهران : موسسه‌ى انتشارات امير كبير ، 1358 ش .\r\n\r\n","description":"","footnote":"","page_name":" 761 ","page_number":809},
  {"content":"\r\n\r\n- تاريخ ادبيات ايران ، از آغاز عهد صفويه تا زمان حاضر ؛ پروفسور ادوارد براون ؛ ترجمه : رشيد ياسى ؛ سقراط ، 1329 ش .\r\n- تاريخ ادبيات در ايران ؛ دكتر ذبيح الله صفا ؛ چاپ دهم ؛ تهران : انتشارات فردوس ، 1369 ش .\r\n- الذريعة الى تصانيف الشيعة ؛ العلّامة الشيخ آقا بزرگ الطهرانى ؛ قم : موسسه‌ى اسماعيليان .\r\n- دايرة المعارف تشيع ؛ زير نظر : احمد صدر حاج سيد جوادى ، بهاء الدين خرمشاهى ، كامران فانى ؛ چاپ اول ؛ تهران : نشر شهيد سعيد محبى\r\n- لغت‌نامه ؛ على اكبر دهخدا ؛ چاپ اول از دوره‌ى جديد ؛ تهران : مؤسسه‌ى انتشارات و چاپ دانشگاه تهران ، 1372 ش .\r\n- مآثر الكرام موسوم به سرو آزاد ؛ غلام على آزاد بلگرامى ؛ به سعى و تصحيح و تحشى عبد الله خان ؛ طبع اول ؛ لاهور : مطبع دخانى رفاه عام ، 1913 م .\r\n- تذكره تحفه‌ى سامى ؛ سام ميرزا صفوى ؛ تصحيح و مقدمه از : ركن الدين همايونفرخ ؛ شركت سهامى چاپ و انتشارات كتب ايرانى ( علمى ) .\r\n- تكملة الاخبار ؛ عبدى بيگ شيرازى ؛ تحشيه و تعليقات : دكتر عبد الحسين نوايى ؛ تهران . 1369 ش .\r\n- تذكره‌نويسى فارسى در هند و پاكستان ؛ دكتر سيد عليرضا نقوى ؛ تهران : مؤسسه‌ى مطبوعاتى علمى ، 1343 ش .\r\n- تذكره پيمانه : احمد گلچين معانى ؛ مشهد : انتشارات دانشگاه مشهد ، 1359 ش .\r\n- زندگانى شاه عباس اول ؛ نصر الله فلسفى ، تهران : انتشارات دانشگاه تهران ، 1332 ش .\r\n- تذكره شاه طهماسب ؛ شاه طهماسب بن اسماعيل بن حيدرى الصفوى ؛ با مقدمه و فهرست اعلام امر الله صفرى ؛ چاپ دوم ؛ تهران : انتشارات شرق ، 1363 ش .\r\n- رجال كتاب حبيب السير ؛ گردآورده‌ى عبد الحسين نوائى ؛ تهران : شركت سهامى چاپ ، 1324 ش .\r\n- مجالس النفائس ؛ مير نظام الدين عليشير نوائى ؛ به سعى و اهتمام على اصغر حكمت ؛ تهران : چاپخانه‌ى بانك ملى ايران ؛ 1323 ش .\r\n- تذكره نتايج الافكار ؛ مولانا محمد قدرت الله گوپاموى هندى ؛ بمبئى : اردشير خاضع ، 1336 ق .\r\n- فوايد الصفوية ؛ ابو الحسن قزوينى ؛ تصحيح ، مقدمه و حواشى : دكتر مريم مير احمدى ؛ چاپ اول ؛ تهران :\r\nموسسه‌ى مطالعات و تحقيقات فرهنگى ، 1367 ش .\r\n- تذكره ميخانه ؛ ملا عبد النبى فخر الزمانى قزوينى ؛ به اهتمام احمد گلچين معانى ؛ انتشارات شركت نسبى حاج محمد حسين اقبال و شركاء ، 1340 ش .\r\n- كاروان هند ؛ احمد گلچين معانى ؛ چاپ اول ؛ مشهد : موسسه‌ى چاپ و انتشارات آستان قدس رضوى ، 1369 ش .\r\n\r\n","description":"","footnote":"","page_name":" 762 ","page_number":810},
  {"content":"\r\n\r\n- المعجم المفهرس لألفاظ القرآن الكريم ؛ محمد فؤاد عبد الباقى ؛ القاهره : مطبعة دار الكتب المصرية ، 1364 ق .\r\n- تذكره نصرآبادى ؛ ميرزا محمد طاهر نصرآبادى ؛ با تصحيح و مقابله استاد فقيد وحيد دستگردى ؛ كتابفروشى فروغى .\r\n- هفت اقليم ؛ امين احد رازى ؛ به تصحيح و تحشيه : سر ادوارد دينسيون راس ، خان بهادر مولوى عبد المقتدر ، الكساندر هملتن هارلى ، محمد محفوظ الحق ؛ كلكته :  lagneB yteicoS citaisA  ، 1939 م .\r\n- تذكره مجمع الخواص ؛ صادقى كتابدار ؛ ترجمه : دكتر عبد الرسول خيامپور ؛ تبريز : چاپخانه‌ى اختر شمال ، 1327 ش .\r\n\r\n","description":"","footnote":"","page_name":" 763 ","page_number":811},
  {"content":"\r\n . \r\n","description":"","footnote":"","page_name":" 764 ","page_number":812},
  {"content":"\r\n\r\n\r\nفهرست آثار منتشرشدهء مركز نشر ميراث مكتوب به ترتيب شمارهء رديف\r\n1 . بخشى از تفسيرى كهن به پارسى / ناشناخته ( حدود قرن چهارم هجرى ) ؛ تصحيح دكتر سيد مرتضى آية الله‌زاده شيرازى\r\n2 . فرائد الفوائد در احوال مدارس و مساجد / محمد زمان تبريزى ؛ تصحيح رسول جعفريان\r\n3 . جغرافياى نيمروز / ذو الفقار كرمانى ( قرن 13 ق . ) ؛ تصحيح عزيز الله عطاردى\r\n4 . تاج التراجم فى تفسير القرآن للأعاجم / ابو المظفّر اسفراينى ( قرن 5 ق . ) ؛ تصحيح نجيب مايل هروى و على اكبر الهى خراسانى\r\n5 . فوايد راه‌آهن / محمّد كاشف ( قرن 13 ق . ) ؛ تصحيح محمّد جواد صاحبى\r\n6 . نزهة الزاهد / ناشناخته ؛ تصحيح رسول جعفريان\r\n7 . آثار احمدى / احمد بن تاج الدين استرابادى ( قرن 10 ق . ) ؛ تصحيح مير هاشم محدّث\r\n8 . ديوان حزين لاهيجى / حزين لاهيجى ( قرن 12 ق . ) ؛ تصحيح ذبيح الله صاحبكار\r\n9 . تذكرة المعاصرين / حزين لاهيجى ( قرن 12 ق . ) ؛ تصحيح معصومه سالك\r\n10 . فتح السبل / حزين لاهيجى ( قرن 12 ق . ) ؛ تصحيح ناصر باقرى بيدهندى\r\n11 . مرآت الأكوان / احمد حسينى اردكانى ( قرن 13 ق . ) ؛ تصحيح عبد الله نورانى\r\n12 . تسلية العباد در ترجمهء مسكّن الفؤاد شهيد ثانى / ترجمهء مجد الأدباء خراسانى ( قرن 13 ق . ) ؛ تصحيح محمد رضا انصارى\r\n13 . ترجمهء المدخل الى علم احكام النجوم / ابو نصر قمى ( قرن 4 ق . ) ؛ از مترجمى ناشناخته ؛ تصحيح جليل اخوان زنجانى\r\n14 . فيض الدموع / بدايع نگار ( قرن 13 ق . ) ؛ تصحيح اكبر ايرانى قمى\r\n15 . مصابيح القلوب / حسن شيعى سبزوارى ( قرن 8 ق . ) ؛ تصحيح محمد سپهرى\r\n16 . الجماهر فى الجواهر / ابو ريحان البيرونى ( قرن 5 ق . ) ؛ تحقيق يوسف الهادى\r\n17 . تحفة المحبّين / يعقوب بن حسن سراج شيرازى ( قرن 10 ق . ) ؛ به اشراف محمد تقى دانش‌پژوه ؛ تصحيح كرامت رعنا حسينى و ايرج افشار\r\n18 . عيار دانش / علينقى بهبهانى ؛ به كوشش دكتر سيد على موسوى بهبهانى\r\n19 . قاموس البحرين / محمّد ابو الفضل محمّد ؛ تصحيح على اوجبى\r\n20 . مجمل رشوند / محمد على خان رشوند ( قرن 13 ق . ) ؛ تصحيح دكتر منوچهر ستوده و عنايت الله مجيدى\r\n21 . شرح القبسات / مير سيد احمد علوى ؛ تحقيق حامد ناجى اصفهانى\r\n22 . ترجمهء تقويم التواريخ / حاجى خليفه ( قرن 11 ق . ) ؛ از مترجمى ناشناخته ؛ تصحيح مير هاشم محدّث\r\n23 . تفسير الشهرستانى المسمى مفاتيح الاسرار و مصابيح الابرار / الامام محمد بن عبد الكريم الشهرستانى ( قرن 6 ق . ) ؛ تصحيح دكتر محمد على آذرشب\r\n24 . انوار البلاغه / محمد هادى مازندرانى ، ( قرن 12 ق . ) ؛ تصحيح محمد على غلامىنژاد\r\n25 . جغرافياى حافظ ابرو ( 3 ج ) / حافظ ابرو ( قرن 9 ق . ) ؛ تصحيح صادق سجادى\r\n26 . تائيّهء عبد الرحمان جامى / تصحيح دكتر صادق خورشا\r\n27 . رسائل دهدار / محمد دهدار شيرازى ( قرن 10 ق . ) ؛ تصحيح محمد حسين اكبرى ساوى\r\n28 . تحفة الأبرار فى مناقب الائمة الأطهار / عماد الدين طبرى ( زنده در 701 ه . ق ) ؛ تصحيح سيد مهدى جهرمى\r\n\r\n","description":"","footnote":"","page_name":" 765 ","page_number":813},
  {"content":"\r\n\r\n29 . شرح دعاى صباح / مصطفى خوئى ؛ تصحيح اكبر ايرانى قمى\r\n30 . نبراس الضياء و تسواء السواء فى شرح باب البداء و اثبات جدوى الدعاء / المير محمد باقر الداماد ( المتوفى 1041 ق . ) ؛ تحقيق حامد ناجى اصفهانى\r\n- التصريف لمن عجز عن التأليف / ابو القاسم خلف بن عباس زهراوى / ترجمه احمد آرام - مهدى محقق\r\n31 . ترجمهء اناجيل اربعه / مير محمد باقر خاتون‌آبادى ( 1070 - 1127 ق . ) ؛ تصحيح رسول جعفريان\r\n32 . عين الحكمه / مير قوام الدين محمّد رازى تهرانى ( قرن 11 ق . ) ؛ تصحيح على اوجبى\r\n33 . عقل و عشق ، يا ، مناظرات خمس / صائن الدين تركهء اصفهانى ( 770 - 835 ق . ) ؛ تصحيح اكرم جودى نعمتى\r\n34 . احياى حكمت ( 2 ج ) / عليقلى بن قرچغاى خان ( قرن 11 ق . ) ؛ تصحيح فاطمه فنا\r\n35 . منشآت ميبدى / قاضى حسين بن معين الدين ميبدى ؛ تصحيح نصرت الله فروهر\r\n36 . كيمياى سعادت / ميرزا ابو طالب زنجانى ؛ تصحيح دكتر ابو القاسم امامى\r\n37 . النظامّية فى مذهب الاماميّة / خواجگى شيرازى ؛ تصحيح على اوجبى\r\n38 . شرح منهاج الكرامه فى اثبات الامامه علّامهء حلّى / تأليف علىّ الحسينى الميلانى\r\n39 . تقويم الايمان / المير محمد باقر الداماد ؛ تحقيق على اوجبى\r\n40 . التعريف بطبقات الامم / قاضى صاعد اندلسى ( قرن 5 ق . ) ؛ تصحيح دكتر غلامرضا جمشيد نژاد اوّل\r\n41 . رسائل حزين لاهيجى / حزين لاهيجى ( قرن 12 ق . ) ؛ تصحيح على اوجبى ، ناصر باقرى بيد هندى ، اسكندر اسفنديارى و عبد الحسين مهدوى\r\n42 . رسائل فارسى / حسن لاهيجى ( قرن 11 ق . ) ؛ تصحيح على صدرائى خوئى\r\n43 . ديوان ابى بكر الخوارزمى / ابو بكر الخوارزمى ( قرن 4 ق . ) ؛ تحقيق الدكتور حامد صدقى\r\n44 . رسائل فارسى جرجانى / ضياء الدين جرجانى ؛ تصحيح دكتر معصومه نورمحمدى\r\n45 . ديوان غالب دهلوى / اسد الله غالب دهلوى ( قرن 13 ق . ) ؛ تصحيح دكتر محمد حسن حائرى\r\n46 . حكمت خاقانيه / فاضل هندى ؛ با مقدمهء دكتر غلامحسين ابراهيمى دينانى ، تصحيح دفتر نشر ميراث مكتوب\r\n47 . لطايف الأمثال و طرايف الأقوال / رشيد الدين وطواط ؛ تصحيح حبيبه دانش‌آموز\r\n48 . تذكرة الشعراء / مطربى سمرقندى ( قرن 10 - 11 ق . ) ؛ تصحيح اصغر جانفدا ، على رفيعى علامرودشتى\r\n49 . روضة الأنوار عباسى / ملا محمّد باقر سبزوارى ؛ تصحيح اسماعيل چنگيزى اردهايى\r\n50 . راحة الارواح و مونس الاشباح / حسن شيعى سبزوارى ( قرن 8 ق . ) ؛ تصحيح محمد سپهرى\r\n51 . تاريخ بخارا ، خوقند و كاشغر / ميرزا شمس بخارايى ؛ تصحيح محمد اكبر عشيق\r\n52 . خريدة القصر و جريدة العصر ( 3 ج ) / عماد الدين الاصفهانى ( قرن 6 ق . ) ؛ تحقيق الدكتور عدنان محمد آل طعمه\r\nلوح فشرده  ) DC (  دوره سه جلدى\r\n53 . ظفرنامهء خسروى / ناشناخته ( قرن 13 ق . ) ؛ تصحيح دكتر منوچهر ستوده\r\n54 . تاريخ آل سلجوق در آناطولى / ناشناخته ( قرن 8 ق . ) ؛ تصحيح نادره جلالى\r\n55 . خرابات / فقير شيرازى ( قرن 13 ق . ) ؛ تصحيح منوچهر دانش‌پژوه\r\n56 . محبوب القلوب ( ج 1 ) / قطب الدين الاشكورى ؛ تحقيق الدكتور ابراهيم الديباجى - الدكتور حامد صدقى\r\n- طب الفقراء و المساكين / ابو جعفر احمد بن ابراهيم بن ابى خالد بن الجزار ( قرن 4 ق . ) ؛ تحقيق وجيهة كاظم آل طعمة\r\n\r\n","description":"","footnote":"","page_name":" 766 ","page_number":814},
  {"content":"\r\n\r\n57 . ديوان جامى ( 2 ج ) / عبد الرحمان جامى ( 817 - 897 ه . ق . ) ؛ تصحيح اعلا خان افصح‌زاد\r\n58 . مثنوى هفت اورنگ ( 2 ج ) / عبد الرحمان جامى ( 817 - 898 ه . ق . ) ؛ تصحيح جابلقا داد عليشاه ، اصغر جانفدا ، ظاهر احرارى ، حسين احمد تربيت و اعلا خان افصح‌زاد\r\n59 . نقد و بررسى آثار و شرح احوال جامى / تأليف اعلا خان افصح‌زاد\r\n60 . فهرست نسخه‌هاى خطّى مدرسهء علميّهء نمازى خوى / تأليف على صدرائى خوئى\r\n61 . منهاج الولاية فى شرح نهج البلاغة ( 2 ج ) / ملّا عبد الباقى صوفى تبريزى ( قرن 11 ق . ) ؛ تصحيح حبيب الله عظيمى\r\n62 . فهرست نسخه‌هاى خطّى مدرسهء خاتم الانبياء ( صدر ) بابل / تأليف على صدرائى خوئى ، محمود طيّار مراغى ، ابو الفضل حافظيان بابلى\r\n63 . تحفة الأزهار و زلال الأنهار فى نسب أبناء الأئمة الأطهار ( 4 ج ) / ضامن بن شدقم الحسينى المدنى ؛ تحقيق كامل سلمان الجبورى\r\n64 . القند فى ذكر علماء سمرقند / نجم الدين النسفى ؛ تحقيق يوسف الهادى\r\n65 . شرح ثمرهء بطلميوس / خواجه نصير الدين طوسى ؛ تصحيح جليل اخوان زنجانى\r\n66 . كلمات عليهء غرّا / مكتبى شيرازى ؛ تصحيح دكتر محمود عابدى\r\n67 . مكارم الاخلاق / غياث الدين خواندمير ؛ تصحيح محمد اكبر عشيق\r\n68 . فروغستان / محمد مهدى فروغ اصفهانى ؛ تصحيح ايرج افشار\r\n69 . مرآة الحرمين / ايوب صبرى پاشا ؛ ترجمهء عبد الرسول منشى ؛ تصحيح جمشيد كيان‌فر\r\n70 . نامه‌ها و منشآت جامى / عبد الرحمان جامى ؛ تصحيح عصام الدين اورون بايف و اسرار رحمانف\r\n71 . بهارستان و رسائل جامى / عبد الرحمان جامى ؛ تصحيح اعلا خان افصح‌زاد ، محمد جان عمراف و ابو بكر ظهور الدين\r\n72 . سعادت‌نامه يا روزنامهء غزوات هندوستان ( فارسى ) / غياث الدين على يزدى ؛ تصحيح ايرج افشار\r\n73 . جواهر الاخبار / بوداق منشى قزوينى ؛ تصحيح محسن بهرام‌نژاد\r\n74 . شرح الاربعين / القاضى سعيد القمى ؛ تحقيق نجفقلى حبيبى\r\n75 . مجموعه رسائل و مصنفات / عبد الرزاق كاشانى ؛ تصحيح مجيد هادىزاده\r\n76 . خانقاه / فقير شيرازى ؛ تصحيح منوچهر دانش‌پژوه\r\n77 . شرح ديوان منسوب به امير المؤمنين على بن ابى طالب عليهما السلام / مير حسين بن معين الدين ميبدى يزدى ؛ تصحيح حسن رحمانى و سيد ابراهيم اشك شيرين\r\n78 . لطائف الإعلام في إشارات أهل الإلهام / عبد الرزاق كاشانى ؛ تحقيق مجيد هادىزاده\r\n79 . جواهر التفسير / ملا حسين واعظ كاشفى سبزوارى ، تصحيح دكتر جواد عباسى\r\n80 . راهنماى تصحيح متون / نوشتهء جويا جهانبخش\r\n81 . ديوان الهامى كرمانشاهى / ميرزا احمد الهامى ، تصحيح اميد اسلام‌پناه\r\n82 . شرح نهج البلاغه نواب لاهيجى ( 2 ج ) / ميرزا محمد باقر نواب لاهيجانى ، تصحيح دكتر سيد محمد مهدى جعفرى ، دكتر محمد يوسف نيرى\r\n83 . ديوان مخلص كاشانى / ميرزا محمد مخلص كاشانى ، تصحيح حسن عاطفى\r\n84 . زبور آل داود / سلطان هاشم ميرزا ، تصحيح دكتر عبد الحسين نوايى\r\n85 . مجموعه آثار حسام الدين خوئى / حسن بن عبد المؤمن خوئى ، تصحيح صغرى عباس‌زاده\r\n86 . تذكرهء مقيم خانى / محمد يوسف بيك منشى ، تصحيح فرشته صرافان\r\n87 . سبع رسائل علامة جلال الدين محمد دوانى ؛ تحقيق و تعليق دكتر سيد احمد تويسركانى\r\n\r\n","description":"","footnote":"","page_name":" 767 ","page_number":815},
  {"content":"\r\n\r\n88 . خلد برين / محمد يوسف واله اصفهانى قزوينى ، تصحيح مير هاشم محدث\r\n89 . ترجمهء فرحة الغرى / محمد باقر مجلسى ( قرن 11 ق ) ، پژوهش جويا جهانبخش\r\n90 . سراج السالكين / گردآورنده ملا محسن فيض كاشانى ؛ تصحيح جويا جهانبخش\r\n91 . الآثار الباقية عن القرون الخالية / أبو ريحان محمد بن أحمد البيرونى ، تصحيح پرويز اذكايى\r\n92 . جذوات و مواقيت / مير محمد باقر دادماد ؛ على اوجبى\r\n93 . دو شرح أخبار و ابيات و امثال عربى كليله و دمنه / فضل الله إسفزارى و مؤلفى ناشناخته ، تصحيح بهروز ايمانى\r\n- البلابل القلاقل / ابو المكارم حسنى ( قرن 7 ق . ) ؛ تصحيح محمد حسين صفاخواه\r\n94 . هفت ديوان محتشم كاشانى / كمال الدين محتشم كاشانى ؛ دكتر عبد الحسين نوايى ، مهدى صدرى\r\n95 . بدايع الملح / صدر الأفاضل خوارزمى ؛ تصحيح دكتر مصطفى اوليايى\r\n96 . فهرست نسخه‌هاى خطى مدرسه امام صادق ( ع ) چالوس / مقدّمه سيد رفيع الدين موسوى ؛ به كوشش محمود طيّار مراغى\r\n97 . كتاب الأدوار فى الموسيقى / صفى الدين عبد المؤمن بن يوسف بن فاخر الأرموى البغدادى\r\n98 . تحفة الملوك / على بن ابى حفص اصفهانى ؛ تصحيح على اكبر احمدى دارانى\r\n99 . مثنوى شيرين و فرهاد / سرودهء سليمى جرونى ؛ تصحيح دكتر نجف جوكار\r\n100 . الإلهيات من المحاكمات بين شرح الإشارات / لقطب الدين محمد بن محمد الرازى ، تصحيح مجيد هادىزاده\r\n101 . الأربعينيات لكشف أنوار القدسيات / القاضى سعيد محمد بن محمد مفيد القمى ، تصحيح نجفقلى حبيبى\r\n102 . الصراط المستقيم فى ربط الحادث بالقديم / مير محمد باقر داماد ، تصحيح على اوجبى\r\n103 . اشراق اللاهوت فى نقد شرح الياقوت / عميد الدين ابو عبد الله عبد المطلب بن مجد الدين الحسينى العبيدلى ، تصحيح على اكبر ضيايى\r\n104 . دقائق التأويل و حقائق التنزيل / ابو المكارم محمود بن ابى المكارم حسنى واعظ ، پژوهش جويا جهانبخش\r\n105 . گوهر مقصود / مصطفى تهرانى ( ميرخانى ) ، به كوشش زهرا ميرخانى\r\n106 . بلوهر و بيوذسف / مولانا نظام ، تصحيح محمد روشن\r\n107 . سندبادنامه / محمد بن على ظهيرى سمرقندى ، تصحيح محمد باقر كمال الدينى\r\n108 . تحفة الفتى فى تفسير سورة هل أتى / غياث الدين منصور دشتكى شيرازى ، تصحيح پروين بهارزاده\r\n109 . جهان دانش / شرف الدين محمد بن مسعود مسعودى ؛ تصحيح جليل اخوان زنجانى\r\n110 . كليات بسحق اطعمهء شيرازى / : مولانا جمال الدين ابو اسحق حلاج اطعمه شيرازى معروف به بسحق اطعمه شيرازى ؛ تصحيح منصور رستگار فسايى\r\n111 . محبوب القلوب ( ج 2 ) / قطب الدين الاشكورى ؛ تحقيق الدكتور ابراهيم الديباجى - الدكتور حامد صدقى\r\n112 . تاريخ عالم‌آراى امينى / فضل اللّه بن روزبهان خنجى اصفهانى ؛ تصحيح محمد اكبر عشيق\r\n113 . روضة المنجمين / شهمردان بن ابى الخير رازى ؛ مقدمه ، تحقيق و تصحيح جليل اخوان زنجانى\r\n114 . كليات نجيب كاشانى / نور الدين محمد شريف كاشانى ؛ تصحيح اصغر دادبه و مهدى صدرى\r\n115 . إشراق هياكل النور لكشف ظلمات شواكل الغرور / غياث الدين منصور دشتكى شيرازى ؛ تقديم و تحقيق على اوجبى\r\n\r\n","description":"","footnote":"","page_name":" 768 ","page_number":816},
  {"content":"\r\n\r\n116 . مجموعهء آثار عبد اللّه خان قراگوزلو / حاجى عبد اللّه خان قراگوزلو امير نظام همدانى ؛ مقدمه ، تصحيح و تعليقات عنايت الله مجيدى\r\n117 . تعليقه بر الهيات شرح تجريد ملّا على قوشچى / شمس الدين محمد بن احمد خفرى ؛ مقدمه و تصحيح فيروزه ساعتچيان\r\n118 . مرآت واردات / محمد شفيع طهرانى ( ره ) مقدمه ، تصحيح و تعليقات دكتر منصور صفت‌گل\r\n119 . جواهرنامهء نظامى / محمّد بن ابى البركات جوهرى نيشابورى ، به كوشش : ايرج افشار ، با همكارى : محمّد رسول درياگشت\r\n120 . تاريخ رشيدى / ميرزا محمد حيدر دوغلات ، تصحيح عباسقلى غفارىفرد\r\n121 . اسناد پادريان كرملى / بازمانده از عصر شاه عباس صفوى به كوشش دكتر منوچهر ستوده با همكارى ايرج افشار\r\n122 . تنكلوشا / از مؤلّفى ناشناخته به ضميمه مدخل منظوم از عبد الجبار خجندى ، مقدمه و تصحيح رحيم رضازاده ملك\r\n123 . ديوان غزليات ميرزا جلال الدين اسير شهرستانى ( اصفهانى ) / تصحيح و تحقيق غلامحسين شريفى ولدانى\r\n124 . جامع التواريخ : تاريخ افرنج ، پاپان و قياصره / رشيد الدين فضل الله همدانى ؛ تصحيح و تحشيه محمد روشن\r\n125 . زاد المسافر / ناصر خسرو قباديانى بلخى ، شرح لغات و اصطلاحات اسماعيل عمادى حائرى ؛ تصحيح و تحقيق محمد عمادى حائرى\r\n126 . جامع التواريخ : هند و سند و كشمير / رشيد الدين فضل الله همدانى ؛ تصحيح و تحشيه محمد روشن\r\n127 . شرح نظم الدر / صائن الدين على بن محمد تركه اصفهانى ( 770 - 835 ه . ق ) ؛ تصحيح و تحقيق اكرم جودى نعمتى\r\n128 . المختصر من كتاب السياق لتاريخ نيسابور / ابو الحسن الفارسى ؛ تحقيق محمد كاظم المحمودى\r\n129 . جنگنامه كشم / از سراينده‌اى ناشناس . و جرون‌نامه / سروده قدرى ؛ تصحيح و تحقيق محمد باقر وثوقى و عبد الرسول خيرانديش\r\n130 . تحلية الارواح بحقائق الانجاح / المنسوب الى كمال الدين عبد الرزاق الكاشانى ؛ تحقيق على اوجبى\r\nآدرس : تهران ، خيابان انقلاب اسلامى - بين خيابان دانشگاه و ابو ريحان ساختمان فروردين ، شماره 1304 طبقهء دوم ، واحد 9 ، ص . پ : 569 - 13185 ، تلفن : 13 - 66490612 ، دورنگار : 66408755\r\n ri . bootkaMsariM . WWW / / : ptth \r\n\r\n","description":"","footnote":"","page_name":" 769 ","page_number":817},
  {"content":"\r\n . \r\n","description":"","footnote":"","page_name":" 770 ","page_number":818},
  {"content":"\r\n . \r\n","description":"","footnote":"","page_name":" 771 ","page_number":819},
  {"content":"\r\n . \r\n\r\n","description":"","footnote":"","page_name":" 772 ","page_number":820}
  ]