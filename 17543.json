[
  {"content":"\r\n\r\nبسم الله الرحمن الرحيم\r\nقانون\r\n\r\n","description":"","footnote":"","page_name":" شناسنامه و فهرست 1 ","page_number":1},
  {"content":"\r\n . \r\n","description":"","footnote":"","page_name":" شناسنامه و فهرست 2 ","page_number":2},
  {"content":"\r\n\r\nقانون\r\nجلد پنجم\r\nشيخ الرئيس ابوعلى سينا\r\nترجمهء عبدالرحمن شرفكندى ( هه ژار )\r\nسروش\r\nتهران 1389\r\nشمارهء ترتيب انتشار : 6 / 338\r\n\r\n","description":"","footnote":"","page_name":" شناسنامه و فهرست 3 ","page_number":3},
  {"content":"\r\n\r\nابن سينا ، حسين بن عبدالله ، 370 - 428 ق .\r\n[ القانون فى الطب . فارسى 
  ]\r\nقانون / تأليف شيخ الرئيس ابوعلى سينا ؛ ترجمهء عبدالرحمن شرفكندى ( هه ژار ) - تهران : سروش ( انتشارات صدا و سيما ) ، 1363 - 1370 .\r\n7 ج .\r\n1300 ريال ( ج . 1 با جلد نرم ) ؛ 1700 ريال ( ج . 1 با جلد گالينگور )\r\n500000 ريال ( دورهء هشت جلدى ) : ISBN 978 - 964 - 376 - 816 - 4\r\nفهرستنويسى بر اساس اطلاعات فيپا .\r\nمندرجات : ج . 1 . احكام كلى علم طب . - ج . 2 . ادويه مفرده . -\r\nجلد اول ، چاپ دهم : 1389 . ISBN 978 - 964 - 376 - 808 - 9\r\nجلد دوم ، چاپ نهم : 1389 . ISBN 978 - 964 - 376 - 809 - 6\r\nجلد سوم ، چاپ هشتم : 1389 . ISBN 978 - 964 - 376 - 810 - 2\r\nجلد چهارم ، چاپ هفتم : 1389 . ISBN 978 - 964 - 376 - 811 - 9\r\nجلد پنجم ، چاپ ششم : 1389 . ISBN 978 - 964 - 376 - 812 - 6\r\nجلد ششم ، چاپ ششم : 1389 . ISBN 978 - 964 - 376 - 813 - 3\r\nجلد هفتم ، چاپ ششم : 1389 . ISBN 978 - 964 - 376 - 814 - 0\r\n1 . پزشكى اسلامى - متون قديمى تا قرن 14 . 2 . داروشناسى - متون قديمى تا قرن 14 . الف . شرفكندى ، عبدالرحمن ، 1300 - 1369 ، مترجم . ب . صدا و سيماى جمهورى اسلامى ايران . انتشارات سروش . ج . عنوان . د . عنوان : القانون فى الطب . ( فارسى ) .\r\n2041 ق 18 الف / 3 / 128 R\r\n610\r\n1363\r\nكتابخانه ملى ايران 1390 - 66 م\r\nسروش\r\nانتشارات صدا و سيماى جمهورى اسلامى ايران\r\nتهران ، خيابان استاد شهيد مطهرى ، تقاطع خيابان شهيد دكتر مفتح ، ساختمان سروش\r\nمركز پخش : 8 - 88345063 و 5 - 66954870\r\nhttp : / / www . soroushpress . ir\r\nعنوان : قانون - جلد پنجم\r\nنويسنده : شيخ الرئيس ابوعلى سينا\r\nمترجم : عبدالرحمن شرفكندى ( هه ژار )\r\nويراستار : محمد ماجد مردوخ روحانى\r\nچاپ اول : 1367 / چاپ ششم : 1389\r\nقيمت : 500000 ريال ( دورهء هشت جلدى )\r\nاين كتاب در دو هزار نسخه در چاپخانهء انتشارات سروش ليتوگرافى ، چاپ و صحافى شد .\r\nهمهء حقوق محفوظ است .\r\nشابك : 6 - 812 - 376 - 964 - 978 ( ج . 5 )\r\n4 - 816 - 376 - 964 - 978 ( دوره )\r\nچاپ اول تا نهم : 36000 نسخه\r\n\r\n","description":"","footnote":"","page_name":" شناسنامه و فهرست 4 ","page_number":4},
  {"content":"\r\n\r\n\r\nجلد پنجم\r\n\r\nيادداشت ويراستار\r\n\r\nتوضيح و تذّكر\r\nبه طورى كه خوانندگان عزيز خواهند ديد ، بخش عمده‌اى از مطالب اين مجلد از كتاب قانون ، در زمينهء رعايت بهداشت و حفظ سلامت اندامان تناسلى بوده و حاوى دستورها و تذكّراتى است كه به اعتقاد ابن سينا با رعايت اين موارد ، بسيارى از بيماريهاى مقاربتى و عوارض بعضا جبران‌ناپذير ناشى از آنها پيش نخواهند آمد . و حتّى توجّه به اصولى در همين مقوله را براى تأمين سلامت و بهداشت روانى جامعه ضرورى مىشمارد و هشدار مىدهد كه بىمبالاتى و كم‌دقّتى نسبت به آنها ، اى بسا كه موجب بيماريهاى روانى گردد ، عقده‌هاى جنسى به بار آورد و باعث رشد فساد اجتماعى و از هم پاشيدگى خانواده‌ها بشود .\r\nاينكه در علم فيزيولوژى و خصوصا در ارتباط با مهم‌ترين و ارزنده‌ترين شاخهء اين علم ، كه به نام پزشكى يا علم بدن‌شناسى معروف است ، مرز ميان مجاز و ممنوع سخن كدام است و اصولا زمانى كه ضرورت و نياز جدّى مطرح مىشود ، بحث از زشت و زيبا جايى دارد يا خير ، موضوعى است كه نه در اين مختصر مىگنجد و نه ضرورتى به وارد شدن در آن ديده مىشود . و هرچند بو على خود ضمن همين كتاب در فنّ بيستم ، گفتار اوّل ، تحت عنوان فصلى مستقل ( فصل نوزدهم ) به‌طور مختصر امّا مفيد به مضرّات اجتماعى و آثار سوء شرم طبيب - كه ظاهرا اخلاق بيشتر پزشكان آن زمان بوده است - اشاره كرده و آن را به باد انتقاد گرفته و منع كرده است ، در اينجا به عنوان توضيح و تذكر اين اندازه كافى است گفته شود كه اولا چنانچه در يادداشتى بر كتاب چهارم ( مجلد ششم ) خواهيم گفت ، قانون در طب بيشتر به عنوان سندى بسيار ارزنده و تاريخى كه موجب مباهات جهانيان و خصوصا عالم اسلام و ايرانيان است ، مطرح مىباشد ، تا به عنوان پزشك خانواده ؛ و در ثانى هرچه كه لابلاى اين صفحات و ضمن اين سطور به چشم مىخورد ، صرفا ترجمه است نه تأليف . و بيشترين سعى بر آن بوده كه رعايت امانت بشود و حتىالمقدور جمله‌اى و بلكه كلمه‌اى از قلم نيفتد . و هرچند بسيار دير و سالها پس از برگرداندن قانون توسط فرنگيان ، ترجمهء فارسى آن انتشار مىيابد ؛ اما اكنون كه\r\n\r\n","description":"","footnote":"","page_name":" شناسنامه و فهرست 5 ","page_number":5},
  {"content":"\r\n\r\nاين طلسم هزارساله شكست ، بايد تلاش كرد كه كار از هر لحاظ درخور توجّه و شايستهء تحسين ارباب نظر باشد .\r\nسخن را با اين نتيجه‌گيرى كوتاه به پايان مىبريم ، كه همگان تصديق خواهند فرمود قطع نظر از باورهاى شخصى ، اصل حفظ امانت و وسواس در داشتن ترجمه‌اى صحيح و دقيق و دور از تصرّف ، حكم خواهد كرد تا هرآنچه را كه شيخ الرئيس تأليف فرموده و استاد شرفكندى برگردانده‌اند - پس از ملاحظات غالبا فنى - به دست حروفچين بسپاريم و از مراحل ديگر بگذرانيم و منتشر سازيم . تا چه قبول افتد و چه در نظر آيد .\r\n\r\n","description":"","footnote":"","page_name":" شناسنامه و فهرست 6 ","page_number":6},
  {"content":"\r\n\r\n\r\nفهرست مطالب\r\nگفتار سوم - درد روده‌ها و علاج آنها 1\r\nفصل اوّل . شكم‌پيچه ( مغص ) 1\r\nفصل دوم . قرقر شكم و بيرون شدن باد بدون اراده 5\r\nفصل سوم . قولنج و بند آمدن مدفوع 6\r\nفصل چهارم . نشانيهاى قولنج به‌طور عام 12\r\nفصل پنجم . نشانيهاى اميدواركننده در بيمارى قولنج 13\r\nفصل ششم . نشانيهاى به دو نوميدكننده در قولنج 13\r\nفصل هفتم . فرق ميان درد قولنج و سنگ كليه 14\r\nفصل هشتم . توضيح نشانيهاى قولنج 15\r\nنشانيهاى قولنج بلغمى 15\r\nفصل نهم . نشانيهاى قولنج بادى 16\r\nفصل دهم . نشانيهاى قولنج مدفوعى 17\r\nفصل يازدهم . نشانيهاى قولنج ناشى از ورم 18\r\nفصل دوازدهم . قولنج پيچشى و فتق روده 19\r\nفصل سيزدهم . ساير نشانيهاى حالات قولنج سبك 19\r\nگفتار چهارم . علاج قولنج ، معرفى ايلاوس ، جزئياتى از بيماريهاى روده 21\r\nفصل اوّل . دستورات علاج قولنج 21\r\nفصل دوم . علاج قولنج سرد 24\r\nفصل سوم . علاج ويژهء قولنج بادى 26\r\n\r\n","description":"","footnote":"","page_name":" شناسنامه و فهرست 7 ","page_number":7},
  {"content":"\r\n\r\nفصل چهارم . پاكسازى در قولنج سردبادى و بلغمى 27\r\nفصل پنجم . داروهاى تناولى براى اسهال دادن ماده بلغم در قولنج بلغمى 30\r\nفصل ششم . آبزن ، حمام و پاشيدنيها 33\r\nفصل هفتم . ابزار حقنه و عمل حقنه 33\r\nطرز و اسلوب حقنه كردن 34\r\nفصل هشتم . روغن كرچك در علاج قولنج سرد 35\r\nفصل نهم . داروهاى مفيد غير اسهالى در علاج قولنج سرد 36\r\nفصل دهم . علاج قولنج صفرائى 38\r\nفصل يازدهم . علاج قولنج ورمى گرم و سرد 40\r\nفصل دوازدهم . علاج قولنج سودائى 41\r\nفصل سيزدهم . علاج قولنج مدفوعى 41\r\nفصل چهاردهم . علاج قولنج ناشى از ناتوانى نيروى دفع‌كننده 44\r\nفصل پانزدهم . علاج قولنج ناشى از بىحسى روده 44\r\nفصل شانزدهم . علاج قولنج ناشى از پيچ خوردن روده 44\r\nفصل هفدهم . علاج قولنج ناشى از كرم شكم 45\r\nفصل هجدهم . علاج قولنج ناشى از فتق ( ترك‌بردگى ) 45\r\nفصل نوزدهم . علاج به وسيلهء داروهاى مخدر 45\r\nفصل بيستم . غذاى بيماران قولنجى 46\r\nفصل بيست و يكم . پرهيز براى بيماران قولنج 47\r\nفصل بيست و دوم . ايلاوس 48\r\nفصل بيست و سوم . كندى و سرعت در اجابت مزاج 53\r\nگفتار پنجم . كرم شكم 55\r\nفصل اوّل . كرم چيست ؟ 55\r\nفصل دوم . اقسام كرم شكم 56\r\nفصل سوم . روى آورهاى ناشى از كرم شكم 57\r\nفصل چهارم . نشانيهاى وجود كرم در شكم 59\r\nفصل پنجم . علاج كرم شكم به‌طور عمومى 62\r\nفصل ششم . داروهاى كرم‌كش و بويژه قاتل كرم دراز 64\r\nفصل هفتم . داروهايى كه در علاج كرم كدو ويژگى دارند 65\r\nفصل هشتم . داروهاى سردمزاج و كم حرارت در علاج كرم 66\r\nفصل نهم . علاج كرمهاى ريز و كوچك 67\r\n\r\n","description":"","footnote":"","page_name":" شناسنامه و فهرست 8 ","page_number":8},
  {"content":"\r\n\r\nفصل دهم . حقنه در علاج كرم شكم 67\r\nفصل يازدهم . گذاشتنىها در علاج كرم شكم 68\r\nفصل دوازدهم . غذاى بيماران مبتلا به كرم شكم 68\r\nفصل سيزدهم . علاج بر شكم افتادن و صدمه ديدن شكم 69\r\nفن هفدهم . بيماريهاى مقعد - در يك گفتار 71\r\nفصل اوّل . بيماريهاى مقعد به‌طور همگانى 73\r\nفصل دوم . بواسير 73\r\nبواسير از چه توليد مىشود ؟ 74\r\nعلاج بواسير 75\r\nفصل سوم . بريدن و مهار كردن بواسير 76\r\nفصل چهارم . نزيف دادن با سور كر و كور 79\r\nفصل پنجم . داروهاى علاج بواسير و جوش مقعد 80\r\nفصل ششم . داروهاى مايع در علاج بواسير 81\r\nفصل هفتم . برداشتنىها در علاج بواسير 82\r\nفصل هشتم . داروهاى تناولى در علاج بواسير 82\r\nفصل نهم . آرام بخشهاى درد بواسير 84\r\nفصل دهم . بازدارنده‌هاى نزيف بواسير 85\r\nفصل يازدهم . غذاى بواسيرداران 86\r\nفصل دوازدهم . ورم و باد سرخ مقعد 87\r\nفصل سيزدهم . ترك مقعد 88\r\nعلاج ترك‌بردگى مقعد 88\r\nفصل چهاردهم . سست شدن مقعد 91\r\nفصل پانزدهم . بيرون آمدن مقعد 92\r\nفصل شانزدهم . ناسور مقعد 94\r\nعلاج ناسور مقعد 94\r\nفصل هفدهم . خارش مقعد 95\r\nعلاج خارش مقعد 95\r\nفن هجدهم . حالات كليه - كه در دو گفتار آيد 97\r\nگفتار اوّل . كليّه به‌طور كلّى 99\r\n\r\n","description":"","footnote":"","page_name":" شناسنامه و فهرست 9 ","page_number":9},
  {"content":"\r\n\r\nفصل اوّل . تشريح كليه 99\r\nفصل دوم . بيماريهاى كليه 101\r\nنشانيهاى سوء مزاج گرم كليه 102\r\nنشانيهاى سوء مزاج سرد كليه 102\r\nعلاج سوء مزاج گرم كليه 102\r\nعلاج سوء مزاج سرد كليه 103\r\nفصل سوم . لاغر شدن كليه 103\r\nفصل چهارم . ناتوان شدن كليه 105\r\nعلاج ناتوانى كليه 106\r\nفصل پنجم . باد كليه 107\r\nعلاج باد كليه 107\r\nفصل ششم . علاج درد كليه به‌طور كلى 107\r\nپيامدهاى درد كليه 107\r\nگفتار دوم . ورم و گسستگى در كليه 109\r\nفصل اوّل . ورم گرم و دمل در كليه 109\r\nفصل دوم . ورم بلغمى كليه 117\r\nنشانيهاى وجود ورم بلغمى در كليه 117\r\nفصل سوم . ورم سخت در كليه 118\r\nنشانيهاى ورم سخت در كليه 118\r\nفصل چهارم . قرحه در كليه 119\r\nعلاج قرحه كليه و مثانه 122\r\nغذاى بيمار قرحهء كليه 127\r\nفصل پنجم . گر شدن ( جرب ) كليه و گدارها 128\r\nنشانيهاى گرمى در كليه و لوله رگها 128\r\nعلاج گرى كليه و مجراها 128\r\nغذاى بيمارى كه گرى در كليه و مجراها دارد 128\r\nفصل ششم . سنگ كليه 129\r\nفصل هفتم . نشانيهاى وجود سنگ در كليه 133\r\nنشانيهاى حركت كردن سنگ 134\r\nفصل هشتم . علاج سنگ به‌طور كلّى 134\r\nفصل نهم . داروهاى سنگ خردكن 136\r\n\r\n","description":"","footnote":"","page_name":" شناسنامه و فهرست 10 ","page_number":10},
  {"content":"\r\n\r\nفصل دهم . داروهاى تركيبى در علاج سنگ كليه و مثانه 141\r\nفصل يازدهم . خوراكيهاى علاج بيمارى كليه و مثانه 144\r\nفصل دوازدهم . غذاى بيماران سنگ كليه 147\r\nفن نوزدهم . مثانه و بول - كه در دو گفتار آيد 149\r\nگفتار اوّل . مثانه 151\r\nفصل اوّل . تشريح مثانه 151\r\nفصل دوم . بيماريهاى مثانه 152\r\nفصل سوم . تعديل مزاج سرد مثانه 153\r\nفصل چهارم . داروهاى سردى بخش به مثانه 153\r\nفصل پنجم . سنگ مثانه 154\r\nفصل ششم . علاج سنگ مثانه 155\r\nفصل هفتم . ورم گرم و دمل در مثانه 160\r\nفصل هشتم . علاج ورم در مثانه 161\r\nفصل نهم . ورم سخت در مثانه 163\r\nفصل دهم . قرحه در مثانه 164\r\nنشانيهاى قرحه در مثانه 164\r\nعلاج قرحه در مثانه 165\r\nفصل يازدهم . گرى مثانه 167\r\nعلاج گرى مثانه 167\r\nفصل دوازدهم . لخته شدن خون در مثانه 168\r\nنشانيهاى خون لخته شدن در مثانه 168\r\nعلاج خون لخته شدن در مثانه 168\r\nفصل سيزدهم . بركندگى و سستى مثانه 169\r\nعلاج بركندگى و سستى مثانه 170\r\nفصل چهاردهم . درد مثانه 171\r\nفصل پانزدهم . ناتوان شدن مثانه 172\r\nفصل شانزدهم . باد در مثانه 172\r\nعلاج باد در مثانه 172\r\nگفتار دوم . ادرار و روى آورهايش 175\r\n\r\n","description":"","footnote":"","page_name":" شناسنامه و فهرست 11 ","page_number":11},
  {"content":"\r\n\r\nفصل اوّل . خروج ادرار به حالت طبيعى 175\r\nفصل دوم . روى آورهاى غير طبيعى بودن ادرار 175\r\nفصل سوم . سوزش ادرار 176\r\nعلاج سوزش ادرار 176\r\nفصل چهارم . كم بولى 178\r\nفصل پنجم . بند آمدن بول و دشوار شاشيدن 178\r\nعلاج حبس يا دشوار آمدن بول 185\r\nفصل ششم . قاثاطير ( ابزار تزريق ) 190\r\nطرز استعمال ابزار تزريق 191\r\nفصل هفتم . چكميزك ( تكرّر ادرار ) 192\r\nفصل هشتم . سلس البول ( شاش روانى ) 197\r\nفصل نهم . در رختخواب شاشيدن 199\r\nفصل دهم . ديانيطس يا آب خوردن و فورا شاشيدن 201\r\nفصل يازدهم . بول زياد 205\r\nفصل دوازدهم . ادرار خارج از حالت طبيعى 206\r\nبول غسالى 207\r\nشاشيدن موى ماننده 208\r\nبول چرب 211\r\nفن بيستم . اندامان تناسلى مردان - كه شامل دو گفتار است 215\r\nگفتار اوّل . اندامان تناسلى به‌طور همگانى و غريزهء جنسى 217\r\nفصل اوّل . تشريح بيضه و آوند منى 217\r\nفصل دوم . برخاستن ذكر 219\r\nفصل سوم . منى ( آب پشت ) 219\r\nفصل چهارم . نشانيهاى مزاج طبيعى ابزار آب پشت 222\r\nفصل پنجم . فوائد جماع 223\r\nفصل ششم . زيانهاى جماع 224\r\nاسلوب و رويهء بد در جماع 226\r\nفصل هفتم . اوقات جماع 226\r\nفصل هشتم . كاهش نيروى جنسى 228\r\nفصل نهم . علاج ناتوانى جنسى 231\r\n\r\n","description":"","footnote":"","page_name":" شناسنامه و فهرست 12 ","page_number":12},
  {"content":"\r\n\r\nداروهاى تك و ساده در تقويت غريزهء جنسى 235\r\nداروهاى تركيبى در تقويت غريزهء جنسى 236\r\nانواع داروهاى قطره‌اى و ماليدنى 238\r\nشياف و ديگر برداشتنىها در نيرو بخشيدن به غريزهء جنسى 239\r\nداروهاى حقنه‌اى 239\r\nغذاهاى مناسب براى تقويت نيروى جنسى 241\r\nفصل دهم . اشتهاى جماع 245\r\nفصل يازدهم . ريزش زياد مواد از آلت تناسلى 250\r\nفصل دوازدهم . خوابهاى جنسى 252\r\nفصل سيزدهم . آب پشت كم و نخ مانند 253\r\nفصل چهاردهم . زيان ديدن از جماع و از ترك جماع 253\r\nفصل پانزدهم . برخاستن و برخيزاندن آلت تناسلى بدون آرزوى جنسى 254\r\nفصل شانزدهم . عذيوط 257\r\nفصل هفدهم . ابنه 258\r\nفصل هجدهم . نر ماده 259\r\nفصل نوزدهم . زيان اجتماعى ناشى از شرم طبيب 260\r\nفصل بيستم . لذت مرد و زن در جماع 260\r\nفصل بيست و يكم . بزرگ كردن ذكر 261\r\nفصل بيست و دوم . تنگ‌كننده‌هاى فرج 261\r\nفصل بيست و سوم . گرم‌كنندهء فرج 262\r\nگفتار دوم . اندامهاى مربوط به جماع ، خارج از غريزهء جنسى 263\r\nفصل اوّل . ورم گرم در بيضه و اطراف آن 263\r\nفصل دوم . ورم سرد در بيضه 266\r\nفصل سوم . ورم سخت بيضه و علاجش 267\r\nفصل چهارم . عافونارارساطون 267\r\nفصل پنجم . درد ذكر و بيضه 268\r\nفصل ششم . بزرگ شدن بيضه‌ها 269\r\nفصل هفتم . كوچك شدن و بالا رفتن بيضه 270\r\nفصل هشتم . ساير بيماريهاى بيضه 271\r\nفصل نهم . قرحهء ذكر و بيضه و مقعد 272\r\n\r\n","description":"","footnote":"","page_name":" شناسنامه و فهرست 13 ","page_number":13},
  {"content":"\r\n\r\nفن بيست و يكم . چگونگى ابزار بچه‌آور - كه در چهار گفتار آيد 277\r\nگفتار اوّل . باردار شدن و بچه به دنيا آوردن 279\r\nفصل اوّل . تشريح زهدان 279\r\nفصل دوم . جنين تا به دنيا آيد 282\r\nفصل سوم . زهدان و بيماريهايش 295\r\nفصل چهارم . نازايى و دشوارزايى 296\r\nفصل پنجم . نشانيهاى باردارى 307\r\nفصل ششم . جنس جنين 309\r\nفصل هفتم . تشكيل جنين نر 312\r\nفصل هشتم . دوقلو زادن و جنين بر جنين آمدن 313\r\nگفتار دوم . باردارى و زادن 315\r\nفصل اوّل . دوران جنينى 315\r\nفصل دوم . بهداشت بارداران 316\r\nفصل سوم . بهداشت بعد از زايمان 318\r\nفصل چهارم . نگهدارى و مواظبت از جنين كه سالم به دنيا بيايد 324\r\nفصل پنجم . خارج كردن جنين زنده و مرده 326\r\nفصل ششم . بيرون دادن مشيمه 333\r\nفصل هفتم . منع باردارى 335\r\nفصل هشتم . اميد بيهوده 336\r\nفصل نهم . زايمان طبيعى و غير طبيعى 338\r\nفصل دهم . دشوار زادن 339\r\nفصل يازدهم . درد زايمان و علاج 342\r\nعلاج بيرون آمدن پا قبل از سر 344\r\nعلاج جنينى كه به پهلو خوابيده است . 344\r\nورم در زهدان 345\r\nجنين سرگنده 345\r\nغش كردن مادر 345\r\nداروهاى مددكار مادر 345\r\nفصل دوازدهم . دوران زايچگى 348\r\n\r\n","description":"","footnote":"","page_name":" شناسنامه و فهرست 14 ","page_number":14},
  {"content":"\r\n\r\nگفتار سوم . بيماريهاى زهدان ، بجز ورمها 351\r\nفصل اوّل . حيض 351\r\nفصل دوم . سيلان بيش از حدّ خون 352\r\nفصل سوم . علاج نزيف تنظيم حيض 355\r\nفصل چهارم . قرحه و تعفن زهدان 360\r\nفصل پنجم . بكارت برداشته شدگان 362\r\nفصل ششم . ترك زهدان 362\r\nفصل هفتم . خارش زهدان و فرسيموس زنان 363\r\nفصل هشتم . بواسير زهدان 365\r\nفصل نهم . ناتوانى و درد زهدان 366\r\nفصل دهم . سيلان زهدان 367\r\nفصل يازدهم . بند آمدن و كاهش حيض 368\r\nگفتار چهارم . موانع باردار شدن 375\r\nفصل اوّل . نسفتنى ( رتقاء ) 375\r\nدستور عمل جراحى نسفتنى 377\r\nفصل دوم . بيرون زدن زهدان 378\r\nفصل سوم . انحراف كج شدگى زهدان 379\r\nفصل چهارم . ورم گرم زهدان 380\r\nعلاج ورم گرم زهدان 381\r\nفصل پنجم . ورم بلغمى زهدان 383\r\nفصل ششم . ورم سخت زهدان 384\r\nداروهاى گذاشتنى بر زهدان 385\r\nفصل هفتم . خفگى زهدان 386\r\nنشانيهاى خفگى زهدان 388\r\nفصل هشتم . بواسير و جوش و غيره در زهدان 392\r\nفصل نهم . زياده گوشت و درازى چچوله 394\r\nفصل دهم . آب در زهدان 395\r\nفصل يازدهم . باد كردگى زهدان 395\r\nفصل دوازدهم . باد در زهدان 397\r\n\r\n","description":"","footnote":"","page_name":" شناسنامه و فهرست 15 ","page_number":15},
  {"content":"\r\n\r\nفن بيست و دوم . بيماريهاى پايدار اطراف بدن - در دو گفتار 399\r\nگفتار اوّل . آسيب ديدگى ، اندازه و حالت 401\r\nفصل اوّل . ثرب و هر دو صفاق 401\r\nفصل دوم . فتق و شبيه فتق 402\r\nفصل سوم . برجستن ناف 410\r\nفصل چهارم . كوژى و باد افرسه 412\r\nفصل پنجم . دوالى ( فراخى وريدهاى ساق و قدم ) 415\r\nفصل ششم . پاغر ( داء الفيل ) 416\r\nعلاج دوالى و پاغر 417\r\nگفتار دوم . درد اندامان ظاهرى بدن 419\r\nفصل اوّل . پشت درد 419\r\nفصل دوم . درد تهيگاه 421\r\nفصل سوم . درد مفاصل و غيره . . . 422\r\nعرق النسا 425\r\nعلاج درد مفاصل 429\r\nعلاج مفاصل خشكيده و متحجّر شده 445\r\nعلاج زمينگيرى و از پا افتادگى 446\r\nپرهيز از درد مفاصل 447\r\nفصل چهارم . جوش چاتلانقوشى 455\r\nفصل پنجم . پاشنه درد 455\r\nفصل ششم . ناتوانى پا 455\r\nفصل هفتم . كژدمه 455\r\nفصل هشتم . كوبيدگى و درد ناخن 457\r\nفصل نهم . خارش و بادكردگى ناخنها 458\r\n\r\n","description":"","footnote":"","page_name":" شناسنامه و فهرست 16 ","page_number":16},
  {"content":"\r\n\r\n\r\n[ ادامه فن شانزدهم 
  ]\r\n\r\nگفتار سوم درد روده‌ها و علاج آنها\r\n\r\nفصل اوّل شكم پيچه ( مغص )\r\nسببهاى به وجود آورندهء درد پيچش شكم از اين قرارند :\r\n1 - باد در شكم حبس شده و بيرون نمىآيد .\r\n2 - مادهء ريختنى تند مزاج و گزنده در اندرون گير كرده است .\r\n3 - مادهء بوركى شورمزهء گزنده در احشاء حبس شده است .\r\n4 - مادهء خلط غليظ كمين گرفته و از بيرون آمدن سرپيچى مىكند .\r\n5 - قرحه يا ورم رخ داده و سبب شكم‌پيچه شده است .\r\n6 - بيمار تب دارد و شكم پيچه از اثر حالت تب است .\r\n7 - كرم كدو در روده‌ها سبب شكم پيچه شده است .\r\n8 - گاهى شكم پيچه از اثر بحران بيمارى رخ مىدهد و نشانيهاى بحران از آن آشكار است .\r\nهر درد شكم پيچه كه شدت يابد به بيمارى قولنج شبيه است و علاجش علاج قولنج است ؛ مگر اينكه شكم‌پيچه از اثر خلط مرارى باشد كه اگر با علاج قولنج معالجه شود خطرى بزرگ در بر دارد .\r\nدرد شكم‌پيچه اگر همراه اسهال نباشد و شدت بيشتر يابد ، به بيمارى قولنج يا به بيمارى ايلاوس مىانجامد .\r\nاگر درد شكم پيچه به كزاز يا قى كردن ، يا سكسكه و كم‌هوشى بينجامد ، آژير مرگ بيمار است .\r\n\r\nنشانيها\r\nاگر شكم‌پيچه از حبس شدن باد است ، نشانيهايش : قرقر شكم ، بادكردگى ، كشيدگى درد بدون احساس سنگينى ، آرامش و بيرون زدن باد شكم است .\r\nاگر شكم پيچه از خلط مرارى باشد ، نشانىهايش : احساس سنگينى كم ، احساس درد شديد\r\n\r\n","description":"","footnote":"","page_name":" 1 ","page_number":17},
  {"content":"\r\n\r\nگزنده و التهابى ، تشنگى ، بيرون آمدن مادهء خلط مرارى همراه مدفوع و شباهت درد آن شبيه درد قولنج است ؛ اما اگر علاج قولنج را در آن به كاربرى كار دست بيمار داده‌اى و به دست مرگش سپرده‌اى .\r\nاگر شكم پيچه از اثر خلط بوركى باشد ، نشانيهايش : احساس سنگينى زياد ، احساس درد گزشى و بيرون آمدن مادهء بلغمى با مدفوع است .\r\nاگر شكم پيچه از اثر خلط لزج است ، نشانيهايش : احساس درد گزشى ، سنگينى زياد ، جاى معينى درد مىكند و خلط غليظ در مدفوع بيمار نمايان است .\r\nاگر شكم پيچه از اثر قرحه در روده باشد نشانيهاى پوست اندازى روده گواه آن هستند .\r\nاگر شكم پيچه از اثر ورم باشد ، نشانيهاى ذكر شده در بحث از ورم قولنج نمايانگرند .\r\nاگر از كرم باشد علامت كرم در شكم بودن را در باب راجع به كرم شكم ذكر كرده‌ايم .\r\n\r\nعلاج شكم پيچه\r\nاگر شكم پيچه از اثر مادهء خلط - هر خلطى - باشد حتما دو كار لازم است :\r\n1 - بايد بيمار را به قى كردن وادارى .\r\n2 - بيمار را اسهال دهى كه مادهء خلط به وسيلهء اين دو حالت قى و اسهالى يا به وسيلهء يكى از آنها بيرون آيد .\r\nاگر شكم پيچه از مادهء خلط نيست و از باد حبس شده در احشاء است دستور علاج اين است :\r\nاول دارويى يا وسيله‌ى را استعمال كن كه با حالت بيمار سازگار باشد و درد شكم پيچه را كم كند .\r\nبعد از آن بايد بيمار را از هرچه بادزا است دور نگهدارى . بيمار كم غذا بخورد ، بر غذا كم آب بنوشد و بر غذا كمتر حركت كند .\r\nاگر باد سبب شكم پيچه است كه در روده مقيم گشته و حركت نكردنى است ، بايد بيمار را حقنه كنى تا خلط بادزا را از روده بيرون آورد . در حقنه پيه مرغ و روغن گل و موم باشد .\r\nاگر بيمارى پيچش شكم در بالائيهاى روى داده است داروهاى شهر ياران ، داروى خرمائى و معجون مسهل بزرها - كه تحليل برندهء باد هستند - را مادهء حقنه قرار ده !\r\nاينك دارويى تركيبى كه براى حقنه كردن بيمار در اين حالت مفيد است .\r\n\r\nنسخه :\r\nبسپايك ، زيره ، لوفا ، شبت ، فيجن خشك ، شنبليله و بزر كرفس از هريك يك جزء . اينها را همه باهم در آب ريز و بر آتش گذار تا خوب مىپزند . آنگاه به وزن يك‌صد درهم از آن آب را سوا كن . سكبينه و مقل از هريك نيم درهم يا كمتر يا بيشتر از نيم درهم برحسب نياز ، در آن آب سوا شده حل كن .\r\nروغن سنبل رومى ، يا روغن فيجن به وزن ده درهم بر آن اضافه كن . به وزن ده درهم عسل نيز در آن مخلوط كن و مادهء حقنه شود .\r\nاينك دارويى در دهن ريختنى كه تركيبش به قرار زير است :\r\n\r\n","description":"","footnote":"","page_name":" 2 ","page_number":18},
  {"content":"\r\n\r\n\r\nنسخه :\r\nزيره ، ثمر غار ، فيجن و ننه حوا از هريك به وزن نيم درهم . فانيد سنجرى ( فانيد ساخته از ترنگبين و شكر بدون آرد جو ) به وزن پنج درهم همه را باهم داروى گرد مانند سازند و از آن در دهان اندازند .\r\n\r\nچند نسخهء ديگر :\r\nلوفا ( قنطوريون كلفت ) به وزن يك مثقال با داروى پخته و سازگار با بيمارى بخورند .\r\nداروى ديگر كه ديگران تجربه كرده‌اند و اثر شگفت‌آور در علاج شكم پيچه از اثر باد دارد :\r\nقاب ( شتالنگ ) خوگ را بسوزانند و بيمار شكم پيچهء بادى از آن بخورد .\r\nبيمار شكم پيچه كه دردش از اثر باد باشد به وزن دو درهم ثمر برگ بوى خشكيده بخورد .\r\nثمر درخت بان و دانهء بلسان از هريك يك درهم . هر دو را درهم قاطى كن و بيمار آن را صبح و شب با آب گرم بخورد . در علاج هر دو حالت شكم پيچه - چه بلغمى و چه بادى - مفيد است .\r\nدارويى گذاشتنى كه در هر دو حالت بادى يا بلغمى بهره‌رسان است :\r\nفندق را با پوست بر آتش بريان كنند و بر جاى درد به حالت گرم بگذارند .\r\nاگر شبت و فيجن و مرزنگوش خشك را بر جاى درد ببندند بهره بينند .\r\nثمر غار را بكوبند و با شراب يا با آب فيجن ( سداب ) بسرشند و بر جاى درد بگذارند و تمام شب بر جاى درد بماند ، بسيار خوب است .\r\nبيمارى كه شكم پيچه دارد ، اگر شكم پيچه‌اش از باد يا از مادهء بلغمى باشد ، غذايش بايد به دستور زير باشد : آبگوشت چكاوك ، آبگوشت خروس پيرى كه بسيار از شبت تغذيه كرده باشد ، به علاوه ديك ابزارها ، ادويه‌هاى خوش‌بو كنندهء غذا در آن باشد . آبگوشت را بخورد و از گوشت صرفنظر كند .\r\nنان غذائىشان نمكين و بسيار برشته باشد . نان با سپوس در اين حالت بهتر از نان بىسپوس است . شرابى كه مىخورند ، شراب كهنه و كم‌مايه باشد . بايد قبل از غذا به نرمى ورزش كنند .\r\nگويند گوشت جوجه‌تيغى برشته براى هر نوع از شكم پيچه بسيار خوب و مفيد است .\r\nاگر شكم پيچه سببش مادهء بلغم لزج است ، علاجش به علاج شكم پيچهء بادى نزديك است ، ليكن بايد بيشتر به پاكسازى ماده از بالا يا پايين مشغول باشى .\r\nاگر درد شكم پيچه از مادهء بلغم لزج است و بيمار اسهال نيست ، داروى كوبيده و سائيدهء هل ( حماما ) بخورند .\r\nبزر ترتيزك و مويز خوب است كه بخورند . قرص ديك ابزارها ( افاويه ) نيز خوب است .\r\nگفتيم اگر سبب بيمارى ماده خلط است بايد قبل از هر چيز به بيرون ريختن خلط سبب بيمارى پرداخت پس اگر سبب شكم پيچه بلغم است بايد آن را پاكسازى كنى . پاكسازى مادهء بلغم كه سبب شكم پيچه شده است ، بايد از راه حقنه باشد . مادهء حقنه آب بسپايك و تر بد باشد و دارويى در آن باشد كه تأثير آن را تعديل كند ؛ مانند سپستان و بنفشه . و چنان كه از راه حقنه پاكسازى\r\n\r\n","description":"","footnote":"","page_name":" 3 ","page_number":19},
  {"content":"\r\n\r\nمىكنى ، بايد داروى اسهالى را نيز به كار ببرى . داروى اسهالى در اين حالت ايارج فيقرا ( معجون تلخ مسهل ) و داروى مسهلى به است . بعد از پاكسازى بايد غذاى خوب كيموس ، چرب از چربى پسنديده باشد . مثلا چربى گوشت برهء شيرخوار و چربى مرغ و جوجه مرغ چاق شده . غذاى خوب را هم كم بخورد . شراب كم مايه به مقدار كم بخورد .\r\nدر هر حالتى كه شكم پيچه از اثر سرما باشد ( شكم پيچهء سردمزاج باشد ) عسلاب با بزر ترتيزك ، عسلاب با رازيانهء شامى ، عسلاب با سوسن زرد ، عسلاب با ثمر غار ، عسلاب با برگ غار ، عسلاب با زراوند ، عسلاب با لوفا و عسلاب با چوبك شاخهء بلسان خوب است . داروها را يكى يكى با عسلاب بخورند يا همه را يا چندى از آنها را با عسلاب قاطى كنند و بخورند مفيد فائده است .\r\nاگر شكم پيچه از اثر مادهء خلط صفرائى است ، در معاينه كوشش كن كه تشخيص‌دهى آيا مادهء خلط صفرائى زياد است ؟ آيا بيمار نيروى كافى دارد ؟ در اين حالت بيمار را وسيلهء آب‌پز هليله يا وسيلهء آب انار شيرين و آب انار ترش و اندكى محموده ( سقمونيا ) يا بدون محموده اسهال ده و بعد از تناول دارو آب گرم بنوشد . و يا داروى اسهالى آب‌پز تمر هندى و خيارچنبر دارويى و شير خشت و امثال آنها باشد .\r\nبعد از آن براى روبراه كردن ماده بيمارى اسفرزه و روغن گل و آب انار يا افشرهء خيارچنبر خوردنى همراه روغن گل تجويز كن كه بيمار تناول كند .\r\nداروى سرد مزاجى بر شكم بيمار بگذار كه در آن تاجريزى و شكوفه‌هاى تاك وارد باشد . بايد گياه خاراگوش يا گياه هم تأثير خاراگوش در داروى گذاشتنى بر شكم بيمار باشد .\r\nغذاى بيمار آش عدس ، آش با سماق ، آش اسفناج ، آش با زرشك و امثال آنها باشد .\r\nگاهى ممكن است طبيب در تشخيص بيمارى خطا كند ؛ شكم پيچه را قولنج پندارد كه علاج قولنج را استعمال مىكند و كار دست بيمار مىدهد . تو بايد از اين غلطاندازى دور و هشيار باشى ! ما بعدا دربارهء علاج اين نوع از شكم پيچه كه با قولنج اشتباه مىشود شرحى داريم . هرگاه دربارهء انواع حالات قولنج ناشى از خلط مرارى سخن رانديم هر نوع قولنجى را توضيح مىدهيم ، تو بدانجا رجوع كن !\r\nاگر شكم پيچه از اثر قرحه است ، علاج قرحه را مىدانى كه آن را ذكر كرده‌ايم .\r\nاگر شكم پيچه سببش ورم است ، همان علاج ورم درونى را - كه ذكر كرده‌ايم - به عمل آور !\r\nاگر شكم پيچه از اثر خرابكارى كرم داخل شكم و روده است ، علاجش را در بحث از علاج كرم شكم بجوى و همهء اين علاجها به تفصيل ذكر شده‌اند .\r\n\r\n","description":"","footnote":"","page_name":" 4 ","page_number":20},
  {"content":"\r\n\r\n\r\nفصل دوم قرقر شكم و بيرون شدن باد بدون اراده\r\n- قرقر شكم از چيست ؟\r\n1 - كسى غذاى بادزا مىخورد و باد زياد از آن توليد مىشود .\r\n2 - غذا بد هضم شده است . سبب بد هضم شدن غذا يا در اندام هضم‌كننده نهفته است يا در خود غذاست كه به هضم نمىرسد . آنچه سبب بد هضمى غذا در اندامان است اكثرا از اثر سرما و سردمزاجى يا در اثر از دست دادن نيرو است ؛ چنان كه در مرحله‌هاى اخير سلّ مشاهده مىشود .\r\n3 - بسيار رخ مىدهد كه پيدايش قرقر شكم همراه شكم نرمى و داشتن نياز مبرم به دفع مدفوع است .\r\n4 - شايد قرقر منشأش در روده‌هاى باريك بالايى باشد ؛ كه در اين حالت صداى قرقر شديدتر است .\r\n5 - ممكن است قرقر از رودهء ستبر سرچشمه گيرد كه صداى قرقر سنگين‌تر ( بم‌تر ) است . اگر قرقر شكم با رطوبت مخلوط شود صدا به بقبق تبديل مىشود .\r\n6 - ممكن است قرقر شكم نشان از بحران بيمارى شخص داشته باشد .\r\n7 - ممكن است صداى قرقر شكم زنگ خطر پديد آمدن اسهال باشد .\r\n8 - گاهى ممكن است عامل قرقر شكم از جانب طحال باشد .\r\n9 - قرقر شكم گاهى از اثر بند آمدنيهاى درونى پديد آيد كه اين حالت را در بيماران يرقانى مشاهده مىكنى ؛ زيرا روده‌هاشان به سردى گراييده است .\r\n10 - و شايد قرقر شكم از اثر ناتوانى كبد رخ دهد .\r\n- باد سر زده و بدون اراده از چيست ؟\r\n- اگر رودهء مستقيم سست شود ، جلوگيرى از بيرون آمدن باد شكم از ارادهء انسان خارج است . و اگر رودهء روزه‌دار سست شود ، باز باد سر زده و بدون مانع هرگاه بخواهد بيرون آيد .\r\n- چگونه بدانيم كه مسبب اين بادپرانى بىرويه كدام يك از روده‌هاى مستقيم و روزه‌دار است ؟\r\n- فرق را بايد از كم احساساتى مقعد و از برآمدگى مقعد بجوئى .\r\n\r\nعلاج\r\nبايد بيمار از خوردن غذاى بادزا و زياد دورى جويد و بر گرسنگى شكيبا باشد . با وسايلى كه ياد گرفته‌اى نيروى هاضمهء بيمار را تقويت كن ! و با داروهايى كه در باب قولنج بادى مىآوريم باد جمع آمده را پراكنده كن و تحليل ببر !\r\nبراى كسانى كه قرقر شكم دارند بهتر آن است كه در اكثر وعده‌هاى غذا آش زيره‌اى ، آش فلافلى و مرباى سوسن زرد بخورند .\r\nاگر همراه قرقر شكم اسهال هست ، داروى خوزى بخورند و از داروى تركيبى زير استفاده كنند .\r\n\r\n","description":"","footnote":"","page_name":" 5 ","page_number":21},
  {"content":"\r\n\r\n\r\nنسخه :\r\nزيره ، ننه حوا ، انگدان رومى ، كراويا ( شاه زيره ) از هريك يك جزء . رازيانهء شامى دو جزء . فانيد سنجرى پنج درهم . داروها را باهم بكوب و گرد مانند شود و با فانيد بخورند .\r\nاگر خارج شدن باد بدون اراده ، از اثر سستى روده مستقيم باشد ، علاجش علاج فالج پيزى است .\r\nاگر بيرون آمدن باد شكم بدون اراده ، از اثر سست شدن رودهء روزه‌دار است ، ترياق و كلكلانج تناول كنند و روغن كوشنه و امثال آن را بر بالاى ناف بمالند .\r\n\r\nفصل سوّم قولنج و بند آمدن مدفوع\r\n- قولنج چيست ؟\r\n- قولنج يكى از بيماريهاى روده است كه درد و آزار دارد و مانع آن مىشود كه مادهء بيرون ريختنى از راه طبيعى بيرون ريزد .\r\nقولنج در حقيقت آن نوع از بيمارى را گويند كه سبب بيمارى در رودهء ستبر و كلفت - كه نامش قولون است - و در اطراف قولون منشأ دارد ؛ كه سبب بيمارى در حقيقت از اثر سرديى است كه بر قولون تأثير گذاشته زيرا مادهء بيمارى سردمزاج ، انبوه و برهم انباشته است و پيه زياد بر قولون جمع آمده است كه در نتيجه احساس درد زياد از اثر سرد مزاجى قولون به وجود مىآيد . اگر چنين حالتى نه در قولون ، بلكه در رودهء باريك باشد ، نام راستين آن ايلاوس است و نبايد آن را قولنج ناميد . ليكن از آنجا كه در بسيارى از حالات ، درد و اثر قولنج و ايلاوس باهم شباهت دارند ازاين‌رو گاهى ايلاوس را نيز قولنج گويند .\r\nسببهاى پيدايش قولنج به قرار زير است :\r\n1 - سبب در خود رودهء غليظ و كلفت ( قولون ) است .\r\n2 - در غير رودهء قولون است كه به قولون سرايت كرده و بيمارى اشتراكى است .\r\nاگر سبب ويژه به رودهء قولون است چند حالت و احتمال دارد :\r\nسوء مزاج گرم ساده يا سرد ساده يا خشك سادهء بدون ماده است .\r\nاگر سوء مزاج گرم سبب قولنج در قولون شده است از خشكانيدن شديدى كه دارد بر قولون اثر بد مىگذارد و غذا را به سوى كبد روانه مىسازد و در كبد جاى مىدهد .\r\nاگر سوء مزاج سرد قولنج را براى قولون به ارمغان آورده است ، غذاى داخل قولون را منجمد ( يخ بسته ) مىكند . و اين سوء مزاج آزاردهنده - كه اكثرا در محيط زيست سردسير و در موقع وزيدن بادهاى شمالى پديد مىآيد - اندرون انسان را بسيار گرم مىكند ، مدفوع را مىخشكاند و ماهيچه‌هاى مقعد را محكم مىكند و ماهيچه‌ها و مدفوع و آنچه را كه با مدفوع است به سوى بالا مىكشد .\r\n\r\n","description":"","footnote":"","page_name":" 6 ","page_number":22},
  {"content":"\r\n\r\nسوء مزاج خشك - كه سبب قولنج مىشود - از آن است كه چيزى را در معده نمىيابد تا آن را بلغزاند و هرچه هست همان است كه مىخشكاند و رطوبتش را برمىچيند .\r\nاگر سوء مزاج تر ساده باشد خود به خود سبب پيدايش قولنج نمىشود ، مگر اينكه روىآورى از آن سبب قولنج شود و آن روىآور سردىبخش يا از حيث ماده ترمزاج باشد .\r\nاگر سبب قولنج سوء مزاج همراه ماده باشد حالات زير را دارد :\r\n1 - سوء مزاج همراه ماده يا گرم التهابى و گزنده است كه سبب گسستن پيوستگىها مىشود و دردى كه از آن احساس مىشود از درد شكم پيچه تجاوز مىكند . آن درد را درد قولنج مىشناسيم .\r\n2 - سوء مزاج همراه ماده سرد است كه توليد درد مىكند .\r\n3 - سبب قولنج سوء مزاج سرد مختلف است ؛ يعنى سوء مزاج سرد همراه سوء مزاج ديگرى است .\r\n4 - تك‌رگى گسسته است ، يا گزند به مجراى قولون رسيده است كه در اين صورت شايد غير از قولنج راستين باشد .\r\nگاهى اتفاق افتد كه سرما سبب قولنج مىشود و دم‌به‌دم در جرم روده توليد باد مىكند .\r\nشايد خلط به وجود آورندهء درد قولنج و روىآورهاى هماهنگ با درد خلط سودائى باشد .\r\nممكن است درد ناشى از قولنج هميشگى و بر دوام نباشد ( نوبتى باشد ) و هر وقت غذا بخورند درد ايجاد شود .\r\nممكن است انسان مبتلا به قولنج مادهء سودائى را قى كند و درد قولنج تسكين يابد ؛ هرچند اكثرا در حالت ابتلا به قولنج ، برآورده از راه قى مادهء بلغمى است كه از سردى اندامان و سوء هضم ناشى مىشود و يا از اثر غذا و ميوه و سبزيهاى خوردنى است كه مادهء بلغمى را به وجود آورده‌اند .\r\nممكن است سبب قولنج ويژه به قولون باشد ؛ راه بندانى در قولون ايجاد مىشود ، راه بر خروج مدفوع ، خلط و باد بسته شده و در آنجا حبس مىشوند ، مىخواهند بيرون آيند ، فشار مىآورند و سبب ايجاد درد و آزار مىگردند ، درد كشيده مىشود و انتشار مىيابد . چنين راه بندانى شايد از ورمى باشد كه در قولون پديد آمده است يا بعد از آنكه رودهء كوريك چشم پر و مالامال شده ، مازاد آن به قولون رسيده و در قولون گير كرده است .\r\nگفتيم ممكن است راه بندان از پيدايش ورم در قولون باشد ؛ چنين ورمى - اگر باشد - اكثرا ورم گرم است . يا اينكه راه‌بندان از اثر جمع آمدن خلط بلغمى لزج است كه در قولون برهم آمده و قولون را پر كرده است و راه را برآينده و رونده بسته است ؛ كه احتمال سد شدن قولون از مادهء بلغمى لزج بيشتر از پيدايش ورم در قولون است .\r\nاگر بيمار قولنجى در حالت ابتلا به قولنج به تب مبتلا شود ، كه قولنجش از اثر راه‌بندان در قولون حاصل از جمع آمدن خلط لزج بلغمى باشد ، دردش سبك مىشود و از تب بهره مىبيند .\r\nممكن است قولنج از اثر بادى باشد كه انبوه شده و مانع در قولون ايجاد كرده است .\r\nيا بادى پيچ‌دهنده روده را پيچ داده است .\r\nيا گسستگى زردپى روى داده است .\r\nيا از تراوش خون از اندامان ديگر ورم خونى در قولون پيدا شده است .\r\n\r\n","description":"","footnote":"","page_name":" 7 ","page_number":23},
  {"content":"\r\n\r\nيا رودهء قولون ترك برده و دربرگرفتهء قولون به سوى بيخ رانها و بيضه‌ها روىآور است .\r\nيا در بالاتر ترك روى داده است .\r\nيا كرم زياد در قولون جمع آمده‌اند .\r\nيا از اثر تفالهء ( مادهء مدفوعى ) خشكيده است .\r\n- چرا تفاله خشكيده است ؟\r\n- يا غذا خشك و خشك مزاج است و يا اينكه مدتى زياد مانده و بيرون داده نشده و خشك گشته است .\r\n- چرا مدت زيادى مانده و بيرون نرفته است ؟\r\n- نيروى دفع‌كننده در روده‌ها مبتلا به ناتوانى شده و ياراى هول دادن غذاى وارد شده به روده را نداشته است .\r\nاكثرا اين زياد ماندن تفاله در روده‌ها از اثر مادهء مخدر قوى است كه بيمار خورده است و مخدر تأثير بر تفاله گذاشته و تفاله يخ بسته است .\r\nيا نيروى فشارآور بر ماهيچه‌هاى شكم ناتوان شده و نتوانسته چنان كه بايسته است فشار بر روده آورد و تفاله را بيرون براند . اين حالت اكثرا براى كسانى روى دهد كه زياد جماع مىكنند .\r\nيا نيروى حاسهء روده از بين رفته و حس بيرون راندن تفاله را از دست داده است .\r\nيا مادهء زهره‌اى كه تفالهء روده را دفع مىكند و روده را شستشو مىدهد ، كمتر از اندازهء لازم به روده ريخته است .\r\nيا در اثر تراوش مادهء رطوبتى از ماساريقا ( وريدباب ) است كه بيشتر از ظرفيتش مادهء آبكى را تراويده است .\r\nيا از ورزشهاى سخت و تند ورزشكار است كه بسيار عرق كرده است .\r\nيا نوعى از حالت مزاجى رخ داده كه بدن را متخلخل كرده و هواى گرم خارجى - كه پيرامون جسم است - به بدن راه يافته ؛ از اين است كه انسان اگر با آب‌گرم آب‌تنى كند شكمش قبض مىشود .\r\nيا هوا چندان گرم است كه به بدن درآمده و هرچند جسم متخلخل نشده باشد باز تأثير گرمى چنان است كه رطوبتهاى داخل بدن را به سوى خود جذب كرده و برچيده است .\r\nيا تخلخل از اثر ناسور رخ داده و هواى گرم از راه تخلخل ناسورى به بدن وارد شده است .\r\nممكن است كار و صنعت انسان در ايجاد چنين حرارتى - كه به خشكيدن تفاله در روده و ماندگار بودن تفاله و بيرون نرفتنش مىانجامد - دخيل باشد ؛ مثلا شيشه‌گران ، آهنگران ، ريخته‌گران - كه زياد به گرما نزديكند - استعداد اين نوع از بيمارى را دارند .\r\nيا مزاجى چنان گرم در شكم است كه از اثر گرمى خود تفاله را در روده مىخشكاند .\r\nيا از اثر گرمى مزاج شكم ، مادهء مرارى گرم در اندازهء زياد به شكم بريزد و تفالهء داخل روده‌ها - كه با آن برخورد مىكند - كم يا در گوهر خشك باشد و از اثر مادهء مرارى گرم بسوزد ؛ كه اين حالت كمتر و به‌ندرت رخ مىدهد و اكثرا حالات ريزش مادهء گرم مرارى كه به حد زياد به شكم بريزد\r\n\r\n","description":"","footnote":"","page_name":" 8 ","page_number":24},
  {"content":"\r\n\r\nسبب روانى شكم مىشود . اما اگر آن حالت نادر روى دهد و قولنج به بار آيد . درد و آزار روده بسيار شديد و طاقت‌فرسا است و بيمار نمىتواند آن را تحمل كند .\r\nو شايد حرارتى كه سبب خشكيدن تفاله در روده مىشود ، از اثر سرماى شديد خارج باشد كه حرارت را به سوى داخل دفع مىكند و در اين حالت ادرار زياد است و مقعد را محكم مىبندد و مدفوع به سوى بالا رانده مىشود .\r\nيا روده و شكم به سوء مزاج خشك مبتلا مىشوند و تفاله را مىخشكانند .\r\nيا از اثر زحير و ورم رودهء راست ، تفاله بند آيد و راه خروج نداشته باشد .\r\nبرخى از اطباء بر اين عقيده‌اند كه ممكن است تفاله بند آمده متحجر شود و شن ماننده بيرون آيد .\r\nاشاره كرديم كه ممكن است سبب قولنج شراكتى باشد ، اينك شرح آن :\r\nامكان دارد كه ورم در كبد يا در آبدان يا در كليه و يا در طحال پيدا شود . گوهر ورم فشار بر روده آورد و آن را بفشرد و تند بگيرد . يا كليه از سنگى كه در آن پديد آمده است به درد مىآيد ، روده از اين درد سهمى مىبرد و ناتوان مىشود و ياراى دفع خلط داخل خود را ندارد و خلط در روده حبس مىگردد .\r\nگاهى ممكن است قولنج از كليه‌اى كه در آن سنگ ايجاد شده است پديد آيد و درد قولنج از اشتراك درد كليهء سنگ‌زده باشد . درد ناشى از سنگ كليه بسيار شباهت به درد قولنج دارد ؛ اگر پزشك بسيار آگاه و ماهر نباشد فرق اين دو نوع از درد را نمىكند . ما در آينده وقتى به ذكر نشانيها مىپردازيم فرق ميان اين دو درد را توضيح مىدهيم .\r\nاتفاق افتد كه بيمارى قولنج و بيمارى ايلاوس هر دو از انتشار بيماريهاى وبائى - كه واگيرند و از شهرى به شهرى و از منطقه‌اى به منطقه‌اى و از انسانى به انسان ديگر منتقل مىشوند - بروز كنند .\r\nيكى از اطباء پيشينه روايت مىكند كه بيمارى و با از خارج به منطقه‌شان منتقل شد و مردم به و با مبتلا شدند . برخى صرع گرفتند و از اين بيمارى مىمردند . بعضى رودهء قولونشان از جا تكان خورده و سست شده بود امّا حس روده سالم و پابرجا بود و اميد در نجات بيمار بود . اكثرا و با بيمارى ايلاوس را سبب مىشد و اتفاق مىافتاد كه انسان و با گرفته به هر دو نوع از قولنج يعنى به درد روده كلفته و به درد روده باريكه مبتلا شود ، كه از يكى به ديگرى منتقل مىشود و شباهت به حالت بحرانى داشت .\r\nهم او گويد برخى از اطباء معالجهء شگفت‌آور به كار مىبردند ، بيمار را وادار مىكردند كه كاهو ، كاسنى ، گوشت غليظ ماهى ، گوشت هر حيوان سم‌دار و پاچه بخورند . غذا مىبايست كاملا سرد شده باشد . بيمار را وادار مىكردند كه از آب سرد و ترش مزه‌ها زياد بخورند . بيماران شفا مىيافتند و تقريبا هرچه از اثر و با به بيمارى صرع مبتلا نشده و فالج نشده بودند به كلّى خوب شدند و حتى برخى از آنها كه در نخستين مرحلهء ابتلا به صرع بودند شفا يافتند .\r\n\r\n","description":"","footnote":"","page_name":" 9 ","page_number":25},
  {"content":"\r\n\r\nكسانى كه كشيدگى در بدن دارند از آنجا كه نمىتوانند تفالهء مدفوعى و خلط داخل روده‌هاى بالائى را دفع كنند ، براى ابتلا به قولنج آمادگى دارند ؛ چنين كسانى نمىتوانند مادهء مدفوعى را در روده‌هاى پايينى بند آورند و ماده خود به خود فرو مىريزد .\r\nممكن است سردمزاجى انسان سر به قولنج كشد .\r\nاكثرا سبب به وجود آمدن قولنج از گير كردن بلغم غليظ در رودهء قولون است . اگر بلغم نباشد ممكن است باد باشد كه در قولون سبب راه‌بندان مىشود يا به لايه‌هاى روده و ليفهاى منشعب از روده نفوذ مىكند و آنها را از همديگر جدا مىسازد . اين‌چنين بادى وقتى پديد آيد كه معده بيش از حد طبيعى گشاد باشد و باد در آن برهم جمع شود يا حرارت معده و نزديكى اندامان گرم‌مزاج به معده باد را در آن جمع آورد كه از آنجا به روده‌ها سر مىزند . در روده‌هاى بالا - كه باريكند - باد گير مىكند و در روده‌هاى ديگر وقتى چنين بادى گير مىكند كه معده تنگتر از حالت طبيعى و سردمزاج باشد و پيچ و خمهاى زياد در آن باشد و هر دو لايهء معده سفت‌تر از حالت طبيعى باشند .\r\nقولنج بادى هرچند حتما ماده‌اى همراه دارد كه باد را كش مىدهد ، اما نشايد كه درد قولنج را از آن مادهء همراه دانست ؛ زيرا مادهء كش دهندهء باد خود سبب درد قولنج نمىشود بلكه روىآورى از آن ماده رخ مىدهد كه سبب آزار قولنج مىگردد و هرگز مادهء كش دهندهء باد راه بر خروج مادهء داخل روده نمىبندد . اما اگر بلغم گير كرده در روده سبب قولنج شود ، خود مادهء بلغمى آزار رسان است و خود بلغم راه‌بندان به وجود مىآورد .\r\nدر ساير حالات قولنجى كه غير از قولنج بلغمى يا قولنج بادى باشد ، احساس درد كمتر است .\r\nچيزهايى كه سبب قولنج مىشوند و روده را براى ابتلا به قولنج آماده مىسازند عبارتند از :\r\n1 - شراب مخلوط با آب كه آبش از نيمه بيشتر است .\r\n2 - سبزيجات و بويژه كدو و ميوه‌هاى آبدار بويژه اگر انگور بخورند و آب بر آن بنوشند و بعد از آن حركت كنند .\r\n3 - جماع كردن .\r\n4 - حبس باد شكم و منع خروج آن .\r\n5 - سرماى شديد به روده‌ها راه يابد ، روده‌ها سرما بخورند و سفت گردند .\r\nچيزهايى كه روده را آمادهء بند آوردن تفالهء مدفوعى مىكنند و ممكن است قولنج پديد آورند عبارتند از : خوردن تخم‌مرغ برشته ، گلابى ، به گس‌مزه ، تريد ، قاوت ، گاورس ، برنج و امثال آنها .\r\nجماع زياد و بويژه جماع با شكم سير كه انسان غذاى غليظ خورده باشد و بر آن جماع كند ، ممكن است موجب قولنج گردد .\r\nبه تأخير انداختن زمان اجابت مزاج ممكن است موجب قولنج شود .\r\nهريك از انواع حالات قولنج كه سببش گير كردن خلط غليظ يا مدفوع در روده باشد ، حتما قبل از ورود به روده و گير كردن در آن روده كور را هم پر و مالامال مىكنند و در اكثر حالات غير روده كور را نيز در بر مىگيرند .\r\nاگر همهء مادهء جمع آمده در روده كور پاكسازى نشود ، خروج مدفوع كامل صورت نمىپذيرد و\r\n\r\n","description":"","footnote":"","page_name":" 10 ","page_number":26},
  {"content":"\r\n\r\nاين باقى مانده و بيرون نرفته است كه در رودهء قولون دست به خرابكارى مىزند .\r\nشايد مادهء سبب قولنج از بالا به قولون آيد ؛ در آن صورت تا انسان حقنه شد يا دارو بر پوست نهاد و بست مادهء سبب قولنج پايين آيد و درد شدت بيشتر يابد .\r\nدر هر حالاتى از حالات قولنج كه از باد غليظ يا بلغم يا از سوء مزاج سرد باشد ، تب گرفتن بيمار به نفع اوست و درد قولنج را تسكين دهد ؛ بويژه تب براى مبتلا به قولنج بادى بسيار بهره‌رسان است .\r\nبسيار اتفاق افتد كه قولنج به فالج تبديل شود و حالت بحرانى قولنج فالج باشد . سبب اين است كه مادهء كم مايه و رقيق به سوى دست و پاها دفع مىشود و در ماهيچه‌ها نفوذ مىكند و فالج رخ مىدهد .\r\nممكن است كه در حالت بحرانى قولنج ، درد مفاصل ( بند استخوانها ) سر بر آورد .\r\nاحتمال دارد كه درد قولنج به پشت درد تبديل شود و درد پشت از مادهء بلغمى يا مادهء خونى باشد ؛ كه در اين حالت رگ‌زنى و خون كشيدن از بيمار سودمند است تا حرارت دردآور را برساند و داروهاى رسانندهء مواد كال و نارسيده را بايد استعمال كنى .\r\nاگر قولنج به بيمارى وسواس ، ماليخوليا و صرع بينجامد حال بيمار بسيار بد است .\r\nمحتمل است كه قولنج به استسقا تبديل شود ؛ زيرا مزاج كبد را فاسد مىكند .\r\nاگر درد قولنج هست و در عين حال از تأثير آن درد مفاصل و غيره روى داده است ، احساس درد همان درد قولنج است و بقيهء دردها آشكار نيستند ؛ زيرا ، درد بزرگ - كه درد قولنج است - دردهاى ديگر را تحت الشعاع قرار مىدهد ، كه از درد قولنج كمترند . البته دو سبب ديگر نيز دارد :\r\n1 - مواد سبب درد رو به روده در راهند و اوّل درد روده را ايجاد مىكنند .\r\n2 - درد روده و گرسنگى و بىخوابى كه از درد روده ناشى مىشوند زائده‌ها را تحليل مىبرند و كمتر به همسايه‌ها مىرسند .\r\nاگر در اثر بند آمدن و حبس شدن مادهء مدفوع زياد در روده ماند سرانجام شكم باد مىكند و بيمار مىميرد .\r\nاگر اندامان وابسته به قولنج بسيار قوى و نيرومند باشند و زائد بر آنچه هست نپذيرند ممكن است زائده‌ها به سوى بالا بروند و سر را به بيمارى مبتلا سازند .\r\nبسيار رخ داده كه از اثر شكم‌روانى قولنج پيدا شده است ؛ زيرا مادهء آبكى بيرون آمده و مادهء بسيار غليظ جا مانده است . و بسيار رخ داده كه از اثر معالجهء قولنج و شكم پيچه سكسكه روى آورده است . همهء اينها را به ياد بسپار !\r\n\r\n","description":"","footnote":"","page_name":" 11 ","page_number":27},
  {"content":"\r\n\r\n\r\nفصل چهارم نشانيهاى قولنج به‌طور عام\r\nنشانيهاى قولنج راستين كه هنوز كاملا استحكام نيافته است از اين قرارند :\r\n1 - بيمار زياد مىخواهد به قضاى حاجت برود امّا مدفوع كم بيرون مىدهد .\r\n2 - اشتهاى غذا كاهش يابد يا اصلا اشتها نمىماند .\r\n3 - بيمار از خوراكيهاى چرب و از شيرينها بيزار است . تنها كمى آرزوى ترشمزه و تندمزه و شورمزه را دارد .\r\n4 - آمادگى تهوع و دل بهم آمدن دارد و بويژه اگر چيزى چرب بخورد يا غذاى چرب و شيرين را بو كند به تهوع و دل بهم آمدن مبتلا مىشود .\r\n5 - با اشتها خوردن و لذت از خوردن بردن اصلا باقى نمىماند .\r\n6 - هر آن و هر ساعت درد شكم‌پيچه را احساس مىكند .\r\n7 - مىخواهد بسيار آب بنوشد .\r\n8 - پشت و هر دو ساق بيمار درد مىكنند .\r\nبعد از آنكه قولنج بيشتر ريشه دواند و استحكام يافت ، روىآورهاى ذكر شده شدت بيشتر مىيابند و حالت شكم به جايى مىرسد كه نه مدفوع بيرون مىآيد و نه حتّى باد شكم و شايد آروغ هم سرسختى كند و خود را نشان ندهد . شدت درد شكم‌پيچه به حدّى است كه گوئى با مته‌اى شكم را سوراخ مىكنند و بيمار چنان احساس مىكند كه جوالدوزى در روده‌هايش راست ايستاده است و همين‌كه حركت كند درد روده به شدت حس مىشود . بيمار بشدت تشنه است و هرچند آب بخورد تشنگى فروكش نمىكند ؛ زيرا راه بندانهايى در دهانه‌هاى ماساريقا - كه نزديك به شكم هستند - ايجاد شده و نوشيدنى به كبد نمىرسد .\r\nبرخى از بيماران قولنج بدون هيچ سببى به لرزه و چندش مبتلا مىشوند . اگر به وسيلهء داروى تناولى يا هر وسيلهء ديگر بخواهند چيزى را از شكم بيمار قولنجى بيرون كشند ، آنچه بيرون مىآيد مادهء آبى است و همراهش چيزهاى گرد به شكل پشك حيوان كه بر آب به حالت شناور مىماند .\r\nبرآوردن مادهء مرارى و مادهء بلغمى از راه دهان پياپى و زياد است و اكثرا قى كردن مادهء بلغمى اوّل رخ مىدهد و بعد از آن مادهء مرارى قى مىشود . ممكن است مادهء برآورده و قى كرده چيزى گندنايى رنگ يا زنگارى باشد و احتمال دارد يك در ميان ماده‌اى از جنس مادهء سودائى قى شود ؛ زيرا مادهء خلط شايد فاسد شود و بسوزد و اين فاسد شدن و سوختن از درد زياد ، بيخوابى زياد و يا از اثر داروهاى گرم است . پياپى آمدن قى از اثر همكارى معده با روده است و از آن جهت كه مادهء قى كردنى زياد است و راه پايين بسته است و راه بيرون آمدن ماده از معده به سوى روده‌ها اكثرا به قى منجر مىشود كه ماده از روده راهى شده و به بالا رسيده است و از پايين راه خروج بسته شده و به سوى بالاتر مىرود و باقى بيرون مىپرد .\r\nاگر در بيمارى قولنج بول سرخرنگ مىشود سبب آن است كه مادهء سهميهء كيسهء زهره با راه‌بندان برمىخورد و راه به كيسهء زهره نمىبرد و ناچار به سوى كليه مىرود و از آنجا كه كليه از\r\n\r\n","description":"","footnote":"","page_name":" 12 ","page_number":28},
  {"content":"\r\n\r\nدرد ناشى از قولنج آزار ديده است ، درد كليه آب را سرخرنگ ساخته است . هم از اين سبب است كه در اوايل قولنج ممكن است بول به رنگ آب نخود يا آب پنير درآيد و يا بول بند آيد .\r\nاحتمال دارد بيمار قولنج با تپش قلب شديد روبرو شود و نياز باشد كه با دست سينه‌اش را محكم بگيرد .\r\nامكان دارد كه قولنج به عرق سرد بيمار و غش كردن بيمار و سرد شدن دست و پاهاى بيمار و درهم شدن عقل بيمار بينجامد .\r\n\r\nفصل پنجم نشانيهاى اميدواركننده در بيمارى قولنج\r\nسلامت‌ترين حالت قولنج - كه نويد خوبى دارد - آن است كه بند آمدن شكم و قبوضيت بسيار شديد نباشد ، يا درد قولنج از جايى به جايى منتقل شود و شايد سبكتر گردد ، هرچند گاه به گاهى درد عودت مىكند .\r\nبيمار قولنج از بيرون دادن باد ، مدفوع و از اثر حقنه تا اندازهء نمايانى آسوده مىشود . ضد اين نشانيها علامت سخت‌ترين حالات قولنج است .\r\n\r\nفصل ششم نشانيهاى بد و نوميدكننده در قولنج\r\nدرد شديد ، پياپى آمدن قى ، عرق سرد ، سرد شدن دست و پاها از شدت درد شكم ، گرايش خون و روان به سوى جاى درد همه از نشانيهاى بد هستند .\r\nاگر بيمار قولنج به سكسكهء پياپى مبتلا شود ، و ذهنش به هم بخورد ، مدفوع بدون به كار بردن وسايل اسهال بيرون نيايد ، بيمار مرده حساب است و مرگ به سراغش آمده است .\r\nنشانهء شگفت‌آورى نيز هست كه اگر كسى درد شكم دارد و جوش سياه به اندازهء دانهء باقلى بر ابروانش پديد آيد و جوش چركين شود و تا روز دوم يا بيشتر دوام كند ، فاتحهء بيمار را بخوان !\r\nچنين بيمارى در چنين حالتى ابتدا به خواب بىاراده ( مرگ دروغين ) و سپس به خوابيدن زياد از حدّ گرفتار آيد .\r\nاگر بيمار باوجود اين روىآورده‌ها اختلالى در نفس كشيدن طبيعىاش رخ ندهد ، باز اميدى به بهبودىاش نمىرود ، اما اگر با اين‌همه روىآورها اختلال در نفس كشيدنش ايجاد شود ، مرگش حتمى است .\r\n\r\n","description":"","footnote":"","page_name":" 13 ","page_number":29},
  {"content":"\r\n\r\n\r\nفصل هفتم فرق ميان درد قولنج و سنگ كليه\r\nاكثر روىآورهاى بيمارى قولنج - كه ذكر شدند - در اثر درد سنگ كليه روى مىدهند ؛ زيرا خود رودهء قولون همدرد مىشود ، اما روىآورهايى هست كه مىتوان از روى آنها درد كليه‌اى را كه سنگ دارد از درد قولنج مشخص كرد ، از قبيل :\r\n1 - نوع درد و آزار .\r\n2 - برابرى كردن حالات و پيامدهاى هر دو بيمارى و نتيجه گرفتن از آنها .\r\n3 - تفاوت چيزهاى سازگار و ناسازگار درد و بيمارى كه ممكن است آنچه در بيمارى قولون سازگار است در بيمارى سنگ كليه ناسازگار باشد و يا برعكس .\r\n4 - ماده‌اى كه از بدن خارج مىشود .\r\n5 - روىآورهاى بيمارى تا چه حدى است و به چه شدتى است .\r\n\r\nسببها و نشانيهاى پيشاهنگ\r\nحال برگرديم به نوع درد و آزار . خود درد و آزار ، اندازهء درد و آزار ، جاى درد و آزار ، اوقات بروز درد و آزار ، حركت و انتقال و جابه‌جا شدن آزار همه در راهنمائى بر شناسائى اين دو نوع از بيمارى مددكارند .\r\n1 - اندازهء آزار : آزار و دردى كه از سنگ كليه احساس مىشود مثل آن است كه با دو انگشت آن را بيرون كشند يا به آزار نشگون گرفتن مىماند ؛ اما درد ناشى از قولنج شديد و جاى درد بزرگ است .\r\n2 - جاى به درد آمده : درد قولنج از پايين و از طرف راست شروع مىشود و به سوى بالا و سمت چپ كشيده گردد و هرگاه درد قولنج استقرار يافت ، به سوى راست و چپ مىگسترد .\r\nبرخى از اطبا گويند هيچ وقت درد قولنج از طرف چپ شروع نمىشود ، كه اشتباه مىفرمايند ؛ ما خود آزمايش كرديم ، كه از چپ نيز شروع مىشود و گاهى درد رو به جلو بدن است و بيشتر تمايل به زهار دارد تا تمايل به عقب داشته باشد ؛ اما درد كليه از بالا شروع مىشود و كمى پايين مىآيد تا استقرار مىيابد و بيشتر مايل به سوى پشت است .\r\n3 - دم و زمان درد : درد كليه در وقت گرسنگى بيمار شدت يابد ، اما درد قولنج در حالت گرسنگى سبك مىشود و در حالت سيرى و پرى شدت مىيابد .\r\nدرد قولنج در زمان بسيار كوتاه و يك دفعه آيد ، اما درد كليه اندك‌اندك و به تدريج آيد و در آخر شدت يابد .\r\nدر كليه درد اول در پشت احساس مىشود و دشوار شاشيدن رخ دهد و بعد از آن نشانيهاى درد - كه با درد قولنج شبيه هستند - پديد آيد ؛ اما در قولنج نشانيها رخ مىدهند و بعدا درد شروع مىكند .\r\n4 - حركت و جابه‌جائى درد : درد قولنج به بسيارى از اطراف پراكنده مىشود ، اما درد كليه ثابت و بىحركت مىماند و جابه‌جا نمىشود .\r\n5 - برابرى كردن خصوصيات هر دو بيمارى باهم : به لرزه درآمدن و چندش بيمار در بيمارى سنگ كليه زياد رخ مىدهد ، كه نتوان آن را به قولنج نسبت داد .\r\n\r\n","description":"","footnote":"","page_name":" 14 ","page_number":30},
  {"content":"\r\n\r\n6 - سازگارها و ناسازگارها : حقنه ، بيرون شدن با دو دفع مدفوع ، درد قولنج را سبك مىكنند ، امّا در اكثر حالات درد كليه را چندان سبك نمىكنند كه به حساب آيد .\r\nداروهاى خردكنندهء سنگ كليه درد كليه را سبك مىكنند ، اما كارى به درد قولنج ندارند و درد قولنج از آنها سبك نمىشود .\r\n7 - ماده‌اى كه بيرون آيد : شايد با درد كليه چنان يبوست شكم روى ندهد كه هرگاه ماده دفع شد ، پشك مانند و به اندازهء فندق يا سرگين گاومانند باشد و بر آب شناور شود . ممكن است در بيمارى سنگ كليه اصلا بند آمدن مدفوع رخ ندهد ؛ قرقر شكم و امثال آن نباشد . نه قرقر باشد و نه بقبق ؛ امّا در قولنج اينها موجودند .\r\n8 - روىآور بيمارى و شدت و حدّت آن : احساس درد در هر دو ساق پا ، احساس درد در پشت و لرزه و چندش در بيمارى سنگ كليه بيشتر از آن است كه در قولنج رخ مىدهد ؛ اما نماندن اشتهاى خوراك ، قى كردن مادهء مرارى و بلغمى ، لذّت نديدن از خوراك ، شدت درد ، به حالت غش كردن نزديك شدن و غش كردن ، عرق سرد بر بدن بيمار آمدن ، از قى كردن بهره ديدن و آسودن در بيمارى سنگ كليه كمتر از آن است كه در بيمارى قولنج رخ مىدهد .\r\n\r\nسببها و نشانيهاى پيشاهنگ هر دو حالت از بيمارى\r\nامتلا و لت انبانى پياپى ، خوردن غذاهاى ناسازگار ، درد شكم‌پيچه ، قرقر شكم و بند آمدن مدفوع در شكم از پيش درآمدهاى قولنج هستند .\r\nبول به رنگ ماسه و بول آميزه با مادهء خلط پيش درآمد درد كليه هستند كه به ترتيب در كليه‌اى كه براى درد سنگ آماده است اول بول رقيق و كم‌مايه مىشود ، بعد از آن خلط غليظ با بول آيد و در درجه سوم بول به رنگ ماسه مىگردد .\r\n\r\nفصل هشتم توضيح نشانيهاى قولنج\r\n\r\nنشانيهاى قولنج بلغمى\r\nوقتى مىدانيم قولنج بلغمى است كه نشانيهاى آتى را پيش‌قدم ببينيم :\r\n1 - خوراك در معده به حدّ زياد برهم جمع آمده و بيمار به بيمارى لت انبانى مبتلا شده باشد .\r\n2 - بيمار چه نوع از غذاها را مىخورد ، آيا بلغم‌زا هستند ؟\r\n3 - سن بيمار در چه مرحله‌ايست ، در مرحله‌اى هست كه خلط بلغمى زياد در اندرونش به وجود آيد ؟\r\n4 - در كجا زندگى مىكند ، آيا محيط زيستش انسان را بلغمى مزاج مىكند ؟\r\n5 - درد در چه موسم و فصلى روى داده است ؟ همچنين ساير نشانيهاى وجود خلط بلغم را - كه ياد گرفته‌اى - بررسى كن !\r\n\r\n","description":"","footnote":"","page_name":" 15 ","page_number":31},
  {"content":"\r\n\r\n6 - قبل از پيدايش قولنج بلغم با مدفوع بيرون مىآيد ؟\r\n7 - وقتى بيمار را حقنه مىكنى بلغم با مادهء بيرون كشيده شده است ؟\r\n8 - سردى پايينيهاى بدن دليل بر بلغمى بودن قولنج است .\r\n9 - احساس سنگينى نيز علامت قولنج بلغمى است .\r\n10 - قبوضيت بيش از حد ، هيچ چيزى چه مدفوع ، چه خلط و چه باد از شكم بيرون نمىآيد و اگر احيانا بيرون آمد شبيه سرگين گاو است .\r\nاين حالت گاوى ريدن در قولنج بادى نيز هست ، اما سبك‌تر از قولنج بلغمى است .\r\nاز شدت تشنگى كه بر بيمار روى مىآورد و التهاب درونى و رنگ چهره سرخ شدن بيمار از اثر آب خوردن ، نبايد فريب بخورى و گمان برى كه گرم‌مزاجى سبب قولنج مىشود و قولنج گرم رخ مىدهد ؛ زيرا همه حالات قولنجى در اين روىآورها شريكند .\r\n\r\nفصل نهم نشانيهاى قولنج بادى\r\nپيش‌درآمدهاى قولنج بادى كه پديدارند عبارتند از :\r\n1 - زياد آب سرد خوردن .\r\n2 - نوشيدن شراب مخلوط با آب .\r\n3 - خوردن سبزيهاى بادزا و ميوه‌هاى بادزا .\r\n4 - خوردن غذاهاى ديرهضم و هضم نشدنى .\r\n5 - قرقر شكم .\r\n6 - احساس پيچش در روده‌ها و كشيدگى روده‌ها و احساس آزار و دردى در روده‌ها كه گويى با متّه روده را سوراخ مىكنند و تو گويى جوالدوز را در معده مىخلانند . اين احساس درد جوالدوزى در حالت قولنج بلغمى نيز رخ مىدهد اما در حالت قولنج بادى شديدتر است . يعنى درحالىكه باد در قولون گير كرده و توليد درد و آزار كرده است شدت درد بيشتر است . در قولنج بادى احساس سنگينى زياد نيست .\r\nپيش درآمد قولنج بادى قرقر شكم به حدّ زياد است و بعدا قرقر فرو نشيند و باد به وجود آورندهء قرقر نمىماند و باد شكم بيرون نمىرود ، اما ممكن است در بستن شكم ، يا با دست بر شكم فشار آوردن بادى بيرون رود يا قرقرى شنيده شود .\r\nممكن است در قولنج بادى درد منتقل و جابه‌جا نشود و ثابت بماند . و شايد با لمس كردن شكم بادكردگى تشخيص داده شود .\r\nدر اكثر حالات قولنج بادى از فشار دادن شكم با لمس شناخته مىشود .\r\nاكثرا از فشار دادن با دست بر شكم ، بيمار آسوده مىشود و بهره مىبيند .\r\n\r\n","description":"","footnote":"","page_name":" 16 ","page_number":32},
  {"content":"\r\n\r\nشايد بستن شكم مفيد واقع شود و شايد بهره‌اى ندهد . وقتى كه مادهء بادى سبب قولنج ثابت بماند و در حركت نباشد ، بستن شكم فايده نمىدهد .\r\nاگر مادهء باد سبب قولنج ثابت باشد تا با حرارتى برخورد كند و گرم شود باد شكم توليد مىكند .\r\nگاهى همان مدفوع سخت كه بر آب شناور مىشود ، دليل قولنج بادى است ؛ زيرا مدفوع كذائى پر از باد و سبك وزن است .\r\nگاهى امكان دارد با وجود قولنج بادى شكم بيمار نرم باشد و شايد اسهال شود و خلط بيرون دهد . اما اسهال و ليونت بهره‌اى نمىدهند ؛ زيرا باد انبوه و غليظ در لايه‌هاى روده جمع و حبس شده است .\r\nاگر در قولنج بادى باد قولنجى جابه‌جا شود نويد بهبود است .\r\nاگر در حال ابتلا به قولنج بادى شكم چنان باد كند كه شبيه طبل گردد نشانهء بدحالى است .\r\n\r\nفصل دهم نشانيهاى قولنج مدفوعى\r\nپيشاهنگ قولنج مدفوعى يعنى تفالهء مدفوعى كه در قولون حبس و خشك شده باشد ، از اين قرار است :\r\n1 - قبل از پيدايش درد مدتى شكم قبض مىشود .\r\n2 - احساس سنگينى بسيار زياد است .\r\n3 - بيمار چنان احساس مىكند كه گوئى روده‌اش دريده مىشود .\r\nاگر بيمار قولنج مدفوعى حالت زحير را در خود ببيند و به قضاى حاجت نشيند ، شايد چيزى لزج بيرون آيد كه بعدا غليظ مىشود . اما اگر قولنج مدفوعى از اثر مدفوع آميزه با خلط مرارى باشد كه در قولون گير كرده است ، اين نشانيها را دارد :\r\n1 - رنگ مدفوع بيمار ، زياد بيرون آمدن مادهء خلط مرارى با مدفوع ، احساس سوزش و التهاب و درد گزش كه در نتيجه به اسهال مادهء زهره‌اى مىانجامد .\r\n2 - زبان بيمار خشك است .\r\nاگر قولنج مدفوعى از اثر متخلخل شدن بدن باشد ، نشانيهايش عبارتند از :\r\n1 - به عنوان پيشاهنگ بيمارى ، بيمار كمى مدفوع بيرون داده است .\r\n2 - بدن بيمار نرم است .\r\n3 - از گرما و سرماى خارج به سرعت تأثير مىپذيرد و رنج مىبرد .\r\nاگر قولنج مدفوعى از اثر حرارت شكم يا خشكيدن شكم باشد ، نشانيهايش :\r\nاحساس التهاب در مراق يا خشك شدن مراق است . مدفوع نيز خشك سياه رنگ متمايل به اندكى سرخرنگى است .\r\nاگر قولنج از اثر تحليل هوا ، ورزش ، گسستن تك رگ و غيره باشد ، نشانيش : كمى مدفوع قبل\r\n\r\n","description":"","footnote":"","page_name":" 17 ","page_number":33},
  {"content":"\r\n\r\nاز پيدايش درد قولنج و پديد آمدن سببهاى ذكر شده است .\r\nاگر قولنج مدفوعى از اثر بند آمدن مادهء صفرائى - كه به روده مىريزد - باشد و در روده گير كند ، نشانيهايش عبارتند از : احساس سنگينى ، باد كردگى شكم ، سفيدى رنگ مدفوع ، دشوار بيرون آمدن مدفوع همراه احساس درد و آزار . به دليل نامرتب شدن وضع مزاج مزاحمت ايجاد شده و درد به اطراف كشيده مىشود .\r\nممكن است بيمارى يرقان را در پى داشته باشد يا بيمار به ابتلا به يرقان نزديك شود .\r\nاگر قولنج مدفوعى سببش سردمزاجى كبد يا سردمزاجى غير كبد باشد ، مدفوع بدبو نيست و رنگ آن به سبز رنگى مىزند .\r\nاگر قولنج ورمى از اثر مادهء سودائى باشد ، گواهش : ترشى آروغ ، آروغ ترش ، سياه رنگى مدفوع ، باد كردگى شكم و درد و آزار كم است .\r\n\r\nفصل يازدهم نشانيهاى قولنج ناشى از ورم\r\nاگر قولنج از اثر ورم گرم در قولون باشد ، اين نشانيها را دارد :\r\n1 - درد كشيده شده در يك جاى ثابت است .\r\n2 - احساس سنگينى ، تپش ورم همراه التهاب وجود دارد .\r\n3 - تب شديد است .\r\n4 - تشنگى زياد و به شدّت روىآور است .\r\n5 - رنگ چهره سرخ مىشود .\r\n6 - چشمها برانگيخته‌اند .\r\n7 - بند آمدن بول از هر نشانى ديگر به قولنج ورمى راهنماى بهتريست .\r\n8 - از اسهال شكم بيمار بسيار آزار مىبيند .\r\n9 - ممكن است درد قولنج همراه نرمى شكم باشد .\r\n10 - شايد دست و پا سرد و احساس گرمى زياد در شكم باشد .\r\n11 - ممكن است جايى از شكم كه در مقابل قولون است سرخ شود .\r\nاگر قولنج از اثر ورم صفرائى باشد ، نشانيهايش از اين قرارند : كشيدگى درد ، احساس سنگينى و تپش ورم كه كمتر از حالت قولنج ورمى گرم است ؛ اما تب و التهاب و درد گزش شديدتر از آن است كه در ورم گرم رخ مىدهد .\r\nاگر قولنج از اثر ورم سرد بلغمى است - كه اين حالت كمتر رخ مىدهد - نشانيهايش چنين است :\r\n1 - احساس درد كم و هميشگى و در يك‌جا است . بويژه درد وقتى ظهور مىكند كه ماده‌اى از شكم به سوى پايين سرازير شود .\r\n\r\n","description":"","footnote":"","page_name":" 18 ","page_number":34},
  {"content":"\r\n\r\n2 - با لمس كردن مىتوان باد كردگى شكم و نرمى شكم را احساس كرد .\r\n3 - سيماى بيمار به سيماى تن فروهشتگان و تنبلان مىماند .\r\n4 - پيش درآمد چنين ورم سبب قولنج ، خوردن شير ، ماهى ، گوشت غليظ ، ميوه و سبزيهاى سردمزاج سبز است .\r\n5 - منى ( آب پشت بيمار ) سرد و كم مايه است .\r\n6 - مدفوع بلغم‌آلود است .\r\n\r\nفصل دوازدهم قولنج پيچشى و فتق روده\r\nاگر قولنج از اثر پيچ خوردن روده است ، درد قولنج ناگهانى و يك دفعه آيد . پيچش روده سببش حركت و جنبش بسيار شديد است ؛ از قبيل : پرش از مانع پهن يا بلند ، افتادن بر زمين ، ضربت خوردن ، به شدت دويدن ، كشتى گرفتن ، زياد خسته شدن و برداشتن چيز بسيار سنگين .\r\nهمچنين ممكن است جايى ترك برده يا باد شديد در روده اثر كرده و آن را پيچ داده است . در همهء اين حالات درد قولنج ناشى از پيچش روده مقدماتى ندارد ، يكهو مىآيد امّا بتدريج ممكن است افزايش يابد .\r\nاگر قولنج ناشى از ترك بردن و گشوده شدن ترك روده است ، خود ترك بردگى دليل آن است .\r\n\r\nفصل سيزدهم ساير نشانيهاى حالات قولنج سبك\r\nاگر درد قولنج سببش سرمازدگى روده باشد ، اين نشانيها را دارد :\r\n1 - بيمار كمتر تشنه مىشود .\r\n2 - مدفوع بيمار باد كرده است و بر آب شناور مىماند .\r\n3 - بيمار درون روده احساس سردى و سرما مىكند .\r\n4 - احساس درد قولنج سبك و كم است .\r\n5 - ممكن است آب پشت بيمار سرد باشد .\r\nاگر قولنج از اثر خلط صفرائى است و خلط در قولون حبس شده است ، اين نشانيها را دارد :\r\n1 - سببهاى پيش‌درآمد قولنج صفرائى ، عمر بيمار ، محيط زيست بيمار ، چهره و سيماى بيمار و موسم ابتلاى بيمار به قولنج را بايد بررسى كنى .\r\n2 - درد گزشى و التهابى و شديد است .\r\n3 - سوزش در مادهء خلط وجود دارد .\r\n4 - بيمار از حقنه كردن و از اسهال شدن رنج مىبرد و آزار مىبيند .\r\n\r\n","description":"","footnote":"","page_name":" 19 ","page_number":35},
  {"content":"\r\n\r\n5 - همراه مدفوع مادهء مرارى مىآيد .\r\n6 - از گرسنگى زجر مىكشد و درد قولنج زياد است .\r\n7 - از سردمزاجهاى معتدل مىآسايد .\r\n8 - اگر ماده چسبيده و آب كشيده نباشد ، مادهء مرارى را به بيرون پرت مىكند .\r\n9 - برانگيختگى و هيجان متناوب رخ دهد نه هميشگى .\r\n10 - ممكن است تب همراه داشته باشد ، امّا نه به آن شدت كه در تب ورمى رخ مىدهد و نه به شدت روىآورهاى تب ورمى و حتى شايد تب همراه نداشته باشد .\r\n11 - ممكن است بيمار احساس نوعى درد در زهار مانند درد خليدن نك كارد كند .\r\n12 - همراه اين حالت از قولنج باد شكم وجود ندارد .\r\nاگر قولنج از اثر ناتوانى نيروى دفع‌كننده در روده باشد ، نشانيهايش چنين است :\r\n1 - قبل از شروع درد قولنج شكم بيمار نرم و روان بوده .\r\n2 - بيمار زياد به قضاى حاجت مىرود و هر باره كمى مدفوع بيرون مىدهد .\r\n3 - سببهاى پيش درآمد اين قولنج ، سرما يا گرماى مداوم يا از اثر داروى تناولى كه نيرو را خسته گرداند ، مىباشند .\r\n4 - اكثرا در چنين حالتى از قولنج شكم بيمار نرم است يا در روانى و قبوضيت ميانگين است و اندازهء مدفوع و چگونگى مدفوع روبراه و طبيعى است ؛ ليكن از آنجا كه نيروى دفع‌كنندهء روده ناتوان شده است ، در بيرون دادن مدفوع نياز به ابزار مدفوع بيرون‌آور يا داروى برداشتنى ( شياف ) دارد .\r\n5 - ممكن است اين حالت ناتوان نيروى دفع‌كننده در روده از اثر ناسور باشد .\r\nاگر قولنج از اثر ناتوانى حس روده باشد ، نشانيش چنين است :\r\n1 - خوراك بيمار بيشتر چيزهايى بوده كه اگر مدفوع شوند و به سوى خارج - از پايين آيند گزش ايجاد مىكنند و از آنجا كه روده احساس را از دست داده است ، بيمار به قضاى حاجت نمىرود .\r\nاين نوع خوراكها مانند : تره ، پياز ، پنير و شنبليله است .\r\n2 - اگر شياف برداشتنى تندمايه هم باشد بيمار احساس تندى نمىكند و ككش هم نمىگزد .\r\n3 - اگر در حالى شياف برداشت كه شكم از خوراكيهاى بادزا باد كرده باشد ، خوراك در شكم حبس مىشود .\r\n4 - درد چندانى ندارد كه به حساب آيد .\r\n5 - ممكن است اين حس از دست دادن روده باز از اثر ناسور باشد .\r\nاما اگر سبب به وجود آمدن قولنج كرم شكم است ، نشانى آن همان كرمها هستند كه قبل از درد قولنج از شكم بيمار بيرون آمده و با مدفوع ديده شده‌اند .\r\n\r\n","description":"","footnote":"","page_name":" 20 ","page_number":36},
  {"content":"\r\n\r\n\r\nگفتار چهارم علاج قولنج ، معرفى ايلاوس ، جزئياتى از بيماريهاى روده\r\n\r\nفصل اول دستورات علاج قولنج\r\nهمين‌كه قولنج پيدا شد ، نبايد ابدا علاج را به تأخير اندازى و اهمال كنى ؛ از همان ابتداى كار كه نشانيها بروز مىكنند بايد بيمار از شكم مالامال كردن از غذا بپرهيزد و چه نوع پاكسازى برايش مصلحت است به عمل آورد . ممكن است كارى كند كه همين‌كه غذا خورد خود را قى دهد و هرچه خورده است فورا و بلادرنگ برآورد و پرت كند كه خلط مايهء بيمارى نيز با برآورده برآيد و به بيرون ريخته شود و به اين ترتيب كاملا پاكسازى گردد .\r\nممكن است اگر مادهء خلط رطوبى صفرائى سبب قولنج شده باشد با قى كردن بيرون آيد .\r\nاگر قى كردن بيمار زياد بود و از حد متوقع گذشت ، علاج بند آوردن قى را به كار انداز ! يكى از علاجهاى خوب و مفيد در اين مورد عبارت است از شربت نعناع كه با آب انار درست شده با كمى زيره و سماق مخلوط شود و بيمار بخورد . اما خوردن داروى مسهل را كه از بالا فرو داده مىشود من نمىپسندم ؛ زيرا احتمال دارد كه راه بندان در قولون بسيار تند و قوى باشد و خلط سخت شده يا مدفوع خشكيدهء فندق مانند بزرگ باشند و در قولون گير كرده باشند ؛ در اين حالت اگر خلط اسهال داده شده از بالا بر گيركرده‌ها آيد ، آن هم بار گرانى بر بار گران قولون مىافزايد و خطرى بزرگ دربردارد . پس بايد سوپهاى نرمى بخش شكم را در اوايل معالجه تجويز كنى كه بيمار بخورد . سوپهايى كه غذاى گير كرده را بلغزانند از قبيل : آبگوشت خروس پير كه بعدا چگونگى آن را شرح خواهيم داد . بلكه ما اين را در لوحهاى داروهاى تك و ساده توضيح داده‌ايم .\r\nبعد از استعمال آبگوشت خروس پير ، بيمار را حقنه كن ! مايهء حقنه بايد نرم و نرمى بخش باشد .\r\nاگر ديدى كه بيمار تب دارد به جاى آبگوشت خروس پير ، آبجو بخورد تا خلط و تيله ماننده‌هاى خشكيده در پايين را كم‌كم و به تدريج بلغزاند و با خود ببرد .\r\nاگر ديدى كه تيله ماننده‌ها و خلط بسيار غليظ بيرون آمده‌اند ، آنگاه اگر داروى تناولى مسهل بخورد مانعى ندارد . اما باز اگر ممكن باشد به وسيلهء قى كردن پياپى خود را پاكسازى كند خوب\r\n\r\n","description":"","footnote":"","page_name":" 21 ","page_number":37},
  {"content":"\r\n\r\nاست . تناول داروى اسهالى وقتى بسيار مورد نياز است كه تشخيص‌دهى مادهء سبب بيمارى از معده و از روده‌هاى بالائى سرچشمه گرفته است و در عين حال تشخيص‌دهى كه معده ناتوان است و اخلاط زياد در آن جمع شده و پرى خارج از حالت طبيعى در بالائيهاى ناف است و در آنجا احساس سنگينى مىشود اگر اينها همه جمعند و همه را تشخيص داده‌اى ، بيمار داروى مسهل بخورد .\r\nاگر بعد از ابتلاى روده به پوست‌اندازى ، قولنج رخ داده است باز خوردن داروى مسهل لازم است ؛ زيرا اين حالت قولنج همان حالت است كه از معده و روده‌هاى بالائى منشأ دارد ، در روده‌هاى بالائى يا در بالائيهاى روده ، مادهء بيمارى جا خوش كرده و مقيم مانده است و دمادم و پياپى مادهء روده آزار را به سوى رودهء آسيب ديده مىفرستد و تا نو رسيده‌اى آمد ، درد قولنج باز مىگردد ؛ كه در اين حالت نياز مبرم به پاكسازى هست و پاكسازى بايد از بالائيها صورت گيرد و داروى مسهل تناولى باشد . اگر در اين حالت داروى مسهل به بيمار دادى و خورد يا مادهء خرابكار بالائى را بيرون مىراند و بيمار آسوده مىشود يا اقلا آن را به پايين مىلغزاند و در يك جاى جمع مىكند و آنگاه از يك حقنه يا چند حقنه - كمتر از آنكه لازم بود - كارش يكسره مىشود .\r\nاگر حالت بيمار طورى بود كه داروى اسهالى خوردن برايش مصلحت نبود و بيمار نتوانست آن را بپذيرد ، به عقيدهء من نبايد داروى مسهل را به وى تحميل كنى كه بخورد فقط به حقنه كردنش اكتفا كن ! زيرا در اكثر حالات بيمارى قولنج ، سبب قولنج ( خلط غليظ كمين كرده ) از بيرون آمدن ابا مىكند و در پاك‌سازيها كاملا بيرون نمىآيد و چيزهايى از آن مىماند و اگر بيمار داروى تناولى را از بالا استعمال كند نه تنها معده و روده‌ها را اسهال مىدهد ، بلكه از جاهاى ديگر نيز موادى بيرون مىآيد كه نيازى به پاكسازى آنها نيست و در نتيجه بدون شك ناتوان شدن بيمار را به دنبال دارد . حال اگر بيمار داروى اسهال را تناول كرد و بعد از تناول داروى اسهالى و اسهالى كه از اثر آن رخ داده است ، باز نياز به حقنه كردن بيمار بود كه معده‌اش را كاملا پاكسازى كنى و اين عمل مستوجب استعمال چندين بار حقنه بود ، به يقين كه بيمار بسيار ناتوان مىشود و از نا مىافتد . پس بهتر آن است كه تا امكان دارد به وسيلهء حقنه كار را فيصله دهى يا چيزى از قبيل حقنه ( شياف و برداشتنىها ) را به كار ببر ! زيرا حقنه و امثال آن اگر خلطى را در روده يافت بيرون مىآورد و چيز ديگرى را از جاى غير روده جذب نمىكند و از بقيهء اندامان بدن پاكسازى و اسهالى زياد رخ نمىدهد . و اگر حقنه را بارها و بارها تكرار كنى و كمين گرفتن و لجاجت كردن خلط مايهء بيمارى تكرار كردن حقنه را تقاضا كند ، چندان خطر در بر ندارد كه اسهال به وسيلهء داروى مسهل تناولى صورت گيرد و از كليه بدن مواد را اسهال دهد .\r\nاگر بيمار را حقنه كردى و از اثر حقنه چيزى از خلط مايهء بيمارى قولنج پيدا نشد و بيرون نيامد و مادهء بيمارى هنوز خام و نارسيده ماند ، انتظار بكش ، از حقنه كردن دست بردار و بويژه حقنهء تندمايه را استعمال مكن ! هرگاه مادهء خلط سبب بيمارى پخته شد و هنگام بيرون راندنش رسيد ، آنگاه به حقنه كردن بپرداز ! در هر حال براى نجات از خلط مايهء قولنج حقنهء تندمايه خوب نيست ؛ زيرا ممكن است اثر بد بر قلب و مغز بگذارد . بارها روى داده كه حقنه كارى با اسهال نكرده امّا\r\n\r\n","description":"","footnote":"","page_name":" 22 ","page_number":38},
  {"content":"\r\n\r\nسردرد با خود آورده و درد را افزايش داده است ؛ كه در اين حالت بايد از بالا نيز به كمك بيمار شتافت و داروى اسهالى بخورد و خطاى حقنه را جبران كند .\r\nگاهى اتفاق افتد كه اسهال از بالا روى داده امّا راه پايين بسته است ؛ در چنين حالتى بايد به وسيلهء داروهاى گيرنده و قبوضيت‌آور مادهء اسهال شدهء بالائى را غليظ گردانى تا با مادهء گير كرده در پايين هماهنگ شود . آنگاه همه را باهم - كه يك جنس شده‌اند - پاكسازى كن !\r\nاگر بيمار قولنج تب دارد ، حقنهء نرم به كار ببر ! روغن حقنه را زياد كن تا تأثير شورمزگى نمك را خنثى كند ؛ زيرا ممكن است نياز باشد كه تا وزن دو درهم و نيم نمك در آن ريزى .\r\nاگر حقنه چيزى را پايين نياورد ، داروى اسهالى تناولى تجويز كن كه بيمار بخورد ، داروى تناولى در چنين حالتى شهر ياران و داروى تمرى ( خرمايى ) باشد و بعد از آن ايارج فيقرا ( داروى تلخ مسهل ) تخمير شده يا خشكه بخورد . نبايد معجون مسهل در چنين حالتى آميزه با قارچ چمنى باشد ، قارچ چمنى پايين مىرود و در احشاء ( درون ) لنگر مىاندازد و باقى مىماند .\r\nاگر بيمار معده‌اش كاملا از غذا تهى نشده حقنه به كار مبر ! مبادا چيز كال و نارسيده‌اى را پايين بياورد .\r\nحقنه‌ها را پياپى و بدون فاصله به كار مبر بگذار ميان آنها مهلت و فاصلهء زمانى باشد .\r\nاگر بيمارى قولنج از مادهء صفرائى باشد بيمار حب الذهب ( حب طلائى ) بخورد كه درد و آزار قولنجى را تخفيف دهد . گاهى ممكن است داروهايى كه بدن جذب مىكند ، خلط ناباب و بدجنس ديگر را به روده وارد كنند يا خلط سبب پوست‌اندازى و خراش روده را با خود بياورند كه در چنين حالتى هم پوست‌اندازى رخ دهد و هم بيمارى قولنج هست كه اين حالت براى بيمار خطر بزرگى است .\r\nاگر در بيمارى قولنج داروى مسهل بزرگ و زياد تأثيربخش تجويز كنى كه چيزى را در معده باقى نگذارد ، كار بدى كرده‌اى . بايد حبوب يا معجون مسهل ، كم حجم و خوشبوى باشد و معده را يكباره لاىروبى نكند و بر خارج از روده و معده اثر بد نگذارد .\r\nدر علاج بيمارى قولنج بايد هميشه مراعات سر بيمار را در نظر داشته باشى ، و نگذارى بخارهاى بند آمده در شكم به سوى سر بروند و سر در حالتى باشد كه چنين بخارهاى بد گوهر را در خود نپذيرد .\r\nبسيار روى داده است كه در علاج بيمارى قولنج ( انواع قولنج ) داروهاى تندمزاج استعمال شده و بخارى كه از اثر دارو برخاسته است به بيمارى وسواس ، درهم شدن عقل و حالات زيان‌آور براى قولنج انجاميده است . چنين زيان و زيان‌آورهايى وقتى رخ مىدهند كه طبيب معالج كاملا حالت بيمار و حالت بيمارى را تشخيص نمىدهد و پى نمىبرد كه بايد كدام اسلوب علاجى را به كار ببرد .\r\nگفتيم بايد به مراعات سر بپردازى منظور از اين مراعات آن است كه به وسيلهء خوش‌بوهاى سردمزاج و سردىبخش ، روغنهاى سردمزاج و سردىبخش و ساير علاجهاى سرد گردانيدن سر - كه سابقا ذكر كرده‌ايم - مزاج سر را سرد نگه‌دارى .\r\n\r\n","description":"","footnote":"","page_name":" 23 ","page_number":39},
  {"content":"\r\n\r\nممكن است حالتى پيش آيد كه لازم باشد روده‌ها را گرم و كبد را سردمزاج نگه‌دارى ، در اين حالت بايد داروى گذاشتنى سردىبخش بر كبد و اطراف نزديك آن بگذارى و نگذارى كه داروهاى بر شكم گذاشتنى يا ماليدنى گرمىبخش چندان به كبد نزديك باشند كه گرمى آنها به كبد سرايت كند .\r\nحال قلب نيز مانند كبد است ؛ اگر بايد شكم را گرم گردانى و گرمى براى قلب زيان‌آور باشد بايد كارى كنى كه مزاج قلب را به وسيله‌اى به حال طبيعى نگه‌دارى كنى و نگذارى تأثير داروهاى شكم گرمكن به قلب برسد . بهترين دارويى كه براى سرد نگه داشتن مزاج طبيعى قلب - كه از گرمى شكم تأثيرپذير نباشد - عبارت است از افشره‌هاى سردمزاج همراه كافور و صندل و بايد در چنين حالاتى وسيلهء خمير يا پارچه يا لباس ، مرز فاصلى ميان اطراف روده و اطراف كبد و اطراف قلب قراردهى كه مبادا مادهء سيلانى از داروى ويژه به هر اندامى به ديگرى منتقل شود .\r\nبيماران قولنج زياد تشنه مىشوند ؛ نبايد بگذارى آب زياد بخورند . كم بخورند و بر تشنگى صبر و شكيبا باشند و اگر آب كمى را كه مىخورند مخلوط با گلاب قند باشد بسيار خوب است ؛ زيرا كبد ( بدن - نسخه . ) شيرينى را دوست دارد و با كمال ميل آن را مىپذيرد .\r\n\r\nفصل دوم علاج قولنج سرد\r\nدر فصل اول براى علاج قولنج به‌طور عموم و همگانى دستوراتى را ذكر كرديم و اينك در علاج هر يك از حالات جداگانهء قولنج علاج و داروهاى ويژه به آن حالت را يكى بعد از ديگرى شرح خواهيم داد . و از علاج قولنجى كه از اثر سردى باشد شروع مىكنيم .\r\nدر علاج قولنج سرد نكند پناه به داروهاى مخدر ببرى ! طبيبانى كه براى تسكين درد قولنج سرد داروى مخدر تجويز مىكنند اشتباهى بزرگ مرتكب شده‌اند و كار دست بيمار داده‌اند . مخدر در چنين حالتى خطرى است بزرگ ، به كار بردن داروى مخدر تنها تسكين دهنده‌اى بيش نيست و در علاج بيمارى هيچ اثرى ندارد . علاج راستين ريشه‌كن كردن سبب بيمارى است ؛ در صورتى كه مخدر سبب بيمارى را پابرجا مىكند و احساس به وجود مادهء بيمارى از بين مىبرد . اگر مادهء سبب بيمارى خلط غليظ باشد ، از داروى مخدر غليظتر مىشود . و اگر خلط سردمزاج است يا خود سبب سردمزاجى بيمار است از داروى مخدر سردتر مىگردد . اگر سبب قولنج سرد باد انبوه برهم آمده است از مخدر انبوه‌تر و پر پشت‌تر مىشود . اگر سبب از سفت و كلفتى لايهء جرم روده است ، داروى مخدر ، كلفت‌تر و سفت‌ترش مىكند و اگر قبل از مصرف مخدر ماده روده را بيرون نمىداد و ماده در آن تحليل نمىرفت ، بعد از آن بيشتر در تحليل بردن ماده ناتوان مىشود . داروى مخدر شايد درد را تسكين دهد . اما اين تسكين درد موقتى است بعد از يك روز يا دو يا سه روز درد برمىگردد و شديدتر از قبل بيمار را آزار مىدهد . پس تا امكان دارى و تا داروى مناسب را گمان\r\n\r\n","description":"","footnote":"","page_name":" 24 ","page_number":40},
  {"content":"\r\n\r\nمىبرى هرگز مخدر را تجويز مكن ! كوشش كن به هر وسيله‌اى كه باشد سبب بيمارى را دور سازى ، قطعه‌قطعه كنى و تحليل ببرى ، مسامات آوندى را - كه مادهء بيمارى در آن بند آمده - گشادتر و شل و سست كنى . براى چنين علاجى داروهايى را لازم دارى كه نرم‌كننده امّا بسيار گرمىبخش نباشند ؛ چه اگر داروى بسيار گرمىبخش يكهو بر مادهء سبب بيمارى آيد ، بيم آن مىرود باد را بيشتر از آن برانگيزد كه ماده را تحليل مىبرد و ماده را بيشتر از آن تحليل ببرد كه باد را مىپراكند و تحليل مىبرد پس بايد دارو در اندازه‌اى باشد كه هم با قدرت باد را تحليل ببرد و هم مادهء رطوبى را نرم گرداند و برساند نه آنكه ماده را - كه هنوز نرسيده است - زياد تحليل ببرد ؛ ازاين‌رو شايد در علاج اوّل همين كافى باشد كه بيمار چند روزى پياپى از خوراك و نوشيدنى دور باشد . كماد گذاشتن ( باندپيچى دارويى ) ممكن است درد بسيار شديد برانگيزد كه در اين حالت ناچار بايد دست از كمادگذارى بردارى . يا اينكه عمل را بارها تكرار كنى تا هر بادى را كه كماد اولى برانگيخته تحليل ببرد . بعدا شروع به استعمال حقنه كن كه بيمار را پاكسازى كنى . دستور پاكسازى وسيلهء حقنه اين است :\r\nاگر تشخيص دادى كه مدفوع در روده بند آمده است بايد از حقنه‌اى شروع كنى كه مايه‌اش لغزانندهء مدفوع باشد ، يعنى در حقنه لعابها و داروهاى بيرون آورنده تفالهء مدفوعى باشد كه در علاج قولنج تفاله‌اى - مدفوعى ويژگى دارند . اين در صورتى لازم است كه قولنج بادى باشد . بعد از آن در صورتى كه مادهء گير كرده در روده و سبب قولنج خلط بلغمى است حقنهء پاكسازى بلغم را به كار ببر ! و اگر ماده باد است و گير كرده است حقنه‌اى را به كار ببر كه مايه‌اش تحليل برندهء باد باشد .\r\nبايد اين را بدانى كه شايد همهء خلط پاكسازى نشود . چيزى از آنكه بر طرف دردمند و سبب قولنج چسبيده است باقى بماند و در نتيجه درد همچنان باقى باشد ؛ در چنين حالتى نكند گمان كنى كه علاج بهره نداد ! باز حقنهء ديگر استعمال كن تا پاكسازى كامل صورت مىپذيرد .\r\nممكن است باقىماندهء بعد از پاكسازى اوّل تنها باد باشد كه نشانيهاى وجود باد در روده را با خود دارد ؛ در اين حالت بايد حقنه‌اى را استعمال كنى كه نيروبخش روده و تحليل برندهء باد باشد ، مادهء حقنه بايد به نرمى گرمىبخش باشد و يا شايد خوردن معجونى پرتأثير و گرم مانند ترياق و امثال آن كافى باشد و شايد بادكش آتشين بر جاى درد بگذارى يا اينكه بزرهاى تحليل‌برندهء باد را به بيمار بدهى بخورد يا شراب گرم شدهء گرمىبخش بنوشد ، كافى باشد . يا داروى گذاشتنى تحليل برندهء باد بر جاى درد بگذار ، كه بهترين ضماد در چنين حالتى ضماد پوست سرخ كن خردلى است . ممكن است ضماد خردلى ماده را تحليل ببرد و امكان دارد ماده را به سوى ماهيچه‌هاى شكم گسيل دارد .\r\nاگر بيمار درد شديد دارد با آب گرم معدنى آب‌تنى كند بسيار بهره بيند ؛ بويژه آب معدن نشادر اثر شگفت‌آور دارد . حتى اگر بيمار از آب معدنى نشادرى بخورد زياد بهره بيند ، به شرطى كه تحمل نوشيدنش را داشته باشد .\r\nاگر بيمار در آب زنى بنشيند كه آبش با داروهاى تحليل برندهء نرم‌كننده بر آتش جوشيده\r\n\r\n","description":"","footnote":"","page_name":" 25 ","page_number":41},
  {"content":"\r\n\r\nباشد ، فايده بيند .\r\nشايد به نرمى ماساژ دادن شكم بيمار و به شدت ماساژ دادن ساق پاى بيمار در فروكش كردن شدّت درد قولنج بسيار مفيد باشد .\r\nممكن است اگر بيمار آب سرد بنوشد دردش شدت يابد . نوشيدن آب سرد در اين حالت قولنجى بدترين و زيان‌آورترين چيز است و در فرونشاندن حالت تشنگى هم زياد فعال نيست .\r\nاگر بيمار گاهى كه تشنه است نبيذ پرمايه - هرچند كم باشد - بخورد از آب بهتر است . نوشيدن نبيذ گرم در تسكين درد فعال‌تر است .\r\nبراى بيمارانى كه به قولنج سرد مبتلا هستند ، هر چيز سرد و هواى سرد بسيار بد است . در مقابل چيزهاى گرم ، هواى گرم و آب گرم به نفع آنها است .\r\nاگر سبب قولنج سرماخوردگى روده‌ها است و مراق بيمار تنك و كم‌مايه است هميشه چنين انسانى در معرض قولنج است ، پس بايد احتياط كند هميشه شكم را گرم نگهدارد و نگذارد سرما بر شكمش تأثير گذارد . مثلا لباس از لبد ( برك - پشم شتر و برّه ) بپوشد و به وسيلهء لبد شكم را ببندد .\r\nروغنهاى گرم بر شكم بمالد و داروهاى پاشيدنى گرمىبخش استعمال كند كه بعدا آنها را ذكر خواهيم كرد .\r\nشايد نياز باشد كه كمادهاى دارويى بر شكم بندد و اگر با داروهاى بر شكم ماليدنى گند بيدستر و شيرهء گياه شير سگ باشد خوب است .\r\nاگر مادهء قولنج سردآور چنان است كه سابقا ذكر كرديم ، يعنى چيزى كم‌كم و پياپى به جاى درد و به جاى آسيب ديده مىچكد و درد قولنج را بروز مىدهد ، بايد بيمار پاكسازى شود . اگر ماده بسيار نيست ، با داروى نرم نه بسيار پرتأثير بيمار را پاكسازى كن ! در چندين بار و پياپى پاكسازى را انجام ده . اما اگر تشخيص دادى كه مادهء تراوش كرده زياد است پاكسازى كامل به عمل آور .\r\nاگر ماده به روده تراوش مىكند و توليد درد قولنج از آن است ، هرگاه نوبت به درد آمدن سر رسيد ، در شبى كه بعد از نوبهء درد آيد چيزى از داروهاى زير را به بيمار بده بخورد : ثمر صنوبر ، حب مسهل تلخ ( ايارج ) ، حب تركيب شده از پيه هندوانهء ابو جهل و محموده و سكبينه و الوا . از هركدام كه بيمار تناول مىكند به وزن نيم مثقال تا دوسوم مثقال بخورد اگر بر اين علاج چند روزى دوام كند و غذا را مراعات كرد شفا يابد و از اثر درد رها مىشود .\r\n\r\nفصل سوم علاج ويژهء قولنج بادى\r\nما در اينجا علاج قولنجى را ذكر مىكنيم كه از ردهء قولنجهاى سرد است اما سبب قولنج باد است كه علاج ويژه دارد . قبل از هر چيز بايد بيمار را وادار كنى كه اصلا از خوردن امتناع كند دست كم سه روز هيچ چيز نخورد و تا مىتواند و ممكن است بخوابد . كوشش كن كه به وسيلهء حقنهء زداينده و گرم‌كنندهء اندام قولنج‌ديده و دردمند ، باد سبب قولنج را از بين ببرى و اندام مبتلا به قولنج را گرم\r\n\r\n","description":"","footnote":"","page_name":" 26 ","page_number":42},
  {"content":"\r\n\r\nسازى ؛ علاوه بر حقنه از داروهاى گذاشتنى بر جاى دردمند از خارج استفاده كن ! كه اين نوع داروها را نام برده‌ايم .\r\nاگر به وسيلهء حقنه و گذاشتنىها بر بالاى جاى قولنج درد سبك نشد ، دقت كن ! اگر خلط در قولون هست و تنها باد نيست ، به هر وسيله‌اى كه باشد از دارو ، كماد يا ضماد براى گرمى بخشيدن به اندام دردمند كوتاهى مكن . بادكش آتشى بدون شيار كردن پوست استعمال كن !\r\nاگر بيمار بسيار قبض نيست درمان مناسب مزاج بيمار باشد . جاى درد را به آرامى ماساژ بده ، روغنهايى از قبيل : روغن زنبق ، روغن سنبل رومى و روغن بان بر جاى دردمند بمال . روغن‌ها گرم شده باشند . مخلوط گاورس با نمك - نمك به اندازه‌اى باشد كه خودت مصلحت مىدانى - را باهم بر جاى درد ببند .\r\nبيمار را در دراز كشيدن امتحان كن ! ببين اگر بر پهلو مىخوابد يا اگر بر پشت يا دمرو مىخوابد ، در كدام حالت كمتر احساس درد كرد و باد بيشتر بيرون فرستاد ، بر آن وضعيت بخوابد .\r\nداروهاى تناولى براى اين حالت از قولنج عبارتند از : كراويا ( شاه زيره ) ، بزر فيجن ( سداب ) كه با آب بزرها يا در شراب كهنه يا در عسلاب ريزند و بخورند . يا دارو را با پانيد بخورند .\r\nممكن است اگر فلونيا بخورند يكباره شفا يابند .\r\n\r\nفصل چهارم پاكسازى در قولنج سردبادى و بلغمى\r\nداروى تركيبى آتى براى پاكسازى قولون ناشى از بلغم و مدفوع گير كرده سودمند است :\r\n\r\nنسخه :\r\nسه كوهه ، بسپايك ، شنبليله ، كاجيره و سپستان از هريك يك جزء متساوى . تربد به وزن دو درهم . پيه هندوانهء ابو جهل درسته و بدون كوبيدن به وزن نيم مثقال ، انجير ده عدد . همه باهم مايهء حقنه شوند .\r\n\r\nنسخهء ديگر :\r\nبزركتان ، بزر كرفس ، رازيانهء شامى ، لوفاى باريك ، كرچك دانهء كوبيده و بنفشه از هريك به وزن پنج درهم . فيجن يك دسته ، برگ كلم پر يك دست . در آب زياد بريز و بر آتش نرم گذار يواشكى بجوشد تا آب كم مىشود . داروها را با دست در آب بفشر و درهم سرش و آنگاه بپالاى . از آب حاصل از پاليدن تقريبا به وزن يك‌صد درهم جدا كن ! خيار چنبر دارويى به وزن هفت درهم ، شكر قرمز هفت درهم ، سكبينه و مقل از هريك يك درهم . بورك يك مثقال . روغن كنجد پانزده درهم . همه را در آن آب جدا شده ريز و بهم زن تا خوب درهم مىآميزند و حل مىشوند . بيمار را بدان حقنه كن و اگر چيزى از زهرهء گاو در آن قاطى كنى بهتر است .\r\nداروى مادهء حقنهء ديگرى كه بلغم لزج را پاكسازى مىكند تركيب زير را دارد .\r\n\r\n","description":"","footnote":"","page_name":" 27 ","page_number":43},
  {"content":"\r\n\r\n\r\nنسخه :\r\nداروهاى نسخهء قبلى را آماده كن . پيه هندوانهء ابو جهل را بيشتر بگذار . كرچك دانه همان پنج درهم باشد و كوبيده‌اش را در آب لبلاب بفشر و آب لبلاب و كرچك در آن فشرده را با آب تصفيه‌شدهء قبلى مخلوط كن ! به جاى خيارچنبر دارويى - كه در حقنهء اولى هفت درهم بود - پانزده درهم عسل بگذار . روغن مايهء حقنه روغن كاجيره باشد و معادل با حقنهء اولى - كه سكبينه نيم درهم بود - نيم درهم جواشير اضافه كن ! از آن بيمار را حقنه كن و اگر روغن كرچك را نيز قاطى كنى شايد بهتر باشد . در اكثر حالات شايد اگر تنها آب‌پز بزرها ، آب‌پز آويشم ، آب‌پز مرزه ، آب‌پز حسل ، زيره ، كرفس كوهى ، بزر فيجن ، بسپايك ، لوفا ، پونه و انگدان را آب‌پز كنند و در آب يكى از آنها تقريبا نيم درهم افشرهء سيماهنگ حل كنند و مايهء حقنه شود كافى است . و يا با يكى از اين گياهان دارويى بيخ سيماهنگ و چيزى از پيه هندوانهء ابو جهل بر آتش بجوشد و سكبينه و جواشير و مقل هريك به وزن يك درهم در آن حل شوند و حقنه گردد .\r\nبارها رخ داده كه اين گياهان دارويى در روغن زيتون ، يا روغن گرم حيوانى بر آتش جوشيده‌اند و مايهء حقنه قرار گرفته‌اند و مفيد واقع شده است .\r\nاگر براى حقنه در اين حالت از انواع اسكنجبين‌هاى پاره‌كنندهء خلط استفاده كنى باز مفيد است .\r\nتو بايد اينها را به ياد داشته باشى و بدانى !\r\nاسكنجبينى كه براى حقنهء بيماران قولنج مفيد است تركيبش چنين است .\r\n\r\nنسخه :\r\nسركه به وزن يك قسط ( يك رطل و نيم ) ، عسل يك قسط ، پيه هندوانهء ابو جهل به وزن سه مثقال ، فلفل هفت مثقال ، زنجفيل پانزده مثقال ، بزر فيجن كاشتنى ، هل ( حماما ) ، انگدان رومى ، رازيانهء شامى و سس صغير از هريك چهار مثقال ، زيرهء كرمانى به وزن دو مثقال ، بزر شبت به وزن دو مثقال ، بسپايك هفت مثقال . همهء اينها را باهم قاطى كن و بكوب و درهم بساى و در سركه و عسل - كه در اول ذكر شدند - بريز و بگذار بر آتش بجوشند تا مقدار دارو به نصف تقليل مىيابد ، آنگاه بپالاى و پاليده را مايهء حقنه قرار ده و اگر انگدان و نشاسته را نيز اضافه كنى توصيه شده است ؛ هرچند من خودم با اضافه كردن انگدان و نشاسته كاملا موافق نيستم .\r\nداروى تركيبى زير هم براى شياف برداشتنى و هم براى در مادهء حقنه قرار دادن بهره رسان است . اين دارو يادگار يكى از اطباء قديمى است .\r\n\r\nنسخه :\r\nصبر ( الوا ) ، گندبيدستر ، استرك و سقز درخت بنه از هريك به وزن هفت مثقال . افشرهء گل نگونسار ( بخور مريم شاداب و سبز ) پانزده مثقال ، افيون ده مثقال و نيم . اين‌ها را همه درهم بسرش و براى روز مبادا نگهدار ! براى اسهال دادن بيمار قولنجى به اندازهء يك دانه باقلى ( به وزن نيم درهم ) را بيمار بردارد كافى است و اگر همين دارو را با مايهء حقنه مخلوط كنند خوب است . اگر همين دارو را\r\n\r\n","description":"","footnote":"","page_name":" 28 ","page_number":44},
  {"content":"\r\n\r\nبا گداختهء پيه و برخى از روغنها قاطى كنند و مايهء حقنه شود مفيد است .\r\nاينك مايهء حقنه‌اى كه اگر مدفوع در قولون خشكيده و گير كرده و مادهء بلغمى زياد لزج در اندازه زياد همراه داشته باشد و از بيرون آمدن تمرد كند و در منتهاى لجاجت به جاى خود چسبيده باشد ، حتما بيرونش آورد و در تأثيربخشى بىنظير است .\r\n\r\nنسخه :\r\nآب گياه اشنان سبز ( چوبك رختشويى ) به وزن نود مثقال ، روغن كنجد هفت مثقال ، بورك به وزن پنج درهم . همه را درهم ريزند و به هم زنند و بيمار را بدان حقنه كنند .\r\nنسخهء ديگر ، تقريبا نظير آن و قويتر از آن .\r\nثمر گياه گاوكشك ، برگ خامالاون ، گرمدانهء پوست‌كنده ، گل نگونسار ، پوست هندوانهء ابو جهل ، پيه ، سيماهنگ ، تربد و بسپايك . همه را در آب بريز و آب به اندازه‌اى باشد كه در اين تركيبات دارويى معمول است . بر آتش بجوشان ، بعدا بر پخته شده‌اش روغن سيماهنگ ، عسل و زهرهء گاو اضافه كن و بيمار را بدان حقنه كن ! و يا داروهاى نامبرده را با روغنى گرم‌مزاج مخلوط كن كه مايهء حقنه شود .\r\nاگر بيمار را با روغن سيماهنگ حقنه كنى و بيمار بتواند مدت سه ساعت بر آن صبر كند ، شايد بلغم بسيار زياد بيرون آيد .\r\nروغن ترب و كلكلانج ، روغن كرچك نيز خوبند كه در حقنهء بيمار قولنج بلغمى يا تفاله‌اى به كار برى .\r\nاگر درد قولنج بسيار شديد باشد ، در حقنهء مذكور در بالا صمغ انگدان ، چلغوز كبوتر و قطران - كه در گرمىبخشى به اندام دردمند ويژگى دارد - مخلوط كن ! گاهى ممكن است نياز باشد كه شير گياه شيرسگ را نيز در مادهء حقنه بريزى .\r\nاگر قطران با عسلاب به هم زده شود و عسلاب با ديك ابزارهاى زياد مخلوط باشد و بيمار را بدان حقنه كنى ممكن است درد قولنج تسكين يابد .\r\nافشرهء بخور مريم ( گل نگونسار ) براى حقنهء بيمار قولنج اثرى شگفت‌آور دارد .\r\nبراى حقنه در علاج قولنج ، محموده ( سقمونيا ) ، شير گياه شيرسگ و غير آنها نيز مفيد فايده هستند .\r\nدارويى هست كه آن را ذنب الفار ( دم موش ) نامند . مىگويند اگر در حقنه وارد باشد بسيار خوب است .\r\nاگر گند بيدستر به وزن دو درهم در روغن زيتون باشد و بدان حقنه كنند مفيد است .\r\nداروى تركيبى زير هم مادهء حقنه شود خوب است .\r\n\r\n","description":"","footnote":"","page_name":" 29 ","page_number":45},
  {"content":"\r\n\r\n\r\nنسخه :\r\nزفت به وزن سه درهم ، شراب سياه انگورى غليظ ، روغن فيجن و روغن حيوانى از هريك به وزن يك اسكرجه . همه را درهم قاطى كن و حقنه ساز .\r\nاگر مىخواهى كه مادهء حقنه در علاج قولنج قوى باشد ، برگ انجير ، شير انجير و ليفهاى درخت انجير را در مادهء حقنه بريز !\r\n\r\nفصل پنجم داروهاى تناولى براى اسهال دادن مادهء بلغم در قولنج بلغمى\r\nبرخى از اين داروها به صورت حب هستند و در اسهال دادن مادهء بلغمى در بيمارى قولنج مفيدند كه عبارتند از : حب شبرم ( گاوكشك و سكبينه ) ، حب سكبينه و بيخ هويج بيابانى و حب سكبينه با اسپند .\r\n\r\nنسخهء ديگر :\r\nتربد ، صبر ( الواى سقوطرى ) و پيه هندوانهء ابو جهل هريك يك جزء . محموده يك سوم جزء . همه را باهم در عسل كف گرفته بسرش و از آن قرص بساز .\r\nاينك حبى بسيار خوب در علاج قولنج بلغمى .\r\n\r\nنسخه :\r\nپيه هندوانهء ابو جهل به وزن يك دانگ ، زنجفيل به وزن يك دانگ ، ايارج فيقرا ( معجون تلخ مسهل ) به وزن دوسوم درهم . همه را باهم بسرشند و از آن حب سازند كه بيمار تناول كند . و اگر خواستى كه آن را قويتر گردانى محموده را هم بر آن بيفزاى .\r\nمسهل‌هاى ديگر - غير از اينها كه ذكر كرديم - عبارتند از :\r\nاسقفى ، تمرى ( خرمايى ) ، شهرياران ، معجون مسهل تقويت شده با پيه هندوانهء ابو جهل و روغن كرچك و مسهل ساخته شده از ميوهء به .\r\nاگر مادهء مدفوعى و بلغم در روده گير كرده‌اند و تشخيص دادى كه مادهء مدفوعى بيشتر است و هر دو درهم آميخته‌اند و به شكل فندق درآمده‌اند ، و براى بيرون آمدن گوششان بدهكار نيست ، حب زير را به جان آنها انداز كه كار را يكسره مىكند .\r\n\r\nنسخه :\r\nشير گياه شيرسگ ، ثمر خامالاون خوب و برگزيده و سقمونيا ( محموده ) هر سه را در اجزاء متساوى درهم بسرش و حب ساز و به بيمار بده . اندازهء تناولى يك درهم باشد .\r\nداروى مسهل بسيار قوى زير در علاج قولنج بسيار مفيد است .\r\n\r\n","description":"","footnote":"","page_name":" 30 ","page_number":46},
  {"content":"\r\n\r\n\r\nنسخه :\r\nچلغوز كبوتر به وزن يك قفيز ( بيست و پنج من ) ، شبت يك حزمه ( اندازه‌اى كه يك دست را پر كند ) ، آب سه رطل . باهم بر آتش بجوشند تا مادهء دارو به نصف مىرسد . آن را بپالاى و به وزن چهارده مثقال را بيمار بنوشد . اين دارو بسيار قوى و در ضمن بسيار خطرناك هم هست .\r\nشير اكثر گياهان شيردار در روبراه كردن قولنج تأثير بخشند . از قبيل : لاغيه ( لبانه ) ، گاوكشك و امثال آنها كه حب ساخته از شير گياه گاوكشك را حب الضراط ( قرص گوزاننده ) نامند . و گوش موش كه گياهى شيردار است و به مرزنگوش برگ پهن مىماند كه نيش عقرب را بدان معالجه مىكنند و شير زياد دارد و در بحث داروهاى تكى و ساده آن را ذكر كرديم .\r\nبرداشتنىهاى مسهل در بيرون دادن مدفوع زياد و بلغم لزج بسيار تأثير بخشند .\r\n\r\nنسخه :\r\nقطعه‌اى نمك معدنى به طول شش انگشت كه برهم چسبيده باشد و قطرش به ستبرى يك عدد بلوط باشد .\r\n\r\nنسخه‌هاى ديگر :\r\nپشك موش كه به اندازهء يك عدد بلوط درشت از آن سازند و بردارند .\r\nفتيله از ترب سازند و با عسل بيالايند و بردارند .\r\nعسل و پيه هندوانهء ابو جهل را درهم بسرشند و از آن به اندازهء يك عدد بلوط درست كنند و بردارند .\r\nسيماهنگ ، پيه هندوانهء ابو جهل ، زهرهء گاو ، بورهء قرمز و عسل را درهم بسرشند و به اندازهء يك عدد بلوط بردارند .\r\nپيه هندوانهء ابو جهل با پانيد سنجرى را به اندازهء يك عدد بلوط بردارند .\r\nپيه هندوانهء ابو جهل ، عنزروت و پانيد درهم سرشته شوند و به اندازهء يك عدد بلوط بردارند .\r\nعسل ، ترنجبين ، پيه هندوانهء ابو جهل ، نمك نفطى هريك يك جزء درهم بسرشند و به اندازهء يك عدد بلوط بردارند .\r\nداروى ديگرى با تركيب زير هست كه بسيار قوى است و در بيرون آوردن مادهء بلغمى و مادهء مدفوعى و مادهء بادى - كه سبب قولنج شده‌اند - بسيار فعال است .\r\n\r\nنسخه :\r\nپيه هندوانهء ابو جهل و گند بيدستر از هريك به اندازهء يك هستهء خرما ( به وزن دو دانگ مثقال ) ، قطران دو قاشق ( به وزن دو درهم ) . با عسل درهم بسرش و بيمار از آن بردارد .\r\nاگر داروهاى برداشتنى كارى انجام ندادند ، آب فشرده از گل نگونسار تجويز كن كه بسيار قوى و فعال است .\r\nاكثرا در اين مواقع نياز به استعمال سقمونيا ( محموده ) ، بزر گزنه و حتى شير گياه شيرسگ\r\n\r\n","description":"","footnote":"","page_name":" 31 ","page_number":47},
  {"content":"\r\n\r\nمىافتد .\r\nداروى تركيبى زير اگر در علاج قولنج بادى مايهء حقنه شود بسيار خوب است .\r\n\r\nنسخه :\r\nآويشم ، حسل ، فيجن خشك ، مرزه ، مسك الجن ( مشك داش - نسخه . ) ، سوسن زرد ، بزر فيجن ، بزر گياه پنج انگشت ، كرچك دانهء كوبيده ، بابونه ، سه كوهه ، لوفا ، شبت ، بزرهاى سه‌گانه ( بزر كرفس و رازيانه و زيره ) ، انگدان و كرفس كوهى از هريك يك جزء متساوى . همه را در افشرهء فيجن و پونه بريزند و افشره‌ها بسيار باشد بر آتش نهند و بجوشد تا كمى از آن مىماند . آنگاه از روغن زيتون يك جزء و از آن افشرهء بر آب جوشيده دو جزء را باهم مخلوط كنند و باز بر آتش بجوشد تا تنها روغن زيتون مىماند . به‌اندازهء مايهء يك حقنه از آن روغن زيتون جدا كن ، پيه اردك و پيه بز و اندكى جواشير و سكبينه را با آن روغن زيتون قاطى كن و به هم زن و بيمار را بدان حقنه كن !\r\nاگر همان افشرهء فيجن و پونه را با صمغهاى نامبرده و پيه‌هاى مذكور با وزن بيست درهم عسل قاطى كنى و بيمار را بدان حقنه كنى مفيد است .\r\nدر حقنهء بيماران قولنج بادى اگر گند بيدستر و صمغ انگدان وارد باشد بسيار خوب است .\r\nده درهم استرك را در بيست درهم روغن زيتون حل كنند و مايهء حقنه شود ، خوب است .\r\nبورك زياد را در ده درهم فشردهء گياه فيجن حل كن و مايهء حقنهء بيمار ساز !\r\nبه وزن پانزده درهم نمك را در آب حل كرده و بيمار را بدان حقنه كن !\r\nممكن است كه تنها روغن فيجن ، يا روغن سنبل رومى يا روغن بابونه يا روغن ترب يا روغن استرك ، يا روغن كرچك را مايهء حقنه سازى و براى علاج قولنج بادى به كار برى .\r\nداروهاى برداشتنى ( شياف‌ها ) كه در قولنج بادى بهره رسانند از قرار زيرند :\r\n\r\nنسخه :\r\nسداب ( فيجن ) را در عسلاب بساى تا به شكل خلوق « 1 » در مىآيد . يك دوم فيجن زيره و يك چهارم آن بورهء قرمز را درهم بسرش و شافى از آن بساز كه طولش به اندازهء شش انگشت برهم چسبيده و قطرش به اندازهء قطر يك عدد بلوط باشد .\r\n\r\nنسخهء ديگر :\r\nبزر فيجن ، گند بيدستر ، عسل ، زهرهء گاو و بورك از هريك به وزن نيم مثقال باهم شياف شود .\r\n\r\nنسخهء ديگر :\r\nسكبينه ، مقل ، بورك ، هندوانهء ابو جهل و خطمى را درهم بسرش و بيمار اندازهء يك عدد بلوط بردارد .\r\n\r\n\r\n","description":"","footnote":"\r\n( 1 ) - نوعى از عطريات كه قسم اعظمش زعفران است . المنجد .\r\n","page_name":" 32 ","page_number":48},
  {"content":"\r\n\r\nحقنه و شياف بيمارى قولنجى كه از سردى رودهء بدون ماده ناشى است همان حقنه و شيافهاى علاج قولنج بادى است و شايد اگر به وزن دو درهم قطران در روغن زيتون مخلوط شود و بدان حقنه كنند خوب باشد .\r\nچلغوز كبوتر با افشرهء پونه و روغن كرچك را مايهء حقنه سازند ، بيمار از آن نفع بيند .\r\n\r\nفصل ششم آبزن ، حمام و پاشيدنيها\r\nدر تسكين درد قولنج در آبزن نشستن بيمار بسيار فايده دارد ؛ بويژه اگر آب آبزن را قبلا با داروهاى علاج قولنج بر آتش جوشانيده باشند ، كه در چنين آبهاى با داروهاى علاج قولنج بر آتش جوشيده خواص زير وجود دارد :\r\n1 - از حرارتى كه از آتش كسب كرده است و از تأثير داروهايى كه با آن جوشيده است ، سبب ورم قولنجى را از بين مىبرد و مىگدازد .\r\n2 - از رطوبت و حرارتى كه دارد ، اندام دردمند را شل و سست مىكند و پراكندن و بيرون راندن مادهء سبب درد بيمارى آسان‌تر مىشود .\r\n3 - ماهيچه‌هاى مقعد را سست كرده و به بيرون آمدن حبس شده در قولون كمك مىكند .\r\nليكن آبزن نيروى بيمار را كاهش مىدهد و سبب افسردگى و غش مىشود . پس بايد بيمار ناتوان با احتياط عمل كند . وقتى مىخواهد در آبزن بنشيند ، با چيزهاى نيروبخش خود را نيرومندتر گرداند . مثلا كباب گردان ( گوشت نيم پخته در آب را بر آتش كباب كردن ) نان گرم ، بو كردن ميوه‌هاى خوش‌بو از هرچه كه لذت بيند و از خوردن آن مىآسايد استفاده كند .\r\nبايد بر حذر باشد آب آبزن سينه و قلبش را نپوشاند .\r\nآبهاى گرم معدنى در علاج قولنج سرد بسيار مفيدند ، كه در آنها نشينند .\r\nبهتر آن است كه آب حمامهاى شيرين را به كار نبرند .\r\nاگر طشتى را از آب گرم معدنى پر كرده و سوراخهاى بسيار ريز كه احساس نشوند در آن ايجاد كنند ، بيمار بر پشت بخوابد ، آوند آب را به اندازهء يك قامت انسان بالاى سر بيمار نگهدارند ، قطره قطره آب بر شكم بيمار بچكد و قطرات پياپى آيند ، بسيار بهره‌رسان است .\r\n\r\nفصل هفتم ابزار حقنه و عمل حقنه\r\nپيشينيان چنين پسنديده‌اند كه بهترين شكل و هيئت ابزار حقنه به قرار زير باشد :\r\nدايرهء لولهء حقنه به دو قسمت تقسيم شده باشد ، قسمتى يك سوم و قسمتى ديگر دو سوم را در بر گيرد . در ميان اين قسمت پرده‌اى از پوست باشد كه لوله را از آن پوست ساخته‌اند . پوست پرده\r\n\r\n","description":"","footnote":"","page_name":" 33 ","page_number":49},
  {"content":"\r\n\r\nتند و محكم به لوله بسته و جوش خورده باشد و فاصل ميان دو جزء از هم جدا باشد . خيگ ابزار حقنه به دهانهء جزء بزرگتر از آن دو جزء داخل شده و استقرار يافته باشد . دهانهء جزء كوچكتر باز باشد ، هرچند بايد خيگ بر سراسر لوله استقرار يافته باشد . سر جزء كوچكتر بايد خوب جوش داده شود كه هوا داخل نگردد . در قسمت پايينى خيگ در جائى كه به مقعد داخل نمىشود ، - در اين جزء كوچك - سوراخى باشد تا اگر حقنه را به داخل مقعد وارد كردى و با باد روبرو شد و باد خواست آن را تكان دهد ، باد كه منفذى برايش ترتيب داده شده از آن منفذ بيرون آيد و مزاحم استقرار يافتن حقنه در مقعد نشود . و همان باد است كه بيرون آمدنش بيمار را به قضاى حاجت وادار مىكند .\r\n\r\nطرز و اسلوب حقنه كردن\r\nدقت كن ! اگر درد قولنج تمايل به سوى پشت دارد ، بيمار را بر پشت بخوابان و حقنه كن . و در حالتى كه بيمارى قولنج به مشاركت كليه باشد خوابيدن بيمار بر پشت در حال حقنه كردن مناسب است .\r\nاگر درد قولنج متمايل به قسمت جلو تن است ، بيمار بايد طورى بخوابد كه سينه بر زمين قرار گيرد و بر دست و پاها خم شود و حقنه صورت پذيرد ( شبيه جلوس شتر ) در هر حال بيمار اگر بر سينه و دست و پا بخوابد ، حقنه بهتر به پيچ و خم و لايه‌هاى روده‌ها راه مىيابد .\r\nممكن است بيمار بر پهلوى چپ بخوابد ، باسن را بر آرنج تكيه دهد ، پاى راست را بلند كند تا به سينه مىچسبد ، پاى چپش را دراز كند ، وقتى كه حقنه شد بر پشت بخوابد . اصولا هركسى را در هر حالتى كه حقنه مىكنى بهتر آن است بعد از حقنه بر پشت بخوابد و شايد كسانى باشند كه بر پشت خوابيدن بعد از حقنه براى آنها لازم و ضرورى نباشد .\r\nدر انجام حقنهء برخى از بيماران نياز هست كه انگشت كوچكه را چندين بار در مقعدش فرو كنى و انگشت و مقعد را با مرهم بيندايى تا سوراخ گشادتر شود و ابزار در آن بهتر جايگير گردد ؛ البته برخى از بيماران به اين عمل نياز ندارند . اين گشاد كردن و گشاد نكردن را خودت مىتوانى تعيين كنى كه آيا لازم است يا نه . حال كه مىخواهى شروع كنى سر لوله و مقعد را با قيروط ( مرهمى كه با موم باشد ) بينداى و چنان به مقعد فرو بر كه به بن‌بستى در روده‌ها نرسد و چندان داخل شود كه از رودهء مستقيم نگذرد . اگر احيانا تشخيص دادى كه لولهء حقنه از رودهء مستقيم تجاوز كرده است دارو را وارد مكن ! هرگاه لوله را در جاى طبيعى و لازم جاى دادى و راست كردى ، مادهء آبكى دارو را به درون بريز و بعدا با هر دو دست ابزار را فشار بده و فاصله مينداز . امّا نه با شدّت و فشار بسيار قوى زيرا ممكن است اگر فشار بيش از اندازهء لازم بر ابزار وارد آورى مادهء حقنه به دور دستها و به بالاتر از جايى كه بايد و لازم است ، برسد . اگر احيانا چنين واقعه‌اى روى داد و داروى حقنه به بالاتر از جاى درد رسيد ، موى سر بيمار را بكش ، آب بر چهره‌اش بپاش و بكوش كه حقنه را به سوى پايين بكشى .\r\nو امّا اين را از ياد مبر ! كه چنان كه گفتيم حقنه از جاى لازم بالاتر نرود ، همچنان نبايد چندان كوتاه رود كه به جاى لازم نرسد .\r\n\r\n","description":"","footnote":"","page_name":" 34 ","page_number":50},
  {"content":"\r\n\r\nاين را نيز بدان ! كه هر وقت حقنه به عمل آوردى بايد حتما داروى برداشتنى ( شياف يا كپسول ) استعمال كن تا سبب بيمارى را بيرون آورى .\r\nاگر حقنه مايهء از عاج و مزاحمت شد و تمايل به بيرون آمدنش بود ، بگذار بيرون آيد و اگر لازم بود بعدا و فورا عمل را چنان كه قبلا بود تكرار كن .\r\nنبايد وقتى كه بيمار سرفه يا عطسه مىكند حقنه را به كار اندازى و بايد كاملا اندازهء داروى حقنه را در نظر داشته باشى ، اگر بسيار كم مايه باشد و در اندازهء كمتر از لازم باشد به روده‌هاى بالائى نمىرسد . و اگر بيشتر از لازم باشد زيانش زياد است و ترس از وقوع گزند هست .\r\nاگر مايهء حقنه غليظتر از حدّ لازم باشد ، روده را مىگيرد و زيان زيادى در بر دارد و اگر مايهء حقنه بسيار آبكىتر از اندازهء لازم باشد بهره‌اى نمىدهد و مثل آن است كه حقنه كمتر از حدّ لازم بوده باشد .\r\n\r\nفصل هشتم روغن كرچك در علاج قولنج سرد\r\nاگر بيمار مبتلا به قولنج سرد بتواند به تناول روغن كرچك عادت گيرد و در وقت و زمان لازم بر آن دوام كند بسيار فايده بيند . دستور مصرف روغن كرچك به قرار زير است :\r\nبيمار قبل از شروع به خوردن روغن كرچك بايد پاكسازى شود و پاكسازى وسيلهء سكبينه و امثال آن انجام گردد . وقتى كه شروع به خوردن روغن كرچك مىكند بايد چنين عمل كند .\r\nروز اول به وزن دو مثقال روغن كرچك با آب بزرها بخورد . روز دوم دو مثقال و نيم بخورد تا روز هفتم ، كه برابر به اين حساب روز هفتم بايد پنج مثقال تناول كند . مىتواند بعد از آن خوردن روغن كرچك را متوقف نمايد . بايد هر روز بدون فاصله اندازى ، روغن مقدار معين آن روز را بخورد .\r\nوقتى كه مىخواهد بخورد روغن كرچك را در آب بزرها بريزد و با چيزى كه خوب به هم مىزند ، آن را با آب بزرها به هم بزند تا كاملا درهم و مخلوط مىشوند . و هر روزى كه دارو را مىخورد بايد غذا را حد اقل شش ساعت تا قريب به ده ساعت به تأخير اندازد تا به كلى روغن پايين مىرود . و در غذاى آبكى كه مىخورد بوى روغن كرچك ندهد . غذائى كه بعد از روغن كرچك مىخورد شورباى ساده باشد و اگر بيمار آرزوى غذاى ترشمزه كرد ، شورباى همراه زيره بخورد و ترشمزه‌اش كند . به جاى آب عسلاب بخورد . بايد بعد از آنكه روغن كرچك خورد مواظب دندانهايش باشد ، فورا به وسيلهء نمك بو داده دندانها را ماساژ دهد و بعد از آن با روغن خالص گل آنها را خوب ماساژ دهد . و هرگاه از خوردن روغن كرچك آسود ، معجون مسهل تلخ ( ايارج فيقرا ) با تقويت‌كننده‌اى از قبيل : پيه هندوانهء ابو جهل و مانند آن و يا چيز ديگرى كه تقويت‌كننده باشد ، بخورد ؛ اما ايارج فيقرا - اگر ممكن باشد - بهتر است كه زيان رسانيدن روغن كرچك به سر و به چشم را خنثى مىكند .\r\n\r\n","description":"","footnote":"","page_name":" 35 ","page_number":51},
  {"content":"\r\n\r\n\r\nفصل نهم داروهاى مفيد غير اسهالى در علاج قولنج سرد\r\nداروهايى تناولى ، گذاشتنى بر پوست ، بر رويهء تن بستنى ، بر پوست ماليدنى و غيره هستند كه در علاج قولنج سرد بسيار مفيدند و اينك توضيح و ذكر آنها :\r\n1 - خوردن سير در تسكين دادن قولنج سرد خاصيتى عجيب دارد و خوبيش اين است كه مانند پياز تشنگىآور نيست . اگر بيمار قولنج سرد همين‌كه احساس درد كرد سير بخورد و هيچ غذاى ديگرى نخورد و تنها شراب خالص بنوشد و شب را گرسنه به روز آورد و بعد از خوردن سير و ترك غذا ورزش زياد خسته‌كننده بكند ، به كلى خوب مىشود .\r\n2 - خاراگوش و زيره در اجزاء برابر درهم ريزد و بخورد براى تسكين درد مفيد است .\r\n3 - گياه خشكيدهء جواشير مسكن درد قولنج سرد است .\r\n4 - گياه خشكيدهء جواشير با زيره كه در اندازهء مساوى باشند مسكن درد قولنج سرد است .\r\n5 - رازيانهء شامى ، فلفل و گند بيدستر هر سه در اجزاء برابر درهم قاطى شوند و يك درهم و نيم بخورند ، مسكن درد قولنج سرد است .\r\n6 - شجرينا ، داروى زيره‌اى ، ترياق - البته اگر در خوردن ترياق مانعى ديگر نباشد - در تسكين درد قولنج سرد خوبند .\r\n7 - خوردن گند بيدستر با پونه در تسكين درد قولنج سرد اثرى عجيب دارد .\r\n8 - بيخ سوسن ( شيرين بيان - نسخه ) . به وزن چهار درهم را در آبى كه گندناى بيابانى در آن پخته يا در آب پنير و خود سوسن كه به وزن چهار درهم باشد بخورند درد تسكين يابد .\r\n9 - بزر ترتيزك پنج درهم ، روغن كنجد هفت مثقال در آب پانيد سنجرى ريزند و بخورند .\r\n10 - پرزه‌هاى درخت ترنگوت به وزن چهار درهم ، زنجفيل به وزن سه درهم ، گردو به وزن شش درهم ، خرما به وزن شش درهم . همه را در يك قسط آب بريز و آب همراه دارو را بر آتش بجوشان تا يك سوم آن مىماند . در حال جوشيدن با چوبك ساقهء فيجن آن را به هم زن . بيمار هر روز به وزن چهارده مثقال از آن بخورد .\r\n11 - پوست بيخ درخت ترنگوت ( پرك ) ، چوبك ساقهء فيجن و زنجفيل هريك يك جزء . همه را در چهار برابر آن آب بر آتش بجوشان تا يك سوم مىماند . بيمار هر روز به وزن چهارده مثقال از آن بخورد . سه روز متوالى بخورد و سه روز استراحت كند و نخورد .\r\nبيمار قولنج اگر عسلاب مىخورد بايد عسلابى باشد كه زياد بر آتش جوشيده ، چه اگر زياد نجوشيده و كاملا پخته نشده باشد بادزاست و بيمار را باد كرده مىكند .\r\n12 - دارويى كه خاصيّت تسكين درد قولنج دارد آبگوشت هدهد ( شانه به سر ) است ؛ گوشتش نيز همين خاصيت را دارد .\r\n13 - گويند كرم خاكى را خشك كنند و بيمار بخورد مسكن درد است .\r\n14 - مدفوع گرگ كه اين مدفوع از خوردن استخوان باشد و نشانيش اين است كه سفيد رنگ خالص است و هيچ رنگ ديگرى در آن مشاهده نمىشود و به ويژه اگر اين مدفوع خالص سپيد\r\n\r\n","description":"","footnote":"","page_name":" 36 ","page_number":52},
  {"content":"\r\n\r\nگرگ بر خاربن باشد و بر زمين نباشد ، با شراب يا با عسلاب بخورند يا در عسل مخلوط كنند و بسرشند و چند قاشق از آن بخورند در تسكين درد قولنج معركه مىكند . يا اينكه مدفوعى از گرگ را كه صفات نامبرده را داشته باشد بسايند و با نمك و فلفل و چيزهايى از خوش‌بوكننده‌هاى غذا مخلوط كنند ، باز تأثير عجيب دارد . اگر احيانا در مدفوع نامبردهء گرگ قطعه استخوانى درسته پيدا شود ، آن هم در تسكين درد قولنج فوق‌العاده است .\r\nگويند اگر بيمار مدفوع گرگ را علاوه بر تناول بر جاى درد آويزان كند ، باز فائده بيشتر مىشود .\r\nطبيبان به بيماران قولنج سفارش مىدهند كه تا ممكن است پوست خونالود نخجير يا گوزنى كه گرگ آن را دريده يا اقلا پشم گوسفند يا قوچى را كه گرگ زخمى كرده و از چنگ گرگ رها شده است بدست آورند و آن مدفوع كذائى گرگ در آن پيچند و به خود آويزان كنند كه درد قولنج را تسكين مىدهد .\r\nجالينوس بر فائدهء آويزان كردن مدفوع گرگ استخوان خورده گواهى مىدهد و مىفرمايد حتى اگر آن را در قالبى نقره‌اى ريزند و بر خود آويزان كنند ، در تسكين درد قولنج بسيار اثربخش است . و گويند اگر جرم رودهء گرگ را خشك كنند و بسايند و بخورند ، بهتر از مدفوعش بهره‌رسان و مسكن درد قولنج است . و من اين گفته را بعيد نمىدانم .\r\n15 - كژدم برشته نيز دراين‌باره مانند مدفوع سپيد گرگ است ؛ امّا بايد كژدم برشته را بر قولنج راستين بيازمايند نه اينكه آزمايش بر درد قولنجى دروغين باشد كه پير و درد سنگ كليه بوده و درد كليه را تسكين دهد و چون روىآورى بر درد قولنج اثر بخشد .\r\n16 - چنان كه گويند و بسيار پسنديده‌اند ، اگر درد قولنج بسيار شدت يافت ، بيمار از سوختهء شاخ گوزن چيزى بخورد درد تسكين مىيابد و گويند فورا درد از بين مىرود .\r\n\r\nداروهاى بر رويه گذاشتنى در علاج قولنج سرد\r\nضمادهايى هستند كه تا اندازه‌اى اسهال هم مىدهند ، مانند ضمادى كه از پيهء هندوانهء ابو جهل و مغز دانهء كاجيره سازند . بر شكم ماليدنيهايى هستند از قبيل زهرهء گاو ، پيه هندوانهء ابو جهل و امثال آنها ضمادهايى هستند كه اسهالى نيستند و در تسكين درد قولنج تأثير بخشند ، مانند : ضماد از بزر گزنه و مغز ثمر كاجيره . ضمادهايى از بزرها و گياهانى كه در حقنه به كار مىروند و ذكر شده‌اند .\r\nضماد از ثمر غار تنها و بدون هيچ داروى ديگر .\r\nاينك دارويى تركيبى گذاشتنى در علاج قولنج سرد .\r\n\r\nنسخه :\r\nموم به وزن هشت كرمه ، سقز درخت بنه شش كرمه ، تربد سه كرمه ، مويزك يك كرمه و نيم ، عاقر قرحا ، مرزنگوش ، ثمرغار ، بزر گزنه ، لوبيا گرگى خشكيده و پيه هندوانهء ابو جهل از هريك يك كرمه و نيم ، محموده ( سقمونيا ) هفت مثقال و سه كرمه ، زهرهء گاو به اندازه كافى ، روغن غار به اندازهء كافى . همه را درهم بسرشند - كه غليظ باشد - بر جاى درد مالند .\r\n\r\n","description":"","footnote":"","page_name":" 37 ","page_number":53},
  {"content":"\r\n\r\n\r\nنسخهء ديگر :\r\nخربق ، بزر گزنه و خاراگوش هريك يك جزء . زهرهء گاو نر ، نيم جزء . موم نيم جزء . پيه غاز سه جزء .\r\nدرهم بسرشند و مرهمى مىشود . از آن بر ناف بمالند تا به بيخ ذكر مىرسد ، همه را بيندايند . اگر ماهودانه را در تركيب آن وارد كنند بهتر مىشود و اگر پوستهء نازك مس در آن وارد باشد خوب‌تر است .\r\n\r\nكماد ( داروى براى باندپيچى كردن )\r\nگاورس ، ارزن بوداده ، كماد از بزرها و گياهان نامبرده در حقنه‌ها كه بسايند و بر پوست بندند يا در روغن زيتون گرم شده ريزند و از خارج بر جاى درد بندند .\r\n\r\nماليدنيها بر جاى درد قولنج\r\nروغن سيماهنگ ، روغن خردل و هر روغنى را كه گرم مزاج است مىتوانى به كار برى . با هر روغنى كه مىخواهى استعمال كنى گند بيدستر و شير گياه شيرسگ قاطى كن و بر جاى دردمند بمال ! اندازهء گند بيدستر و شير گياه شيرسگ را - كه با روغن گرم مزاج قاطى مىكنى - خودت بر حسب مزاج و تقاضا معيّن كن !\r\n\r\nفصل دهم علاج قولنج صفرائى\r\nاين درد قولنجى كه ناشى از مادهء صفرائى است در حقيقت بايستى از جملهء حالتهاى شكم پيچه ( مغص ) به حساب آيد ؛ اما از آنجا كه درد از روده شروع مىكند ما آن را به ردهء قولنج درآورديم و علاجش را با علاج ساير حالات قولنجى ذكر كرديم .\r\nبسيارى از طبيبان در علاج اين حالت از درد روده كه ناشى از مادهء صفرائى است ، دچار اشتباهات بزرگ مىشوند ؛ پناه به داروهاى نرم‌كننده و گرمىبخش مىبرند كه اين حدّت و شدّت اصلا لازم نيست . اگر در تشخيص معلوم شد كه خلط صفرائى سبب درد ، در فضاى روده ريخته است و بسيار قوى ريشه دوانيده نيست ، همين قدر كافى است كه مزاج بيمار و خلط را به تعديل آورد و از غذاهاى سرد و تر مزاج كمك گرفت و بيمارى را از بين برد . براى اين منظور مىشود رژيم‌هايى غذايى زير را مقرر كرد :\r\n1 - آلوسياه را با سوزن سوراخ سوراخ كن در گلاب قند بريز تا خوب در آن خيس شود ، بيمار بيست عدد از آن بخورد .\r\n2 - آلوبخارا را با زردآلو در آب خيس كن و خوشاب آن را بخورند .\r\n3 - از آب انار ترش و آب انار شيرين استفاده كنند .\r\n\r\n","description":"","footnote":"","page_name":" 38 ","page_number":54},
  {"content":"\r\n\r\n4 - ترنگبين و شيرخشت بخورند .\r\n5 - كمى محموده با گلاب قند بياميزند و بخورند .\r\n6 - بنفشه ، شربت بنفشه ، قرص بنفشه و مرباى بنفشه در تسكين درد ناشى از مادهء صفرائى بسيار مفيد است .\r\n7 - افشرهء كاجيره با انجير تناول شود .\r\n8 - قبل از غذا زيتون كاشتنى بخورند .\r\n9 - سلق در آب پخته با روغن زيتون و آبكامه بخورند .\r\n10 - شايد به حقنه نياز باشد ، مايهء حقنه آب لبلاب با بورك و بنفشه و آبكامه و روغن بنفشه باشد .\r\n11 - ممكن است مايهء حقنه آبجو با روغن بنفشه و بورك باشد .\r\nاما اگر مادهء صفرائى سبب درد روده ، در روده جاى خوش كرده و قوى و مستحكم شده است ، بايد :\r\n1 - بيمار ايارج فيقرا ( معجون تلخ مسهل ) بخورد كه بهترين علاج اين حالت است .\r\n2 - مىتواند محموده و ثمر آلوا بخورد .\r\nداروى تركيبى زير را مايهء حقنه ساز و بيمار را بدان حقنه كن !\r\n\r\nنسخه :\r\nسه كوهه به وزن سى درهم ، برگ سلق آن‌قدر كه در ميان انگشت شصت و سبابه جاى گيرد ، بنفشه به وزن هفت درهم ، شنبليله ، كاجيره ، بيخ رازيانه ، تخم خربزهء كوبيده از هريك پنج درهم ، ثمر سپستان سى عدد ، ترنگبين سى درهم ، خيارچنبر دارويى ده درهم . همه را باهم چنان كه معمول است بر آتش بپز و بپالاى و آنگاه دوازده درهم شكر قرمز ، دوازده درهم آبكامه ، يك مثقال الوا و يك مثقال بورك با آن آب پاليده قاطى كن و مايهء حقنه قرار ده !\r\nاگر بيمار از مدفوع گرگ بخورد يا مدفوع گرگ را در مايهء حقنه‌اش وارد كنى خوب است .\r\nاگر داروى مخدر با حقنه باشد از مدفوع گرگ مفيدتر است ، كه مادهء مخدر علاوه بر اينكه درد را تسكين دهد شايد مادهء سبب درد را از شدت باز دارد و روبراه كند .\r\n\r\nعلاج قولنج از اثر بند آمدن مادهء صفرا\r\nآنچه در بحث از علاج يرقان راجع به گشودن بند آمده‌هاى گدار كيسهء زهره بيان كرده‌ايم در اينجا نيز لازم است . بعد از راه‌گشائى ، داروهايى را به كار ببر كه به سرعت نفوذ كنند و زداينده باشند مانند :\r\n1 - مغز دانهء كاجيره با انجير .\r\n2 - معجون خولنجان .\r\n3 - اگر بيمار قبل از غذا سلق آب‌پز شده با روغن زيتون كاشتنى و آبكامه و خردل بخورد ممكن است براى علاج كافى باشد .\r\n\r\n","description":"","footnote":"","page_name":" 39 ","page_number":55},
  {"content":"\r\n\r\n\r\nفصل يازدهم علاج قولنج ورمى گرم و سرد\r\nاگر تشخيص دادى كه درد قولنج از اثر پيدايش ورم گرم در قولون است حال بيمار را بررسى كن ! آيا عمرش ، حال مزاجيش ، نيروى جسمانيش و غيره و غيره در حالى هست كه بتوانى از او خون بگيرى ؟ اگر در هر حال ناگزير از خون‌گيرى بودى ، شاهرگ دست بيمار را بزن و خون بكش ! و اگر ديدى كه ورم از آن ورمهاى چنان بزرگ است كه شايد بر كليه اثر گذارد و بول را بند آورد ، اول شاهرگ دست و بعدا رگ صافن را بزن ! قبل از شروع به رگ زدن و خون كشيدن ، خوردنيهاى سرد و تر را به بيمار سفارش ده . مثلا آب خيار ، لعاب اسفرزه و امثال آنها را بخورد ، امّا از خوردن كدو پرهيز كند كه كدو در بيمارى روده‌ها اثر بد دارد .\r\nاز داروهايى كه در علاج ورم گرم قولنج مفيد است ، داروى تركيبى زير است .\r\n\r\nنسخه :\r\nاسفرزه چهار درهم ، روغن خوب گل محمدى هفت مثقال . همه را با چهارده مثقال آب بهم زن و بيمار تناول كند كه شكمش نرم شود .\r\nاگر چيزى از شيرخشت و خيارچنبر دارويى را با آب انار ترش يا شيرين ، آب برگ خطمى و آب تاجريزى بخورند بهره بينند .\r\nاگر ديدى كه بيمار نياز به حقنه دارد ، آبجو را با كمى خيارچنبر دارويى و شيرخشت قاطى كن و مايهء حقنه ساز !\r\nاگر در آبجو سپستان و بنفشه بپزد و مايهء حقنه شود ، از حقنهء مذكور بهتر است . و از آنها بهتر آبجو ، آب تاجريزى و كاكنه است كه مايهء حقنهء بيمار شود . اما به عقيدهء من بهتر آن است كه خيار چنبر دارويى را در شير الاغ بخيسانند و مچاله كنند و بسرشند و با روغن خيارچنبر دارويى و روغن گل و روغن كنجد مخلوط كنند و مايهء حقنه سازند .\r\nاگر تشخيص دادى كه مادهء صفرائى گرم‌مزاج بسيار زياد است بايد بيمار را وسيلهء محموده و الوا اسهال دهى و در به كار بردن آنها احتياط لازم به عمل آورى و از نتايج سوء آن برحذر باشى . بعد از اسهال دادن بيمار - برحسب حالت ورم - داروهاى سردىبخش و رطوبت‌بخش به كار ببر كه علاج سودمندتر و خوب‌تر باشد .\r\nاگر ديدى كه درد از حد قبلى فرق كرده و كمى نرمش پديد آمد ، بايد آبجو ، يا آب خطمى و بزر كتان و كمى شنبليله و بابونه و شبت و كرفس يا آب شبت و كرفس و يا روغن شبت و كرفس مخلوط با يك سوم آب تاجريزى و خيارچنبر دارويى مايهء حقنه شوند و بيمار را بدان حقنه كنى .\r\nدارويى كه به قصد شكم روانى بيمار تجويز مىكنى بايد با شكر قرمز قاطى باشد .\r\nغذاى بيمار آب نخود و آب پخته با جو پوست كنده باشد . آب رازيانه هم بخورد خوب است .\r\nاگر لازم ديدى و مصلحت دانستى كه داروهاى گذاشتنى استعمال كنى ، ضمادى بگذار كه سردىبخش و نرم‌كننده باشد . مثلا ضماد بنفشه يا ضماد بزركتان بگذار ! بعد از آن ضماد از نوع\r\n\r\n","description":"","footnote":"","page_name":" 40 ","page_number":56},
  {"content":"\r\n\r\nمليّن باشد مانند ضماد بابونه .\r\nروغن و چربيهاى ماليدنى بر شكم بيمار شامل روغن گل ، روغن بابونه ، روغن مصطكى و انواع پيه است .\r\nاگر ورم كمكى شروع به كاهش يافتن كرد ، انگم درخت بنه و شنبليله و زفت را - در ماليدنيها - مورد استفاده قرار ده !\r\nاگر قولنج از اثر ورم سرد است - كه اين حالت بسيار كم اتفاق مىافتد - علاج خوب آن : روغن غار يك جزء ، روغن زيتون و پيه غار هر دو يك جزء . كه داروى تأثيربخش شگفت‌آورى است .\r\nداروى گذاشتنى بر شكم در علاج قولنج ورم سرد ، بهترينش آن است كه از مشك چوپان ، شبت ، گورگياه ، شاه افسر و بقيهء داروهاى علاج ورم سرد سازند كه همه را ياد گرفته‌اى !\r\nبهترين ضماد در علاج قولنج از ورم سرد ، ضماد مشك چوبان همراه قفر يهود « 1 » است .\r\n\r\nفصل دوازدهم علاج قولنج سودائى\r\nاگر قولنج سببش مادهء سودائى است بايد آن را پاكسازى كنى و براى اين منظور در آب پختهء سس صغير ، حب لاجورد و امثال آنها را استعمال كن ! بعد از آن حب گاو كشك و سكبينه تجويز كن .\r\nاگر نياز به حقنه بود ، بسپايك ، سس صغير و اسطوقدوس در مادهء حقنه‌اى باشد . و اگر پوست ريشهء درخت توت در حقنه وارد باشد خوب است .\r\nسياه‌دانه ، اسپند ، مرزه و پونه كه هريك از آنها را با سركه بپزى و بر شكم بيمار گذارى يا بر شكم ببندى خوب است .\r\n\r\nفصل سيزدهم علاج قولنج مدفوعى\r\nاگر مادهء مدفوع در رودهء قولون گير كرده و خشك شده است و سبب بيمارى و درد قولنج شده ، تا ممكن است كارى كن كه گير كرده در روده را به معده برسانى و روده را از آن برهانى . بيمار غذاهاى سرد يا گرم يا ميانگين به شرطى كه لغزانندگى داشته باشند بخورد كه شايد ماده را بلغزانند .\r\nغذاهاى لغزانندهء خوب به قرار زيرند :\r\n1 - شوربا گوشت چرب ، و بويژه شوربا گوشت با اين دستور : خروس پير را غذا دهند تا آن‌قدر\r\n\r\n\r\n","description":"","footnote":"\r\n( 1 ) - قفر يهود : كه نامش جمار است ، پارچه‌هايى است كه درياچهء طبريا بيرون مىدهد و به ساحل پرت مىكند .\r\nتذكرهء انطاكى . قفر : قير .\r\n","page_name":" 41 ","page_number":57},
  {"content":"\r\n\r\nچاق شود كه ياراى برپا ايستادن را از دست دهد و نيرويى برايش نماند . آن را سر ببرند و استخوانهايش را خرد بكوبند و همه را در ديگ گذارند و آب زياد در ديگ ريزند ؛ شبت و نمك و بسپايك در آن ريزند ، بر آتش نهند و آن‌قدر بجوشد تا گوشت و استخوان از هم مىپاشند . آن‌قدر بجوشد تا آب داخل ديك غليظ و پرمايه مىشود . از آن سوپ بخورند . اگر روغن كاجيره در سوپ كذائى باشد بهتر است .\r\nشورباى سادهء گوشت جوجه مرغ چاق شده و شورباى آلو بخارايى و امثال آن بخورند .\r\nاين نوع از غذا يا مدفوع گير كرده را بيرون مىآورند يا آن را نرم مىكنند تا براى بيرون راندن آمادگى پيدا كند . غذا از ميان مادهء گير كرده و روده راهى پيدا كرده و عبور مىكند و ميان مادهء گير كرده و جرم معده فاصله مىاندازد كه از لغزانندهء ديگرى كارش آسان مىشود ؛ يعنى هرگاه بيمار داروى مسهل خورد يا حقنه شد ، مدفوع گير كرده ناگزير از ياغىگرى دست مىكشد و دفع مىشود ، حقنهء علاج اين حالت همان حقنه‌هاى سبك است كه در علاج قولنج صفرائى بيان شدند .\r\nحقنه‌هاى ديگرى نيز هستند كه در اين حالت استعمالشان مفيد و بهره‌رسان است .\r\n\r\nنسخه :\r\nافشرهء سلق ، بنفشهء خشك سائيده ، آبكامه ، روغن كنجد ، بورك ، كه دستور العملش را مىدانى .\r\n\r\nنسخهء ديگر :\r\nيك دسته از برگ سلق كه در ميان دو انگشت شست و سبابه جاى گيرد ، سپوس آرد پر يك كف دست ، انجير ده عدد ، آب ده رطل ، كمى خطمى سفيد . همه در آن ده رطل آب بر آتش بگذار كه بجوشد تا تنها يك رطل از آب مىماند . آن را بپالاى ، آنگاه شكر قرمز به وزن ده درهم ، بورك به وزن يك مثقال ، آبكامهء محلى سه مثقال و نيم و روغن كنجد سه مثقال و نيم در آن آب پاليده مخلوط كن و بيمار را بدان حقنه نماى . اين حقنه را بارها تكرار كن تا فندق ماننده‌هاى مدفوعى همگى بيرون مىآيند .\r\n\r\nنسخهء ديگر :\r\nسه كوهه ، بسپايك ، شب ( زاج بلورى ) و كاجيرهء كوبيده از هريك ده درهم . آلوبخارا ده عدد ، بنفشه پر يك كف ، تربد به وزن دو درهم ، بزر كتان و بزر كرفس هريك به وزن سه درهم . ترنگبين و تمر هندى از هريك سى درهم ، شيرخشت و خيارچنبر دارويى هريك دوازده درهم ، چوبكهاى ساق و برگ سلق و جوانه‌هاى نازك تاك از هريك پر دو انگشت سبابه و شست . طبق معمول در آب لازم بر آتش بجوشند . حاصل را بپالاى . آنگاه آبكامه پانزده درهم ، شكر قرمز پانزده درهم ، بورك يك مثقال ، روغن كنجد ده مثقال بر آن آب پاليده اضافه كن و مايهء حقنه گردان ! اگر ديدى كه كار بسيار زار است و اين نوع از حقنه‌ها ياراى راندن مادهء گير كرده را ندارند ، و لغزاننده‌هاى نامبرده در علاج قولنج صفرائى نيز كارى نتوانستند بكنند ، حقنه‌اى را به كار بر كه در علاج قولنج بلغمى ذكر شد و\r\n\r\n","description":"","footnote":"","page_name":" 42 ","page_number":58},
  {"content":"\r\n\r\nگفتيم كه در علاج جمع آمدن بلغم زياد همراه مدفوع در روده گير كرده بسيار خوب است ؛ كه حقنهء چوبك رخت‌شويى نيز جزو آن بود .\r\nداروى حقنه‌اى زير نسبت به حقنهء بالايى كم‌تأثيرتر است و در علاج اين حالت مفيد است .\r\n\r\nنسخه :\r\nشكر قرمز و پانيد را با هموزن هر دو روغن كنجد مخلوط كن تا حل شود و بيمار تناول كند .\r\nانجير آب‌پز شده را با سپستان قاطى كن تا با آب بزرهاى سه‌گانه بخورد .\r\nاگرنه اين دارو و نه آن داروهاى گوارشى نامبرده كارى انجام ندادند ، ناگزير بايد انواع حب و داروهاى تناولى را - كه در بحث از علاج قولنج بلغمى ذكر شده‌اند و گفتيم كه در جمع آوردن بلغم زياد و مادهء مدفوعى ، بسيار تأثير بخشند - استعمال كنى .\r\nداروى تركيبى زير نيز خوب و تأثيربخش است .\r\n\r\nنسخه :\r\nمويز ، سپستان و خيارچنبر دارويى در اجزاء برابر . برحسب تعاليم معموله هر سه را باهم بجوشان و آبش را بپالاى آنگاه به وزن يك مثقال ايارج فيقرا ( معجون تلخ مسهل ) را با كمى روغن كرچك در آن پاليده قاطى كن و بيمار بخورد .\r\n\r\nنسخهء ديگر :\r\nايارج فيقرا ( معجون تلخ مسهل ) به وزن دو درهم ، روغن كرچك به وزن هفت درهم ، در آب‌پز شبت بريز و بيمار تناول كند .\r\nاگر كسى زياد از اندازه گوشت سرد ماهى و تخم‌مرغ زياد در آب پخته بخورد و بسيار قبض شود و شكمش درد كند ، نمك سائيده را در اندازهء زياد در دهن ريزد و چندانكه مىتواند آب گرم بر آن بنوشد ، آنگاه حركت كند و در حدود توانائى به ورزش سخت بپردازد شايد مادهء گير كرده به صورت اسهال بيرون آيد .\r\nاگر قولنج از اثر تخلخل بدن و عرق كردن زياد رخ داده است ، يا سبب قولنج ، گرم شدن و يا خشك شدن شكم است ، علاجهاى سبك - كه در علاج قولنج صفرائى ذكر شدند - مناسب حال است . چنين بيمارانى و بيمارانى كه قبلا بحث شدند ، بايد قبل از غذا چيزهاى لغزاننده از قبيل : آلو بخارا و سلق همراه زيت زيتون شيرين و صاف ، آبكامه ، شيرخشت ، تخم‌مرغ نيم‌بند ، انگور ، انجير و زردآلو بخورند . ناشتا آبكامه بخورند و يا ناشتا زيتون بستانى و آبيارى شده بخورند و در غذاهاشان چربى زياد باشد . كلم را در آبگوشت بره يا آبگوشت مرغ چاق و چله بپزند و قبل از غذا از آن بخورند .\r\nاگر تخلخل بدن بسيار زياد است ، روغن گل و روغن آس بر پوست بيمار بمال كه سفت شود .\r\nروغن گل و روغن آس اگر با موم مرهم شوند و بر پوست بيمار بمالى باز پوست را كلفت مىكند .\r\n\r\n","description":"","footnote":"","page_name":" 43 ","page_number":59},
  {"content":"\r\n\r\nبيمار كمتر به حمام برود و ساير معالجه‌هاى نامبرده را به كار ببرد . به جاى حمام رفتن بيمار در آب سرد آب‌تنى كند .\r\nاگر سبب قولنج بسيارى تراوشيها از بدن باشد ، اولا مدفوع گير كرده را با وسايلى كه مىدانى بيرون بران ! بعد از آن بيمار را سفارش ده كه تا مىتواند خرما ، مويز ، حلواى تر ، پانيد و هرچه بول را كاهش مىدهد و هرچه شكم را نرم مىكند بخورد .\r\n\r\nفصل چهاردهم علاج قولنج ناشى از ناتوانى نيروى دفع‌كننده\r\nبايد در علاج چنين حالتى به داروهاى تقويت بخش بسيار اهميت بدهى و اين داروها را به كار ببرى : ترياق ، مثروديطوس ( ميترادات ) ، ياذريطوس ( تنادريطوس - نسخه . ) و شجرينا ، دحمرثا .\r\nدر اسهال دادن بيمار ايارج فيقرا ( معجون تلخ مسهل ) با آب ديك ابزارها و روغن كرچك استعمال كن ! غذاى بيمار از امثال شورباى ساده و زيره با گوشت سبك و پسنديده باشد .\r\n\r\nفصل پانزدهم علاج قولنج ناشى از بىحسى روده\r\nسابقا بحث كرديم كه ممكن است از كاهش نيروى حساسيت يا از نماندن حساسيت روده قولنج رخ دهد ؛ كه در اين حالت بايد علاج آن با داروها و نوشيدنيهاى زير باشد :\r\nلوغازيا ، انقرديا ، ترياق ، مثروديطوس ( ميترادات ) ، فنداديقون ، ميسوسن و شراب خالص .\r\nروغنهايى كه هم در تناول و هم در حقنه وارد بودن آنها مفيد است عبارتند از :\r\nروغن كلكلانج ، روغن كرچك ، روغن كوشنه - كه خاصيت دارد - قطران همراه روغن زيتون و زفت همراه زيتون چنان كه سابقا شرح داده‌ايم و ياد گرفته‌اى .\r\n\r\nفصل شانزدهم علاج قولنج ناشى از پيچ خوردن روده\r\nبهترين علاج اين حالت آن است كه بيمار در جاى دنج و آرام بنشيند ، به نرمى دست بر شكم بمالد و كوشش كند كه رودهء پيچ خورده را به حالت طبيعى بازگرداند . پشتش را ماساژ دهند و هر دو ساقش را تند و محكم باندپيچى كنند .\r\n\r\n","description":"","footnote":"","page_name":" 44 ","page_number":60},
  {"content":"\r\n\r\n\r\nفصل هفدهم علاج قولنج ناشى از كرم شكم\r\nدر آينده دربارهء كرم شكم و علاج آن بحثى ويژه داريم كه از آن مىتوانى استفاده كنى . تنها اين را يادآور مىشوم كه اگر درد قولنج در بالاى ناف احساس شد ، داروهاى تناولى لازم است و اگر كاملا در ناف يا پايين از ناف درد احساس شد ، حقنه لازم است كه در بحث كرمها ذكر خواهند شد .\r\n\r\nفصل هجدهم علاج قولنج ناشى از فتق ( ترك‌بردگى )\r\nفتق را معالجه كن قولنج معالجه شده است . و اگر با علاج فتق درد بر طرف نشد خود درد را معالجه كن !\r\n\r\nفصل نوزدهم علاج به وسيله داروهاى مخدر\r\nدر بحث از علاج قولنج به‌طور عموم سفارش كرديم كه تا ممكن باشد نبايد داروى مخدر در علاج قولنج استعمال شود ؛ اما اگر امكان نداشت و ناگزير از استعمال مخدر بودى ، از داروهاى مخدرى كه در اين بحث ياد مىكنيم استفاده كن !\r\nفلونيا و معجونهايى كه در كتاب پنجم قانون ذكر كرده‌ايم و هر داروى مخدرى كه گند بيدستر در آن وارد است ، كه يكى از آن مخدرها قرص اصطيرا ( اسطيرا . نسخه ) كه چنين است :\r\n\r\nنسخه :\r\nزعفران ، ميعه سايله ، زنجفيل ، فلفل دراز و بزربنگ از هريك يك درهم . افيون و گند بيدستر هريك به وزن يك چهارم درهم . همه را باهم بسرش و حب‌هاى كوچك بساز و بيمار از وزن دو سوم درهم تا يك درهم تناول كند .\r\n\r\nنسخهء خوب ديگر :\r\nريشهء فاوانيا ( عود الصليب ) ، زعفران ، كراويا ( شاه زيره ) و مشك زمين از هريك به وزن چهارده مثقال ، برگ نعناع خشك ، كوشنه ، مرّ ، فلفل دراز ، حماما ( هل ) و سنبل هندى از هريك به وزن بيست و هشت مثقال . افيون ، بزر گياه شوكران و پوست مهر گياه از هريك هفت مثقال . عسل به اندازهء كافى . همه را درهم بسرش و بعد از شش ماه استعمال كن !\r\nبرخى از حقنه‌هاى ميانگين - در تندى و نرمى - هستند كه گند بيدستر به وزن نيم درهم و افيون به اندازه يك دانهء باقلى و كمتر از آن در مايهء حقنه وارد باشند .\r\nاگر در علاج قولنج به مخدر نياز داشتى ، افيون و همانند افيون را با روغنهاى حقنه در علاج\r\n\r\n","description":"","footnote":"","page_name":" 45 ","page_number":61},
  {"content":"\r\n\r\nقولنج استعمال كنى روا است . و اگر همراه افيون يا همانند افيون سكبينه و صمغ انگدان و روغن بلسان و اندكى مشك در داروى حقنهء علاج قولنج باشند شايد مفيد واقع شوند . اگر افيون و گند بيدستر را در روغن بزرها حل كنى و از آن فتيله‌سازى و در مقعد بيمار فرو كنى و پرزه‌اى از آن در بيرون مقعد بماند كه هرگاه خواستى آن را از مقعد بيرون كشى و تجديد كنى ، خوب است .\r\n\r\nفصل بيستم غذاى بيماران قولنجى\r\nبيمارى قولنج هر نوعى باشد ، بيماران به غذاى لغزاننده و ملين نياز دارند كه در اين گمانى نيست .\r\nو اگر بيمار ناتوان گردد و ناتوانى از اثر شدت درد قولنج باشد و از بسيارى اسهال شدن از نا افتاده باشد ، غذاهاى نيروبخش مورد نياز است و غذاهاى نيروبخش براى بيماران قولنج عبارتند از :\r\nآبگوشت زياد بر آتش پخته ، زردهء تخم‌مرغ نيم‌بند ، مغز نان در شراب خيس شده .\r\nاما اگر گفتيم كه بيمار قولنج بلغمى و بيمار قولنج بادى غذا نخورند ، از دستور معالجه خارج نشده‌ايم . شايد چنين مصلحت باشد كه تربد و سقمونيا ( محموده ) در آبگوشت غذائى بيمار قولنجى باشد و در نان آنها هم به كار بروند . نانى كه مىخورند نان با سپوس و مايه زده و برآمده باشد . نان فطير نباشد . نان سست و سبك باشد . پر پشت و پر از مغز نباشد . انجير ، جمّيز « 1 » ، مويز و موز شاداب - اگر شيرين مزه باشند - به نفع بيمار است يا دست كم زيانى ندارند . خربزهء خوب رسيدهء بسيار شيرين بخورند خوب است .\r\nبراى بيماران قولنج ورمى و بيماران قولنج صفرائى بهتر آن است كه غذاهاى لغزانندهء سردمزاج و سردىبخش بخورند مانند : آبجو ، شوربا عدس ، آبگوشت ساده ، آبگوشت با اسفناج - به شرطى كه بيم از بادزايى اسفناج نباشد - و آش آلوبخارا و امثال آن .\r\nخوردن آبگوشت خروس ، چكاوك و جوجهء مرغ براى بيماران قولنج مدفوعى و قولنج سرد - از هر نوعش - خوب است اما گوشت خروس پير بد است و نبايد بخورند ، حتى برخى از طبيبان خوردن گوشت چكاوك را نيز ممنوع كرده‌اند ؛ زيرا بيم آن دارند كه در پختن به حالت قبوضيت بخشى در آمده باشد . امّا برخى از طبيبان - كه روفس و جالينوس از جملهء آنها هستند - خلاف اين عقيده را دارند و جالينوس در كتابهاى خويش و از جمله در كتاب ترياق بر اين عقيده است كه گوشت چكاوك به نفع بيماران قولنج است و حتى اگر برشته هم شود باز خوب است .\r\nگوشت هدهد ( شانه به سر ) خوب است بخورند ، قبل از غذا نوشيدن هفت جرعه آبكامهء خودمانى براى بيمار قولنج كه زياد حرارت نداشته باشد مفيد است ، تخم‌مرغ نيم‌بند هم خوب است .\r\nكسانى كه به بيمارى قولنج سرد مبتلا هستند ، بايد آبكامه بخورند ، سير در غذاشان باشد ، غذا\r\n\r\n\r\n","description":"","footnote":"\r\n( 1 ) - جمّيز : ثمر درختى است افريقايى ، كوچك از تنهء درخت بيرون آيد . اكنون پرورش نمىشود . المنجد .\r\n","page_name":" 46 ","page_number":62},
  {"content":"\r\n\r\nرا با تره بپزند ، غذا را به وسيلهء دارچين ، زنجفيل ، مرزه ، زيره ، گزنه و كاجيره خوش طعم و نيروبخش سازند . شورباى ساده را با كف خردل بياميزند . نمك غذا نمك سنگ بلورى باشد . نمك را با كاجيره و سياهدانه و زيره و رازيانهء شامى مخلوط كنند و در غذا ريزند .\r\nاز سبزيها تنها اجازه دارند فيجن و سلق بخورند ، كه نعناع نيز بادزا است .\r\nشراب ناب ريحانى و شربت عسل با ديك ابزارها خوب است بخورند .\r\n\r\nفصل بيست و يكم پرهيز براى بيماران قولنج\r\nپرهيزى كه ما براى بيماران قولنج معين مىكنيم دربارهء غذا و دربارهء كار و رفتار آنها است . هر غذايى را كه غليظ باشد از گوشت جانوران دشتى و كوهى حتى گوشت گوسفند و خرگوش ، گوشت آهو ، گوشت گاو ، گوشت شتر ، گوشت ماهيهاى بزرگ تازه يا نمك سود و هر گوشتى كه سرخ شده يا برشته باشد ، سيرابى و اندامان درونى ( جگر و دل و قلوه ) و بلكه تمام اجزاء گوشت حيوانات - مگر آنهايى را كه سابقا استثنا كرده‌ايم - نبايد بخورند . نان از آرد بىسپوس ، نان فطير و خمير بر نيامده را نبايد بخورند . سوپ با سركه ، مضيره « 1 » آش سركه و روغن زيتون ، آش كشك ، حليم و لوزينه خوب نيست حلواى قطاب آن‌قدرها زيان ندارد ، خشكنانك‌ها همه براى بيمار قولنج بدند . نان خشك خرد شده و سائيده ، زلوبيا ، انواع شير ، پنير كهنه و پنير تازه . و هر غذايى كه بادزا باشد ، سبزى خوردنى - بجز سلق و فيجن سرد - همه بدند . نعناع شايد از بادزايى آزار رسان باشد .\r\nترتيزك آبى و ترخون نيز به زيان بيمار قولنج هستند . زيتون هم بد است .\r\nميوه‌ها همگى - بجز زردآلو ، آلوبخارا ، كه براى بيماران قولنج صفرايى و قولنج گرم و قولنج مدفوعى رواست - براى هر نوع بيمار قولنج ديگر ممنوع هستند ، امّا خربزهء شيرين و سلامت براى اكثر بيماران قولنج زيانى ندارد . كدو كه بسيار بد است و همچنين خيارچنبر خوردنى ، خيار ، به ، برگهاى سفيد كلم ، شلغم پخته و پوست كنده ، گل‌كلم ، گلابى ، سيب و بويژه سيب ترش و گس مزه ، زالزالك ، ثمر درخت كنار ، سنجد ، كندس طبرى « 2 » شاه‌توت ، زرشك ، سماق ، غوره ، ريواس و آنچه مشابه ريواس است و آنچه از ريواس سازند همگى دشمن بيمار قولنجى هستند و ابدا نبايد مصرف شوند .\r\nگردوى تازه رسيده ، بادام سبز ( چغاله‌بادام ) و باقلى سبز همه به زيان بيمار قولنجى هستند . انار شيرين كم‌زيان‌تر از انار ترش است .\r\n\r\n\r\n","description":"","footnote":"\r\n( 1 ) - آشى است از شير سازند - المنجد .\r\n( 2 ) - كندس : بيخ گياهى است - منتهى الارب . كندس : گياهى است به كنگر مىماند ، اهل شام پشم بدان شويند - تذكره انطاكى . كندس طبرستانى : زالزالك زرد درشت است - تحفه . بايد منظور شيخ الرئيس كندسى باشد كه آن را جزو ميوه‌ها آورده است - م .\r\n","page_name":" 47 ","page_number":63},
  {"content":"\r\n\r\n\r\nكار و رفتارى كه براى بيماران قولنج زيان‌آور است و بايد از آن بپرهيزند :\r\nباد در شكم حبس كردن و بيرون نفرستادن ، وقت قضاى حاجت را به تأخير انداختن ، خفتن و مدفوع در شكم ماندن و بويژه اگر مدفوع خشك باشد . همه به زيان بيمار قولنجى است . بيمار قولنج بايد هرگاه كه مىخواهد بخوابد ، به مستراح برود .\r\nاين را بدان كه حبس كردن باد و زياد ماندن آن در شكم سبب بالا رفتن مدفوع مىشود و بيمارى قولنج را به دليل باد حبس شده به ارمغان مىآورد . باد شكم - كه بايد بيرون داده شود - در اسارت زندان شكم مىماند و فشار بر مدفوع وارد مىآورد و بلندش مىكند ، مدفوع بر خود جمع مىآيد و فشرده مىشود و روده‌ها را به ناتوانى مىكشد و هيچ دور نيست كه استسقا ببار آورد .\r\nگاهى ممكن است تم و تاريكى چشم ، سرگيجه و سردرد را نيز سبب شود . و احتمال دارد بادى كه در شكم گير آمده و راه بيرون رفتن ندارد ، بر مفاصل ( بند استخوانها ) تأثير بگذارد و تشنج رخ دهد .\r\nحركت كردن بر غذا براى بيماران قولنج خوب نيست . آب سرد نوشيدن و شراب زياد بر غذا خوردن به زيان بيماران قولنج است .\r\n\r\nفصل بيست و دوم ايلاوس\r\nايلاوس نوعى از قولنج است كه درد در روده‌هاى باريك باشد ؛ درحالىكه درد رودهء قولون را قولنج مىناميم .\r\nسببهاى ايجاد بيمارى ايلاوس همان سببها است كه قولنج را ببار آورند ، پس بايد در بيمارى ايلاوس و روىآورهايش و در علاجش به توضيحاتى كه دربارهء قولنج داده شده است مراجعه شود .\r\nگاهى برخى از مواد سمى - اعم از غذا يا دارو - سبب بيمارى ايلاوس مىشوند . همچنين ممكن است كه علت از قدرت زياد ، نيروى گيرنده در روده باشد كه مواد را به شدّت در خود حبس مىكند .\r\nفرقى كه بين ايلاوس و قولنج هست اين است كه : اكثرا ايلاوس از اثر سوء مزاج سادهء بدون ماده است ؛ ولى سبب قولنج به اين اكثريت از سوء مزاج ساده نيست . سبب ايلاوس - كه گفتيم در بسيارى از حالات از اثر سوء مزاج ساده است - در واقع سوء مزاج سادهء سرد است . بويژه هنگامى كه معده بسيار گرم مزاج باشد ، روده پيچ خورده باشد و باد و بلغم زياد باشد .\r\nممكن است نوشيدن آب سرد ، بدون تشنگى طبيعى و بدون رويّه در سردى آب سبب ايلاوس شود . مادهء بادى كه در ايلاوس سبب درد مىشود ، غالبا از اين است كه باد راه‌بندان به وجود مىآورد .\r\nدردى كه از جداسازى لايه‌هاى روده به وجود مىآيد كمتر از دردى است كه از راه‌بندان بادى ايجاد مىشود ؛ و بلكه مىتوان گفت كه همهء زيانها زير سر راه‌بندانى است كه باد سبب آن شده\r\n\r\n","description":"","footnote":"","page_name":" 48 ","page_number":64},
  {"content":"\r\n\r\nاست .\r\nدردى كه از اثر راه‌بند آوردن باد در ايلاوس رخ مىدهد بيشتر و شديدتر از دردى است كه در قولنج احساس مىشود . هم‌چنين ورمى كه از ايلاوس باشد بيشتر از ورم قولنجى است .\r\nايجاد راه‌بندان از باد در رودهء باريك و درد ناشى از آن نشانى بدحالى بيمار است . و بسيار اتفاق مىافتد كه ترك بردگى يا گير كردن مدفوع در رودهء باريك رخ دهد و درد بسيار شديد باشد .\r\nبسيار اتفاق افتد كه قولنج به ايلاوس تبديل شود . درد قولون به روده باريكه سرايت كند و بيمارى ايلاوس را سبب شود .\r\nايلاوس اكثرا در روز هفتم بيمار را مىكشد .\r\nبيمارى ايلاوس واگير است ؛ از شخصى به شخصى ديگر سرايت مىكند و از كشورى به كشورى در هواى وبائى منتقل مىشود . تماما مانند بيماريهاى وبائى ديگر هوا آن را انتقال مىدهد .\r\nبقراط فرمايد : « اگر از اثر بيمارى قولنج سكسكه و قى كردن و درهم شدن عقل و تشنج رخ داد ، همه نشانيهاى بدند و حكايت از بدحالى بيمار دارند . » كه اين روىآورهاى قولنجى با شراكت معده و شراكت مغز به وجود مىآيند .\r\nباز بقراط فرمايد : « اگر با ايلاوس چكميزك ايلاوس رخ دهد ، بيمار در روز هفتم مىميرد ، مگر اينكه بيمار به تب مبتلا شود و عرق زياد بريزد . » جالينوس سبب اين را ندانسته است .\r\nاگر ايلاوس بلغمى يا بادى باشد باز از تب كردن بيمار سبك مىشود و بيمار از تب نفع بيند .\r\nاگر در بيمارى ايلاوس قى پياپى و به اصرار آمد و كزاز و سكسكه همراه داشت ، بيمار را تلف مىكند .\r\nدر بيمارى ايلاوس اگر آزمايش از بول خوبى نشان دهد باز علامت خوبى بيمار نيست تا چه رسد كه در آوند آزمايشى ادرار نشانى از بدى داشته باشد .\r\nبدترين حالت بيمارى ايلاوس آن است كه بيمار مدفوع را از راه دهان بيرون دهد ؛ كه اين حالت را ايلاوس بدبو نامند . در درجهء دوم ، بدحالى بيمارى ايلاوس آن است كه عرق جسم بيمار بوى بد مدفوع بدهد . درجهء سوم آن است كه نفس بيمار بوى بد مدفوع از آن آيد چهارمين درجهء بدحالى در ايلاوس آن است كه از آروغ بيمار بوى بد مدفوع آيد . پنجمين درجه - كه از چهار حالت بالا نسبتا كم‌خطرتر است - بدبوئى زياد باد شكم است كه از پايين بيرون مىرود .\r\n\r\nنشانيها\r\nنشانيهاى بيمارى ايلاوس عبارتند از :\r\n1 - درد در بالاى ناف احساس مىشود .\r\n2 - هيچ چيزى از پايين بيرون نمىآيد و چنان كه بقراط فرمايد حتى اگر وسيلهء حقنه چيزى بيرون آمد ، چندان بهره‌اى نمىدهد .\r\n3 - ممكن است مدفوع از پايين به بالا برود و بيمار مدفوع و كرم و كرم كدو قى كند .\r\n\r\n","description":"","footnote":"","page_name":" 49 ","page_number":65},
  {"content":"\r\n\r\n4 - دهان بيمار بوى گند مىدهد .\r\n5 - آروغ بوى گند مىدهد .\r\n6 - ممكن است از تمام جسم بيمار بوى گند به مشام برسد ؛ كه اين نشانيهاى بدبو هرگاه باشند گواه راست بر ايلاوس هستند .\r\n7 - بيرون نيامدن چيزى از راه پايين در اين بيمارى حتمى است .\r\n8 - امّا قى كردن مدفوع وقتى است كه بيمارى بسيار شدت يافته و خطرناك گشته است .\r\n9 - قى كردن و تهوع در ايلاوس بيشتر از آن است كه در قولنج روىآور است ؛ زيرا در ايلاوس جاى درد نزديك‌تر به معده است تا در قولنج .\r\n10 - افسردگى بيمار ، اندوه و غم ، تپش و پريدگى ، غش كردن ، بيخوابى و سردى دست و پا در بيمارى ايلاوس بيش از آن است كه در بيمارى قولنج احساس مىشود .\r\n11 - سنگينى در ايلاوس - كه از اثر بلغم و مدفوع باشد - بيش از آن است كه در قولنج احساس مىشود ؛ زيرا اندامى كه ايلاوس دارد جايش بلندتر و جرمش ناتوان و تنك‌تر از رودهء قولون است و رودهء قولون كمتر از رودهء باريك در بدن فضاى شكم را اشغال كرده است .\r\n12 - برانگيختگى چشم در ايلاوس بيشتر از آن است كه در قولنج مشاهده مىشود .\r\n13 - بقيهء نشانيها همان نشانيهاى قولنج هستند كه آنها را همراه نشانيهاى ويژه به ايلاوس بايد بررسى كنى . مثلا جاى درد كه در بالاى ناف است ، حركت درد ، كمتر بهره ديدن از حقنه و . . .\r\nاگر بيمارى ايلاوس از اثر سم باشد ، پيش درآمدهايى دارد كه قبل از شدت يافتن درد پديد آيند ، مانند : قبل از آنكه درد ايلاوس شدت يابد ، بيمار ناتوان ، فروهشته و سست مىشود ، به تپش قلب غير طبيعى مبتلا آيد و به علاوه يكى از نشانيهاى اثر سم آن است كه نشانى سببهاى ديگر را نيابى .\r\nاگر بيمارى ايلاوس از نيرومندى بيش از حد طبيعى روده ناشى است نشانيهايش از اين قرارند :\r\n1 - تفالهء مدفوعى سخت است .\r\n2 - بيمار مدفوع را قى مىكند .\r\n3 - تب نيست .\r\n4 - بيمار زياد ناتوان نمىشود .\r\n\r\nعلاج\r\nعلاج بيمارى ايلاوس به علاج قولنج نزديك است . تنها فرق اين است كه علاج تأثير بخش‌تر و قوىتر مىخواهد ؛ زيرا ايلاوس از قولنج قوىتر است .\r\nداروهاى تناولى در علاج بيمارى ايلاوس بيشتر از علاج قولنج مورد نيازند ، مخصوصا در علاج ايلاوس حتما بايد حقنه را به كار برد ؛ زيرا اگر بيمار دارو خورد و دارو توانست كارى انجام دهد ، چيزى از پايين بيرون مىآيد و حقنه لازم است كه راهى براى دفع مواد باز كند . استعمال حقنه چه قبل از تناول دارو باشد يا بعد از آن خالى از فايده نيست بلكه خوب و بهره‌رسان است . اين تقدّم\r\n\r\n","description":"","footnote":"","page_name":" 50 ","page_number":66},
  {"content":"\r\n\r\nو تأخر حقنه را خود برحسب تشخيص و برحسب نياز به حقنه معين مىكنى . در هر حال اگر قبل از تناول دارو و بعد از آن حقنه كردى يا قبلا چند بار حقنه به عمل آوردى و يا بعد از تناول دارو حقنه را چندين بار تكرار كردى ، مواظب باش كه حقنه هربار سبكتر از قبلى باشد .\r\nبسيار رخ داده كه بيمار ايلاوس آب گرم نوشيده و دردش تسكين يافته است ؛ زيرا آب گرم يا همان گرمى به رودهء باريك - كه نزديك معده است - رسيده و چيزى را كه به روده رسيده تحليل برده است .\r\nبرخى از اطباء عقيده دارند كه بايد به نرمى و به آرامى ابزار دميدن را در مقعد بيمار جا داده و در آن بدمند تا روده گشاد و فراخ شود ؛ آنگاه بيمار حقنه گردد كه داروى مايهء حقنه به سادگى در نقاط مختلف و دور تر روده جايگزين شود . به عقيدهء من در اين حالت رگ زدن ضرورىتر است ؛ زيرا اگر ورمى در روده هست كه سبب راه‌بندان شده است حتما رگ‌زنى و خون كشيدن مىخواهد ، و اگر درد بسيار شديد است و بيم آن مىرود كه به ورم بينجامد ، باز رگ زدن براى جلوگيرى از پيدايش ورم مددكار است .\r\nاز اثر بيمارى ايلاوس اخلاط بدجنس و ناباب در بدن پراكنده مىشوند - زيرا راه بيرون رفتن ندارند - و سبب بدبو شدن بدن مىگردند . اگر خلطهاى بدجنس در بدن پراكنده شدند و بيرون راندن آنها به وسيلهء اسهال دشوار بود ، رگ زدن حتما بايد انجام شود .\r\nدر بيمارى ايلاوس موادى كه در اعماق احشاء سبب درد مىشوند ، چون راه خروج ندارند ، آنجا مىمانند و سبب ايجاد درد مىشوند . كه بسيار احتمال دارد داروها يا غذاهاى لغزاننده تا اندازه‌اى گرم‌مزاج و لعابهاى گرم و گرمىبخش با روغن كرچك در اكثر حالات بيمارى ايلاوس بهره‌رسان باشند ، مگر در ايلاوس مرارى يا ايلاوس ورمى بسيار حرارت مزاج ، كه از مصرف آنها فايده‌اى حاصل نمىشود . همچنين آب‌پز شدهء شبت كه با نمك و روغن زيتون بر آتش بپزند در علاج ايلاوس خوب است . روغن زيتون گرم بر بدن بيمار ماليدن نيز خوب است .\r\nاگر ايلاوس بلغمى است همان علاج قولنج بلغمى را به كار بر - كه داروهاى تناولى بودند - مانند : حب صبر ( الوا ) ، حب سكبينه ، حب ايارج . و بايد هركدام از اين حب‌ها را كه مىخورند با روغن كرچك باشد .\r\nحقنهء ميانگين استعمال كن كه بلغم را به سوى پايين جذب كند .\r\nاگر ايلاوس بادى است علاج قولنج بادى را استعمال كن ! و داروهاى تناولى را كه در باد پراكندن فعال و كارا هستند به كار بگير و از حقنه استفاده كن كه در تأثير بخشيدن داروى تناولى كمك باشد . بادكشهاى زياد بر طرف بالائى شكم بگذار ! و شايد نياز باشد جايى از شكم را كه در مقابل درد است با نك تيغ شيار كنى و بادكش بر آن بگذارى كه شايد مادهء درد را به مراق بكشاند .\r\nاگر بيمارى ايلاوس از اثر سوء مزاج سادهء بدون ماده است به تعديل مزاج بپرداز ، كه اين را سابقا ياد گرفته‌اى !\r\nاگر بيمارى ايلاوس از اثر سوء مزاج همراه مادهء خلط است همان علاج قولنج از اثر سوء مزاج همراه ماده را به كار انداز ! كه اوّل بايد مادهء خلط را پاكسازى كنى .\r\n\r\n","description":"","footnote":"","page_name":" 51 ","page_number":67},
  {"content":"\r\n\r\nاگر ايلاوس از اثر پيدايش ورم گرم است علاج قولنج از اثر ورم گرم را به كار ببر !\r\nاگر ايلاوس از اثر ورم سرد است باز علاج ورم سرد قولنجى را به عمل آور ! كه ذكر شده است و بهترين علاجش خوردن روغن كرچك در آب ريشه‌هاى چهارگانه يا روغن كرچك با خيارچنبر دارويى است . بقيهء معالجات ديگر را - كه از آن آگاهى - به كار ببر ! داروى تركيبى زير نيز بسيار خوب است .\r\n\r\nنسخه :\r\nسنبل ، سنبل رومى ، شبت ، ثمر غار ، بزر كتان ، شنبليله ، بزر خطمى و بزر مروخوش از هريك يك مثقال ، ريشه‌هاى سه‌گانه از هريك به وزن هفت مثقال ، انجير پنج عدد ، ميوهء سپستان ده عدد . همه را درهم مخلوط كن و باهم بپز ؛ بيمار از آن با روغن كرچك يا روغن بادام تلخ تناول كند .\r\nاگر سبب ايلاوس مادهء مرارى است علاج قولنج مرارى را به كار ببر .\r\nاگر از پيچش روده ايلاوس رخ داده است علاج پيچش روده - كه در علاج قولنج از پيچش روده ذكر شد - كافى است .\r\nاگر ايلاوس از فتق است علاج مناسب حال را مىدانى و كوشش كن كه فتق را به جاى خود برگردانى و ببندى .\r\nاگر ايلاوس از اثر نيرومندى بيش از حالت طبيعى روده روى داده است به وسيلهء لغزاننده‌هاى چرب ، آبگوشت مرغ چاق ، آبگوشت جوجه و آبگوشت بره نيرو را كاهش دهند كه بايد آبگوشت را بخورند و گوشت را بگذارند و آبگوشتى كه مىخورند ساده يا با زيره باشد . و اگر شبت و بيخ ترهء خودمانى در آن باشد و روغن بادام در آن ريزند چه بهتر . بعد از آن با داروى حقنه‌اى نرمش‌دهنده و رطوبتى - كه حرارت لطيف ببخشد - بيمار را حقنه كن !\r\nاگر ايلاوس از اثر گير كردن مدفوع در روده است قبلا حقنهء نرم و سبك را به كار انداز و به تدريج به حقنهء تند و قوى برس . بعد از آن داروهاى اسهالى را - كه ويژهء گير كردگى مدفوع در روده مىباشند - تجويز كن ! كه هرچه از حقنه به جاى مانده است بيرون بيايد .\r\nاگر ايلاوس از اثر مسموم شدگى است بايد قبل از هر چيز به پاكسازى مادهء سمّى بپردازى .\r\nمثلا بيمار آب گرم و روغن كنجد بخورد . شايد نياز باشد كه داروى قىآور با تربد ، يا بزر ترب مخلوط باشد . بعد از قى دادن بيمار ، ترياق كبير ، پادزهر و امثال آن را به بيمار بخوران ! شكراب به جاى آب و آبگوشت چرب بخورد .\r\nاگر بيمار ايلاوس به قى كردن پياپى مبتلا شد و نتوانست غذا بخورد و معده‌اش غذا را نپذيرفت ، داروى اين حالت را در بحث علاج قولنج - وقتى كه همين حالت در قولنج دست بدهد - ذكر كرده‌ايم . ممكن است بيمار قى كردنش بند آيد ، امّا خوراك در شكمش حبس بماند ، آب را بر آتش بجوشان نان در آن فرو كن و بيمار بخورد .\r\nاگر درد ايلاوس از اثر خوردن غذاى قبوضيت‌آور و گس مزهء لزج است علاجش به علاج همين حالت در قولنج نزديك است . تنها فرق اينكه شورباها و داروهاى تناولى بيشتر بهره رسانند .\r\n\r\n","description":"","footnote":"","page_name":" 52 ","page_number":68},
  {"content":"\r\n\r\n\r\nفصل بيست و سوم كندى و سرعت در اجابت مزاج\r\nاگر كسى دير به مستراح مىرود و دفعش به كندى است ، يا اگر كسى زود به زود به مستراح رفتن نياز پيدا مىكند ، سببهايى دارد كه از اين قرارند :\r\n1 - شايد از غذا باشد ؛ غذاى قبوضيت‌آور ، غذاى گس‌مزه و غذاى غليظ و لزج سبب مىشوند كه انسان در قضاى حاجت دير كند و مدفوع به سختى دفع شود . درحالىكه اگر غذا لزج نرم و سيلانى باشد ، انسان زودتر به مستراح نياز پيدا مىكند و مدفوع زود روانهء خارج مىشود .\r\n2 - ممكن است ديرجنبى و زودجنبى در چگونگى نيروى دستگاه گوارش نهفته باشد .\r\nاگر نيروى رانندهء غذا داراى قدرت كافى باشد ، مواد زائد را دفع مىكند و اگر ناتوان باشد از بيرون راندن آن كوتاه آيد .\r\n3 - ممكن است نيروى ماهيچه‌هاى شكم در اين كار دخالت داشته باشند ؛ اگر ماهيچه‌هاى شكم از نيروى كافى و طبيعى برخوردار باشند خود را پاكسازى مىكنند و اگر ناتوان شوند پاكسازى صورت نمىگيرد و غذا در شكم حبس مىشود .\r\n4 - نيروى حاسهء روده‌ها شايد خود سبب باشد ؛ اگر نيروى حاسه طبيعى و به حد كافى است انسان را به اجابت مزاج وامىدارد و اگر حاسهء روده كاهش يافته و ناتوان است اين حالت كمتر مىشود .\r\n5 - حالت مزاجى بيمار شايد سبب ديرخيزى و زودجنبى براى قضاى حاجت باشد . سوء مزاج سرد و سوء مزاج گرم هر دو قبوضيت را بر بيمار عارض مىكنند .\r\nتو در معاينه تشخيص مىدهى كه كدام سبب پادرميانى كرده و حالت كندروى و زودجنبى مدفوع را ببار آورده است . برحسب تشخيص خودت علاج را به كار ببر !\r\n\r\nزياد و كمى مدفوع\r\nدر بيشى و كمى مدفوع بيرون داده شده سببهايى هست كه از اين قرارند :\r\n1 - نوع غذا .\r\n2 - مقدار خوراك . غذاى در اندازهء زياد و تر ، كه مشروب بر آن خورند ، مدفوع زياد توليد مىكند .\r\nغذاى كم و كم رطوبت ، بدون مشروب خوردن ، مدفوعش اندك است .\r\nاگر گوهر غذايى كه به معده وارد مىشود به حدّ زياد به سوى كبد برود ، مدفوع كم است و اگر گوهر و پختهء غذا كمتر به كبد راه يابد ، مدفوع بيشتر است .\r\nتو قبلا ياد گرفته‌اى كه چگونه علاج غذاى بيش از اندازه و به افراط و نتايج آن و غذاى كمتر از اندازهء لازم و نتايج آن را به كار ببرى ، از آنچه دراين‌باره ياد گرفته‌اى استفاده كن !\r\n\r\n","description":"","footnote":"","page_name":" 53 ","page_number":69},
  {"content":"\r\n . \r\n","description":"","footnote":"","page_name":" 54 ","page_number":70},
  {"content":"\r\n\r\n\r\nگفتار پنجم كرم شكم\r\n\r\nفصل اوّل كرم چيست ؟\r\nخالق توانا و دادار كون و مكان براى هر ماده‌اى مزاجى تعيين كرده است كه ماده - برحسب مزاج ويژه به خود - استعداد نموّ و طى راه تكامل طبيعى را دارد و در آخرين مرحلهء تكامل به شكل و هيأتى در مىآيد كه مزاج گوهر اصلى آن اقتضا مىكند . مثلا مادهء به وجود آمده عفونى و بد گوهر و رطوبى مزاج است ، در اين سير تكامل طبيعى جان مىگيرد ، نمو مىكند . براى رشد و رسيدن به آخرين مرحلهء كمال غذا مىخواهد غذاى جانور مخلوق از مادهء متعفّن بد گوهر ، بايد مادهء متعفن بد گوهر باشد ، كه با مادهء سرشتى آن مناسب و سازگار است . اگر ما كرم و مگس و امثال آنها را مىبينيم معلوم است كه از اين قبيل مادهء متعفن بد گوهر رطوبى بوده‌اند كه جان گرفته‌اند و سير تكامل طبيعى را نسبت به استعدادى كه خدا نسبت به گوهر سرشتى آنها روا ديده است مىپيمايند و در آخرين مرحلهء تكامل شكل و هيأتى به خود گرفته‌اند كه با مزاج سرشتى آنها مناسب و سزاوار باشد . اين نوع از جانوران براى تغذيهء خود تنها به ماده‌اى كه از آن خلق شده‌اند ( مادهء متعفن خالص ) بسنده نمىكنند ؛ زيرا تكامل حيات بيشتر از آن مىخواهد . ازاين‌رو به مواد عفونى ديگر كه در عالم موجود است و با گوهر سرشتى آنها مشابه مىباشد و براى بقاى حيات آنها سازگار است تعرض مىكنند و به مواد عفونتى سازگار با مزاجشان در خانه‌هاى مردم و در هواى محيط دست مىيازند . « 1 »\r\nكرم شكم نيز بايد در ردهء اين جانوران شمرده شود .\r\n- مادهء سرشتى اصلى كرم چيست و از چه نوع است ؟\r\n\r\n\r\n","description":"","footnote":"\r\n( 1 ) - شيخ الرئيس سال 1037 ميلادى وفات يافته است . داروين سال 1859 كتاب اصل انواع را نوشته است . فاصلهء زمانى 822 سال است . آيا مىتوان گفت كه داروين از نظريهء ابن سينا بىخبر بوده و از آن استفاده نكرده است ؟ ! خدا مىداند .\r\n","page_name":" 55 ","page_number":71},
  {"content":"\r\n\r\n- از خلط و مادهء مرارى سرخ و سياه كرم به وجود نمىآيد ؛ زيرا مادهء مرارى سرخ رنگ حرارت زياد دارد و كرم داراى رطوبت مزاج نشايد كه از آن توليد شود . مادهء مرارى سياه هم سرد و خشك است و توليد جاندار در سردى و خشكى امكان ندارد كه سردى و خشكى خالص با زندگى سازگار نيست . از خون نيز كرم متولد نمىشود ، كه خون از توليد چنين انگلى منزه است . اندامان تن نياز مبرم به خون دارند ؛ خون با گوشت و استخوان انسان سازگار است و سزاوار گوشت و استخوان سازى است در نتيجه راه تولد كرم از خون بسته است . گذشته از اين خون تا خون است ، به روده‌ها نمىريزد و آن‌قدر نمىماند كه عفونى شود و كرم از آن توليد گردد هيئت و رنگ كرم نيز خود گواهند بر اينكه از مادهء خونى به وجود نيامده‌اند . تنها ماده‌اى كه در شكم كرم توليد مىكند ، بلغم است . هرگاه بلغم در روده جمع آمد ، زياد و گرم شد و در روده‌ها متعفن و ماندگار گشت ، كرم از آن توليد مىشود . و تو مىدانى كه بلغم از چه غذاهايى پديد مىآيد و در چه حالتى ايجاد مىشود .\r\nسببهاى به وجود آمدن بلغم شامل نوع خوراك ، پر شدگى غير طبيعى دستگاه گوارش ، ناتوانى دستگاه گوارش در هضم كردن غذا و سوء مزاج سرد اندامان دستگاه گوارش است .\r\nغذاهاى بلغم‌ساز عبارتند از غذاهاى نرم و لزج از قبيل : گندم ، لوبيا ، باقلى ، آرد به تنهائى ، گوشت خام و ناپخته ، انواع شير ، سبزيجات ، ميوه‌هاى تر و همچنين خوراك بر خوراك آمدن ، خوراك چرب خوردن ، بعد از غذا با آب گرم آب‌تنى كردن يا بعد از خوراك و جماع به حمام رفتن و در حالت سيرى بسيار جماع كردن .\r\n\r\nفصل دوم اقسام كرم شكم\r\nكرم‌هاى شكم چهار قسمند : دراز بزرگ ، استوانه‌اى ، پهن - كه آن را كرم كدو گويند - و كرم كوچك .\r\n- اين فرق در حجم و اندازه از چيست ؟\r\n- فرق از ماده‌ايست كه از آن توليد مىشوند و از جايى است كه در آن به وجود مىآيند .\r\n1 - برخى از رطوبتى توليد مىشوند كه قابل تقسيم و جدا شدن نيستند و چنين نيست كه بخشى از آن توسط كبد جذب شود و قسمتى كه به شدّت عفونى است بماند .\r\n2 - قسمتى از رطوبتى متولد مىشوند كه كبد پياپى از آن رطوبت جذب مىكند و پيوسته كاهش مىيابد و مادهء عفونى مىماند ، امّا به مقدار كم كه جانور متولد شده است از اين كم ، به حد زياد در مادهء باقى مانده‌اى كه شديدا گنديدهء متعفن است ، فرو شده و از آنجا كه به گدار تنگ بيرون آمدن مادهء مدفوع نزديك است ، غذاى خود را درمىيابد و تا كوچك است خودكفا است .\r\n3 - برخى ديگر از نوعى رطوبت توليد مىشوند كه نسبت به هر دو رطوبت ذكر شده ميانگين است .\r\nاين نوع رطوبت توليد دو بخش از چهار بخش كرم شكم را به عهده دارد . كرمى كه از رطوبت داخل روده‌هاى بالايى به وجود مىآيد ، موجدش آن قسمت از رطوبت است كه در حالت\r\n\r\n","description":"","footnote":"","page_name":" 56 ","page_number":72},
  {"content":"\r\n\r\nاوّل بيان شد ، يعنى رطوبتى كه مورد جذب و تقسيم واقع نيست . اگر كرم از رطوبت داخل روده مستقيم متولّد شود ، زادهء رطوبت نوع دوم است كه بحث كرديم . كرمهايى كه از رطوبت داخل روده كور يك‌چشم و رودهء قولون به وجود مىآيند از ردهء كرمهاى قسمت سوم هستند كه ذكر شد .\r\nكرمهاى دراز از دسته كرمهاى حالت اول هستند ، كه شايد درازى آنها به يك زرع برسد .\r\nكرمهاى استوانه‌اى و پهن از ردهء سوم هستند ؛ هرچند احيانا اين نوع از كرمها در روده‌هاى بالائى نيز به وجود آيند . مخصوصا آن كرمهايى كه بزرگتر و كلفت‌ترند و شايد در غير رودهء قولون و روده كور يك‌چشم متولد نشوند و بعدا از جانب مقعد يا معده منتشر شوند .\r\nكرمهاى كوچك از ردهء دوم هستند .\r\nكرمهاى پهن و استوانه‌اى چنان مىنمايد كه از خود مادهء لزج چسبيده به سطح روده متولد مىشوند و پردهء نازك خلمى آنها را زير پوشش قرار داده است و مادهء كرم در آن چون جنين جاى گرفته است و شبيه جنينى در اين زهدان ويژه نمو مىكند و در آنجا به تعفن لازم دست مىيابد و جان مىگيرد .\r\nكم زيان‌ترين كرمهاى شكم ، كرمهاى كوچكند كه اين كوچك بودن خود سبب كم‌زيانى آنها است . علاوه بر كوچكى ، اولا از اصل و اساس روده دورند و ثانيا مادهء مدفوعى كه برهم فشرده و نيرومند باشد آنها را با خود بيرون مىدهد . امّا اگر همين كرمهاى كوچك مدت زيادى بمانند بزرگ مىشوند و اگر بزرگ شدند از ساير كرمها خطرشان بيشتر است ؛ زيرا از بدگوهرترين ماده خلق شده‌اند .\r\nكرمهاى پهن بعد از كرمهاى كوچك - كه بزرگ شوند - در درجهء دوم خطرناكى و زيان‌بخشى هستند ؛ زيرا مادهء سرشتى كرمهاى پهن از مادهء سرشتى كرمهاى دراز بدگوهرتر است . كرمهاى دراز نيز زيان آورند امّا از دو كرم ياد شده كمتر ؛ كه مادهء اوليه‌اش به بدگوهرى دو نوع مذكور نمىرسد .\r\nكرمهاى پهن و كرمهاى كوچك براى بيرون آمدن از راه مقعد از ساير كرمها آماده‌ترند ؛ زيرا :\r\n1 - زادگاهشان به مقعد نزديك است .\r\n2 - ناتوانند و ياراى آن را ندارند كه تند به روده بچسبند و چنگ در روده زنند . درحالىكه كرمهاى دراز كمتر اتفاق مىافتد كه خودبه‌خود از مقعد سر بيرون آورند ؛ زيرا به شدّت چنگ در رودهء مادر زده‌اند .\r\n\r\nفصل سوم روىآورهاى ناشى از كرم شكم\r\nاگر كسى كه كرم شكم دارد با تب روبرو شود ، روىآورهاى بيمارى شديد و بسيار بدخيم و پليد رخ مىدهند ؛ زيرا :\r\n1 - گرماى ناشى از تب غذاى كرمها را برمىچيند و از بين مىبرد ، كرم - كه غذايى برايش نمانده\r\n\r\n","description":"","footnote":"","page_name":" 57 ","page_number":73},
  {"content":"\r\n\r\nاست - براى تحصيل غذا به تلاش مىافتد و چنگ در روده مىزند .\r\n2 - گرماى تب گوهر سرشتى كرم را آزار مىدهد و كرم را پريشان حال مىكند .\r\n3 - گرماى تب مزاج عفونتى كرم را شدت و حدت زياد مىبخشد و كرم را به حالت ديوانگى در مىآورد .\r\n4 - در حالت تب اگر مادهء صفرائى به زادگاه كرم ريزش كرد ، كرم را آزار مىدهد و در تنگنا مىگذارد ؛ كرم در روده بر خود مىپيچد و روده را گاز مىگيرد كه درد و آزار بسيار شديد به بار آيد .\r\nطبيبى روايت مىكند كه بيمارى كرم در شكم داشت و به تب مبتلا شد ، كرم شكم را سوراخ كرد و بيرون آمد . كه به عقيدهء من چنين رويدادى بسيار بزرگ است و جاى تأمل دارد .\r\n5 - اگر كرم در شكم هست و حالت تب وارد آمد ، گرماى تب در زادگاه كرم بخارهايى را بر مىانگيزد و به سوى مغز مىفرستد و درد و آزارى از اين راه نيز رخ مىدهد .\r\nممكن است و شايد تب عارضه خارجى نباشد . احتمال دارد كه حبس ماندن كرم و توليد عفونت كردن آن در روده سبب بروز تب شود . خلاصه در هر حال كرم شكم و گرماى تب كه باهم گرد آيند ، بيمار را بسيار آزار مىدهند .\r\nممكن است اين فكر به خاطر خطور كند كه ما گفتيم كرم جزو حشراتى است كه از عفونت خلق شده و از آن تغذيه مىكند ، پس بايد عفونت روده را برچيند و سبب پاكسازى روده از مادهء عفونى شود . ظاهرا سؤال بجا است اما در حقيقت چنين نيست ؛ زيرا :\r\n1 - طبيعت خود نيروى دفع‌كننده‌اى را براى پاكسازى روده‌ها تعيين كرده است .\r\n2 - مقدار كرمى كه از عفونتهاى داخل روده متولد مىشود . نسبت به كرم و حشراتى كه از عفونتهاى خارج - در هوا و هر جاى ديگر در عالم - توليد مىشود بيشتر است ( به نسبت اندازهء مادهء عفونى ) و منظور از اين مادهء عفونى توليد كنندهء كرم در روده آن است كه مازاد از نيروى دفع‌كنندهء طبيعت بوده و به جا مانده است .\r\n3 - كرمهاى داخل روده‌ها از آنجا كه براى تحصيل غذا در تلاشند ، آسيبهاى جانبى به بار مىآورند .\r\n4 - از حركت كردن آنها در روده ، درد و آزارى براى انسان پيدا مىشود .\r\n5 - ممكن است سبب پيدايش درد قولنج شوند .\r\n6 - حالات و چيزهايى از وجود كرم در روده پيدا مىشوند كه با مزاج طبيعى بدن ضد و ناسازگار است .\r\n7 - ممكن است از اثر كرم - كوچك يا بزرگ - در شكم ، بيمارى صرع و قولنج سر برآورند .\r\n8 - درحالىكه كرم روده به حدى از رشد برسد كه غذا را از روده بچاپد و زياده‌روى كند ، امكان دارد كه بيمارى گرسنگى سگانه ( جوع الكلب ) و بيمارى گرسنگى گاوى ( جوع البقر ) روى آورد .\r\n9 - شايد كرم به سوى دهانهء معده بالا رود و بر آن چيره گردد و دهانهء معده را از تاب و توان بيندازد .\r\nكه ممكن است از اثر چاپيدن غذا يا بر دهانهء معده دست يافتن كرم ، خفقان ( تپش غير طبيعى قلب ) شدت يابد .\r\n\r\n","description":"","footnote":"","page_name":" 58 ","page_number":74},
  {"content":"\r\n\r\nاكثرا كسانى به كرم شكم مبتلا مىشوند و كرم در آنها به وجود مىآيد - بجز كرم كدو - كه در دوران كودكى ، نوجوانى و يا جوانى هستند . اما كرم كدو اكثرا در كسانى به وجود مىآيد كه سن نوجوانى را پشت سر گذاشته‌اند . كرم مدوّر و استوانه‌اى اكثرا در كودكان و بعد از كودكان در جوانان توليد مىشود و در پيران كمتر است . ليكن اگر گفتيم اكثرا به اين معنى است كه هر نوع كرمى ممكن است در هر مرحله از مراحل عمر در انسان به وجود آيند .\r\nپيدايش كرم شكم در فصل پاييز بيشتر از فصلهاى ديگر سال است ؛ زيرا ميوه‌ها اكثرا در پاييز خوب مىرسند و انسان ميوه و امثال آن را - كه براى عفونى شدن آمادگى دارند - زياد مىخورد .\r\nكرم داخل شكم در شبانگاهان و هنگام خوابيدن برانگيخته‌تر از ساير اوقات مىشود .\r\nممكن است حركات خسته‌كننده و ورزش سخت و زياد سبب بيرون دادن كرم شود .\r\nاگر كسى تب دارد و تپش قلبش شديد است و جسمش داراى نيروى طبيعى است و نشان از آن دارد كه نيروى دفع‌كننده‌اش به خوبى كار مىكند و در اين حال كرم را دفع كرد و بوى بسيار بد از كرم دفع شده به مشام نرسيد ، دلالت بر بدحالى زياد نمىكند ، بد است اما نه بسيار بد . امّا اگر تب شديد است و كرمهاى دفع شده مرده بودند ، دليل بدحالى بيمار است . روىهم‌رفته در حالت تب ، كرم از شكم بيرون دادن نشانهء خوبى نيست و بويژه اگر قبل از پايين آمدن درجهء تب كرم بيرون آيد هيچ خوب نيست .\r\nاگر بيمار درحالىكه تب ندارد كرم دفع كند ، در صورتى كه با كرم خون آيد خوب نيست و اخطارى است كه آسيبى به بدن يا روده‌ها رسيده است .\r\nاگر كسى قى كند و كرم با مادهء قى كرده بيرون آيد ، دليل بر آن است كه خلط بدجنس در معده‌اش جمع شده است .\r\n\r\nفصل چهارم نشانيهاى وجود كرم در شكم\r\n- چگونه معلوم مىشود كه كسى كرم در شكم دارد و دردى كه از آن رنج مىبرد از اثر كرم شكم است ؟\r\n- نشانيهايى در بيمار پيدا است كه گواه بر وجود كرم در شكمند و شامل نشانيهاى عمومى و خصوصى هستند .\r\nنشانيهاى عمومى ازاين‌قرارند :\r\n1 - لعاب از دهن جارى است .\r\n2 - لب بيمار شبها تر و رطوبى و در روز خشك است ؛ زيرا حرارت در روز منتشر مىشود و در شب محصور مىگردد . هرگاه حرارت در بدن منتشر شد ، رطوبت - كه غذاى كرم است - از بين مىرود و كرم گرسنه مىشود و غذاى خود را از معده مىگيرد . رويهء معده كه با رويه دهان و لبها پيوسته است خشك مىشود و سبب خشكى دهان و لب مىگردد ؛ هواى گرم خارج نيز به اين خشكيدن لب كمك\r\n\r\n","description":"","footnote":"","page_name":" 59 ","page_number":75},
  {"content":"\r\n\r\nمىكند . بيمار در روز هرگاه و ناگاهى ناچار لبها را با زبانش تر مىكند .\r\n3 - كسى كه كرم در شكم دارد غمگين است ، سرحال نيست ، حرف زدن را زحمت مىبيند ، در حرف زدن سرگرانى مىكند ، هميشه به كسانى شبيه است كه بسيار خشمگين و بد اخلاقند ، ممكن است پرت و پلا گويد و اين در حالى است كه بخارهاى بدجنس از درون بالا رفته و به بالائيها رسيده باشند .\r\n4 - روىآورهاى بيمارى سرسام گرم در بيمار ديده مىشود . تنها ريزه كاه و غيره برچيدن و سردرد و صداهاى غير طبيعى در گوش نيست .\r\n5 - بيمار اكثر اوقات و بويژه در شب دندان‌ها را برهم مىسايد .\r\n6 - اكثر اوقات تو گوئى بيمار چيزى در دهان دارد و مىجود و مىخواهد زبان را از دهان بيرون آورد .\r\n7 - بيمار در اثناى خواب خميازه مىكشد و سر و صدا راه مىاندازد ( در خواب فرياد مىكشد ) .\r\n8 - افسرده و اندوهگين است و ظاهرا نيز سرحال و بر مرام نيست .\r\n9 - اگر از خواب بيدارش كنند آزرده مىشود .\r\n10 - وقت غذا خوردن دلش بهم مىآيد و از خوراك راضى نيست .\r\n11 - صدايش مىافتد .\r\n12 - نبضش ضعيف مىشود و در حالت هيجان نبض آن‌قدر ناتوان مىشود كه گوئى نمىزند .\r\n13 - اكثرا مدفوع بيمار تر و رطوبى است .\r\n14 - گاهى اصلا اشتهاى خوراك ندارد و گاهى خارج از حالت طبيعى اشتها دارد و اين بسته به سببهايى است كه در بحث علل به وجود آمدن كرم و قبل از بحث از نشانيها آن را شرح داديم .\r\n15 - شايد بيمار تشنه باشد و از آب خوردن تشنگى فرو ننشيند .\r\n16 - احتمال دارد كه به بيماريهاى ديگر مبتلا شود ، كه از آنها در بحث سببها ياد كرديم .\r\n17 - اگر بيمارى ناشى از كرم شكم شدت يابد و درد شكم بسيار فزونى گيرد ؛ بيمار بر زمين مىافتد و به تشنج گرفتار آيد ، چنان بر خود مىپيچد تو گوئى به نوبت صرع مبتلا شده است .\r\n18 - شايد از اثر شدت بيمارى و درد ناشى از آن قى كند و كرم را از راه دهان برآورد .\r\n19 - چهره و چشمان بيمار رنگ برنگ مىشود ، گاهى رنگ از صورت و چشم مىپرد و گاهى به حالت طبيعى برمىگردد .\r\n20 - ممكن است شكم باد كند ، از درد برانگيزد ، كشيده شود و شبيه بيمار استسقائى گردد و تو گوئى شكم سخت و سفت شده است .\r\n21 - امكان دارد كه بيضه‌هاى بيمار ورم كنند .\r\n22 - عرق بيمار بسيار سرد و بدبو است .\r\nنشانيهايى كه ذكر شدند روى هم دليل بر وجود كرم در شكم هستند . چگونگى كرمى كه سبب بيمارى شده ، علامتهاى ويژه به خود دارد ، براى مثال چگونگى مدفوع و آنچه كه با مدفوع بيرون مىآيد ، با هر حالت از حالات بيمارى تطبيق مىكند و در اينجا همه باهم مشتركند .\r\n\r\n","description":"","footnote":"","page_name":" 60 ","page_number":76},
  {"content":"\r\n\r\nاگر كرمهاى دراز سبب بيمارى شده‌اند :\r\n1 - بيمار احساس مىكند كه دهانهء معده‌اش را غلغلك مىدهند و مىگزند كه شكم‌پيچه به دنبال اين غلغلك و گزش مىآيد .\r\n2 - به دشوارى غذا را مىبلعد .\r\n3 - اكثرا اشتهاى غذا خوردن را از دست مىدهد .\r\n4 - از هر غذايى بيزار است .\r\n5 - سكسكه دارد .\r\n6 - شايد درد ناشى از كرم دراز به ريه و قلب سرايت كند و آنها را به درد آورد و بيمار به سرفهء خشك مبتلا شود ، قلبش غير طبيعى بتپد و در نبض اختلاف باشد .\r\n7 - خواب و بيدار شدن از خواب نامرتب و غير طبيعى مىشود .\r\n8 - بيمار تنبل مىشود و از حركت كردن بيزار است .\r\n9 - نمىخواهد به چيزى نگاه كند يا به چيزى خيره شود ؛ فقط مىخواهد چشم برهم آورد .\r\n10 - ممكن است چشم بيمار گاهى سرخ و گاهى زرد مات شود .\r\n11 - ممكن است شكم بيمار كشيدگى يابد و شبيه بيمار استسقائى شود .\r\n12 - ممكن است اسهال گردد .\r\nاگر كرم شكم كه سبب بيمارى شده‌اند از نوع پهن و استوانه‌اى باشند :\r\nاكثرا بيمار زياد اشتهاى غذا خوردن دارد ؛ زيرا در اكثر حالات ، اين نوع كرمها از معده دورند و دستشان نمىرسد كه معده را براى غذا بكاوند و غذاى خود را بچاپند . و هرگاه گرسنه شدند به حركت مىافتند ، و وقتى به حركت افتادند درد و آزار مىرسانند و نشگون مىگيرند و از نيروى بيمار مىكاهند و بيمار را به حالت سستى و فروهشتگى بدن مىكشانند و درد به صورت منقطع ( بريده بريده ) در نزديكيهاى ناف احساس مىشود .\r\nاگر سبب بيمارى كرمهاى كوچك باشند ، اين نشانيهاى ويژه به خود را دارند :\r\n1 - مقعد بيمار مىخارد .\r\n2 - همراه خارش مقعد تو گويى آن را غلغلك مىدهند و شايد اين خارش و غلغلك مقعد به حدّى برسد كه بيمار غش كند .\r\n3 - بيمارى كه كرمهاى ريز و زياد در روده‌اش جمع آمده‌اند ، در زير دنده‌هاى رو به شكم و در پشتش احساس سنگينى مىكند .\r\nبراى همه بيماران از همه نوع كرم ، بهتر آن است كه قبل از خوابيدن كمى سركه بنوشند كه فايده بينند .\r\n\r\n","description":"","footnote":"","page_name":" 61 ","page_number":77},
  {"content":"\r\n\r\n\r\nفصل پنجم علاج كرم شكم به‌طور عمومى\r\nقبل از هر چيز بايد بيمار از خوراكهايى كه بلغم توليد مىكنند - كه بلغم سبب توليد كرم مىشود - دورى جويد . سپس كوشش كن كه مادهء خلط بلغمى - كه سبب توليد كرم شده است - از معده پاكسازى شود . به وسيلهء دارو يا غذايى كه براى كرم شكم سم است كرمها را قتل عام كن ! اين وسايل كرم‌كشى تلخ مزه هستند و برخى از آنها گرم‌مزاج و برخى سردمزاجند ؛ كه همه را ذكر مىكنيم . و داروهايى نيز هستند كه خاصيت كرم‌كشى دارند . بعد از آنكه كرمها را قتل عام كردى بيمار را اسهال ده ! اين در حالى است كه خودبه‌خود مرده كرمها بيرون نيامده باشند كه نبايد كرمها بعد از مردن زياد در شكم بمانند و در شكم بخشكند ؛ زيرا بخارى كه از اين لاشهاى گنديده برمىخيزد ، زيان مسموم‌كننده دارد .\r\nاگر بيمار تب ندارد يا به ورم گرم درونى مبتلا نيست ، بهترين داروى مبارزه با كرم شكم دارويى است كه گرميش به درجهء سوم رسيده باشد . داروى تلخ گرم‌مزاج كاملا ضد حالتى است كه براى وجود كرم سازگار است . منظورم از سازگار چربى و شيرينى است .\r\nداروهايى هستند كه بيمار تناول مىكند يا مايهء حقنه مىشوند و هر سه خصلت لازم را در بر دارند . يعنى تلخ ، گرم‌مزاج و كشندهء كرم هستند .\r\nداروهاى برداشتنى ( شياف و غيره ) اگر به قصد بيرون آوردن كرم هنوز نمرده باشد خوب است ؛ مگر اينكه از آن كرمهاى كوچك باشند كه در رودهء مستقيم هستند .\r\nاگر داروى برداشتنى بيمار از جنس چرب و شيرين باشد ، بهتر است ؛ زيرا كرمها چرب و شيرين را دوست دارند و با دارو بيرون مىآيند .\r\nهرگاه داروى كرم‌كش به بيمار مىدهى كه بخورد ، بايد وقتى بدهى كه بيمار گرسنه و شكم تهى باشد .\r\nاگر داروى سم كرم را در شير يا در كباب بريزى و بيمار بخورد ، در كرم كشتن معركه مىكند .\r\nكرم شكم جانش را فداى يك قطره شير و يك لقمه كباب مىكند و فورا مىخورد و از بين مىرود . و شايد براى كرمهاى شكم اول چشته بگذارى بهتر باشد كه بعدا به آسانى به دام افتند . مثلا دو روز بيمار شير بخورد ، كرمها احساس مىكنند كه سورى براى آنها ترتيب داده شده است . روز سوم سم كرم را در شير وارد كن كه كرمها قربانى شكم‌چرانى خودشان گردند . يا بيمار قبل از تناول داروى كرم‌كش كباب بمكد ؛ بوى كباب از اثر مكيدن فرو مىرود و شست كرمها را بيدار مىكند و براى دعوت به كباب پيش مىآيند و شلوغ مىكنند اگر در چنين حالتى داروى كرمكش به سر وقتشان برود واويلا به حال كرمهاى خرابكار ، ديگر كارشان زار است .\r\nاگر داروى سمّى كشندهء كرم را مايه حقنه مىكنى و مىخواهى به وسيلهء حقنه كرمها را بكشى ، قبل از حقنه كردن معدهء بيمار را با داروهاى قبوضيت‌آور ( گل كاهن - نسخه . ) و بويژه داروهايى كه خاصيت كرم‌كشى دارند از قبيل سماق ، ساماروغ ( نوعى قارچ ) ، اقاقيا - كه در شراب حل شود - بينداى ، يا كبر و شبت در شراب بريز و بر معده‌اش بمال ! اگر بيمار تحمل اين‌گونه داروهاى\r\n\r\n","description":"","footnote":"","page_name":" 62 ","page_number":78},
  {"content":"\r\n\r\nقبوضيت‌آور نداشت ، گل مهر زده را در شراب حل كند و بر معده‌اش بمالد .\r\nاگر داروى تناولى كرمكش تجويز مىكنى ، بايد بيمار در وقت دارو خوردن هر دو سوراخ بينى را ببندد و تا مىتواند نفس نكشد ؛ خوب نيست كه بوى دارو با هواى بركشيده از راه نفس قاطى شود .\r\nيكى از اسلوبهاى علاج كه پيوند نزديك با چاره‌سازى كرمها داشته باشد ، مسئلهء اشتهاى بيمار است ، يعنى اگر بيمار اشتهاى خوراك را از دست داده است كوشش كن كه اشتها به حالت طبيعى باز گردد .\r\nبرخى از داروها هستند كه چه تناول شوند و چه از خارج بر شكم گذارند ، هم دشمن جان كرم و هم تحريك كنندهء اشتهايند و هم در بيرون راندن و بيرون آوردن كرمها دست دارند . اين داروها عبارتند از :\r\n1 - حب خاراگوش و الوا كه بيمار بخورد ، يا خاراگوش و الوا را باهم قاطى كند و بر شكم بمالد .\r\n2 - الوا همراه ربهاى ترش‌مزه .\r\nاحتمال دارد كه با وجود كرم در شكم بيمار اسهال داشته باشد ، كه در اين حالت همين قدر كافى است كرمها را بكشى ، اسهال بيرون آوردن لاشها را به عهده مىگيرد .\r\nممكن است درحالىكه كرم در شكم و بيمار اسهال است بيم آن برود كه اسهال همراه كرم شكم سبب ناتوانى بيمار شود و مصلحت مىبينى كه بيمار را در نيرومندى خود نگه‌دارى ، در اين حالت داروهاى قبوضيت‌آور تلخ‌مزه را استعمال كن كه هم كرم‌كش باشد و هم اسهال را بند آورد ؛ بيمار نيرو را از دست نمىدهد و كرمها كشته مىشوند ، بعد از آن يا نيروى طبيعت كرمها را بيرون مىريزد ، يا به وسيلهء داروى تناولى و يا داروى برداشتنى بيرون آوردن كرمها را صورت مىدهى ، كه چنين داروهاى قبض‌آور و كرمكش را اگر به صورت ضماد بر شكم بگذارى بهتر است .\r\nاگر تشخيص دادى كه بيمار علاوه بر كرم ، در شكم ورم هم دارد ، بايد داروى علاج كرم بسيار شديد نباشد ( لطيف باشد ) .\r\nدارويى كه به وسيلهء آن مىخواهى كرم كدو را بكشى بايد قويتر و تأثيربخش‌تر از آن دارويى باشد كه براى كشتن كرم دراز به كار مىبرى ، زيرا :\r\n1 - كرم كدو در جايى دور تر از آن است كه كرمهاى ديگر هستند ، پس دارو ديرتر به آن مىرسد .\r\n2 - كرم كدو بيشتر از كرمهاى ديگر در رطوبتهاى نگهدارندهء آن پناه گرفته است و احتمال دارد كه كرم كدو در غشائى پوشيده باشد .\r\n3 - كرم كدو از ماده‌اى متولد شده كه غليظتر از مادهء خلقت كرمهاى ديگر است .\r\n4 - كرم كدو به مزاج گرم نزديك است و شباهت به چيزى دارد كه براى كرم سم است ؛ ازاين‌رو تا دارو در منتهاى شدت نباشد ، تأثير بر شكل و هيئت و حالت كرم كدو ندارد . اما هر دارويى كه كرم كدو را بكشد به آسانى كرم استوانه‌اى و كرم دراز را هم مىكشد .\r\n به جائى كه رستم گريزد ز جنگ ، * نه كاووس ماند نه پور پشنگ ! \r\n\r\n","description":"","footnote":"","page_name":" 63 ","page_number":79},
  {"content":"\r\n\r\n\r\nفصل ششم داروهاى كرم‌كش و بويژه قاتل كرم دراز\r\nداروهاى گرم‌مزاج كرمكش ، بيشتر داروهاى ساده و تك هستند امّا داروهاى تركيبى نيز هست .\r\nداروهاى تك كرم‌كش گرم‌مزاج از اين قرارند : گندناى بيابانى ، كراويا ( شاه زيره ) كه يك مثقال از آن بخورند - ، درمنه ، لوبيا گرگى تلخ‌مزه ، دارچين ختايى ، افشرهء دارچين ختايى ، ثمر غار ، كوشنهء تلخ ، سس صغير ، كاجيره ، نعناع ، ورس ( كامالا ) ، ماشدارو ، لوفا ، پونهء كوهى ، سير - كه خاصيت دارد و شايد كرم كدو را هم بكشد - ، بزر رازيانه ، ثمر آس ، مرزه ، تانبول ، خاراگوش ، بزر كلم ، پوست درخت ترنگوت ، بيخ خشكيدهء زنجفيل شامى - كه مقدار بيست و يك مثقال بخورند - ، زيرهء بوداده ، مشك چوپان ، هر دو نوع لوفا ( باريك و ستبر ) ، رازيانهء شامى ، بزر كرفس ، بزر ترتيزك - كه دراين‌باره قوى است - ، سياهدانه ، بزر سلمك - كه هم كرمكش است و هم اسهال مىدهد - لبلاب و بسپايك .\r\nبهترين دارويى كه بعد از كشتن كرم ، آن را با اسهال بيرون مىآورد الوا ( صبر ) است .\r\nاگر كسى كه از كرم شكم رنج مىبرد و كرم شكم از جنس دراز است ، مقدارى زياد چندانكه مىتواند يك دفعه روغن زيتون بخورد و بويژه اگر كمى الوا با روغن زيتون كال بخورد كرم را مىكشد و بيرون مىآورد ، كه اين دارو براى كشتن كرم پهن نيز بسيار خوب است ، كرم را از تلخى كه دارد مىكشد ، و از لزجى كه دارد مىلغزاند . اگر بيمار نتوانست از اين دارو در يك نوبت به مقدار زياد بخورد ، بگذار در چند دفعهء پياپى باشد ؛ مثلا ابتدا دو قاشق و پس از مدتى دو قاشق ديگر بخورد .\r\nثمر نيلوفر پيچ كشندهء كرم دراز و بيرون آورندهء آن است . شايد اين دارو در علاج كرم پهن نيز بهره دهد .\r\nداروهاى تركيبى فعّال در علاج كرم شكم دو بخشند ؛ بخشى تنها كرم را مىكشند و بخشى هم آن را مىكشند و هم بيرونش مىآورند .\r\nداروهاى تركيبى كه عهده‌دار كشتن كرم هستند و كارى به بيرون آوردنش ندارند ، عبارتند از داروهاى از امثال ترياق فاروق .\r\nداروهاى كشنده و بيرون آورندهء كرم عبارتند از ايارج فيقرا ( معجون تلخ مسهل ) و داروى تركيبى زير :\r\n\r\nنسخه :\r\nدرمنه و خاراگوش از هريك به وزن يك درهم و يك سوم درهم ، پيه هندوانهء ابو جهل يك چهارم درهم ، نمك هندى به وزن يك دانگ . اين داروها را باهم مخلوط كنند و استعمال كنند .\r\nزيره و بورهء قرمز هريك يك جزء باهم قاطى شوند و بيمار به وزن دو مثقال از اين مخلوط بخورد .\r\nبورهء قرمز ، فلفل و كراويا هريك يك جزء درهم مخلوط شوند و بيمار تقريبا به وزن يك درهم و نيم بخورد . فلفل ، ثمر غار ، زيرهء هندى و مصطكى همه را در عسل بسرشند و صبح يك قاشق و شب وقت خواب يك قاشق بخورند .\r\n\r\n","description":"","footnote":"","page_name":" 64 ","page_number":80},
  {"content":"\r\n\r\nزنجفيل شامى ، درمنه ، فلفل و سرخس از هريك يك جزء را درهم مخلوط كنند و از يك درهم و نيم تا سه درهم بخورند .\r\nحب خاراگوش نيز خوب است و كرم دراز را بيرون مىآورد ؛ امّا در علاج كرم پهن به قوىتر از آن نياز هست .\r\n\r\nفصل هفتم داروهايى كه در علاج كرم كدو ويژگى دارند\r\nداروهايى كه در اين فصل آيند همه كرم كشند امّا در كشتن كرم كدو ويژگى دارند و عبارتند از :\r\nقطران كه در حقنه استعمال شود و نيز اگر در داروى ماليدنى بر شكم وارد باشد .\r\nبرنگ كابلى ، مغز ثمر برنگ كابلى ، سرخس ، كوشنهء تلخ ، پوست ريشهء درخت توت ، افشرهء ريشهء درخت توت ، ورس ( كامالا ) ، پيه هندوانهء ابو جهل ، الوا ، هوه چوبه - كه در كشتن كرمهاى پهن اثرى عجيب دارد - ، پوست درخت لبخ « 1 » كه به گمانم از نوع آزاد درخت و درخت كنار باشد .\r\nاگر بيمار به وزن بيست و يك مثقال افشرهء گياه سبز زنجفيل شامى بخورد ، بدون هيچ آزارى كرم كدو را بيرون مىدهد و اثر شگفت‌آور مشاهده مىكند .\r\nبرخى از دانشمندان گفته‌اند گوشت ميگو كرم كدو را بيرون مىآورد . « 2 »\r\nاز داروهاى عجيب در علاج همه انواع كرم ، موى جانورى است كه آن را احريمون ( اخريون - نسخه . ) نامند . قلقديس ( زاج سفيد ) نيز كرم كدو را مىكشد و فايده‌اش بيشتر در آن است كه حتى اگر بيمار اسهال هم باشد خوب است . ما دارويى را كه زاج سفيد در آن وارد است و براى اين حالت از علاج كرم به كار آيد ، در كتاب پنجم ذكر كرده‌ايم ، كه چگونه زاج و لوفا را باهم مىپزند .\r\nداروهاى تركيبى در علاج كرم كدو يا تنها كرم كشند مانند ترياق يا اينكه هم كرم را مىكشند و هم بيرونش مىدهند ؛ كه يكى از آن داروها تركيبى به قرار زير است .\r\n\r\nنسخه :\r\nمغز برنگ كابلى ، تربد و سرخس از هريك به وزن چهار درهم . نمك هندى دو درهم ، كوشنهء تلخ به وزن شش درهم . همه را درهم ريز و بيمار به وزن پنج درهم بخورد .\r\n\r\nنسخهء ديگر :\r\nمغز برنگ كابلى ، سرخس و ورس از هريك به وزن پنج درهم ، تربد به وزن پانزده درهم . همه را درهم مخلوط كن بيمار تا پنج درهم بخورد .\r\n\r\n\r\n","description":"","footnote":"\r\n( 1 ) - لبخ : درختى است بزرگ ، برگش به برگ درخت گردو شبيه ، گلى زرد و خوش‌بو مايل به سبز دارد و از درختهاى مناطق گرم است . « لاروس » .\r\n( 2 ) - انطاكى در تذكره گويد : اينكه گفته‌اند گوشت ميگو كرم كدو را بيرون آورد ، صحيح نيست - م .\r\n","page_name":" 65 ","page_number":81},
  {"content":"\r\n\r\n\r\nنسخهء ديگر :\r\nبرنگ كابلى به وزن شش مثقال ، سرخس به وزن سه درهم ، ورس سه درهم . همه را باهم بكوب و بعد از خرد شدن در سركهء بسيار ترشمزه يا در اسكنجبين بريز تا حل مىشود . مدّت سه روز هر بامداد بيمار شير و بعد از شير شورباى ساده بنوشد ؛ آنگاه وقت دارو خوردن آيد . قبل از اينكه دارو بخورد كمى كباب در دهن بگذارد و بمكد تا كرمها به طمع كباب خوردن بالا آيند و جمع شوند ، آنگاه آن سركه يا آن اسكنجبين آماده شده را بخورد . اندازهء تناولى را برحسب تجربه و برحسب تشخيص خودت تعيين كن !\r\n\r\nفصل هشتم داروهاى سردمزاج و كم حرارت در علاج كرم\r\nداروهاى سردمزاج و داروهايى كه حرارت مزاجشان كم است و در كشتن كرم شكم بهره رسانند عبارتند از : كشنيز ، كه اگر سه روز پياپى كشنيز را با شراب سيكى و بزر كرفس بخورند هر نوع كرمى را مىكشد . يا كشنيز را در اسكنجبين ريزند و بخورند . يا كشنيز را در ماست مخلوط كنند و بخورند . يا كشنيز را با آب بر آتش بپزند و آب‌پزش را بخورند .\r\nممكن است نشاسته هم كرم را بكشد .\r\nتانبول ، برگ درخت هلو ، افشرهء خرنوب مصرى - كه حرارت زياد ندارد - تمشك ( آب تمشك ) .\r\nپوست درخت انار ترش يا پوست درخت انار ملس از اول شب تا صبح در آب بر آتش بجوشد ؛ آن را بپالاى و بيمار بخورد كرمها را مىكشد .\r\nريشهء انار ترش يا ريشهء انار ملس در آب بجوشد و بپالايند و بخورند همان تأثير آب‌پز پوست انار را دارد .\r\nافشرهء بارهنگ براى بيمارى كه هم اسهال و هم كرم دارد خوب است . اگر بارهنگ خشكيده را نيز بخورند خوب است .\r\nسماق را در آب ريزند و در آن مچاله كنند و آب را بخورند ، در كشتن كرمها اثرى عجيب دارد .\r\nساماروغ ( نوعى قارچ ) و گل مهرزده را با شراب خورند اثرش شگفت‌آور است .\r\nگل كاهن نيز دراين‌باره محشر مىكند .\r\nبزر خرفه را اگر به مقدار زياد و چندين بار بخورند كرم شكم را مىكشد .\r\nكاسنى تلخ ، كاهوى تلخ ، كرفس توى سركه ، كبر ترشى شده و در سركه پروريده هم خوبند .\r\nگويند خربزه هم كرم مىكشد و هم آن را با اسهال دادن بيمار بيرون مىآورد .\r\nثمر خارسه كوهه نيز خوب است و تأثيرش چنان است كه كرم پهن را هم بيرون مىآورد . ثمر بيد مشك ، افشرهء شفتالو ، افشرهء كشنيز و خود كشنيز ، كاسنى تلخ و مريم نخودى همگى مانند سه كوهه تأثير بخشند ؛ اما هريك از آنها را كه تجويز مىكنى يا با دوغ يا با آب گرم و يا با اسكنجبين بخورند .\r\n\r\n","description":"","footnote":"","page_name":" 66 ","page_number":82},
  {"content":"\r\n\r\n\r\nفصل نهم علاج كرمهاى ريز و كوچك\r\nاگر بيمار را وسيلهء شياف نمك معالجه كنى يا نمك در آب گرم ريزى و بيمار را با آن حقنه كنى مادهء مولد كرم را برمىكند .\r\nقويتر از نمك مادهء حقنه‌اى است كه مركب باشد از لوفا ، كاجيره ، حسل و تا اندازه‌اى پيه هندوانهء ابو جهل كه هنگام حقنهء بيمار هنوز گرم باشد .\r\nاز آن هم قويتر حقنهء زير است .\r\nقطران ، روغن تلخ زردآلو و مغز تلخ هلو با داروهاى ديگرى كه سم كرم هستند بر آتش بجوشند و آب‌پز آنها را مايهء حقنه كن !\r\nشياف از قطران بردارند خوب است .\r\nحقنه وسيلهء قطران تنها نيز خوب است .\r\nاگر گياه آذربويه و گل نگونسار و پوست درخت لبخ را شياف سازند بسيار بهره بينند .\r\nقلاب كرم‌گيرى در شكار كرمهاى ريز به صورت زير است :\r\nقطعه‌اى گوشت نمكسود را با نخى محكم ببند ، سر نخ را در دست نگهدار و گوشت را به داخل مقعد بيمار فرو كن ! كرمها براى خوردن گوشت نمكين هجوم مىآورند و بدان مىچسبند ، بعد از مدتى يكهو نخ را بكش ، كرمها را با خود مىآورد . اگر ديدى كه ممكن است هنوز كرمها مانده باشند و اين‌باره همه در دام نيفتاده باشند ، اين شما و اين بيمار و اين دام و اين دانه ! تا اطمينان حاصل مىكنى كه كرمها را همه در دام انداخته‌اى عمل را تكرار كن !\r\n\r\nفصل دهم حقنه در علاج كرم شكم\r\nوقتى تشخيص مىدهى كه بيمار مبتلا به كرم شكم به حقنه كردن نياز دارد ، داروهايى را كه در علاج كرم شكم ذكر شده‌اند مورد استفاده قرار ده ؛ آنها را آب‌پز كن و وسيلهء حقنه شوند . هربار همراه مايهء حقنه چيزى از داروهاى مسهل مناسب حال و مزاج و اندازهء نيروى جسمى بيمار و مناسب وقت و هنگام معالجه به كار بر . داروهاى مسهل كه با مادهء حقنه مخلوط مىكنى از قبيل : پيه ، الوا ، تربد و سيماهنگ باشند . و اگر قطران در داروى مايهء حقنه مخلوط باشد بسيار خوب و بهره‌رسان است .\r\nدرحالىكه مىخواهى بيمار را وسيلهء حقنه معالجه كنى ، بايد كاملا مقعد بيمار را رعايت كنى ؛ مبادا وسيلهء شيافهاى نزيف‌آور نزيف رخ دهد . بايد به فكر معدهء بيمار هم باشى ، نكند داروهاى تناولى - يا گذاشتنى - كه همراه حقنه استعمال مىكنى - معده را ناتوان كنند ، كه اين نوع از علاج و انواع داروهاى لازم را همگى ياد گرفته‌اى .\r\nممكن است اگر مايهء حقنه آب شور يا آب شورشده وسيلهء بورهء قرمز و امثال آن باشد و بويژه\r\n\r\n","description":"","footnote":"","page_name":" 67 ","page_number":83},
  {"content":"\r\n\r\nاگر قطران در آن وارد باشد ، مفيد واقع شود .\r\nاگر افشرهء برگ شفتالو و يا آبى كه ريشهء درخت توت در آن پخته است ، در مايهء حقنه باشد خوب است . آب‌پز پوست انار هم خوب است و بويژه اگر بيمار حرارت داشته باشد بسيار فايده‌رسان است .\r\n\r\nفصل يازدهم گذاشتنىها در علاج كرم شكم\r\nشايد در معالجهء كرم شكم نياز به داروهايى افتد كه بايد از خارج بر شكم بگذارى ؛ بدين منظور دارو بايد داراى قوّت باشد و از خارج بر داخل اثر بگذارد . بايد در هر ضمادى كه بر شكم بيمار مىگذارى پيه هندوانهء ابو جهل يا زهرهء گاو يا سيماهنگ وارد باشد . قطران و الوا نيز خوبند كه با ضماد باشند .\r\nاگر الوا و خاراگوش يا الوا و ربّ به يا الوا و رب سيب بر شكم بيمار بگذارى ، هم كرم را مىكشد و هم اشتهاى خوراك را باز مىكند . و اگر الوا ، خاراگوش ، ربّ به و رب سيب همه باهم باشند و ضماد شوند نور على نور است .\r\nضماد خوب ديگر :\r\nسياهدانه را در آب هندوانهء ابو جهل - كه هنوز سبز است و نخشكيده - بساى و بر شكم بيمار بمال و يا سياهدانه را در آب‌پز پيه هندوانهء ابو جهل بساى و بر شكم بيمار بمال !\r\nگويند اگر مخ گوزن را بر ناف بيمار گذارند بسيار خوب است .\r\nاگر روغنهاى وارد در علاج كرم شكم را بر شكم و ناف بيمار بمالى بهره رسانند ؛ كه روغن خاراگوش و روغن بابونه در اين زمينه ويژگى دارند .\r\n\r\nفصل دوازدهم غذاى بيماران مبتلا به كرم شكم\r\nكسانى كه كرم شكم دارند بايد از رژيم غذائى ويژه‌اى پيروى كنند . سبب بيمارى كدام و بيمارى در چه حالتى است ، بايد غذا مناسب آن حال باشد كه در مقابل سبب مقاومت كند . مزاج غذا بايد گرم خشك باشد و هيچ لزوجتى در آن نبوده و تا اندازه‌اى زداينده هم باشد كه كرم را بيرون بياورد .\r\nبراى مبتلايان به كرم شكم ، غذاهاى زير مناسب و سازگارند :\r\nآب نخود آب ، برگ كلم ، گوشت كبوتر و آب شور كه در هر حالت از حالات كرم شكم مفيدند . و اگر بيمار اسهال و حرارت دارد ، سوپ همراه ترشى سماق بخورد كه هم شكم بند آيد و هم كرم كشته مىشود . آب انار ترش هم تأثيرش با تأثير سماق برابر است .\r\nاگر بيمار مبتلا به كرم شكم اسهال شد و از اثر اسهال ناتوان گرديد ، بايد غذايش نيروبخش\r\n\r\n","description":"","footnote":"","page_name":" 68 ","page_number":84},
  {"content":"\r\n\r\nباشد . و اگر ديدى كه نمىتواند غذاى نيروبخش را هضم كند ، غذا را به صورت سوپ درآورد و بخورد . مثلا آبگوشت بخورد . نبايد بگذارى كه بيمار گرسنه شود ، كه در حالت گرسنگى كرمها به هيجان مىآيند و معده را گاز مىگيرند و شايد بيمار به كلى اشتها را از دست بدهد . پس بايد زود به زود غذا بخورند . مگذار گرسنه شوند و مگذار يكباره بسيار سير شوند . همچنين وقت استراحت و قبل از حركت كردن غذا بخورند .\r\nاگر بيم آن رفت كه بيمار اسهال شود ، داروهاى گذاشتنى قبوضيت‌آور بر شكم بيمار بگذار ؛ كه آنها را مىدانى !\r\nكسانى كه كرم ريز در شكم دارند ، بهتر آن است غذاى خوب كيموس و زود هضم بخورند ؛ زيرا غذاى ضد كرم در حالتى كه كرمها ريزند ، تا به آنها مىرسد تأثير و خاصيّت خود را از دست مىدهد . اما اگر غذا خوب كيموس باشد ، كيموس بد گوهر - كه مادهء توليد كرم است - كاهش يابد .\r\n\r\nفصل سيزدهم علاج بر شكم افتادن و صدمه خوردن شكم\r\nدر اينجا حكايت از علاج كرم شكم نيست ، اما چون موضوع با درد و آسيبديدگى شكم پيوستگى دارد ، مختصرى را در اين‌باره بحث مىكنيم :\r\nاگر كسى بر شكم به زمين افتاده ، يا شكمش ضربت خورده و صدمه ديده و به درد آمده است ، اگر توانستى اوّل خونى را كه از اثر صدمه ديدن در شكم گرد آمده بيرون آور و بعد از بيرون آوردن خون ، داروى تركيبى زير را به بيمار بخوران .\r\n\r\nنسخه :\r\nكندر ، خون سياوشان ، گل ارمنى و كهربا از هريك به وزن يك درهم . با مثلث كم‌مايه ( آب انگور منعقد شده ) يا دوشاب بخورد .\r\nاگر از صدمه ديدن شكم نزيف خون ، اسهال خون و يا قى كردن خون رخ داد ، در داروى فوق به وزن يك قيراط افيون اضافه كن ! بعد از آن به بحث ما درباره صدمه ديدنها - كه در كتاب چهارم قانون آمده است و بعد از اين كتاب آيد - رجوع كن !\r\n\r\n","description":"","footnote":"","page_name":" 69 ","page_number":85},
  {"content":"\r\n . \r\n","description":"","footnote":"","page_name":" 70 ","page_number":86},
  {"content":"\r\n\r\n\r\nفن هفدهم بيماريهاى مقعد - در يك گفتار\r\n\r\n","description":"","footnote":"","page_name":" 71 ","page_number":87},
  {"content":"\r\n . \r\n","description":"","footnote":"","page_name":" 72 ","page_number":88},
  {"content":"\r\n\r\n\r\nفصل اوّل بيماريهاى مقعد به‌طور همگانى\r\nبدان ! كه بيماريهاى در ارتباط با مقعد به آسانى علاج‌پذير نيستند ؛ زيرا :\r\n1 - مقعد گذرگاه و مىتوان گفت به نسبت بدن شاهراه است ؛ هرچه از بالا وارد شود از اين گذرگاه بيرون مىرود .\r\n2 - اين گذرگاه حالت وارونه دارد ؛ در پايين تنگ و در بالا گشاد و گشادتر مىشود .\r\n3 - بسيار حسّاس است .\r\n4 - در پايينتر از هر اندام ، گذرگاه مواد بيرون ريختنى واقع شده است . هر تفاله‌اى هر وقت كه از بدن جدا مىشود راه مقعد را مىپيمايد و مقعد را حركت مىدهد و اگر دردى داشته باشد آن را افزايش مىدهد ، بنابراين از تأثير دارو محروم مىماند ؛ زيرا در حالت آرامش است كه دارو مؤثر واقع مىشود . و از آنجا كه وارونه واقع شده است ، دارو را به زحمت مىپذيرد . و نيز از آنجا كه بسيار حساس است ، دردش از اندامان ديگر بيشتر است و درد زياد خود بيشتر جذب كنندهء بيمارى است . به‌علاوه چون در پايين پايين قرار دارد به آسانى چيزهاى ريختنى و ناباب به سويش سرازير مىشوند و به آن مىرسند ؛ بويژه اگر حالتى از ناتوانى و آسيبديدگى در مقعد باشد كه از پذيرش هر ماده‌اى ناگزير گردد ، كار مقعد زار است .\r\n\r\nفصل دوم بواسير\r\nاين را بدان ! كه بسيار رخ مىدهد كسى شكايت از درد مقعد مىكند و گمان مىرود كه اين شخص بواسير دارد ، در صورتى كه قرحه‌هايى در رودهء مستقيم و بالاتر از آن دارد و مىپندارند بواسير\r\n\r\n","description":"","footnote":"","page_name":" 73 ","page_number":89},
  {"content":"\r\n\r\nاست . پس بايد كاملا دقت كنى و بواسير را بشناسى و فرق بين بواسير و قرحهء روده مستقيم و بالاتر از آن را بدانى .\r\nبواسير به سه قسمت اصلى تقسيم مىشود :\r\nالف - بواسير ازگيلى\r\nب - بواسير دانه انگورى\r\nج - بواسير توت مانند ( توتى )\r\nبواسير ازگيلى به ازگيلهاى كوچك شبيه است و اين نوع از هر نوع ديگرى بدتر است .\r\nبواسير دانه انگورى پهن ، ارغوانى رنگ يا مايل به رنگ ارغوان است . بواسير توتى سست و خونى است . و گاهى نوعى از بواسير پيدا مىشود كه شبيه كيسهء هوائى داخل شكم ماهى است .\r\nبه‌طور كلّى انواع بواسير هريك به چند بخش تقسيم مىشوند .\r\n1 - برجسته است و در ژرفا ريشه ندوانيده .\r\n2 - به ژرفا راه يافته و برجسته نيست كه اين حالت از آن ديگرى بدتر است ؛ بويژه اگر چنين بواسيرى نزديك به ذكر انسان و در طرفى باشد كه به آلت تناسلى نزديكتر است ، كه ممكن است سبب آماس شود و بول را بند آورد .\r\nدر ميان انواع بواسير آنچه كه سر بر آورده و آشكار است ، يكى از سه نوع نامبرده در بالا يعنى ازگيلى يا دانه انگورى و يا توتى است ، و آنچه ژرفارو و پنهان است يا خونى است و يا غير خونى .\r\nهمچنين هر بواسيرى يكى از دو حالت زير را دارد :\r\nيا بواسير باد كرده است و ماده از آن سيلان مىكند - كه شايد خون زيادى از اثر بازشدن دهانه رگهاى متعدد از بواسير سيلان كند - يا بواسير كر و كور است كه هيچ چيزى از آن سيلان نمىكند .\r\n\r\n- بواسير از چه توليد مىشود ؟\r\n- بواسير اكثرا از مادهء سودائى يا از ماده خون سودائى توليد مىشود . كم اتفاق افتد كه از بلغم به وجود آيد ، و اگر بواسير از بلغم توليد شود ، به تاول يا به حباب مانندهاى داخل شكم ماهى مىماند .\r\nبواسير ازگيلى بيشتر از مادهء سودائى خالص توليد مىشود .\r\nبواسير توتى بيشتر به خون خالص منتسب است .\r\nبواسير دانه انگورى نسبتش ميانگين سودا و خون است .\r\nتا دهانهء رگهاى مقعد باز نشوند ، امكان به وجود آمدن بواسير محال است ؛ كه اين رأى جالينوس است . و از اين سبب است كه در موسم وزش بادهاى جنوب و در مناطق جنوبى بواسير زياد است .\r\nاگر بواسير دهان باز كرده و ماده از آن سيلان مىكند ، نبايد مادهء سيلانى را كه خون است بند آورد مگر اينكه احساس كنى كه دارد بيمار را به ناتوانى سوق مىدهد . تا زانوى بيمار سست مىشود ، تا تپش غير عادى قلب چيرگى مىيابد و تا خون سيلان كرده از بواسير سياهرنگى را مىبازد بايد خونريزى ادامه داشته باشد . بهترين حالت اميدبخش در خونريزى بواسير آن است كه\r\n\r\n","description":"","footnote":"","page_name":" 74 ","page_number":90},
  {"content":"\r\n\r\nخون كم‌كم آيد نه يكباره ريزش كند .\r\nاگر زن به بواسير مبتلا باشد و خون سيلان كرده از بواسير به زهدان بريزد و با خون حيض بيرون آيد ، خوب است و بيمار بهره بيند ، كه بايد طبيب با وسايلى كه مىداند اين كار را انجام دهد و كارى كند كه خون حيض به بيرون ريزش كند .\r\nاكثر بيماران مبتلا به بواسير رنگ رخسارشان زرد مايل به سبز است كه اين رنگ ويژهء بواسيرداران است .\r\nبسيار رخ داده است كه بيمار مبتلا به بواسير خون دماغ داشته و بواسير خودبه‌خود از بين رفته است .\r\n\r\nعلاج بواسير\r\nدر علاج بواسير بايد قبل از هر چيز به اصلاح بدن بپردازى و خون بد و ناپسنديدهء بدن را بيرون كشى . رگ صافن ( رگ بالائى پاشنه در ساق ) و رگ پشت پاشنه را بزن ! اگر رگ آستر زانو را بزنى از هر دو بهتر است .\r\nبر ميان هر دو باسن بادكش بگذارى مفيد است .\r\nخلط سودائى را از بدن بيمار پاكسازى كن .\r\nاگر علاج‌هاى ذكر شده لازم باشد و آنها را اجرا كنى ، حالات كبد و طحال نيز اصلاح مىشوند و خون بدجنس ناپسند توليد نمىكنند . بعد از آن اگر درد و آماس و بادكردگى نباشد ، زياد به معالجات ديگر نياز نيست ؛ زيرا ممكن است در اثر معالجه ناسور و ترك بردگى رخ دهد .\r\nبايد حتىالامكان كوشش كنى كه شكم بيمار نرم باشد ، نكند قبض باشد و مدفوع خشك و سخت مقعد را آزار دهد و بلا را دو چندان كند . براى نرم نگهداشتن شكم در اين حالت داروهايى را تجويز كن كه در علاج بواسير دست دارند . از قبيل : مقل ، حب فيلزهره ، حب دادى ( جوجادو ) .\r\nحبهاى ديگر هم هست كه بعدا ذكر خواهيم كرد .\r\nبايد به هر وسيله‌اى كه ممكن است بواسير كر و كور را باز كنى و خون از آن جارى سازى تا فروكش كند يا تا خون سرخ رنگ صاف و بدون مادهء سودائى از آن آيد . اگر از علاج طبيعى با وى برنيامدى ، بايد ناسور را ببرى يا خشك گردانى و از شرش رهايى يا بى ؛ مثلا با علاجى كه ناسور را مىسوزاند آن را بسوزان !\r\nاين را نيز بدان ! كه خونى كه از اثر بواسير از مقعد بيرون مىريزد ، بيمه‌ايست نسبت به بيماريهاى خوره‌اى ، ديوانگى ، ماليخوليا ، صرع سودائى ، بادسرخ ، جوشهاى گاورسى ، سرطان ، پوست‌اندازى ، گرى ( جرب ) ، قوباء ، جذام ، ذات الجنب ، ذات الريه و سرسام .\r\nاگر خونى كه عادتا بايد از بواسير بيرون ريزد ، حبس شود و بند آيد ، از بروز بيماريهاى فوق بيم داشته باش ! و نيز بيم بيمارى استسقا مىرود ، زيرا خون بواسير كه بايد پخته شود ، بند آمده است كه شايد در كبد ورم بدجنس و سخت را به وجود آورد ، مزاج را به تباهى كشاند ؛ بيم سل هم مىرود ، كه ممكن است خون بدجنس بواسير - كه بند آمده است - به ريه برسد و درد و آزار آن را سبب شود .\r\n\r\n","description":"","footnote":"","page_name":" 75 ","page_number":91},
  {"content":"\r\n\r\nاگر خونريزى بواسير به حدّى بود كه بيمار به غش كردن گرفتار شد ، قاوت جو را با تباشير و گل ارمنى قاطى كن و به گرمى به بيمار بده تا كم‌كم بخورد .\r\nداروهاى علاج بواسير انواع و اقسام دارد ؛ قسمى بازكنندهء بواسير و برخى برهم آورندهء دهانه بواسير هستند ، بخشى بند آورندهء اسهال خونند كه به حد افراط و بيش از اندازهء لازم باشد ، بخشى برندهء بواسيرند و بخشى تسكين دهندهء درد هستند . اين داروها يا تناولى يا برداشتنى يا مايع پاشيدنى يا ماليدنى يا گذاشتنى يا گرد پاشيدنى يا داروى بخورى يا آبهايى هستند كه بيمار در آنها نشيند و يا بند آورنده هستند . و همهء اين داروها يا داروى تك و ساده و يا داروهاى تركيبى مىباشند .\r\nاين را بدان ! اگر بواسير و خونريزى بواسير نوبتى است و هميشگى نيست و گاهى هست و گاهى نيست ، حب مقل در علاجش بسيار تأثيربخش و مفيد است . اما اگر بواسير ثابت و هميشگى است و نوبتى نيست ، حب مقل اثر چندانى ندارد .\r\nاگر همراه بواسير ترك بردگى مقعد و ورم مقعد هست ، نخست به علاج ترك و ورم بپرداز و بعدا بواسير را معالجه كن ! اگر مقل در روغن زردآلو حل شود ، در علاج بواسير و ترك مقعد داروى خوبى است .\r\n\r\nفصل سوم بريدن و مهار كردن بواسير\r\nاز ميان برداشتن بواسير يا با قطع كردن و بريدن آن ممكن مىشود ، يا داروهاى تند و برنده را بايد به كار ببرى .\r\nاگر مىخواهى كه بواسير را ببرى بايد سفارش بقراط را فراموش نكنى كه مىفرمايد بايد يكى را باقى بگذارى و بعدا آن باقى گذاشته را معالجه كنى . در واقع بهترين راه چاره آن است كه در بريدن ناسورها سرعت زياد به خرج ندهى و همه را يكباره نبرى يكى را ببر و بعدا به سراغ ديگرى برو ، اين در صورتى قابل اجراست كه بيمار بر درد بواسير بريدن شكيبا باشد . وقتى بواسيرها را همه بريدى آخرين باسور را مبر تا خون تباهى كه طبيعت مكلف است آن را بيرون براند ، از آن باقى گذاشته شده سيلان كند و به خارج راه يابد .\r\nباسورى را كه مىخواهى ببرى ، اگر پيدا و برجسته است كارش آسان است و بريدنش زحمتى ندارد ؛ اما اگر پنهان است و در داخل ريشه زده ، كار بريدن سخت‌تر است . بايد ريشهء باسور را با نخى ابريشمى يا كتانى يا تار موى محكم ببندى و دست از آن بردارى و بگذارى تا خودبه‌خود مىافتد .\r\nاگر از اين علاج نيفتاد داروهاى باسور برانداز را بر آن بيازماى ! اگر باز سرسختى كرد و از افتادن ابا نمود ، ناگزير بايد آن را ببرى .\r\nباسورى كه به ژرفا رفته و برجسته و آشكار نيست ، بايد برگردانده شود تا بشود آن را بريد ؛ و\r\n\r\n","description":"","footnote":"","page_name":" 76 ","page_number":92},
  {"content":"\r\n\r\nاين برگردانيدن روشهايى دارد :\r\n1 - مثلا بادكش آتشى يا هر نوع بادكش ديگر را بر مقعد بيمار مىگذارى و منتظر مىمانى تا باسور را بيرون مىكشد ، سپس آن را وسيلهء قالب مخصوص مىگيرى و مىبرى .\r\n2 - اگر بيم داشتى كه تا تو به دادش مىرسى و مىبرى باسور به داخل برگردد ، بادكش را باز مكن تا مىبينى كه جاى بيرون آمدن باسور ورم كرده و راه برگشت را بر باسور بسته است .\r\n3 - يا همين‌كه باسور از اثر فشار بادكش بيرون آمد ، فورا آن را از ته قسمت بيرون آمده با نخى محكم تند ببند كه از شدّت بستن ورم كند و نتواند به درون برگردد .\r\n4 - يا در برگرداندن باسور داروهاى برگردان را به كار انداز ! مثلا : افشرهء لوفا ، شبت سبز و مويزك را در اجزاء متساوى با عسل بسرش و بر مقعد بيمار بمال ! يا كمى پشم در اين داروى سرشته در عسل بپالاى و بيمار بردارد كه اين دارو مقعد را براى بيرون دادن مدفوع برمىانگيزد و به بيرون آمدن مقعد مىانجامد و كار باسور پناه گرفته برملا مىشود و بريدنش آسان مىگردد .\r\n5 - بورهء قرمز و زهرهء گاو را بر مقعد بمال يا به وسيلهء پشم آن را بردارند .\r\n6 - فلفل و بورهء قرمز را در اين عمل به كار ببر !\r\n7 - يا با يكى از داروهاى فوق افشرهء گل سرنگون يا مويزك قاطى باشد .\r\nبهتر است براى احتياط قبل از قطع كردن باسور و قبل از مهار كردنش ، شاهرگ دست بيمار را بزنى .\r\nاگر خواستى كه باسور را ببرى اين دستور را در عمل باسور در نظر داشته باش ! باسورى را كه مىبرى بايد برجسته گردد يا به وسيله قالب مخصوص آن را برجسته گردانى و آن را به سوى خارج بكشى تا ته آن پيدا مىشود و آنگاه از ته آن را ببر . وسيلهء بريدن بايد بسيار تيز و برّا باشد و فورا باسور را ببرد . نكند قسمتى را ببرى و هنوز باقيمانده‌اى نابريده بماند ، كه حتما سبب گزند و آماس و درد و آزار بسيار زياد مىشود و ممكن است بدون قطع كردن باسور را ببندى و آن را در جايى حصر كنى . بگذار خون از آن جارى شود تا جايى كه بيم مىرود كه بيمار را بسيار ناتوان مىكند . آنگاه به وسيلهء داروهاى بندآور نزيف خون را از جريان باز دار .\r\n- داروهاى بندآورندهء نزيف را بعدا ذكر مىكنيم - اگر ديدى كه خون زياد از باسور بيرون نريخت ، شاهرگ دست را بزن و خون تباه را از بيمار بكش ! و اگر بيمار تحمل مىكند كه باسور را وسيلهء بازكننده‌هاى دارويى زخمى كنى و خونريزى كند و بيم آن نداشتى كه بيمار از شدت درد از تاب و توان بيفتد ، علاج خوبى است ؛ كه در اين‌باره براى زخمى كردن باسور شايد آب پياز كافى باشد .\r\nاگر باسور كوچك را از ته مهار كردى يا باسور بزرگ را از وسط يا از جاى ديگر مهار كردى و خواستى كه ورم نكند و درد نداشته باشد ، پياز در آب جوشيده يا ترهء جوشيده در آب را با روغن معمولى درهم سرش و بر جاى مهار كرده بگذار ! بيمار در آبهاى قبوضيت‌آور بنشيند كه داروهاى قبوضيت‌آور با آب در ظرف سرپوشيده جوشيده باشند ، كه ورم نمىكند يا در آبى بنشيند كه سركه و مازو و پوست انار در آن پخته است .\r\nبعد از بريدن يا افتادن باسور ، مرهمهايى را به كار ببر كه رويانندهء گوشتند ، تا جاى باسور ورم\r\n\r\n","description":"","footnote":"","page_name":" 77 ","page_number":93},
  {"content":"\r\n\r\nنكند .\r\nمنظور از مهار كردن باسور آن است كه باسور براى پذيرش تأثير دارو آمادگى داشته باشد و دارو باسور را براندازد .\r\nاگر در نتيجهء اين معالجات ديدى كه مقعد بيمار آماسيده است و بسيار درد مىكند ، بايد مقل و دنبهء كوهان شتر را در مقعدش فرو كنى و داروهاى گذاشتنى را - كه مىشناسى - بر مقعد بگذارى .\r\nداروى گذاشتنى بر مقعد مىتواند ضماد زير باشد :\r\nنان بىسپوس ، زردهء تخم‌مرغ ، اندكى افيون و اندكى زعفران . همه را درهم بسرش و بر مقعد دردمند بيمار گذار !\r\nاگر بيمار از اثر قطع بواسير و غيره درد مقعدش شديد است ، در نبيذ جو جادو بنشيند فايدهء زياد و شگفت‌آور بيند . همچنين براى تسكين درد مقعد از اثر برافتادن و بريده شدن باسور داروهايى هست كه در آب مىپزند و بيمار در آنها مىنشيند ، يا از آنها بر مقعد بيمار مىپاشند . اين داروها از قرار زيرند :\r\nآبى كه بزركتان و خطمى و بزر خطمى و كلم و امثال آنها در آن پخته است .\r\nعلاج ورم ناشى از بواسير كه در مقعد پديد آيد ، داروى تركيبى زير است .\r\n\r\nنسخه :\r\nسفيدآب سنگ معدن ارزيز بيست و يك مثقال ، سقولومس ( ؟ ) هفت مثقال ، مردار سنگ چهارده مثقال ، مصطكى سه درهم . همه را با آب افشرهء بنگ درهم جمع كنند و بسرشند و بر مقعد ورم كرده بگذارند .\r\nبايد بيمار بواسير هميشه شكمش نرم باشد . نبايد گذاشت كه مدفوعش سخت گردد .\r\nاگر از ورم نتيجهء بواسير بول بند آمد ، علاج باز كردن بول و فرونشاندن ورم را به كار ببر ! اما وقتى كه نزيف مىآيد و بويژه اگر نزيف شديد است ، نبايد بيمار يك شبانه‌روز به مستراح برود .\r\nاگر نخواستى كه باسور را وسيلهء ابزار بريدن باسور يا وسيلهء مهار كردن از بين ببرى و خواستى كه كار را وسيلهء دارو فيصله دهى ، داروى بسيار تند بر بواسير بريز كه باسور را بخورد و از بين ببرد و گوشت سالم پديد آورد .\r\nاگر درد زياد بود بيمار در آبهاى گيرندهء داراى خاصيت قبوضيت‌آورى بنشيند ، قبل از نشستن در آب دارويى ، روغن معمولى را به مقدار زياد استعمال كند ( در مقعد داخل كند و بر مقعد بگذارد بر آن بمالد ) ؛ بعد از آن وسيلهء مرهم سفيداب ، مرهم مردار سنگ و مرهمهايى كه مردار سنگ در آنها به كار رفته است و مرهمهايى كه آب تاجريزى ، كاكنه و كشنيز در آنها وارد است مقعد را تداوى كن ! شايد درد به حدى شديد باشد كه استعمال داروى بسيار تند ممكن نباشد ، اما نياز به استعمال باشد ؛ منتظر باش هرگاه درد از اثر داروى تند فروكش كرد ، باز داروى تند بگذار و اين عمل را بارها تكرار كن ؛ زيرا داروى تندمزاج كه چندين بار تكرار شود و همراه نيروى خشكاننده باشد ، آسان‌ترين راه معالجهء درد بواسير است ، كه در نتيجه بواسير سياه رنگ شده و خودبه‌خود مىافتد .\r\n\r\n","description":"","footnote":"","page_name":" 78 ","page_number":94},
  {"content":"\r\n\r\nمنظور از داروى تند ، ديك بر ديك ، فلدفيون و امثال آنها است .\r\nهرگاه بواسير سياه شد ، كلم را با روغن زيتون بپز و بر مقعد بيمار بگذار كه درد تسكين مىيابد اين عمل را چندين بار تكرار كن تا بواسير مىافتد .\r\nاگر بواسير از نوع توتى است يا شبيه آن است ، زاجها را بر آن بپاش ، خشك مىشود و مىافتد .\r\nگاهى ممكن است نياز به بريدن بواسير و شايد نياز به رگ‌زنى و اسهال دادن خون بواسير باشد .\r\nداروهاى گردپاشيدنى و بخورها و بر مقعد ماليدنيها ، شايد به خوبى از عهدهء علاج بواسير توتى برآيند .\r\n\r\nفصل چهارم نزيف دادن باسور كر و كور\r\nاگر بواسير دم فروبسته و هيچ نزيفى ندارد ، قبل از هر چيز به وسيلهء آبتنيهاى زياد بيمار ، باسور را نرم كن ! اگر رگ صافن و رگ داخل زانو را بزنى در باز كردن دهانهء باسور بسيار مددكار است . اگر روغن مغز هلو ، روغن هستهء تلخ زردآلو ، گداختهء دنبهء كوهان شتر ، مخ گوزن ، مقل و امثال آنها را هريك به تنهايى و يا همه را باهم مرهم كنى و بر باسور بمالى شايد دهان باز كند . و اگر افشرهء پياز بسيار تند را كه با افشرهء بخور مريم ( گل سرنگون ) مرهم شود ، بر باسور كر بمالى ، كارش ساخته است .\r\nاگر همراه افشرهء پياز بسيار تند و بخور مريم ، قدرى از شيرهء گياهان ، داروى باسور و مويزك و چلغوز كبوتر قاطى باشد ، حتما دهانهء باسور را باز مىكند . و اگر اين داروها را با زهرهء گاو و بارزد درهم بسرشى بسيار بهتر خواهد بود .\r\nبرگ فيجن ( سداب ) ، روغن بابونهء گاو چشمى و خوردن بابونهء گاوچشمى به تنها بواسير را به خونريزى وامىدارد ، و مسام‌ها را گشاد مىكند .\r\nداروى هليله كه با بزرها سازند ، علاوه بر اينكه علاج بواسير است سبب خونريزى بواسير هم مىشود ؛ زيرا بزرهاى همراهش لطافت بخشند و باسور را نرم مىكنند .\r\nبراى نزيف دادن و ريزش خون حبس شده در بواسير ، داروى تركيبى زير بسيار خوب است .\r\n\r\nنسخه :\r\nپيه هندوانهء ابو جهل به وزن سه درهم و مغز بادام تلخ به وزن چهار درهم را درهم بسرش و از آن فتيله‌اى دراز بساز و در مقعد بيمار فرو كن و در آنجا بماند . بعد از يك ساعت فتيله را عوض كن و يكى ديگر به جاى آن قرار ده ! خلاصه در مدت پنج ساعت پنج بار فتيله عوض شود . اگر درد مقعد بسيار شدت يافت ، فتيله از روغن گل بردارد و در مقعد نگه دارد درد تسكين يابد .\r\nاحتمال مىرود كه تنها زدن رگ صافن باسور را به خونريزى وادارد .\r\n\r\n","description":"","footnote":"","page_name":" 79 ","page_number":95},
  {"content":"\r\n\r\n\r\nفصل پنجم داروهاى علاج بواسير و جوشهاى مقعد\r\nدر علاج بواسير گردهاى پاشيدنى خوبى هستند ، امّا قبل از اينكه گردهاى دارويى پاشيدنى را به كار برى ، بهتر آن است كه انزروت را در آب حل كنى و بر باسور بمالى .\r\nاگر ديدى كه بيمار درد شديد را تحمل مىكند داخل مقعدش را واجبى ( داروى حمام ) بمال و كمى بگذار صبر كند و آنگاه با شراب گس‌مزه بشويد ، سپس داروى گرد را بر بواسير بپاش !\r\nداروى پاشيدنى كه گرد مانند شود و در علاج بواسير بسيار بهره‌رسان باشد عبارت است از :\r\nپوستهء نازك مس كه سائيده گردد ، تنها استعمال شود يا با ارزيز سوختهء سائيده قاطى باشد . همچنين زرنيخ ، . آلاكلنگ و نشادر همه از جملهء اين داروها هستند كه ساييدهء آنها را بر بواسير بپاشند .\r\nهمين‌كه دارو را بر بواسير پاشيدى ، داروهايى كه درد را سبكتر مىكنند - و ذكر كرديم و از آنها روغن حيوانى و امثال آن بود - به كار ببر ! اگر به داروى قويتر نياز داشتى ، هركدام از اين گردهاى دارويى را كه استعمال مىكنى با بول كودك درهم بسرش ، كه بول كودك خود كار داروى تند و تيز را مىكند . اگر نياز به داروى از اين سبكتر و كمتر دردرسان بود ، يكى از داروهاى زير را به كار گير :\r\nخاكستر پوست درخت سرو كه با شراب شسته باشد .\r\nخاكستر پوست تخم‌مرغ .\r\nخاكستر هستهء خرما .\r\nخاكستر لوبيا گرگى خشكيده .\r\nداروهايى هستند كه در علاج بواسير خاصيت دارند ؛ يكى از آنها به قرار زير است :\r\nسر ماهى نمك سود را پهلوى آتش بگذار تا خشك مىشود ، به اندازهء آن پنير كهنه را با سائيدهء سر ماهى خشك شده قاطى كن و بساى و بر حلقهء مقعد بپاش ! خاكستر دم ماهى نمك سود و سياهدانه نيز از داروهاى پاشيدنى بسيار اثربخش است و اثرى عجيب دارد .\r\nداروهاى بخورى هم هستند كه عبارتند از :\r\nبلاذر ( حب الفهم ) تنها يا با ساير داروهاى بخورى . اگر بلاذر با زرنيخ مايهء بخور شود ، ويژگى دارد و بسيار خوب است . زرنيخ تنها ، هم خوب است .\r\nبخور كلم به تنهائى خوب است .\r\nساير داروها كه در بخور شدن براى علاج بواسير مفيدند عبارتند از :\r\nبيخ انگدان ، بيخ خرزهره ، بيخ شترخار ، بيخ سوسن ( بيخ شيرين‌بيان - نسخه . ) بيخ كبر ، بيخ كرفس ، بيخ هندوانهء ابو جهل ، بيخ گياه اسپند ، شخار ، گياه اشنان ( چوبك رختشويى ) ، بارزد ، روناس ، بزر گندنا ( تره ) ، خردل ، پشك شتر و انزروت . همهء اين داروها براى بخور كردن در علاج بواسير خوبند . اگر تنها باشند مفيدند و اگر با كمى بلاذر باشند بهترند . از اين داروها هركدام را با روغن ياسمين بسرش و قرص بساز و نگه‌دار و در وقت لازم قرص را بر آتش انداز و از بخورش استفاده كن !\r\nهر داروى بخورى كه چوبك رختشوئى و شخار و انزروت و پشك شتر در آن باشد بسيار خوب است .\r\n\r\n","description":"","footnote":"","page_name":" 80 ","page_number":96},
  {"content":"\r\n\r\nاگر چندين بار چوب گز را در بخور به كار برند شايد تنها كافى باشد .\r\nداروى تركيبى زير براى بخور علاج بواسير بسيار خوب است .\r\n\r\nنسخه :\r\nبيخ كبر ، بيخ كرفس ، برگ خرزهره ، بيخ خارينى كه آن را حاجى نامند ( اشتر خار ) ، بيخ انگدان ، بيخ سوسن ( ريشهء شيرين‌بيان - نسخه . ) ، و بلاذر از هريك يك جزء متساوى را با روغن زنبق بسرشند و حبهايى به اندازهء يك عدد فندق از آن بسازند و در بخور علاج بواسير استعمال كنند .\r\nگويند بخور با برگ آس بسيار سودمند است . و گويند اگر پوست مار سياه پوسته‌انداز ، كه آن را اسود سالخ گويند با نشادر بخور شود ، در علاج بواسير بسيار بهره‌رسان است .\r\n\r\nدستور بخور\r\nمنقلى پر از اخگر بياورند ، قيفى كه سرگشاد قيف بالاى منقل و نزديك به اخگرها قرار گيرد بگذارند و دنبالهء قيف به مقعد بيمار داخل شود ، داروى بخورى را بر آتش اندازند و دود از راه قيف به مقعد بيمار وارد شود . يا اينكه ظرفى بزرگ گلى ( شاه كاشى ) را سوراخ كنند . اخگر در زير شاه كاشى واژگون باشد و دارو را بر آن ريزند ، بيمار بر شاه كاشى نشيند و سوراخ شاه كاشى مقابل سوراخ مقعدش باشد .\r\nبهترين اخگر براى بخور علاج بواسير ، اخگر پشك شتر است .\r\n\r\nفصل ششم داروهاى مايع در علاج بواسير\r\nداروهاى مايع در علاج بواسير چند قسمند :\r\nداروهاى مايع از امثال جوشيدن آهك زنده در آب يا شخارى كه در آب بپزد يا زرنيخ كه در آب بپزد .\r\nاين داروها را چندين بار بر بواسير بپاش و بمال و بعد از آن آهك و شخار را در آن آب كذائى بسرش و بر مقعد بيمار بگذار ! آب معدنى شب ، زاج بلورى و يا آبى كه زاج بلورى در آن حل شده ، در علاج بواسير بسيار مفيد است . آب كذائى ( شب‌آلود ) را بيمار بخورد ، يا بر بواسير بپاشند و يا با عسل نوشابه سازند مفيد است .\r\nداروى تركيبى زير نيز بسيار خوب است .\r\n\r\nنسخه :\r\nيك عدد هندوانهء ابو جهل را چهار قاچ كن و در ظرفى بگذار ! بول شترى را كه در دشت مىچرد بر آن چهار قاچ بريز طورى كه هندوانهء ابو جهل را بپوشاند . اگر بول شتر عربى باشد چه بهتر . ظرف را زير آفتاب گرم بگذار و تا گرماى آفتاب مانده است زير آفتاب بماند ، و هرگاه ديدى كه از اثر\r\n\r\n","description":"","footnote":"","page_name":" 81 ","page_number":97},
  {"content":"\r\n\r\nآفتاب بول شتر كم شد ، باز بول بريز كه قاچهاى هندوانه ابو جهل زير بول بمانند . اگر از اين دارو بر بواسير بپاشى يا بمالى ، حتما بواسير را ريشه‌كن مىكند و بسيار مفيد است .\r\nزهرهء حيوانات نيز در علاج بواسير خوبند كه زهره بواسير را مىخورد .\r\nكمى پشم را در آب خرنوب سبز و ناخشكيده خيس كن و بر بواسير بگذار ! حتما بواسير از بين مىرود . اگر با آب خرنوب سبزى كه پشم در آن خيس شده است مقعد را زياد بخارند ، همان اثر خوب را دارد . ناگفته نماند كه اين آب خرنوب سبز در برانداختن ازگيلها نيز بسيار تأثيربخش است .\r\nثمر سبز كبر را هم كه نخشكيده است ، بر بواسير مالند بسيار مفيد است .\r\nروغنهاى دارويى كه در علاج بواسير بر بواسير بمالند و فائده رسانند ، عبارتند از :\r\nروغن گاوى كهنه ، روغن هستهء زردآلو ، روغن هستهء هلو ، چربى كوهان شتر ، روغن خيرى ، روغن حنا .\r\n\r\nفصل هفتم برداشتنىها در علاج بواسير\r\nهمه داروهاى پاشيدنى - كه گرد پاشيدنى باشند و در علاج بواسير ذكر شدند - براى فتيله شدن خوبند . داروى گرد و يا گرد دارويى را در عسل بسرش و از آن فتيله ساز ! همچنين فتيله از زرنيخ زرد و فتيله از زرنيخ قرمز هر دو در علاج بواسير نفع رسانند .\r\nدارويى هست كه اثرى شگفت‌انگيز دارد اما بسيار سخت است و تحملش دشوار است ، و آن :\r\nگياه لوف قطعه‌قطعه شود ، تكه‌ها را در شراب بريز ، يك شب و يك روز ( بيست و چهار ساعت ) در شراب بخيسند ، سپس بيمار آن را بردارد و تا برايش امكان دارد آن را بيرون نياورد .\r\nطبيبى گويد « اگر فتيله از نيلوفر باشد و بيمار بواسيرى آن را بردارد ، بواسير را خوب مىكند و به عقيدهء من درد را تسكين مىدهد .\r\n\r\nفصل هشتم داروهاى تناولى در علاج بواسير\r\nداروهائى كه در علاج بواسير به بيمار مىدهند بخورد ، زيادند كه حب مقل در نسخه‌هاى جداگانه‌اش يكى از آنها است ، و بويژه حب مقلى كه با گوش ماهى يا همراه صمغها است .\r\nداروى تركيبى ديگرى هست كه آن را حب دادى ( جوجادو ) مىنامند و تركيبات داروئى آن از اين قرار است :\r\n\r\n","description":"","footnote":"","page_name":" 82 ","page_number":98},
  {"content":"\r\n\r\n\r\nنسخه :\r\nهليله ، بليله ، آمله و شير آمله ( آمله‌اى كه در شير پروريده باشد ) هريك يك جزء . جوجادوى بصرائى پنج جزء ، با روغن زردآلو درهم و مچاله كنند و بفشرند و با عسل درهم سرشند و دو درهم تا سه مثقال بخورند .\r\n\r\nنسخهء ديگر كه حب سندروس است :\r\nسندروس ، پوستهء تخم‌مرغ ، شيطرج ( گياه خلال دندان ) و بزرتره از هريك يك جزء . نشادر نيم جزء ، ريم آهن چهار جزء . همه را درهم بسرش و حبهايى به اندازهء يك عدد فندق از آن بساز ! صبح شش تا هفت عدد از آن حبها را بخورند ، كه علاوه بر علاج بواسير غريزهء جنسى را نيز تحريك مىكند .\r\n\r\nنسخهء ديگر :\r\nهليلهء سياه ، بليله و آمله از هريك ده درهم ، سوختهء كدو هفت درهم ، كهربا سه درهم ، زاج دو درهم ، مقل بيست درهم . اينها را همه در آب گندنا ( تره ) بريز تا مىخيسند ، سپس درهم بسرش و حب ساز و از آن حبها تناول كنند .\r\n\r\nنسخهء ديگر :\r\nسونش آهن ، بزرتره و بزر ننه‌حوا از هريك به وزن دو درهم ، ثمر خشكيدهء كبر سه درهم ، شش مثقال از اين مخلوط را با آب تره بخورند .\r\n\r\nنسخهء ديگر :\r\nهليلهء سياه در تابه سرخ شده با روغن گاوى يك جزء ، بزر رازيانه يك جزء ، بزر ترتيزك دو جزء . از اينها هر روز يك قاشق ( يك درهم ) با شراب بخورند .\r\n\r\nنسخهء ديگر :\r\nهليلهء سياه با روغن گاوى در تابه سرخ شده ، آب تره ، روغن گردو و اطريفل را ( معجون هليله‌اى ) كه با ريم آهن درست شده باشد درهم سرشند و از آن تناول كنند .\r\n\r\nنسخهء ديگر :\r\nريم آهن كوبيده و ساييده و بيخته به وزن سه درهم را با بزر سفيد ترتيزك دو درهم درهم قاطى كن ! ناشتا در هفت مثقال آب تره و دو درهم روغن گردو بخورند .\r\n\r\n","description":"","footnote":"","page_name":" 83 ","page_number":99},
  {"content":"\r\n\r\n\r\nنسخهء ديگر :\r\nزراوند دراز ( زراوند نر ) ، عاقر قرحا ، سه كوهه ، بادام تلخ و ننه حوا هريك يك جزء ، آرد جو شش مثقال . همه را با آب كلم و روغن زردآلو درهم بسرش و بيمار از آن تناول كند .\r\n\r\nنسخهء ديگر :\r\nثمر سرو كوهى تازه و برگزيده به وزن ده درهم چند روزى در آب گندنا ( تره ) بخيسد و در سايه خشك شود . آن را خرد كن و بساى ! بزر اسپند ، انگدان كرمانى ، بزر ترتيزك سپيد ، شنبليله و ننه حوا از هريك شش درهم . بزر ترتيزك و بزر اسپند را با روغن گردو و روغن زردآلو بو بده . داروهاى ديگر را نيز بكوب و بساى و همه را باهم در ظرفى شيشه‌اى يا كاشى بريز و نگه‌دار ! بيمار بواسير يك مثقال تا دو مثقال از آن بخورد .\r\n\r\nنسخه ديگر كه آزمايش شده و خوب است :\r\nبارزد خشكيده به وزن دو درهم در يكى از آبهاى سازگار با بواسير مخلوط شود و بيمار بخورد ، شفا يابد . اگر سه بار اين دارو استعمال شود بواسير برنمىگردد .\r\nسكبينه و استرك نيز از داروهايى هستند كه اگر بيمار بواسير تناول كند ، بهره بيند .\r\nاگر بيمار بواسير شكمش قبض نباشد ، گرد هليله‌اى همراه بزرها را كفلمه كند بسيار خوب است كه اين گرد دارويى خون بواسير را بيرون مىريزد .\r\nاگر بيمار بواسير به خوردن لوف با عسل عادت گيرد و زياد بخورد به نفع اوست .\r\nمعجون هليله كه ريم آهن در آن به كار رفته است ، بندآور خونريزى زياد است و در علاج بواسير نافع مىباشد .\r\n\r\nفصل نهم آرام بخشهاى درد بواسير\r\nبراى تسكين درد بواسير داروهاى ساده و داروهاى تركيبى هستند كه از اين قرارند :\r\n\r\nنسخه :\r\nسكبينه و مقل از هريك به وزن دو درهم ، استرك به وزن يك درهم ، افيون به وزن نيم درهم ، روغن هستهء زردآلو ده مثقال و نيم . انگم‌ها را در روغن هستهء زردآلو حل كن و همه را درهم بريز و به وزن نيم درهم گند بيدستر بر آن اضافه كن ! بيمار از آن تناول كند .\r\n\r\nنسخهء ديگر :\r\nنيلوفر خشكيده يك جزء ، خطمى نيم جزء . درهم قاطى كن و بيمار بخورد .\r\n\r\n","description":"","footnote":"","page_name":" 84 ","page_number":100},
  {"content":"\r\n\r\n\r\nنسخهء ديگر :\r\nشاه افسر و عدس پوست كنده هريك يك جزء ، با زردهء تخم‌مرغ و روغن گل درهم بسرش و بيمار بخورد .\r\n\r\nنسخهء ديگر :\r\nبرگ خطمى و شاه افسر هريك يك جزء با زردهء تخم‌مرغ و روغن گل بسرش و به بيمار بده بخورد .\r\n\r\nنسخهء ديگر :\r\nاگر مرهم دياخيلون را با روغن گل و كمى زعفران و كمى افيون و شراب سيكى بر بواسير بگذارى ، درد بواسير تسكين يابد . همچنين پيه اردك را بر بواسير بمالى درد تسكين يابد .\r\n\r\nنسخهء ديگر :\r\nخرچنگ رودخانه ، سنگل ميشى ( لانولين ) ، پيه گردهء بز ، موم سفيد . بر بواسير بگذارى درد تسكين يابد .\r\nدر تسكين دادن درد بواسير بويژه اگر آماس كرده باشد ، داروى تركيبى زير بسيار خوب است .\r\n\r\nنسخه :\r\nبابونه ، شاه افسر و كمى زعفران ، همه را باهم بساى و با لعاب بزركتان و آب انگور منعقد شده بسرش و بر بواسير بگذار يا بمال درد تسكين يابد .\r\nداروهاى ديگر نيز هست كه در بحث از علاج ورم مقعد ذكر خواهيم كرد ، و علاوه بر تسكين درد بواسير در تسكين درد ناشى از بريدن و مهار كردن بواسير و ورم بواسير نيز بهره رسانند . از آنها استفاده كن !\r\n\r\nفصل دهم بازدارنده‌هاى نزيف بواسير\r\nگاهى رخ مىدهد كه خونريزى بواسير بيش از حدّ لازم است و بايد آن را بند آورد . براى اين منظور داروهايى هست كه به دو بخش تقسيم مىشوند . بخشى كه بسيار قوى هستند ، داروهاى داغ گذارند و نزيف ناشى از قطع و بريدن بواسير را بند مىآورند ؛ و بخش ديگر نزيف ناشى از بازشدن بواسير را باز مىدارند . داروهاى بخش اوّل - كه داغ گذارند و بايد در بازداشتن نزيف ناشى از بريدن بواسير استعمال شوند - عبارتند از : انواع زاجها ، گرد شدهء الوا ، گرد شدهء كندر ، گرد شدهء خون سياوشان ، گلنار ، شياف ماميثا و امثال آن ، كه بر جاى بواسير قطع شده پاشند و تند و محكم\r\n\r\n","description":"","footnote":"","page_name":" 85 ","page_number":101},
  {"content":"\r\n\r\nبندند . برك خرگوش ( پشم خرگوش ) كه با سفيدهء تخم‌مرغ بيالايند يا تارتارتنك با سفيدهء تخم‌مرغ بر جاى بواسير بريده بگذارند . جاى بريدهء بواسير را با داروى گرد جالينوس بيندايند و ببندند تا آن را داغ مىكند ، خوب است . زاج زرد با اقاقيا و مازو ساييده و گرد شوند و بر جاى بواسير گذارند و محكم ببندند تأثير بسيار دارد .\r\nاگر نزيف از اين علاجها بند نيامد ، روغن زيتون يا هر روغنى را بر آتش بجوشان و در حال جوشيدن گرماگرم پارچه پنبه‌اى در آن فرو كن و زود بر جاى نزيف بگذار كه داغ مىگذارد و فورا نزيف بند آيد . بعد از آن گرد دارويى بند آورنده را بر جاى نزيف بپاش ! امّا بدان ! كه در اين عمل خطر تشنّج هست .\r\nداروهاى از اين سبكتر و كم‌خطرتر هستند كه عبارتند از :\r\nداروهاى گيرندهء مشهور ، آبهايى كه داروهاى گيرنده در آنها پخته است يا شراب گس‌مزه كه پوست انار و مازو در آن پخته است .\r\nداروى تناولى بند آورندهء نزيف كه نزيف بواسير بريده را باز مىكند به دستور زير است :\r\n\r\nنسخه :\r\nريم آهن هفت روز در سركه مانده را بعد از سوا كردن از سركه ، بر تابه بو داده و برشته كرده و سپس چنان بسايند كه به صورت گرد درآيد ، بر آن معجون هليله‌اى كوچك اضافه كنند و بيمار از آن تناول كند .\r\n\r\nفصل يازدهم غذاى بواسيرداران\r\nبيمارى كه بواسير دارد هرگز نبايد گوشت غليظ و خوراكهاى وابسته به شير بخورد . از هر چيزى كه خون سوز است از قبيل : ديك ابزارها و ادويهء خوش‌بوكنندهء غذا بايد دورى جويد ، مگر آن اندازه بخورد كه به نفع بيمار باشد . بايد غذاى بيمار بواسيرى زود هضم و خوب كيموس باشد . گوشت نازك و زود هضم ، زردهء تخم‌مرغ ، شورباى ساده و چرب ، اوماج ، شورباى با زيره ، آب نخود آب ، روغن صاف كنجد و نارگيل با پانيد بخورند كه همه به نفع بيمارند .\r\nاگر بيمار بواسير شكمش اسهال است و خونريزى بيش از حد دارد ، آش برنج و آش انار كه با مويز بپزد بخورد خوب است . از روغن گردو ، روغن نارگيل ، روغن بادام ، روغن هستهء زردآلو ، چربى كوهان شتر يا دنبهء گوسفند ، انواع پيه خوب ، خاگينه از زردهء تخم‌مرغ و تره و كمى پياز بخورند .\r\nپانيد با حالت بيمار بواسيرى سازگار است . خرما هم خوب است و انجير از خرما خوب‌تر است .\r\n\r\n","description":"","footnote":"","page_name":" 86 ","page_number":102},
  {"content":"\r\n\r\n\r\nفصل دوازدهم ورم باد سرخ مقعد\r\nگاهى ممكن است ورم مقعد خودبه‌خود و بدون مقدمه پديد آيد كه اين حالت كمتر روى مىدهد ؛ اما اكثرا ورم مقعد بعد از ترك بردگى ، خارش مقعد ، بعد از سد شدن دهانهء بواسير و بعد از بريدن بواسير و يا داغ كردن بواسير ، وسيلهء داروهاى تند و تيز رخ مىدهد .\r\nاگر ورم در مقعد بر خود جمع آيد و خراج شود ، بيم آن مىرود كه به ناسور بينجامد ؛ ازاين‌رو سفارش شده است كه ورم مقعد را قبل از رسيدن شق كنند .\r\nدر حين شروع ورم مقعد بايد بيمار را رگ زد .\r\nشايد درد ناشى از ورم مقعد خودبه‌خود تسكين يابد .\r\nداروهاى علاج ورم مقعد و تسكين درد ورم مقعد از اين قرارند :\r\nمرهم سفيداب بر ورم بمالند . سفيدهء تخم‌مرغ با روغن گل در هاون سربى يا ابار بريز و بكوب تا سياهرنگ مىشود آنگاه بر ورم بمال !\r\nاين داروى تركيبى نيز خوب است .\r\n\r\nنسخه :\r\nمردار سنگ به وزن پنج درهم ، نشاسته هشت درهم ، سفيدآب دو درهم ، موم بيست و يك مثقال ، روغن حيوانى چهارده مثقال ، پيه اردك هفت مثقال ، روغن كنجد به اندازهء كافى . همه را درهم بسرش و بر ورم مقعد بگذار . اگر كمى آب انگور منعقد شده و شراب همراه اين داروى تركيبى باشد بهتر است .\r\nپيه اردك در علاج ورم مقعد بسيار مفيد است .\r\nنان در آب بر آتش بجوشد و با زردهء تخم‌مرغ و روغن گل مرهم شود و بر ورم گذارند و يا نان بدون سپوس نود مثقال ، زعفران هفت مثقال ، افيون سه مثقال و نيم ، در شراب سيكى قاطى شوند و باهم بسرشند ، و بر ورم مقعد گذارند .\r\nكاكنه را ضماد كنند و بر ورم مقعد گذارند بسيار خوب است .\r\nزردهء تخم‌مرغ برشته را با شراب گس‌مزه و موم و روغن گل مرهم كنند و بر ورم مقعد بگذارند .\r\nاگر ورم از اثر بريدن بواسير نبود و از مرحلهء نخستين تجاوز كرد ، مرهم دياخيلون را مخلوط با روغن گل بر مقعد ورم كرده مالند . يا كمى از مرهم باسليقون ، با زردهء تخم‌مرغ نيم‌بند قاطى شود و بر ورم مقعد بمالند .\r\nپياز ، تره ، بابونه را همه باهم در آب بپزند و بر ورم مقعد گذارند .\r\nمرهم سفيداب كه اندران در آن وارد است در علاج ورم مقعد مفيد است .\r\n- اگر درد ورم مقعد شدّت يافت ، داروى زير را به كار ببر !\r\n\r\n","description":"","footnote":"","page_name":" 87 ","page_number":103},
  {"content":"\r\n\r\n\r\nنسخه :\r\nبرگ سبز بنگ را بفشر آبش را جدا كن و از آن آب بر جاى درد بپاش ! و بعد از آن نان را در آن آب برگ سبزبنگ خيس كن ! زردهء تخم‌مرغ كه زياد برشته نباشد با روغن گل در آن نان خيسيده در آب برگ بنگ بسرش و از آن مرهم ساز و بر جاى درد بگذار ! اگر بعد از گذاشتن دارو جاى درد را باند بپيچى - اما نه زياد محكم - خوب است .\r\nبيمار در آبى بنشيند كه مسكن درد در آن پخته باشد ، از قبيل : بزركتان ، خطمى ، بزر خطمى ، پنيرك بستانى . و در آبى كه مىنشيند لعاب گندم كوبيده و در آب پخته بريزند .\r\nاگر به بحث علاج زحير رجوع كنى داروهاى خوب براى علاج درد مقعد ورم كرده مىيابى .\r\nاز بقراط روايت مىكنند كه فرموده است : « اگر ورم مقعد سر برآورد و كهنه نشده بود و از آن ورمها بود كه ريم در آن جمع مىشود ، وسيلهء نشتر آن را شق كن و مگذار به حد پختگى برسد ! مبادا مادهء ورم به ژرفا راه يابد و ناسور شود . »\r\n\r\nفصل سيزدهم ترك مقعد\r\nترك بردن مقعد چندين سبب دارد :\r\n1 - شايد از خشكى و حرارتى كه بر مقعد وارد آيد و مدفوع را خشك گرداند ، مقعد ترك بردارد .\r\n2 - شايد ورم گرم در مقعد سبب ترك بردگى مقعد شود .\r\n3 - احتمال دارد غلظت زياد و خشكى مدفوع سبب ترك مقعد گردد .\r\n4 - محتمل است بواسير سبب شود كه مقعد ترك بردارد .\r\n5 - شايد خون با شدّت به دهانهء رگهاى مقعد ريزش كرده باشد و سبب ترك مقعد شده باشد .\r\n6 - و شايد سبب چيز ديگرى باشد . . .\r\n\r\nعلاج ترك بردگى مقعد\r\nداروهاى علاج ترك مقعد چند بخشند :\r\n1 - برخى از آنها بهم آورنده و بهم پيوند دهندهء ترك برده هستند .\r\n2 - برخى نرم‌كننده و خيس‌كننده هستند .\r\n3 - برخى براى علاج ورم خوبند .\r\n4 - برخى خاصيّت معالجهء ترك را دارند و يا تقريبا با چنين معالجه‌هايى سازگارند .\r\nداروهاى برهم آورندهء ترك - كه گيرنده و خشكاننده هستند - عبارتند از : مازوى سوراخ نشده را در آب و كمى شراب گس‌مزه بسايند و بر ترك مقعد بمالند .\r\nداروى قويتر از آن داروى تركيبى زير است .\r\n\r\n","description":"","footnote":"","page_name":" 88 ","page_number":104},
  {"content":"\r\n\r\n\r\nنسخه :\r\nشنگرف ، گلنار ، سفيدآب ، مردار سنگ و روغن گل درهم قاطى شوند و بر ترك مقعد بمالند .\r\n\r\nنسخهء ديگر :\r\nمردار سنگ ، سوختهء ارزيز ، ريم آهن ، ريم نقره ، جوش كوره ، با روغن گل و كمى موم مرهم شوند .\r\n\r\nنسخهء ديگر :\r\nمرهم سفيداب را - كه مشهور است - بر ترك مقعد مالند . يا سفيداب و سرب سوخته ، روغن گل و سفيدهء تخم‌مرغ باهم مرهم شوند و بر ترك مقعد بمالند . يا ريم سرب و بزر گل محمدى ، باهم سائيده شوند و به حالت خشك بر ترك گذارند يا بر ترك برده بچسبانند .\r\nحنا يك جزء ، موم سفيد سه جزء ، كه با روغن گل گداخته شوند و بهم مخلوط شوند و بر ترك برده بمالند .\r\nگل خيرى خشكيده و ساييده را بر ترك بگذارند .\r\nداروهايى كه خاصيت علاج ترك دارند ، مانند : خاكستر صدف و نشاسته هريك يك جزء ، برگ زيتون نيم جزء . درهم بسرشند و بر ترك بمالند .\r\nاز داروهاى بهره‌رسان در علاج مقعد ترك برده ، داروى تركيبى زير خوب است .\r\n\r\nنسخه :\r\nمردار سنگ سفيد شده ، سونش ارزيز ، گل سفيد بنگ و موم هريك يك جزء متساوى ، روغن گل به اندازهء كافى درهم بسرشند و بر ترك مقعد بمالند .\r\n\r\nنسخهء ديگر :\r\nپيه اردك ، كندر ، مخ داخل استخوان شتر ، بزر گل محمدى ، توتيا ، جوش كورهء شسته ، سفيدآب ارزيز ، آنك شسته ، افيون ، سنگل ميشى ، آب كاسنى ، آب تاجريزى ، روغن گل و كمى موم . از همهء آنها مرهم سازند و بر ترك مقعد بمالند . اين دارو علاوه بر اينكه زخم را شفا دهد ، نمىگذارد مقعد ورم كند و اگر ورم باشد علاج كرده و از درد جلوگيرى مىكند .\r\nآبى كه بيمار در آن مىنشيند بايد آبى باشد كه تاجريزى و گل محمدى و عدس و جو پوست كنده در آن پخته است و در ديك مسين پخته شده باشند .\r\nاگر ترك مقعد خارش نداشته باشد ، گل اندلسى را با روغن گل درهم بسرشند و بر ترك بمالند .\r\nداروى تركيبى زير در هر حالت از حالات ترك مقعد مفيد است .\r\n\r\nنسخه :\r\nروغن كنجد ، لبان ، ساذج ( شب ) : زاج بلورى و گرد و مدور از هريك به وزن دو درهم ، زعفران و مرّ هر\r\n\r\n","description":"","footnote":"","page_name":" 89 ","page_number":105},
  {"content":"\r\n\r\nيك يك درهم ، سقز درخت بنه و موم هريك به وزن دوازده درهم . همه را با شراب سياه انگورى غليظ و روغن گل درهم بسرشند و بر ترك مقعد گذارند و يا بر آن بمالند .\r\nداروهايى هستند كه در تندى و سبكى ميانگين هستند و ترك را نرم مىكنند . روغنهايى مانند : پيه انواعش ، چربى دنبه و لعابها و افشره‌ها هستند كه در علاج ترك مقعد مفيدند . داروهاى چسبان و پوشنده از قبيل : نشاسته ، گرد آسياب ، كتيرا و امثال آن خوبند و در علاج ترك تنها يا همه باهم باشند مفيدند .\r\nداروى تركيبى آتى نيز بسيار خوب است .\r\n\r\nنسخه :\r\nسنگل ميشى ، مخ گوساله ، نشاستهء شسته ، پيه اردك ، پيه مرغ خانگى و روغن گل . همه باهم مرهم شوند و بر ترك مقعد بمالند .\r\n\r\nنسخهء ديگر :\r\nمخ توى استخوان ساق گاو ، خمير مايهء جو از هريك يك جزء متساوى را درهم بسرشند و بر ترك مالند . مقل با دنبهء كوهان شتر يا دنبهء گوسفند مرهم شود و بر ترك بمالند .\r\n\r\nنسخهء ديگر :\r\nمخ ساق شتر ( گوزن - نسخه . ) ، مخ ساق گاو ، پيه شتر ( گوزن - نسخه . ) از هريك هفت مثقال ، موميا سه مثقال و نيم ، نشاسته هفت مثقال ، روغن كنجد چهارده مثقال ، كتيرا هفت مثقال همه را در روغن كنجد بسرشند و مرهم شود .\r\nاگر ترك مقعد از اثر حرارت زياد و از اثر ورم كردگى مقعد نبوده و تنها سبب از خشكى باشد ، روغنهايى مانند : روغن خيرى ، روغن سوسن ، روغن مغز هستهء زردآلو ، روغن مغز هستهء هلو كه مقل در آنها حل شده باشد خوب و بهره رسانند .\r\nاگر مقل را با پيه مخلوط كنند و مايهء بخور واقع شود ، بيمار بهره مىبيند .\r\nاگر ورم مقعد سبب ترك مقعد شده است ، علاجها را ذكر كرديم كه بهتر است در آنها جوش كوره با روغن آس وارد باشد .\r\nدر آبهايى بنشينند كه داروهاى گيرنده و روغن زيتون نارسيده در آنها قاطى باشد .\r\nمازو را در شراب سياه انگورى غليظ بپز و بر ترك مقعد ناشى از ورم بگذار !\r\nاگر ترك مقعد از اثر بواسير باشد بايد با مرهمها معالجه شود .\r\nاگر از اثر خشكى و تندى مدفوع مقعد ترك برداشته است ، بايد كارى كنى كه بيمار بر دوام شكمش نرم باشد ، غذاهاى نرمى بخش شكم و نوشيدنيهاى نرمى بخش بخورد ، و شب و روز حب مقل با آب نوشيدنى بخورد .\r\nاگر از ترك معده ماده‌اى سيلان كرد ، كمى پنبه در آب زاج بلورى خيس كن و ترك را بدان\r\n\r\n","description":"","footnote":"","page_name":" 90 ","page_number":106},
  {"content":"\r\n\r\nخشك كن و پنبهء خيس شده در آب زاج آلوده را بر مقعد بيمار بمال ! نبايد بيمار چيزهاى قبوضيت‌آور و چيزهاى خشكانندهء مدفوع را تناول كند .\r\n\r\nغذاى بيمار\r\nكسانى كه به ترك بردن در مقعد مبتلا هستند نبايد غذاهاى قبوضيت‌آور ، ترش‌مزه و خشكانندهء مادهء مدفوع بخورند . شورباهاى ساده ، آش اسفناج و آش پنيرك بستانى ( ملوكيّه ) بخورند و چربى غذاها دنبهء كوهان شتر ، دنبهء گوسفند ، پيه مرغ و يا پيه اردك باشد . شورباى كلم ساده ، زردهء تخم‌مرغ نيم‌بند - بويژه قبل از غذا - بخورند خوب است . خاگينه از زردهء تخم‌مرغ و تره و پياز ، كه با روغن گاوى بسازند و خاكينه بسيار منعقد نشده باشد ، مفيد است . نارگيل ، بادام و پانيد خوب است . غذاى بيماران ترك مقعد بايد همان غذاى بيماران بواسير باشد .\r\n\r\nفصل چهاردهم سست شدن مقعد\r\nسست شدن مقعد چند سبب احتمال دارد كه به قرار زير است :\r\n1 - مقعد به مزاج فلج‌كننده مبتلا شده است .\r\n2 - سرما بر مقعد اثر گذاشته و آن را به حالت فلج درآورده است .\r\nعواملى كه موجب فلج مزاج مقعد مىشود به شرح زير است :\r\n1 - مادهء رطوبتى سرد كم‌مايه و رقيق بر مقعد اثر گذاشته و مقعد آن را در خود جاى داده است ؛ كه اكثرا چنين است .\r\n2 - رطوبتى كمى مايل به گرم مزاجى بر مقعد وارد آمده و مقعد آن را در خود پذيرفته است ؛ كه در اين حالت اگر مقعد را با دست لمس كنى گرم است .\r\n3 - شايد از اثر ناسوريا مهار كردن بواسير يا از اثر بريدن بواسير باشد كه آسيبى به ماهيچهء مقعد رسيده و ماهيچه را دربرگرفته و مقعد به تبعيت از ماهيچه ، سست و فالج شده است .\r\n4 - ممكن است از اثر بر پشت بر زمين افتادن يا از اثر ضربت خوردنى كه منشأ پى رگ مقعد را زيان رسانيده باشد ، يا پى رگ گسسته باشد كه يك دفعه مقعد سست مىشود و اين حالت علاج‌پذير نيست .\r\nاگر از مزاج فالجى است ، كم‌كم و به تدريج سستى مقعد رخ مىدهد كه علاج‌پذير است .\r\nگاهى از سستى مقعد ، بدون ارادهء بيمار و خودسرانه مدفوع بيرون مىآيد .\r\nشايد چنان باشد كه مقعد به سوى خارج كشيده شود و گمان برند كه اين هم سستى مقعد است ؛ زيرا در حالت كشيدگى مقعد به سوى خارج همان حالت بيرون آمدن مدفوع بدون ارادهء بيمار رخ مىدهد .\r\nبارها اتفاق افتاده كه از اثر قولنج ، مقعد سست شده است ؛ زيرا ماهيچهء نگهدارنده و بندآورندهء\r\n\r\n","description":"","footnote":"","page_name":" 91 ","page_number":107},
  {"content":"\r\n\r\nمدفوع در مقعد آسيب ديده و كشيده شده است . اين حالت را در لمس كردن مقعد مىشناسى كه سخت ملموس است .\r\nاگر در مقعد سست شده نيروى حاسه بماند خوب است و علاجش آسان است . اما اگر سست شده و حساسيت را از دست داده است ، علاج به اين آسانى نيست .\r\n\r\nعلاج\r\nاگر سستى مقعد از اثر سردمزاجى شديد باشد خواه سردمزاجى ساده يا همراه مادهء خلط باشد ، ثمر سرو كوهى ، كوشنه ، ثمر درخت سرو ، سنبل و اندكى از بزر گورگياه در ديك بزرگ مسين با آب زياد بجوشند و بيمار در آن آب بنشيند . اگر ديدى كه به داروى علاجى قويتر نياز است ، به وسيلهء دارويى كه آن را اوفربيونى ( شيرهء شير سگى ) نامند ، بيمار را حقنه كن ، كه اين دارو با شير گياه شيرسگ درست شده است و روغن كوشنه و غيره را بر آن اضافه كن !\r\nاگر سبب سست شدن مقعد رطوبت آميزه با نوعى حرارت باشد - كه در لمس مقعد معلوم مىشود - بيمار را در آبى بنشان كه داروهاى بسيار گيرندهء ( قبوضيت بخش ) مايل به سردمزاجى در آنها باشد و كمى داروى گرمى بخش در آنها مخلوط كن !\r\nاگر چنان تشخيص دادى كه شايد از كشيدگى يافتن ، مقعد سست شده است ، علاجهاى سست و نرم‌كننده از روغنها و انواع پيه و غيره را به كار ببر و در آخر داروهاى بسيار گيرنده ( نشگون‌گير - نسخه . ) و تحريك‌كننده كه در عين حال نرمىبخشى و تحليل برندگى داشته باشند ، استعمال كن ! كه نيروى حسّاس مقعد را بيدار سازد و مادهء بيمارى را بيرون دهد ؛ كه در اين علاج آب شور ، آب شور شده با نمك و هندوانهء ابو جهل خوبند . بعد از اين بحث ، به بحث در علاج بيرون جستن مقعد مىپردازيم ؛ در آنجا داروهايى را ذكر مىكنيم ، بدانها رجوع كن كه در حالت سستى مقعد كه از كشيدگى باشد نيز مفيدند .\r\n\r\nفصل پانزدهم بيرون آمدن مقعد\r\nممكن است ماهيچهء گيرنده و نگهدارندهء مقعد - كه مقعد را بالا مىبرد - بسيار سست شده باشد و توان منع بيرون جستن مقعد را نداشته باشد ، و ممكن است ورمى در درون مقعد ، مقعد را وادار به بيرون جستن كرده باشد .\r\nاگر بيرون آمدن مقعد از سستى ماهيچهء بردارنده و نگهدارندهء مقعد است - كه در آن صورت مىتوان مقعد را با فشار دست به داخل برگرداند - علاجش آسانتر از آن است كه بيرون آمدن مقعد از فشار ورم داخل باشد و با دست به آسانى به داخل نتوان برش گرداند . علاج هريك از اين دو حالت ويژه متفاوت است . بهترين علاج آن است كه مقعد را به جاى طبيعى خويش برگردانى و كارى كنى كه محكم در آنجا بماند ، و اگر ديدى كه به آسانى برنمىگردد ، داروهاى سست‌كننده را\r\n\r\n","description":"","footnote":"","page_name":" 92 ","page_number":108},
  {"content":"\r\n\r\nبه كار ببر . در اينجا لازم است با داروهاى محكم‌كنندهء مقعد و گيرندهء مقعد آشنا شوى كه در اين حالت بيمارى ، اكثرا به آنها نياز دارى ؛ زيرا اگر مقعد در حالتى بود كه بعد از برگرداندن باز بيرون بزند ، به وسيلهء اين داروها مىتوانى آن را سر جاى خود بنشانى و نتواند بار ديگر بيرون بيايد . اين نوع از داروها چند بخشند ، برخى در آن مىنشينند و برخى را بر مقعد مىپاشند كه داروهاى گيرنده و بندآورنده در آنها پخته است ، امّا بهترين آنها داروى تناولى است كه بسيار قبوضيت‌آور و گيرنده باشد ، مثلا : گل محمدى ، عدس ، تاجريزى و سماق كه همه را در آب بپز و استعمال كن ! كه اين دارو حتى اگر ورم هم موجود باشد نفع‌رسان است .\r\nداروهاى گرد شدهء پاشيدنى هم از اين قبيل داروهاست كه بر مقعد بيرون آمده بپاشى .\r\nاگر بيمار حرارت شديد نداشته باشد ، داروى تركيبى زير را استعمال كن !\r\n\r\nنسخه :\r\nپوست درخت بنه به وزن هشت درهم ، ثمر درخت سرو به وزن دو درهم ، سفيداب يك درهم ! اينها را همه درهم ريز و خرد كن و بساى تا گرد مانند مىشوند ، آنگاه با شراب گس‌مزه مقعد را از خارج بشوى و از اين گرد بر آن بپاش !\r\n\r\nنسخهء ديگر :\r\nخاكهء كوبيدهء كندر و مردار سنگ از هريك به وزن هشت درهم ، ثمر درخت سرو - كه ثمر خشك شده باشد - سفيدآب ارزيز - كه از بهم ساييدن ارزيز به دست آمده و با شراب گس‌مزه بهم سائيده شده باشد - به وزن دو درهم . همهء اينها را درهم قاطى كن و از گردى كه حاصل شده است بر مقعد بيرون آمده بپاش !\r\n\r\nنسخهء ديگر :\r\nريم سرب و سماق هريك به وزن چهار درهم ، مرّ به وزن يك درهم ، بزر گل محمدى به وزن چهار درهم . همه را درهم مخلوط كن و از آن بر مقعد بيرون آمده بپاش و بگذار !\r\nمقعد بيرون آمده را بشوى و بعد از آن با روغن گل كه خام باشد آن را چرب كن ! بعد از آن زاج بلورى ، مازو ، سرمه و سفيداب ارزيز را باهم بكوب و گرد مانند كن و بر مقعد بپاش و به داخل بر گردان و ببند . اگر مقعد در حالتى است كه ابدا به سوى جاى طبيعى برنمىگردد و سبب ورمى بزرگ است كه سر راه برگشتن را بسته است ، بايد قبل از علاج مقعد به سراغ ورم به روى . بيمار در آب گرمى كه مسكّن درد و سست‌كننده‌هاى ورم در آن پخته است بنشيند - كه سابقا ذكر شده‌اند - بعد از آن ورم را با روغن شبت و روغن بابونه چرب كن كه نرم مىشود و فروكش مىكند ، سپس به معالجهء لازم كه گفته‌ايم برگرد . داروهاى مسكن درد - كه ذكر شده‌اند - در اين زمينه بسيار به كار مىآيند و بويژه داروى نيلوفر كه عدس و نخود و باقلى در آن به كار رفته‌اند .\r\n\r\n","description":"","footnote":"","page_name":" 93 ","page_number":109},
  {"content":"\r\n\r\n\r\nفصل شانزدهم ناسور مقعد\r\nگاهى ممكن است از اثر زخمهاى داخل مقعد - كه سبب دريدگى و سوراخ شدن مقعد مىشوند - ناسور پديد آيد . و ممكن است بواسير خوره‌اى سبب بروز ناسور شود .\r\nناسور مقعد اگر بسيار نفوذ نكرده باشد ، زياد جاى نگرانى نيست و علاجش سهل است . اما اگر زياد نفوذ كرده باشد ، بد است و علاجش به اين آسانى نيست .\r\nاگر ناسور به فضاى خالى داخل مقعد و مدخل مقعد نزديك باشد ، زياد جاى نگرانى نيست ؛ زيرا اگر ناسور را بدرى ، سراسر ماهيچهء مقعد آسيب نمىبيند و تنها خلل در بخشى از ماهيچه روى مىدهد و بقيه در كار بند آوردن ماده كمى به سستى مىگرايد . امّا اگر ناسور از فراغ داخل مقعد و نزديكيهاى سوراخ مقعد دور باشد ، هرگاه دريده شد - كه علاج هم دريدن است - كليّهء ماهيچهء گيرندهء مقعد يا بخش اعظم ماهيچهء مقعد را بريده‌اى و اكثر نيروى بازدارنده را از ميان برداشته‌اى ، كه در نتيجه مدفوع بدون ارادهء بيمار بيرون مىريزد و احتمال دارد جايى را كه مىبرى ، با وريد يا زردپى پيوسته باشد كه در اين حالت خطرى جدّى پيش آمده است .\r\n- چگونه بدانيم ناسور نفوذ كرده يا نفوذ نكرده است ؟\r\n- براى اين آزمايش چند راه هست :\r\n1 - ميل در ناسور فرو بر و انگشت در مقعد بيمار فرو كن ! ببين آخرين جاى ميل كه فرو شده است كجاست ؟ از زياد و كمى نفوذ ميل زياد و كمى نفوذ ناسور معلوم مىشود .\r\n2 - اگر ناسور كم نفوذ كرده باشد ، مدفوع از دهان ناسور بيرون نمىآيد . امّا اگر ناسور ريشه دوانيده و بسيار نفوذ كرده است ، مدفوع از دهانهء ناسور بيرون مىآيد .\r\n- چگونه بدانيم كه بريدن ناسور به بريدن كليّهء ماهيچه مىانجامد يا فقط قسمتى از ماهيچه را در بر مىگيرد ؟\r\n- آزمايش اين حالت را طبيبان پيشينه كرده‌اند و كسانى در اين اواخر ادّعا مىكنند كه از ابتكارات خودشان است ! آزمايش از اين قرار است كه ميل را در ناسور فرو كن و انگشت به داخل مقعد فرو بر ، بيمار را وادار كن كه مقعد را محكم ببندد و بلند كند ، انگشت فرو رفته در مقعد احساس مىكند كه كدام قسمت از ماهيچه مىترنجد و كجاى آن بارز است . پهناى جاى ناسور - كه در طول بدن قرار دارد - چند است ؟ ميان طرف ميل و بالاترين قسمت پهن ناسور در طول بدن چند است ؟\r\nآيا كم است يا زياد ؟\r\nناسور مقعد اگر زياد نفوذ كرده باشد ، اكثرا يك دهانه دارد و ممكن است احيانا چندين دهانه داشته باشد .\r\n\r\nعلاج ناسور مقعد\r\nاگر ناسور بسيار نفوذ نكرده و در فضاى خالى مقعد و نزديك در خروجى مقعد است ، دقّت كن در صورتى كه سيلان زياد و آزاردهنده و بسيار بدبو نداشته باشد ، اگر تركش كنى مانعى ندارد و زيانى\r\n\r\n","description":"","footnote":"","page_name":" 94 ","page_number":110},
  {"content":"\r\n\r\nنمىرساند . امّا اگر درد و آزار زياد داشت ، شياف ترنگوت و امثال آن را از داروهاى علاج ناسور استعمال كن ! اگر از آنها خوب نشد و از فاسد شدن كاهش نيافت ، داروهاى تند و تيز را به كار ببر كه گوشت فاسد را از رويهء ناسور بزدايد و گوشت سالم نمودار شود . براى جلوگيرى از درد ، روغن حيوانى بر آن بگذار ! روغن گل هم خوب است . آنگاه داروى بهم آور و جوش دهندهء زخم را استعمال كن كه دهان ناسور را به هم بپيوندد . آنچه دراين‌باره ويژگى دارد مرهم الرسل است كه ناسور را شفا دهد حتى اگر ناسورى باشد كه بعد از قطع كردن و بريدن باز معالجه‌پذير نباشد . امّا بايد در به كار بردن اين مرهم زياده‌روى نكنى . كم‌كم و آرام و در چند مدت عمل را انجام ده ! مرهم سياه نيز در به هم آوردن ناسور فعّال است .\r\nاگر ناسور زياد نفوذ كرده و از لبهء مقعد دور است علاج ، مهار كردن است ؛ بايد در مهار كردن دستورات ما را مراعات كنى . بهترين اسلوب مهار كردن آن است كه با موى بهم بافته و پيچ داده ناسور را مهار كنى و در عين حال موى مهار كردن بايد بسيار نازك و باريك باشد . يا با تار ابريشم پيچ داده ناسور را مهار كن ! ته ناسور را محكم بپيچ و بگذار تا خودبه‌خود مىافتد .\r\nهرگاه ديدى كه بيمار درد و آزار طاقت‌فرسا دارد و بيم آن مىرفت كه به تشنج گرفتار آيد ، نخ مهار را بيرون كش و داروى مسكن درد بگذار و بعد از تسكين درد باز مهار كردن را از سر گير و محكم ببند .\r\n\r\nفصل هفدهم خارش مقعد\r\nسبب پيدايش خارش در مقعد يكى از موارد زير است :\r\n1 - كرمهاى ريز و كوچك در داخل مقعد متولد مىشوند .\r\n2 - خلط مرارى و بوركى در مقعد به وجود آمده و جمع شده است كه مقعد را گاز مىگيرد و سبب خارش مقعد شده است .\r\n3 - ممكن است قرحهء پليد چركين در مقعد باشد كه سبب خارش مقعد شده است . .\r\n\r\nعلاج خارش مقعد\r\nاگر تشخيص دادى كه خارش مقعد از وجود كرمهاى ريز در مقعد است ، علاج كرم را مىدانى ، به عمل آور !\r\nاگر تشخيص دادى كه قرحه در درون مقعد رخ داده كه سبب خارش مقعد است ، علاج قرحه‌ها را به كار انداز ! كه مىدانى .\r\nاگر هيچيك از اين دو سبب را نيافتى و معلوم شد كه از خلط بند آمده در داخل مقعد خارش مقعد رخ داده است ، در اينجا دقت كن ! اگر تشخيص دادى كه مادهء خلط خرابكار از بالا به پايين ريزش كرده يا مىكند ، رژيم غذائى بيمار را معيّن كن كه بايد غذاى مناسب حال بخورد ؛ بعد از آن كوشش\r\n\r\n","description":"","footnote":"","page_name":" 95 ","page_number":111},
  {"content":"\r\n\r\nكن كه خلط را پاكسازى كنى . اگر خلط بند آمده ، از داروهاى تناولى سرپيچى مىكند و بيرون نمىآيد ، شيافهاى مشهور را كه رودهء مستقيم را از خلط بلغمى و خلط مرارى پاكسازى مىكنند - و در بحث از علاج زحير ذكر شدند - استعمال كن و داروهاى برداشتنى ميانگين در تأثير بخشى ، داروهاى برداشتنى داراى نيروى تخديركننده را سفارش ده !\r\nمسح كردن مقعد به وسيلهء سركه در علاج خارش مقعد بسيار اثربخش و مفيد است . همچنين بادكش بر دنبالچهء بيمار بگذار !\r\nاگر خارش از اثر قرحه‌هاى پليد در مقعد است ، داروهاى بسيار تأثيربخش را - كه در بحث علاج پوست‌اندازى ذكر شدند - به عمل بياور !\r\nاگر درد خارشى بسيار شديد بود ، جاى درد را تخدير كن ؛ كه در علاج درد خارش مقعد مرهم سياه و مرهم زنگار خوبند . مرهم را بر پشمى بچسبانند و پشم را وسيلهء ميل به مقعد فرو برند و مدّتى صبر كنند و بعد بيرون آورند ، بيمار كمى استراحت كند و باز عمل تكرار شود .\r\n\r\n","description":"","footnote":"","page_name":" 96 ","page_number":112},
  {"content":"\r\n\r\n\r\nفن هجدهم حالات كليه كه در دو گفتار آيد\r\n\r\n","description":"","footnote":"","page_name":" 97 ","page_number":113},
  {"content":"\r\n . \r\n","description":"","footnote":"","page_name":" 98 ","page_number":114},
  {"content":"\r\n\r\n\r\nگفتار اوّل كليّه به‌طور كلّى\r\n\r\nفصل اوّل تشريح كليه\r\nسابقا در تشريح كبد بيان كرديم كه كبد غذاى خود و مواد غذائى ديگر را كه به آن وارد مىشود ، به پالايشگاه مىسپارد ، خون تصفيه شده و سازگار با بدن و مورد نياز اندامان بدن را به بدن مىفرستد و مادهء آبى را كه از خون قبل از پالايش جدا شده است از راه كبد به بيرون مىفرستد .\r\nحال مىتوان در تشريح كليه گفت : كليه بدين منظور آفريده شده كه ابزارى باشد تا مادهء آبى را كه قبلا با خون به كبد درآمده و مورد نياز بوده و بعد از پالايش و جدا شدن از خون چيز زائدى شده است و بايد بيرون داده شود ، دفع كند . از آنجا كه اين مادهء آبى بسيار زياد است ، بايستى اندامى كه ابزار بيرون دادن اين همه آب مىباشد ، يا اگر يكى است خيلى بزرگ باشد و يا اينكه يك اندام دوقلو باشد . اگر تنها يكى بود و بزرگ بود ، ممكن است گاهى تنگ شود يا آب زياد ايجاد مزاحمت كند . پس خداوند خالق ، كليه را زوج آفريد كه در اين كار چندين منفعت هست .\r\nدر اندامان تن بسيارند كه دوتايى هستند و اندامانى هستند كه دو قسمت و يا چند قسمت شده‌اند و به يكى اكتفا نشده است ، تا اگر يكى يا قسمتى از اندام آسيب ديد ، كار واجب اندام به كلى فلج نشود . اندام همشكل - كه عضو علىالبدل است - يا قسمتى از آن كار واجب بر عهدهء اندام را به انجام برساند يا اقلا قسمتى را كه زياد مورد نياز است به عهده بگيرد . هر دو كليه پر گوشت و درهم فشرده هستند و به هم چسبيده آفريده شده‌اند تا از اين پرگوشتى ، درهم فشردگى و به هم چسبيدگى ، اولا كوچكى حجم جبران شود و ثانيا بجز مادهء بسيار آبكى را در خود نپذيرند و ثالثا گوهر نيرومند داشته باشند و در مقابل اين همه مواد تندمزاج - كه اكثرا همراه خلط مرارى از كليه مىگذرند - مقاومت كافى داشته باشند . حكمت ديگر در دوقلويى آفريده شدن كليه اين است كه رگ وتين « 1 » بتواند به آسانى از ميان هر دو قسمت بگذرد .\r\n\r\n\r\n","description":"","footnote":"\r\n( 1 ) - رگى است در قلب كه رگهاى بدن همگى از آن خون دريافت مىكنند - المنجد .\r\n","page_name":" 99 ","page_number":115},
  {"content":"\r\n\r\nجاى كليه‌ها براى اندامان احشاء كه در آنجا واقع شده‌اند گشاد شده است . كليهء طرف راست بالاى كليهء طرف چپ قرار گرفته است تا به كبد نزديك باشد و تا سر حد امكان بيشتر از كبد ماده دريافت كند . كليهء طرف راست تماس مستقيم با كبد دارد و بلكه به زائدهء كبد كه در طرف او است درست چسبيده است . كليهء طرف چپ پايين‌تر قرار گرفته است ، كه در اين پايين قرار داده شدن آن دو حكمت هست :\r\n1 - كليه در جانب چپ مورد مزاحمت طحال قرار مىگيرد .\r\n2 - اگر هر دو در برابر هم قرار مىگرفتند و بالا و پايين نبود ، مادهء آبى كه بايد از كليه گذر كند در اين ميان سرگردان مىشد كه آيا به هر دو كليه داخل شود ، يا به كدام از اين دو داخل شود كه ديگرى بيكار بماند ؟ حالا كه يكى در بالا و نزديكتر به كبد - كه پالايشگاه است - قرار گرفته ، مادهء آبى مستقيما به آن قسمت وارد مىشود ، و بعدا سر به آن ديگر مىزند .\r\nهر دو كليه چنان مىنمايند كه قسم كوژ و قسم گود و مقعر ، هر دو در حكم ديد هستند كه نزديك به استخوان پشت واقع شده‌اند .\r\nدر اندرون هريك از دو كليه فراخنايى هست كه مادهء آبى از راه گدارى كوتاه به آن فراخناى مىريزد و از آن فراخناى از طريق گدارى به آبدان مىرسد ؛ كه گدار آبرسان به آبدان كم‌كم و به تدريج آب را دريافت مىكند و به آبدان مىرساند .\r\n- چرا آب به كندى و كم‌كم از كليه به آبدان گسيل مىشود ؟\r\n- زيرا آبى كه مستقيما به كليه مىآيد ، كاملا پاليده نشده است و هنوز قسمتى از مادهء خونى را با خود دارد . كليه بايد اين آب آلوده با مادهء خون را تصفيه كند ، و خونى را كه از آب مىگيرد مورد تغذيهء خود قرار دهد ، سپس مازاد تصفيه شده را - كه كاملا از مادهء خونى پاك شده است - به سوى آبدان بفرستد . آرى مايعى كه مستقيما از كبد به كليه مىآيد صاف صاف نيست و خونالود است ؛ به رنگ آبى است كه گوشت تازه را در آن بسيار شسته باشند .\r\nاگر كبد ناتوان باشد و نتواند كاملا از عهده تصفيه خون و آب برآيد ، آب خونالود در حدّ زياد به كبد مىريزد . كليه كه به تصفيه مىپردازد فقط ياراى آن را دارد كه خون غذاى خودش را جدا كند ، بقيه با همان آلودگى بيرون فرستاده مىشود . اين است كه در حالاتى مىبينى بول بيمار به آبى كه گوشت در آن شسته‌اند شبيه است . و اگر كليه ناتوان باشد و از عهدهء تصفيه دوم برنيايد ، باز همان حالت رخ مىدهد و بول انسان به رنگ آب گوشت در آن شسته در مىآيد .\r\nپى رگى كوچك به كليه آمده كه غشاء كليه از آن خلق شده است .\r\nوريدى از سوى باب الكبد ( ماساريقا ) به كليه راه يافته است .\r\nشريانى از قسم آن شريان كه به كبد درآمده ، به كليه هم راه يافته است . اينها را فراموش مكن !\r\n\r\n","description":"","footnote":"","page_name":" 100 ","page_number":116},
  {"content":"\r\n\r\n\r\nفصل دوم بيماريهاى كليه\r\nبيماريهاى كليه چندين قسمند :\r\n1 - بيماريهاى مزاجى .\r\n2 - بيماريهاى تركيبى از نوع كوچكتر بودن كليه يا بزرگتر بودن آن از حالت طبيعى .\r\n3 - وقوع راه‌بندان در كليه .\r\n4 - بيماريهاى پيوسته به كليه از قبيل قرحه و خوره و گسستن رگ و باز شدن دهانهء رگها .\r\nبيماريهاى كليه يا در خود كليه تكوين مىيابند يا در گدارهاى ميان كليه و غير آن ، كه اين حالت دوم كمتر اتفاق مىافتد . اگر احيانا بندآمدنى در اين گدارهاى اشتراكى ميان كليه و غير كليه رخ داد كه مايهء بند آمدن خون يا خلط باشد يا سنگ راه‌بندان ايجاد كرده باشد ، بايد كليه را در علاج شريك گردانى .\r\nاگر بيماريها زياد بر كليه اثر گذاشتند ، كبد ناتوان مىشود و ممكن است به بيمارى استسقا بينجامد . در اين حالت كليه گرم باشد يا سرد براى سرايت درد كليه به كبد فرقى نمىكند .\r\nهرگاه ديدى كسى كه از درد كليه رنج مىبرد ، بولش لزج و مادهء چسبناك همراه داشت ، بدان كه كليه مواد بدسرشت و ناهنجار جذب مىكند و دردش بيشتر و بيشتر مىشود و شايد سنگ در كليه درست شود . و اتفاق مىافتد كه بيمارى كليه از فرو ريختن بول غليظ داراى ته‌نشين خوب شود .\r\nو بسيار رخ مىدهد كه زياد محكم بستن كمربند سبب درد و مزاج گرمى كليه شود .\r\n\r\nنشانيها\r\nنشانيهاى حالات كليه را از چندين راه مىتوان كسب كرد كه از اين قرارند :\r\n1 - اندازه ( زياد و كمى ) بول ، غلظت و آبكى بودن بول ، رنگ بول ، آلودگى بول .\r\n2 - تشنگى .\r\n3 - اندازهء ميل به جماع .\r\n4 - پشت انسان و نوع درد پشت .\r\n5 - حال هر دو ساق انسان .\r\n6 - نوعيّت درد كليه .\r\n7 - لمس كردن با دست .\r\n8 - چيزهاى سازگار و ناسازگار با كليه .\r\nممكن است در بيمارهاى كليه حجم ادرار كاهش يابد .\r\nبيمارى كليه با ساير بيماريهاى كبد فرقش در اين است كه در اينجا اشتهاى خوراك يكباره از دست نمىرود .\r\nاگر كسى دفع ادرارش بسيار بريده‌بريده و نوبتى شد ، بدان كه كليه‌هايش بيمارند .\r\nكسى كه بولش ته‌نشين گوشتى يا موى مانند يا به رنگ گاودانهء پخته باشد ، معلوم است كه\r\n\r\n","description":"","footnote":"","page_name":" 101 ","page_number":117},
  {"content":"\r\n\r\nبيمارى كليه دارد و اين پختگى ته‌نشين بول از كليه انجام گرفته است . امّا اگر پختگى در ته‌نشين بول زيادتر از حدّ بود و چيزهاى ديگر با خود داشت ، حدس بزن كه بيمارى در مثانه ( آبدان ) باشد .\r\nدرحالىكه اگر پختگى بول در حدّ زيادى نباشد از بيمارى كليه ناشى است . امّا اگر هيچ آثار رسائى و پختگى در بول نديدى ، حدس بزن كه بيمارى از كبد منشأ دارد ؛ زيرا پخته شدن بول به سبب اندامان بالائى است ، اگر اندام بالاتر از كليه سلامت نباشد پختگى در ادرار نيست ، و اگر اندام بالائى آسيب نديده باشد ناپختگى در آن مشاهده نمىشود .\r\n\r\nنشانيهاى سوء مزاج گرم كليه\r\nنشانيهاى گرم‌مزاجى كليه عبارتند از :\r\n1 - بول به رنگ قرمز مايل به زرد در مىآيد .\r\n2 - پيه كليه كاهش مىيابد و مىگدازد .\r\n3 - با لمس مىتوان حال كليه را دريافت .\r\n4 - بيماريهاى گرم از قبيل : ورم گرم ، بيمارى ديابيطس گرم ( تشنگى بدون سيراب شدن ) و زياد تشنه شدن .\r\n5 - بيمار ميل به جماع زياد دارد .\r\n\r\nنشانيهاى سوء مزاج سرد كليه\r\nاگر كليه از اثر سوء مزاج سرد بيمار باشد ، نشانيهايش از اين قرارند :\r\n1 - بول سفيد رنگ است .\r\n2 - بيمار هيچ ميل به جماع ندارد .\r\n3 - پشت ناتوان است و به پشت سالخوردگان شبيه است .\r\n4 - بيماريهاى سردمزاج در كليه زياد رخ مىدهد كه بيمار از سرما آزار بيند .\r\n\r\nعلاج سوء مزاج گرم كليه\r\nاگر تشخيص دادى كه كليه به سوء مزاج گرم مبتلا است ، از روشهاى زير استفاده كن !\r\nبيمار شير الاغ و شير بز بخورد مشروط بر اينكه الاغ و بز بر گياهان سردمزاج تغذيه كنند . و اگر بيم آن نداشتى كه خوردن دوغ گاو سنگ كليه را سبب مىشود ، دوغ از ماست گاو بسيار خوب است . اگر از دوغ نگران بودى - كه مبادا توليد سنگ كليه كند - آب چكيدهء دوغ را به بيمار بده بخورد كه چكيدهء دوغ در فرو نشاندن گرمى مزاج كليه بسيار تأثيربخش است .\r\nلعابها و افشره‌هاى سردمزاج همه خوبند كه بيمار بخورد و تو آنها را مىشناسى . و اگر وسيلهء لعابهاى سردمزاج يا افشره‌هاى سردمزاج بيمار را حقنه كنى ، بيشتر بهره مىدهند .\r\nاگر مايهء حقنه آب سرد مخلوط با روغن خيارچنبر خوراكى باشد بسيار خوب است .\r\nاگر ضماد از لعابها و افشره‌هاى سردمزاج بر كليه گذارى ، يا كليه را از خارج با روغنهاى\r\n\r\n","description":"","footnote":"","page_name":" 102 ","page_number":118},
  {"content":"\r\n\r\nسردمزاج چرب كنى فايده بينى . كافور هم در علاج اين حالت بسيار خوب است و در سرد گردانيدن مزاج كبد مانند ندارد . روى هم در حالت گرم مزاجى كليه ، انسان پياپى تشنه مىشود و نبايد نوشيدن آب سرد را از بيمار منع كنى .\r\n\r\nعلاج سوء مزاج سرد كليه\r\nدر علاج سوء مزاج سرد كليه داروهاى حقنه‌اى و داروهاى بر خارج ماليدنى هست ، داروهاى مايهء حقنهء بيمارى كه كليه‌اش به سوء مزاج سرد مبتلا است ، از قرار زير است :\r\nروغنهاى گرم‌مزاج ، داروهاى گرم‌مزاج ، روغن گاوى ، روغن كنجد ، روغن گردو ، كلكلانج ، روغن بادام تلخ ، روغن كاجيره ، آب شنبليله ، آب شبت ، شورباى كلّه حيوانات ، شورباى جوجه مرغ و غيره .\r\nروغنهاى ماليدنى بر خارج در علاج سوء مزاج گرم كليه از اين قرارند :\r\nپيه روباه ، پيه كفتار ، روغن غار ، روغن گردو ، روغن پسته و روغن كوشنه كه خاصيت دارد .\r\nمىتوانى آبهاى ذكر شده را با يك برابر از اين روغنهاى ماليدنى مايهء حقنه سازى و بيمار را بدان حقنه كنى . ضمادهايى نيز هست كه در اين حالت مفيدند . كه ضماد از داروهاى گرمى بخش شناخته باشند . معجون زيره‌اى در علاج كليهء داراى سوء مزاج سرد بسيار خوب است و بويژه اگر داروهاى تركيبى در آن خرد و سائيده شوند .\r\nاگر بيمار را وسيله روغن كوشنه حقنه كنى بسيار خوب است و ويژگى دارد كه بايد بعد از آن بيمار با روغن چاتلانقوش و روغن پسته حقنه شود .\r\nاگر وسيله دنبهء گداختهء گوسفند بيمار را حقنه كنى در گرم كردن مزاج كليه و در نيرو بخشيدن به كليه اثر بسزا دارد .\r\n\r\nفصل سوم لاغر شدن كليه\r\nممكن است كليه لاغر شود ، بپژمرد ، پيه كليه كاهش يابد و حتى ممكن است از پيه‌اش هيچ باقى نماند . سبب لاغر شدن و از دست دادن پيه كليه ، ممكن است سوء مزاج يا زياد جماع كردن و يا پاك‌سازيهاى بيش از حد باشد . نشانيهاى لاغر شدن و پيه نماندن كليه يا كاهش يافتن آن ، به صورت زير است :\r\n1 - اشتهاى جماع از بين مىرود .\r\n2 - بول سفيد رنگ و زياد است .\r\n3 - پشت بيمار سست مىشود و كمى احساس درد مىكند .\r\n4 - شايد بيمار هم از اثر لاغر شدن كليه لاغر شود .\r\n\r\n","description":"","footnote":"","page_name":" 103 ","page_number":119},
  {"content":"\r\n\r\n\r\nعلاج\r\nبايد بيمار چيزهايى بخورد كه با مزاج كليه سازگارند و كليه را چاق و نيرومند مىگردانند . از قبيل :\r\nمغز بادام ، نارگيل ، فندق ، پسته ، خشخاش ، نخود ، باقلى ، لوبيا . اگر مغز ميوه‌ها را با شكر بخورد بيشتر بهره بيند .\r\nچربيهايى كه اگر در غذا باشند و بيمار بخورد ، لاغرى كليه را بر طرف مىكنند ، عبارتند از : پيه مرغ ، پيه غاز ، پيه كليهء بز و نان گرم اندوده با پيه .\r\nداروهاى ديك ابزارى و ادويهء خوشبوى ادرارآور بايد در غذاى بيمار باشد . داروهاى ادرارآور ديك ابزارى غذا را بدرقه مىكنند و به كليه مىرسانند . داروهاى خوشبوى كنندهء خوراك ( ادويه‌ها ) نيروى كليه را تحريك مىكنند و اگر همراه غذا چيزى مانند لاك و چيزى كه در آن لزوجت چرب هست باشد ، گوهر گوشت كليه تقويت مىشود .\r\nبيمار اگر شير گاو بنوشد خوب است و اگر با شير سه درهم تا چهار درهم ترنگبين بجوشاند و بخورد بسيار خوب است .\r\nكليهء حيوان را بكوب و بپز و داروهاى خوشبوى و مزه‌بخش و چيزى كه كليه را چرب مىكند در آن بيندازى و بيمار بخورد ، نفع بيند .\r\nاگر مايهء حقنه را از گوشت بره ، گوشت جوجه ، شورباى سر حيوان همراه روغنهاى خوشبوى و روغن مغز ميوه‌هاى سازگار با كليه - كه ذكر شدند - بسازى و بيمار را بدان حقنه كنى خوب است . حقنهء بيمار وسيله دنبهء گوسفند باشد بسيار مفيد است و ويژگى دارد . اگر گردهء چاق حيوان و امثال آن در حقنه به كار رود خوب است .\r\nاينك دارويى تركيبى كه اگر بيمار را بدان حقنه كنى بسيار فايده دارد .\r\n\r\nنسخه :\r\nكلهء برهء چاق را در ديگ بگذار به اندازهء وزن يك قسط و نيم آب در ديگ بريز و سر ديگ را با گل ببند و در تنور بگذار . بيست و چهار ساعت در تنور بماند تا گوشت كاملا از استخوان جدا مىشود و بلكه آن‌قدر بپزد كه استخوان نيز نزديك به از هم پاشيدن باشد . آنگاه روغن حيوانى ، زنبق و كمى آب تره را در آن ريز و بگذار باهم بپزند . اين شورباى لذيذ مايهء حقنه شود .\r\nاگر بادمجان ( دو تا جوجه - نسخه . ) سه كوهه ، انار بيابانى ، شنبليله ، بزر خشخاش كوبيده و كمى پياز با آن آش كذائى باشد و بدان بيمار را حقنه كنى اثرش بيشتر است . اگر خواستى كه بسيار گرمى بخش باشد ، روغن كرچك و روغنه كوشنه را اضافه كن !\r\nاگر خواستى در گرمى بخشى و سردى بخشى ميانگين باشد ، روغن كاجيره را در شورباى يادشدهء مايه حقنه بريز .\r\nاگر بيمار را با شير تازه دوشيدهء هنوز گرم حقنه كنى ، بسيار بهره‌رسان است . و اگر شير را خواستى گرم كنى كمى بر آتش گرم شود مانعى ندارد .\r\nما در كتاب پنجم در علاج كليهء لاغر شده ، حقنه‌هاى ديگر و معجونهاى ساخته از مغز ميوه‌ها را\r\n\r\n","description":"","footnote":"","page_name":" 104 ","page_number":120},
  {"content":"\r\n\r\nذكر كرده‌ايم .\r\n\r\nفصل چهارم ناتوان شدن كليه\r\nناتوان شدن كليه چندين سبب دارد :\r\n1 - سوء مزاج كليه ، كه بدترين حالتش آن است كه سوء مزاج مستحكم و جاى گرفته باشد .\r\n2 - شايد از اثر لاغر شدن ناتوان شود .\r\n3 - يا از گشادتر شدن از حالت عادى لوله رگها ، بازشدن لوله رگها ، سست شدن گوشت جرم كليه - كه اين حالت ناتوانى ويژهء كليه است - كه هرگاه گوشت پر پشت و فشردهء كليه به سستى رسيد ، از پالايش آبى كه به كليه مىرسد و بايد آن را باز تصفيه كند عاجز مىماند .\r\nممكن است درحالىكه كليه ناتوان شده است رگها سلامت باشند ، و ممكن است با ناتوانى كليه رگها نيز آسيب ديده باشند . منظور از اين آسيب رسيدن به رگها حالات زير است :\r\nزياد جماع كردن ، ادرارآورها را به حد زياد استعمال كردن ، زياد شاشيدن ، سواركارى كردن بدون عادت به سواركارى داشتن و بدون ياد گرفتن و عادت كردن به تدريج . از هر چيزى كه كليه را خسته كند ممكن است كليه ناتوان شود و يا صدمه ببيند . زياد برپا ايستادن ، به سفر دراز و دور رفتن و بويژه اگر با پاى پياده سفر طولانى بكنند امكان دارد كه به ناتوان شدن كليه بينجامد .\r\n\r\nنشانيها\r\nاگر ناتوانى كليه از اثر سوء مزاج باشد ، علامت سوء مزاج را مشاهده مىكنى .\r\nاگر از اثر لاغر شدن كليه ناتوان شده است ، نشانيهاى لاغر شدن كليه را دانستى .\r\nاگر از گشاد شدن لوله رگها يا سست و كم‌مايه شدن گوشت درهم فشردهء كليه ، ناتوانى بر كليه آمده است :\r\nمعمولا درد ندارد و اگر هم اتفاقا دردى داشته باشد ، ضعيف است .\r\nاشتهاى خوراك كم مىشود .\r\nبول ناپخته است و اكثرا به رگها وارد آيد و ماده‌اش آبى است .\r\nاگر مادهء غذائى كليه به رگها اندر آيد ، اكثرا خون به جاى بول است و بول همراه مادهء رطوبى غليظ است . اكثرا بول بيمار به آبى كه به مقدار زياد گوشت زياد در آن شسته‌اند شبيه است ؛ زيرا كليه - كه ناتوان است - از استفادهء غذائى از بول آلوده به خون عاجز است و نمىتواند غليظ را از كم مايه و رقيق جدا سازد .\r\nبسيار رخ مىدهد كه با بول ته‌نشين شده خون باشد يا چيزى بر بول ديده شود كه به كف روى دريا بماند . اين در حالى است كه رگها سالم باشند و آسيبى به آنها نرسيده باشد ، اما اگر رگهاى ابزار جداسازى مادهء غذائى از مادهء آبكى درست و سالم نباشند بول به حال خود و بدون تغيير\r\n\r\n","description":"","footnote":"","page_name":" 105 ","page_number":121},
  {"content":"\r\n\r\nمىماند ؛ زيرا به پخته شدن لازم نرسيده است .\r\nهر نوع از حالات ناتوانى كه بر كليه آيد يا كليه لاغر شود ، بنا به درجات ناتوانى و لاغرى كليه ، نشانيهاى زير پديدار مىشوند كه خبر از چگونگى ناتوان شدن كليه دارند ؛ اين نشانيها عبارتند از :\r\nكم شدن بول ، ياراى جماع نداشتن و كم‌سو شدن چشم و سردرد .\r\n\r\nعلاج ناتوانى كليه\r\nاگر تشخيص دادى كه ناتوانى كليه از سوء مزاج است و سوء مزاج ساده است و مادهء خلط همراه ندارد ، دستورات تعديل مزاج را مىدانى .\r\nاگر سوء مزاج همراه ماده سبب ناتوانى كليه شده است ، بايد ماده را پاك‌سازى كنى و آنگاه به اصلاح مزاج بپردازى .\r\nاگر تشخيص دادى كه ناتوانى كليه از اثر لاغر شدن است علاج لاغر شدن را - كه مىدانى - به كار ببر .\r\nاگر ناتوانى كليه از اثر گشاد شدن لوله رگ است - كه در حقيقت ناتوانى اصلى همين است - دستور معالجه اين است كه با وسايلى كه مىتوانى ، سبب گشادتر شدن رگ را پيدا كن و از آن جلوگيرى به عمل آور ! كوشش كن كه به هم چسبيدگى كليه را نيروبخشى و كليه را تقويت كنى .\r\nبازداشتن و از ميان بردن سبب گشادتر شدن رگ ، دستوراتى دارد كه بايد بيمار مراعات كند ، از قبيل اينكه : حركت نكند ، جماع نكند ، زياد به حمام نرود و زياد آب‌تنى نكند ، آرامش كامل برگزيند و چيزهاى ادرارآور نخورد .\r\nمنظور از تقويت به هم چسبيدگى كليه آن است كه بيمار غذاهاى چسبان و گيرنده و لزج بخورد . مثلا : قاوت ، خرماى قسب ، زالزالك ، به ، آش از انار و مويز همراه دانه با پيه بز ، گوشتهاى در سركه خيسيده ، قطعه گوشتهاى نازك كه با انار دانه و افشره‌هاى ترشمزه و تلخ و سركهء خوشبوى كه با كشنيز و امثال آن پخته است بخورد . نوشابه‌اش بايد نبيذ مويز گس‌مزه باشد .\r\nداروهاى تناولى شامل افشره‌هاى گيرنده مخلوط با گل ارمنى و صمغ عربى است . داروى بر خارج كليه گذاشتنى بايد از قاوت و قسب و به و گل محمدى و امثال آن باشد . مرهمهائى را بر كبد بمال كه براى علاج ناتوانى كبد و ناتوانى معده آورده‌ايم .\r\nداروهاى تقويت‌كننده و نيروبخش كليه عبارتند از : غذاها ، حقنه‌ها ، معجونهاى چاقىآور - كه در علاج لاغر شدن كليه ذكر كرده‌ايم - كه بايد داروهاى گيرنده بر آنها اضافه كنى . مثلا در حقنه مايه‌هاى علاج لاغرى كليه خرماى قسب و به را علاوه كن ! شير شتر و شير گوسفند را در حقنه به كار ببر ، كه شير شتر و شير گوسفند كليه را تقويت كرده و به هم چسبيدگى و برهم فشردگى گوشت كليه را تعهد مىكنند . شير گوسفند در علاج بيماريهاى كليه - كه از اثر ناتوانى كليه باشند - علاجى است كه نظير ندارد ؛ بويژه اگر با گل ارمنى قاطى باشد و مايهء حقنه شود ، بيش از حد متوقع مفيد است .\r\nبيمار خوب است كه با هر غذائى كليهء حيوان بخورد و غذايش با چيزهاى سازگار با كليه و مفيد\r\n\r\n","description":"","footnote":"","page_name":" 106 ","page_number":122},
  {"content":"\r\n\r\nبه حال كليه مخلوط باشد .\r\n\r\nفصل پنجم باد كليه\r\nگاهى رخ مىدهد كه باد غليظ و انبوه در كليه به وجود مىآيد و كليه را كشيدگى مىبخشد . نشانى اين حالت : احساس درد و كش‌دادگى كليه بدون احساس سنگينى است ، نشانيهاى سنگ كليه نيست ، درد و باد تا اندازه‌اى در آمد و رفت است جابه‌جا مىشود . اگر بيمار گرسنه و شكم تهى باشد تا حدّى سنگينى مىكند و بعد از هضم شدن غذا - كه خوب هضم شود - باز احساس سنگينى هست .\r\n\r\nعلاج باد كليه\r\nبايد بيمار رژيم غذايى را رعايت كند و خوراكهاى بادزا نخورد ، ادرارآورهايى تناول كند كه باد را مىپراكنند و تحليل مىبرند . از قبيل : بزر فيجن ، بزر پنج انگشت كه در عسلاب يا در گلاب قند - برحسب مزاج بيمار - بريزند و بخورند . داروهايى از قبيل : زيره ، بابونه ، شبت و فيجن را از خارج بر كليه گذارند . با روغن كوشنه و روغن زنبق و امثال آنها كليه را از خارج چرب كنند و با باند بپيچند .\r\n\r\nفصل ششم علاج درد كليه به‌طور كلّى\r\nدرد كليه چندين سبب دارد كه از اين قرارند :\r\n1 - ورم سبب درد كليه مىشود .\r\n2 - باد درد را به كليه مىبخشد .\r\n3 - سنگ كليه درد كليه را همراه دارد .\r\n4 - كليه از ناتوانى به درد مبتلا مىشود .\r\n5 - شايد قرحه در كليه باشد و درد كليه از قرحه سرچشمه بگيرد .\r\n\r\nپيامدهاى درد كليه\r\nشايد از درد كليه حالتهاى كم اشتهائى ، نماندن اشتها به كلى و دل به هم آمدن رخ دهند .\r\nتا اينجا نشانيهاى ساير بيماريهاى كليه و علاجها را نيز بيان كرده‌ايم و تو ياد گرفته‌اى ، دستورات زير را نيز به خاطر بسپار !\r\n\r\n","description":"","footnote":"","page_name":" 107 ","page_number":123},
  {"content":"\r\n\r\nهرگاه درد كليه بسيار شدت يافت ، فورا به سراغ فلونيا ، قرص كوكب و امثال آنها برو تا درد تسكين يابد ؛ بعد از آن باز عمل را تكرار كن كه علاج ريشه‌كن شود .\r\nبيمارى كه از درد كليه رنج مىبرد ، در آبزن بنشيند . آب آبزن داروهاى نرمى بخش و مسكن درد باشد ، كه اينها را سابقا بيان كرده‌ايم . به علاوه قرص‌هايى به اندازهء فندق از بزرها حتما بايد در علاج كليه و آبدان به كار روند ، بويژه اگر درد كليه از قرحه باشد ؛ امّا فراموش مكن كه استعمال داروى بزرى در حالت درد كليه بسيار خطرناك است و تنها وقتى بايد استعمال شود كه كليه احساس درد نمىكند ؛ زيرا بزرها خاصيت جذب كردن و پايين دادن دارند . در استعمال داروهاى مخدر نيز بايد بسيار احتياط كنى و تا مىتوانى آنها را به كار نبرى . تا ممكن است در تسكين درد كليه نه بزرها را به كار بر و نه مخدر را تنها بر آب ولرم - اگر بتوانى - اكتفا كنى بهتر است .\r\n\r\n","description":"","footnote":"","page_name":" 108 ","page_number":124},
  {"content":"\r\n\r\n\r\nگفتار دوم ورم و گسستگى در كليه\r\n\r\nفصل اوّل ورم گرم و دمل در كليه\r\nورم‌هاى گرمى كه در كليه به وجود مىآيند اقسام گوناگون دارند و برحسب مادهء به وجود آورندهء آنها - كه مختلف است - اختلاف دارند .\r\nالف - گاهى ورم از خون غليظ پديد مىآيد و ممكن است از خون كم مايهء صفرائى نيز توليد شود .\r\nب - جاى سر برآوردن ورم در كليه نيز مختلف است .\r\nج - ممكن است ورم در جرم كليه پيدا شود .\r\nد - ممكن است ورم در طرف محدب كليه سربرآورد .\r\nه - احتمال دارد ورم در طرف پردهء پوششى كليه رخ دهد .\r\nو - شايد گاهى ورم نزديك به مجراى ريزش آب و در پايين آن پديد آيد .\r\nز - محتمل است كه ورم در طرف نزديك به رودها باشد .\r\nح - شايد در طرف نزديك به پشت ، ورم سر برآورد .\r\nط - گاهى ورم به طرف گدار بالائى - كه از كبد به كليه آيد - ميلان دارد .\r\nى - امكان دارد كه ورم سراسر كليه را در بر گيرد .\r\nك - ممكن است ورم در يك كليه باشد و امكان دارد در هر دو كليه ايجاد شود .\r\nورم كليه يا ماده‌اش بر خود جمع مىآيد يا جمع نمىآيد . اگر مادهء ورم در كليه بر خود جمع آيد ، يا انفجار مىكند يا نمىكند . اگر انفجار كرد و تركيدن به سوى آبدان بود ، بهترين حالت ورم در كليه است . شايد انفجار به سوى روده‌ها باشد كه طبيعت ، مادهء چكيده از انفجار ورم را به سوى روده‌هاى همسايهء ديوار به ديوار كليه مىفرستد ؛ كاملا همانند حالت ذات الجنب كه مادهء ورم در استخوانهاى پهلو را به سوى رويهء تن گسيل مىدارد . ممكن است مادهء چكيده از تركيدن ورم به سوى كبد برگردد و از آنجا به وريدباب برسد و از وريدباب به روده راه يابد .\r\nمادهء چكيدهء از ورم تركيده در كليه - هر حالت و مزاجى داشته باشد - اگر به روده درآمد ، بسيار بد\r\n\r\n","description":"","footnote":"","page_name":" 109 ","page_number":125},
  {"content":"\r\n\r\nاست .\r\nشايد چكيده از تركيدن ورم در كليه به فضاى تهى و فراخناى خالى برسد كه در آن صورت به نشتر زدن و بيرون آوردن نياز مىافتد . همچنين اگر ورم بر خود جمع آمد و از تركيدن ابا نمود و مادهء بدجنس را در خود نگهدارى كرد ، باز نياز به نشتر زدن و بيرون آوردن مىافتد .\r\nورم كليه هرچه باشد و در هر جاى كليه كه باشد به سرعت به سخت شدن و سنگ‌آسا گشتن مىگرايد ؛ زيرا كليه خود سنگ‌خانه است .\r\nاگر ورم گرم در كليه بود - كه حتما تب همراه دارد - و از اثر آن عقل بيمار درهم شد - كه اين عقل درهم شدن دليل بر بزرگى ورم است - و از حجمى كه دارد حجاب را نيز در بر گرفت ، دليل مرگ بيمار است . بويژه اگر نشانيهاى بد و ناپسند ديگر مشاهده شوند . امّا اگر نشانيهاى همراه حالت تب - كه با ورم گرم كبد هست - از نشانيهاى ناپسند نبود و در عوض نشانيهاى خوب بودند ، علامت آن است كه ورم دارد انفجار مىكند و نتيجه نگران‌كننده نيست .\r\nاز اثر انفجار ورم گرم در كليه ، ممكن است همراه مادهء چكيده از ورم تركيده ، چيزى از پيه كليه باشد . و ممكن است چيزى همانند موى سرخرنگ به طول يك وجب و بيشتر از آن همراه مادهء چكيده از ورم بيرون آيد .\r\n- سبب پيدايش ورم در كليه چيست ؟\r\n- پيدايش ورم در كليه معلول يكى از سببهاى زير است :\r\n1 - پر شدگى زياد از حدّ رگها از خون در سراسر بدن .\r\n2 - سبب در اندامان همسايه و همكار كليه است ، كه يا پرشدگى رگ از خون است يا چگونگى حالت خونى است كه در رگهاى اندام همكار و نزديك كليه جريان دارد .\r\n3 - شايد سبب سنگ باشد كه خراش و پوست‌اندازى را سبب شده و به ورم انجاميده است .\r\n4 - كليه ضربت خورده ، و درد ناشى از ضربت خوردن به ورم انجاميده است .\r\n5 - مادهء بول در كليه بند آمده و كش رفته و به ورم انجاميده است و غير اينها . . .\r\nحالاتى را كه ذكر كرديم همگى ممكن است سبب ورم در كليه شوند . ورم گرم در كليه امكان دارد به زودى به ورم سخت تبديل شود ، كه در اين حالت نشانيهاى ورم سخت نيز پديد مىآيند .\r\nبسيار رخ داده كه محكم بستن كمربند سبب ورم در كليه شده است .\r\n\r\nنشانيها\r\nاگر ورم گرم در كليه پيدا شده باشد ، نشانيهايش از قرار زيرند :\r\nتب هميشگى و دست برندار كه گاهى بسيار شدت مىيابد و گاهى سبكتر مىشود و اين نوبت هيجان و سبك شدن تب مرتب نيست و تو گوئى تب يك در چهار در نخستين مراحل است . در حين شروع شدت يافتن اين تب ، نبض چندان كوچك نمىشود كه در هنگام شروع تب‌هاى ديگر اتفاق مىافتد . بيمار در حالت تب رويهء خارجى پهلوهايش سرد است و بويژه دست و پاهايش كه سردترند .\r\n\r\n","description":"","footnote":"","page_name":" 110 ","page_number":126},
  {"content":"\r\n\r\nبيمار با نوعى التهاب همراه تب تا اندازه‌اى احساس لرزش و چندش مىكند ؛ همچنين به‌طور هميشگى در طرف كليه احساس كشيدگى و سنگينى دارد . از تناول هر چيز ادرارآور ، تندمزه و ترشمزه ناراحت مىشود . حالت ناراحتى برحسب تناول شده مىباشد كه ممكن است به التهاب بينجامد يا درد شدت يابد يا يكباره درد شدت يابد و زود آرام شود . اين برانگيختگى درد و آرام شدن آن به زودى ، اكثرا در حالى است كه ورم گرم كبد دمل باشد . و اين حالت شدت يافتن و آرام گرفتن درد اكثرا در حالتى است كه ورم در جرم كليه باشد ، كه آرام شدن درد در اين حالت بيشتر است . امّا اگر ورم كليه نزديك غشاء و در جاى آويزهء غشاء سر بر آورده باشد ، درد بسيار شديد است ، نفس منقطع و سرفه و عطسه زياد است ، بيمار در راست ايستادن و راست نشستن بسيار رنج مىبرد و در هيچ حالتى آرامش نمىيابد . و حتى اگر دمر بخوابد - كه در اين حالت كليه به حالت آويزان در مىآيد - درد بسيار شديد است ؛ اما وقتى كه بر پشت بخوابد ، درد كمى سبكتر از آن مىشود كه در حالت دمر خوابيدن بود . بيمار كه بر پشت مىخوابد ، دردش سبكتر از آن است كه راست نشسته يا بر پهلو خوابيده يا دمر افتاده باشد .\r\nمحتمل است كه ورم بزرگ گرم در كليه ، پيامدش تب بسيار شديد باشد و نيز احتمال دارد كه درد به صورت و چشم بيمار سرايت كند و از آنجا كه ماده ورم به روده آمده و فشار بر روده وارد آورده است ، بيمار به يبوست شديد مبتلا شود . ادرار بيمار ابتدا سفيد و سپس زرد آتشى و سرانجام سرخ‌رنگ مىشود .\r\nاگر ادرار بيمار همچنان سفيد ماند و تغيير نكرد ، آژير سخت شدن ورم كبد است و يا ورم دارد به دمل تبديل مىشود . روىهم‌رفته اگر در حالتى كه ورم در كليه هست بول لزج و سفيد بود و زياد در اين حالت ماند ، دليل بدحالى بيمار است .\r\nهرگاه مادهء آبى بول به وضعى رسيد كه ته‌نشين در آن پيدا شد و ته‌نشين مادهء ناپسند نبود ، دليل آن است كه ورم دارد مىرسد و به چيز ديگرى تبديل نخواهد شد .\r\nاگر در روزهاى نخستين احساس درد و پيدايش ورم در كليه ، بول كم مايه و صاف بود و دوام آورد ، نشانى آن است كه ورم يا در راه جمع كردن ماده است يا رو به سخت شدن مىرود و به ورم سخت تبديل مىشود . و تو از آنچه كه قبلا شرح داده‌ايم علامت وجود ورم در جرم كليه و نزديك غشاى كليه را مىشناسى . و اين را هم مىدانى كه اگر بيمار بر طرفى بخوابد كه كليهء طرف مقابل ورم دارد ، آسان‌تر از آن است كه بر طرف كليهء ورم زده بخوابد . زيرا در اين حالت كليهء ورم كرده به حالت آويزان در مىآيد .\r\nاگر درد كليه بر كبد تأثير گذاشت و كبد را به درد آورد ، بدان كه علت از كليهء طرف راست است .\r\nاگر درد كليه به سوى مثانه ( آبدان ) كشيده شد ، بدان كه كليهء طرف چپ است كه ورم كرده .\r\nاگر درد كليه هم به سوى كبد و هم به سوى آبدان كشيده شد ، دليل آن است كه هر دو كليه ورم كرده‌اند .\r\nاگر ورم در كليه به دمل انجاميد ، احساس سنگينى بسيار زياد است . بيمار احساس مىكند كه چيزى گرد و بسيار سنگين در شكم دارد . فراخناها باد مىكنند و روىآورهاى بيمارى همگى\r\n\r\n","description":"","footnote":"","page_name":" 111 ","page_number":127},
  {"content":"\r\n\r\nشدّت بيشترى مىيابند و درد شديد در شكم حس مىشود .\r\nاگر ورم در كليهء طرف چپ باشد ، احساس درد بالاى بيضه‌ها است .\r\nكليهء ورم كرده چه راست باشد چه چپ ، ماهيچه‌هاى پشت به شدت به درد مىآيند .\r\nهرگاه ورم در كليه پخته شد و رسيد ، تب سبك مىشود ، ولى لرزش و چندش بيشتر مىگردد و بول غليظ مىشود و ته‌نشين در بول به حدّ زياد مشاهده مىشود .\r\nهرگاه ورم رسيده تركيد ، تب و لرز حتما از بين مىرود . آنگاه اگر ريم سفيد رنگ و صاف با بول بيرون آمد و بوى بد نداشت ، بهترين حالت را نشان مىدهد .\r\nاگر بعد از تركيدن ورم ، خون و چرك سفيد و بدبو و غيره از ريم سفيد رنگ صاف بىبو ظاهر شد ، دليل بر بدحالى بيمار است .\r\n\r\nعلاج\r\nاگر تشخيص دادى كه ورم چيرگى يافته و كارش بالا گرفته است ، بايد به هر وسيله‌اى كه باشد سبب را يعنى مادهء به وجود آورندهء ورم را پاكسازى كنى .\r\nدر حالتى كه تشخيص داده‌اى ورم چيرگى دارد ، از شاهرگ دست بيمار خون بگير ! شايد نياز باشد كه بعد از زدن شاهرگ دست ، رگ داخل زانو را نيز بزنى ! اگر رگ داخل زانو پيدا نبود ، صافن را بزن !\r\nاگر تشخيص دادى كه خلط تندمزاج همراه ورم است ، بايد وسايل پاكسازى را هم به كار اندازى ؛ مثلا بيمار را حقنه كن و تا ممكن است مادهء حقنه نرم و لعابى باشد . بهترين مايهء حقنه در اين حالت آب پنير و خيارچنبر دارويى است . آب پنير مادهء چكيده از ورم را به سوى روده گرايش مىدهد ، روده را مىشويد ، ماده را مىزدايد و سردمزاجى را براى كليه به ارمغان مىبرد . در رسانيدن ورم و در اصلاح قرحه نيز ويژگى دارد . خيارچنبر دارويى نيز خاصيّت پاكسازى و رسانيدن ورم را با نرمى و بدون شدّت در بر دارد . همچنين شكرابى كه به مقدار زياد با عسل قاطى باشد ، همين خاصيت خيارچنبر دارويى را دارد .\r\nاگر ممكن باشد بهتر است وسيلهء دارو قبلا خلط را به حالت اعتدال درآورى و سپس پاكسازى كنى . هرگز نبايد در چنين حالاتى اسهال دادن خلط بسيار شديد باشد ؛ زيرا اگر اسهال شديد بود - به دليل نزديكى كليه‌ها به روده - مادهء خلط در اندازهء زياد به روده‌ها مىريزد كه براى جلوگيرى از اين مسأله بايد حتما آبجو در مايهء حقنه باشد ؛ زيرا از شدت اسهال جلوگيرى كند . نبايد تحت هيچ شرايطى بيمار غذا يا داروى ادرارآور بخورد ، نبايد بزرها را تناول كند ، نبايد قرص ساخته از بزرها را استعمال كند ؛ بويژه درحالىكه بدن از خلط خالى نيست و بدن پاكسازى نشده است كه در اين حالت خلط بدن به سوى كليه رهسپار و در آن وارد مىشود . امّا هرگاه تشخيص دادى كه ورم كاملا پخته و رسيده است ، بيمار را به دفع ادرار وادار كن ! قبل از پاكسازى بدن از خلط و قبل از رسيدن ورم ، تا ممكن است نبايد بگذارى بيمار آب بخورد ، حتى اگر بدانى كه آب خوردن جزئى از علاج مىباشد . تصوّر نكنى آب سرد - كه سردى رسان است و رطوبت مىدهد - در حالت وجود ورم گرم\r\n\r\n","description":"","footnote":"","page_name":" 112 ","page_number":128},
  {"content":"\r\n\r\nدر كليه با حالت بيمار سازگار است ؛ زيرا هرچند آب اين فايده را از طرفى در بر دارد ؛ از سوى ديگر زيان‌رسان است ؛ زيرا :\r\n1 - از آنجا كه ادرارآور است ، سبب زحمت بيمار مىشود .\r\n2 - آب كه وارد بدن بيمار مىشود ، با ماده‌اى كه گوهر توليد ورم است وارد ورم مىشود . آب نسبت به گوهر ورم - كه وارد ورم مىشود - بسيار زياد است در نتيجه مادهء سبب ورم را در تنگنا مىگذارد و حركت مىدهد . همين حركت مادهء ورم - كه بايستى جمع شود و استقرار يابد تا براى رسيدن آمادگى پيدا كند - هرچند ماده كم باشد و هرچند كم حركت كند ، باز زيانش براى حالت بيمارى بيشتر از منافعى است كه آب در سرد گردانيدن و تر كردن ورم دارد و هرچند حجمش بسيار بيشتر از مادهء توليد ورم است . با اين‌همه شايد خلطهاى بدن همراه آب به كليه وارد شوند و چون همراه آب هستند به آسانى به كليه مىرسند . پس نبايد بگذارى بيمار قبل از پاكسازى كامل بدن و قبل از پخته شدن كامل ورم آب بخورد . و اگر ناگزير باشى و آب نخوردن بيمار امكان نداشته باشد ، بگذار آب شيرين و صاف بخورد اما نه يكباره آن را سر كشد ، كم‌كم به دهان ريزد و بمكد . نبايد آنچه مىنوشد زياد سرد باشد كه مانع پخته شدن ورم گردد .\r\nو نيز تا ورم نرسيده است نبايد بيمار گوشت و شيرينى بخورد . آب گرم نوشيدن هم به زيان بيمار است و هر چيزى كه گرم‌مزاج و گرمى بخش است خوب نيست .\r\nخلاصه از راه يافتن آب زياد به درون بيمار به دليل حركت اين آب در كليه ، موجب خستگى آن مىشود . درحالىكه وقتى ورم يا قرحه در كليه هست ، كليه به آرامش نياز مبرم دارد .\r\nكسانى كه ورم در كليه دارند ، حمام رفتن برايشان خوب نيست ؛ مگر اينكه ورم گرم رو به زوال بوده و از شدتش كاسته شده باشد .\r\nدر معالجهء كسى كه ورم گرم در كليه دارد بايد در مرحلهء شروع بيمارى داروها ، پاشيدنىها و حقنه و غيره را - كه براى مراحل اوليهء پيدايش ورم مفيد است - استعمال كنى . بعدا به تدريج همان داروها را با داروهاى زداينده ، سست‌كننده و رساننده مخلوط كن و اندازهء كوچكى و بزرگى ورم را در نظر داشته باش ! بعد از آن تنها داروهاى زداينده و سست بخش را به كار ببر . داروهاى زداينده و سستى بخش كه به كار مىبرى نبايد درد گزشى به بار آورند .\r\nاگر تشخيص دادى كه خلط گزنده سبب بيمارى شده است و اين خلط هنوز هم در بيمار موجود است ، باز وسيلهء اسهال آن را پاكسازى مكن ! بلكه وسيلهء غذاى سازگار با كليه و سازگار با حالت كليهء ورم زده بيمار را معالجه كن و كوشش كن كه غذا نيز گزشى در بر نداشته باشد ؛ زيرا كليه - كه از غذا استفاده مىكند - از خاصيت گزش آن زيان مىبيند . بايد چگونگى خلط سبب ورم را به دقت تشخيص دهى رقيق است يا غليظ ؟ نوع گوهرش چيست ؟ جنس خلط فاسد است يا سالم ؟\r\nيا خلط ديگر و در حالى ديگرى است ؟ آيا خلط در اندازه زياد است يا كم ؟ تا بتوانى حساب را در دست داشته باشى و براى هر حالتى داروى علاج آن حالت را به كار اندازى . براى شديد و زياد داروى زياد و تند و براى كم مقدار داروى كمترى استعمال كنى . و تا امكان داشته باشد كوشش كن به وسيلهء داروى كم شدّت بيمارى را از بين ببرى و به داروى تندمزاج و شديد پناه نبرى بهتر است .\r\n\r\n","description":"","footnote":"","page_name":" 113 ","page_number":129},
  {"content":"\r\n\r\nهرگاه ورم كاملا رسيد و از معاينهء بول رسيدگى كامل ورم را مشاهده كردى ، داروهاى ادرارآور به بيمار بده . از قبيل بزرهاى ادرارآور و قرص‌هاى ساخته از بزرهاى ادرارآور . داروهاى ادرارآور را در آبجو و امثال آبجو بريز و به بيمار بده كه بخورد . امّا قبل از رسيدن ورم نبايد داروى ادرارآور يا هيچ چيز ادرارآور بخورد ؛ بويژه اگر تشخيص دادى كه خلط بدجنس در بدن بيمار موجود است .\r\nوقتى كه ورم كاملا رسيد و داروى مدرّ به بيمار دادى ، ممكن است بيمار از نتيجهء آن در كليه احساس سنگينى كند ، تو ترديد مكن ؛ زيرا همان داروى مدرّ برداشتن اين احساس سنگينى را عهده‌دار است .\r\nبهترين علاج ورم كليه و پاكسازى خلط مايهء بيمارى حقنه است نه داروهاى تناولى ؛ زيرا حقنه زودتر دارو را به سرمنزل مقصود مىرساند و به علاوه نيروى داروى داخل حقنه پابرجاتر از نيروى داروى تناولى است . امّا بايد بدانى كه براى به پايين فرستادن مادهء خلط از بالا ، داروى تناولى كارىتر از داروى حقنه‌اى است و بويژه داروى مسهل كه تناول شود ، مواد بالايى را رفت و روب مىكند و به پايين مىفرستد .\r\nابزار حقنه بايد همان باشد كه در بحث از علاج قولنج ذكر كرديم ، كه تحمل حقنه آسان باشد و بيمار را متنفر نكند و به زحمت نيندازد و سبب آزار بيمار نشود ، كه در غير اين صورت به زيان بيمار تمام مىشود .\r\nدر معالجهء ورم كبد خيارچنبر دارويى كه مايهء حقنه باشد بهترين علاج است . حتى اگر اين دارو در داروهاى تناولى نيز وارد باشد بسيار خوب است . خيارچنبر دارويى بدون درد و عذاب خلط را پاكسازى مىكند و ورم را مىرساند .\r\nاگر دانستى كه بدن بيمار از خلط پاك است و تشخيص دادى كه ورم كوچك است ، شايد اگر بيمار تنها عسلابى كه آبش زياد باشد يا شكرابى كه آبش زياد باشد بخورد ، كافى باشد ؛ زيرا زدايندگى و نرمىبخشى و پاره‌كنندگى عسلاب و شكر آب ممكن است بدون گزش مادهء ورم را تحليل ببرند .\r\nدر مراحل نخستين بروز ورم گرم در كليه داروها و غذاهاى زير را استعمال كن !\r\n1 - آبجو با يكى از روغنها ، افشرهء بيد و افشره‌هاى سردمزاج .\r\n2 - داروهاى بر خارج كليه گذاشتنى كه خاموش كنندهء گرمى در آنها باشد .\r\n3 - بيمار لعابهاى مناسب مانند اسفرزه بخورد . شير هم بخورد شايد مفيد باشد . اگر تشخيص دادى كه همراه ورم گرم التهاب هست ، شير را چنان بخورد كه سابقا شرح داده‌ايم . بعد از آن حقنه كردن را شروع كن !\r\nاينك نسخه‌هايى از حقنهء مناسب حال بيمار :\r\n\r\nنسخه :\r\nخطمى ، پنيرك ، بزركتان با چيزى از سردى بخشها ، روغن گل . همه باهم مايهء حقنه شوند .\r\n\r\n","description":"","footnote":"","page_name":" 114 ","page_number":130},
  {"content":"\r\n\r\n\r\nنسخهء ديگر :\r\nقاوت جو ، بنفشه ، باقلى ، خطمى ، پنيرك ، بزركتان ، روغن گل ، شنبليله ، بابونه را با روغن كنجد و روغن كاجيره درهم بريز و مايهء حقنه ساز !\r\nداروى گذاشتنى بر پوست در برابر كليه ، بايد رسانندهء ورم و بسيار گرمى بخش باشد . اينك معرفى سه ضماد مناسب :\r\n1 - پارچه‌اى پشمى را در روغنى گرم‌مزاج و گرمى بخش خيس كن ، روغن با شبت و خطمى پخته باشد و اثر شبت و خطمى در آن باشد . اين پارچه را بر كبد بيمار ببند !\r\n2 - آرد گندم و عسلاب بر آتش جوشيده را ضماد كن و بر كبد بيمار بگذار !\r\n3 - برگ شنبليله ، كلم ، ريشهء سوسن ( شيرين‌بيان - نسخه . ) ، شبت ، خطمى و بابونه با روغن كنجد مايهء حقنه شوند . اگر مصلحت ديدى كه با اين ضمادها بنفشه و پيه - كه نرمى بخش است - مخلوط باشد ، مانعى ندارد . و اگر مىخواهى كه درد را نيز تسكين دهى ، كمى خشخاش و پوست مهر گياه را با داروى ضماد قاطى كن !\r\nاگر * تشخيص دادى كه ورم كليه از اثر سنگ كليه است ، علاج آن را به بحث در علاج سنگ كليه موكول مىكنيم .\r\nاگر درد كليه بسيار شدت يافت و بويژه درد از اثر بزرگى سنگ كليه بود و درد در طرف مثانه احساس شد يا درد از اثر شكستى بود كه از صدمهء خارج روى آورده است يا خراشى پوست كن روى داده و اين درد شديد بروز كرده ، بيمار را به حمام بفرست و وادارش كن كه در آبزن بنشيند ؛ شايد درد تسكين يابد . امّا احتمال دارد كه اگر درد بسيار شديد و به افراط باشد ، بعد از تسكين يافتن از اثر حمام و آبزن باز بعد از مدت كمى برگردد . داروهاى پاشيدنى و ماليدنى كه بابونه ، شاه افسر ، خطمى و سپوس آرد در آنها وارد است استعمال كن !\r\nاگر بيمار شكمش تا اندازه‌اى قبض است ، بهتر آن است وسيلهء شياف يا حقنه‌اى كه بزرگ نباشد و فشارش آزار نرساند ، بيمار را پاكسازى كنى ، امّا در هر حال اگر شياف را به كار ببرى بهتر است .\r\nبراى معالجهء حالات مختلف شكم بجز داروهاى اسهالى ، وسايل زيادى هستند و براى تسكين درد نيز وسايلى هست كه نياز به داروى اسهالى نداشته باشى ؛ زيرا داروى اسهالى تناولى كه مواد را از بالا به پايين مىآورد ، سبب رنج و آزار بيمار مىشود . پس تا امكان داشته باشد در علاج چنين حالتى به داروى تناولى اسهال‌آور متوسل مشو .\r\nاگر حقنه با پيه و چربيها و داروهاى سست‌كننده و ادرارآور باشد و بيمار استعمال كند ، اسهال كم دارد و درد را تسكين مىدهد . « 1 »\r\nاگر دمل در كليه پديد آمده است براى رسانيدن آن داروهايى هست كه گذاشتنى و تناولى هستند كه به قرار زيرند :\r\n\r\n\r\n","description":"","footnote":"\r\n( 1 ) - در نسخهء چاپ تهران از جايى كه با ستاره مشخص شده تا اينجا درج نشده - م .\r\n","page_name":" 115 ","page_number":131},
  {"content":"\r\n\r\n\r\nنسخه :\r\nانجير را در عسلاب بپز و از خارج بر كبد بگذار و اگر خواستى تأثير بخش‌تر باشد ، خامالاون و زنبق نيز بر آن اضافه كن ، كه بسيار داروى خوبى است .\r\n\r\nنسخهء داروى تناولى :\r\nبزركتان به وزن دو مثقال و نشاسته يك مثقال را در دو دفعه بخورند . آزمايش شده است بسيار خوب است .\r\nهرگاه تشخيص دادى كه دمل رسيده است ، داروهاى تناولى و حقنه‌هاى مناسب حال را استعمال كن ! ضماد زير نيز بسيار خوب است كه از خارج بر كليه بگذارى .\r\n\r\nنسخه :\r\nماشدارو ، مريم نخودى كوهى ، كرفس كوهى ، شكوفهء گورگياه و سنبل . همه را درهم بسرش و بر كليه بگذار !\r\nحال كليه را از اثر دمل بررسى كن ! اگر جاى نگرانى بود داروى مسكن درد را - كه بارها ذكر كرده‌ايم - استعمال كند و در آبزنهايى بنشيند كه دربارهء تسكين درد بيان شده‌اند . شايد حقنه‌اى كه مدفوع را بيرون مىآورد ، از آنجا كه مزاحم را دك مىكند و نرمى بخش است درد را هم تسكين دهد . اگر اين علاجها مفيد نبودند ، بايد پناه به رگ‌زنى برى . رگ بزن و بادكش به نرمى بر ميان دندهء كمر و پشت بگذار ! سپس پوست ميان كمر و پشت را با لبهء تيغ شيار كن و بادكش بگذار ! كمى پشم را در روغنى بيالاى كه با گياهى از قبيل خطمى ، مشك چوپان يا بابونه بر آتش جوشيده باشد . وقتى پشم را در آن فرو مىكنى ، روغن داغ باشد . پشم را بر جاى شيار شدهء بادكش گذاشته بگذار و ببند .\r\nهمچنين ضماد بزركتان و امثال آن را بر كليه بگذار ! اگر ضماد تأثيربخش‌تر خواستى بگذارى ، از بزر كتان ، مريم نخودى ، كندر ، گاودانه ، موم و روغن سوسن باشد . ممكن است نياز باشد كه داروى گذاشتنى منفذى داشته باشد كه تأثير دارو را به كليه برساند . در اين حالت بادكش بگذار و شيارى بسيار سطحى در پوست ايجاد كن و داروهاى ذكر شده را بر آن بگذار و باندپيچى كن !\r\nاگر خواستى كه داروى ادرارآور به بيمار بدهى ، بزرهاى ادرارآور را با كمى داروى گرم‌مزاج لطيف تجويز كن و اندكى از داروهاى مخدر مانند رازيانهء شامى با گاودانه و كمى افيون بهره رسانند . امّا اگر فلونيا را تجويز كنى در اين حالت از هر علاجى بهتر است .\r\n\r\nعلاج ويژه به دمل داخل كليه\r\nهرگاه تشخيص دادى كه وقت آن رسيده كه دمل بر خود جمع آيد ، براى رسانيدنش دست به كار شو ! داروى رسانندهء لازم را - كه ذكر شده است - استعمال كن و اگر خواستى تأثير بخش‌تر باشد ، از داروهايى چون : سقز درخت بنه ، گزنه ، خاراگوش ، زنبق و آرد گاودانه كمك بگير . شايد نياز باشد كه بيخ هزارچشان يا خامالاون و چلغوز كبوتر را نيز قاطى داروى ضماد كنى . شايد مسأله به اين\r\n\r\n","description":"","footnote":"","page_name":" 116 ","page_number":132},
  {"content":"\r\n\r\nسختى هم نباشد و انجير در عسل سرشته كافى باشد .\r\nحقنه‌هاى معالج دمل داخل كليه و داروهاى تناولى براى علاج آن ، بايد بسيار رساننده باشند .\r\nبر كليه بستنىهاى ذكر شده نيز بايد قوىتر و تأثير بخش‌تر گردند .\r\nبارها رخ داده كه سوء مزاج گرم التهابى سبب شده است كه دمل به كندى راه رسيدن را بپيمايد .\r\nكوشش كن در اين حالت مزاج اصلاح شود . هرگاه مزاج را به اعتدال برگرداندى ، دمل مىرسد ، اصلاح مزاج را وسيلهء انواع شيرهاى نوشيدنى - كه بيمار بنوشد - و شيرهاى حقنه‌اى و ضمادها انجام ده .\r\nبايد در رسانيدن دمل داروهايى را به كار ببرى كه خود سردمزاجند امّا در كنش گرمى بخشند .\r\nمانند آب گرم كه بيمار در آن نشيند . اگر دمل خودبه‌خود نتركيد ، به وسيلهء دارو آن را بتركان و حقنهء تندمزاج استعمال كن . حتى حقنه‌هايى كه خربق ، سيماهگ و سير در آنها باشد استعمال شوند .\r\nعلاوه بر حقنهء تند و قوى ، با كماد و ضماد خارجى به معالجه بپرداز !\r\nداروهاى ادرارآور در اين حالت بايد از قبيل : سوسن زرد و بزر پنج انگشت باشد كه دراين‌باره خاصيت دارند . دارچين و بزر ترتيزك هم از داروهاى خوب هستند كه در تركانيدن دمل كليه بسيار تأثير بخشند .\r\nهرگاه دمل تركيد ، داروى ادرارآور قوى به بيمار بده تا كثافات نتيجهء دمل پاكسازى شود .\r\nبعد از آن داروهاى جوش دهندهء زخم را استعمال كن كه آنها را در بحث علاج قرحهء كليه ذكر مىكنيم .\r\n\r\nفصل دوم ورم بلغمى كليه\r\nسبب ورم بلغمى در كليه همان چيزهايى است كه بلغم‌زا و بلغم‌افزا هستند .\r\n\r\nنشانيهاى وجود ورم بلغمى در كليه\r\nاحساس سنگينى و كشيده شدن سنگينى ، كوتاه آمدن كليه در انجام وظايفش ، نبودن التهاب همراه اين حالات ، و شايد صورت و چشم و ساير قسمتهاى بدن به نوعى از سستى و فروهشتگى مبتلا گردند . آب پشت بيمار بسيار تر و آبكى و سرد است ، نشانيهاى مخصوص ورم سخت مشاهده نمىشود .\r\n\r\nعلاج\r\nعلاج ورم بلغمى در كليه ، داروهاى گذاشتنى از خارج بر كليه است . داروى گذاشتنى بايد گرمىبخش و ادرارآور باشد كه مادهء توليد بلغم را پاكسازى كند . گاهى ممكن است حقنه و داروى تناولى هم مورد نياز باشد . در هر حال در علاج ورم بلغمى در كليه بيشتر اعتمادت بر برگ غار ، ثمر\r\n\r\n","description":"","footnote":"","page_name":" 117 ","page_number":133},
  {"content":"\r\n\r\nغار ، روغن غار و سداب ( فيجن ) باشد . فيجن را در داروى بر پوست گذاشتنى و داروى حقنه و داروى تناولى به كار ببر !\r\n\r\nفصل سوم ورم سخت در كليه\r\nورم سخت در كليه ممكن است خودبه‌خود و بدون پيش درآمدى پديد آيد . اما در اكثر حالات ورم گرم است كه به ورم سخت تبديل مىشود .\r\nسبب سخت شدن ورم گرم و به وجود آمدن ورم سخت ، بسيار جمع شدن مادهء خلط سودائى است كه به ورم رسيده است . يا ورم گرم تحت تأثير سردى واقع شده و تحجر كرده است . يا گرمى شدّت گرفته و مادهء سودائى داخل ورم را غليظ گردانيده است . همين دو سبب يعنى سرماى اثرگذار بر گرمى ورم يا گرماى شديد كه مادهء ورم را غليظتر گردانيده است ، از زود رسيدن ورم جلوگيرى مىكنند ؛ زيرا رسيدن ورم بستگى به حرارت ميانگين دارد .\r\n\r\nنشانيهاى ورم سخت در كليه\r\nاگر ورم سخت در كليه باشد ، احساس سنگينى زياد است امّا درد چندانى همراه ندارد كه به حساب آيد . اگر ورم سخت موجود در كليه قبلا ورم گرم بوده كه به ورم سخت تبديل شده است - كه غالبا هم همينطور است - احساس سنگينى زياد است و ممكن است درد شديد و هيجان‌برانگيز باشد .\r\nدر حال مبتلا شدن به ورم سخت در كليه ، هر دو تهيگاه بيمار باريك‌تر از سابق مىشوند . هر دو باسن بيمار بىحس مىشوند و ممكن است اين بىحسى به هر دو ساق پا هم سرايت كند . ساق پاهاى بيمار ناتوان مىشوند . اندامان پايينى در بدن بيمار همگى لاغر مىشوند و به نوعى احساس ناتوانى مىرسند . بول بيمار كم‌مايه و آبكى است و در اندازه كمتر از بول طبيعى است ؛ زيرا هر دو كليه از اثر ورم ناتوان مىشوند و نمىتوانند چنان كه شايد و بايد مادهء آبى را جذب كنند . و چون ناتوانند از دفع مادهء جذب شده نيز عاجزند . بول بيمار - كه هم رقيق است و هم كم - نشانى از پختگى در آن نيست ؛ زيرا ورم در كليه سدى ايجاد كرده است و نمىگذارد مادهء آلوده و نسبتا غليظ به كليه وارد شود . به علاوه راه نمىدهد كه مادهء رقيق و زياد هم وارد كليه شود . و حتى ممكن است كه بول از نتيجهء ورم سخت به كلى بند آيد .\r\nناتوانى نيروى كليه ، مانع رسيدن و پخته شدن ادرار مىگردد .\r\nممكن است از اثر وجود ورم سخت در كليه ، درد هيجانى شديد پديد آيد و سرانجام كار به بيمارى استسقا سركشد ؛ زيرا راه بر خروج مادهء آبى بسته مىشود و مادهء آبى - كه راه خروج ندارد - به بدن برمىگردد .\r\nبايد اين روىآورها را هميشه در نظر داشته باشى و در علاج ورم سخت - كه در كليه به وجود\r\n\r\n","description":"","footnote":"","page_name":" 118 ","page_number":134},
  {"content":"\r\n\r\nآمده است - هميشه بيمار را به دفع ادرار وادارى .\r\n\r\nعلاج\r\nدر علاج ورم سختى كه در كليه پديد مىآيد ، به بحث حالات ورم سخت كبد و داروهاى معالج ورم سخت كبد رجوع كن و آن را الگو قرار ده كه علاج ورم سخت در كبد و ورم سخت در كليه يكى است .\r\nاگر تشخيص دادى كه خون سودائى بسيار است و نياز به رگ زدن هست ، رگ بزن ! همچنين تناول بزرهاى نرمىبخش و تحليل‌برنده از قبيل : بزر مر و خوش ، بزر كتان ، بزر خطمى ، شنبليله و كاجيره خوب است . اين بزرها را هركدام تنها يا باهم كه به كار مىبرى بايد خرد و ساييده شوند و بيمار كفلمه كند و داروى ادرارآور به اندازهء لازم با آنها مخلوط باشد . امّا در ادرار دادن بيمار افراط مكن ، مبادا مادهء غليظ تنها بماند و متحجّر شود .\r\nدر معاينهء بول بيمار سستى مكن ! تا ديدى كه بول غليظ است ، بيمار را ادرار بده . امّا نه زياده از حد ، بلكه به‌طور ميانگين . و همين‌كه غلظت بول متوقف شد ، نشان از آن دارد كه ورم رسيده است .\r\nيكى ديگر از نشانيهاى رسيدن ورم آن است كه حجم بول افزايش مىيابد و غليظ مىشود .\r\nدر علاج ورم سخت كليه ، داروهاى زير بهره رسانند .\r\nماليدنيها بر خارج كليه : روغن كوشنه ، روغن سنبل رومى ، روغن زنبق ، روغن بابونه ، روغن شبت و روغن غار .\r\n\r\nداروهاى گذاشتنى بر خارج كليه :\r\n1 - ضماد ساخته از بابونه ، شاه افسر و بزر كتان .\r\n2 - مقل ، اندران ، سكبينه ، پيه خرس ، پيه شتر ، مخ ساق گاو ، مخ گوزن ( مخ شتر - نسخه . ) كه اگر اينها را ضماد كنى و بر كليه بگذارى يا از آنها مرهم سازى و بر كليه بمالى ، مفيدند .\r\n3 - در آب‌پز داروهاى ادرارآور ، مقل و اندران حل شود خوب است .\r\n4 - بابونه ، سه كوهه ، شاه افسر و بسپايك نيز اگر در داروهاى ادرارآور باشند و مصرف شوند يا با داروهاى ضماد باشند ، مفيد است .\r\n\r\nفصل چهارم قرحه در كليه\r\nسبب پيدايش قرحه در كليه به‌طور كلّى همان سببهاى ايجاد قرحه در ساير اندامان درونى است .\r\nاين سببها عبارتند از :\r\n1 - گسستن پيوندها كه بعدا چركين شوند .\r\n2 - ترك بردن رگ و منفجر شدن و بريده شدن رگ ، كه سبب قطع شدن در چنين حالاتى معلوم\r\n\r\n","description":"","footnote":"","page_name":" 119 ","page_number":135},
  {"content":"\r\n\r\nاست .\r\n3 - ممكن است دمل تركيده و به قرحه انجاميده باشد .\r\n4 - ممكن است سنگ از كليه خارج شده و سبب قرحه شده باشد .\r\n5 - ممكن است خلط مرارى يا خلط بوركى سبب پوست اندازى و خراش كليه شده باشد .\r\n6 - ممكن است خلط لزج و تند چسبيده ، از جاى بركنده باشد و از اين بركنده شدن شديد ، خراش و پوست‌اندازى رخ داده باشد .\r\nقرحهء كليه بدخيم است امّا به بدخيمى قرحهء مثانه و به بدخيمى قرحه‌اى نيست كه در گدار فاصل ميان كليه و مثانه باشد .\r\nقرحه‌اى كه در گدار ميان كليه و مثانه پيدا شود ، بدجنس‌تر از قرحهء كليه و بدجنس‌تر از قرحهء مثانه است ؛ چرا ؟\r\n- زيرا قرحه‌اى كه در اندام پيالوده و تشكيل شده از پى پديد آيد ، ديرتر و دشوارتر از قرحه‌اى كه در اندام گوشتين پيدا شود معالجه‌پذير است . به عبارت ديگر قرحه‌اى كه در مادهء گوشتى است از قرحه‌اى كه در مادهء پىسرشت است زودتر و آسان‌تر معالجه شود .\r\nبسيار رخ مىدهد كه لوله‌هاى ماده بر از كليه به مثانه به قرحه مبتلا مىشوند ؛ مثلا مادهء صفرائى تند و تيز سبب پوست‌اندازى در لوله رگ مىگردد يا سنگ از كليه خارج مىشود و در اين تنگ راه سبب خراشيدن گدار مىگردد .\r\nقرحهء در كليه و مثانه و يا در ميان آنها ممكن است قرحهء خوره‌اى باشد و ممكن است خوره‌اى نباشد .\r\nبسيار رخ مىدهد كه از اثر قرحهء كليه ناسور سر برآورد ، كه در آن صورت هيچ علاج‌پذير نيست .\r\nاگر قرحه در كليه بود و بعد از پاكسازى و در حالت پاك بودن بدن از خلط بدجنس ، ماده‌اى از قرحه سيلان نكرد و در حال پرشدگى قرحه از مادهء ورم به سيلان افتاد ، دقت كن اگر مادهء سيلان كرده از قرحه ريم است امّا ريمى كه در گوهر ناپسند نيست ، هيچ جاى نگرانى نيست و بيم آن نمىرود كه قرحه گشادتر شود و خوره‌اى گردد . اما اگر ريم چكيده از قرحه بدگوهر و از جنس ناپسند باشد ممكن است به گشاد شدن و خوره بينجامد و سرانجام كليه را به كلى از كار بازدارد .\r\nهركس كه از اثر قرحه هر دو كليه‌اش سوراخ شود مىميرد .\r\nبسيار اتفاق مىافتد كه ورم داخل كليه دهانه‌اش رو به سوى خارج باشد كه گاهى مىتركد و مادهء چكيده از ورم به خارج مىريزد .\r\n\r\nنشانيها\r\n- چگونه بدانيم كه قرحه‌اى در كليه هست ؟\r\n- قرحهء كليه نشانيهايى دارد كه از قرار زيرند :\r\n1 - مادهء غده‌اى ، اجزاء موى مانند و گاودانه مانندهاى سرخرنگ گوشتى در ادرار بيمار مشاهده\r\n\r\n","description":"","footnote":"","page_name":" 120 ","page_number":136},
  {"content":"\r\n\r\nمىشود .\r\n2 - شايد بيمار در كليه و جاى كليه احساس درد داشته باشد .\r\n3 - ممكن است قبل از به وجود آمدن قرحه بول بيمار خونى باشد .\r\n4 - ممكن است قبلا دمل موجود بوده و قرحه از اثر دمل باشد كه نشانيهاى دمل را مشاهده مىكنى .\r\n5 - شايد سنگ از كليه بركنده شده باشد كه در نتيجه كليه به درد آمده و از درد كليه پى به قرحهء ناشى از بركنده شدن سنگ مىبرى .\r\n6 - ممكن است از اثر صدمه ديدن و ضربت خوردن ، قرحه در كليه پيدا شود كه صدمه ديدن و ضربت خوردن خود گواه قرحه مىباشند .\r\n- چگونه بدانيم كه خون شدن ادرار از قرحهء كليه است يا از باز شدن رگ ، يا خون از ترك بردن رگ است و از دمل نيست ؟\r\n- اگر خون از اثر تركيدن دمل يا ترك بردن رگى در بالاييها باشد ، شايد ادرار خون دو تا سه روز دوام كند و با بول خون آيد . امّا اگر از دو روز و سه روز گذشت و باز ادامه داشت ، يا از باز شدن رگ و يا از قرحه است . به علاوه خونى كه از اثر باز شدن رگ است ، با درد و آزار همراه نيست و كم‌كم بيرون مىآيد .\r\nاگر خون‌ريزى با بول به درازا كشيد و سپس تغيير رنگ داد و با چرك مخلوط شد ، حتما از قرحهء كليه يا از قرحهء مثانه ناشى است . كه اين‌گونه خون شاشيدن سبب ناتوان شدن بيمار مىشود ؛ زيرا هرچند خونى كه از راه بول مىآيد كم باشد ، امّا پياپى آمدن آن در نتيجه بيرون دادن اندازهء زياد از خون مىشود .\r\n- چگونه بدانيم كه خونريزى با بول از اثر قرحهء كليه يا از اثر قرحهء مثانه است ؟\r\n- اگر بول روان آيد و گير و گرفتى در راه نداشته و خون با بول باشد ، بدان كه قرحه در كليه است و در مثانه نيست . امّا اگر دفع ادرار به دشوارى انجام گرفت ، معلوم مىشود كه قرحه از مثانه سرچشمه دارد . اگر همراه بول پوستكهايى سرخرنگ بود ، نشان آن است كه از قرحهء كليه آمده است . اگر همراه بول پوستكهايى سفيدرنگ بود ، معلوم مىشود كه از قرحهء مثانه است . پوستكها نيز در حجم متفاوتند و هريك از آنها از زادگاهشان گزارشى دارند .\r\nاگر پوستكهاى همراه بول سفيد ستبر و پرمايه باشند ، نشان از قرحهء داخل خود مثانه دارند ؛ امّا اگر پوستكهاى سفيد همراه بول كوچك و كم‌مايه و تنك باشند خبر از قرحهء گدارهاى وابسته به مثانه را دارند .\r\nجاى درد نيز دراين‌باره راهنما است .\r\nاگر قرحه در كليه باشد ، درد در بالاتر از كمتر احساس مىشود .\r\nاگر قرحه در گدارهاى ميان كليه و مثانه باشد ، احساس درد در وسط است .\r\nاگر قرحه در لوله رگهاى سرازير به سوى آلت تناسلى باشد ، احساس درد در پايين است .\r\nممكن است از اثر وجود قرحه در لوله رگها ، درد بسيار شديد پديد آيد و هر ساعت و زمانى به هيجان آيد ؛ درست مانند درد شديد روده .\r\n\r\n","description":"","footnote":"","page_name":" 121 ","page_number":137},
  {"content":"\r\n\r\nممكن است از اندازهء دردى كه از اثر قرحه احساس مىشود پى برد كه آيا قرحه كليه‌اى است يا مثانه‌اى . درد ناشى از قرحهء مثانه بسيار شديدتر از درد ناشى از قرحهء كليه است ؛ زيرا چنان كه اشاره كرديم گوهر مثانه پى رگ است و بسيار حساس ، امّا گوهر كليه گوشتين است و به شدّت مثانه حساس نيست .\r\nممكن است حالت بول در نشان دادن زادگاه قرحه كمك كند كه آيا خون همراه بول زياد است يا كم و مادهء بول و خون چگونه است ؟\r\nاگر قرحه در مثانه باشد ، خون شاشيدن بيمار - از نظر حجم - از خونى كه از قرحهء كليه مىريزد كمتر است .\r\nدر قرحهء مثانه آميزش خون با بول كمتر است از حالت آميزش خون با بول در قرحهء كليه .\r\nاگر بيمارى كه قرحهء كليه يا قرحهء مثانه دارد ، اوّل ريم با بول بيرون ريخت و بعد از آن خون شاشيد ، دليل آن است كه قرحه‌اش خوره‌اى است .\r\nاگر قرحهء كليه بدخيم باشد نشانيهايش از اين قرارند :\r\n1 - وجود قرحه به طول مىانجامد و كمتر پذيراى علاج است .\r\n2 - بول بيمار بسيار آلوده ، بدرنگ و مايل به سبز است و شديدا بدبو است .\r\n\r\nعلاج قرحهء كليه و مثانه\r\nقبل از هر چيز بايد كوشش كنى خلط مايهء قرحه را از مرارى و بوركى بودن منحرف سازى و به تعديل و تندمزاج نبودن وادارى كه زخمى را بر زخمى نيفزايد . بيمار نبايد چيزهاى تندمزه ، تلخ‌مزه و ترش‌مزه بخورد . تا ممكن است آب كم بخورد كه زياد نياز به دفع ادرار نداشته باشد و حركت كليه از موادى كه به آن مىرسد كاهش يابد و كمتر در معرض سخت شدن به دليل ريزش زياد مادهء آبزا قرار گيرد .\r\nاصل مهم در علاج قرحهء كليه آرامش كليه است .\r\nبراى روبراه كردن و اصلاح و تعديل مزاج خلط مايهء قرحه راههايى هست .\r\n1 - شايد لازم شود كه بيمار را رگ بزنى و خلط را با خون از بدنش بيرون كشى ، اين در حالتى است كه غير از رگ زدن راهى نباشد .\r\n2 - به نرمى و بدون شدّت بيمار را اسهال ده ! مادهء اسهالى رقيق و كم‌مايه باشد ؛ نه اينكه هرچه خلط تندمزاج است همه را يك دفعه بيرون آورى كه سبب ناتوانى زياد بيمار مىشود . اسهال نرم و لطيف خلط را از بدن به نرمى و بىآزار كاهش مىدهد و آن را از كليه منحرف مىسازد . اگر ناگزير نبودى ، داروى مسهلى را به بيمار مده كه خلط مرارى را اسهال دهد .\r\nبهتر آن است ماده را اول به اصلاح شدن درآورى و بعدا آن را پاكسازى كنى و نيز بهتر است پاكسازى از راه قى كردن باشد . در علاج قرحهء كليه قى دادن بيمار و پاكسازى از راه قى كردن بهترين راه است ؛ زيرا با قى كردن ماده خلط بدجنس به طرف مقابل و به خلاف جهت كليه كشيده مىشود . ممكن است چندين بار پياپى قى كردن در علاج قرحهء كليه كافى باشد و نياز به چيز\r\n\r\n","description":"","footnote":"","page_name":" 122 ","page_number":138},
  {"content":"\r\n\r\nديگرى نباشد .\r\nوقتى كه مىخواهى بيمار را وسيله قى دادن از خلط پاكسازى كنى ، قبلا داروهاى بزرى را به بيمار بخوران و آنگاه شروع به قى دادن بيمار كن ! بايد بيمار غذا بخورد و بعد از غذا خوردن قى كند و چيزهايى را بر غذا بخورد كه قى كردن را آسان مىكنند ، مثلا : خربزه بخورد و اگر خربزه را با تخمش بخورد بهتر است و شراب شيرين را هم همراه خربزه بخورد چه بهتر . اسكنجبين مخلوط با آب گرم هم خوب است .\r\nنبايد قى چنان شديد باشد كه درد برانگيزد و براى بيمار مزاحمت فراهم آورد .\r\nچيزهايى كه در اصلاح حال مزاج خلط تأثير دارند عبارتند از : هندوانه ، خيارچنبر خوردنى ، كاكنه و خشخاش .\r\nاگر قرحه در كليه هست و بيمار درد زياد دارد ، قرحه را بگذار و به علاج تسكين درد مشغول شو ، بعد از آن به علاج قرحه بپرداز !\r\nقرحه تا نو برآمده است ، علاجش بسيار سهل است .\r\nهمين‌كه ورم قرحه‌اى تركيد ، اگر زود به دادش برسى علاجش سهل است .\r\nشايد حب خيارچنبر خوردنى كه با شربت بنفشه بخورند كافى باشد . اما اگر قرحه كهنه شد و پابرجا ماند ، علاجش سخت است و بايد به پاكسازى بپردازى .\r\nاگر قرحهء كهنه شده و پابرجا ، از نوع قرحهء سبك است پاكسازى را وسيلهء داروهايى از قبيل :\r\nبزر كاكنه ، خطمى و تا درجه‌اى رازيانه انجام ده !\r\nاگر قرحه كهنه شده و پابرجا از جنس قرحهء بدخيم است ، در پاكسازى آن داروهاى زير را به كار ببر :\r\nپرسياوشان با دارويى كه مزاج پرسياوشان را اعتدال بخشد ، زنبق ، گندناى بيابانى و آرد گاودانه هم خوبند .\r\nاگر قرحه بدخيم بود ، ممكن است نياز باشد كه داروهاى گذاشتنى همراه داروهاى تناولى استعمال شود ؛ مثلا نياز باشد كه از حسل و فيجن و امثال آن استفاده كرد .\r\nهرگاه پاكسازى را انجام دادى ، بايد كوشش كنى كه سر قرحه به هم آيد و به هم جوش بخورد تا از خوره در امان باشد . در اثناى بيمارى و معالجه بايد بيمار كاملا آرام باشد ، تا مىتواند كارى كند كه خسته نشود ، از ورزش كردن فقط به ماساژ دادن دست و پا اكتفا كند ، از باندپيچى خشك و بدون دارو به جاى ورزش استفاده كند . بويژه اگر قبلا عادت به ورزش كردن داشته باشد ، هر ماده‌اى كه از اثر ورزش به بيرون راه مىيافت به وسيلهء باندپيچى هم بيرون آيد . نبايد پياده‌روى كند ، هيچ ورزشى خوب نيست . كسانى كه عادت به ورزش كردن دارند و در بيمارى قرحهء كليه بايد ورزش را ترك كنند ، بعد از شفا يافتن به تدريج به ورزش سرگرم شوند تا به همان ورزش قبلى كه بدان عادت گرفته بودند برمىگردند .\r\n\r\n","description":"","footnote":"","page_name":" 123 ","page_number":139},
  {"content":"\r\n\r\n\r\nعلاج قرحهء كليه\r\nقبل از هر چيز بيمار تا قرحه در كليه دارد بايد از جماع كردن دورى جويد . جماع زيان آورترين عمل براى بيمارى است كه قرحه در كليه دارد .\r\nاز حركت زياد و ورزش كردن بپرهيزد و به ماساژ اكتفا كند ، كه ماساژ خون را به سوى بدن جذب مىكند و در علاج قرحه مفيد است .\r\nدارو در درجهء سوم اهميت قرار دارد .\r\nاگر تشخيص دادى كه قرحه زياد بدخيم نيست ، داروهاى ميانگين در تندمزاجى و كم‌مزاجى كه زداينده و خشكاننده هم باشند ، استعمال كن و دقت كن كه دارو گزش نداشته باشد .\r\nاگر تشخيص دادى كه قرحه بدخيم است ، بايد داروى نيرومند و اثربخش‌تر به كار ببرى كه چرك و پليدى را بشويد و قرحه را بخشكاند تا ديگر چركالود نشود . بعد از آن داروهاى گيرنده‌تر و بازدارنده‌تر تجويز كن ! داروهاى مانند : اقاقيا ، افشرهء شنگ . شايد نياز به استعمال شبت و امثال شبت باشد كه نگذارد مادهء خلط بدجنس به جاى قرحه بريزد .\r\nهرگاه قرحه پاك از آلايش و خشك شد و نگذاشتى مادهء خلط بد در آن ريزش كند ، بيمار شفا يافته است .\r\nدر هر دارويى كه در علاج قرحهء كليه تجويز مىكنى ، بايد داروى چسبان از قبيل : نشاسته ، كتيرا و صمغهاى سردمزاج با آن مخلوط باشد . داروى داراى خاصيت چسبندگى ، قرحه را از پوست‌اندازى در اثر آنچه از مواد كه بر آن مىگذرد ، بيمه مىكند . همچنين داروى داراى خاصيت چربى مانند لاك اگر با وسايل معالجه باشد خوب است ، كه لاك و امثال آن محافظ گوشت اندام مىشوند و بلكه گوشت هم مىرويانند . از چنين داروهاى داراى خاصيّت چسبندگى و چربى مثانه هم - كه همسايهء ديوار به ديوار و وابسته به كليه است - استفاده مىبرد . همين داروها سبب بستن سر قرحه مىشوند و قرحه را آمادهء معالجهء مرحلهء نهايى مىسازند .\r\nهمچنين بايد داروهاى علاج قرحهء كليه با داروهاى ادرارآور نرمى بخش نيز مخلوط باشد كه اين داروها را به سرمنزل مقصود برسانند . هرچند داروهاى ادرارآور خود با حالت قرحهء كليه ناسازگارند و درد برمىانگيزند ، امّا براى رسانيدن دارو به جاى مطلوب مورد نيازند . ممكن است اگر منظور تسكين درد باشد ، داروهاى مخدر از قبيل : خشخاش ، بنگ ، ثمر مهرگياه ، افيون و شوكران را با داروى علاج قرحهء كليه مخلوط كرد ، كه داروى مخدر علاوه بر تسكين درد ، خشكانندهء قرحه و بازدارندهء ورود مواد به درون قرحه مىشوند .\r\nاگر ديدى كه چرك و كثافت در قرحه جمع شده است ، چنان داروى زداينده‌اى به بيمار بده كه تا اندازه‌اى ادرارآور هم باشد . مثلا : شكراب يا عسلاب را با برخى از بزرها بخورد ؛ كه بيمار را ادرار دهد و قرحه را بشويد . بعد از آن داروهاى خشك كن ( رطوبت برچين ) را با داروهاى تناولى مخلوط كن ! البته اين در شرايطى لازم است كه قرحه بسيار بدخيم نباشد .\r\nداروهاى خشك كن كه براى علاج قرحهء نه بسيار بدخيم كليه بايد با داروهاى تناولى مخلوط\r\n\r\n","description":"","footnote":"","page_name":" 124 ","page_number":140},
  {"content":"\r\n\r\nباشند از قرار زيرند :\r\nبزر خطمى ، بزر مروخوش ( بزر مرّ - نسخه . ) و ريشهء آنها كه با عسلاب بخورند ، بزر كاكنه ، آب تاجريزى . و بويژه تاجريزى كوهى ، تخم خيارچنبر خوردنى ، گل ارمنى ، كه با گلاب قند تناول شود ، پرسياوشان با عسلاب ، ريشه سوسن ( شيرين‌بيان - نسخه . ) . كه خاصيت خشك كردن ، پاكسازى و چسبندگى دارد .\r\nبزر كتان يك جزء ، كتيرا يك جزء ، نشاسته دو جزء . همه را باهم در عسلاب بريز و بيمار بخورد .\r\nثمر صنوبر و بزر خيار باهم كفلمه شوند .\r\nبزر خشخاش بودادهء ساييده را به وزن يك درهم و نيم در آبى بريز كه گورگياه و بيخ سوسن ( شيرين‌بيان - نسخه . ) در آن پخته است . « 1 »\r\nاز همه اينها قوىتر آن است كه كرفس كوهى و يا تخم هويج بيابانى را با كمى گل ارمنى و شراب ريحانى بخورند .\r\nمقل در آب حل شده را با شيرهء درخت بنه و گل مهر زده - كه در اجزاء متساوى باشند - خوب است .\r\nيك مثقال از آن با شراب شيرين مزه تناول شود .\r\nآرد گاودانه در پاكسازى قرحه از پليدى و چرك و در خشكانيدن قرحه تأثير بسزا دارد .\r\nاگر گاودانه با گل مهر زده ، اقاقيا و افشرهء گياه شنگ مخلوط باشد و بيمار بخورد بهره رسانى كامل دارد . زنبق نيز تأثيرش همان تأثير آرد گاودانه است .\r\nداروهاى تركيبى ديگرى هستند كه در علاج قرحهء كليه بسيار مفيدند . تركيبشان در ذيل آيد .\r\n\r\nنسخه :\r\nبزر پوست كندهء خيارچنبر خوردنى سى و پنج عدد ، ثمر صنوبر دوازده دانه ، مغز بادام پنج عدد ، زعفران به وزن اين هر سه . همه را باهم ناشتا تناول كنند . اگر بيمار حرارت زياد دارد ، به‌جاى ثمر صنوبر از دوازده دانه بزر خيار استفاده كند .\r\n\r\nنسخهء ديگر :\r\nثمر صنوبر دوازده دانه ، بزر خيارچنبر خوردنى چهل دانه ، نشاسته به وزن يك درهم و نيم ، سنبل رومى هشت درهم ، بزر كرفس هشت درهم . سنبل رومى و بزر كرفس را در يك رطل آب بريز و بر آتش گذار بجوشد تا يك چهارم از آب باقى مىماند . دانه صنوبرها و بزر خيارچنبر و نشاستهء مذكور را در اين يك چهارم باقى ماندهء آب كذائى بريز و بيمار بخورد .\r\n\r\n\r\n","description":"","footnote":"\r\n( 1 ) - عرب سوسن را سوسن و شيرين‌بيان را سوس گويد . اكثرا در نسخهء چاپ مصر كه سوسن مىآيد ، در نسخهء چاپ تهران سوس آمده است . اشتباه سر يك نقطه است و بساميان مرو و مر اين اشتباه يا التباس رخ داده است . . . م .\r\n","page_name":" 125 ","page_number":141},
  {"content":"\r\n\r\n\r\nنسخهء ديگر :\r\nگل مهر زده ، خون سياوشان ، كندر ، نشاسته ، تخم خربزه ، بزر كرفس ، بزر خيارچنبر خوردنى ، تخم كدو ، رب شيرين بيان ، لاك ، راوند چينى ، مغز دانهء صنوبر بزرگ ، خشخاش و بزربنگ از هريك يك جزء متساوى . برحسب تشخيص و مصلحت ديد طبيب ، با شراب سيكى تناول شود .\r\n\r\nنسخهء ديگر :\r\nصنوبر دانه سى عدد ، مغز بادام پوست‌كنده بيست عدد ، خرماى چاق گوشتالو پانزده عدد ، كتيرا به وزن چهار مثقال ، رب شيرين بيان به وزن چهار مثقال ، زعفران به وزن يك ششم مثقال . همه را با شراب سيكى ( ميبه ) درهم بسرش و بيمار از آن تناول كند .\r\nاگر درد شدت يافت بايد دست از علاج قرحه بردارى و به داروى تسكين درد پناه ببرى ، كه داروى زير خوب است :\r\n\r\nنسخه :\r\nمخلوط بزربنگ به وزن يك دانگ ، افيون به وزن يك قيراط ، بزر خيار به وزن دو درهم ، بزر كاهو به وزن يك درهم ، بزر خرفه به وزن يك درهم فورا درد را تسكين مىدهد .\r\nاگر درد كم است و شديد نيست ، بيمار به جاى آب ، شير و شربت بنفشه بخورد ، درد آرام مىشود . براى تسكين درد شديد داروهايى قوى هستند كه عبارتند از :\r\nقوفى ( نوعى صمغ صنوبر ) ، قرص كاكنه ، قرص اسقلسادس ( اسقلبيادس - نسخه . ) قرص ديسقوريدوس ، كفلمهء لاك ، زراوند كوهى با بزر كاكنه و كفلمهء كمادريوس ( بلوط زمينى يا مانداروى تلخ ) بسيار اثربخش و مفيدند .\r\nممكن است در استعمال حقنه براى علاج ديزانترى - كه همسايگى با كليه دارد - بيمار قرحهء كليه فايده بيند .\r\nداروهاى گذاشتنى نيز هستند كه در معالجهء قرحهء كليه بهره رسانند ؛ كه دارو را بر پشت بيمار نزديك جاى كمربند و جاهاى خالى گذارند . چند نمونه از اين داروها را در زير مىآوريم :\r\nآرد گاودانه با شراب و عسل بپزد .\r\nگل محمدى خشكيده ، عدس ، دانهء آس و عسل درهم بسرشند و ضماد شوند . اين داروى گذاشتنى از متعفن و گشاد شدن قرحه جلوگيرى مىكند .\r\nروغنهاى ماليدنى نيز هستند كه از خارج بر كليه مالند و در علاج قرحهء كليه بهره رسانند . از قبيل : روغن حنا ، روغن درخت مصطكى ، روغن به .\r\nاگر با روغن ماليدنى استرك باشد ، يا براى نرمش دادن پيه اردك با روغن ماليدنى مخلوط باشد خوب است .\r\nاگر قرحهء كليه به ناسور بينجامد و ناسور بسيار بدخيم و چركين نباشد ، تنها راه علاج اين است كه كوشش كنى ناسور بخشكد و نگذارى فاسد شود . خشكانيدن ناسورى كه پليد نيست\r\n\r\n","description":"","footnote":"","page_name":" 126 ","page_number":142},
  {"content":"\r\n\r\nبستگى به پاك نگهداشتن بدن از خلط است و راه ندادن بدن از خلط بدگوهر دارد . در چنين علاجى بايد چگونگى حالت ناسور و اندازهء مادهء ناسور را در نظر داشته باشى .\r\nاگر ناسور پليد است ، بايد قوىترين داروهاى علاج ناسور را به كار ببرى . ضمادها و داروى تناولى كه تجويز مىكنى بايد بازدارندهء تعفن همراه زدايندگى باشند و ناسور را پاكسازى كنند .\r\nداروها از داروهاى گيرندهء مشهور باشند و با داروهاى مانع تعفن و زداينده و پاك‌ساز همراه شوند .\r\n\r\nغذاى بيمار قرحهء كليه\r\nكسانى كه قرحه در كليه دارند بايد غذاهاى خوب كيموس از قبيل : گوشت پرنده‌هايى كه تو مىشناسى ، ماهى رضراضى ، سبزيهاى خوب مانند : سلمك ، سفيد مرز ( اشكنى ) بخورند .\r\nاگر قرحهء ريه بدخيم است ، بايد غذاى بيمار گوشت برشته باشد ؛ كه بهترين آنها در اين حالت گوشت پرنده‌هاى بيابانى و گنجشكان بيابانى است كه برشته شوند و بيمار بخورد . زردهء تخم‌مرغ نيم‌بند هم خوب است . به تدريج بعد از گوشت پرنده‌هاى بيابانى ، گوشت مرغ چاق و برشته بخورد .\r\nاگر شير را هضم كنند شير بسيار خوب است . شير الاغ ، شير ماديان و شير شتر خوبند كه در اصلاح مادهء توليد قرحه و شستن قرحه از چرك و پليدى خاصيت دارند و از مادهء پنيرى كه دارند مىچسبند و قرحه را مىپوشانند .\r\nشير گاو و شير گوسفند علاوه بر خاصيت شيرهاى نام برده ، بيشتر حالت چسبندگى دارند و بيشتر كليه را تغذيه مىكنند .\r\nشير الاغ و شير بز در روبراه كردن مزاج و در شستن قرحه و نيز از نظر خاصيت دارويى از شيرهاى ديگر بهترند . بويژه اگر الاغ يا بز شيرده يا هر شيرده ديگر - از گوسفند و شتر و ماديان - از گياهانى تغذيه كنند كه با حالت كليهء قرحه زده سازگار باشند ، كه اينها را سابقا شناخته‌اى .\r\nاگر خوردن شير يا غذا را براى بيمار تجويز مىكنى ، حتما بايد داروهاى علاج قرحه با آنها باشد . مثلا كتيرا با شيرى كه بيمار تناول مىكند يا با غذاى بيمار مخلوط باشد .\r\nبعد از پاك شدن قرحه از پليدى بايد بيمار شير بخورد .\r\nنشاسته ، صمغ عربى و هرچه كه خاصيت خشكانندگى دارد تجويز كن كه بيمار بخورد .\r\nادرارآورهاى ساخته از بزرهاى مشهور هم خوب است كه تناول شود .\r\nهرگاه بيمار شير خورد بايد صبر كند و چيز ديگرى نخورد تا شير به معده وارد مىشود . اگر ديدى كه دير به منزل مىرسد كمى نمك در شير بريز كه همراه شير باشد . يا اينكه نمك و عسل با شير قاطى كن و بيمار بخورد . اگر شير به جاى آب و به جاى غذا باشد به نفع بيمار است .\r\nاگر قرحهء كليه پر و مالامال از مادهء ريختنى است و دارد لبريز مىشود ، بيمار شير گوسفند بخورد . شير گوسفند دهانهء قرحه را مىبندد و مىچسبد و كليه را نيروبخش است .\r\nبيمار مىتواند هرگاه تشنه شد شير بنوشد .\r\nميوه‌هاى سازگار با حالت بيمارى كه قرحه در كليه دارد عبارتند از : خربزه ، خيار خوب رسيده ،\r\n\r\n","description":"","footnote":"","page_name":" 127 ","page_number":143},
  {"content":"\r\n\r\nگلابى ، زالزالك ، انار شيرين ، به ، سيب ، آجيل سازگار با حالت بيمار عبارتند از : مغز بادام و بويژه بو داده‌اش ، پسته ، فندق ، دانهء صنوبر - كه خاصيت دارد - و خرماى قسب . بيمار نبايد انجير خشك بخورد . انجير در حالتى كه در كليه قرحه هست بسيار بد است . قرحه را حك مىكند و مىزدايد .\r\nمادهء شير انجير - كه اثرش باقى است اما سبك است - قرحه را برمىانگيزد . بيمار همچنين بايد از هر چيز بسيار ترشمزه ، تندمزه ، شورمزه و بسيار شيرين دورى جويد .\r\n\r\nفصل پنجم گر شدن ( جرب ) كليه و گدارها\r\nگرشدگى كليه و لوله رگها اكثرا از جنس قرحه است و اكثرا سبب گرى همان سبب قرحه است .\r\nمنظور از گرى كليه و لوله رگهاى ماده رسان ، جوشهايى است كه بر اثر خلط مرارى يا خلط بوركى سربر مىآورند و چركين مىشوند .\r\n\r\nنشانيهاى گرى در كليه و لوله رگها\r\nجوشهاى گرى همان نشانيها را دارند كه قرحهء كليه از راه مادهء دفع شده نشان مىداد ، تنها فرق اين است كه در اثر بيرون دادن مادهء بول - كه همراه علامتهاى قرحهء كليه است - جاى كليه احساس غلغلك و خارش همراه با دردى كه به خليدن سوزن در بدن شبيه است ، مىكند و ممكن است درد كليه هم روى دهد .\r\nاگر گرى در لوله رگهاى گدار ادرار است ، چيزى از غشاء مانند همراه دارد كه با بول بيرون مىآيد .\r\n\r\nعلاج گرى كليه و مجراها\r\nاگر در معاينهء بيمار تشخيص دادى كه بدن بيمار همگى از مادهء خلط پر است ، شاهرگ دستش را بزن ! امّا در هر حال ، يعنى بدن از خلط ناباب پر باشد يا نباشد ، رگ صافن را بزنى مفيدتر است .\r\nبادكش برجاى كليه بگذار و هيچ آنى از پاكسازى بدن بيمار از خلط غافل مشو و بويژه اگر پاكسازى از راه قى دادن بيمار انجام شود بهتر است .\r\nقرصهاى بزرها با گل ارمنى و رب شيرين‌بيان - كه در اجزاء متساوى باشند - بهره رسانند .\r\n\r\nغذاى بيمارى كه گرى در كليه و مجراها دارد\r\nبايد غذاى بيمار زودهضم و خوب كيموس باشد . مانند : زردهء تخم‌مرغ . بايد سردى بخش و رطوبت‌زا باشد مانند : گوشت جوجه با سلمك و سفيد مرز و كدو و اسفناج . ميوه‌هاى تر و شاداب و بويژه انار شيرين و سبزيهاى تازه و هنوز سبز بخورد .\r\nعلاج جرب ( گرى ) لوله رگها ميانگين علاج گرى كليه و گرى مثانه است و به علاج آن دو حالت رجوع كن !\r\n\r\n","description":"","footnote":"","page_name":" 128 ","page_number":144},
  {"content":"\r\n\r\n\r\nفصل ششم سنگ كليه\r\n- چرا و چگونه سنگ در كليه يا در مثانه پيدا مىشود ؟\r\n- در پديد آمدن مادهء سنگى در كليه يا در مثانه دو عامل موجود است :\r\n1 - چگونه مزاج ماده كه براى سخت شدن و به سنگ تبديل شدن آمادگى دارد .\r\n2 - سببى از خارج و خارج از ماده كه بر مادهء قابل سنگ شدن اثر مىگذارد و آن را به سنگ تبديل مىكند .\r\nموادّى كه براى سنگ شدن در كليه و مثانه آمادگى دارند عبارتند از :\r\n1 - مادهء مرطوب لزج و غليظ بلغمى .\r\n2 - مادهء ريم و چرك غليظ .\r\n3 - خون كه در ورم دمل شده جمع مىآيد . كه اين حالت به‌ندرت رخ مىدهد .\r\nسبب خارج از ماده كه مادهء آمادهء سنگ شدن را سنگ مىكند ، حرارت ما فوق حالت طبيعى است .\r\n- به وجود آمدن و توليد شدن مادهء آمادهء سنگ شدن - كه گفتيم مادهء بلغمى غليظ و تر و لزج يا ريم و غيره است - از چيست ؟\r\n- در اينجا دو سبب هست .\r\n1 - مادهء اصلى كه اين مادهء آمادهء سنگ شدن از آن سرچشمه دارد .\r\n2 - حالتى كه ماده را حبس كرده و نگه مىدارد تا به مرور زمان سخت و سنگى مىشود .\r\nمادهء اصلى و اساسى كه چنين مادهء آماده براى سنگ شدن را به وجود مىآورد ، غذاى غليظ است . غذاهايى مانند : انواع شير حيوان و بويژه شير بندآمده و پنير تازه و تر . گوشت غليظ پرنده‌هاى درشت كه در كنار مردابها و بيشه‌زارها زندگى مىكنند . گوشت شتر ، گوشت گاو ، گوشت تگه ( بز نر ) ، گوشت غليظ شكار ، گوشت غليظ ماهى ، سرخ شده‌ها در تابه به‌طور عموم ، نان نابرشته ، نانى كه گندمش داراى خاصيت لزجى باشد ، نانى كه از خمير مايه نزده و برنيامده باشد ، آش كشك به‌طور عموم ، حليم ، آش از گندم كوبيده و غليظ و پرمايه ، نان از آرد دو بار بيختهء بىسپوس ، هر نانى كه سپوس همراه ندارد . شيرينيهاى لزج ، ميوه‌هاى ترشمزهء ديرهضم ، ميوه‌هايى كه خلط لزج توليد مىكنند مانند : سيب كال و نارسيده ، شفتالو ، خوخ نارسيده ، ترنج و گلابى ، آبهاى گل آلود و ناصاف و بويژه آبهايى كه عادتا براى نوشيدن به مصرف نمىرسند ، نوشابه‌هاى تيره رنگ و سياهرنگ غليظ .\r\nخوراكىها و نوشيدنيهاى نامبرده همگى مادهء آمادهء سنگ شدن را توليد مىكنند و بويژه در حالى كه نيروى هضم‌كننده - از ناتوانى - ياراى هضم كامل آنها را نداشته باشد . يا اينكه انسان يكباره از اين غذاها در اندازهء زياد بخورد و در نتيجه نيروى هضم‌كننده خسته شود و كاهش يابد . يا ترتيب صحيح غذا خوردن برهم بخورد و غذاى ديرهضم قبلا به معده درآيد و غذاى زودهضم بر غذاى دير هضم وارد شود ، يا در حالت سيرى و پرى معده از غذا ، انسان ورزش كرده و خود را خسته كند .\r\n\r\n","description":"","footnote":"","page_name":" 129 ","page_number":145},
  {"content":"\r\n\r\nممكن است مادهء آمادهء سنگ شدن از خوراكيها و نوشيدنيها توليد نشود ، بلكه ريم و چرك جمع آمده و به سنگ شدن منجر شود .\r\n- گفتيم دو سبب در كارند كه موجب توليد سنگ كليه يا سنگ مثانه مىشوند ؛ سبب اوّل - كه گناه از خود ماده است - بيان شد . سبب دوم كه از بندآورنده و حبس‌كنندهء ماده است ، چيست و چگونه است ؟\r\n- نيروى دفع‌كننده در كليه ناتوان مىشود . سبب ناتوانى نيروى دفع‌كننده شايد سوء مزاج يا ورم گرم در كليه يا باد سرخ و يا قرحه باشد . هر ماده آبكى كه به كليه درآيد هرچه از آنكه سزاوار بيرون ريختن است و از مادهء آبكى رسوب مىكند ، در كليه مىماند و كليه - كه نيروى دفع‌كننده‌اش ناتوان است - ياراى بيرون دادن آن را ندارد . پس ماده در كليه مىماند و حرارت بيش از حد طبيعى بر آن اثر مىگذارد و قبل از آنكه از طرفهاى بالائى بدن به هضم برسد و كليه آن را چون غذائى در خود بپذيرد ، از اثر حرارت به ماسه تبديل مىشود و سنگ مىگردد .\r\nحرارت بيش از حد طبيعى كه به وجود مىآيد و ماده را به سنگ تبديل مىكند ، چند جهت و احتمال دارد :\r\n1 - حرارت زادهء مزاج گرم است و در خود بدن است .\r\n2 - حرارت روىآورى خارجى است كه از خسته شدن زياد يا از خوردن خوراكى بسيار گرمىبخش ايجاد شده است .\r\n3 - مادهء خلط بدجنس برهم جمع آمده و در كليه راه‌بندان به وجود آورده است .\r\n4 - سرماى گيرنده و منقبض‌كننده ، ماده را در درون احاطه كرده است .\r\n5 - ورم گرم كه راه را در كليه بند آورده ، اين حرارت را به وجود آورده است ؛ كه اين حالت اكثريت دارد .\r\n6 - ورم داخل كليه ورم سرد و سخت است و سد راه بيرون رفتن ماده شده است .\r\n7 - سبب اشتراكى است و اندامان نزديك به كليه مانند روده‌ها و غيره در حالت بيمارى فشار بر كليه وارد مىآورند و راه‌بندان ايجاد مىشود .\r\nسببها و شرايطى را كه براى به وجود آمدن سنگ كليه ذكر كرديم ، همگى براى مثانه نيز صادق است و حال هر دو تقريبا يكى است . اما از حيث هيأت و شكل و رنگ ، سنگ كليه با سنگ مثانه فرقهايى دارد كه از اين قرارند :\r\nسنگ كليه كمى نرم‌تر و كوچك‌تر از سنگ مثانه است و بيشتر به رنگ سرخ تمايل دارد .\r\nسنگ مثانه سخت‌تر از سنگ كليه و بسيار بزرگتر است . بيشتر تمايل به تيره‌رنگى و خاكسترى رنگى و سپيدى دارد . هرچند گاهى رخ مىدهد كه در مثانه سنگ از هم پاشيده و در قطعات كوچك تشكيل مىشود .\r\nسنگ كليه در اكثر حالات بعد از جدا شدن بول از كليه توليد مىشود . مادهء سنگ شده تفاله و دردى خون است كه با بول بيرون نيامده و در كليه جا مانده و به سنگ تبديل شده است .\r\n- بيشتر چه كسانى به سنگ كليه مبتلا مىشوند ؟\r\n\r\n","description":"","footnote":"","page_name":" 130 ","page_number":146},
  {"content":"\r\n\r\n- اكثرا كسانى كه چاق و پرگوشتند براى مبتلا شدن به سنك كليه آمادگى بيشترى دارند .\r\n- لاغر اندامان براى مبتلا شدن به سنگ مثانه به نسبت چاقان در اكثريت هستند .\r\n- سالخوردگان بيشتر براى مبتلا شدن به سنگ كليه آمادگى دارند و نسبت به ابتلاى به سنگ كليه ، كمتر به سنگ مثانه مبتلا مىشوند .\r\n- كودكان و جوانان بيشتر به سنگ مثانه مبتلا مىشوند تا سنگ كليه . و امّا اكثر اين حالت ميان مرحلهء رهائى از كودكى و شروع مرحلهء بلوغ است ( از شيرخوارگى تا بلوغ - نسخه . ) و سبب اين است كه نيروى دفع كنندهء مواد در نوجوان و جوانان بسيار قوى است و مواد از اندامان بالائى به سوى اندامان پايينى روانه مىسازد . اما پيران نيروى كليه‌شان بسيار ناتوان مىشود . و از سوى ديگر نوجوان و جوانان خلط كم‌مايه و رقيق‌تر از پيران دارند و خلط رقيق و كم‌مايه در كليه‌شان نفوذ مىكند . امّا خلط در بدن پيران غليظتر از خلط بدن جوانان است . و به كليه نفوذ نمىكند .\r\nاكثرا كودكان ( نو رسيدگان ) از پرخورى و جنب و جوش و حركت بر شكم سير و نوشيدن شير و نيز از آنجا كه لوله رگ مثانه‌شان تنگ است ، مبتلا به سنگ در مثانه مىشوند . امّا پيران از ناتوانى نيروى هضم‌كننده ، اكثرا مبتلا به سنگ كليه مىشوند . هم ازاين‌رو است كه بقراط مىفرمايد :\r\n« پيران مبتلا به سنگ كليه شفا نمىيابند » .\r\nهر بولى كه بيشتر با خلط مخلوط است ، بدان كه انسان داراى چنين بولى احتمال مبتلا شدنش به سنگ در كليه يا در مثانه بيشتر از كسى است كه خلط مخلوط با بولش كمتر است . چنين بولى - كه خلط به حد زياد با آن مخلوط است - هرگاه مدتى راكد بماند و بيرون نيايد ، توليد نمك مىكند . و اگر خلط بيشتر همراه داشته باشد نمك بيشتر از آن توليد مىشود ؛ زيرا نمك از مادهء آبكى چنان توليد مىشود كه مادهء خاكى زياد در آن باشد و حرارت آن را بسوزاند .\r\nبول كودكان از بول پيران بيشتر توليد نمك مىكند ؛ ( و در نتيجه نمك به سنگ تبديل مىشود .\r\nنسخه ) نه اينكه بول كودكان بيشتر از بول پيران مادهء خاكى همراه داشته باشد ، بلكه حرارت در كليه و مثانهء كودكان بيشتر است و مادهء خاكى مخلوط با بول كودكان بيشتر قابل سوختن است .\r\nازاين‌رو مىبينى كه بول كودكان نسبت به بول پيران مايل به تيره رنگى و ناصافى است ؛ زيرا بولشان بيشتر با مادهء خاكى مخلوط است و بدن كودكان متخلخل و نافشرده است و عمدهء آب بدنشان به طرزى كه آشكار نيست از جسمشان تحليل مىرود .\r\nكودكى كه معده‌اش گرم و شكمش قبض باشد ، بيشتر براى ابتلا به سنگ كليه و مثانه آمادگى دارد . امّا در اكثر حالات شكم قبض كودك است كه سبب به وجود آمدن سنگ در كليه يا در مثانه مىشود ؛ زيرا رطوبتهايى كه راه خروج از پايين را ندارند به سوى كبد راهى مىشوند و از كبد به اندامان متصدّى بول مىرسند . اگر در چنين حالتى يعنى با قبوضيت شكم حرارت هم بود ، دستگاه سنگ‌سازى تكميل است .\r\nخلاصهء كلام اينكه : قبوضيت شكم ادرار را غليظتر و بيشتر مىكند . و اگر كسى در بولش - كه بيرون مىريزد - ته‌نشين ماسه‌اى زياد باشد ، به سنگ كليه يا مثانه مبتلا نمىشود ؛ زيرا مادهء آمادهء سنگ شدن در جاى خود يعنى در كليه يا مثانه راكد نمانده است و خود فروريخته است . ممكن\r\n\r\n","description":"","footnote":"","page_name":" 131 ","page_number":147},
  {"content":"\r\n\r\nاست مادهء آمادهء سنگ شدن زياد نباشد و با بول زياد مشاهده نشود . امّا آنچه هست به بيرون راه يافته است . يا چيزى از ماده آمادهء سنگ شدن باقى مانده و با بول بيرون نيامده است اما در مقدارش بسيار كم است و قابليت سنگ شدن ندارد . يا حتى اگر سنگ شود بسيار كوچك و كم حجم مىشود و جاى نگرانى نيست . امّا اگر ماده زياد باشد ، در همان مرحله‌هاى اوّل سنگى بزرگ و سخت از آن تكوين مىيابد ؛ مگر اينكه درحالىكه بزرگ است سست جرم باشد و شايستگى خرد شدن و از هم پاشيدن را داشته باشد . و گرنه به صورت قطعه‌هاى كوچك با بول بيرون نمىآيد .\r\nاگر سنگ توليد شده در كليه از نوع سنگ سخت است كه در آنجا خرد نمىشود و قطعه‌هايى از آن جدا نمىگردد كه با بول بيرون آيد بلكه به همان سختى بيرون مىآيد ، بدان كه سبب به حالت سختى در آمدن سنگ در خود ماده نيست و از شدت حرارت چنان تحجرى نكرده است كه از هم نپاشد و ريزريز نشود . بيرون آمدن چنين سنگى دليل بر نيرومندى زياد نيروى دفع‌كننده است .\r\nاين نظر كه سبب درسته بيرون آمدن سنگ ، قوّت زياد نيروى دفع‌كننده باشد ، اكثرا چنين است ولى در همه حالات قطعى نيست .\r\nاين را نيز بدان ! كمتر اتفاق مىافتد كه دختران و بويژه زنان به سنگ مثانه مبتلا شوند ؛ زيرا گدار بول رسان به خارج در آنها گشادتر و كوتاه‌تر از گدار بول رسان در مردان است و در همين گدار ، كمتر از آنچه كه در مردان است ، پيچش و لابه‌لايى وجود دارد .\r\nكوتاه قدان آسان‌تر سنگ مثانه را بيرون مىدهند تا بلند قامتان .\r\nهستند اشخاصى كه توليد سنگ در كليه يا مثانه‌شان بيمارى عادتى و نوبتى مىشود و گاه بيگاه و در مواقع مرتب به اين بيمارى گرفتار مىشوند و هرگاه مادهء قابل سنگ شدن در كليهء آنها جمع آمد و خواست با ادرار دفع شود ، به دردى مبتلا مىشوند كه شبيه درد ناشى از قولنج است . نوبتى كه اين اشخاص دارند ، شايد هر ماه باشد ، ممكن است هر سال و ممكن است چند ماه يك بار باشد .\r\nبيمارى كه به درد شديد سنگ بزرگ در كليه و مثانه عادت گيرد ، هر درد ديگرى كه از سوى بيماريهاى مثانه بر او وارد آيد ، نسبت به آن سبك است .\r\n- دردى در مثانه احساس مىشود ، چگونه بدانيم كه اين درد از اثر سنگ است يا سبب چيز ديگرى است ؟\r\n- اگر سنگ باشد به سرعت ورم در مثانه پديد مىآيد ؛ امّا اگر درد از غير سنگ باشد ورم همراه ندارد . به علاوه درد به آن شدّت و حدّت نيست كه با وجود سنگ و آن هم سنگ سخت و بزرگ احساس مىشود . البته اين مشروط به آن شرط است كه بيمار ، درد وجود سنگ را چشيده و تحمل كرده باشد ، كه چنين دردى نيز به تنهايى سبب ورم در اندام مىشود .\r\nاين را نيز بدان ! كه ممكن است ايجاد سنگ در كليه و مثانه ارثى باشد .\r\n\r\n","description":"","footnote":"","page_name":" 132 ","page_number":148},
  {"content":"\r\n\r\n\r\nفصل هفتم نشانيهاى وجود سنگ در كليه\r\nبراى اينكه بدانى كه شخص مراجع سنگ در كليه دارد يا اينكه دارد سنگ در كليه‌اش توليد مىشود ، نشانيهاى زير را بشناس !\r\n1 - اگر بول بيمار اول غليظ و پرمايه است و بعدا كم مايه و رقيق مىشود ، حدس بزن كه سنگ در كليه توليد شده باشد ؛ زيرا مادهء غليظ ادرار بند آمده و به بيرون راه نيافته ، و تنها قسمت رقيق و كم‌مايه توانسته كه دفع شود .\r\n2 - ممكن است كه بيمار سنگ كليه حالش برعكس باشد ؛ يعنى ابتدا بولش رقيق و كم‌مايه باشد و بعدا غليظ شود ، كه چنين حالتى نشان از نيرومندى دستگاه دفع ادرار و گشادى مجراى ادرار دارد .\r\n3 - ممكن است بول بيمار مقدار زيادى ته‌نشين داشته و به حالتى شبيه باشد كه بيماران كبدى دارند .\r\n4 - تا بول صاف و روشن‌تر باشد و تا صافى و روشنى بول بيشتر دوام كند و تا ته‌نشين بول كمتر باشد ، دليل بر سختى سنگ كليه است و اين نشانيها از سخت بودن سنگ گزارش مىدهند .\r\n5 - گويند در هركسى و بويژه در كسانى كه به سن پيرى رسيده‌اند ، هرگاه ادرارشان به رنگ سياه بود و درد همراه داشته باشد يا درد نباشد ، آژيرى است كه سنگ در مثانه دارد توليد مىشود .\r\n6 - هرگاه ديدى كه ماسه مانندهايى در بول بيمار ته‌نشين شد و آن ماسه مانند رنگ مايل به سرخى يا زردى داشت ، دليل بر پيدايش سنگ است .\r\n7 - اگر با وجود ته‌نشين ماسه مانند سرخ‌فام يا زردفام ، سنگينى در دندهء كمتر احساس شد و دندهء كمر به درد آمد ، كه بيمار احساس مىكند چيزى در آنجا گير كرده و حبس شده است ، و هرگاه بيمار حركت كرد ، اطراف دندهء كمتر نيز به درد آيند ، شكى نيست كه سنگ موجود است و اين احساس درد كمر و اطراف كمر دليل بر زورمندى نيروى دفع‌كننده و گشادى لوله رگهاى دفع ادرار است .\r\n8 - درد بسيار شديد از اثر سنگ كليه وقتى بيشتر از هر حالتى بروز مىكند كه سنگ در مرحلهء نخستين تكوين باشد ؛ زيرا راه خود را به زور مىگشايد و جاى خود را گشادتر مىكند ، و در آن وقت است كه هرگاه بيمار حركت مىكند درد و آزار خود را به نمايش مىگذارند .\r\n9 - احساس درد از اثر سنگ در درجهء دوم وقتى بروز مىكند كه سنگ حركت مىكند و به لوله رگهاى بول ريز در مىآيد . بويژه وقتى كه مىخواهد از مثانه پايين‌تر برود .\r\n10 - شايد به محض وجود سنگ در كليه و همين‌كه انسان جنبيد و حركت كرد ، درد بروز كند .\r\n11 - اگر مادهء ماسه‌اى توليد سنگ بر خود جمع آمده و منعقد شده و آرامش يافته و جاى گرفته است و در اين حالت بيمار نيز حركت نمىكند - مشروط بر اينكه دارندهء كليه و سنگ كليه چندان شكمش بيش از حالت طبيعى سير و مالامال نباشد كه فشار بر كليه وارد آيد و سنگ را تكان دهد - دردى احساس نمىشود و تنها احساس سنگينى هست .\r\n12 - پرخورى و سير شدن و مالامال شدن معده ، درد ناشى از سنگ كليه را بيشتر برمىانگيزد و بويژه اگر غذا به روده وارد شد و از روده‌ها گذشت ، درد بيشتر خودنمايى مىكند .\r\n\r\n","description":"","footnote":"","page_name":" 133 ","page_number":149},
  {"content":"\r\n\r\n13 - هرگاه مادهء مدفوعى روده را پشت سر گذاشت و روده‌ها خالى از مادهء مدفوعى شدند ، درد ناشى از سنگ كليه سبك‌تر مىشود .\r\n\r\nنشانيهاى حركت كردن سنگ :\r\nهرگاه سنگ از جاى خود بجنبد و به سوى پايين حركت كند ، از دردى كه از آن حركت احساس مىشود ، مىتوان به مراحل حركت پى برد .\r\nدرد در پايينيها پديد مىآيد و شدّت مىيابد و احساس درد شديد از كمر به سوى بيخ ران منتقل مىشود و به ريزشگاه بول مىرسد ، كه در اين حالت سنگ به پيشاب راه رسيده است . اگر درد همچنان باقى ماند معلوم است كه سنگ در كليه بوده و از كليه آمده است ؛ اما اگر هنگامى كه به پيشاب راه رسيد درد تسكين يافت ، نشان آن است كه سنگ در مثانه بوده و از مثانه راه بيرون آمدن را در پيش گرفته است .\r\n\r\nعلاج\r\nما در علاج سنگ كليه و مثانه چند مرحله در نظر گرفته‌ايم . مىخواهم اوّل دربارهء علاج سنگ كليه سخن بگويم ؛ سپس در مورد علاج درد سنگ در هر دو حالت يعنى در كليه و مثانه بحثى داريم و بالاخره راجع به علاج سنگ مثانه باب ويژه‌اى داريم و علاج سنگ مثانه را به تنها ذكر مىكنيم .\r\n\r\nفصل هشتم علاج سنگ به‌طور كلّى\r\nطبيبان روىهم‌رفته عقيده دارند كه در معالجه سنگ بايد قبل از هر چيز مادهء قابل سنگ شدن را از ميان برداشت و سببش را قطع كرد كه اگر سبب نماند ، از توليدش جلوگيرى مىشود . سپس مىتوان حال كليه را اصلاح كرد و سنگ توليد شده را شكست و خرد و خاش كرد و سنگ ريزه‌ها را از كليه بيرون راند ؛ كه اين نوع از علاج به وسيلهء داروهاى ادرارآور يا به كمك حالاتى خارج از حيطهء داروى مستقيم انجام مىپذيرد . آنگاه بايد به تسكين درد ناشى از عمل سنگ شكستن و بيرون ريختن ريزه‌هاى آن همّت گماشت . و اگر اين عمليات قرحه يا زخمى را به وجود آورد ، آن را نيز اصلاح كرد .\r\nبرخى از اطباء تهيگاه بيمار يا پشت بيمار را شكاف مىدهند و سنگ را بيرون مىآورند ، كه خطرى بزرگ در بر دارد و كار انسان عاقل نيست .\r\nاگر از عمل بريدن تهيگاه و پشت بگذريم و به علاج از راه دارو و غيره توسل جوييم ، دستور علاج به قرار زير است : بايد بيمار پاكسازى شود و مادهء توليد كنندهء سنگ همراه مادهء پاكسازى شده بيرون آيد . اين پاكسازى يا بايد وسيلهء داروى اسهالى و اسهال دادن بيمار صورت پذيرد يا وسيله قى دادن بيمار انجام شود . بعد از پاكسازى لازم بايد بيمار پرهيز غذايى را مراعات كند و از\r\n\r\n","description":"","footnote":"","page_name":" 134 ","page_number":150},
  {"content":"\r\n\r\nخوردن غذاهاى غليظ و آبهاى آلوده دورى جويد . سپس مادهء خوراكى خود را تعديل نمايد نه بيش از حدّ طبيعى و نه كمتر از اندازهء لازم باشد . بايد معدهء بيمار تقويت شود و به خوبى غذا را هضم كند . بيمار در حال گرسنگى ورزش كند اما ورزش نه بسيار سبك و نه بسيار سخت و تند ورزش بايد ميانگين باشد . كمر را محكم ببندد و در ماساژ بدن اهمال نكند . بايد شكمش نرم باشد و از يبوست بپرهيزد ، تا خلط بدجنس توليد كنندهء سنگ ، به مدفوع روى آورد و مدفوع چندان در شكم حبس نباشد كه مزاحمتى براى كليه ايجاد كند و راه‌بندانى به وجود آورد .\r\nداروهاى ادرارآورى كه از بزرهاى ادرارآور تهيه مىشوند ، در علاج سنگ كليه بسيار تأثيربخش و مفيدند ، كه بايد دفع ادرار بيمار پياپى و هميشگى باشد .\r\nداروهاى ادرارآور مفيد در علاج سنگ كليه عبارتند از : آب نخود ، آب كنگر ، آب برگ ترب ، خود ترب و بويژه ترب سبز باريك ؛ كه اگر چند روزى بيمار بر ترب دوام كند مىبيند كه ترب ادرارآورى بسيار قوى است .\r\nاگر مىخواهى كه كودك را از توليد سنگ در كليه‌اش بيمه كنى ، شراب كم‌مايهء سفيدرنگ مخلوط با آب بخورد ، ممكن است به سنگ كليه و مثانه مبتلا نشود .\r\nامكان دارد كه اگر به جاى اسهال و قى دادن ، حقنه به كار برى و پاكسازى را وسيلهء حقنه انجام دهى ، اثرى خوب داشته باشد ، كه حقنه مدفوع را بيرون مىآورد و شكم را نرم و روان مىكند .\r\nهمچنين اگر همراه مايهء حقنه داروى علاج سنگ باشد ، حقنه دارو را از نزديك به مقصد مىرساند .\r\nاگر كسى خود را به قى كردن بعد از غذا خوردن وادارد و اين كار را زياد تكرار كند ، از توليد و به وجود آمدن سنگ جلوگيرى مىشود ؛ زيرا به وسيلهء قى كردن مادهء غليظ - كه قابليت سنگ شدن دارد - از راه طبيعى كه راه روده‌ها است و به كليه سر مىزند ، برگردانده مىشود و از راه مقابل و خلاف راه طبيعى بيرون داده مىشود و به كليه نمىرسد و طرف كليه سالم و پاكيزه از مادهء بدجنس سزاوار سنگ شدن مىماند .\r\nحمام رفتن و در آبزن نشستن نيز يكى از علاجها است كه شايد سبب لغزش مادهء توليد سنگ به پايين شود و ممكن است از اثر حمام رفتن يا در آبزن نشستن ، مواد بدجنس سبب توليد سنگ از راه كليه منحرف شوند و به سوى رويهء بدن منتقل گردند . امّا اگر حمام رفتن و در آبزن نشستن زياد از حد لازم باشد ، نيروى كليه را كاهش مىدهد و كليه را سست مىكند .\r\nاگر داروى مليّن يا داروى تسكين درد كليه را بدون وقت و اوان لازم و بدون نياز استعمال كنند ، باز خوب نيست ؛ زيرا كليه از اثر آن سست مىشود و نيرويش كاهش مىيابد و براى پذيرش مادهء بدجنس - كه به كليه مىرسد - آمادگى پيدا مىكند .\r\nبر پشت خوابيدن براى بيمار سنگ كليه خوب است .\r\n\r\n","description":"","footnote":"","page_name":" 135 ","page_number":151},
  {"content":"\r\n\r\n\r\nفصل نهم داروهاى سنگ خردكن\r\nداروهاى سنگ خردكن اكثرا تلخ‌مزه‌اند امّا بسيار گرم‌مزاج نيستند ؛ چه اگر بسيار گرم‌مزاج باشند ، سبب به وجود آمدن سنگ را تقويت مىكنند .\r\nتا دارو در قطعه‌قطعه كردن سنگ كليه تواناتر و تأثيربخش‌تر باشد و در عين حال حرارت مزاجىاش كمتر باشد ، بهتر است .\r\nو بايد داروى خوراكى علاج سنگ مثانه گرم‌مزاج‌تر از داروى سنگ‌شكن داخل كليه باشد .\r\nداروهايى هستند كه ارتباطى با گرم‌مزاجى و سردمزاجى ندارند ، اما خاصيّت سنگ‌شكنى دارند و در اين‌باره بهره رسانند .\r\nداروهاى سنگ‌شكن عموما چند دسته‌اند :\r\n1 - هستند كه نيروى اثربخشى آنها به آن اندازه نيست كه بتوانند سنگهاى كوچك سخت نشده را ريزريز كنند .\r\n2 - هستند كه در شكستن و از هم پاشيدن سنگ داخل كليه بسيار كارا و فعّالند ليكن در شكستن و ريز ريز كردن سنگ مثانه اين نيرو را ندارند يا اصلا با سنگ مثانه كارى ندارند ، كه اين نوع داروها كمند و در اقليت قرار گرفته‌اند . مثلا سنگ يهود از اين قبيل داروها است .\r\n3 - هستند داروهايى كه در علاج سنگ كليه بسيار خوبند و تا اندازه‌اى در علاج سنگ مثانه نيز تأثير دارند .\r\n4 - هستند كه در علاج هر دو حالت يعنى در شكستن و برانداختن سنگ كليه و سنگ مثانه خوب و تأثير بخشند . مانند : گوشت گنجشك سانى كه آن را اطراغوليدوس نامند و يا خاكستر كژدم .\r\nاگر مىخواهى كه دارويى را با داروى علاج سنگ مخلوط كنى ، بايد آن را برگزينى كه در تأثيربخشى داروى علاج سنگ مددكار باشد ؛ كه اين نوع داروها به چند دسته تقسيم مىشوند و انواعى دارند :\r\nالف - داروهاى ادرارآور كه بول غليظ را بيرون مىريزند و سنگى را كه در كليه بركنده شده است خرد مىكنند و با بول بيرون مىدهند .\r\nب - داروهايى كه حركت داروى اصلى را كندتر مىكنند و مدّتى آن را باز مىدارند تا تأثير دارويى خود را چنان كه لازم است ببخشد . اين نوع از داروها به سرعت نفوذ نمىكنند ؛ زيرا لزج و چربند ، امّا با اين همه رسانندهء ماده هستند ، كه انگم فيجن يكى از آن داروها است .\r\nج - داروهايى كه به سرعت نفوذ مىكنند و سبب پاكسازى كليه مىشوند ، مانند : فلفل و امثال فلفل .\r\nد - داروهايى كه كليه يا اندام سنگ‌زده را كه از تأثير داروهاى مختلف و از اثر حركت كردن بر آن خسته و ناتوان شده‌اند نيرو مىبخشند ، كه داروهاى پادزهرى ، سنبل و دارچين ختايى از اين قبيلند .\r\nه - داروهايى كه به نرمى و لطافت گيرنده و قبوضيت بخشند ، مانند : رب ميوه‌ها كه نگهدارندهء\r\n\r\n","description":"","footnote":"","page_name":" 136 ","page_number":152},
  {"content":"\r\n\r\nنيروى اندام دردمند مىشوند .\r\nو - شايد با داروهاى علاج سنگ كليه يا مثانه داروهائى را مخلوط كنى كه خاصيّت تسكين درد دارند يا داراى نيروى مخدر هستند .\r\nاگر از اين داروها برحسب نياز چيزى با داروى علاج سنگ مخلوط كردى ، نيروى طبيعت خود عهده‌دار آن مىشود كه تأثير داروى علاج سنگ را به مقصد مطلوب برساند و ادرارآورها و بدرقه‌كننده‌هاى آن را وقتى به كار وادارد كه كار آنها شروع مىشود . يعنى داروى ادرارآور - كه همراه و بدرقه كنندهء داروى سنگ‌شكن است - داروى سنگ‌شكن را به سنگ مىرساند ، آنگاه دارويى كه نفوذ و اثر آن را از سرعت زياد باز مىدارد و كندترش مىكند كار خود را آغاز كرده و تا مدتى كه لازم است دارو را نگه مىدارد و در نتيجه داروى نفوذ دهنده و داروى ادراردهنده نمىتوانند داروى سنگ‌شكن را از جائى كه بايد در آن مستقر شود تكان دهند ، كه در اين نگهداشتن داروى سنگ‌شكن بايد كار خود را كاملا انجام دهد .\r\nمطلب فوق را بيشتر توضيح مىدهم : دارويى را مىخواهيم استعمال كنيم كه سنگ داخل كليه را از هم بپاشد و ريزريز كند ، كه براى بيرون آوردن آن كار آسان باشد . ما ناچاريم آن دارو را با داروهاى ديگر همراه كنيم ، يكى از آنها بايد خاصيّتى داشته باشد كه دارو را به‌زودى و به سرعت به سنگ كليه برساند كه تا نيروى دارو ناتوان نشده است به مقصد برسد . به داروى ديگرى نياز هست كه همراه داروى سنگ‌شكن باشد و چنان كه اشاره شد لزج و چرب باشد و حركت داروى سنگ‌شكن را زمانى كه به سر وقت سنگ مىرسد و بايد آن را بشكند ، كاهش دهد و تا مدتى كه لازم است و تا كار را يكسره مىكند در جايى كه سنگ هست بماند و زود بيرون نرود . هرگاه كار داروى سنگ‌شكن انجام گرفت و سنگ از هم پاشيد و نوبت بيرون راندن ريزه سنگ رسيد ، داروهاى لزج و چرب - كه مانع حركت سريع داروى سنگ‌شكن بودند - كارشان به پايان رسيده و بيكار مىمانند . آنگاه نوبت داروى ادرارآور مىرسد كه دست به كار شود و به رفت و روب ريزه سنگها بپردازد و آنها را از راهى كه بايد بيرون روند روانه سازد . و اگر در اين گيرودار درد شديد رخ داد ، بايد براى تسكين درد نيز چاره‌اى بينديشى كه مثل هميشه و بنا به عادت طبيبان ، بايد در دارو نيروى مخدرى هم بدرقهء راه باشد .\r\nگفتيم تركيب دارو بايد از داروهايى باشد كه ذكر شد ، اما ممكن است كه يك داروى تك و ساده داراى تمام اين خواص باشد و طبيب را از تركيب داروهاى بسيار بىنياز گرداند .\r\nحال برگرديم به ذكر داروها و آنها را نام ببريم .\r\nداروهايى كه هم سنگ را خرد مىكنند و هم بيرونش مىدهند ، يعنى در عين حال هم سنگ‌شكن هستند و هم رفتگر ، عبارتند از : بيخ كوشنه ، بيخ تمشك ، ريشهء مقل ، ريشهء غار ( دهمست ) ، نخود سياه و بويژه آب نخود سياه ، بزر خطمى ، آلبالو ، انگم درخت زالزالك - خود زالزالك نيز تا اندازه‌اى خاصيت دارد . خارسه كوهه و بيخ خارسه كوهه كه بسيار خوبند ، ريشهء گياه حنا ، پياز دشتى ، سركهء پياز دشتى ، اسكنجبين پياز دشتى ، كرفس كوهى ، پونه ، خاراگوش ، دارچين ختايى ، بيخ خيار دشتى ، سيماهنگ ، گل كلم ، بيخ يونجه ، بيخ گياه نيل ( بزر ساذج - نسخه . ) ، چوبك ساقهء\r\n\r\n","description":"","footnote":"","page_name":" 137 ","page_number":153},
  {"content":"\r\n\r\nبلسان ، ثمر بلسان ، روغن بلسان ، ريشهء بلسان - كه داروى بسيار قوى است - بزر سيماهنگ ، كنگر ، آب ريشه و بيخ كنگر ، زنگى دارو ، پرسياوشان به وزن دو درهم كه در آب ترب بريزند و بخورند ، كرفس ، ريشهء درخت گز ، بزر شادنه ، گياه هفت بند و بويژه هفت بند رومى ، زيرهء بيابانى ، بيخ گياه پنج انگشت ، آب گياه پنج انگشت ، اربه ( مريم نخودى ) ، بيخ گياه مارچوبه ، بزر مشك زمين مصرى ، پوست ريشهء غار ، بزر ترب ، سير صحرايى ، شاخ و برگ مار دارو ، فيجن بيابانى ، بورك ارمنى به وزن پنج درهم كه در عسل بسرشند و مدّت سه روز با آب ترب بخورند و مسك الجن ( مشك داش ) به وزن يك مثقال با آب ولرم بخورند .\r\nطبيبى گفته است هفتاد دانه فلفل را خوب خرد كنند و بسايند و هفت قرص از آن سازند و بيمار هر روز يك قرص تناول كند سنگ را با بول بيرون مىدهد .\r\nپسته در خرد كردن سنگ كليه تأثير بسزا دارد .\r\nسنگ يهود ، پونهء كوهى و ماشدارو براى برخى از بيماران كليه و برحسب مزاج كليه ، در شكستن و بيرون آوردن سنگ كليه خوبند .\r\nدر هر حالتى از حالات سنگ كليه يا سنگ مثانه ، خاكستر كژدم و روغن كژدم بسيار خوبند .\r\n- حال ببينيم اين روغن كژدم يعنى چه و خاكستر كژدم چگونه به دست مىآيد و دارو مىشود ؟\r\nكژدمها را در روغن زيتون بينداز و در آفتاب بگذار ، تا روغن تحت تأثير لاشهء كژدمها واقع مىشود .\r\nاز آن روغن اطراف مثانهء بيمار را بينداى و روغن را با ابزار تزريق به بيمارى كه سنگ مثانه دارد تزريق كن ! اين بود روغن كژدم و امّا خاكستر كژدم :\r\nبهترين عمل به دست آوردن خاكستر كژدم آن است كه تنگه‌اى ستبر را با گل حكمت ( گل صنعتى ) بيندايى و چندين كژدم در آن تنگه ريزى و سر تنگه را با همان گل صنعتى ببندى . مدت يك شب يا كمتر از يك شب تنگه را در تنور گرم بگذارى و در آنجا نگهدارى . بايد دقت كنى كه كژدمها كاملا سوخته نشوند . فرداى آن شب ظرف را از تنور بيرون آور ! اگر تنگه از شيشه باشد بهتر از تنگهء سفالين است ، زيرا سفال - كه رطوبت برچين است - نيروى داروئى كژدمها را كاهش مىدهد . بيمار دو درهم از آن تناول كند .\r\nاگر خرگوش را سر ببرى و در ظرفى بگذارى و سر ظرف را با گل حكمتى ببندى و در تنور گرم بگذارى تا مانند كژدمهاى مذكور خاكستر مىشود ، همان تأثير خاكستر كژدمها را دارد و ميزان تناولى همان دو درهم است . همچنين آب خاكستر كذائى خرگوش نيز در تحليل بردن سنگ مفيد است .\r\nكرم شب‌تاب ( زاغ - نسخه . ) را بگير سر و بالهايش را از آن جدا كن و در ظرفى مسين بريز و در آفتاب بگذار كه كثافت و پليدى آن در زير آفتاب خشك گردد و ساييده‌اش استعمال شود .\r\nكرم خاكى ( كرمهاى سرخ زير خاك ) را بخشكانند و استعمال كنند .\r\nشيشه را چنان بسايند كه مانند نرم‌ترين گرد شود ، استعمال كنند .\r\nخاكستر شيشه نيز بسيار خوب است . بهترين راه به دست آوردن خاكستر شيشه آن است كه در ملاغه‌اى آهنى غربال مانند سوراخ سوراخ ، شيشه ريزند و بر آتش سرخ كنند و بر آب باقلى\r\n\r\n","description":"","footnote":"","page_name":" 138 ","page_number":154},
  {"content":"\r\n\r\nبگذارند تا هرچه از آن گداخته آهك مانند مىشود ، جدا گردد . بقيه را باز بر آتش بگذار تا كاملا خرد و خاش و گرد مانند مىشود . اين خرد و خاش شده را بساى و بساى تا مانند گردى نرم مىشود كه از هر بادى تكان مىخورد . يعنى بسيار نرم ساييده شود . يك مثقال از اين گرد خوب ساييده را در دوازده مثقال آب گرم بريز و بيمار تناول كند .\r\nبهترين نوع شيشه ، شيشهء سفيدرنگ صاف و شفاف است .\r\nسنگى كه در ابر مرده به دست مىآيد ، در علاج سنگ كليه بسيار خوب و اثربخش است .\r\nخون خشكيدهء بز نر در علاج سنگ كليه و مثانه كم‌نظير است . و دستور به دست آوردن آن به قرار زير است :\r\nدر ايّامى از سال كه انگور دارد رنگ به رنگ مىشود و ميان شيرين و ترش است ، ديگ تازه ساخته‌اى را بياور ، آب در آن بجوشان تا هرچه اثر دوده و اثر نمك در آن است زدوده شود - كه اگر ديگ سنگى باشد بهتر است - آنگاه تگه ( بز نر ) چهار ساله‌اى را بر لبهء آن ديگ سر ببر ! بگذار خونى كه ابتدا از آن جارى مىشود بيرون بريزد و وارد ديگ نشود . وسطهاى خون را در ديگ بريز و نيز مگذار قسمتهاى آخر خون در ديگ ريزش كند . آنگاه ديگ را با خون بگذار تا خون منعقد مىشود ؛ وقتى منعقد شد آن را قطعه‌قطعه ببر و از آنها چندين قطعهء كوچك بساز و هريك از آن پارچه‌هاى كوچك را قرص كن ! قرصها را بر پارچه‌اى تورى يا غير تورى پاكيزه و نظيف بگذار و زير آفتاب و در مقابل آسمان پهن كن و پارچه‌اى ابريشمى بر آن بينداز تا گرد و غبار نگيرند . ابدا نبايد در جاى نمناك باشند و رطوبت بر آنها اثر بگذارد .\r\nبه همين حالت در زير آفتاب خشك خشك شود . اين قرصها را نزد خودت نگهدار و هرگاه خواستى آنها را براى بيمار داراى سنگ كليه يا مثانه تجويز كنى ، به وزن يك درهم از اين قرصها را زمانى كه درد تسكين يافته با شراب بخورد ، يا به وزن يك درهم از آن قرصها را با آب كرفس كوهى بخورد ، كه اثرى شگفت‌آور دارد .\r\nاگر پوستهء تخم‌مرغى را كه جوجه از آن بيرون آمده است ، بسوزانى و خاكسترش تناول شود ، بسيار خوب است .\r\n- از هر داروى كاراتر و سنگ كليه براندازتر پرندهء گنجشكسانى است كه به يونانى آن را اطراغوليدوطس « 1 » نامند . اين پرنده بجز از پرندهء كنارى ، از هر پرندهء گنجشكسان ديگرى كوچكتر است . رنگ پرهايش چيزى ميان خاكسترى و زرد و سبز است ، بر بالهايش پرهاى طلائى رنگ هست و بر تنش نقطه‌هاى سفيد ديده مىشود . اكثرا اين پرنده زمستانها ديده مىشود . در زمينهاى دور افتاده و باير يا در ديوارها لانه دارد . نيروى پرواز كردن زيادى ندارد ، كمى پرواز مىكند و بر جايى مىنشيند . هميشه سوت مىزند و دم مىجنباند . اگر بيمار سنگ كليه گوشت اين پرنده را خام و چنان كه هست ( ناشسته ) بخورد بسيار خوب است . و اگر در آب بپزد يا بريان كند يا نمك سود كند و يا بر آفتاب خشك كند و بخورد خوب است امّا نه به خوبى خامش . اگر اين پرنده را درسته\r\n\r\n\r\n","description":"","footnote":"\r\n( 1 ) - قبلا همين پرنده با نام اطراغوليدوس آمد .\r\n","page_name":" 139 ","page_number":155},
  {"content":"\r\n\r\nچنان كه هست در تنور بسوزانند و چگونگى سوزاندنش كاملا شبيه سوزاندن كژدم باشد ، يعنى در ظرف شيشه‌اى با گل حكمت اندوده ، يا در ديگ سنگى يا بستو گذارند و در تنور گرم نهند و نيز آن‌قدر نسوزد كه نيروى دارويى خود را از دست بدهد و همين‌كه احساس شد كه دارد مىسوزد آن را بيرون آورند ، مفيد است . و اگر آن را نمك سوده يا برشته مىخورند بايد فلفل و ساذج و امثال آنها از ديگ ابزارها را بر آن پاشند .\r\nاگر در تنور پختهء نزديك به سوخته شده ، يا در آفتاب خشكيده است بايد كوبيده و ساييده شود ، ساييدهء آن را با شراب صاف بدون دردى يا با عسل يا با عسلاب يا با شراب خنديقون ( حنديقون - نسخه . ) بخورند .\r\nبرخى گويند اين پرنده همان گنجشك خار است .\r\nپرندهء ديگرى گنجشكسان كوچك هست كه به زبان فرنگيان اسمش ( صفراگون ) است .\r\nنمىدانم اين همان اطراغوليدوطس است يا نه ؟ گويند صفراگون را اگر خشك كنند و كم‌كم از آن بخورند سنگ در كليه يا در مثانه را بيرون مىريزد .\r\nبرخى از اطباء گفته‌اند كه سنگ كليه خودش داروى سنگ كليه است و اگر بيمار سنگ كليه بخورد سنگ كليه‌اش را بيرون ريزد . چلغوز كبوتر و چلغوز خروس را نيز از داروهاى سنگ كليه ذكر كرده‌اند .\r\nحنين طبيب و كندى هر دو عقيده دارند كه اگر بيمار بزرگسال باشد ، به وزن دو درهم از چلغوز كبوتر يا چلغوز خروس را با دو درهم نبات قاطى كند و بخورد ؛ و اگر بيمار كم سن و سال است ، به وزن نيم درهم از آن را با نبات بخورد ، سنگ - در كليه باشد يا در مثانه - بيرون مىآيد .\r\nاگر با چلغوز كبوتر يا چلغوز خروس فلفل و نمك باشد بهتر است . بويژه اگر با پونهء كوهى بپزد كه چه بهتر .\r\nسوسك‌هاى خشكيده را نيز دراين‌باره پسنديده‌اند .\r\nبرخى از اطباء گفته‌اند اگر خارتن جوجه‌تيغى را بسوزانند و بيمار آلت تناسلى را بر دود آن بگذارد ، سنگ با بول بيرون مىآيد . كه من خودم اين را باور نكرده‌ام .\r\nقبلا گفتيم كه بايد داروى سنگ‌شكن تنها نباشد بايد با داروهايى همراه باشد كه يكى داروى سنگ‌شكن را به سرعت به سر كار خود برساند و داروى ديگرى باشد كه داروى سنگ‌شكن را مدتى در جاى سنگ نگه دارد تا اين دارو بتواند كار خود را به خوبى انجام دهد . همچنين به دارويى نياز هست كه ادرارآور بسيار قوى باشد تا قطعه شكستهء سنگها را رفت و روب كند و با بول بيرون ريزد و بالاخره به دارويى نياز داريم كه درد ناشى از اين عمليات را تسكين دهد .\r\nحالا ببينيم كه كداميك از داروها براى همراهى كردن داروى سنگ‌شكن سزاوارند و هريك در كدام عمل از اين اعمال ويژگى دارند :\r\n1 - داروهاى همراه داروى سنگ‌شكن كه دارو را تا سرمنزل و تا جاى سنگ به سرعت نفوذ دهند عبارتند از : فلفل ، پونه و دارچين ؛ كه اين سه دارو علاوه بر توان بدرقه كردن داروى سنگ‌شكن ، خودشان نيز در تكان دادن سنگ تأثير دارند .\r\n\r\n","description":"","footnote":"","page_name":" 140 ","page_number":156},
  {"content":"\r\n\r\n2 - داروهاى بسيار ادرارآور كه رفت و روب بعد از شكستن سنگ را به عهده دارند و مواد غليظ را بيرون مىدهند ، مانند : بزرهاى مشهور ، و بويژه بزر شنبليله ، بزر هويج بيابانى ، مو ( تكه‌هاى مختلف به شكل نوعى قارچ ) ، روناس ، برباله ، وج ( سوسن زرد ) ، ننه حوا ، انگدان رومى ( كاشم ) ، انگدان ، بزر گياه پنج انگشت ، گورگياه و كراويا ( شاه زيره ) . گاهى برخى از اطباء جسارت كرده و الاكلنگ را هم تجويز مىكنند .\r\nاين داروها - كه به شدت ادرارآورند - در علاج سنگ بىتأثير نيستند .\r\n3 - داروهايى كه داروى سنگ‌شكن را بايد مدتى در محل كارش نگهدارند تا كار خود را به درستى انجام دهد ، عبارتند از : صمغها ( انگم‌ها ) - كه شايد خود انگمها نيز در علاج سنگ تأثير داشته باشند - از قبيل : انگم بسپايك و انگم درخت گردو . داروهاى همراه داروى سنگ‌شكن كه درد را تسكين مىدهند ، مانند : بزر كتان ، لعاب بزر كتان ، جلوز « 1 » ، فندق و بزر خطمى . كه اين داروها علاوه بر تسكين درد در مهلت دادن به داروى سنگ‌شكن ، با جرم كليه نيز سازگارند .\r\nهمهء داروهاى مخدر را كه در چنين علاجى به كار مىروند مىشناسى .\r\nحتما به داروهايى نياز دارى كه نيروبخش باشند تا كليه از اثر علاج بسيار ناتوان نشود . اين داروها عبارتند از : بهمنان ، زنجفيل بيابانى ، سوسن خشكيده ، بزر گياه پنج انگشت ، بزر خار سه كوهه ، گل محمدى ، گلنار ، گورگياه ، صندل .\r\n\r\nفصل دهم داروهاى تركيبى در علاج سنگ كليه و مثانه\r\nداروهاى تركيبى عبارتند از : معجون مثروديطوس ( ميترادات ) كه بسيار تأثيربخش است و براى بيرون آوردن سنگ كليه ويژگى دارد ، معجون شجرينا ( سنجرينا ) ، معجون عقارب ( كژدمها ) - كه در علاج سنگ كليه و سنگ مثانه مشهور است - داروى ساخته شده از خون تكه ( بز نر ) - كه از خوبى بسيار اسمش را دست خدا گذاشته‌اند - داروى مشهور به خزائنى كه با روغن بلسان سازند و تأثير شگفت‌آور دارد . همچنين داروى تركيبى زير كه ما خود آزموده‌ايم و بسيار تأثيربخش است .\r\n\r\nنسخه :\r\nخاكستر شيشه ، خاكستر كژدم ، خاكستر بيخ كلم كاشتنى ، خاكستر خرگوش ، سنگ داخل ابر مرده ، خون تگهء خشك شدهء ساييده ، خاكستر پوست تخم‌مرغى كه جوجه از آن بيرون آمده ، سنگ يهود ، انگم درخت گردو و سوسن زرد ( وج ) از هريك يك جزء . كرفس كوهى ، تخم هويج بيابانى ، پونهء كوهى ، صمغ عربى ، بزر خطمى و فلفل از هريك يك جزء و نيم . همه را در عسل بسرش و\r\n\r\n\r\n","description":"","footnote":"\r\n( 1 ) - جلوز اسم عربى فندق است و بعضى آن را بادام كوهى دانند . تحفه .\r\n","page_name":" 141 ","page_number":157},
  {"content":"\r\n\r\nنگهدار . هربار به وزن دو مثقال و بيشتر از آن با آب خار سه‌كوهه‌اى كه با نخود سياه پخته است به بيمار بده بخورد ، كه براى سنگ كليه و سنگ مثانه خوب است .\r\n\r\nنسخهء ديگر :\r\nخاكستر بيخ كلم كاشتنى ، خاكستر پوست تخم‌مرغى كه جوجه از آن بيرون آمده است ، سونش سنگ يهود از نوع نر و سونش مادهء سنگ يهودى ، همه را درهم مخلوط كن و به وزن يك درهم با شراب يا با آب خار سه‌كوهه تناول شود ، كه در علاج سنگ كليه و سنگ مثانه تأثير بسزا دارد .\r\nگل سفيد در بيرون دادن سنگ مثانه مؤثر است .\r\nاينك داروى تركيبى ديگرى كه در علاج سنگ كليه و سنگ مثانه مفيد است .\r\n\r\nنسخه :\r\nتخم خربزه ، سوختهء شيشه و ماش هندى هريك يك جزء . درهم مخلوط گردد و با آب نخود تناول شود . كمى چلغوز كبوتر و چلغوز خروس با آب ترب يا با شراب يا با آب گرم تناول شود ، در علاج سنگ كليه و سنگ مثانه بهره‌رسان است .\r\nداروى تناولى تركيبى زير هم بسيار اثربخش است .\r\n\r\nنسخه :\r\nكندس به وزن يك درهم ، چلغوز كبوتر به وزن يك درهم ، سوسك به وزن نيم دانگ . همه را باهم بكوب و درهم مخلوط كن با شراب تناول شود .\r\n\r\nنسخهء ديگر :\r\nسنگ داخل ابر مرده ، زنگى دارو ، پرسياوشان ، بزر خطمى و كرفس كوهى از هريك يك جزء . به اندازهء نياز با آب كرفس يا آب ريشه‌ها يا آب خار سه‌كوهه و يا با آب ترب بخورند .\r\nنسخهء ديگر كه در علاج سنگ كليه و سنگ مثانه مفيد است :\r\nثمر بلسان ، پونهء خشكيدهء بيابانى ، سنگ داخل ابر مرده ، بزر گياه پنيرك و خشكيدهء ريحان كوهى از هريك يك جزء متساوى . همه را بكوب و درهم مخلوط كن و هر روز به وزن يك درهم با وزن بيست و هشت مثقال شراب مخلوط با آب بخورند .\r\nداروى تركيبى زير در علاج سنگ كليه ويژگى دارد .\r\nميسوسن به وزن دو درهم ، كرفس بيابانى به وزن دو درهم ، فلفل به وزن چهار درهم . در اندازهء لازم با اسكنجبين پياز دشتى تناول شود .\r\n\r\nنسخهء ديگر :\r\nسداب ( فيجن بيابانى ) ، پنيرك دشتى و بيخ كرفس از هريك يك جزء . دو درهم از آن در شراب بپزد و\r\n\r\n","description":"","footnote":"","page_name":" 142 ","page_number":158},
  {"content":"\r\n\r\nپاليده شود و تناول گردد .\r\n\r\nنسخهء ديگر :\r\nگياه پنج انگشت با اسكنجبين عسلى يا با عسلاب تناول شود .\r\n\r\nنسخهء ديگر :\r\nبزر ترب و ماش هندى از هريك يك جزء متساوى را خرد كنند و بسايند و هربار به‌اندازهء يك فندق با روغن ياسمن بسرشند و بخورند .\r\nاينك دارويى تركيبى آزموده شده و خوب از آب درآمده .\r\n\r\nنسخه :\r\nتخم خربزه ، كاجيره ، زعفران و ماش هندى درهم مخلوط شوند و بيمار چندين بار پياپى از آن تناول كند .\r\n\r\nنسخهء ديگر :\r\nثمر پيوند مريم ( محلب ) پوست كندهء كوبيده به وزن دو مثقال ، زعفران يك مثقال ، زراوند نيم مثقال .\r\nهمه را در عسل بسرشند و هر باره به وزن چهار درهم تناول شود .\r\n\r\nنسخهء ديگر :\r\nكراويا و زراوند از هريك به وزن دو درهم ، پوست بيخ درخت غار دو درهم ، درهم مخلوط شوند و از آن حب سازند .\r\n\r\nنسخهء ديگر :\r\nبزر اسپند و مقل از هريك يك جزء را درهم بسرش و از آن حب ساز و هر روز به وزن يك درهم از آن با آب ترب و زنجفيل شامى يا با آب زيتون تناول شود .\r\nداروى تركيبى زير مسكن درد كليه و مثانه و بيرون آورندهء سنگ كليه و مثانه است .\r\n\r\nنسخه :\r\nسموربيون - كه همان كرفس بيابانى است و به نام كرفس ايرانى مشهور است - به وزن هفت مثقال ، مشك زمين مصرى ، سنبل الطيب ( علف گربه ) ، بزر خشخاش سفيد ، دارچين ، دارچين ختائى ، فلفل سفيد ، بزر ترتيزك آبى و مهر گياه از هريك ده مثقال و نيم . سنگ يهود سه مثقال و نيم ، سنگ مكدونى ( سنگى كه از مكدونيا آورند كه دارويى است ) سه مثقال و نيم . همه را در عسل بسرشند و هربار به اندازهء يك عدد فندق از آن را با شراب تناول كنند .\r\n\r\n","description":"","footnote":"","page_name":" 143 ","page_number":159},
  {"content":"\r\n\r\nاينك دارويى تركيبى كه از توليد سنگ جلوگيرى مىكند .\r\n\r\nنسخه :\r\nبزر گياه آفتاب‌پرست ( حشيشة العقرب ) ، پونهء كوهى و بزر خطمى از هريك به وزن يك درخمى ، بزر خيارچنبر خوردنى ، بزر خربزه و كتيرا از هريك به وزن نيم درهم . همه را درهم مخلوط كن و هر بار به وزن يك درخمى با شراب مخلوط با آب تناول شود .\r\n\r\nنسخهء ديگر :\r\nسنگ داخل ابر مرده ، بيخ خار سه‌كوهه و بزر هويج از هريك به وزن دو درهم ، بزر خيارچنبر خوردنى ، بزر خطمى و نشاسته از هريك به وزن يك درخمى ، بزر رازيانه ، رازيانهء شامى ، مريم نخودى كوهى ، از هريك به وزن سه درهم . باهم مخلوط شوند و از آن تناول كنند .\r\nداروهايى هستند كه اگر در آب بپزند و آن آب را بخورند ، در علاج سنگ كليه و مثانه بسيار مفيدند ، مانند : ماشدارو ، مريم نخودى كوهى ، پونه ، انگدان رومى ، بيخ خار سه‌كوهه ، ثمر خار بن سه‌كوهه ، زنگى دارو ، بيخ پنيرك ، پرسياوشان ، گياه هفت بند ، ريشهء درخت گز بزرگ ، بيخ مشكانيه ، بزر خطمى ، گل آفتاب‌پرست ، مسك الجنّ ( مشك داش ) ، پونهء كوهى و ديگر داروهاى ادرارآور ؛ كه اگر اين داروها يا آب‌پز آنها را در سلامت و صحّت بخورند به سنگ كليه و سنگ مثانه مبتلا نمىشوند ؛ زيرا اينها از توليد سنگ جلوگيرى مىكنند .\r\n\r\nفصل يازدهم خوراكيهاى علاج بيمارى كليه و مثانه\r\nاگر بيمارى كه سنگ كليه دارد ، خود را عادت دهد كه هنگام نوبت درد داروهاى زير را بخورد و زياد بخورد ، سنگ مىلغزد و با ادرار بيرون مىآيد . تركيب دارو اين است :\r\nبرگ پنيرك دشتى را در آب بپزد و آب‌پزش را با روغن حيوانى و عسل بخورد .\r\nحكيم روفس گويد « بيمار سنگ كليه اگر زياد در آبهاى معدنى گوگردى آب‌تنى كند ، سنگ از هم مىپاشد . » از اين فرمودهء روفس چنين استنباط مىشود كه برخى از آبهاى تندمزاج ممكن است پوست را زخمى كنند . پس اگر داروى علاج سنگ كليه را در چنين آبى مخلوط كرده و دستمالى در آن خيس كنند و به حالت گرم بر جاى كليه بيندازند ، جايى كه در آن سنگ توليد شده است سنگ را تحليل مىبرد . ما خود چنين موردى را آزموديم و نتيجهء مثبت گرفتيم .\r\nآماده كردن سنگ كليه براى تأثيرپذيرى از دارو ، براى لغزيدن و بيرون آمدن ، مقدماتى مىخواهد . اين مقدمات عبارت از چرب كردن آن قسمت خارجى از بدن است كه در مقابل كليه قرار دارد . مثلا روغنهاى سستىبخش ، ماليدنيهاى سستىبخش ، پاشيدنيها ، گذاشتنىها و مرهمهاى سستىبخش را بايد استعمال كنى .\r\n\r\n","description":"","footnote":"","page_name":" 144 ","page_number":160},
  {"content":"\r\n\r\nحمام رفتن و در آبزن نشستن در اندازه‌اى كه نيروى بيمار را سستى بخشد و نيروى راننده در كليه ناتوان شود خوب است ؛ كه شايد از اثر اين ناتوان شدن نيروى دفع‌كننده ، مواد زيادى به سوى اندام مورد علاج ريزش كند و كمتر بيرون رود تا مادهء داروئى - كه سنگ بركن است - به آسانى بتواند سنگ را تكان دهد و از جاى بركند و آن را بيرون دهد . امّا هرگاه داروى سست‌كننده را تجويز مىكنى ، حتما بايد با داروهاى تقويت بخش همراه باشند و بنا به دستوراتى باشد كه در اين‌باره ذكر شده‌اند . همچنين داروهاى تقويتى كه با داروى علاج سنگ مخلوط مىشوند نبايد از جنس تقويت‌كننده‌هايى باشند كه بر ضد تحليل رفتند .\r\nداروهاى تقويت كنندهء مناسب در اين زمينه عبارتند از : روغن سوسن ، روغن سنبل ، روغن حنا ، روغن خيرى - كه بر جاى درد سنگ بمالى - خصوصا روغن خيرى در اين‌باره بسيار مفيد است . اين داروها اگرنه تنها روغن آنها بلكه خود آنها را استعمال كنند باز مفيد و بهره رسانند .\r\nبعد از ماليدن روغن دارويى بايد بيمار كمربند را بر تهيگاه و زهار محكم ببندد ، تا گدار مادهء ادراربر از بالا گشادتر گردد . يا كمر و تهيگاه و زها را به جاى بستن ماساژ دهند . بعد از آن داروى سنگ خردكن را بخورند . و بعد از تناول داروى سنگ‌شكن داروهاى ادرارآور بخورند .\r\nاگر در اين حالت خيارچنبر دارويى با روغن بادام يا از اين قبيل يا افشره‌اى از افشره‌هاى ادرارآور و لزج ، از افشرهء ميوه‌هاى ادرارآورى كه خاصيت لزجى دارند و مىلغزانند با روغن بادام بخورند خوب است .\r\nهرگاه داروى سست‌كننده را تجويز كردى و ديدى كه كار خود را كرده است و ديگر نيازى به داروى سست‌كننده نيست ، و هرگاه احساس شد كه سنگ بركنده شده است و دارد مىجنبد ، معالجه را عوض كن ! كماد از ابر مرده و امثال آن به كار انداز ، ابر مرده را در آب و روغن زيتون خيس كن و بر كليه ببند و يا خيربوا و سپوس آرد را بر كليه ببند ! داروى گذاشتنى گرمى بخش را بر كليه بگذار و روغنهاى گرم‌مزاج مانند : روغن فيجن يا گند بيدستر با روغن زيتون را بر كليه بمال !\r\nبايد اگر ضماد مىگذارى ، گرمى ضماد را مراعات كنى و نگذارى سرد شود و سردى ببخشد .\r\nاگر در علاج سنگ كليه به علاج قوىتر و اثربخش‌تر نياز داشتى ؛ بادكش را به كار انداز ! ابزار بادكش ميان تهى را اندكى بر پايين‌تر از كليه بگذار و درست در جايى بگذار كه بيمار در آنجا احساس درد مىكند . بادكش سنگ را به سوى خود مىكشد . سپس بادكش را بر ميان دو دندهء بالاى لوله رگهاى بول ريز بگذار طورى كه تمايل به طرف پايين داشته باشد ، بر جايى كه باز سنگ را به سوى پايين بكشد . هرگاه سنگ از كليه به مثانه وارد شد ، درد تسكين مىيابد .\r\nممكن است از اثر ورزش ، حركت كردن و سواركارى بر اسب در حال يورتمه براى پايين آوردن سنگ كليه كافى باشد . از پلكانها به سرعت پايين آمدن نيز خوب است ، بويژه اگر ماليدنيها را استعمال كنند و از پلكانها به سرعت پايين آيند .\r\nهرگاه سنگ از مثانه به لوله رگ ادراربر به سوى آلت تناسلى به حركت افتاد ممكن است درد شديد ايجاد كند . اگر چنين دردى پيدا شد بايد علاجش را - چنان كه ما توضيح مىدهيم - تدبير كنى .\r\nاگر درد شدت يافت و بويژه زمانى كه درد شديد از اثر بزرگى سنگ در مثانه پديد آمد يا درد از اثر\r\n\r\n","description":"","footnote":"","page_name":" 145 ","page_number":161},
  {"content":"\r\n\r\nدندانه‌هاى لبهء سنگ بود يا سنگ جايى را خراشيده بود يا از اثر زبرى سنگ پوست‌اندازى و خراش رخ داده بود ، شايد حمام رفتن و در آبزن نشستن درد را تسكين دهد ؛ اما اگر حمام و در آبزن نشستن بيش از حد و به افراط باشد ، درد كه تسكين يافت بعد از يك ساعت باز مىگردد و شديدتر احساس مىشود . داروهاى پاشيدنى مفيد در اين حالت : داروى مايع بابونه‌اى ، شاه افسرى ، خطمى و سپوس مفيدند و درد را تسكين مىدهند .\r\nاگر درد شديد است و بيمار شكمش قبض باشد ، مصلحت آن است كه وسيلهء حقنه يا شياف مدفوعش را بيرون ريزد . حقنه زياد بزرگ نباشد كه فشار زياد وارد آورد و سبب درد و آزار شود .\r\nالبته به عقيدهء من در اين حالت شياف بهتر از حقنه است . در اين عمل - كه شكم بيمار نرم گردد - بيمار سبكبار مىشود و دردش تسكين مىيابد . امّا نبايد از داروى مسهل استفاده كرد كه داروى مسهل دردآور است و از لغزاندن ماده از بالا به پايين بيمار آزار مىبيند . امّا اگر حقنه را استعمال كردى و پيه و چربى و داروهاى سست‌كننده و داروهاى ادرارآور را مايهء حقنه قرار دادى ، هم منظور اصلى - كه از بين بردن يبوست است - حاصل آيد و هم درد تسكين يابد و هم به بيرون راندن سنگ كمك شده است .\r\n- حال به فرض كه درد ناشى از سنگ كليه را با داروها و علاجهاى ذكر شده تسكين دادى ، سپس هرگاه داروى علاج سنگ را به كار بردى ، درد برگردد و از نو شدت يابد ، بايد چكار كنى ؟\r\n- دست از استعمال داروهاى بسيار تحريك‌كننده و جنبانندهء سنگ بردار ، كار را به حقنه واگذار كن و حقنه‌هاى نرم و نرمى بخش ، داروهاى ماليدنى و مرهمهاى سستىبخش و نرمش دهنده و لغزاننده استعمال كن !\r\nشايد در چنين حالتى كه درد شديد است قى دادن بيمار در تسكين درد مفيد باشد . امّا قى دادن تيغى است كه دو لبه دارد ؛ از طرفى مادهء راهى به سوى كليه را - كه مزاحمت براى سنگ كليه ايجاد مىكند - از راه كليه منحرف مىسازد و به سوى بالا رهنمون مىشود و از سوى ديگر خود سنگ را به بالاتر از جايى كه هست مىبرد ، كه در اينجا زيان‌آور است .\r\nاگر درد هيچ وقت تسكين نيافت ، ناگزير بايد داروى مخدر استعمال كنى ، بهترين داروى مخدر در چنين حالتى عبارت است از : فلونيا ، داروى مهر گياهى و ترياق آن هم ترياقى كه تازه ساخته شده است و كهنه نشده و نيروى افيون هنوز در آن باقى است . چنين ترياقى از چند جهت بهره‌رسان است : پادزهر است ، ادرارآور است ، سنگ‌شكن است و مخدر در آن هست كه درد را تسكين مىدهد .\r\nاحتمال دارد علاوه بر سنگ ، باد هم در كليه باشد . باد در ايجاد درد به سنگ كمك كند . و تو نشانيهاى وجود باد در كليه را مىشناسى ! يا اينكه باد در روده‌ها جمع آمده و براى كليهء دردمند سنگبار مزاحمت ايجاد كرده است ؛ كه علامات باد در روده را نيز مىشناسى . در هر حال باد در كليه باشد يا در روده كه سبب درد و آزار بيمار شده ، بايد به داروهاى توسل جويى كه بادشكن هستند و باد را پراكنده كنى . داروهاى بادشكن در اين حالت عبارتند از : فيجن ، بزر فيجن ، بزر كرفس ، رازيانهء شامى ، ننه حوا ، كراويا و سياهدانه كه در عسلاب تناول شوند يا از آنها ضماد سازند و بر\r\n\r\n","description":"","footnote":"","page_name":" 146 ","page_number":162},
  {"content":"\r\n\r\nكليه گذارند يا مرهم از آنها سازند و بر كليه مالند و يا مايهء حقنه شوند .\r\nاگر سنگ از اثر ورم گرم در كليه پيدا شده است ، اوّل علاج ورم كليه را به كار ببر و به وسيلهء داروهاى حرارت فرو نشان ، حرارت را خاموش كن - كه آنها را مىشناسى و سابقا راجع به اين داروها چه پاشيدنى ، چه گذاشتنى بر پوست و چه مرهم سردىبخش برايت توضيح داده‌ايم و گفته‌ايم كه بايد سركه بر اين داروها بپاشى كه به سرعت به سرمنزل مطلوب برسند ؛ و توضيح داديم كه هرگاه براى مايهء حقنه افشره‌هاى سردىبخش در علاج ورم گرم به كار بردى ، روغن گل همراه باشد - سپس اگر ديدى كه نياز به رگ زدن هست رگ بزن !\r\nاگر سنگ كليه از اثر ورم سخت در كليه است ، از اين داروها استفاده كن : لعابهاى گرم ، لعاب بزر كتان ، شنبليله ، خطمى ، بزر گياه مروخوش كه مخلوط با ماده‌اى سردىبخش باشد ، بابونه ، شاه افسر ، سه‌كوهه ، شبت . اين داروهاى ذكر شده را مىتوان به صورت تناولى ، حقنه‌اى و يا پاشيدنى استعمال كرد .\r\nاگر بر كليه پاشيدنى را استعمال كردى داروهايى مانند : صمغ انگدان ، سكبينه ، اندران ، استرك ، گند بيدستر ، مرّ و از روغنهاى گرم‌مزاج و نيز از داروهاى نيروبخش در آن داخل باشد . از مرهمها در علاج ورم سخت كليه مرهم داخليون و مرهم از پيه‌ها و غيره خوبند . هرگاه تشخيص دادى كه ورم رسيده است ، داروهاى ادرارآور را به كار گير .\r\n\r\nفصل دوازدهم غذاى بيماران سنگ كليه\r\nبيمار بايد از غذاهايى كه سابقا گفتيم براى آنها زيان‌آور است دورى جويد . گوشت برشته گنجشكان توسى ( خاكسترى ) رنگ ، كنجشكان معمولى كه در آبادانى لانه مىسازند و گوشت جوجه مرغى كه در پختن از هم پاشيده باشد ، بخورند زيانى ندارد . امّا گوشت لطيف زودهضم و گوشت برشتهء خرچنگ به نفع بيماران سنگ كليه است .\r\nدر غذاى بيمار سنگ كليه بايد كنگر ، مارچوبه و بويژه مارچوبهء بيابانى ، آب نخود با روغن زيتون ، آب نخود با روغن كاجيره ، روغن زيتون و امثال آنها باشد .\r\n\r\n","description":"","footnote":"","page_name":" 147 ","page_number":163},
  {"content":"\r\n . \r\n","description":"","footnote":"","page_name":" 148 ","page_number":164},
  {"content":"\r\n\r\n\r\nفن نوزدهم مثانه و بول - كه در دو گفتار آيد\r\n\r\n","description":"","footnote":"","page_name":" 149 ","page_number":165},
  {"content":"\r\n . \r\n","description":"","footnote":"","page_name":" 150 ","page_number":166},
  {"content":"\r\n\r\n\r\nگفتار اوّل مثانه\r\n\r\nفصل اوّل تشريح مثانه\r\nآفريدگار توانا بدون كمك و يارى هيچ دستيارى ، كارگاه وجود انسان را چنان با دقت آفريده است كه هيچ نقص و خللى در آن وارد نيست ، هر چيز را در اندازه‌اى كه لازم است بدون كم و كاست و بدون فزونى در اين دستگاه قرار داده است . به راستى كه كسى جز او سزاوار پرستش نيست .\r\nچنان كه براى تفالهء ريختنى ، آوندى طرح‌ريزى شده كه تفاله و مادهء بيرون ريختنى پرمايه به تدريج در آن جمع آيد و در وقت لازم و بايسته يكباره بيرون داده شود و انسان ناچار نباشد كه هميشه به اجابت مزاج بنشيند - كه اين بحث را قبلا بيان كرديم - همچنان خداوند بزرگ و خالق بىنظير براى جابجا كردن آب بىمصرف و دور ريختنى در جسم انسان حوضچه مانندى خلق كرده است كه آب بيرون‌دادنى كم‌كم در آن ريزد و در وقت لازم همه‌اش يكباره بيرون داده شود ؛ نه اينكه انسان هر دقيقه و ساعتى به دفع ادرار سرگرم باشد چنان كه مبتلايان به چكميزك اين حالت را دارند .\r\nاين مشكچه يا حوضچهء چرمى كه آب بيرون دادنى در آن جمع مىشود ، نامش را مثانه يا آبدان گذاشته‌ايم . مثانه از زردپيها تنيده و خلق شده است ، كه دو حكمت در اينجا نهفته دارد .\r\n1 - تا هرچه ممكن است محكم‌تر و ناگسستنىتر باشد .\r\n2 - تا كشدار باشد و گسترش يابد و ثابت بماند و از آب پر شود . هرگاه پر شد برحسب ارادهء انسان وقتى لازم ديد آن را از آب تهى كند .\r\nدر گلوگاه مثانه ماده‌اى گوشتين و حسّاس وجود دارد كه همسايهء ماهيچهء وابسته به مثانه است .\r\nمثانه داراى دو لايه است ، لايه‌اى رويه و لايه‌اى داخلى كه در ته قرار دارد و از حيث قدرت و استحكام دوچندان لايهء رويه است ؛ زيرا لايهء داخلى با مادهء آبى تند سروكار دارد و با آن برخورد مىكند . خداوند تعالى به لطف و حكمت خود اراده فرموده است كه مادهء آبى در آن فرو ريزد و از آن خارج گردد . و براى اين كار دو لوله رگ آب‌رسان از هر دو كليه به سوى مثانه آمده‌اند كه همين‌كه به مثانه رسيدند ، مثانه دو لايهء خود را باز كرده و دو لوله رگ را در خود راه داده است . نخست دو لوله\r\n\r\n","description":"","footnote":"","page_name":" 151 ","page_number":167},
  {"content":"\r\n\r\nرگ نامبرده از سوراخ لايهء اول گذشته و سپس به اندازه‌اى كه لازم است در ميان هر دو لايه مىگذرند و آنگاه لايهء آسترى را تركانيده و به ژرفا راه مىيابند و به فراخناى داخل مثانه مىرسند و مادهء آبى از مصرف افتاده و ريختنى را در آن مىريزند تا پر مىشود . همين‌كه مثانه پراز مادهء آبى شد ، لايهء داخلى بر لايهء رويه مىچسبد و چنان بدان تكيه مىدهد كه گوئى از اول يكى بوده‌اند و هيچ منفذ و گذرگاهى در ميان اين دو لايه نبوده است . از اثر اين برهم آمدن و بهم چسبيدن آبى كه در آن حبس شده نه راه پس دارد و نه راه پيش و ديگر به لوله رگهاى آبرسان برنمىگردد و به لوله رگ بول ريز نمىريزد .\r\nخداوند تبارك و تعالى - كه توانائيش سزاوار ستايش است - گلوماننده‌اى را براى دفع مادهء آبى ريختنى رو به سوى آلت بول ريز به بيرون قرار داده است . اين گلومانند - كه تنبوشه‌ايست - از مثانه تا آلت بول ريز به خارج ادامه دارد و داراى چندين پيچ‌وخم است . حكمت در خلق اين پيچ و خمها اين است كه مادهء آبى يكباره و همگى به بيرون راه نيابد . بويژه در نرينه اين پيچ و خمهاى تنبوشه بيشتر از آن است كه در مادينه هست . در جنس نر سه تا خم و پيچ هست امّا در جنس ماده تنها يك خم شدگى وجود دارد ؛ زيرا مثانه مادينه بسيار نزديك به زهدان است .\r\nاين گلوماننده را در منشأ يعنى از جائى كه از بالا شروع مىكند ، ماهيچه‌اى دربرگرفته است .\r\nكار اين ماهيچه فشردن و مسدود كردن است تا بدون ارادهء دارندهء مثانه ، مادهء بول بيرون نريزد ؛ كه هرگاه انسان ارادهء بول ريختن داشت اين ماهيچهء حبس‌كننده و دربان سست مىشود و چنان كه قبلا متوجه شدى اين ماهيچهء دربان از ماهيچه‌هاى شكم كمك مىگيرد . پس كار كاملا به‌طور منظم انجام مىشود ، مگر اينكه اين ماهيچهء دربان و ميرآب آسيبى ببيند يا ماهيچه‌هايى كه به آن كمك مىكنند گزندى ديده باشند .\r\nمثانه از هر دو طرف به اندازهء لازم با پىرگ‌ها و با رگهاى ناجهنده و جهنده پيوند دارد و در تماس است . پىرگهاى پيوسته به مثانه زيادند تا نيروى حساسيّت مثانه در آنچه بدان تكيه مىدهد و كش داده مىشود ، زياد باشد .\r\n\r\nفصل دوم بيماريهاى مثانه\r\nمثانه نيز همچون ساير اندامان تن بيماريهايى دارد كه از اين قرارند :\r\n1 - بيمارى از اثر سوء مزاج ؛ سوء مزاج ساده و بدون مادهء خلط يا سوء مزاج همراه ماده .\r\n2 - بيمارى از اثر پيدا شدن ورم در مثانه .\r\n3 - بيمارى از اثر وقوع راه‌بندان و سد شدن گدارها در مثانه ، كه سنگ پيدا شدن در مثانه يكى از اين موارد است .\r\n4 - بيمارى ناشى از حجم مثانه كه كوچكتر از حالت طبيعى يا بزرگتر از حالت طبيعى آفريده شده باشد .\r\n\r\n","description":"","footnote":"","page_name":" 152 ","page_number":168},
  {"content":"\r\n\r\n5 - بيماريهاى موضعى ، مثلا : برجستگى و بركندگى .\r\n6 - بيماريهاى از اثر از بين رفتن تك رگ ، از ترك بردن ، بازشدن ، بريده شدن و قرحه پديد آمدن .\r\n7 - بيماريهاى اشتراكى كه اندامان رئيسه و ارزشمند در آن دست داشته باشند ، مانند مغز ؛ كه گاهى از اثر بيمارى مثانه ، سردرد و سرگيجه رخ مىدهد و ممكن است بيمارى سرسام نيز رخ دهد . اين در حالى است كه مثانه به بيمارى سوء مزاج گرم مبتلا باشد يا در بيمارى مثانه كبد نيز سهمى ببرد .\r\nبسيار رخ داده كه از اثر سوء مزاج سرد مثانه بيمارى استسقا سر بر زده است .\r\nبيماريهاى مثانه اكثرا در فصل زمستان بروز مىكنند .\r\nعلاج بيماريهاى مثانه همان علاج بيماريهاى كليه است ؛ امّا بايد داروى تأثيربخش‌تر و پاك‌سازتر از داروهاى علاج كليه به كار برد .\r\nداروها و علاجهاى مثانهء بيمار چندين نوعند : تناول شدنى ، تزريق‌شدنى ، بر اندام ماليدنى ، بر خارج گذاشتنى ، كه دارو در دورگ بول‌بر ، در زير ناف و در دو درز داخلى ( پس و پيش . م ) استعمال مىشود .\r\nبيماريهاى مثانه اكثر در هواى سرد ، موسم وزيدن بادها ، در مناطق شمالى و در فصلهاى سرد سال رخ مىدهند .\r\n\r\nفصل سوم تعديل مزاج سرد مثانه\r\nاگر مثانه به بيمارى سردمزاجى مبتلا باشد ، داروهايى در علاجش لازم است كه مزاج مثانه را گرم كنند و براى اين منظور ادرارآورهاى گرمىبخش و گرم‌مزاج ، ماليدنيهاى گرم‌مزاج و گرمىبخش ، مادهء تزريقى گرم‌بخش از روغنها و صمغهاى گرم‌مزاج مانند : روغن كوشنه ، روغن سنبل رومى ، روغن لبانه مورد نياز است . بر پوست بستنىهاى دارويى و بر پوست گذاشتنىهاى دارويى را - كه در بحث از علاج كليه ذكر شدند و گفتيم گرم‌مزاجند - بر هر جا كه لازم ديدى مىگذارى .\r\n\r\nفصل چهارم داروهاى سردىبخش به مثانه\r\nاگر مثانه از اثر سوء مزاج گرم بيمار شده و به داروهايى نياز است كه آن را سردى بخشند ، آب افشرهء خيار ، آب خرفه ، آب كدو و تباشير در آب خيسيده با آب سرد بخورند . ديگر داروهاى مناسب شامل : داروهاى ماليدنى ( كافور ، صندل ، تانبول آميزه با دوغ ) ، افشره‌ها و لعابهاى سردمزاج و روغنهاى سردمزاج ( روغن خوب گل ، روغن بزر كاهو ، روغن خشخاش همراه كافور\r\n\r\n","description":"","footnote":"","page_name":" 153 ","page_number":169},
  {"content":"\r\n\r\nو امثال آنها كه در علاج تزريقى ويژگى دارند ) هستند . بول خر ماده نيز از داروهاى خوب تزريقى است .\r\n\r\nفصل پنجم سنگ مثانه\r\nبايد بدانچه دربارهء سنگ كليه شرح داديم مراجعه كرده و همه را بطور كامل بررسى كنى ، سپس برگردى و دربارهء سنگ مثانه بدانچه در اينجا شرح مىدهيم گوش فرا دهى .\r\nدر بحث از سنگ كليه گفتيم و ياد گرفتى كه فرق ميان سنگ كليه و مثانه از لحاظ اندازهء اين دو نوع سنگ ، و از نظر چگونگى حالت اين دو سنگ چيست . گفتيم سنگ كليه نسبت به سنگ مثانه كمى نرمتر ، كوچكتر و به سرخى مايل‌تر است .\r\nسنگ مثانه نسبت به سنگ كليه سخت‌تر ، بسيار بزرگ‌تر ، در رنگ متمايل‌تر به زرد مايل به سياهى و نزديك به خاكسترى و سفيدى است و گفتيم ممكن است سنگ‌ها قطعه‌قطعه و ريز در مثانه نيز به وجود آيند . سنگ مثانه اكثرا بعد از جدا شدن از مثانه و بيرون آمدن شناخته مىشود .\r\nتذكر داديم كه لاغر اندامان بيشتر به سنگ مثانه مبتلا مىشوند و برعكسش يعنى چاق اندامان بيشتر به سنگ كليه مبتلا مىگردند . و گفتيم كه كودكان و نوجوان و جوانان بيشتر به سنگ مثانه مبتلا مىشوند . در اينجا كلام را از سرگرفته و مىگوييم :\r\nاگر كسى به سنگ مثانه مبتلا است بولش سفيد است و ته‌نشين بولش سرخى ندارد ، همه‌اش سپيدمان يا خاكسترى رنگ است . ممكن است بول بيمارى كه سنگ مثانه دارد غليظ و پرمايه و دردى روغن مانند داشته باشد . امّا اكثرا بول بيمار سنگ مثانه كم‌مايه است و بويژه در سرآغاز تكوين سنگ هميشه بول بيمار آبكى كم‌مايه است . درد ناشى از سنگ مثانه به شدت درد ناشى از سنگ كليه نيست ؛ زيرا سنگ مثانه جايش در فضاى خالى است . اما اگر سنگ مثانه راه بر خروج بول ببندد ، آزارش بيش از حدّ بوده و بيشتر از درد ناشى از سنگ كليه درد دارد . همچنين اگر سنگ مثانه در مجراى آب‌رسان پديد آيد ، باز درد ناشى از آن شديد است .\r\nحالت سنگ مثانه براى زبر شدن آماده‌تر از حالت سنگ كليه است ؛ زيرا سنگ مثانه در فضاى خالى تكوين مىيابد و امكان دارد كه مادهء زبركننده بر آن وارد آيد . و از آنجا كه جاى سنگ مثانه گشادتر از جاى سنگ كليه است ، سنگ مثانه بزرگتر از سنگ كليه مىشود .\r\nگاهى رخ مىدهد كه در مثانه دو سنگ يا بيشتر توليد شوند ، سنگها برهم مىسايند و ريزه‌هاى ماسه‌اى زياد با بول ديده مىشود . ممكن است همراه مادهء ماسه‌اى تفالهء سپوس ماننده هم باشد .\r\nكه رويه مثانه از سنگ زبر خراشيده و پوست‌اندازى كرده است .\r\nدر حال وجود سنگ در مثانه آلت تناسلى - كه بول ريز است - از درد مثانه به درد آيد و همدردى مىكند . و نيز تا سنگ در مثانه هست آلت بول ريز مىخارد و درد مىكند و بيخ ذكر و زهار خارش و درد دارند . كسى كه سنگ در مثانه دارد ، با آلت تناسلىاش بسيار بازى مىكند ؛ بويژه اگر بيمار\r\n\r\n","description":"","footnote":"","page_name":" 154 ","page_number":170},
  {"content":"\r\n\r\nكودك باشد . خارش و درد آلت بول ريز - كه ناشى از درد سنگ مثانه است - مداوم است و مرتب انتشار مىيابد و شايد به مقعد سرايت كند و مقعد بيرون آيد و شايد بول بند آيد يا به دشوارى بيرون ريزد . بايد بيمار به خود فشار آورد و بول را از تنگراه باقى مانده به زور بيرون براند .\r\nممكن است بيمار در نتيجهء سنگ مثانه به حالتى درآيد كه بدون اراده بولش بيرون ريزد و به تكرّر ادرار مبتلا شود . سبب در چنين حالتى سنگ مثانه است كه بول گرد آمده در مثانه را در تنگنا گذارده و آن را تحت فشار دفع مىكند .\r\nبسيار رخ مىدهد كه بيمار سنگ مثانه خون مىشاشد . علت آن است كه سنگ ، مثانه را خراشيده است . بويژه اگر سنگ زبر و بزرگ باشد ، اين حالت بسيار اتفاق مىافتد .\r\nبارها رخ داده كه بول بيمار بند آمده است . هرگاه در اين حالت بيمار بر پشت خوابيده و هر دو باسنش را بلند كنند و تكان دهند ، سنگ از جاى خود - كه راه را بر بول بسته بود - تكان خورده و بول راه خود را باز مىيابد . اگر در چنين حالتى وسيلهء انگشت بر زهار فشار وارد آورند بول بيرون مىريزد ؛ كه اين گواهى راستگو بر وجود سنگ در مثانه است .\r\nاگر بول بند آمد بجز باسن بلند كردن و تكان دادن راهى ديگرى هم هست . و آن اينكه : بيمار بر هر دو زانو درآيد و همهء اندامان را برهم بفشرد . يا انگشت به مقعد بيمار فرو كنند و با سرانگشت سنگ را از راه بول منحرف سازند . بايد در اين حال بيمار به زانو درآمده و راست نشسته و اندامان را برهم جمع كرده باشد . و شايد به روشهاى ديگر از قبيل : انگشت بر اندام نهادن ، فشار دادن و به زانو درآمدن ، بول روان شود . كه اينها را آزمايش كن و نتيجه بگير !\r\nاگر كار مشكل شد ، ناگزير بايد وسيلهء قاثاطير ميل مخصوص را در آلت بول ريز فرو برى .\r\nنبايد ميل را به زور داخل كنى ، شايد با فرو بردن ميل بتوان سنگ را دفع كرد . اگر چيزى راه بول را بند آورده است ، ميل بدان مىرسد و حس مىشود كه ميل با چيزى برخورد كرد . سر ميل آن را دفع كرده و راه ريزش بول را باز مىكند . همين برخورد ميل با چنين چيزى خود دليل بر وجود سنگ در مثانه است .\r\nممكن است از طريق داخل كردن ميل در مثانه ماده‌اى با ميل بيرون آيد كه از آن بتوانى مادهء اصلى سبب توليد سنگ را شناسائى كنى .\r\nسنگ كوچك بيشتر از سنگ بزرگ راه را بر بول مىبندد ؛ زيرا سنگ ريز به گدار بول راه يابد ، اما سنگ بزرگ فقط مىتواند دهانه را ببندد و به آسانى از دهانه منحرف مىشود .\r\nاين را نيز بدان ! كه سنگ مثانه اكثرا در مناطق شمالى پديد آيد و بويژه كودكان بدان مبتلا مىشوند .\r\n\r\nفصل ششم علاج سنگ مثانه\r\nسابقا ذكر كرديم كه علاج سنگ مثانه بايد از علاج سنگ كليه قوىتر و تأثير بخش‌تر باشد . چرا ؟\r\n\r\n","description":"","footnote":"","page_name":" 155 ","page_number":171},
  {"content":"\r\n\r\nزيرا مثانه سردمزاج‌تر از كليه است . از نظر تداوى دور تر از كليه واقع شده است و دارو ديرتر به دادش مىرسد .\r\nسنگ مثانه بيشتر آمادگى دارد كه منعقد و سخت شود .\r\nداروهاى علاج سنگ مثانه همان داروهاى علاج سنگ كليه است اما بايد دارو نيرومندتر باشد .\r\nمعجون شجرينا همراه معجون مثروديطوس ( ميترادات ) در علاج سنگ مثانه بهره‌رسان است .\r\nمخصوصا اگر سنگ مثانه كوچك يا نرم باشد ، از اين معجونها بيرون مىآيد . معجون اثاناسيا نيز خوب است . داروى زير نيز مفيد است .\r\n\r\nنسخه :\r\nزنگى دارو به وزن هفت مثقال و پيوند مريم پوست‌كنده به وزن سه مثقال و نيم را در ديگ ريز و آب بر آن اضافه كن . آب به اندازهء يك انگشت بالاتر از دارو باشد . بر آتش بگذار تا خوب مىپزد . بپالاى و به بيمار بده بخورد .\r\n\r\nنسخهء ديگر :\r\nماش هندى كوبيده به وزن پانزده درهم ، پرسياوشان به وزن هفت درهم ، زنگى دارو به وزن سه درهم ، خار سه‌كوهه به وزن ده درهم ، تخم هويج بيابانى و كرفس كوهى از هريك به وزن چهار درهم ، انجير سفيد هفت عدد . اينها را همه با سيصد و شصت مثقال آب در ظرفى بريز و بر آتش بگذار بجوشد تا تنها نود مثقال از آب مىماند . بيمار به حمام برود و همين‌كه از حمام بيرون آمد ، مقدار چهل و پنج مثقال ، يعنى نيمى از آب باقيمانده را بخورد .\r\nداروهاى آبزنى كه بيمار سنگ مثانه در آن مىنشيند بايد قويتر از داروهاى آبزن علاج سنگ كليه باشد .\r\nبايد داروهاى آبزنى از قبيل : برگ پنج انگشت ، پرسياوشان ، ساذج ، مسك الجن ( مشك داش ) و گل محمدى باشد و چيزى كه نيروى گيرندگى دارد با آب آبزن مخلوط باشد تا سستى ناشى از آن از حد لازم نگذرد .\r\nبا داروهاى بر پوست ماليدنى - كه در علاج بيمار سنگ مثانه به كار مىبرى - بارزد ، زفت ، اندران و شير گياه شيرسگ مخلوط باشد .\r\nبهترين داروى گذاشتنى ( ضماد ) مقل مكى است كه در علاج بيمار سنگ كليه هم بسيار بهره‌رسان است . و بهترين روغن در علاج بيمار سنگ كليه ، روغن كژدم است . كه آن را ضماد كنى يا قطره‌اى استعمال شود و يا تزريق كنى . البته بايد چيزى نيروبخش با روغن كژدم مخلوط باشد .\r\nداروهاى گذاشتنى بر پوست در علاج بيمارى سنگ مثانه عبارتند از : بيخ زنگى دارو ، بيخ درخت گز بزرگ ، مريم نخودى ، ساذج ، خطمى ، پرسياوشان . كه با اين گياهان گذاشتنى چيزى از برگ گياه هفت بند و امثال آن باشد .\r\n\r\n","description":"","footnote":"","page_name":" 156 ","page_number":172},
  {"content":"\r\n\r\nگنجشكى كه در علاج سنگ كليه بيان كرديم و آنچه همراهش ذكر شد ، در علاج سنگ مثانه نيز بسيار خوبند . در علاج سنگ مثانه بهتر آن است داروى سنگ برانداز را از راه تزريق مورد استفاده قرار دهند .\r\nاگر در حالتى كه بيمار سنگ مثانه دارد ، بولش بند آمد و امكان نداشت كه آن را شق كنى ، يعنى مانعى در راه بود يا ترس و بيم نگذاشت ، برخى از اطباء در چنين حالتى وسيلهء نشتر شق كوچكى در ميان مقعد و بيضه ايجاد مىكنند و لولهء باريكى در آن داخل كرده و بول را از راه آن لوله بيرون مىآورند و بيمار را از مرگ حتمى نجات مىدهند . هرچند بيمار از اين عمل بسيار رنج مىبرد ، امّا چاره چيست .\r\nاگر داروها مفيد واقع نشدند و ناگزير از دريدن و بريدن بود ، بايد كسى اين كار را انجام دهد كه به خوبى حالت و چگونگى مثانه را بشناسد و در تشريح مثانه آگاه و ماهر باشد . بايد بداند در كدام جاى از گلوگاه مثانه آوندهاى آب پشت هستند و به مثانه پيوسته‌اند . بايد بداند جاى شريانها در كجاى مثانه است . بايد جاى مادهء گوشتين را بداند كه مبادا از نادانى و عدم مهارت زيانى به آلات تناسلى برساند يا سبب نزيف خون شود يا ناسورى را به وجود آورد كه قابل علاج نباشد . بايد طبيب معالج - كه اين عمل را انجام مىدهد - قبل از عمل بيمار را بر پشت بخواباند و روده و مثانه را باندپيچى كند . با اين‌همه من اين عمل شق كردن را خطرى بزرگ مىدانم و هرگز آن را تجويز نمىكنم . امّا اگر از عمل شق كردن ناگزير باشى ، بايد دستوراتى را كه مىدهم كاملا اجرا كنى ! بايد يك صندلى آماده كرده و بيمار بر صندلى بنشيند . پرستارى بيايد و دستش را زير هر دو زانوى بيمار قرار دهد . آنگاه جاى شق كردن را در نظر بگير . قبل از نشتر زدن بايد جاى سنگ را در مثانه معلوم كرده و آن را در جايى كه هست حبس كنى ، به طورى كه اگر بيمار مرد يا دختر دوشيزه است ، انگشت در مقعدش فرو كنى و اگر زن است و بكارت ندارد ، در دهانهء زهدانش فرو كن تا به سنگ مثانه مىرسد . از بالا با دست ديگر سنگ را در دست بفشر و آن را با فشار دست از بالا و از راه مراق و ناف پايين بياور تا به نزديك دهانهء مثانه مىرسد . آنگاه دقت كن سنگ را چنان هول دهى كه به اندازهء يك دانه جو يا يك مو از درز دور تر قرار گيرد ، نبايد به هيچ وجه كارى كنى يا غفلت ورزى و سنگ مستقيما درز را شق كند و بيرون آيد كه اگر سنگ مستقيما از درز بيرون آيد خوب نيست و بلكه خطر مرگ بيمار را در پيش دارد . و نبايد از دفع و كنترل كردن سنگ غفلت ورزى و سنگ خود به خود از درز بيرون آيد ، كه در اين حالت درز گشاد مىشود و علاج‌پذير نيست . حال اگر سنگ را با مهارت و هشيارى كامل سر درز آوردى و ديدى كه درز جاى نيشتر تنگ است و سنگ به آسانى از آن بيرون نمىآيد خودت با نيشتر جاى خروج سنگ را كمى گشادتر كن . اين دوباره شق كردن بايد در حالتى اجرا شود كه مطمئن باشى شق كردن بار دوم سبب درد بسيار شديد نمىشود و گردن مثانه پيچ نمىخورد و بيمار از نا و نيرو نمىافتد و از حركت كردن و سخن گفتن باز نمىماند و افسردگى و پژمردگى به چشم و پلكهاى بيمار سرايت نمىكند . در صورتى عمل فوق صحيح است كه يقين داشته باشى عوارض گفته شده رخ نمىدهد چه در غير اين صورت همين‌كه شكاف زدى ، بيمار فورا مىميرد . بعدا شق كردن را طورى انجام ده كه كمى تمايل به طرف ميان دو دندهء كمر\r\n\r\n","description":"","footnote":"","page_name":" 157 ","page_number":173},
  {"content":"\r\n\r\nداشته باشد ؛ اما بايد كاملا احتياط كنى كه نكند رگ‌پى بريده شود . شق كاملا گردن مثانه را شامل شود امّا نبايد به جرم مثانه اصابت كند . اگر نيشتر به جرم مثانهء برسد ، ديگر اميدى در خوب شدن و شفاى بيمار نيست و زخم به هم نمىآيد . به‌هرحال تا سرحد امكان شق را تنگ بزن !\r\nاگر سنگ مثانه كوچك باشد شايد از اثر فشار دست بيرون آيد . اگر سنگ مثانه بزرگ باشد بايد شق شده گشاد باشد و ممكن است نياز به ابزار گيرنده گازانبر مانندى باشد كه سنگ را بدان بيرون كشيد .\r\n- ممكن است سنگ بسيار بزرگ باشد و امكان نداشته باشد كه درزى را به وسعت حجم سنگ پديد آورد ؛ پس چه بايد كرد ؟\r\n- با گازانبر سنگ بزرگ را بگير و كم‌كم از آن بشكن و هرچه را كه شكست بيرون آور و ابدا هيچ قطعه‌اى را - هرچند بسيار ريز هم باشد - در مثانه باقى مگذار ؛ زيرا اگر قطعه‌اى هرچند كوچك بيرون نيايد و در مثانه بماند ، نمو مىكند و بزرگ مىشود .\r\nبارها رخ داده است كه سنگ در گلولگاه مثانه و از مثانه پايين‌تر ( به سوى آلت تناسلى ) پيدا مىشود . در اين حالت بايد با دست زهار بيمار را مسح كنى و بفشرى و دستيارى براى همكارى با تو باشد ، كه هرگاه سنگ در جايى گير كرد ، زير آن را شق كند و سنگ را بيرون بياورد . در اين حالت چنين مصلحت است كه وسيلهء نخ قسمت عقبى سنگ محصور شده را تا جلو بست و ديگر برنگردد .\r\nاگر سنگ از مثانه پايين آمد و به انتهاى مجراى ادرار رسيد ، نبايد آن را با فشار به خارج هول داد ؛ كه ممكن است زخمى را به بار آورد كه به هم نمىآيد و خوب نمىشود . بايد آن را راست كرد تا در جاى هموار قرار گيرد ، عقب سنگ را با نخ ببند و با نيشتر قسمت پايين آلت تناسلى را شق كن و سنگ را بيرون آور !\r\nاگر همهء اين اعمال را در علاج سنگ مثانه به كار بردى و سنگ را بيرون آوردى ، بايد پيامدهاى آن را در نظر داشته باشى ! ممكن است از فشارى كه بر شكم وارد آمده و نيز از اثر شق كردن ، ورم رخ دهد و چنان دردى احساس شود كه جاى بيم باشد . براى جلوگيرى از اين درد سهمناك و از پيدايش ورم دستورهايى هست كه بايد انجام شوند . بيمار را حقنه كن كه از مدفوع پاكسازى شود ، بعد از آن چيزى بخورد كه شكمش را نرم نگهدارد . بايد كم بخورد و آن كم بايد نرم كنندهء شكم باشد .\r\nاگر نياز به تقويت علاج داشتى و ديدى كه رگ زدن لازم است رگ بزن ! و اگر باز نياز به تقويت بيشتر در علاج بود يا نشانى ورم خودنمائى كرد و درد بسيار شديد شد ، بايد بيمار را در آبزن بنشانى .\r\nآبزن حوضچهء حمام باشد يا تشت پر از آب باشد . آب آبزن بايد با داروهاى نرم‌كننده از قبيل :\r\nپنيرك كاشتنى ( ملوكيه ) ، بزر كتان ، خطمى و سپوس آرد پخته باشد . بايد در آن آب دارويى ، روغن زياد بريزى و آب و روغن را خوب به هم بزنى . آب آبزن نيمه گرم ( ولرم ) باشد . هرگاه بيمار را از آبزن بيرون آوردى اطراف اندام سنگ زده و شق شده را با روغنهاى نرمى بخش مانند : روغن بابونه و روغن شبت بينداى . روغن حيوانى را به حالت ولرم بر جاى شق‌شده بريز و مقدارى پنبه\r\n\r\n","description":"","footnote":"","page_name":" 158 ","page_number":174},
  {"content":"\r\n\r\nرا در روغن گل و كمى سركه خيس كن و بر جاى زخم بگذار ، بعد از آن داروى زخم به هم آور استعمال كن !\r\nاگر ورم ناشى از عمل بزرگ بود ، بيمار را مرتب در آبزن بنشان . آب آبزن آب‌پز شنبليله و بزر كتان باشد .\r\nاگر درد شدت بيشتر يافت ، روز دوم و سوم بيمار را در آب ولرم مخلوط با روغن بنشان !\r\nاگر كسى كه عمل شده است از زخم و درد ناشى از عمل شكايت چندانى نداشت ، روز سوم از آبزن دست بردارد . امّا بايد دائما وسيلهء روغن فيجن مثانه را گرم نگه دارد . اگر مثانه گرم باشد حال مثانه بهتر است و درد كمتر و بول نيز كمتر است .\r\nبراى كسانى كه عمل سنگ مثانه كرده‌اند ، بول بسيار آزار دهنده است ، پس بايد نگذارى زياد آب بخورند . و تا خواستند بشاشند بايد پرستار با دست جاى بخيه زده را نگهدارد و بر آن اندكى فشار آورد كه مبادا بول به جاى زخمى برسد .\r\nممكن است بعد از عمل جراحى يكى از حالات زير رخ دهد :\r\n1 - خون به اندازهء لازم از جاى شق شده بيرون نريزد ، كه در اين حالت بيم پيدا شدن ورم مىرود .\r\nورم از فاسد شدن اندامى كه خون در آن جمع شده و مىبايست بيرون آيد امّا بيرون نيامده است ، روى داده ؛ بويژه اگر اندام سرخى خود را از دست داده و به رنگ سياه تمايل دارد .\r\n2 - خون بيشتر از آنچه كه لازم است از زخم مىريزد و بيم نزيف خون مىرود كه خطرناك است .\r\nاگر حالت اوّل روى داد ، يعنى خون در اندازهء بايسته از زخم نچكيد و جمع آمد و حبس شد و اندام را فاسد گردانيد و رنگ اندام به سياهى زد ، فورا بايد جايى را كه در آن خون جمع آمده و از اثر خون جمع آمده فاسد گشته است ، نشتر بزنى و خون جمع آمده را بيرون آورى و فورا بعد از خونريزى كافى ، پارچه‌اى را در سركه و نمك بيالائى و بر جاى زخم بگذارى كه از فاسد شدن عضو جلوگيرى كند .\r\nاگر حالت دوم بود ، يعنى خون چكانى زخم بيشتر از حدّ لازم بود و بيم نزيف خون مىرفت ، بيمار را در آبهاى گيرندهء مشهور بنشان و بر جاى زخم كندر و زاج خرد شده و ساييده بگذار و تكه پنبه‌اى را بالاى كندر و زاج بنه و پنبه‌اى بزرگتر را با سركه و آب تر كن و بر آن پنبهء كوچك بار كن .\r\nاگر احساس كردى و دانستى كه رگى از رگهاى بزرگ يا يكى از شريانها گسسته و قطع شده است و نزيف از آنها است ، آن را محكم ببند كه خون بند آيد و بيرون نريزد .\r\nاگر اصلا خون نيامد و سرپيچى كرد و جاى زخمى خوب نشد ، بيمار را در سركهء بسيار غليظ و بسيار ترش و تند بنشان ! و شايد نياز به رگ زدن داشته باشد ، كه خون زايد را از راه رگ‌زنى بيرون كشيد ، و يا اينكه داروى مخدر بر زهار و بيخ رانها گذاشت كه بىحس شوند .\r\nگاهى ممكن است از جاى شق شده ، قسمتى از خون به سوى مثانه آيد و بر دهانهء مثانه منعقد شود و شاشيدن را با اشكال مواجه سازد . در اين حالت بايد انگشت را به جاى شق شده فرو برد و خون منعقد شده بر دهانه مثانه را كنار زد و دهانهء مثانه و گلوگاه مثانه را از اين خون منعقد شده آزاد ساخت و خون را بيرون آورد و جاى خون گرفته را به وسيلهء سركه و آب شستشو داد ، كه خون بسته\r\n\r\n","description":"","footnote":"","page_name":" 159 ","page_number":175},
  {"content":"\r\n\r\nرا تحليل ببرد و بيرون آورد .\r\nممكن است از اثر عمل جراحى ، رگهاى حامل آب پشت آسيب بينند و بيمار منقطع النسل شود .\r\nنشانيهاى بدحالى بيمار از سنگ مثانه - كه آژير مرگ بيمارند و هرگاه پديدار شدند ، طبيب فاتحهء بيمار را مىخواند - از اين قرارند :\r\nدرد شديد در زير ناف احساس شود ، دست و پاى بيمار سرد گردند ، تب شديد روى آورد ، تب و لرز پديد آيد و بيمار از ناى و توان بيفتد .\r\nعلاوه بر اين علامتها نشانيهاى ديگر نيز هست ، مثلا اگر جاى زخم شق شده به شدّت به درد آيد ، سكسكه در بيمار پيدا شود و اسهال بد و ناپسند روى دهد ، بدان كه مرگ بيمار نزديك است . امّا اگر عقل بيمار درست باشد ، اشتهاى خوراك كامل و رنگ رخساره و سيماى بيمار سالم و طبيعى باشند علامت بهبودى و نويد شفاى بيمار است .\r\n\r\nفصل هفتم ورم گرم و دمل در مثانه\r\nكمتر اتفاق افتد كه ورم گرم در مثانه پيدا شود ، امّا اگر احيانا پيدا شد ، مادهء ورم يا خونى است يا صفرائى است و يا مادهء تركيبى ؛ يعنى از دو يا چند ماده باهم است كه اين حالتى بسيار ناپسند از بيمارى است .\r\nاين بيمارى هرچند ممكن است بزرگسالان را هم مبتلا كند ، امّا اكثرا كودكان را در بر مىگيرد .\r\nموجب ايجادش سنگ مثانه و درد ناشى از سنگ مثانه است كه سنگ مثانه ، مثانه را مىخراشد و به ورم گرم مىانجامد .\r\n\r\nنشانيها\r\nاگر بخواهى بدانى كه آيا بيمار ورم گرم در مثانه دارد ، از نشانيهاى زير راهنمائى بطلب : تب ، بند آمدن بول يا دشوار شاشيدن و يا قطره قطره آمدن بول كه هرگاه بيمار بر پهلو خوابيد بولش قطع مىشود و بند مىآيد و تنها وقتى كه راست ايستاده باشد مىتواند اندكى بول بيرون دهد .\r\nممكن است بول غليظ بند آيد ، زهار و تهيگاه باد كنند ، درد در تهيگاه حس شود كه به درد خليدن سوزن مىماند كه همراه درد تپش هست و شايد رويهء تهيگاه سرخرنگ شود . يكى ديگر از نشانيهاى ورم گرم در مثانه اين است كه هرگاه تهيگاه بيمار را باندپيچى كنى استراحت مىكند .\r\nروىآورهايى كه در حالت وجود ورم گرم در مثانه براى بيمار رخ مىدهد عبارتند از :\r\n1 - تشنگى شديد\r\n2 - قى كردن مادهء مرارى خالص\r\n3 - تنگ نفسى بيمارى آسم\r\n\r\n","description":"","footnote":"","page_name":" 160 ","page_number":176},
  {"content":"\r\n\r\n4 - سرد شدن دست و پاها كه تقريبا گرم نمىشوند .\r\n5 - پرت و پلا گفتن\r\n6 - سياه شدن زبان\r\n7 - از هر خوراك تندمزه و از هر خوراك ادرارآور زيان ديدن\r\n8 - از سن بيمار مىتوان به حال بيمار پى برد\r\n9 - با وجود ورم گرم در مثانه ، اخلاط داخل بدن ، گرم‌مزاج هستند .\r\n10 - نشانيهايى كه قبلا براى وجود ورم گرم ذكر شدند ، كه تو هم مىدانى .\r\nبدترين نشانى ورم گرم در مثانه آن است كه :\r\nتب شديد دائم همراه ورم گرم باشد .\r\nبول و مدفوع از بيرون آمدن سرپيچى كنند و بند آيند .\r\nدرد شدت يابد .\r\nدر بول نشانى از پختگى و رسيدن نباشد ، كه علامت مرگ بيمار است .\r\nنشانى از اينها خطرناك‌تر آن است كه ورم گرم مثانه به دمل تبديل شود . امّا اگر ته‌نشين بول بيمار صاف و سفيد بود ، اميد بهبودى هست .\r\nاگر دمل در مثانه باشد ، لرزش و چندشهاى مختلف ، تبهاى گوناگون و حالاتى را كه در بحث از دمل در كليه بيان كرديم مشاهده مىكنى .\r\nاگر دمل در مثانه به پختگى برسد ، نشانش : نرمش ، تسكين روىآورها ، بول رسيده و پخته و وجود ته‌نشين در بول است .\r\nاگر دمل در مثانه بتركد ، نشانى تركيدن آن چركى است كه با بول آيد .\r\nاگر نشانى پخته شدن ورم پيدا نشد و دمل نتركيد ، در مدت يك هفته بيمار را تلف مىكند .\r\nخراج برآمده از مثانه اكثرا در گلوگاه مثانه سر بر مىآورند و شايد به اطراف ديگر نيز بگرايند .\r\nممكن است دمل مثانه باز شود و چكيده‌اش به شكم ريزش كند و ممكن است به جاى ديگر غير از شكم بريزد .\r\n\r\nفصل هشتم علاج ورم در مثانه\r\nاگر در معاينه معلوم شد كه بيمار ورم در مثانه دارد ، قبل از هر چيز شاهرگ دست چپش را بزن و نيروى جسمى بيمار را مراعات كن و به اندازه‌اى كه لازم است و در اندازه‌اى كه سبب ناتوانى بيمار نشود خون بكش ! كه اين رگ زدن بهترين و مفيدترين علاج است .\r\nاگر ديدى كه بيمار حرارت زياد و شديد دارد ، بعد از رگ‌زنى ضماد بازدارندهء حرارت را براى مدت كوتاهى مورد استفاده قرار ده ! امّا نبايد در دارو گذارى زياده‌روى كنى و داروى گذاشته شده را زياد بر يك نقطه باقى مگذار ، كه زياده‌روى در گذاشتن ضماد و زياد باقى گذاشتن ضماد به زيان\r\n\r\n","description":"","footnote":"","page_name":" 161 ","page_number":177},
  {"content":"\r\n\r\nبيمار است و به سرعت ورم را سخت و سفت مىكند . به عقيدهء من - اگر حساسيّت بيمار مانع نباشد - از داروهاى سستىبخش شروع كنى بهتر است ؛ زيرا اندام دردمند پىآلود است و از پى خلق شده و از اين سبب سرشتى است كه بيمار مثانهء ورم‌زده از باندپيچهاى دارويى كه با مثانه سازگار و نرمىبخش و سست‌كننده‌اند استراحت مىكند . مثلا ابر مرده و پشم در آبهايى خيس شوند كه آب‌پز داروهاى نرمىبخش و تحليل برنده است و بر مثانه بسته شوند ؛ يا آبدان حيوان با پف دميده ( بادكنك شده ) را پر از آب گرم كن و بر مثانه بگذار و روغنهاى نرمى بخش و لطيف و امثال آنها را - كه در علاج كليه شناخته‌اى - استعمال كن !\r\nبا اين همه اگر دانستى كه بيمار تحمل مىكند ، در اوايل بيمارى به وسيلهء ميل توخالى تزريقى ، داروهاى زير را از راه مجراى ادرار به بيمار تزريق كن :\r\n1 - لعاب بزر كتان همراه شير الاغ يا آبجو مخلوط با شير الاغ كه اين از بزر كتان و شير الاغ بهتر و سالم‌تر است .\r\n2 - بعد از آن شير الاغ و پيه تزريق كن .\r\n3 - در مرحلهء سوم خيارچنبر داروئى حل شده در شير پستان زن تزريق كن .\r\nالبته ترتيب تزريق كردن را مىدانى و هنگام ورم را نيز زير نظر دارى ، كه اگر همين داروهاى تزريقى را برحسب ترتيب ذكر شده مايهء حقنه گردانى ، احتمال دارد كه بسيار بهره‌رسان باشند .\r\nدر مرحلهء بعد از مرحلهء سرآغاز ، اگر ضماد از داروهاى زير را بر مثانه گذارى به نفع بيمار است .\r\nنان بىسپوس كه آردش دوبار بيخته‌شده ، كنجد پوست‌كنده ، شير ، روغن بنفشه ، روغن بابونه و امثال آن .\r\nشلغم در آب پخته را بر مثانه گذارى بسيار سودرسان است .\r\nيونجهء در آب پخته را بر مثانه بگذارى يا بر مثانه ببندى بسيار مفيد است .\r\nاگر از بيمارى يك هفته گذشت و ورم نزديك به بهبود بود ، آرد باقلى ، بزر كتان و بابونه با دوشاب انگور را بسرش و بر مثانه بگذار و همين‌كه شدت بيمارى پايين آمد ، رگ صافن را بزن و از داروهاى تحليل برنده - چه ضماد و چه مرهم كه در علاج ورم كليه ذكر شده‌اند - استفاده كن !\r\nشايد نياز باشد كه ضماد ساخته از حسل ، گند بيدستر و شمع را بر مثانه بگذارى كه بويژه بعد از استعمال داروى مخدر مفيد است .\r\nاين را نيز بدان ! كه نشستن بيمار در آبزن هميشه مفيد است ، حتى اگر بيمار خواست بشاشد بگذار در آبزن بشاشد كه به نفع بيمار است .\r\nبهترين آب آبزن كه براى بيماران مبتلا به ورم در مثانه سازگار و مفيد است ، آبى است كه نيروى سست‌كننده در آن باشد و ما اين نوع از آب آبزنها را بارها تكرار كرده‌ايم ، كه بايد با داروهاى زير مخلوط شوند و سپس از آب‌پز آنها استفاده شود : قندول ، مشك‌زمين ، كراويا ، سنبل ، هل ، گورگياه ، شنبليله و بزر كتان . كه درد ناشى از ورم را تسكين مىدهند .\r\nآب‌پزهاى ديگر را براى آبزن - كه بارها گفته‌ام و همه را ياد گرفته‌اى - از اين قرارند : آب‌پز بزر كتان و شنبليله و آبى كه شلغم ، سه‌كوهه ، كلم در آن پخته است .\r\n\r\n","description":"","footnote":"","page_name":" 162 ","page_number":178},
  {"content":"\r\n\r\nعلاج دمل مثانه همان علاج دمل كليه است تنها بايد داروى دمل مثانه قوىتر و اثربخش‌تر از داروى علاج دمل كليه باشد .\r\nطبيبان گويند : اگر خشخاش سفيد به وزن يك درهم در آب‌پز سنبل و گورگياه مخلوط شود و بيمار بخورد بسيار خوب است و بويژه هرگاه بول به دشوارى انجاميد و از بول كردن بيمار به درد آمد ، مىگويند اين دارو بسيار خوب است .\r\nاگر بيمار مثانهء ورم زده دردش شدت يافت و بيم آن رفت كه از اثر شدت درد بميرد ، ناگزير بايد داروى مخدر استعمال كنى . داروى مخدر را هم بر مثانه بمال و هم بردارند . داروى مخدر ماليدنى در اين حالت بايد دارويى باشد كه از بنگ و مهر گياه و خشخاش سازند و در روغن زيتون بسرشند ، يا افيون به وزن يك چهارم درهم در روغن بنفشه حل شود ، كمى زعفران بر آن اضافه كن و دستمالى را در آن خيس كن تا دارو را برچيند ، دستمال را در مقعد بيمار بگذار شايد از درد بياسايد و فورا به خواب رود . اگر بيمار تحمل داشته باشد ، وسيلهء ميل توخالى تزريقى كمى از اين داروى مخدر برداشتنى را به آلت تناسلىاش تزريق كنى خوب است .\r\nاگر افيون را از خارج بر مثانهء بيمار بمالى ، تخدير قوى مىبخشد .\r\nداروى تناولى و ساير علاجهاى مثانهء ورم زده همان داروها و علاجهاى بيمار سرسام و برسام است .\r\n\r\nفصل نهم ورم سخت در مثانه\r\nسببهاى توليد ورم سخت در مثانه همان سببهاى توليد ورم سخت در كليه است كه اكثرا از اثر حرارت يا ضربت خوردن و بر مثانه به زمين افتادن است و گاهى هم ممكن است دنباله‌رو عمليات شق كردن باشد .\r\n\r\nنشانيها\r\nبه وجود آمدن ورم سخت در مثانه نشانيهايى دارد كه از مشاهدهء آنها مىتوان آن را شناسائى كرد ؛ اين نشانيها به قرار زيرند :\r\n1 - دفع ادرار و مدفوع به زحمت انجام مىشود .\r\n2 - روىآورهاى همراه ورم سخت در كليه - كه بند آمدن مدفوع ، بىحس شدن هر دو ساق پا ، تشويش خاطر و ناتوانى است - پديدار مىشوند . ممكن است ورم سخت مثانه به بيمارى استسقا بينجامد .\r\n3 - ورم سخت مثانه به سختى ورم سخت كليه نيست .\r\n4 - جاى ورم رهنمون است كه ورم در مثانه است و در كليه نيست ؛ زيرا ورم سخت مثانه در جايى است كه ادرار در آنجا جمع آيد .\r\n\r\n","description":"","footnote":"","page_name":" 163 ","page_number":179},
  {"content":"\r\n\r\n5 - سرآغاز درد و روىآورهاى بيمارى در ورم سخت مثانه ، از جاى پايينتر از كليه شروع مىشوند .\r\n\r\nعلاج\r\nعلاج ورم سخت در مثانه با علاج ورم سخت در كليه يكى است كه عبارت است از :\r\n1 - روغنهاى گرمى بخش كه بر مثانه مالند ، و بر مثانه بندند .\r\n2 - نوشيدن آبهايى كه در آنها بزرهاى ادرارآور پخته و همراه عسل و خيارچنبر دارويى هستند .\r\n3 - در آبزن نشستن به همان ترتيب كه در علاج ورم سخت كليه بحث شد .\r\n4 - چيزى كه اختصاص به علاج ورم سخت مثانه دارد آن است كه اين روغنهاى دارويى و صمغها و آبها را وسيلهء قاثاطير ( منظورم از قاثاطير ابزار تزريق دارو از پايين ببالاست ) استعمال كنى بهتر است .\r\n\r\nفصل دهم قرحه در مثانه\r\nشايد سبب توليد و به وجود آمدن قرحه در مثانه همان سببهاى ايجاد قرحه در كليه باشد كه در بحث كليه همه را برشمرديم . قرحهء مثانه اكثرا از پوست‌اندازى و خراشى است كه سنگ به بار آورده است يا اينكه خلط مرارى تندمزاج سبب خراش و پوست‌اندازى شده و به قرحه انجاميده است .\r\nامكان دارد قبلا ورمى در مثانه بوده و تركيده است يا جوشى چرك كرده و قرحه شده است .\r\nاگر كسى مدت زياد بولش تندمزاج و شديد باشد ممكن است به زخم مثانه و قرحه در مثانه منجر شود .\r\nقرحهء مثانه بسيار دشوارتر از قرحهء كليه معالجه مىشود ؛ زيرا مثانه از پى آفريده شده و قرحهء برآمده از اندام پىآلود دشوارتر از قرحهء برآمده از گوشت چاره‌پذير است .\r\nاگر كسى مثانه‌اش سوراخ يا پاره شود ، به احتمال قوى جانش را از دست مىدهد .\r\nاگر در اثناى جراحى قسمت پىآلود مثانه ترك بردارد ، به هم جوش نمىخورد ؛ مگر اينكه نيشتر به قسمت گوشتين اصابت كرده باشد كه ممكن است معالجه شود .\r\n\r\nنشانيهاى قرحه در مثانه\r\nما در بحث قرحهء كليه ، فرق ميان قرحهء كليه و قرحهء مثانه را بيان كرده و گفتيم : قرحهء مثانه بول را بند مىآورد يا شاشيدن را دشوار مىسازد و درد قرحهء مثانه در زهار و تهيگاه حس مىشود .\r\nاگر قرحه در مثانه باشد پوستك مانندهاى سفيد رنگ با بول بيرون مىآيد كه گفتيم اگر پوستك‌ها بزرگ باشند مستقيما از داخل مثانه آمده‌اند و قرحه در مثانه است و اگر پوستكها كوچك و ريز باشند ، نشان آن است كه قرحه در لوله رگهاى بول‌بر است . چيزهاى ديگرى را نيز ذكر كرديم كه\r\n\r\n","description":"","footnote":"","page_name":" 164 ","page_number":180},
  {"content":"\r\n\r\nتو در بحث قرحهء كليه آنها را مىيابى .\r\nاگر قرحهء مثانه از جنس خوره‌اى باشد ، آن را نيز در ضمن قرحهء خوره‌اى كليه شرح داده‌ايم .\r\nنشانيهاى قرحه در كليه و قرحه در مثانه عموما از خون شاشيدن و ريم با بول آمدن كه يكباره نمىآيند و كم‌كم و به تدريج مىآيند ، يك حالت دارند ؛ امّا بعد از آن ، نشانيها باهم فرق مىكنند .\r\nهمچنين نشانيهاى بادكردگى ، ترك‌بردگى ، خوره و غيره در هر دو حالت يعنى در قرحهء كليه و قرحهء مثانه يكى است .\r\n\r\nعلاج قرحهء مثانه\r\nقبل از هر چيز بايد بيمارى كه قرحهء مثانه دارد از خوردن خوراكيهاى تندمزه ، شورمزه ، ترشمزه ، و هرچه شيرينى زياد دارد و هرچه به خلط مرارى تبديل مىشود دورى جويد و پرهيز كند . بايد غذايش خوب كيموس و غذاهاى چسبان و پوشنده باشد .\r\nورزش كردن - كه غذا را پايين مىدهد و سبب التهاب مثانه مىشود - به زيان بيمار است و بايد از ورزش سخت دورى جويد . اما اگر نتوانست دست از ورزش بردارد ، ورزشى را انجام دهد كه مثانه را نيرو بخشد ، يعنى كم‌كم و به تدريج ورزش كردن و نتايج آن را بيازمايد .\r\nدستوراتى كه در باب علاج قرحه‌اى كليه ذكر كرده‌ايم ، اكثرا بر اين حالت ، يعنى در علاج قرحهء مثانه نيز تطبيق دارد و مىشود از آنها استفاده كرد .\r\nانواع شير نوشيدنى مفيد - كه در بحث از علاج قرحهء كليه ذكر شده‌اند و شروطى كه براى نوشيدن شير ذكر شده است - براى علاج قرحه در لوله رگهاى بول‌رسان مفيدند و بويژه شير ماديان .\r\nاين را نيز بدان ! كه بهترين و مفيدترين معالجهء قرحهء مثانه به دستور زير است :\r\nسرآغاز معالجه بيمار را وسيله عسلاب يا شكرى كه با داروهاى ادرارآور بپزند ، پاكسازى كن ! پاكسازى از راه تناول دارو يا از راه تزريق از پايين به بالا صورت گيرد فرقى نمىكند . در مرحلهء بعد از پاكسازى ساير داروها را استعمال كن ! اگر ديدى كه بيمار ريم زياد با بول دارد ، خاكستر چوب درخت انجير يا خاكستر بلوط و يا خاكستر درمنه را در آب حل كن و بگذار تا صاف مىشود . آن آب خاكسترى صاف شده را به بيمار پىدرپى تزريق كن تا كاملا بول از ريم پاكسازى مىشود .\r\nداروهاى تناولى در علاج قرحهء مثانه عبارتند از : اسفرزه با روغن گل ، شير الاغ و بز و ماديان هر روز و مداوم چندانكه مىتواند هضم كند بخورد و حد اكثر شيرى كه در يك دفعه مىنوشد بيست و يك مثقال باشد ، و اين شير نوشيدنى را با داروهاى گيرندهء سردىبخش بخورد . قرص ساخته از خشخاش ، قرص كاكنه به وزن يك مثقال با آب سرد بخورد .\r\nداروى تركيبى زير نيز بسيار مفيد است .\r\n\r\nنسخه :\r\nميعه سايله به وزن يك درهم ، پيه غاز سه تا چهار درهم ، موم سفيد به وزن هشت مثقال ، همه را درهم بسرش و بر مثانهء بيمار بگذار !\r\n\r\n","description":"","footnote":"","page_name":" 165 ","page_number":181},
  {"content":"\r\n\r\n\r\nنسخهء ديگر :\r\nخرما ، مويز ، مازو ، اقاقيا ، شب ( زاج بلورى ) و ساماروغ ( نوعى قارچ ) را درهم بسرش و بر مثانه بگذار ! اگر حسل و استرك با آنها قاطى باشد بهتر است .\r\nاگر خواستى اين داروهاى گذاشتنى را استعمال كنى و تشخيص دادى كه قرحه خوره‌اى نيست ، قبل از استعمال داروهاى گذاشتنى موم و پيه اردك و روغن گل را درهم بسرش و بر مثانه بمال ! داروهاى خشكانندهء چرك قرحه را به بيمار بده بخورد يا به بيمار تزريق كن . و همين داروهاى گذاشتنى و ماليدنى و تناولى اگر مايهء حقنه شوند و بيمار را بدانها حقنه كنى بسيار مفيد است . بايد وقتى دارو را به بيمار حقنه مىكنى بيمار به زانو نشيند ( شترى بنشيند ) .\r\nاگر داروهاى تناولى بهره ندادند و بويژه در علاج قرحهء نزديك به گدار بول مفيد واقع نشدند و تشخيص دادى كه قرحه خوره‌اى شده است ، بايد داروهاى دهانهء زخم به هم آور در شير پستان زن حل شود و بيمار بدان تزريق گردد . اين داروها عبارتند از :\r\nقرص قراطيس ، قرص اندروبيلس ( اندرونيس - نسخه . ) با كمى مردار سنگ و سفيداب و نشاسته و آهك شسته .\r\n\r\nنسخهء خوب ديگر :\r\nگل مهر زده ، گل اندلسى ، سوختهء شاخ گوزن كه خوب سوخته باشد از هريك يك جزء متساوى ، شادنه و شب از هريك سه جزء ، افيون يك دوازدهم جزء ، مرهم سفيداب سه جزء ، انزروت يك جزء و نيم ، مرّ و كندر از هريك يك سوم جزء . همهء اين داروها را با كمى روغن گل و موم درهم بسرش و براى تزريق در بيمار به كار ببر ! و اگر يك جزء زراوند را هم بر آن اضافه كنى بهتر است .\r\n\r\nنسخهء ديگر كه سبك‌تر است :\r\nانزروت ، نشاسته و سفيداب را در شير بريز و حل كرده و شير را در بيمار تزريق كن ! اگر خواستى قوىتر باشد ، سوختهء ارزيز و كندس را بر آن بيفزاى .\r\n\r\nنسخهء قرص آزمايش شده :\r\nشيرهء بيخ شنگ ، گل مهر زده ، بدل مرجان ، كهربا ، نشاسته ، بزر خيار ، بزر خطمى و بزر خربزه . همه را درهم بسرشند و قرص از آن سازند . مىتوان به جاى بزر خربزه ، بزر كرفس يا بزر هويج بيابانى و يا بزر كرفس كوهى استعمال كرد كه نفوذ دهندهء دارو هستند . قرص كاكنه نيز خوب است .\r\n\r\nنسخهء تركيبى ديگر :\r\nبزر خيار ، بزر خيارچنبر خوردنى ، بزر خربزه ، بزر بارزد و تخم پوست كندهء كدو از هريك به وزن پنج درهم ، نشاسته به وزن چهار درهم ، رب شيرين‌بيان به وزن هشت درهم ، بزر خرفه به وزن سه درهم و نيم ، بزر كرفس ، بزر هويج بيابانى ، بزر ترتيزك آبى و ثمر گياه پيوند مريم پوست كنده از هر\r\n\r\n","description":"","footnote":"","page_name":" 166 ","page_number":182},
  {"content":"\r\n\r\nيك به وزن دو درهم و نيم ، بزر گياه ترشك و مغز بادام پوست كنده از هريك به وزن سه درهم ، كتيرا ، صمغ درخت بادام ، بزر بنگ و افيون از هريك به وزن سه درهم ، نخود سياه به وزن ده درهم ، زعفران به وزن پنج درهم . همه را در شراب سيكى درهم بسرش و قرصهايى هريك به وزن دو درهم از آن بساز كه هربار يك قرص را با آب ترب يا آب كرفس و يا آب نخود سياه بخورند . اگر قرحه از چرك پاك شده باشد و اين قرص استعمال شود ، در بهره‌رسانى ويژگى دارد .\r\nبيمارى كه قرحهء مثانه دارد ، بايد كمتر آب سرد بخورد .\r\nاگر درد ناشى از قرحهء مثانه بسيار شدت يافت ، شياف سفيد - كه در علاج چشم درد نيز ذكر شده است - در شير پستان زن حل شود و به بيمار تزريق گردد . يا خشخاش و افيون و پيه مرغ خانگى را در حقنه به كار ببر و يا شياف كن و بيمار بردارد و يا به بيمار تزريق كن كه در تسكين درد تقريبا همان تأثير شياف سفيد ذكر شده را دارد .\r\n\r\nفصل يازدهم گرى مثانه\r\nاگر بيمار از شاشيدن احساس درد سوزشى كرد ، اگر بول بدبو بود ، اگر درد شديد همراه خارش در مثانه و اطراف مثانه احساس شد و اگر ته‌نشين بول سپوس مانند بود ، بدان كه مثانه به بيمارى گرى مبتلا شده است .\r\nممكن است مادهء چكيده از ورم سبب گرى مثانه شده باشد ، و ممكن است در حالت ابتلاى مثانه به گرى خون به جاى بول آيد .\r\n\r\nعلاج گرى مثانه\r\nدر علاج گرى مثانه بايد داروهاى علاجى ، اوّل زداينده و پاك‌ساز باشند و بعدا داروهاى خشكاننده بدون درد گزشى استعمال شود . روىهم‌رفته هر دارويى را كه در علاج گرى مثانه به كار مىبرى بايد از داروى علاج هر نوع قرحه‌اى قوىتر و اثربخش‌تر باشد . همچنين داروهاى علاج گرى كليه را در بيمار تزريق كن و به بيمار بخوران ! بيمار بايد داروهاى چسبان سردى بخش از قبيل : لعاب به دانه و اسفرزه با روغن بادام بخورد . غذاى بيمار از غذاهاى خوب كيموس لذيذ و لزج باشد . مثلا پاچه ، آبگوشت چرب كه با روغن بادام پخته باشد ، آبجو ، حليم با گوشت پرنده ، شير الاغ ، شير بز ، شير گوسفند و شير گاو بخورد .\r\nهمواره بايد بدن بيمار پاك باشد و پاكسازى شود .\r\n\r\n","description":"","footnote":"","page_name":" 167 ","page_number":183},
  {"content":"\r\n\r\n\r\nفصل دوازدهم لخته شدن خون در مثانه\r\nگاهى ممكن است خون در مثانه لخته شود و به حالت منعقد شده در مثانه گير كند .\r\n\r\nنشانيهاى خون لخته شده در مثانه\r\n1 - افسردگى زياد بر بيمارى روىآور است .\r\n2 - گاهى حالت بيمار به غش كردن نزديك مىشود .\r\n3 - دست و پاى بيمار در لمس كردن سرد است .\r\n4 - نفس بيمار كوتاه است .\r\n5 - نبض بيمار كوچك و پياپى مىزند .\r\n6 - بيمار عرق سرد بيرون مىدهد .\r\n7 - دل بيمار به هم مىآيد و حالت تهوع دارد .\r\n8 - ممكن است بيمار خون بشاشد و به دنبال آن به تب و لرز مبتلا شود .\r\n9 - شايد از اثر ضربت خوردن مثانه يا بر روى مثانه به زمين افتادن ، خون در مثانه لخته شود .\r\n\r\nعلاج خون لخته شده در مثانه\r\nعلاج خون لخته شده در مثانه همان علاج سنگ مثانه است .\r\nشايد اگر بيمار اسكنجبين بنوشد خون لخته شده تحليل برود . حتى اگر اسكنجبين بخورد و قى كند باز مفيد است .\r\nاسكنجبين براى علاج خون لخته شده اگر اسكنجبين پياز دشتى باشد ويژگى دارد . و اگر اسكنجبين پياز دشتى با كمى خاكستر چوب درخت انجير قاطى باشد بهتر است . و يا داروى خردكننده و داروى علاج سنگ مثانه در اسكنجبين پياز دشتى پخته شود و بيمار بخورد .\r\nپنير مايهء خرگوش و داروهاى علاج سنگ مثانه را به بيمار تزريق كن كه بر مثانه تأثير بگذارند .\r\nداروهاى گياهى علاج سنگ مثانه را در آب بپز و در آبزن بريز كه بيمار در آن بنشيند و فايده بيند .\r\nاطبا گويند بهترين علاج خون لخته شده در مثانه ، تناول دو درهم از حب بلسان است . حب عود الصليب دو درهم بخورند يا خود عود الصليب دو درهم تناول شود . بويژه اگر حب عود الصليب با آب عود الصليب تناول شود بهتر است .\r\nناخن پريان به وزن دو درهم بخورند .\r\nكراويا به وزن يك درهم با آب گرم يا با سركهء شراب و روغن زيتون كال بخورند .\r\nبه عقيدهء من اسكنجبين پياز دشتى ترشمزه براى همراهى داروها از سركه بهتر است ؛ زيرا سركه‌اى كه در اسكنجبين پياز دشتى است ، مادهء بيمارى را قطعه‌قطعه مىكند و عسلى كه در اسكنجبين پياز دشتى است ماده را تحليل مىبرد و اندام را از هر زايدهء ناباب مىزدايد .\r\nاينك دارويى تركيبى كه از قرار زير است .\r\n\r\n","description":"","footnote":"","page_name":" 168 ","page_number":184},
  {"content":"\r\n\r\n\r\nنسخه :\r\nثمر سرو كوهى ، صمغ انگدان ، اندران و روناس از هريك يك جزء متساوى . همه را قاطى كن و درهم بسرش و حبهاى گرد از آن بساز ! مقدار تناولى به وزن چهار دانگ است . يا اين حبها در آب ريشه‌ها حل شوند و به وسيلهء آلت تزريق به بيمار تزريق گردد و يا داروى مادهء تزريق يكى از داروهاى زير باشد :\r\nقارچ چمنى ، كاشم ، صمغ انگدان به وزن دو مثقال ، زراوند دراز به وزن دو مثقال .\r\nداروهايى كه در علاج لخته شدن خون در مثانه خاصيت ويژه دارند عبارتند از : كبد الاغ ، زهرهء لاك‌پشت ، پنير مايهء خرگوش ، بويژه اگر پنير مايهء خرگوش همراه خاكستر چوب تاك باشد .\r\nخاكستر ساقه‌هاى مشك چوپان نيز در اين‌باره مفيد است .\r\nشير خشكيدهء انجير را كمى در بيمار تزريق كنى مفيد است و يا اگر شير خشكيدهء انجير را به اندازهء وزن يك درهم بر مثانه بمالى و يا خود انجير خشكيده را با كمى آب مخلوط كنى و بر مثانه بمالى خوب است .\r\nاگر پنير مايهء خرگوش را به وزن دو مثقال بر مثانه بمالى مفيد است .\r\nداروهاى تناولى ذكر شده را با آب نخود سياه ، آب خارسه كوهه ، خاكستر آب چوب درخت انجير ، خاكستر آب چوب تاك و خاكستر آب ساقه‌هاى مشك چوپان بخورد خوب است .\r\nمشك چوپان با فيجن بپزد و بيمار تناول كند بهره بيند . يا داروى تناولى را با آب‌پز مشك چوپان و فيجن بخورد .\r\n\r\nفصل سيزدهم بركندگى و سستى مثانه\r\nبركندگى مثانه عبارت از حالتى است كه مثانه از جاى طبيعى خود تكان مىخورد . حالتى را سستى مثانه مىناميم كه بول بدون ارادهء انسان فرو ريزد و كنترل نشود .\r\nسبب بركندگى ( از جاى تكان خوردن مثانه ) مىتواند هريك از عوامل زير باشد :\r\n1 - رطوبت\r\n2 - باد\r\n3 - ضربت خوردن پشت\r\n4 - بر زمين افتادن بر مثانه\r\nسبب سستى مثانه چيزهاى سستىآور است كه شناخته شده‌اند .\r\nگاهى رخ مىدهد كه از اثر تكان خوردن و جا عوض كردن مثانه يا از اثر سست شدن مثانه دشوار شاشيدن ( چكميزك ) رخ دهد كه اين بسته به چگونگى حالت ماهيچه است كه ممكن است كش داده شود و گشاد گردد .\r\n\r\n","description":"","footnote":"","page_name":" 169 ","page_number":185},
  {"content":"\r\n\r\n\r\nعلاج بركندگى و سستى مثانه\r\nاگر بركندگى مثانه از اثر ضربت خوردن پشت يا از اثر بر مثانه بر زمين افتادن باشد ، علاجش دشوار است . شايد علاجش با سردى بخشيدن به مثانه و بستن و باندپيچى كردن با داروهاى خشكانندهء گرمىبخش ميسر شود . اگر بركندگى يا سستى مثانه از اثر حالت فلج‌كننده باشد ، علاجش به دستور زير است :\r\nبيمار بايد از مواد بلغمى كم مايه و رقيق پاكسازى شود ،\r\nچيزهايى را كه بلغم‌زا هستند نخورد ، غذاها و نوشيدنىهايى را كه براى بيماران فالج پسنديده‌ايم بخورد و بنوشد و از آنچه در علاج فالج ممنوع كرده‌ايم دورى جويد ، و حتى از حركت كردن و ديگر اعمال كه در علاج فالج گفته‌ايم پيروى كند . قى كردن به نفع بيمار است حتى اگر وسيلهء خربق سفيد باشد . اما اگر خربق سفيد را تجويز كردى احتياط به عمل آور !\r\nاگر بول بيمار بدون ارادهء بيمار فرو مىريزد ، بايد داروهاى علاج ، بسيار گيرنده باشند و سستى زياد نبخشند . دارو نوعى باشد كه تحليل برنده و در عين حال استحكام بخش باشد . و خلاصه همان علاج فالج را الگو قرار ده ! بيمار غذا و داروهايى بخورد كه مادهء آبى را غليظ و چرب گرداند و غذا نوعى باشد كه خون پسنديده و گرم و غليظ توليد كند . مثلا فالوذج « 1 » بخورد .\r\nاگر بول طبيعى است امّا كمى گرايش به دشوار بيرون آمدن دارد ، حتما بايد داروهاى معالج ، بسيار پاره كنندهء خلط و سستىآور و كمى هم تحليل برنده باشند .\r\nاگر بركندگى يا سستى مثانه از اثر بيمارى صرع يا فالج باشد ، داروهاى زير را در معالجه به كار ببر !\r\nترياق ، معجون مثروديطوس ( ميترادات ) ، سنجرينا ، امروسيا ، داروى زعفران هندى ، قوفى ( نوعى صمغ صنوبر ) ، گل بابونهء چشم گاوى و مشك زمين . قوفى و بابونهء گاو چشمى و مشك زمين اگر تنها تناول شوند يا هر سه باهم مخلوط گردند و بيمار تناول كند بهره رسانند .\r\nاگر بزر فيجن سبز يا گل فيجن در شراب بپزد و بيمار بخورد خوب است . گياه پنج انگشت ، بزر گياه پنج انگشت ، جواشير و زيره همه از جمله داروهاى علاج اين حالت مثانه هستند .\r\nاگر بيمار بركندگى مثانه يا سستى مثانه به دشوار شاشيدن مبتلا است ، پوست خربزه را بخشكاند و خرد كند و بسايد و پر يك كف دست از آن را با شكر قاطى كند و بخورد ممكن است بهره بيند .\r\nدارويى كه همان تأثير پوست خربزه و شكر را داشته و به علاوه گويند خواص زياد ديگرى را هم دارد ، عبارت است از خايهء خرگوش خشكيده كه با شراب ريحانى تناول شود . يا گلوى خروس را بسوزانند و خاكسترش را ناشتا با آب ولرم بخورند .\r\n\r\n\r\n","description":"","footnote":"\r\n( 1 ) - فالوذج : همان پالوده است . فالوذج : حلوائى است از آرد و آب و عسل سازند - لاروس .\r\nفالوذج : نشاسته را با كمى شكر در آب مىجوشانند ، سپس منعقد مىشود و با شكر و عسل خورند - تحفه .\r\n","page_name":" 170 ","page_number":186},
  {"content":"\r\n\r\n\r\nداروهاى تزريقى در علاج بركندگى و سستى مثانه\r\nروغن فيجن ، روغن كوشنه ، روغن غار ، روغن سنبل رومى ، روغن زنبق ، روغن سيماهنگ و روغن صنوبر . هر روغنى از اين روغنها را براى تزريق به بيمار برمىگزينى بايد با چيزى از گند بيدستر ، صمغ انگدان ، بارزد و يا جواشير مخلوط باشد . از اين روغنها بر زهار و بر مراق بيمار بمال ! بويژه اگر روغن فيجن كوهى را كه با ديگ ابزارهاى خوش‌بو مخلوط باشد بر زهار و مراق بيمار بمالى بسيار بهره‌رسان است .\r\n\r\nداروهاى گذاشتنى بر خارج در علاج بركندگى و سستى مثانه :\r\nبايد داروى بر پوست گذاشتنى گرم‌مزاج و تا اندازه‌اى گيرنده باشد . اين داروهاى سزاوار گذاشتن بر پوست عبارتند از : مشك زمين ، دارچين ، سنبل ، بسپايك با بابونه و درمنه و عسل .\r\nاگر داروهاى امثال لوفا ، هندوانهء ابو جهل و روغن كرچك و غيره - كه گرم‌مزاج و گرمى بخشند - مايهء حقنه شوند و بيمار را بدانها حقنه كنى خوب است . البته اين داروها بايد با روغنهاى گرم مزاج ذكر شده قاطى باشند . شنا كردن در آب دريا و آب‌تنى كردن در آبهاى گرم معدنى در علاج اين بيمارى بسيار مفيدند .\r\n\r\nفصل چهاردهم درد مثانه\r\nبه درد آمدن مثانه مىتواند به يكى از دلايل زير باشد :\r\n1 - شايد از اثر سوء مزاج - انواع سوء مزاج - باشد .\r\n2 - ممكن است از اثر پيدايش سنگ در مثانه باشد .\r\n3 - احتمال دارد از قرحهء مثانه باشد .\r\n4 - ممكن است مثانه از گر شدن به درد آيد .\r\n5 - محتمل است ورم سبب درد مثانه باشد .\r\n6 - شايد باد در مثانه جمع آيد و سبب درد شود .\r\nعلاج اين حالتها را در بحث ويژهء هريك از اين بيماريها ياد گرفته‌اى !\r\n7 - امكان دارد كه بحران بيمارى ديگرى كه بر بول اثر مىگذارد سبب درد مثانه شود .\r\nدرد مثانه اكثرا در موسم وزيدن بادهاى شمالى رخ مىدهد .\r\nگويند : اگر مثانه شخصى به درد آمد و بيمار چيزى مانند به در روز هفتم بعد از شروع درد در زير بغل چپش برآمد ، در روز پانزدهم مىميرد ؛ بويژه اگر بعد از برآمدن اين ورم به‌مانند ، به خوابيدن بدون اراده مبتلا گرديد ديگر مرگش در روز پانزدهم حتمى است .\r\n\r\n","description":"","footnote":"","page_name":" 171 ","page_number":187},
  {"content":"\r\n\r\n\r\nفصل پانزدهم ناتوان شدن مثانه\r\nاكثرا ناتوان شدن مثانه سببش سوء مزاج است و غالبا سوء مزاج مثانه سرد است و از سرما است .\r\nممكن است از اثر ورم سخت مثانه ، يا سستى مثانه ، يا بركندگى مثانه ، ناتوانى بر مثانه وارد آيد .\r\nنشانيهاى همگى اين حالات ، ذكر شده و معلوم است و علاج هريك از اين حالتها را نيز سابقا شرح داده‌ايم .\r\nممكن است ناتوانى مثانه به حدى برسد كه بول را زياد تحمل نكند و بخواهد آن را بيرون دهد و تهى شود . شايد ماهيچهء همه‌كارهء مثانه ناتوان شود و ياراى بيرون دادن بول را نداشته باشد . در اين دو حالت كه هم مثانه و هم ماهيچه ناتوان باشند ، چكميزك رخ مىدهد امّا نه به‌طور مرتب و منظم .\r\n\r\nفصل شانزدهم باد در مثانه\r\nممكن است باد در مثانه بپيچد و در آنجا حبس شود . و امكان دارد كه باد در داخل مثانه جمع شود و به هر سو منتقل گردد .\r\nسبب جمع شدن باد در مثانه غذاهاى بادزا يا رطوبت بسيار در مثانه و كاهش حرارت طبيعى آن است .\r\n\r\nنشانيها\r\nباد كه در مثانه باشد و ثابت و غير متحرك بماند ، مثانه را كش مىدهد ؛ كه اگر جابه‌جا شود اين كش دادن آشكارتر است .\r\n\r\nعلاج باد در مثانه\r\nقبل از هر چيز بايد بيمار از غذاهاى بادزا و از غذاهاى هضم نشدنى و ديرهضم دورى جويد ، روغن كرچك را با آب ريشه‌ها بخورد ، وسيلهء روغنهاى تحليل برندهء باد و صمغهاى گرمىبخش زهار را بيندايد ، فيجن و پونه و شبت همراه اندازهء زيادى گند بيدستر ضماد شوند و بيمار بر زهار گذارد يا فيجن و پونه و شبت و صمغ انگدان و سك ضماد شوند و بر زهار بگذارد . روغنهاى تحليل برندهء باد را وسيلهء تزريق قرار ده ، روغن را با كمى گند بيدستر مخلوط كرده و از دهانهء ذكر به بيمار تزريق كن ! يا افشرهء فيجن و مشك يا روغن بان همراه مشك و يا غاليه همراه روغن زنبق مايهء تزريق از راه آلت بول ريز شوند .\r\nدر بحث از علاج كليه گفتم و حال هم مىگويم كه هرگاه كليه يا مثانه به درد آمدند يا بيمار بودند نبايد به هيچ وجه حبهاى ساخته شده از بزرها را تجويز كنى و نبايد داروى مخدر به كار ببرى ؛ كه\r\n\r\n","description":"","footnote":"","page_name":" 172 ","page_number":188},
  {"content":"\r\n\r\nاينها درد را زيادتر مىكنند . تنها آب ولرم كافى است آن هم در اندازه‌اى باشد كه نه چيزى را جذب كند نه سبب تخدير چيزى شود .\r\n\r\n","description":"","footnote":"","page_name":" 173 ","page_number":189},
  {"content":"\r\n . \r\n","description":"","footnote":"","page_name":" 174 ","page_number":190},
  {"content":"\r\n\r\n\r\nگفتار دوم ادرار و روىآورهايش\r\n\r\nفصل اوّل خروج ادرار به حالت طبيعى\r\nهنگامى كه بول در مثانه جمع آمد و لازم شد كه مثانه آن را تخليه كند ، مثانه از هر طرف منقبض شده و به حالت فشرده در مىآيد و در همان حال ماهيچه‌اى كه بر دهانهء مثانه است باز مىشود و در نتيجه فشار بر ماهيچه‌هاى مراق مىآيد و بول راه خروج را در بر مىگيرد .\r\n\r\nفصل دوم روىآورهاى غير طبيعى بودن ادرار\r\nروىآورهايى كه از حالت غير طبيعى ادرار سرچشمه مىگيرند عبارتند از :\r\n1 - سوزش\r\n2 - دشوار شاشيدن\r\n3 - بند آمدن ادرار\r\n4 - روان شدن ادرار بيش از حدّ طبيعى\r\n5 - چكه چكه آمدن ادرار\r\n6 - خروج ادرار بيش از اندازهء طبيعى كه بيمارى ديابيطس ( ديابت ) از جملهء اين حالت به شمار مىآيد .\r\n\r\n","description":"","footnote":"","page_name":" 175 ","page_number":191},
  {"content":"\r\n\r\n\r\nفصل سوم سوزش ادرار\r\nسبب احساس سوزش موارد زير است :\r\n1 - مادهء بول تندمزاج و بوركى است و سبب اين تندمزاجى و بوركى بودن سوء مزاج است .\r\n2 - از بين رفتن مادهء بايسته ، براى تعديل و روبراه كردن مادهء بول است . منظور از اين ماده تعديل‌كنندهء مزاج بول ، رطوبتى است كه در گوشت غده‌اى - كه در آن سامان است - غذادهنده مىباشد . اين مادهء رطوبى بر مجراى بول مىگذرد و بر آن مىچسبد و زير پوشش خود قرار مىدهد . اگر اين ماده از بين رفت ، جايى كه از آن مىگذشت و بر آن مىچسبيد بدون پوشندهء چسبناك مىماند و مادهء لزج داخل بول نيز از بين مىرود و كار روبراه كردن و به اعتدال آوردن بول تعطيل مىشود .\r\n- اين مادهء رطوبى كه چنين عمل خير و نكوكارانه‌اى را انجام مىدهد ، سبب از بين رفتنش چيست ؟\r\n1 - يا گناه به گردن جماع است ؛ زيرا اين مادهء رطوبى اكثرا و به حدّ زياد همراه آب پشت جماع كننده بيرون مىآيد و اگر كسى زياد جماع كند و به سوزش بول مبتلا شود هيچ عجيب نيست .\r\n2 - يا بيماريهاى گدازندهء بدن سبب از بين رفتن اين مادهء رطوبى مىشوند .\r\n3 - ممكن است گرى يا قرحه‌اى در گدار بول نزديك به ذكر باشد و سبب سوزش بول شود .\r\nاگر حالت اوّل است ، يعنى بول تندمزاج و بوركى است همان تندى بول نشان آن است و با بول ريم و چرك زخم مشاهده نمىشود .\r\nاگر حالت دوم است يعنى سوزش بول از اثر قرحه و گرى در مجاورت ذكر است ، وجود ريم و چرك با بول نشانهء آن است .\r\nبسيار رخ مىدهد كه حالت اوّل سبب بروز حالت دوم شود - كه اين را سابقا شرح داديم و دانستى - پس حالت اوّل كه عبارت از تندمزاجى و بوركى بودن بول است ، پيش درآمدى براى حالت دوم يعنى ايجاد قرحه و گرى در گدار بول نزديك به آلت بول ريز به شمار مىآيد ؛ همچنانكه اسهال صفرائى مقدمهء ايجاد قرحهء روده‌ها مىشود .\r\n\r\nعلاج سوزش ادرار\r\nاگر سوزش ادرار همراه ريم و خون است علاجش همان علاج قرحهء مثانه و اطراف مثانه است كه از شرح آن فراغت يافتيم .\r\nداروى تركيبى زير در علاج سوزش بول بسيار خوب است .\r\n\r\nنسخه :\r\nبزر خربزه ، بزر خيار و تخم كدو از هريك به وزن بيست درهم ، كندر ، صمغ عربى ، خون سياوشان از هريك به وزن ده درهم ، افيون به وزن سه درهم ، بزر كرفس به وزن يك درهم . همه را درهم بسرش و\r\n\r\n","description":"","footnote":"","page_name":" 176 ","page_number":192},
  {"content":"\r\n\r\nقرص ساز . به وزن دو درهم از آن قرص با شربت خشخاش تناول شود .\r\nاگر بول سوزشى است امّا قرحه‌اى نبود و ريم با بول مشاهده نشد ، بهترين علاج آن است كه به نرمى بول را پاكسازى كنى و بول جمع آمده را در تنگنا بگذارى كه بيرون آيد ، چنان كه در بحث از بيماريهاى مثانه شرح داديم . بيمار را وادار به قى كن !\r\nغذاى بيمار سردى بخش و رطوبت بخش باشد ، سبزيها و ميوه‌هاى سردمزاج و رطوبت بخش بخورد ، از خوردن هر خوراك تندمزه ، شورمزه و بسيار شيرين دورى جويد . نبايد خسته شود . نبايد جماع كند .\r\nداروهاى مناسب براى خوردن و تزريق كردن در علاج سوزش بول از اين قرارند : لعاب بزر مرّ ، لعاب اسفرزه ، لعاب به دانه و كمى خشخاش ، بزرهاى سردمزاج ادرارآور . هر دارويى را كه بيمار بايد بخورد ، آب سرد بر آن بنوشد . آبجو بر آتش جوشيده ، آب مخلوط با آبجو بر آتش جوشيده ، تخم‌مرغ نيم بند ، آش كدو ، آش ماش كه يا با روغن بادام و يا با جوجه مرغ چاق يا مرغ چاق شده بپزند خوب است .\r\nاگر سبب سوزش بول نوعى حالت خشكيدن است كه بر غده‌ها وارد شده است ، بايد كارى كرد كه بدن رطوبت طبيعى را باز يابد و از هرچه كه خشكى به بدن مىآورد - مثلا جماع و غيره - دورى جويد . داروهاى تزريقى در اين حالت بايد داروهاى آتى باشد :\r\nلعاب اسفرزه ، لعاب بزر مرّ ، لعاب به دانه ، صمغ عربى ، سفيداب ، سفيدهء تخم تازهء مرغ و شير پستان زن .\r\nشايد تزريق كردن بيمار وسيلهء شير الاغ و شير پستان زن و شير بز كافى باشد و اگر چيزى از لعابهاى سردمزاج و چيزى از شياف سفيد با شير تزريقى باشد بهتر است .\r\nشايد تزريق كردن بيمار با سپيدهء تخم‌مرغ كافى باشد . همچنين اگر چيزى از داروهاى ذكر شده همراه داشته باشد و يا روغن گل در آن باشد خوب است .\r\nاگر در مادهء تزريقى كمى از داروهاى مخدر مخلوط باشد جايز است و ممكن است فايدهء بيشترى برساند .\r\nنسخه‌هاى دارويى كه در باب قرحهء مثانه ذكر شده‌اند در اينجا نيز مفيدند . داروى تركيبى زير نيز خوب است .\r\n\r\nنسخه :\r\nپوست خشخاش ، نشاسته ، رب شيرين‌بيان . از هر سه ، مادهء تزريق بساز و بيمار را تزريق كن ! اگر خواستى كه اين مادهء تزريقى اثربخش‌تر باشد كمى افيون و كمى بزربنگ هم در آن داخل كن !\r\n\r\n","description":"","footnote":"","page_name":" 177 ","page_number":193},
  {"content":"\r\n\r\n\r\nفصل چهارم كم‌بولى\r\nسبب كاهش بول شايد يكى از چند احتمال زير باشد :\r\n1 - كم نوشيدن مادهء مايع\r\n2 - بسيار متخلخل بودن بدن\r\n3 - تأثير اسهال زياد بر بدن\r\n4 - كليه ناتوان شده است و چنان كه بايد و شايد مادهء آبى را جذب نمىكند .\r\n5 - كبد ناتوان است و از عهدهء جدا كردن مادهء آبى و فرستادنش به سوى كليه - به خوبى - برنمىآيد . چنان كه در بيمارى سوء قنيه و در بيمارى استسقا رخ مىدهد .\r\nاين را نيز بدان ! كه خوردن چيزهاى ترش‌مزه به زيان بيمار است و جماع بيمارى را افزايش مىدهد .\r\n\r\nفصل پنجم بند آمدن بول و دشوار شاشيدن\r\nدشوار شاشيدن از چندين سبب منشأ مىگيرد ، كه سببهاى احتمالى به قرار زيرند :\r\n1 - سبب دشوار شاشيدن در خود مثانه مىباشد و مثانه از اثر سوءمزاجى ناپسند ناتوان شده است .\r\nاكثرا اين سوء مزاج - كه مثانه را ناتوان مىكند و سبب دشوار شاشيدن مىشود - سوء مزاج سرد است ، كه اين حالت در موسم وزيدن بادهاى شمالى زياد رخ مىدهد .\r\n2 - ورم و امثال آن است كه مثانه را به حالتى در مىآورد كه نمىتواند همهء مادهء سزاوار بيرون ريختن را - چنان كه در حالت طبيعى دفع مىكند - دفع كند .\r\n3 - ممكن است سرما ، يا گرما از خارج بر مثانه اثر گذاشته باشد .\r\n4 - ممكن است مثانه ضربت خورده باشد و نتواند وظيفه خود را كاملا انجام دهد .\r\n5 - ممكن است سبب از دارندهء مثانه باشد كه در دفع ادرار اهمال كرده و بيش از حد طبيعى ادرار را نگهداشته است .\r\n6 - ممكن است سبب از آسيب‌ديدگى گلوگاهى باشد كه مرز مشترك بين مثانه و ذكر است .\r\n7 - شايد علت از كم نيروئى و ناتوانى دارندهء مثانه باشد .\r\n8 - امكان دارد ماهيچهء بند آورنده و بازكنندهء راه بول آسيب ديده باشد .\r\n9 - ممكن است سبب از آسيب‌ديدگى اندامى باشد كه بول را روانه مىسازد .\r\n10 - شايد سبب از خود بول منشأ دارد و بول در شرايطى است كه سبب بيمارى و ناطبيعى بودن دفع از او است .\r\nاگر سبب حبس بول يا دشوار آمدن بول در گدار عبور بول است ، يكى از دو حالت زير را دارد :\r\n1 - يا سبب از خود گدار بول است و بدون مشاركت اندام ديگرى منشأ گرفته است .\r\n\r\n","description":"","footnote":"","page_name":" 178 ","page_number":194},
  {"content":"\r\n\r\n2 - يا آسيب‌ديدگى گدار بول مشاركتى است و اندامى ديگر در آن شركت دارد .\r\nاگر گفتيم سبب در خود گدار است ، يعنى راه بندانى در مجرا به وقوع پيوسته است كه اين راه‌بندان نيز يكى از دو حالت زير را دارد .\r\nالف - سد و راه بندان خودبه‌خود در مجرا پيدا شده است و عاملى خارج از مجرا در آن شركت نداشته است .\r\nب - راه‌بندان مجراى بول با شراكت عاملى ديگر غير از خود مجرا ايجاد شده است .\r\nاگر حالت اوّل است ، يعنى سبب راه‌بندان هرچه هست در خود مجرا رخ داده و عاملى ديگر در آن شركت نكرده است ، چندين احتمال دارد :\r\n1 - ورم ( ورم گرم يا سخت ) در مجرا پيدا شده و سبب راه‌بندان گشته است .\r\n2 - ماده‌اى غليظ و پرمايه و دير جنب در مجرا گير كرده و سبب راه‌بندان شده است كه آن مادهء غليظ و پرمايه نيز چندين نوع دارد :\r\nالف - مادهء رطوبى غليظ در مجرا گير كرده است .\r\nب - لخته شدن خون در مجرا رخ داده و سبب بند آمدن مجرا شده است .\r\nج - ريم و چرك زخم و قرحه ترشح شده كه غليظ است و مجرا را سد كرده است ؛ كه اكثرا سبب راه‌بندان در گذرگاه بول ، ريم است .\r\nد - سنگ راه را سد كرده و مانع ريزش بول شده است .\r\nه - باد مخالف و ناسازگار در مجرا پيچيده و گير كرده و راه را بر بول تنگ كرده است .\r\nو - ازگيلى سر برآورده و مجراى بول را بسته است .\r\nز - قرحه سبب شده است كه مجرا به هم جوش بخورد و راه بر بول بسته شود .\r\nح - سرما بر مجراى بول اثر گذاشته و مجرا از سرما منقبض شده است .\r\nط - گرماى شديد بر مجرا اثر گذاشته و سبب ترنجيدن آن شده است ؛ چنان كه اين حالت در تبهاى شديد و سوزان و در بيماريهاى بدن گداز مشاهده مىشود .\r\nى - قرحه در خود مجرا پيدا شده است .\r\nك - كشيدگى شديد در مجرا رخ داده و سبب راه‌بندان شده است ؛ چنان كه در حالتى كه دارندهء مثانه و مجرا خودبه‌خود مىخواهد بول را حبس كند و در اين به تأخير انداختن شاشيدن افراط كرده است . مثانه در اين شكيبايى و تحمل بول زياد از حركت بازمانده و مجرا برهم آمده است . اين حبس كردن بول ، شبانه و زمانى رخ مىدهد كه دارندهء مثانه در خواب است . حبس بول در روز شايد از سرگرمى انسان به كارى باشد و شاشيدن را به تأخير اندازد .\r\nاگر راه‌بندان اشتراكى است يعنى اندامى يا عامل ديگرى غير از مجرا در اين راه‌بندان دست داشته است ، آن هم چندين حالت دارد :\r\n1 - ورم گرم يا سخت در روده يا در زهدان يا در ناف انسان است و از همجواريى كه با مجراى بول دارد سبب راه‌بندان در آن شده است .\r\n2 - در روده تفالهء مدفوعى خشك گير كرده و فشار بر مجراى بول وارد آورده و راه را سد كرده است .\r\n\r\n","description":"","footnote":"","page_name":" 179 ","page_number":195},
  {"content":"\r\n\r\n3 - بلغم زياد در اندام نزديك به مجرا - اعم از روده ، زهدان يا ناف - جمع آمده و بر مجراى بول فشار آورده است .\r\n4 - باد مخالف يا كشدار در اندام همسايهء مجراى بول سبب فشار آوردن بر مجرا شده است .\r\n5 - ورم در مقعد پديد آمده و سبب اين خرابكارى شده است ؛ كه ورم مقعد نيز چند حالت دارد :\r\nالف - سبب تنها در خود مقعد است .\r\nب - سبب از زحير است .\r\nج - از بريدن بواسير ، مقعد ورم كرده است .\r\nد - از شدت درد بواسير مقعد به ورم مبتلا شده است .\r\nه - مقعد ترك برده و از اثر شدت درد ترك بردگى ورم كرده است .\r\n6 - در طرف پايين و پشت ورم پيچشى رخ داده است .\r\n7 - بيضه از سببى به سوى مراق بالا رفته و از جاى طبيعى بلندتر شده و مزاحمت براى مجراى بول ايجاد كرده است و مجرا را با خود بلند كرده و مجرا از اين بالانشينى به تنگ آمده و تنگ‌تر از حالت طبيعى شده است طورى كه بول به زحمت و كم‌كم بيرون مىجهد و درد و آزار هم دارد .\r\n8 - شايد سبب حبس شدن بول يا به زحمت شاشيدن ، نه از ورم باشد و نه از راه بندان بلكه از درد زياد باشد كه از قرحه منشأ دارد ؛ بيمار در چنين حالتى تا مىخواهد بشاشد از ترس به درد آمدن شديد نمىتواند مثانه را بر ماهيچه‌هاى شكم بفشرد . بويژه اگر ماهيچه‌هاى شكم - كه با مثانه پيوستگى دارند - ناتوان شده باشند يا به تشنج و امثال آن مبتلا شوند . در اين حالت اگر بيمار جرأت كند و بخواهد ، مىتواند كاملا طبيعى بشاشد و خللى در چندى و چونى بول رخ نمىدهد و درد هم تسكين مىيابد . كسى كه اين حالت را دارد و از ترس درد جرأت شاشيدن ندارد ، با اينكه به دشوار بولى مبتلا است ، به چكميزك نيز مبتلا مىشود ؛ بول را قطره قطره مىريزد و گمان مىكند كه اگر بول كم‌كم بيايد درد سبك و قابل تحمل مىشود .\r\nگفتيم ممكن است ناتوانى بيمار سبب حبس يا دشوارى بول باشد ، منظور از ناتوانى يكى از حالات زير است :\r\n1 - يا ناتوانى در نيروى احساس روى داده است .\r\n2 - يا نيروى طبيعى شخص كاهش يافته است .\r\n3 - يا نيروى حركت دهنده در انسان به كمى و كاستى انجاميده است .\r\nاگر سبب حبس شدن يا دشوار بيرون آمدن بول ناتوانى نيروى احساس‌كننده است ، بايد نيروى حس‌كننده در مثانه يا در ماهيچه‌هاى وابسته به مثانه گزندى ديده باشند . در اين حالت نيروى دفع‌كنندهء مادهء بول ياراى دفع ماده را اصلا ندارد يا كمتر از حالت طبيعى مىتواند اين كار را انجام دهد و يا اندامان منشأ و رئيس آسيب ديده‌اند و سبب كاهش احساس شده‌اند ؛ چنان كه در بيمارى قرانيطس ( ورم جرم مغز ) و بيمارى ليثرغيس ( خواب بدون اراده يا مرگ دروغين ) رخ مىدهد .\r\nاگر ناتوانى نيروى حركت‌دهنده سبب حبس بول شده است ، سببهاى احتمالى به قرار\r\n\r\n","description":"","footnote":"","page_name":" 180 ","page_number":196},
  {"content":"\r\n\r\nزيرند :\r\n1 - شايد ماهيچهء دربان ( دربند و دربازكن ) راه بول ، از ناتوانيى كه بر او روى آورده است ، نمىتواند خود را چنان كه بايد و شايد حركت دهد و به موقع باز و بسته شود بسته شده است امّا ياراى گسترده شدن و باز شدن را ندارد و بول در داخل مثانه حبس شده است .\r\n2 - ممكن است ماهيچه‌هاى شكم وابسته به مثانه و پيوسته با ماهيچهء دربان ، ناتوان شده‌اند و نمىتوانند چنان كه لازم است فشار بر مثانه آورند و مثانه را بفشرند و دربرگيرندهء مثانه را بيرون دهند .\r\n3 - يا شايد ماهيچه‌هاى شكم و ماهيچهء دربان - كه ضمن آنها است - به حالتى از كشيدگى و امثالهم مبتلا شده‌اند كه نمىتوانند وظيفهء خود را نسبت به كارسازى مثانه انجام دهند .\r\nاگر ناتوانى از نيروى طبيعى و سراسرى باشد ، حال بدين منوال است :\r\nانسان مبتلا به سوء مزاج است و نيروهاى وابسته به اندامان از سوء مزاج انسان تأثيرپذير مىشود .\r\nسوء مزاج ، نيروى دفع‌كنندهء ماده در مثانه را ناتوان كرده است و ياراى دفع كردن را از آن گرفته است .\r\n- كدام نوع از سوء مزاج بر مثانه و نيروى دفع‌كنندهء مثانه تأثير مىگذارد ؟\r\nالف - سوء مزاج سرد است كه اكثرا بر مثانه تأثير بد مىگذارد و ناتوانش مىكند .\r\nب - سوء مزاج گرم هم به‌ندرت رخ مىدهد كه مثانه را آسيب برساند .\r\nج - سوء مزاج سرد يا گرم - كه بر مثانه تأثير بد دارند - يا ساده‌اند يا همراه ماده‌اند .\r\nاگر سبب ناتوانى نيروى دفع‌كننده در مثانه سوء مزاج سرد همراه ماده است ، مادهء همراهش مادهء رطوبى سست‌كننده يا كش‌دهنده است .\r\nاگر سبب سوء مزاج گرم است ، بول تندمزاج همراه دارد و يا سببى در خود طبيعت به حبس شدن بول انجاميده و نيروى دفع‌كننده در مثانه ناتوان شده است .\r\nگفتيم ممكن است سبب در ماهيچهء دربان مثانه نهفته باشد ؛ ببينيم كدام عوامل ماهيچه را به اين حالت در مىآورند :\r\n1 - آسيب از سوء مزاج است كه ماهيچه را مبتلا كرده است .\r\n2 - ورم در ماهيچه سر بر آورده است .\r\n3 - آسيب پىرگها را متشنج يا سست گردانيده است .\r\n4 - انسان ضربت خورده و ضربت بر ماهيچه آمده است .\r\n5 - شخص بر زمين و دمر و افتاده و ماهيچه آسيب ديده است و غيره و غيره .\r\nاين آسيب‌ديدگى ماهيچه - كه پىآلود است - يا مستقيم است ( خودش آسيب ديده است ) يا اينكه پىرگهاى منشأ در اندامان رئيسى آسيب ديده‌اند و در نتيجه پىرگهاى ماهيچه از آسيب آنها تأثيرپذير شده است . مثلا به پىرگهاى وابسته به نخاع يا مغز لطمه‌اى وارد شده .\r\nگفتيم ممكن است سبب حبس شدن يا دشوار آمدن بول از طرف فرستنده‌هاى مادهء بول به مثانه باشد ، كه اين فرستنده‌ها كبد و كليه هستند . علت اينكه كبد يا كليه به اين حالت از زبونى\r\n\r\n","description":"","footnote":"","page_name":" 181 ","page_number":197},
  {"content":"\r\n\r\nمىرسند كه نمىتوانند تكاليف طبيعى خود را انجام دهند احتمالات زير است :\r\n1 - در كليه ورم گرم يا ورم سخت پيدا شود .\r\n2 - سنگ در كليه پديد آيد و راه بر مادهء فرستاده تنگ شود .\r\n3 - نيروى كشندهء كليه از بالا خللى ببيند .\r\n4 - نيروى دفع‌كنندهء مادهء آبى در طرف پايين ضعيف و ناتوان گردد .\r\n5 - كبد به حالتى از بىسر و سامانى درآيد كه نتواند مادهء آبى را جدا كند و به كليه بفرستد . كه سبب بيمارى استسقا هم همين است و تو مىتوانى براى اين بحث باب ويژه‌اى را اختصاص دهى يا اين حالت را در موضوع راجع به كاهش بول نيز درج كنى .\r\nاگر حبس بول يا دشوار آمدن بول سببش خود بول باشد ، دليل تندمزاجى مادهء بول است كه در فرو ريختنش انسان به درد آيد و آزار بيند .\r\nبارها آزمايش شده است كه اگر كسى كه دشوار مىشاشد به بيمارى زحير هم مبتلا شود ، در روز هفتم جان مىسپارد ؛ مگر اينكه به تب مبتلا شود و زياد ادرار كند و بول زياد بيرون ريزد .\r\nاين را نيز بدان ! كه ممكن است بعد از سوزش بول و شفا يافتن از سوزش بول ، غده‌اى كه بول بر آن مىلغزد به خشك مزاجى مبتلا شود و از اثر آن خشكيدگى بول منعقد شود و بند آيد ، پس بايد در اينجا احتياط كنى و وقتى كه سوزش بول بيمارى را معالجه مىكنى به تر مزاج شدنش اهميت دهى ، كه اين حالت خشكيدن در غدهء ليزگاه بول رخ ندهد .\r\n\r\nنشانيها\r\nراجع به بند آمدن يا دشوار آمدن بول به تفصيل سببها را ذكر كرديم ، حال ببينيم چگونه هريك از سببها را شناسائى كنيم ، كه هر سببى نشانيهايى دارد . اينك نشانى سببهاى مختلف كه در مسأله بول دست به خرابكارى مىزنند .\r\nاگر سبب سوء مزاج سرد است ، نشانيهايش به قرار زيرند :\r\n1 - بول چه غليظ باشد و چه كم‌مايه و رقيق ، سفيد رنگ است .\r\n2 - قبل از ابتلا به حبس بول يا دشوار شاشيدن ، بيمار زياد مىشاشد .\r\n3 - قبل از ابتلا به حبس بول و دشوار شاشيدن ، شخص زياد آرزوى آب‌تنى مىكند .\r\n4 - انسان قبل از ابتلا به بيمارى حبس بول يا دشوار شاشيدن ، احساس سرما مىكند .\r\n5 - يكى ديگر از نشانيها آن است كه نشانى سبب‌هاى ديگر پديدار نيست .\r\nاگر سبب سوء مزاج گرم است و گرمى سبب حبس و دشوارى بول شده است ، نشانيهايش عبارتند از :\r\n1 - تندمزاجى بول به‌طور محسوس و آشكار .\r\n2 - التهاب در مجراى بول كه خود بيمار آن را حس مىكند .\r\nاگر سرما سبب ترنجيدن مثانه شده است . نشانيش وجود سستى در ابزار بول است .\r\n\r\n","description":"","footnote":"","page_name":" 182 ","page_number":198},
  {"content":"\r\n\r\nاگر سبب ، گدازيدن بدن و تبهاى سوزان است چند نشانى زير را دارد :\r\n1 - اندامان وابسته به كار بول ترمزاج مىشوند .\r\n2 - بول اندك بيرون نمىريزد و ريزش دادن بول آسان‌تر است ؛ زيرا مجراى بول كه تر شده گشادتر هم شده است .\r\nاگر سبب حبس ادرار يا دشوار آمدن آن ورم يا خراج در مثانه يا در اندام اطراف مثانه باشد ، نشانيهايش را ياد گرفته‌اى - كه سابقا برايت شرح داديم - و براى هريك از اين حالات ورمى بحث ويژه‌اى خواهى يافت .\r\n- فرق ميان دشوار شاشيدن از اثر ورم و دشوار شاشيدن از سببى كه ورم نيست در چيست ؟\r\n- اگر سبب ورم باشد حالت بيمارى دشوار شاشيدن كم‌كم و به تدريج رخ مىدهد و يك دفعه پيدا نمىشود ؛ مگر اينكه حالتى بسيار بغرنج ناگاه پيدا شود .\r\nاگر سبب حبس بول در خود مثانه باشد ، ممكن است علت هريك از حالات زير باشد :\r\n1 - حالتى از بيمارى بر مثانه روى آورده و سبب راه‌بندان در مثانه شده است .\r\n2 - فشارى بر مثانه وارد آمده و آن را از حركت باز داشته و مثانه باد كرده و كش داده شده است .\r\n3 - چيزى بر مثانه فشار آورده است و درد شديد همراه دارد .\r\nاگر سبب حبس بول يا دشوار آمدن آن از اندام فرستندهء مادهء بول به مثانه باشد ، آرامى و بىحركتى در مثانه رخ نمىدهد و مثانه به بادكردگى مبتلا نمىشود .\r\nبه‌طور كلى هر نوع راه‌بندانى كه در خود مثانه رخ بدهد يا راه بندانى كه از اثر فشاردهندهء بر مثانه به وقوع پيوندد ، درد همراه دارد .\r\nاگر ورم در مثانه سبب راه‌بندان شده باشد نشانيهايش را مىدانى و ياد گرفته‌اى !\r\nاگر راه بندان در مثانه از ورم نيست ، آزمايش وسيلهء قاثاطير ( آلت مخصوص تزريق دارو به مجراى بول ) آن را معلوم مىكند . خون يا خلطى با ابزار بيرون مىآيد و يا سر ابزار با موانعى از قبيل : ازگيل ، سنگ يا بهم جوش خوردنى برمىخورد و نمىتواند از آن بگذرد .\r\nاگر سنگ در مثانه است و حبس بول و دشوار آمدن بول را سبب شده است ، و تو علامت وجود سنگ در مثانه را مىدانى ! علاوه بر اين اگر قاثاطير به چيز بسيار سختى برخورد كند بايد حدس بزنى كه سنگ است .\r\nاگر از دخول قاثاطير خلط بيرون بيايد ، آن را با بول بيمار قبل از آزمايش مقايسه كن !\r\nاگر از اثر آزمايش وسيلهء قاثاطير خون آمد ، تو علامات لخته شدن خون در مثانه را قبلا دانسته‌اى ! كه زردرنگى بيمار ، كوچك‌نفسى ، نبض كوچك و پياپى آمدن نفس و پياپى زدن نبض و عرق سرد و تب‌لرز و دل بهم آمدن بيمار را همراه دارد ؛ كه اين حالت بسيار بد و ناپسند است و بيماران كمتر از آن رهائى مىيابند .\r\nاگر سبب حبس بول خلط غليظ باشد ، درحالىكه خلط غليظ جمع آمده در اندازهء بسيار باشد ، احساس سنگينى در بيمار هست و هرآنچه از خلط بيرون آيد خام و ناپخته مىباشد .\r\nاگر سبب از سرما باشد و سرما مثانه يا مجراى بول را ترنجانيده يا سخت كرده باشد ، سببهاى\r\n\r\n","description":"","footnote":"","page_name":" 183 ","page_number":199},
  {"content":"\r\n\r\nذكر شده در سابق و برابرى كردن سببها دليل را نمايان مىكنند .\r\nاگر سبب از باد باشد ، كشيدگى و بدون جابجا شدن باد و شايد كشيدگى همراه جابجا شدن باد وجود داشته باشد . همچنين ممكن است باد در مثانه حبس شده باشد .\r\nاگر سبب ناتوانى نيروى حسّاس در ابزار بول است ، نشانى آن است كه در بول گزش احساس نمىشود .\r\nاگر سبب از ناتوان شدن نيروى دفع‌كنندهء بول است ، نشانى آن است كه هرگاه با دست بر مثانه فشار آورى ، بول حبس شده به آسانى بيرون مىريزد .\r\nاگر سبب از سست شدن ماهيچهء دربان است ، نشانيش آن است كه بول بدون فشار خودبه‌خود بيرون نمىريزد و يا بسيار كم بيرون مىآيد ، انسان احساس مىكند چيزى در اندرون هست كه توان فشردن مثانه را از دست داده و كار را ول كرده است ؛ كه در اين حالت نيز اگر با دست مثانه را فشار دهى بول بيرون مىريزد .\r\nاگر سبب از حالت تشنجى ماهيچه باشد ، نشانيش آن است كه بول كم‌كم مىآيد ، امّا اين اندازهء كم - كه بيرون مىجهد - با فشار مىآيد .\r\nاگر سبب در مثانه نيست و گناه از ناتوان شدن كليه است ، يا سنگ در كليه هست و سبب حبس بول شده است و يا ورم در كليه سبب اين خرابكارى است ، نشانيهاى همه را سابقا شرح داده‌ايم .\r\nروىهم‌رفته و به‌طور خلاصه اگر احساس سنگينى و درد به طرف كليه نزديك بود ، حدس بزن كه خرابكارى كار كليه است . اگر نشانيهاى ورم را در معاينه يافتى و نزديك به كليه بود ، نشان آن است كه ورم در كليه است . اگر احساس سنگينى بسيار بيش از حد متوقع شد ، حدس بزن كه مجراى بول در كليه بند آمده است و بول در آنجا حبس شده است . اگر احساس سنگينى بسيار و در اندازهء كمتر بود ، معلوم مىشود كه مادهء رطوبى ، مجرا را در كليه سد كرده است و اين سد كردن ممكن است از ورمى باشد كه مادهء رطوبى ناباب به وجود آورده است و يا شايد ورمى هم نباشد و خود مادهء رطوبى راه‌بندان را ايجاد كرده باشد . اگر احساس سنگينى در اطراف كليه و در كليه نيست بلكه دردى هست و اين درد منتشر مىشود ، علامت آن است كه باد در كليه پيچيده و بند آمده است . اگر بول حبس آمده است و بيمار شكمش قبض نيست و نشانيهاى راه‌بندان در كليه و مثانه مشاهده نمىشود و علامت ناتوانى مثانه و غيره پيدا نيست ، بدان كه نيروى جاذبه در كليه ناتوان شده است . و بالاخره اگر حبس بول از اثر ناتوانى نيروى جاذبهء كليه يا از اثر ناتوان شدن نيروى دفع‌كننده در كبد باشد ، نشانيش روىآورهاى حالات استسقايى است .\r\nاگر سبب حبس شدن بول درد شديدى است كه از اثر قرحه يا تندمزاجى بول احساس مىشود ، نشانيش همان است كه سابقا ذكر شد ؛ يعنى اگر انسان بر تحمل درد شكيبا باشد يا به خود زور آورد ، مىتواند بول را بيرون دهد و آنگاه درد تسكين يابد .\r\nاگر سبب حبس بول قرحه است علامات قرحه را مىدانى !\r\nاگر سبب روى آوردن حالت خشكى بر اندامان غده‌اى است ، سابقا راجع به آن شرحى داديم و سبب را بيان كرديم كه اگر مادهء رطوبى آيد ، بول را روان و بدون تعويق بيرون مىدهد .\r\n\r\n","description":"","footnote":"","page_name":" 184 ","page_number":200},
  {"content":"\r\n\r\n\r\nعلاج حبس و يا دشوار آمدن بول\r\nاگر سبب حبس بول يا دشوار آمدن بول ، جمع آمدن و گير كردن ريم و چرك يا خلط است ، داروهاى بازكنندهء مجرا و ادرارآورهاى تأثيربخش قوى را - كه مىشناسى - به كار انداز ! اگر از استعمال داروهاى شناختهء ادرارآور فايده حاصل نشد و در حالت بيمار تخفيفى روى نداد و مشكل سخت‌تر از آن بود كه با ادرارآورهاى معمولى بتوان كارى كرد و بيم آن مىرفت كه ادرارآور چيزهاى ناباب ديگر را با خود آورد و مزيد بر علت كند و درد شدت بيشترى يابد و انتشار درد در افزايش باشد و چيزى از آنچه نياز است بيرون نيايد ، بايد علاج را هرچه ممكن است قوىتر گردانى و داروهايى را استعمال كن كه مشكل‌گشا باشند . قهرمان مشكل‌گشا در اين معركه آب ترب است و عضو علىالبدلش آب نخود سياه ؛ بيمار حتما بايد حتى نانخورشش منحصر بر آب ترب و آب نخود سياه باشد .\r\nاينك ليست برخى از داروهاى ادرارآور كه در اين حالت مفيد فائده‌اند و بايد از آنها استفاده كرد : كرفس كوهى ، اندران ، تخم هويج بيابانى ، گياه‌مو ، روناس ، هل ، كوشنه ، كاشم ، سوسن زرد ( وج ) ، شبت و بزر شبت . هريك از اين داروها را كه توصيه مىكنى بيمار بخورد ، حتما بايد با آب ترب يا با آب نخود سياه يا با آب سه‌كوهه يا در افشرهء كرفس و يا آب رازيانه و بويژه رازيانهء بيابانى بخورد . اسكنجبين پياز دشتى نيز تناول شود بسيار سودمند است . همچنين ترياق فاروق معجون مثروديطوس ( ميترادات ) ، داروى كركم ( زعفران هندى ) ، امروسيا و داروى قباد ملك در علاج اين حالت بسيار بهره رسانند .\r\nاگر بيمار بچهء شيرخوار بود ، بايد دارو را در شير پستان مادر به وى بخورانند يا اگر امكان نداشت زن شيرده دارو را بخورد .\r\nاينك چند داروى تركيبى كه در علاج اين حالت بسيار خوبند .\r\n\r\nنسخه :\r\nثمر سرو كوهى ، بر باله ، هل ، ننه‌حوا ، كرفس كوهى ، بزر كرفس ، روناس ، مغز بادام تلخ و سنبل . از هريك به وزن بيست درهم . بزر خربزه ده درهم ، لاشهء الاكلنگ سر بركنده و بال بركنده به وزن يك درهم ، اندران را در شيره ( دوشاب ) كم‌مايه حل كن و همه داروها را در آن آب ريز و بهم زن و بسرش و حبهاى گرد و مدور از آن بساز . مقدار تناولى هربار به وزنى قريب به سه درهم باشد . يعنى اين بسته به تشخيص خودت و حالت بيمارى است ؛ مىتوانى كمتر از سه درهم تجويز كنى و مىتوانى به وزن سه درهم تجويز كنى امّا سه درهم بالاتر نباشد .\r\n\r\nنسخهء ديگر :\r\nداروى ساخته از ثمر سرو كوهى و صمغ انگدان - كه در بحث از علاج لخته شدن خون در مثانه ذكر شد - خوب است كه بيمار بخورد يا به بيمار تزريق شود يا هم بخورد هم تزريق شود . در داروهاى تركيبى كه خودت مىدانى و براى بيمار تجويز مىكنى گند بيدستر ، شيرگياه شيرسگ ، زنجفيل ،\r\n\r\n","description":"","footnote":"","page_name":" 185 ","page_number":201},
  {"content":"\r\n\r\nفلفل دراز و روغن بلسان قاطى كن ! و اگر افيون و بزربنگ را نيز بر داروى تركيبى اضافه كنى كه درد را تسكين دهد بجا است . البته ليست كامل اين داروهاى تركيبى مفيد در علاج چنين حالتى را در كتاب پنجم قانون ( اقرابادين ) مىبينى .\r\nهر دارويى كه در علاج سنگ كليه و مثانه مفيد باشد در علاج اين حالت نيز مفيد است .\r\nداروهايى هستند كه در علاج حبس شدن بول از اثر سرما يا گرما مفيدند ، به شرطى كه ورم و قرحه‌اى نباشد ؛ كه عبارتند از : خاكستر كژدم سوخته به دستورى كه بيان شد ، سنگ داخل ابر مرده و خاكستر شيشه .\r\nگويند اگر بيمار بول بند آمده مثانهء راسو ( موش خرما ) را بخشكاند و به وزن سه درهم از آن با شراب ريحانى بخورد خاصيت دارد و بول بند آمده را رها سازد .\r\n\r\nداروى تركيبى ديگر :\r\nسوختهء خرچنگ رودخانه‌اى را به وزن دو درهم با شراب بخورند . اين دارو در علاج بند آمدن بول كودكان ويژگى دارد .\r\nداروهايى را دربارهء علاج بند آمدن بول از اثر سرمازدگى مثانه بيان كرده‌ايم ، بايد در اينجا نيز مورد استفاده قرار گيرند .\r\nاگر سبب بند آمدن بول از لختهء خون است ، وسيلهء داروهاى ذكر شده در علاج گير كردن خون لخته شده در مثانه ، بيمار را معالجه كن !\r\nشايد نياز به داروى گذاشتنى بر خارج مثانه باشد ؛ داروى گذاشتنى را با آب ترب قاطى كن ! داروهاى ماليدنى بر مثانه و مجراى بول عبارتند از : ترياق ، مصطكى ، امروسيا ، داروى كركم ( زعفران هندى ) ، داروى قباد ملك .\r\nاگر نياز به استعمال داروهاى مايع پاشيدنى و ماليدنى بود ، آب اسپند يا آب پونهء كوهى با چلغوز كبوتر بسيار اثربخش و قوى هستند .\r\n\r\nنسخهء ديگر :\r\nبورك ، عاقر قرحا و خردل تنها يا هر سه باهم داروى ماليدنى يا پاشيدنى باشند خوب است .\r\nداروى تركيبى گذاشتنى زير آزمون شده و بسيار خوب است .\r\n\r\nنسخه :\r\nثمر غار ، شبت ، هل ، شاه افسر ، آرد نخود سياه و بابونه از هريك به وزن ده درهم ، بزر هويج بيابانى ، بزر ترب ، بزر كرفس كاشتنى و بزر كرفس كوهى از هريك به وزن هفت درهم ، با روغن بلسان يا با روغن سوسن بيالايند و در آب كلم ارمنى بسرشند و بر مثانه گذارند .\r\nداروى تركيبى زير را به صورت پماد درآورند و بر مثانه بمالند .\r\n\r\n","description":"","footnote":"","page_name":" 186 ","page_number":202},
  {"content":"\r\n\r\n\r\nنسخه :\r\nسكبينه ، مقل ، جواشير و سوسن زرد ( وج ) از هريك يك جزء متساوى را با پيه اردك و موم زرد و روغن سوسن درهم بسرش و از آن بر مثانه بمال !\r\n\r\nداروهاى تزريقى در علاج بند آمدن بول\r\nبارزد ، استرك ، جواشير و زاج زرد كه اگر صمغ انگدان در مخلوط وارد باشد بهتر است .\r\nاگر سبب بند آمدن بول سنگ كليه يا مثانه يا وجود سنگ در هر جاى ديگر است ، بايد داروهاى علاج سنگ را استعمال كنى .\r\nاگر سبب ازگيل يا زياده گوشت بر مجرا روئيده باشد كه مجرا را بهم جوش داده است ، علاج به دستور زير است :\r\n1 - نشستن در آبزن كه آب آبزن تأثيرپذير از داروهاى سست‌كننده باشد .\r\n2 - روغنهاى سستىبخش كه در علاج بيمارى مثانه ذكر شده‌اند .\r\nبيمار از خوراكيهاى ترشمزه و گس‌مزهء گيرنده بپرهيزد كه شايد شفا يابد و ممكن است باز به علاج نياز باشد .\r\nاگر سبب ورم است كه راه را بر بول بسته ، علاج ورم را به كار ببر و ورم را سست و نرم گردان ! بيمار را به حمام بفرست كه در آنجا عرق كند . داروهاى نرمىبخش را بر بالاى مثانه بگذار ! داروهاى نرم‌كننده را به بيمار تزريق كن و داروهاى نرمىبخش را شياف كن كه بيمار بردارد . كمتر آب بخورد و از خوراكهاى ادرارآور دورى جويد . وقتى كه تشخيص دادى كه ورم نرم شده است ، بيمار دست كم دو روز غذا نخورد . اگر ورم كاملا نرم و بسيار سست شد ، آنگاه همين‌كه با دست بر مثانه فشار آورى و مثانه را در دست بفشرى بول بيرون مىريزد . كلم ، خطمى ، پياز و تره كه آب‌پز شوند ، در علاج اين حالت كمك شايانى مىكنند و اگر از اينها بر مثانه بگذارى فايده رسانند .\r\nدر حالت وجود ورم كه راه را بر بول بسته باشد ، بهتر از همهء علاجهاى ذكر شده رگ زدن است ؛ كه شاهرگ دست را اول بزنى و بعدا رگ صافن را . احتمال دارد همين‌كه رگ زدى و خون لازم را كشيدى راه بول باز شود و بول بيرون ريزد .\r\nاگر سبب حبس بول از سرما يا ترنجيدگى در ابزار بول است ، علاج سوء مزاج سرد را به كار ببر !\r\nاگر سبب گرما است ، روغنهاى ميانگين بين گرم و سردمزاجى و روغنهاى سردى بخش را كه نرمىبخش و سست‌كننده هم باشند استعمال كن ! براى اين منظور روغن بنفشه ، روغن كدو مخلوط با روغن شبت و روغن بابونه خوب است .\r\nاگر سبب خشك‌مزاجى است و خشكيدگى مانع ريزش بول است ، باز از نشاندن بيمار در آبزن استفاده كن و روغنهاى سست‌كننده به عمل آور و بيمار غذاهاى رطوبت‌بخش بخورد و پيروى از رژيم و حركات تازه از بيمارى شفايافتگان كند . حمام رفتن نيز مفيد است .\r\nاگر سبب حبس آمدن بول حالت فالج بود ، علاج فالج را مورد استفاده قرار ده ، كه آن را\r\n\r\n","description":"","footnote":"","page_name":" 187 ","page_number":203},
  {"content":"\r\n\r\nمىدانى !\r\nاگر سبب حبس شدن بول يا دشوار آمدن بول حالت تشنجى ماهيچه باشد ، داروهاى معالج در حالت تشنجى را استعمال كن ، كه در بحث از علاج فالج ذكر شده‌اند .\r\nاگر سبب حبس شدن بول يا دشوار آمدن بول از سوء مزاج سرد باشد ، در معالجه‌اش روغنهاى گرم و معجونهاى گرم را استعمال كن ، كه اين جنس از روغنها و معجونها را خوب مىشناسى !\r\nدارويى تركيبى هست كه در علاج بند آمدن بول از اثر سوء مزاج سرد و بند آمدن بول از اثر حالت فالج بسيار سودمند است . تركيب اين دارو به قرار زير است :\r\n\r\nنسخه :\r\nچلغوز كبوتر وحشى ( بيابانى ) به وزن نيم درهم را در بول كودك شيرخوار حل كنند و بيمار بخورد ، بول باز مىشود و فرو مىريزد .\r\n\r\nنسخهء ديگر :\r\nمدفوع موش به وزن يك مثقال در آب‌پز شبت حل شود و بيمار بخورد . يا هريك از اين دو دارو با موميا قاطى شوند و مخلوط حاصل مايهء تزريق شود و يا چينه‌دان بزرگ لاشخور - كه خشكيده باشد - با نمك هندى و آب گرم تناول شود . همچنين اگر روغن سنبل رومى با آب گرم تناول شود ، خوب است . يا صمغ انگدان به وزن دو دانگ در شير الاغ حل شود و بيمار بخورد ؛ كه اين دارو در علاج بند آمدن بول كه از اثر خلط غليظ باشد نيز بهره‌رسان است .\r\nاگر حبس شدن بول از اثر گرمازدگى دستگاه بول باشد ، علاجش با بزرهاى سردمزاج است .\r\nبزر كاهو با شراب مخلوط با آب يا بزر كاهو با آب انار ترش تناول شود .\r\nاگر حبس شدن يا دشوار آمدن بول سببش ضربت خوردن و بر زمين افتادن است و در مثانه احساس درد بود و مثانه ورم كرده باشد يا ورم نكرده باشد ولى احساس شود كه مثانه كمى از جاى خود تكان خورده است ، اوّل بايد بيمار را رگ زد بعدا داروهاى سستىبخش ميانگين در تأثيربخشى را استعمال كرد . بيمار را در آبزن مخلوط با داروهاى سستىبخش بنشان و وادارش كن كه زوركى بشاشد . اگر ديدى كه خون زياد شاشيد ، خون را وسيله قرص كهربا و انگم درخت گردو بند آور ! اگر بيم آن داشتى كه خون در مثانه لخته شود ، علاج خون لخته شدن در مثانه را به كار ببر ! و اگر تشخيص دادى كه خون لخته شده سبب راه‌بندان در مثانه شده است ، علاج راه‌بندان از اثر خون لخته شده را - كه سابقا ياد گرفته‌اى - استعمال كن !\r\nاگر سبب حبس بول باد پيچ خورده و بند آمده در مثانه بود ، علاج باد مثانه را به كار ببر !\r\nاگر سبب بند آمدن بول درد شديد است و انسان از اثر دردى كه از دفع بول رخ مىدهد بول را حبس مىكند ، دستور علاجش چند مرحله دارد : ابتدا داروى مخدر به بيمار تزريق كن كه درد تسكين يابد و داروى ادرارآور بخورد كه بول را ريزش دهد . آنگاه داروهاى علاج قرحه يا غذاى روبراه كردن بول تندمزاج آزاردهنده را سفارش كن !\r\n\r\n","description":"","footnote":"","page_name":" 188 ","page_number":204},
  {"content":"\r\n\r\n- غذاها و سبزيهاى خوردنى كه مزاج تند بول را اصلاح مىكنند ، سابقا ذكر شده‌اند - داروهاى چسبان به بيمار تزريق كن كه حاجز و مانعى ميان مادهء بول آزاردهنده و سطح داخلى حسّاس مجراى بول شود .\r\nاگر سبب بند آمدن بول از بىحس بودن دستگاه بول‌بر و بول‌ريز است ، در علاجش دقت كن ! اگر ديدى كه بىحسى ناشى از اندامان رئيسه و منشأ است ، به علاج آنها بپرداز ! اگر كاهش حسّ يا نماندن حسّ سببش در خود ماهيچه و در خود مثانه است ، از داروهاى زير استفاده كن . بايد داروها پادزهرى باشند از قبيل : ترياق ، مثروديطوس ( ميترادات ) . داروهاى ماليدنى و تزريقى از داروهايى كه با روان انسان سازگارند ، از قبيل : روغن ياسمن ، روغن سوسن ، روغن نرگس ، روغن زعفران و روغن بلسان كه روغن بلسان در علاج بىحسى ويژگى دارد . داروهاى گذاشتنى را از ميان داروهايى انتخاب كن كه روان زندگى آنها را دوست دارد ، اعم از برگ درختان ، سبزيها ، ميوه‌هاى خوشبوى و سازگار با روان انسانى . مثلا ضماد از برگ درخت سيب يا از نعناع و يا از فيجن . البته بايد داروهاى احساس‌برانگيز بسيار قوى از قبيل : بزر اسپند ، بزر فيجن كوهى با ضماد باشد . ضماد را بعد از مثانه بر زهار هم بگذار !\r\nاگر حبس شدن بول سببش ناتوانى نيروى دفع‌كننده است ، بايد دربارهء چگونگى مزاج منحرف شده تحقيق كنى و بدانى كه اين ناتوانى از كدام نوع بيمارى منشأ دارد ، آنگاه به معالجه در مزاج و نوع بيمارى همت گمارى ، هرچند اكثرا ناتوانى نيروى دفع‌كننده از اثر سردمزاجى رخ مىدهد ؛ پس علاج با داروهايى است كه گرمىبخش و گيرنده‌اند ، بويژه داروهايى خوبند كه در علاج ناتوانى نيروى احساس‌كننده ذكر كرده‌ايم .\r\nاگر سبب حبس و بيرون نيامدن بول از انسان است - كه در شاشيدن بسيار اهمال كرده و آن را به تأخير انداخته است - بيمار را در آبزن بنشان ، آب آبزن بايد سست‌كننده و نرمىبخش باشد ، مثلا مخلوط با بزر كتان ، كاجيره و يا يونجه باشد . همين داروها را از خارج نيز بر مثانهء بيمار بگذار ! بعد از آن داروهاى بسيار ادرارآور استعمال كن و شايد نياز به استعمال قاثاطير - ابزار تزريق - باشد . روغن بلسان و داروهاى هم‌تأثير آن در علاج چنين حالتى بسيار تأثيربخش و خوبند .\r\nاگر سبب حبس بول در كليه يا كبد يا روده‌ها و يا پشت نهفته است ، به علاج آنها بپرداز ! داروهايى كه سبب را در اين اندامان از بين مىبرند ، اين بيمارى را نيز شفا مىدهند و درد تسكين مىيابد ، اما با اين‌همه حتما بايد داروهاى سستىبخش اعم از آبزن ، داروهاى گذاشتنى و داروهاى تزريقى را به كار برى و اگر بيم آن نداشتى كه ممكن است ماده در حدّ زياد بيرون ريزد ، داروهاى ادرارآور را نيز استعمال كن ! و اين را بدان ! كه اگر كسى بولش بند آمده و تب ندارد ، در هر وقت و حالتى بهترين علاج شير است . و به‌طور كلّى هرگاه تب نباشد ، حبهاى مدور را - كه از بزرها سازند - همراه شير بخورند .\r\n\r\nبول ريزهاى مختلف كه در چندين حالت تأثيربخشند\r\nگويند اگر چلغوز كبوتر مخلوط با موميا ، مايهء تزريق شود ، بول بند آمده را ريزش دهد . همچنين\r\n\r\n","description":"","footnote":"","page_name":" 189 ","page_number":205},
  {"content":"\r\n\r\nاطبا داروهائى را كه در علاج راه‌بندان از اثر خلط غليظ و داروهاى علاج حبس بول - كه از اثر سرما باشد و ذكر شده‌اند - پسنديده‌اند .\r\nطبيبى دارويى را سفارش كرده كه ما آن را آزموديم و مفيد واقع شد . آن دارو اين است :\r\nكسى كه بولش بند آمده است ، شياف از نمك بلورى را در مقعد گذارد ، راه بول بند آمده باز مىشود و بول فرو مىريزد .\r\nگويند اگر شپش را در ذكر بيمارى كه بولش حبس شده است داخل كنند ، راه بول باز مىشود .\r\nو گويند اگر حشرهء كنه مانند را كه از تختخوابها مىافتد - كه گمان مىكنم همان حشره باشد كه آن را فسافس « 1 » يا ( انجل ) ( انگل ) گويند - در ذكر كسى كه بولش بند آمده فرو كنند ، راه بول باز مىشود و بول ريزش مىكند .\r\nاگر سير يا پياز را بر ذكر بيمار بمالند سبب ريزش بول مىشود .\r\nاگر يك شاخه زعفران را در ذكر بيمار فرو كنند ، بول فرو مىريزد .\r\nاگر راه بندان از اثر ورم نباشد ، از هر سببى ديگرى كه باشد ، دستور علاج اين است :\r\nروغن زيتونى را كه كژدمهاى سفيد كم زيان و نسبتا سالمتر از كژدمهاى ديگر در آن انداخته‌اند و در آفتاب گذاشته‌اند ، به وسيله آلت تزريقى كه از نقره باشد در ذكر بيمار تزريق شود و در آن پف كنند مفيد است .\r\n\r\nفصل ششم قاثاطير ( ابزار تزريق )\r\nاگر بول حبس شده ، از علاجهاى نامبرده هيچ بهره‌اى نديد ، ناگزير بايد ابزار بول ريز را به كار انداخت ؛ امّا فراموش مكن اگر ديدى كه مثانه ورم دارد يا ورم در نزديك مثانه هست ، نبايد به هيچ وجه از قاثاطير استفاده كنى ؛ زيرا اگر اين كار را بكنى ورم را افزايش مىدهد و درد را شديدتر مىكند .\r\n\r\nقاثاطير خوب\r\nبهترين نوع قاثاطير آن است از نرمترين نوع پوست و نرمش‌پذيرترين آنها باشد ، كه پوست برخى از جانوران دريايى براى اين كار خوب است و ممكن است پوست حيوانهاى معمولى نيز كه كمى دبّاغى شده باشد براى قاثاطير مناسب باشد . قسمت بالائى ابزار بايد از سرب و قلع باشد و اگر قلعى بسيار نرم باشد مىتوان آن را به وسيله‌اى محكم‌تر كرد ؛ كمى گداختهء شيشه يا پيريت سفيد بر آن اضافه كنند محكم‌تر مىشود . يا قلعى را چندين بار در قالب ريخته‌گرى بگدازند و\r\n\r\n\r\n","description":"","footnote":"\r\n( 1 ) - حشره‌ايست به حجم عدس ، پشت هموار ، سرخرنگ كه سر سياه دارد ، بدبو است و گزنده - لاروس .\r\nشايد همانى باشد كه در فارسى آن را ساس گويند - م .\r\n","page_name":" 190 ","page_number":206},
  {"content":"\r\n\r\nخون تگه ( بز نر ) را در آن ريزند محكم‌تر مىشود . خون تگه در نيرو بخشيدن به آلياژ اثر بسزا دارد و بويژه سرب و قلع را قوّت و استحكام مىبخشد . بايد نك ابزار سخت سخت و مستدير باشد . بايد چندين سوراخ داشته باشد تا اگر احيانا يكى يا چند از اين سوراخها وسيلهء ماسه يا خون يا خلط غليظ - كه در درون با نك قاثاطير برخورد مىكنند - مسدود شد ، سوراخ‌هاى ديگر بمانند كه داروى تزريقى را به مقصد برسانند و براى ريزش بول سوراخهايى داشته باشد كه از آنها ادرار بيرون ريزد و ناچار نباشد كه هر از گاهى بيرونش كشند و پاكش كنند و باز داخل كنند . بايد قسمت آلياژى ابزار را بر قسمت چرمى آن‌چنان هموار كنند و چنان با سريش پنير ببندند كه هيچ منفذ نداشته باشد و از بركنده شدن دور باشد . ممكن است قسمت بالايى ابزار از نقره يا معدنى ديگر ساخته شود . اين دستگاه براى آن است كه دارو را به درون برساند و حالتى داشته باشد كه بتواند چيزى را با خود بيرون بياورد .\r\nوقتى كه مىخواهيم دارو را به جاى معينى برسانيم ، بر جاى نرمش‌پذير آن - كه زير نك واقع مىشود - چيزى انبانك ماننده كوچك يا كيسك از مثانهء حيوان را - كه مچاله شده است - مىبنديم و دارو را در آن انبانك يا آبدانك مچاله شده مىريزيم و با ابزار تزريق داخل مىكنيم و ممكن است آن را به شكل آلت حقنه‌اى بسازيم كه در بحث علاج قولنج شرح داديم .\r\nاگر ابزار نامبرده را به قصد بيرون آوردن بول به كار برديم ، بايد حالت كشندگى داشته باشد ؛ زيرا ابزار كه داخل مىشود به هيچ فراغى نمىرسد ، بايد ابزار همين‌كه از چيزى پر شد ، به قوت آن را بكشد و بعد از كشيدن آن راه بول يا غير بول باز شود و فرو ريزد . يا اينكه ابزار در مادهء گير كردهء حبس‌كنندهء بول داخل شود يا بر آن قرار گيرد و هوا را حصر كند ، چندان‌كه هرگاه ابزار را پس كشيدى ، هوا از تنها جايى كه بتواند نفوذ كند ، جاى ابزار باشد كه به سوى پايين حركت داده‌اى .\r\nآنگاه هواى محصور شده بر بول يا هر چيز حبس شدهء ديگر فشار مىآورد و آن را همراه خودش بيرون مىريزد . اين مادهء هوا حصر كن ، بايد پشمى به هم بافته باشد كه در وسط با نخى بسته است و در داخل طرف بالائى ابزار وارد شود و نخى كه وسط پشم بدان بسته شده بيرون باشد ؛ كه هرگاه ابزار هر دو طرف سوراخ شده‌اش به داخل راه يافت و خود در ماده جا گرفت ، يكباره نخ را بكشى و پشم داخل دهانهء ابزار بيرون آيد و هر چيزى كه در آنجا گير كرده است - بول يا غير بول - فرو ريزد .\r\nنوع ديگرى از ابزار تزريق هست كه آن را به‌طور عمودى در داخل مجرا وارد كنند ، گاهى همين ابزار عمودى را در غلافى مىپيچند و دسته‌اى هم دارد كه هرگاه خواستند آن را پايين بكشند ، آن دسته را مىگيرند و پايين مىكشند .\r\n\r\nطرز استعمال ابزار تزريق\r\nوقتى مىخواهى كسى را وسيلهء ابزار تزريق معالجه كنى ، اوّل او را در آبزن بنشان ! آب آبزن بايد از داروهاى سست‌كننده تأثيرپذير شده باشد . همچنين آب آبزن بايد گرم باشد . بيمار در آبزن آب‌تنى كند . بعد از آن ضمادى از داروهاى سستىبخش بر مجارى بول و مثانه بگذارد ، آنگاه عمل\r\n\r\n","description":"","footnote":"","page_name":" 191 ","page_number":207},
  {"content":"\r\n\r\nرا شروع كن ! بايد بيمار در حالتى قرار گيرد كه مقعدش بر زمين نچسبيده باشد و بر دنبالچه‌اش بنشيند ، يكى از پشت او را بگيرد و هر دو زانويش را بلند كنند و بالا ببرند تا كمى بر بالاى هر دو كنارهء بينى قرار گيرند . بايد ميان دو زانو كمى گشادگى باشد و به هم نچسبند . آنگاه ابزار را در ذكر بيمار فرو بر ! آن‌قدر داخل شود كه همهء طول لولهء ادرارى را بپيمايد و ابزار درست ضخامتش به اندازهء گشادى و تنگى ذكر باشد . بهتر آن است كه ابزار تزريق هركسى از اوّل به اندازهء طول ذكر آن شخص و ستبرى و باريكى آن برحسب گشادى و تنگى قسمت مجوف لولهء ذكر باشد .\r\nيادآور مىشوم كه قبل از داخل كردن ابزار به ذكر بيمار ، ابزار را بايد با مرهمهاى مناسب حال چرب كرد . اگر مرهم ابزار از مرهمهاى دارويى اين حالت باشد بهتر است .\r\nاگر ابزار داخل ذكر شد و تا ته جاى گرفت ، ذكر راست مىشود و چنان است كه گوئى راست شدن ذكر طبيعى است ، كه كمى مايل به سوى ناف مىايستد . از آن پس با نرمش و به آرامى ابزار را به سوى مثانه هول بده كه به اندازهء يك گره انگشت يا دو گره انگشت به داخل راه يابد تا به فراغ داخل مثانه مىرسد ، همين‌كه ابزار - كه دارو همراه دارد - به فضاى فارغ مثانه رسيد درد يا تسكين مىيابد و يا حد اقل كاهش مىيابد و يا بيمار حس مىكند كه ابزار دارد چيزى را حركت مىدهد . در هر حال درد تسكين يابد يا نيابد بيمار احساس مىكند كه چيزى به مثانه‌اش داخل شده است .\r\nآنگاه ذكر بيمار را - كه ابزار هنوز در آن است - به سوى پايين بياور و آن را به حالت راست ايستادن اوّل - كه هنوز ميلان به سوى ناف نداشت - برگردان و كمى هم پايين‌تر بياور . همين‌كه اين كار را انجام دادى اگر خواستى چيزى را بيرون بكشى ، بكش و اگر خواستى چيزى را به داخل هول دهى هول ده و يا حقنهء دارويى را به اندرون دفع كن ! روىهم‌رفته بايد كوشش و دقت كنى كه نكند از داخل كردن ابزار خراش يا پوست اندازيى رخ دهد . ابزار را با شكيبايى و به آرامى به درون بفرست كه مبادا نارسيده به مقصد برگردد .\r\n\r\nفصل هفتم چكميزك ( تكرّر ادرار )\r\nسببهاى متعدد ممكن است چكميزك را به بار آورند . اين سببها به قرار زيرند :\r\n1 - سبب در خود بول است .\r\n2 - سبب در ابزار بول‌بر است .\r\n3 - سبب در ماهيچهء دربان مثانه است .\r\n4 - سبب در خود جرم مثانه است .\r\n5 - سبب از اندامان منشأ و رئيسى است .\r\nسبب پيدايش چكميزك اگر در خود بول باشد ، تفصيل آن از اين قرار است :\r\nالف - بول تندمزاج است .\r\nب - حجم بول بسيار زياد است .\r\n\r\n","description":"","footnote":"","page_name":" 192 ","page_number":208},
  {"content":"\r\n\r\nالف - اگر سبب چكميزك تندمزاجى بول است ، حالتش را در بحث دشوار شاشيدن بيان كرديم كه شاشيدن آن انسان را آزار مىدهد ؛ زيرا مادهء بول - كه مىريزد - تندمزاج است و آزار رسان . و از سويى جمع شدن بول در يك‌جا و سنگينى كه از اين جمع و حبس شدن احساس مىشود طاقت‌فرسا است . پس حالت انسان بين خوف و رجا است ، بشاشد يا نشاشد . كمكى مىشاشد كه بارش سبك شود ، دردش مىآيد و از شاشيدن پشيمان مىشود . چكميزك اين است .\r\nب - بول از تنديى كه دارد - حتى اگر كم هم باشد - به مثانه آزار مىرساند ؛ پس انسان مىخواهد هر چه كه هست - هرچند بسيار كم باشد - بيرونش دهد . نيروى دفع‌كننده در مثانه مأموريت دفع آن را مىيابد و اين اندك را - كه واقعا مزاحم است - دفع مىكند . حتى اگر انسان خودش نخواهد بيرون رود ، مثانه و نيروى دفع‌كننده در مثانه ، اين مهمان بدجنس را نمىپذيرند . چكميزك اين است .\r\n- حال ببينيم اين ادرار لعنتى چرا تندمزاج و آزار دهنده شده است ، و سبب اين تغيير چيست ؟\r\n1 - شايد از غذا ، دارو ، خستگى ، جماع و غيره بول تندمزاج شده باشد .\r\n2 - احتمال دارد سبب تغيير حالت بول در اندامان رئيسى و منشأ نهفته باشد ؛ مثلا : كبد ، كليه و يا رگهاى وابسته به كبد به سوء مزاج مبتلا شده باشند . سوء مزاج مذكور مىتواند ساده يا همراه مادهء چرك و ريم و يا همراه مادهء خلط باشد .\r\n3 - يا سبب از سراسر بدن ناشى باشد ، كه مادهء تندمزاج زيادتر از حد لازم در بدن جمع شده است ، طبيعت از آن متنفر است و آن را به خارج دفع مىكند .\r\nگفتيم ممكن است بسيارى بول سبب چكميزك شود . بول به حد زياد در مثانه جمع آمده و آنجا جابه‌جا مىشود و براى ماهيچهء دربان دربازكن ايجاد مزاحمت مىكند . هرچند انسان ارادهء ريختن بول را نداشته باشد ، امّا اين مزاحمت و جابه‌جا شدن ، ماهيچه را ناگزير مىكند كه كمى باز شود و در نتيجه قسمتى كم از بول فرو مىريزد .\r\nاگر سبب چكميزك از چگونگى حالت ماهيچه و منشأ ماهيچه است ، تفصيل آن چنين است كه ماهيچه سست شده يا به علاوهء سستى تخدير هم شده و احساس را از دست داده است - چنان كه اين حالت براى مقعد هم رخ مىدهد - يا ورمى در ماهيچه پيدا شده است يا سوءمزاجى است كه در خود ماهيچه روى داده است يا سوء مزاج در اندامان منشأ است و بر ماهيچه تأثير گذاشته و آن را ناتوان كرده است - كه چنين سوءمزاجى اكثرا سوء مزاج سرد است . و ازاين‌رو مىبينى كه سرمازدگان بسيار به چكميزك مبتلا مىشوند - كه هرگاه ماهيچه از سوء مزاج ناتوان شود ، در ترنجيدن بر گدار بول هم ناتوان مىشود و همچنين خودش نيز از فرستادن بول به سوى خارج عاجز مىگردد و بويژه اگر در اين حالت ناتوانى ، ماهيچه‌هاى شكم نيز سهيم باشند و اين ماهيچه‌ها - كه كمك و معاون ماهيچهء كنترل كنندهء بول در مثانه مىباشند - ناتوان شوند .\r\nاگر سبب پيدايش چكميزك در خود مثانه است و مثانه از اثر سوء مزاج گرم ساده يا سوء مزاج گرم همراه مادهء گرم مزاج و يا از اثر سوء مزاج سرد كه اين حالت اكثريت دارد - ناتوان شده است ، چنان كه قبلا گفتيم انسان سرمازده به چكميزك مبتلا مىشود ، اين حالت دو صورت مىتواند داشته باشد :\r\n\r\n","description":"","footnote":"","page_name":" 193 ","page_number":209},
  {"content":"\r\n\r\n1 - نيروى گيرنده و نگهدارنده در مثانه ناتوان است و نمىتواند هر مقدار كمى از بول را نگهدارد تا جمع گردد و به حدى برسد كه سزاوار يكباره بيرون داده شود . هرچند ارادهء انسان دارندهء بول هم در كار نباشد ، كنترل از دستش بيرون مىرود و بول - هرچند هم كه كم است - بيرون مىآيد .\r\n2 - اگر گفتيم مثانه ناتوان شده است معلوم است كه نيروى دفع‌كننده در مثانه نيز ناتوان است و نمىتواند چنان كه شايد و بايد بر مادهء جمع شده در مثانه فشار وارد آورد و همهء آن را بيرون دهد . اين حالت دوم چكميزكى است كه با دشوار شاشيدن همراه است .\r\nممكن است ناتوانى مثانه سببش در خود مثانه نباشد ، بلكه سبب ناتوانى مثانه از اشتراك اندامان بالاتر از مثانه باشد ؛ مثلا ورم ، دمل و چرك كردنيها در كليه و بالاتر از كليه باشد . مادهء بدجنس ناتوان‌كنندهء مثانه به مثانه ريزش كند و مثانه را آزار دهد و مثانه از اين زجر كشيدن ناتوان گردد .\r\nاحتمال دارد كه سبب پيدايش چكميزك قرحه و گرى در خود مثانه باشد و از دردى كه دارد ياراى حبس و نگهدارى بول را از دست دهد و در نتيجه ادرارى كه واردش مىشود - هرچه آمد هر چند كم باشد - بيرونش دهد .\r\nممكن است در مجراى مثانه ورمى پيدا شود و راه را بر بول ببندد يا ورم در زهدان يا در روده‌ها و يا در پشت باشد ، يا سنگ راه‌بندان ايجاد كرده باشد و يا سببى ديگر راه‌بندان به وجود آورده باشد ؛ امّا راه‌بندان ناقص نه كامل . طبيعت از درزى تنگ و راهى كه به كلّى مسدود نشده است ، زهابى را بيرون مىدهد و بول اندك‌اندك مىچكد .\r\nممكن است سبب پيدايش چكميزك قرحهء داخل مثانه باشد و مثانه از درد قرحه به اين حالت مبتلا شود . چنان كه در بحث دشوار بولى آن را شرح داديم .\r\nگاهى چكميزك همراه با دشوار شاشيدن است و گاهى ممكن است با دشوار شاشيدن نباشد .\r\nممكن است درد و آزار و سوزش همراه چكميزك باشد و ممكن است درد و سوزش همراه نداشته باشد .\r\nچنان مىنمايد كه اكثرا چكميزك سببش همان سبب روان شدن بول ، بدون ارادهء انسان باشد ، يا از دشوار شاشيدن سرچشمه گيرد و يا سببش همان سبب سوزش بول باشد .\r\n\r\nنشانيها\r\nعلل ايجاد چكميزك اگر ورم ، راه‌بندان خلط ، درد و آزار و غيره - از هر حالت و از هر نوعى كه باشد - نشانيهاى همگى را ياد گرفته‌اى و دانستى كه اگر از مزاج گرم باشد رنگ بول و التهاب جاى ريزش بول گزارشگر آن است . و اگر از مزاج سرد است رنگ بول و احساس سردى نمايانگر است .\r\nاگر چكميزك از اشتراك اندامان باشد ، همهء نشانيهايش را گفته‌ايم و آنها را مىشناسى ! پس نيازى به تكرار و بازگو كردن نيست و بهتر است كه سخن را به درازا نكشيم .\r\n\r\n","description":"","footnote":"","page_name":" 194 ","page_number":210},
  {"content":"\r\n\r\n\r\nعلاج\r\nعلاج هر حالت از چكميزك را در بحث ويژه به آن حالت - مختصر و مفيد - بيان كرديم و همه را ياد گرفتى ! تنها چيزى را تكرار مىكنم كه بسيار اهميت دارد و آن اين است كه : اكثرا چكميزك سببش سرما و حالت فالج است و بهترين علاجش داروهاى گرمىبخش و گيرنده است .\r\nبيمار مبتلا به چكميزك نمىتواند خود را از شاشيدن نگهدارد و از داروهاى برانگيزانندهء غريزهء جنسى بهره بيند .\r\nداروهاى تناولى در اين‌باره عبارتند از : ترياق ، مثروديطوس ( ميترادات ) ، ايارج جالينوس ، انقرديا ، اطريفل بزرگ ، گوارش كندر ، اطريفل كوچكتر كه با انقرديا و سنجرينا تقويت شده باشد و چيزى از داروهاى گيرندهء قوى از قبيل : جفت بلوط و ثمر آس و امثال آنها با آن مخلوط باشد . تخم ترتيزك نيز مفيد است . سير نيز از داروهاى موفق است . سير بول با فاصله ( منقطع ) را بيرون ريزد و دفع ادرار را به حالت طبيعى برمىگرداند . تخم گياه آويشم نيز كه با عاقر قرحا باشد بسيار مفيد است .\r\nدارويى تركيبى كه ما آن را آزموده‌ايم و نتيجهء خوب از آن ديده‌ايم به قرار زير است .\r\n\r\nنسخه :\r\nهليله كابلى بو داده يك جزء ، بهمنان سفيد نيم جزء ، پونهء خشكيده ، ثمرآس . سندروس ، مرّ ، كندر ، مشك زمين و بسپايك از هريك يك سوم جزء ، ميخك نيم جزء ، زنجفيل شامى يك جزء ، پيوند مريم يك جزء ، همه را در عسل آمله بسرش و پيش خودت نگهدار و براى بيمار مبتلا به چكميزك تجويز كن كه تناول كند .\r\n\r\nنسخهء ديگر :\r\nهليلهء سياه ، هليلهء كابلى و سك از هريك به وزن پنج درهم ، مرّ و گند بيدستر از هريك به وزن يك درهم و نيم ، كهربا و مشك زمين از هريك به وزن دو درهم و نيم ، كندر و ثمر پيوند مريم از هريك به وزن ده درهم . همه را در عسل بسرش و هر روز به وزن يك مثقال تناول شود .\r\n\r\nنسخهء ديگر :\r\nزيره ، لوفا و مرزه هريك يك جزء متساوى . دو درهم از آن با آب گرم تناول شود .\r\n\r\nنسخهء ديگر :\r\nثمرآس ، بلوط ، پوسته كندر و زيرهء كرمانى از هريك يك جزء متساوى . به وزن سه درهم با شراب كهنه تناول شود .\r\n\r\n","description":"","footnote":"","page_name":" 195 ","page_number":211},
  {"content":"\r\n\r\n\r\nنسخهء ديگر :\r\nهليلهء كابلى ، بليلهء بو داده ، آملهء بو داده از هريك به وزن هفت درهم ، پوست كندر به وزن پنج درهم ، ثمرآس به وزن ده درهم . چندين بار اين داروها را در آبى خيس كن كه بارها آهن سرخ شده در آن فرو برده‌اند سپس خشك شوند و باز در آن آب خيس شوند ، آنگاه همه را با رب آس بسرش !\r\n\r\nنسخهء ديگر :\r\nدانهء آس يك جزء ، لادن يك چهارم جزء ، خرماى هيرون « 1 » دو جزء ، همه را درهم بسرشند و به وزن شش مثقال تناول شود .\r\n\r\nنسخهء ديگر :\r\nبرگ آس ، برگ حنا ، مرّ ، كندر ، گلنار و بلوط از هريك يك جزء متساوى درهم قاطى شوند و برحسب نياز مقدارى را كه لازم است در شراب ريزند و بخورند .\r\nنسخهء ديگر كه در علاج كسانى كه در رختخواب مىشاشند نيز مفيد است :\r\nهليلهء كابلى ، بليله و آمله هريك به وزن ده درهم ، سندروس ، مشك زمين ، كندر نر ، زنجفيل بيابانى خشكيده ، استرك خشكيده و بدل مرجان از هريك به وزن پنج درهم . بلوط را در سركه يك شبانه روز بخيسانند و سپس بو دهند به وزن پنج درهم ( يك درهم - نسخه . ) مرّ به وزن سه درهم . همه را با عسل درهم بسرشند و از آن تناول كنند . اين دارو آزمايش شده و بسيار خوب است .\r\n\r\nنسخهء ديگر :\r\nگند بيدستر ، كوشنهء تلخ ، آويشم ، جفت بلوط و عاقر قرحا از هريك يك جزء با آب آس سبز بسرشند و وقت خواب به وزن يك درهم بخورند .\r\n\r\nنسخهء ديگر :\r\nكندر و گل گياه حنا از هريك به وزن يك درهم را باهم مخلوط كنند و بخورند .\r\nيك مثقال بزر قاقله بخورند دارويى است سبك و مفيد .\r\nبلوط را يك شبانه‌روز در سركهء پياز دشتى بخيسانند و بعد از آن بيرون آورند و در تابه گذارند و بو دهند ، آنگاه آن را آرد كنند و به وزن ده درهم از آن بخورند .\r\n\r\nنسخهء ديگر :\r\nاز سياهدانه و بزر فيجن هريك يك جزء متساوى را درهم مخلوط كنند و تا وزن يك درهم بخورند .\r\n\r\n\r\n","description":"","footnote":"\r\n( 1 ) - خرماى هيرون همان خرماى قسب است - تحفه .\r\n","page_name":" 196 ","page_number":212},
  {"content":"\r\n\r\n\r\nنسخهء ديگر :\r\nانجير را با روغن زيتون بيالايند و بخورند .\r\n\r\nنسخهء ديگر :\r\nمشك زمين و كندر در اجزاء متساوى باهم خرد و ساييده شوند و ناشتا به وزن يك مثقال از آن را در دهان ريزند .\r\nزنجفيل شامى در اين حالت از داروهاى ممتاز است .\r\nروغن كرچك هم بسيار خوب است بخورند و بر اندامان بول مالند .\r\nاگر به عادت هميشگى هر روز ناشتا عسل بخورند بسيار مفيد است .\r\nبراى سالخوردگان كه به چكميزك مبتلا شوند داروى تركيبى زير بسيار خوب است .\r\n\r\nنسخه :\r\nگند بيدستر ، افيون ، بزر بنگ و بزر فيجن به وزن يك مثقال با هفت مثقال شراب سياه انگورى بخورند .\r\nموميا را در روغن زنبق حل كنند و در مقعد ريزند و از آن قطراتى در ذكر چكانند ، چكميزك بند آيد .\r\nانجير و روغن زيتون بخورند در علاج چكميزك مفيد است .\r\n\r\nفصل هشتم سلس البول ( شاش روانى )\r\nمنظور از كلمهء سلس البول ( شاش روانى ) حالتى از بيمارى است كه بول خودبه‌خود بيرون مىريزد و انسان نمىتواند آن را كنترل كند .\r\nبيمارى روان بولى چندين سبب احتمالى دارد كه از قرار زيرند :\r\n1 - از سرماى زياد ، كه اين حالت اكثريت دارد .\r\n2 - سستى ماهيچهء دربان مأمور كنترل آمد و شد بول\r\n3 - ناتوانى ماهيچه و ناتوانى مثانه ، چنان كه در اواخر بيماريها رخ مىدهد .\r\n4 - زياد تناول كردن ادرارآورها ، كه يكى از آنها شراب آبكى و كم‌مايه است و بويژه در حالتى كه لوله رگهاى داخل كليه گشادتر از حالت طبيعى شده باشند .\r\n5 - نيرومندى بيش از حدّ طبيعى نيروى جاذبه در مثانه .\r\n6 - گاهى ممكن است سبب حرارت زياد باشد كه تراوشهاى بدن را به حد زياد به سوى مثانه بكشد .\r\n7 - احتمال دارد كه سبب ، تكان خوردن و از جا در رفتن مهرهء پشت باشد كه در نتيجه ماهيچه آسيب\r\n\r\n","description":"","footnote":"","page_name":" 197 ","page_number":213},
  {"content":"\r\n\r\nبيند و نتواند بول را كنترل كند و از ترنجيدن عاجز شود .\r\n8 - ممكن است كه سبب نه در مثانه ، نه در ماهيچه و نه از حال بول باشد ، بلكه مزاحمى باشد كه هر ساعت و هر زمان فشار بر مثانه وارد آورد و آن را بفشرد و بول را بيرون ريزد ؛ كه اين حالت در زنان باردار يا در كسانى كه مدفوع به حد زياد در شكمشان انبار شده است و در كسانى كه ورم بزرگ در اندامان بالاى مثانه دارند رخ مىدهد .\r\nديگر نياز بدان نيست كه نشانيها را برشمريم همين شرح كافى است و مىتوانى چگونگى و سبب پيدا شدن روان بولى را از آنچه كه شرح داده شده است دريابى .\r\n\r\nعلاج\r\nاگر سبب روان بولى حرارت باشد - كه كمتر رخ مىدهد - بايد داروهاى سردى بخش گيرنده را به كار برى ؛ كه اينك چند دارويى را در اين‌باره ذكر خواهيم كرد .\r\n\r\nنسخه :\r\nكشنيز خشك و گل محمدى سرخ ( گل آتشى ) بدون كاسبرگ . از هريك به وزن پنج درهم ، تباشير ده درهم ، بزر كاهو و بزر خرفه از هريك پانزده درهم ، گل ارمنى پنج درهم ، گلنار يك درهم ، كافور نيم درهم ، صمغ عربى دو درهم . همه را با آب انار ترش بسرشند و بيمار تناول كند .\r\n\r\nنسخهء ديگر :\r\nكهربا ، گل ارمنى ، هليلهء سياه ، مغز بلوط و عدس پوست كنده از هريك دو درهم ، كشنيز بو دادهء در سركه خيس شده يك درهم . همه را درهم ريزند و بكوبند و بسايند و به وزن سه درهم از آن تناول كنند .\r\nداروهاى علاج حالت ديانيطس ( آب نوشيدن و فورا شاشيدن ) در اين حالت نيز مفيد است .\r\nبيمار براى رفع تشنگى و براى اينكه آب نخورد ، چيزهايى در دهان نگهدارد و بمكد كه رفع تشنگى مىكنند ، از قبيل : قراقروت ، سماق ، هستهء تمر هندى ، انار دانه و امثال آنها .\r\nاگر سلس البولى از اثر سرما باشد - كه اكثرا از اثر سرما است - علاجش تفاوت مىكند و به قرار زير است : دارويى كه در علاج چكميزك ذكر شدند همگى در علاج سلس‌البولى كه سببش سرما باشد مفيدند ؛ اينك ليستى از داروهاى معالج اين حالت :\r\n\r\nنسخه :\r\nسوسن زرد ( وج ) ، زنجفيل شامى خشكيده و مغز بلوط از هريك دو درهم ، مرّ سه درهم . همه را باهم قاطى كنند و خرد كنند و داروى گردمانند شود كه از آن بخورند .\r\n\r\nنسخهء ديگر :\r\nداروى زيره‌اى بسيار خوب است و بويژه اگر داروهاى درهم آميخته‌اش بسيار خوب خرد و\r\n\r\n","description":"","footnote":"","page_name":" 198 ","page_number":214},
  {"content":"\r\n\r\nساييده شوند ، كه هم تناولييش نافع است و هم بر اندام ماليدنى باشد خوب است .\r\nخلاصه داروى زيره‌اى در هر حالتى كه اندامان بول از سرما تأثيرپذير شوند مفيد است . اگر بيمار سلس البول چهار درهم كندر بخورد بول بند آيد .\r\n\r\nنسخهء ديگر :\r\nپيوند مريم ( مهلب ) به وزن دو درهم بخورند بول بند آيد .\r\n\r\nنسخهء ديگر :\r\nاگر مشك و صمغ انگدان و گند بيدستر و شيرگياه شيرسگ و امثال اينها را در روغنى از روغنهاى گرم مزاج خرد كنند و بيمار بخورد بول بند آيد .\r\nاينك دارويى تركيبى كه براى حقنه كردن بيمار سلس البول مفيد است .\r\n\r\nنسخه :\r\nخار سه‌كوهه نود مثقال ، مشك زمين بيست درهم ، پيوند مريم ده درهم . اينها را همه باهم در چهار رطل ( سيصد و شصت مثقال ) آب بريز و بگذار يك شبانه‌روز در آن آب خيس شوند . بعد از آن بر آتش كم شدّت بگذار به آرامى بجوشد تا فقط نود مثقال يعنى يك چهارم از آب مىماند ، آن را بپالاى و چهل و پنج مثقال روغن كنجد در آن بريز و بر آتش بگذار كه به جوش آيد . آن آب و روغن كنجد را مايهء حقنه گردان !\r\n\r\nنسخهء ديگر :\r\nروغن غار ، روغن‌بان ، روغن فندق ، روغن پسته ، روغن چاتلانقوش ، روغن پيوند مريم و آب معمولى از هريك يك جزء متساوى . همه را باهم مخلوط كن و كمى از مشك را در آن خرد كن و مايه حقنه گردان !\r\nروغن‌بان اگر به تنهايى هم مايهء حقنه شود ، بسيار مفيد و اثربخش است .\r\n\r\nفصل نهم در رختخواب شاشيدن\r\nسبب در رختخواب شاشيدن سستى و كم نيروئى ماهيچهء دهان بند مثانه است . گاهى ممكن است زور آوردن بول با سستى ماهيچه همكارى كند . حالت در رختخواب شاشيدن اكثرا كودكان را در بر مىگيرد . وقتى كه غرق خوابند و دير بيدار مىشوند ، بول در مثانه به حركت درمىآيد كه به بيرون راه يابد ، ارادهء ناپيدا - كه شبيه به ارادهء نفس كشيدن است - به همكارى طبيعت بول را بيرون مىدهند و كودك هنوز در خواب است .\r\n\r\n","description":"","footnote":"","page_name":" 199 ","page_number":215},
  {"content":"\r\n\r\nاما اگر از مرحلهء كودكى گذشتند و نيرو گرفتند خوابشان سبك مىشود و ماهيچه نيز نيرو مىگيرد و از سستى رهائى مىيابد و در رختخواب شاشيدن رخت برمىبندد .\r\n\r\nعلاج\r\nداروهايى كه در علاج سست شدن مثانه ، چكميزك و روان بولى آمده‌اند همگى در علاج اين حالت مفيدند . بويژه داروى هليله‌اى كه با زنجفيل شامى و استرك باشد . روغن‌بان بسيار خوب است كه بر ابزار بول مالند . با وجود اينها دستورات زير بايد اجرا شوند :\r\nشام غذاى سبك و كم بخورند ، كه خوابشان سبك باشد .\r\nآب زياد نخورند .\r\nقبل از خواب بروند بشاشند .\r\nگاهى رخ مىدهد كسى در خواب مىبيند كه در جايى مناسب شاشيدن ايستاده و نيروى حساس مثانه و نيروى دفع‌كنندهء بول شخص را تحريك مىكند كه بشاشد ؛ مىشاشد و به شاشيدن در اثناى خواب عادت مىكند . اگر بارها در خواب چنين جاى مناسب شاشيدن را ديد و شاشيد و جاى شاشيدن كه به خوابش مىآيد مثلا مستراح ، پناهگاهى دور از مردم يا صحرا و بيابان باشد ، خوب است كه خيالات قبل از خواب را تغيير دهد ؛ مثلا به فكر خود بياورد كه در خواب مسجد يا خانهء مسكونى و نامناسب براى شاشيدن را در نظر بگيرد و بخواهد از شاشيدن در چنين جاهايى صرفنظر كند . شايد اين رؤيا و خيال تأثير روانى داشته باشد و مدتى در خواب چنين جاهاى نامناسب شاشيدن را ببيند و نيروى ارادهء ناپيدا و نامحسوس روانى آن را وادار به ترك شاشيدن در چنين جاهاى نامناسب بكند . اين ارادهء ناخودآگاه نيروى دفع‌كنندهء بول در مثانه را از كار بازدارد و بيمار از خواب بيدار شود .\r\nاينك دارويى تركيبى كه در علاج كسانى كه در رختخواب مىشاشند مفيد و بهره‌رسان است .\r\n\r\nنسخه :\r\nبلوط ، كندر و مرّ از هريك يك جزء متساوى در بيست و يك مثقال شراب ريزند و بر آتش بگذارند تا آن‌قدر بجوشد كه فقط هفت مثقال از شراب بماند ، آن را بپالايند و به وزن يك درهم روغن آس با باقيماندهء پاليده قاطى كنند و بخورند .\r\nاطباء گويند كه داروى تركيبى زير نيز مفيد است .\r\n\r\nنسخه :\r\nخشكيدهء كليهء خرگوش يك جزء ، بزر كرفس و عاقر قرحا از هريك نيم جزء ، بزر شبت يك جزء . همه را درهم مخلوط كنند و دو درهم از آن را در هفت مثقال آب سرد ريزند و بنوشند .\r\n\r\n","description":"","footnote":"","page_name":" 200 ","page_number":216},
  {"content":"\r\n\r\n\r\nنسخه‌هاى ديگر :\r\nمغز سر خرگوش بيابانى را با شراب بخورند خوب است .\r\nكمى چلغوز كبوتر را در خمير پيچند و در تنور بگذارند تا برشته شود و بخورند بسيار خوب است .\r\nمرّ را با شراب ناشتا بخورند شفا يابند .\r\nاگر وسيلهء داروهاى بند آورندهء بول حقنه شوند ، يا داروهاى بند آورنده بول در آنها تزريق شود شفا يابند .\r\n\r\nفصل دهم ديانيطس يا آب خوردن و فورا شاشيدن ( ديابيطس - نسخه . )\r\nديانيطس كلمه‌اى يونانى است و نوعى بيمارى را گويند كه انسان تا آب بنوشد بعد از مدتى كوتاه همان آب را مىشاشد . يونانيان اين بيمارى را علاوه بر ديانيطس ، دياسقومس ( دياسقوس - نسخه . ) و قراميس نيز گويند . عرب آن را دواره ، دولاب ، زلق الكليه ، زلق المجاز و معبر گويند .\r\nمسألهء اين بيمارى از حيث نوشيدنى ، به حالت لغزش معده و روده نسبت به غذاهاى خوراكى شباهت دارد .\r\nكسى كه به اين بيمارى مبتلا باشد ، مرتب آب مىخورد و مىخورد و سيراب نمىشود و همين‌كه نوشيد . مىشاشد و نمىتواند آب نوشيدنى را در بدن نگهدارد ؛ از بالا وارد مىكند و از پايين مىريزد .\r\nطبيبى گويد بيمارى ديانيطس به بيمارى لغزش روده شبيه نيست و اين دو بيمارى يك حالت ندارند ؛ زيرا بيمارى ديانيطس كار طبيعت است و ناگهانى پديد مىآيد و ارادهء انسان در آن دخالتى ندارد . امّا لغزش روده - كه احساس در روده‌ها هست و اراده در آن دخيل است - كم‌كم و به تدريج تكميل مىشود . من فرمايش اين طبيب را نپسنديده‌ام .\r\nسبب پيدايش بيمارى ديانيطس بسته به حال و احوال كليه است ؛ مثلا كليه ناتوان شده است ، دهانه‌هاى گدار آبرسان باز و گشاد شده‌اند و ياراى برهم آمدن و بسته شدن را ندارند كه آب را چندانكه لازم است در كليه نگهدارى كنند و تا وقت مناسب كه طبيعت مىخواهد آن را بيرون ندهند .\r\n- اين حالت ناتوانى كليه و باز شدن و گشاد شدن لوله رگهاى آبرسان - كه از كنترل خارج شده‌اند - از چيست ؟\r\n1 - ممكن است سرما بر بدن تأثير بد گذاشته باشد و كليه از اثر سرمازدگى همهء بدن گزند ديده باشد .\r\n2 - ممكن است سرما كبد را دربرگرفته باشد و كليه - كه فرعى از كبد يا بهتر بگوييم آبريزگاه كبد است - به اين نابسامانى رسيده باشد .\r\n3 - گاهى ممكن است از اثر نوشيدن آب سرد اين حالت دست دهد .\r\n\r\n","description":"","footnote":"","page_name":" 201 ","page_number":217},
  {"content":"\r\n\r\n4 - ممكن است از اثر سرماى سخت و گزنده‌اى كه كليه را در بر گرفته است اين بيمارى رخ دهد .\r\n5 - ممكن است - و اكثرا چنين است - سوء مزاج گرم خارج از گرماى طبيعى يا سوء مزاج گرم ساده و يا سوء مزاج گرم همراه ماده نيروى جاذبهء كليه را تحت تأثير قرار داده باشد و نيروى جاذبهء كليه بيشتر از حالت طبيعى نيرو گرفته باشد و چندان مادهء آبى را از كبد به سوى كليه جذب كند كه كليه تحمل اين همه مادهء آبى را نداشته باشد و آن را دفع كند ، امّا نيروى جاذبه همانطور سرگرم آب از كبد كشيدن است و كليه بايد بدون استراحت و آسودن آب بيرون دهد . و تو مىدانى اگر آب از بالا يورش آورد و جاى خالى يافت ، پياپى با فشار فرو ريزد و آب نو ريخته مزاحم آب قبلى مىشود و ناچار سرريز مىكند . در حقيقت اين بيمارى از بيماريهاى بدجنس و بغرنج است و امكان دارد در اثر كشيدن مادهء رطوبى بدن - در حد بسيار زيادتر از لازم - بدن را به گداختن وادارد و به بيمارى دق بينجامد كه اصلا بدن را به كلى از سهمى كه از آب نوشيدنى عايدش مىشود محروم مىكند . كه اين را مىدانى و از آنكه برايت شرح داديم نشانيها را نيز شناختى !\r\n\r\nعلاج\r\nچنان كه اشاره كرديم ، اكثرا بيمارى ديانيطس از اثر گرماى آتشين رخ مىدهد ؛ ازاين‌رو اكثرا علاجش با سردى بخشيدن و رطوبت بخشيدن به بدن توسط سبزيهاى سردى بخش ، ميوه‌هاى رطوبت بخش و سردمزاج ، رب ميوه‌هاى سردى بخش و سردمزاج است . امّا اين خوراكيها نبايد ادرارآور باشند . همچنين اگر كاهو يا خشخاش بخورند مانعى ندارد .\r\nبيمار ديانيطس بايد در جاى مرطوب سردسير زندگى كند ، در آبزن پراز آب بسيار سرد بنشيند تا سردى آب بر بدنش تأثير بگذارد و باز بيرون نيايد تا رنگ پوستش سبز فام شود و تا تشنگىاش فرو نشيند و كليه‌اش سرد گردد و ماهيچهء كنترل بول تقويت شود . بو كردن كافور ، نيلوفر و امثال آن از گياهان خوشبوى سردمزاج به نفع بيمار است . بيمار را به خوابيدن وادار كردن و از تشنگى غافل شدن برايش مفيد است .\r\nعلاج تشنگى همان علاجها است كه سابقا گفته‌ايم ؛ بايد بيمار را سرگرم كرد و از تشنگى باز داشت حتى اگر وسيلهء آب باشد كه تا حدى از آن بنوشد . اما بهترين علاج تشنگى وسيلهء آب آن است كه بيمار آب بسيار سرد بخورد و آن را قى كند و چندين بار اين عمل تكرار شود . بايد وسيلهء قى كردن ، عرق كردن زياد و تخدير اطراف دندهء كمر آب را از رسيدن به كليه منحرف ساخت ، كه كليه كمتر تقاضاى آب مىكند و نمىتواند چيزى از آن را جذب كند . بايد از خسته كردن پشت بپرهيزند و از خوردن و نوشيدن ادرارآورها دورى جويند . شكم نرم بودن و قبض نبودن به نفع بيمار است . حتى اگر وسيلهء حقنه هم شكم نرم شود مفيد است . مايهء حقنه نرمىبخش و در شدّت و تأثير ميانگين باشد ؛ زيرا بيماران ديانيطس اكثرا شكمشان قبض است . شايد در اوايل ابتلا به بيمارى نياز به رگ‌زنى و خون كشيدن باشد . دوغ ترش و سرد بنوشند خوب است و تا دوغ غليظتر باشد بهتر است . بويژه اگر دوغ از شير گوسفند باشد چه بهتر . آب كدوى برشته ، افشرهء خيار با اسفرزه ، آب انار شيرين ، آب توت ، آب آلوبخارا و امثال آنها را بخورند خوب است . اين شربتها\r\n\r\n","description":"","footnote":"","page_name":" 202 ","page_number":218},
  {"content":"\r\n\r\nو آب ميوه‌ها را بدون مخلوط كردن با آب به جاى آب بنوشند و چندانكه مىتوانند بنوشند . رب نعناع بخورند و گلاب بنوشند خوب است . امّا اگر افشرهء گل تازه چيده را بخورند از گلاب بهتر است و تشنگى را فرو نشاند و بهره‌رسان است . مقدار تناولى افشرهء گل نود و هشت مثقال است .\r\nآب چكيده از دوغ گاوى و از دوغ گوسفند كه ترش باشند خوب است و تشنگى را فرو نشاند .\r\nگويند اگر سه عدد تخم‌مرغ را در سركه اندازند و بيست و چهار ساعت بگذارند كه در سركه بمانند و آنگاه تخم‌مرغها را خام سركشند بهره‌رسان است .\r\nداروهاى زير را ما خود آزموده‌ايم و نتيجهء خوب داده است .\r\n\r\nنسخه :\r\nدوغ ترش را بگذار تا مادهء غليظ و پرمايه‌اش رسوب كند ، سپس كف سپيد بالاى آن را بگير ! چندين بار اين كف گيرى را تكرار كن تا آب دوغ صاف مىماند . تا كف‌گيرى بيشتر تكرار شود ، آب دوغ سردتر مىشود . اين آبدوغ صاف شده را با آرد جو مخلوط كنند و به هم زنند و بيمار بخورد بسيار بهره بيند .\r\nقرص تركيبى زير نيز بسيار خوب است كه آن را قرص گلنار نامند .\r\n\r\nنسخه :\r\nاقاقيا به وزن دو درهم ، گل محمدى به وزن سه درهم ، گلنار به وزن چهار درهم ، صمغ عربى به وزن يك درهم ، كتيرا نيم درهم . همه را درهم بسرشند و قرص از آن سازند و با لعاب اسفرزه و آب سرد يا آب كدو يا آب خيار و يا با آب انار بخورند .\r\nنسخهء ديگر كه آزموده شده است و خوب است .\r\nقرص تباشير با آب كدو يا با آب خيار يا آب انار تناول شود .\r\n\r\nنسخهء ديگر :\r\nتباشير ، گل مهرزده و خرچنگ رودخانه‌اى سوخته و شسته از هريك يك جزء ، لاك يك سوم جزء ، بزر خشخاش و بزر كاهو از هريك يك جزء و نيم . همه را با لعاب اسفرزه درهم بسرشند و از آن قرص سازند و برحسب تشخيص تناول شود .\r\n\r\nداروهاى گذاشتنى بر پوست در علاج بيمارى ديانيطس\r\nداروهاى گذاشتنى در علاج ديانيطس بايد سردى بخش و محكم‌كننده باشند . داروى زير يكى از آنها است .\r\n\r\n","description":"","footnote":"","page_name":" 203 ","page_number":219},
  {"content":"\r\n\r\n\r\nنسخه :\r\nقاوت ، جوانه‌هاى نازك تاك و اگر گير آمد گل درخت به يا گل درخت سيب و يا گل درخت زالزالك نيز باشد خوب است . گل محمدى تازه و شاداب ، ريواس ، غوره ، گياه هفت بند ، و پوست انار . اينها را همه درهم بسرش و بر طرف كليه و مثانهء بيمار بگذار .\r\nاينك داروى اندايشى تركيبى در علاج ديانيطس .\r\n\r\nنسخه :\r\nاقاقيا به وزن چهار درهم ، كندر به وزن دو درهم ، افشرهء شنگ ، لادن ، رامك ( قرص دوشاب و مازو يا خرما و مازو ) از هريك به وزن دو درهم ، مازو به وزن يك درهم . همه را درهم مخلوط كن و بكوب و با آب آس سبز درهم بسرش و بدن بيمار را بدان بينداى بسيار خوب است .\r\n\r\nحقنه‌ها در علاج ديانيطس\r\nاگر مايهء حقنه دوغ باشد خوب است . يا افشرهء ميوه‌هاى سردمزاج و گيرنده - كه در بحث ضماد ذكر شدند - مايهء حقنه شود . اگر بيمار را با شير حيوان يا روغن كدو ، يا روغن بادام حقنه كنى خوب است . امّا روغن بادام ويژگى دارد .\r\n\r\nرژيم غذايى بيمار ديانيطس\r\nبايد غذاى بيمار لطيف باشد اما از آن نوع غذاى لطيف نباشد كه به زودى زود به مادهء خلط مرارى تبديل شود . و آن‌قدر كم و لطيف نباشد كه به زودى بخار شود و تحليل برود و مدفوع داخل شكم را بخشكاند و اين خشكيدن معده از آن سرچشمه گيرد كه مادهء آبى ناشى از غذا - كه هم لطيف است و هم كم - مستقيما به سوى كليه راهى مىشود و از روده‌ها منحرف مىگردد . آنچه مناسب حال بيمار است بايد چنان غذاى لطيفى باشد كه مادهء آبى آن تحليل برود بدون آنكه مادهء بولى زياد به وجود بياورد و در عين حال نرمى بخش به شكم باشد .\r\nرژيم غذائى بسيار خوب براى كسانى كه به بيمارى ديانيطس مبتلا هستند آن است كه غذاها نوعى باشند كه شكم را نرم كنند و تشنگى شكن باشند . اين غذاهاى سازگار و مناسب حال از قرار زيرند :\r\nسوپ ذرت ( بلال ) ، آبجو جوشيده بر آتش ، گوشت در سركه پروريده ، آش آميزه با سركه و بدون چربى و سرد شده كه با داروهاى مانع قبض شدن شكم مخلوط باشد ، شورباهاى ساده و چرب با گوشت گوسالهء يك ساله ، آبگوشت مرغ خانگى چاق شده ، پاچهء گاو ، گوشت تازهء ماهى ترش شده يا ترش نشده ، به شرطى كه از تشنگى آورى آن بيم نباشد . شير گوسفند را با آب قاطى كنند و بر آتش بگذارند بجوشد تا آب قاطى شده و كمى از شير بخار مىشود . آنگاه آن شير را بخورند .\r\nهر ميوه‌اى كه سردمزاج و گيرنده و يا بس است و هر ميوه‌اى كه ادرارآور است نبايد مصرف شود . مثلا ممنوع است كه به بخورند .\r\n\r\n","description":"","footnote":"","page_name":" 204 ","page_number":220},
  {"content":"\r\n\r\nاگر بيمارى ديانيطس از اثر سرما باشد - كه ما اين حالت را نديده‌ايم - حتما تشنگى همراه دارد . برخى از دانشمندان پيشينه علاج اين حالت از بيمارى ديانيطس را - كه از اثر سرما باشد - چنين فرموده‌اند ، بايد به لطف با بيمار مدارا كرد و چيزهاى لطيف به او داد كه بخورد و تشنگىاش را فرو نشاند ، بعد از آن وسيلهء مايه حقنه‌هاى نرم و نرمىبخش چندين بار او را حقنه كرد . بعد از حقنه سيزده عدد حب الوا - كه هر حب به اندازهء يك نخود باشد - بخورد تا اسهال شود . سه روز بيمار استراحت كند ، روز چهارم باز حقنه و اسهال از سرگرفته شود . سپس بيمار را بعد از غذا خوردن وسيلهء ترب و شبيه آن به قى كردن وادار كرد . بعد از آن بايد كوشش كرد كه بدن بيمار گرم شود . بادكش گذاشتن ، باندپيچى دارويى كردن ، بخور به عمل آوردن را تا آنجا كه امكان داشته باشد در گرم كردن بدن به عمل آيد و بويژه دست و پاهاى بيمار بايد گرم شوند . ممكن است براى اين منظور به داروهاى سرخ گرداننده ( خون به سوى پوست كشنده ) نياز باشد . آنگاه بايد چند روزى به بيمار استراحت داد و سپس به اعتدال و نه زياد و به شدّت سواركارى كند . بدنش را ماساژ دهند امّا نه به شدت . بويژه دست و پاهايش را ماساژ دهند و وادارش كنند كه به حمّام گرم برود و شراب ريحانى بنوشد .\r\n\r\nفصل يازدهم بول زياد\r\nسبب زياد بولى چند جهت دارد كه به قرار زيرند :\r\n1 - ممكن است هماهنگى و شباهت به ديانيطس داشته باشد ، امّا نه آن حالت ديانيطس كه فقط بيمار تشنه شود و لاغير ؛ از آن نوع ديانيطس باشد كه بيمار تشنه است و سيراب نمىشود و هرگاه آب نوشيد آب به همان حالت و بدون تغيير از پايين بيرون ريزد .\r\n2 - ممكن است بيمارى كه بولش زياد است چندان تشنه نشود كه بشود آن را به حساب آورد ؛ امّا سوزش و تندى بول باشد ؛ در چنين حالتى سبب تندمزاجى بول شايد قرحه است ، كه قبلا شرح داديم و فهميدى !\r\n3 - اگر سوزش و تندمزاجى بول نباشد و تشنگى به آن اندازه نباشد كه بيمار هيچ‌وقت سيراب نشود ، بدان كه سبب همان سبب روان بولى است كه سرما باشد . و در حالتى كه سرما در كار باشد و تأثير بر ابزار بول بگذارد ، از آنكه شكم را يبوست مىدهد و اندرون را گرمى مىبخشد بول زياد است .\r\nهركسى زياد مدفوع كند و مدفوعش تند و غليظ نباشد بولش كم است ، و هركسى شكمش قبض و مدفوعش خشك باشد بولش زياد است ؛ كه سابقا سبب اين حالت را ياد گرفته‌اى و علاج همهء آنها را شرح داده‌ايم . در اينجا نيز چند علاجى را دربارهء آنكه از اثر سرما رخ مىدهد شرح خواهيم داد و مىگوييم :\r\nداروهاى برانگيزندهء غريزهء جنسى براى كسانى كه بولشان زياد است مفيد است .\r\n\r\n","description":"","footnote":"","page_name":" 205 ","page_number":221},
  {"content":"\r\n\r\nناشتا تخم‌مرغ نيم‌بند بنوشند خوب است .\r\nشير را بجوشانند و بخورند - هر شيرى باشد - خوب است .\r\nثمرآس آب‌پز شده ، برگهء گلابى ، خرماى هيرون ( خرماى قسب ) هر روز ناشتا به وزن چهارده مثقال بخورند خوب است . مرّ از داروهاى خوب و بهره‌رسان در علاج اين حالت است . پيوند مريم ، مشك زمين ، كندر ، خولنجان ، ريم آهن و كشنيز همه خوبند :\r\nداروى تركيبى زير نيز بسيار خوب است :\r\n\r\nنسخه :\r\nگند بيدستر ، كوشنه ، مرّ ، آويشم ، جفت بلوط و عاقر قرحا از هريك يك جزء متساوى را در آب آس سبز بسرش و از آن حب بساز و بيمار وقت خواب به وزن يك درهم بخورد .\r\nداروى حقنه‌اى تركيبى زير علاوه بر علاج زياد بولى كليه را نيز نيرو مىبخشد .\r\n\r\nنسخه :\r\nمغز گوسفند ، هر دو خايهء قوچ ( گوسفند نر ) و پيهء كليهء بز را باهم بكوب . آب خار سه‌كوهه را بر آتش بجوشان تا غليظ مىشود . آنگاه از شير حيوان ، روغن حيوانى ، چربى دنبهء گوسفند و روغن چاتلانقوش هريك يك جزء كه به اندازهء مغز و خايه و پيه نامبرده در بالا باشند در مخلوط بريز و خوب بهم بزن و مايهء حقنه ساز !\r\n\r\nفصل دوازدهم ادرار خارج از حالت طبيعى\r\nخون خالص شاشيدن احتمال چندين سبب را دارد :\r\n1 - خون خالص كه به جاى بول آيد از اندامان بالاتر از تنبوشه و لوله رگ بول ريز باشد - منظورم كليه و مثانه و كبد است - يا بدن همگى از خون زائد و ريختنى پر و مالامال شده و خون لبريز كرده و به اندامان بول ريز ريخته است . يعنى فشار خون مازاد بر احتياج پيوستگى رگهاى وابسته به كبد و كليه و مثانه را از هم جدا كرده است .\r\n2 - ممكن است از ترك عادتى از عادات هميشگى انسان اين حالت پرشدگى بدن از خون زائد بىمصرف رخ دهد .\r\n3 - شايد اندامى گسسته باشد و خون از اثر گسستگى اندام - كه بدن با آن كارى ندارد - از راه بول بيرون داده شود . سببهاى ديگرى هم اگر باشند تو خودت مىدانى و از آنچه تا حال ياد گرفته‌اى مىتوانى قياس كنى !\r\n4 - ممكن است خون ناشى از نشانى بحران بيمارى باشد .\r\n5 - يا از اثر پاكسازى و تخليهء زياديهاى ريختنى باشد .\r\n\r\n","description":"","footnote":"","page_name":" 206 ","page_number":222},
  {"content":"\r\n\r\n6 - ممكن است از پرش ، صدمه ديدن ، بر زمين افتادن ، ضربت خوردن و غيره خونريزى رخ داده باشد ؛ كه اين حالت كمتر رخ مىدهد .\r\n7 - ممكن است خون از آن بالاييها نيايد و سبب در اندامان بول ريز و نزديك آنها باشد . مثلا رگى گسسته يا رگى باز شده يا از اثر ضربت خوردن يا بر زمين افتادن يا باد يا سرمازدگى رگ ترك برداشته باشد . كه از اثر سرما رگ سفت و تند شده باشد و ترك بردارد .\r\n8 - ممكن است حالتى خوره‌اى خون را جارى كرده باشد .\r\n9 - ممكن است از كشيدگى و كزاز قوى باشد .\r\n10 - ممكن است گوشت بدن بگدازد و به خون كم‌مايه و آبكى بنمايد كه آن هم نوعى از خون است .\r\n11 - ممكن است خون در بدن بيش از اندازهء لازم كم‌مايه شده باشد كه در چنين حالتى در صورتى كه نيروى جاذبهء كليه سرحال و نيرومند باشد ، مقدار زيادى از خون آبكى و كم‌مايه را به سوى كليه مىكشاند .\r\nاگر خون از گوشت گدازيده باشد - كه خونى رقيق و كم‌مايه است - در فرستادنش دو مددكار هست ، يكى اينكه همان مجراى خون ريختنى را در بر مىگيرد و راه بيرون آمدنش سهل است ، دوم اينكه آبكى است و قوامى ندارد كه از ريزش خوددارى كند .\r\nاما اگر حالت دوم است ، يعنى خون رقيق و كم‌مايه است و از گداختهء گوشت بدن نيست بلكه از سرريز كردن خون بدن است كه كم‌مايه شده و رقيق است ، تنها در سرازير شدن از راه بول يك مددكار دارد كه آن هم نيروى جاذبهء كليه است كه آن را به كليه نفوذ مىدهد و كليه كه آن را نگه نمىدارد و به وسيلهء نيروى دفع‌كننده‌اش به مثانه تحويل مىدهد .\r\n\r\nبول غسالى « 1 »\r\nگاهى رخ مىدهد كه بول انسان به شكل آبگوشت شويه باشد ، كه دو علت مىتواند داشته باشد :\r\n1 - نيروى هضم كنندهء غذاى كبد در كبد ناتوان است .\r\n2 - دستگاه پالايش در كبد ناتوان است و به خوبى از عهدهء جدا كردن آب از خون برنمىآيد .\r\nو نيز ممكن است كه سبب ، از ناتوانى هر دو نيرو باهم باشد .\r\n\r\nخون خلطآلود\r\nگاهى رخ مىدهد كسى خونى مىشاشد كه آن خون با خلط غليظ همراه است . سبب اين حالت اكثرا از ناتوان شدن كليه است .\r\n\r\n\r\n","description":"","footnote":"\r\n( 1 ) - منظور از كلمهء غسالى آن است كه وقتى گوشت تازه را در آب مىشويند ، آب حاصل خونابه‌اى مانندى است كه در اين ترجمه آن را آب‌گوشت شويه ناميده‌ايم .\r\n","page_name":" 207 ","page_number":223},
  {"content":"\r\n\r\n\r\nشاشيدن موى ماننده\r\nممكن است كسى ادرارش موى ماننده باشد ؛ يعنى چيزى مىشاشد كه باريك و پيوسته و شبيه به مو است . رنگ اين موى شاشيده يا سپيدمان است و يا به سرخى تمايل دارد . گاهى اتفاق مىافتد كه اين بول مو مانند تقريبا دو وجب طول داشته باشد . سبب پيدايش چنين بول عجيب و غريبى چند احتمال دارد :\r\n1 - نيروى هضم‌كننده در كليه ناتوان شده است .\r\n2 - نيروى هضم كنندهء داخل رگها ناتوانند .\r\n\r\nعلاج\r\nاگر سبب خون شاشيدن پرشدگى بدن و پرشدگى اندامانى كه در بحث از پرشدگى بدن ذكر شد مىباشد ، ما علاج اين حالت را در گفتار راجع به بول به‌طور عمومى و در گفتارهاى بعدى آورده‌ايم .\r\nاگر خون شاشيدن از اثر قرحه باشد ، بايد علاج قرحه و خوره را به كار برى كه تو خود مىدانى و همهء علاجها را در جاى خود شرح داده‌ايم .\r\nاگر از اثر ناتوانى نيروى هضم‌كننده در كليه يا در كبد ، يا سبب گداختن مواد در بدن و يا سبب از كم‌مايه شدن و آبكى بودن خلط خونى در بدن باشد ، علاج همه را مىدانى و ياد گرفته‌اى ! اين را هم خوب مىدانى كه اگر خون شاشيدن از اثر بحران بيمارى باشد ، نبايد كوشش كنى كه اين خون بند آيد .\r\nاگر در حالت خون شاشيدن بيمار نياز به رگ زدن بود ، زدن رگ صافن بهتر از زدن شاهرگ دست است . بعد از رگ زدن و خون لازم كشيدن ، بيمار را وادار كن كه غذاى لطيف بخورد و مگذار غذاى گيرنده از قبيل آش ترش شده با سماق و چيزهاى ترشمزهء ديگر بخورد . تا آنجا كه از آزمايشات بول كه در شيشهء آزمايشى مىآيد معلوم شود كه بول پاك و بىآلايش است ؛ زيرا غذاهاى گس و ترشمزه خون را لخته مىكنند و لوله رگهاى بول‌رسان را تنگ مىگردانند و شايد از اثر تنگ شدن لوله رگها ، مادهء آبى برگردد كه اين برگشتن توليد خطر مىكند .\r\nاگر بول موى مانند است ، در علاجش به داروهايى نياز دارى كه نرمى بخش و قطعه‌قطعه كنندهء خلط باشند .\r\nداروهاى ادرارآور و داروهاى علاج سنگ كليه و مثانه در اين حالت چاره سازند . بايد غذاى بيمار از جنس غذاهايى باشد كه رطوبت سرشتى و طبيعى را تقويت كنند .\r\nآنچه كه ما بايد در اينجا علاجش را شرح و توضيح دهيم شاشيدن خون خالص است كه به قرار زير مىباشد :\r\nخون شاشيدن اگر سببش از كليه يا از مثانه باشد ، علاجش در سردى بخشيدن و گيرندگى خلاصه مىشود ؛ كه چنين داروها را اكثرا در بحث از علاج نزيف خون حيض بيان كرده‌ايم . بايد داروهاى سردىبخش و گيرنده همراه داروى ادرارآور باشند تا تأثير دارو را به سرمنزل مقصود برسانند .\r\n\r\n","description":"","footnote":"","page_name":" 208 ","page_number":224},
  {"content":"\r\n\r\nامّا قبل از استعمال دارو بايد خون را به راه مخالف راه در پيش گرفته‌اش هدايت كنى ، بادكش به كار برى ، بسيار تنگ و نازك شاهرگ دست بيمار را بزنى و كمى خون بكشى . غذاى بيمار از نوعى باشد كه خون را غليظ مىكند و سردى مىبخشد . بايد بيمار بدون حركت و در آرامش كامل به سر برد و اندامان پهلويى و دست و پاها را باندپيچى كند . نبايد به هيچ وجه جماع كند ، در آب نشستن لازم است ، آب آبزن - كه بيمار در آن مىنشيند - آب‌پز داروهاى گيرنده از قبيل : عدس پوست كنده ، پوست انار ، به ، گلابى ، مازو ، گياه هفت‌بند و امثال آنها باشد .\r\nداروهاى بسيار تأثيربخش در بند آوردن خونى كه به جاى بول مىآيد عبارتند از : خار سه كوهه ، خاكهء چوب درخت سدر ( كنار ) ، ريشهء لوفاى ستبر و ثمر گياه عود الصليب .\r\nداروهاى بر پوست ماليدنى - كه بر هر جاى لازم بمالند خوب است - از اين قرارند : بيخ سفيد خار ( ديوخار ) ، خرنوب نبطى كه همان خرنوب خاربن است ، سماق ، ريشهء درخت آلو بخاراى كوهى ، پوست انار كه با آب ريواس يا آب غوره و يا با افشرهء گل محمدى باشد خوب است . اگر هميشه بهار به تنهايى و بدون هيچ آميزه‌اى بر پوست ماليده شود بسيار خوب است . بويژه اگر بيخ هميشه بهار با كتيرا و چيزى از افشرهء ميوه‌هاى گيرنده باشد نور على نور است .\r\nاينك داروى تركيبى كه اگر بر پشت و زهار بيمار بيندايند بسيار خوب است .\r\n\r\nنسخه :\r\nمرّ ، زاج ، مازو ، سوختهء كاغذ و اقاقيا . همه را درهم بسرشند و بر پشت و زهار بيمار مالند .\r\nاگر بيمار قرص ساخته از گلنار و خون سياوشان را تناول كند بهره بيند .\r\nقرص تركيبى آتى بسيار اثربخش است و اگر خون شاشيدن منشأ از مثانه داشته باشد به اين قرص حتما نياز مىافتد ؛ كه آزمايش شده و نتيجهء خوب داده است .\r\n\r\nنسخه :\r\nشب ( زاج بلورى ) ، گلنار و خون سياوشان . از هريك يك درهم ، كتيرا دو درهم ، صمغ عربى نيم درهم . همه را درهم بسرش و قرص از آن بساز و قرص را با شراب گس‌مزه و شيرين يا با آب خرفه تناول كند .\r\nداروى تركيبى زير از قبلى كم‌تأثيرتر و سلامت‌تر است .\r\n\r\nنسخه :\r\nكتيرا يا بزر خشخاش ، گل مهرزده ، آب افشرهء گياه شنگ ، انگم درخت آلو بخاراى سياه و كهربا هريك يك جزء متساوى . همه را درهم مخلوط كن و درهم بسرش و از آن قرص بساز و بيمار تا وزن دو درهم يا سه درهم - چنان كه خودت مصلحت مىدانى - تناول كند .\r\n\r\n","description":"","footnote":"","page_name":" 209 ","page_number":225},
  {"content":"\r\n\r\n\r\nنسخهء ديگر :\r\nبيخ هميشه بهار و كهربا از هريك يك جزء ، ساذج نيم جزء ، شب ( زاج بلورى ) يك ششم جزء ، گل ارمنى يك جزء و نيم . از اينها قرص بساز و بيمار به وزن تا يك مثقال و نيم از آن را با افشرهء ميوه‌هاى قبوضيت بخش بخورد .\r\n\r\nنسخهء ديگر كه در آن داروى مخدر به كار رفته است .\r\nزعفران ، دانه‌هاى اسپند ، ثمر پنيرك دشتى و افيون از هريك به وزن دو درهم ، مغز بادام برگزيده و خوب سه عدد و نيم . بيمار به اندازهء يك عدد فندق از آن بخورد .\r\n\r\nنسخهء ديگر :\r\nپوست بيخ مهر گياه بو داده ( برشته ) ، رازيانهء شامى بو داده و بزر بو دادهء كرفس از هريك به وزن سه درهم ، خشخاش سياه به وزن دوازده درهم . همه را با شراب سياه انگورى بسرشند و به وزن يك درهم تناول شود .\r\n\r\nنسخهء ديگر :\r\nسوختهء شاخ گوزن و كتيرا هريك يك جزء متساوى . خرد و خاش و ساييده شوند و با آب آس بخورند كه بسيار سودرسان است .\r\nداروى تركيبى زير را اطباى پيشينه بسيار پسنديده و ستوده‌اند .\r\n\r\nنسخه :\r\nدانه‌هاى ثمر انار بيابانى ( مغاث ) از نوع خوبش سى عدد ، بزر خيارچنبر خوردنى به وزن يك مثقال ، دانه‌هاى ثمر صنوبر دوازده عدد ، بادام تلخ پوست‌كنده نه عدد ، ثمر گياه پنيرك به وزن سه درهم . بيمار ناشتا به وزن يك درخمى بخورد .\r\nاگر خون شاشيدن منشأ از مثانه داشته باشد ، بايد داروهاى تناولى و ادرارآور ، نيرومندتر و اثربخش‌تر از داروهاى كليه باشند ، به ترتيب زير :\r\nابر مرده را در سركه خيس كن و بر اطراف مثانه و بر هر دو مجراى از كليه به مثانه و غيره بگذار ! داروهايى را كه به بيمار تزريق مىكنى از قبيل : افشرهء بارهنگ ، افشرهء گياه هفت‌بند و افشرهء خرفه باشند . قرصهايى كه در اين حالت بسيار بهره رسانند عبارتند از : قرص زاج بلورى و كتيرا و قرص مخدرات - كه ذكر شده‌اند - سوختهء شاخ گوزن ، كهربا ، سنگ شادنه ، صمغ عربى ، مازو ، افشرهء شنگ ، گلنار و كمى شب ، سوختهء ارزيز شسته و مقدارى كم از افيون و بنگ كه همه در علاج خون شاشيدنى كه از مثانه باشد مفيدند . و نيز در علاج بند آوردن خونى كه از مثانه آيد ، بادكش گذاشتن بر تهيگاه ، باسن و بر زهار خوب است كه خون را بند آورد . پس از بند آوردن خون ، به معالجهء باز داشتن خون از لخته شدن بپرداز - كه دستورش را سابقا ذكر كرده‌ايم - بيمار نان را در دوغ تريد\r\n\r\n","description":"","footnote":"","page_name":" 210 ","page_number":226},
  {"content":"\r\n\r\nكند يا نان را در آشى همراه سماق يا انار دانه تريد كند و بخورد .\r\nاگر تشخيص دادى كه نيروى بيمار كاهش يافته و ناتوان شده است ، آبگوشت گوشت كوبيده را با چيزهاى گيرنده بخورد كه نيرو را از سر گيرد . شورباى گوشت كبك ، گوشت تيهو و گوشت كبوتر دشتى - كه وسيلهء آب غوره و انار ترشمزه شده باشند - بخورد . شير را بر آتش بجوشاند و بخورد . اين خوراكهاى تقويت بخش و امثال اينها خوبند .\r\nاگر ديدى كه براى جلوگيرى از ناتوانى بيمار يا براى تحريك اشتهاى او حتما بايد شراب تجويز كنى ، شراب گس‌مزهء سياهرنگ غليظ مانعى ندارد .\r\nكسى كه خون يا ريم مىشاشد و سپس شفا مىيابد ، شراب مخلوط با آب بخورد كه چرك و كثافات را همه بزدايد و ادرار دهد . بيمار بعد از ابتلا به خون يا ريم شاشيدن و شفا يافتن نبايد به هيچ وجه و در هيچ حالتى بول را حبس كند كه ممكن است بيمارى از نو برگردد .\r\nدرازاى مادهء بول مو ماننده ، سببش در كليه است ؛ زيرا كه مادهء مذكور در پيچ و خمهاى رگهاى كليه و غير آن جاى مىگيرند . اين ماده كه به رشته‌اى تبديل مىشود ، از اثر خوراكيهاى غليظ و ديرهضم ، شير ، حبوبات مانند باقلى و امثال باقلى تكوين مىيابد .\r\nكسانى كه اين بول مو ماننده را در خود مىبينند از ديدنش بسيار نگران مىشوند و فكرهاى بد به دلشان خطور مىكند . امّا بايد بدانند كه اين حالت نگران‌كننده نيست و خطرى جدى ندارد .\r\nشاشيدن چرك زخم و شاشيدن چرك خونالود ، سببش از چند حالت خارج نيست :\r\n1 - دمل در اندامان بالاتر از مثانه ، مثلا در كبد ، در سينه و يا در ريه تركيده است . كه اينها را همه در بحث ويژه به اين اندامان شرح داده‌ايم و دانسته‌اى !\r\n2 - ورم در اندامان ابزار بول بوده و تركيده است و اين چرك يا چرك خون آلوده چكيدهء ورم است .\r\n3 - قرحه‌اى خارشى يا غير خارشى در اندامان ابزار بول است و اين مادهء بدجنس از آن مىتراود .\r\nممكن است بول خون ، گوشت شويه مانند ، چرك و يا خون چركالود نباشد ؛ بول معمولى باشد امّا غليظ و پرمايه‌تر از حالت طبيعى ، كه اين هم چند احتمال دارد :\r\n1 - از اثر پاك شدن اندامان فرستندهء بول از اخلاط ناباب ، بول غليظ مىشود .\r\n2 - ممكن است در اثر حالت بحرانى بيمارى ، بول غليظ آيد ، كه بعد از ريزش بول غليظ بيمارى سبك مىشود و بحران مىگذرد .\r\n3 - ممكن است از اثر ناتوانى نيروى هضم‌كننده باشد كه خلط غليظ را در مقدار بسيار توليد مىكند .\r\n\r\nبول چرب\r\nاگر بول چرب است و چربى بول قطع نمىشود ، دليل آن است كه پيه در بدن مىگدازد . براى باقى تفاصيل به شرح و بيان ما دربارهء بول رجوع كن !\r\nبقراط مىفرمايد : « اگر كسى خون مىشاشد و احساس درد نمىكند و خون شاشيده اندك و گاه‌گاه است و ادامه ندارد ، هيچ جاى نگرانى نيست و زيانى ندارد ؛ اما اگر اين خون شاشيدن - هر\r\n\r\n","description":"","footnote":"","page_name":" 211 ","page_number":227},
  {"content":"\r\n\r\nچند اندك باشد - مداوم باشد ، ممكن است شخص به تب و شاشيدن چرك زخم مبتلا شود » .\r\n\r\nنشانيها\r\nاگر بول خون خالص است . وجود خون حالت از اثر پرشدگى خارج از حالت طبيعى بدن از خون است و يا سببش تقريبا به اين سبب نزديك است ؛ كه تو نشانيها و سببها را سابقا ياد گرفته‌اى و مىدانى !\r\nاگر دليل وجود خون خالص كه با بول مىآيد ، باز شدن رگ يا تركيدن رگ باشد ، نشانيش آن است كه درد همراه ندارد و خون تازه و پاك و بدون هيچ آلايشى است . اينكه آيا چنين خون پاك بىآلايش و خالص ، از بازشدن رگ است يا از تركيدن آن ، فرق در اين است كه خون چكيده از باز شدن رگ كم‌كم مىآيد . اما اگر از تركيدن رگ باشد خون به اندازهء زياد ريزش مىكند .\r\nبازشدن رگ و ترك بردن و انفجار رگ در مثانه - كه خون آن با بول مىآيد - كمتر از خونى است كه از اثر باز شدن يا منفجر شدن رگ در كليه باشد ؛ زيرا مادهء بولى كه به مثانه مىريزد مادهء آبى صاف و پالايش شده است . خونى كه براى تغذيهء مثانه به مثانه مىآيد ، از رگهاى كوچك و نازك مىگذرد و زياد نيست و به علاوه رقيق است ؛ اما كليه خون غليظ آميخته با آب را به حد زياد دريافت مىكند و آب را از خون جدا مىسازد و خون را به رگهاى ستبر و كلفت تحويل مىدهد كه به اندامان ديگر برسد . پس خون وارد شده به كليه مازاد از غذاى كليه بوده و در اندازه زياد است .\r\nاضافه بر اين رگهاى كليه چندان محكم و جايگير نيستند كه از هر آسيبى محفوظ باشند ، در صورتى كه رگهاى مثانه در وضعيتى قرار گرفته‌اند كه از هر نوع آسيب‌ديدگى از قبيل ترك برداشتن و تركيدن محفوظ و در امانند .\r\nاگر خون شاشيدن از قرحه باشد ، تا اندازه‌اى - و لو كم - درد همراه دارد .\r\nاگر خون از اثر حالت خوره‌اى باشد ، كم‌كم مىريزد و خون بيرون آمده سيه‌فام است و شايد بدبو هم باشد ؛ كه اين نوع از خون شاشيدن اكثرا در اثر بيماريها رخ مىدهد و بسيار اتفاق مىافتد كه در خونريزى از اثر قرحه ، فاصله و سست شدن گاه‌به‌گاه رخ دهد . امكان دارد كه در حالت وجود قرحه ، ريم و چرك همراه خون شاشيده شده باشد ؛ كه در اين ميانه گاهگاهى خون صاف و خالص مىآيد ، چنان كه در بحث قرحه‌ها و نشانى قرحه‌ها اينها را شرح داده‌ايم و ياد گرفته‌اى كه چكيده از قرحه‌ها چه نشانيهايى دارند .\r\nاگر خون شاشيده شده از اثر گداختن بدن باشد ، نشانيهايش از اين قرارند :\r\n1 - مادهء گداخته خود گزارشگر حال است .\r\n2 - خونى كه بيرون مىريزد آبكى و كم‌مايه است و به خونى مىماند كه سوخته باشد و تو گوئى اشك كباب بر آتش است .\r\n3 - اگر از خون كم‌مايه شدهء داخل بدن است ، مىتوان آن را از راه رگ زدن شناخت كه خون از رگ كشيده بسيار رقيق و كم‌مايه مىباشد و بجز اين علامت ديگرى ندارد .\r\n4 - اگر خون شاشيده شده خون‌آلوده به ريم است و اگر درد هست ، از جاى درد سبب را شناسائى\r\n\r\n","description":"","footnote":"","page_name":" 212 ","page_number":228},
  {"content":"\r\n\r\nمىكنى ؛ و اگر درد هم نباشد مىتوانى از نشانيهاى انواع بيمارى - كه بيمار بدان مبتلا بوده است - آن را شناخت و متوجه شد كه سبب از كدام اندام سرچشمه دارد . مثلا ورم ، دمل ، قرحه و يا پرشدگى از خون كجا است ، و همچنين از مخلوط بودن خون با نوع ريم مىتوانى بدان پى ببرى . تا جاى درد يا جاى آسيب ديده بالاتر باشد ، ريم بيشترى با بول مشاهده مىشود ، و تا پايينتر باشد ريم آميزه با خون كمتر است .\r\nاگر سبب خون شاشيدن در جايى نزديك به ذكر باشد ، نشانه‌اش آن است كه خون قبل از بول آيد ، و اگر در دور تر از ذكر باشد ، ممكن است اول بول آيد و به دنبال آن خون آيد يا خون و بول خوب به هم آميخته بيرون ريزند .\r\n\r\nبول آب گوشت شويه مانند\r\nاگر وجود بول خونابهء آب گوشت شويه مانند از اثر ناتوان شدن دستگاه پالايش كبد باشد ، رنگ سرخ در بول چيرگى دارد و تا اندازه‌اى به خون شبيه است و در عين حال رقيق و كم‌مايه است .\r\nاگر چنين بول گوشت شويه مانند از اثر ناتوانى كليه باشد ، سپيديش بر سرخى چيره است و متمايل به غليظى و پرمايگى است .\r\nاگر خون شاشيدن از اثر ورم است يا از اثر ورم ريم شاشيده مىشود ، نشانيهاى هر ورمى در هر اندامى كه باشد معلوم است و به تب گرفتار آمدن انسان در چنين حالتى گواهى راستگو بر وجود ورم مىباشد . علاوه بر اين نشانيها ريم و چركى كه چكيدهء ورم منفجر شده است به حد زياد و يكباره بيرون مىريزد و سبب خراش و پوست‌اندازى و قرحه به‌وجود آوردن و زيان به مجرا رسانيدن نمىشود . امّا آنچه كه از قرحه آيد كم‌كم و گاه‌گاه مىآيد و شايد لوله رگ تنبوشه مانند را - كه ماده در آن در جريان است - تباه و چركين كند .\r\nاگر خون شاشيدن از اثر بحران بيمارى باشد ، يكباره آيد و بيمار احساس سبك شدن و نيرو از سرگرفتن مىكند .\r\nاگر خون شاشيدن به سبب پرشدگى خون در اندامان تن يا در اثر ترك ورزش يا بريده شدن اندامى باشد ، خون آمدن نوبتى مىشود و هميشگى نيست .\r\n\r\n","description":"","footnote":"","page_name":" 213 ","page_number":229},
  {"content":"\r\n . \r\n","description":"","footnote":"","page_name":" 214 ","page_number":230},
  {"content":"\r\n\r\n\r\nفن بيستم اندامان تناسلى مردان كه شامل دو گفتار است\r\n\r\n","description":"","footnote":"","page_name":" 215 ","page_number":231},
  {"content":"\r\n . \r\n","description":"","footnote":"","page_name":" 216 ","page_number":232},
  {"content":"\r\n\r\n\r\nگفتار اوّل اندامان تناسلى به‌طور همگانى و غريزهء جنسى\r\n\r\nفصل اوّل تشريح بيضه و آوند منى\r\nچنان كه مىدانى بيضه‌ها دو اندام رئيسى هستند كه منى در آنها توليد مىشود .\r\n- اين منى ( آب پشت ) از كجا مىآيد ؟\r\n- مادهء رطوبى از راه رگها به سوى خايه‌ها سرازير مىشوند ، اين مادهء رطوبى مثل اينكه زائدهء غذاى هضم شدهء در درجه چهارم است كه در سراسر بدن به وجود مىآيد و اين مادهء رطوبى پخته‌ترين و لطيف‌ترين نوع خون است . هنگامى كه مادهء خونى بسيار لطيف و كاملا پخته و رسيده رو به سوى خايه‌ها سرازير مىشود ، در لوله رگهاى مجرا با روان زندگى درهم مىآميزد و بهم زده مىشود . رگهايى كه خون مادهء منى را به خايه‌ها مىرسانند عبارتند از : رگهاى جهنده و ناجهنده ، كه از رگهاى رئيسى جهنده و ناجهنده منشعب شده‌اند و داراى پيچ و خمهاى زيادى هستند و شعبه‌هايى را از خود جدا ساخته‌اند و به اندازه‌اى درهم آميخته و داراى پيچ و خم هستند كه اگر فرض كنيم رگى از آنها را ببرى ، مثل اين است كه رگهاى بسيارى را بريده‌اى ؛ زيرا دهانه‌هاى بسيار در شماره پيدا مىشوند . از راه اين رگهاى جهنده و ناجهنده مادهء خون لطيف و پخته - كه با روان بهم زده شده است - به آوند منى مىريزد - كه آوند منى را بعدا شرح خواهيم داد - آوند منى به آلت تناسلى ( ذكر ) پيوسته است . آوند ، منى را به ذكر تحويل مىدهد و از راه ذكر به زهدان زن مىريزد . دهانهء زهدان باز مىشود و آن را در بر مىگيرد و اگر زن و مرد هر دو باهم آب پشتشان بيرون جهد ، زهدان به شدت آب پشت مرد را جذب مىكند . بيضه‌ها هر دو ميان تهى هستند و گوهر بيضه از اندامى غده‌اى سپيدگوشت است و شباهت زيادى به گوشت پستان چاق زن دارد . خونى را كه بيضه‌ها دريافت مىكنند ، هم شكل خود مىسازند و خون لطيف به رنگ سپيد در مىآيد .\r\nدر آماده شدن مادهء خونى لطيف براى تبديل به مادهء منى سپيدرنگ ، عواملى دخالت دارند كه از اين قرارند : چنان كه اشاره كرديم ، مادهء هوائى روان در داخل رگهاى خون به خايه‌رسان با خون در مىآميزد و به هم زده مىشوند . جايى كه روان با ماده به هم مىآميزد در صفاق بزرگتر است و در جايى است كه بر\r\n\r\n","description":"","footnote":"","page_name":" 217 ","page_number":233},
  {"content":"\r\n\r\nزهار قرار گرفته است . غشاء ( پردهء پوششى كه شريانها و وريدهاى مادهء منى رسان به بيضه را زير پوشش خود قرار داده‌اند - چنان كه سابقا هم شرح داده‌ايم - منشأ از اين صفاق بزرگ دارند و از اين رو با غشاء نخاع نيز در تماس است و به آن پيوسته است . همين غشاء رگها و آويزه‌هايى را كه در دو تنبوشهء بيخ رانها هستند نيز زير پوشش قرار داده و همراه آنها پايين مىآيد . تنبوشه نيز از آن صفاق توليد شده است و از آن نفوذ كرده است و غشاء پوشنده‌اى كه در تنبوشه وارد شده است باز از صفاق بزرگ منشأ دارد . تو در تشريح رگها ياد گرفتى ، رگى كه به سوى بيضهء چپ مىآيد غير از آن است كه به بيضهء راست وارد مىشود و هريك از رگى جداگانه غذا دريافت مىكنند . و دانستى همان رگ كه به بيضهء راست مىآيد خون پخته‌تر و بىآلايش و پاك‌تر و كم‌آب‌تر به بيضه تحويل مىدهد .\r\nبه عقيدهء اكثريت مردم ، بيضهء راست از بيضهء چپ قوىتر و كاراتر است ؛ مگر اينكه انسان جزء كسانى باشد كه با دست چپ كار مىكنند ؛ كه در اين صورت بيضه هم تابعى از آن حكم عمومى مىشود .\r\nآوندهاى منى كه شروع مىشوند تنبوشه ماننده‌اند . در هر بيضه‌اى تنبوشه‌اى موجود است و تو گويى با بيضه يكى نيست و از بيضه منشأ ندارد . هرچند تنبوشه با بيضه پيوسته و به آن چسبيده است . هريك از اين دو تنبوشه در نزديكى بيضه به تدريج گشاد مىشوند و جيب ماننده‌اى را تشكيل مىدهند . بعد از آن به تدريج شروع به تنگ شدن مىكنند . در زنان - و نه در مردان - بعد از تنگ شدن تنبوشه وقتى به نهايت مىرسند دوباره گشاد مىشوند . اين آوندها اول بالا مىروند و به دهانهء پايينى مثانه - كه مجراى بول است - مىپيوندند .\r\n- ذكر چيست ؟\r\n- ذكر اندامى است ابزارى از تك اندامانى كه از زردپى و پىها و رگ و گوشت تشكيل يافته است .\r\nمنشأ و سرآغاز رويشگاه ذكر از استخوان زهار است . از رويشگاه كه مىرويد زردپى آلود است و چندين فراغ و تجويف گشاد در آن است . هرچند در اكثر حالات اين فضاهاى خالى برهم مىآيند . اين تجويفها پر از باد مىشوند و ذكر برمىخيزد . در زير جرم ذكر شريانهاى زياد و بسيار گشاد - كه نسبت به اندازه و حجم ذكر بسيار زيادتر از حدّ متوقع هستند - موجود است . به علاوه پىرگهايى از دندهء دنبالچه به ذكر درآمده‌اند . هرچند گوهر سرشتى ذكر چندان به ژرفا راه نيافته است ، امّا رگهاى گوهرش زردپى هستند و بدون حس مىباشند .\r\nبه عقيدهء جالينوس پىرگهايى كه سبب برخاستن ذكر مىشوند غير آن پىرگها مىباشند كه سبب سست شدن و فروهشتگى ذكر مىشوند . و تو ماهيچهء ويژه به ذكر را در بحث از ماهيچه‌ها شناخته‌اى !\r\nسه لوله رگ در ذكر موجودند ، يكى گدار بول است دومى گدار آب پشت است و سومى گدار ودى « 1 » است .\r\nمىخواهم بدانى كه نيروى برخيزاننده و باد سبب برخاستن ذكر از قلب مىآيد . امّا ذكر حس\r\n\r\n\r\n","description":"","footnote":"\r\n( 1 ) - ودى : آب پشت ماننده‌اى است كه گاهى بعد از بول از ذكر بيرون آيد .\r\n","page_name":" 218 ","page_number":234},
  {"content":"\r\n\r\nرا از مغز و نخاع دريافت مىكند و خون معتدل و آرزو را از كبد كسب مىكند و در نفس خودش نيز آرزوى طبيعى و سرشتى هست و احتمال دارد در برانگيختن آرزو ، كليه نيز سهيم باشد . امّا به عقيدهء من اصل آرزو برانگيزى از قلب است .\r\n\r\nفصل دوم برخاستن ذكر\r\nپىرگ توخالى و نزديكهاى آن در پهنا و درازا كشيده مىشوند . سبب اين كشيده شدن بادى نيرومند است كه روان شهوانى قوى و نيرومند آن را به سوى تجويف رگ توخالى سوق مىدهد .\r\nهمراه باد خون غليظ و زياد و مادهء روان غليظ نيز سوق داده مىشوند ؛ و همين سبب است كه انسان وقتى خواب است ، ذكرش برمىخيزد . چرا ؟\r\n- زيرا شريانهايى كه در اندامان منى سازند گرم مىشوند و باد و روان و خون را به خود جذب مىكنند .\r\nيكى از دلايل برخاستن ذكر ، وجود هر نوع مادهء رطوبى است كه داراى رطوبت بيگانه و آمادهء تبديل شدن به باد باشد ؛ امّا اين تحويل مادهء رطوبى به باد ، آسان و بىمقدمه نيست . مادهء رطوبى كذائى از هضم اوّل مىگذرد ، هضم اول نمىتواند آن را به باد تبديل كند و اگر كمى از آن را به باد تبديل كرد نمىتواند آن را سريع تحليل ببرد ؛ بلكه مىماند تا به هضم سوم مىرسد ، در اين حالت باد مىشود و بادكردگى را به وجود مىآورد .\r\nجماع ذكر را كلفت مىكند و نيرو مىبخشد . ترك جماع حجم ذكر را مىگدازد و آن را مىپژمرد . چنان كه بقراط فرمايد : « كار كردن چاقش مىكند و بيكارى آن را مىگدازد . »\r\nسبب آرزوى شهوانى و حركات جنسى ، يا بسته به اوهام و خيال است ، يا از بسيارى باد در خون ؛ از خونى كه گوهر آفرينش آب پشت است و ابزارهاى ذكر از آن خون تغذيه مىكنند ، ذكر باد مىكند و برمىخيزد و به دنبال و پيرو برخاستن ذكر ، شهوت نيز به حركت درمىآيد . از سوى ديگر اين كش رفتن و كشيدگى يافتن سبب درد گزنده مىشود و ذكر را به برخاستن تحريك مىكند .\r\n\r\nفصل سوم منى ( آب پشت )\r\n- منى چيست و از كجا آمده و چه راهى را مىپيمايد ؟\r\n- هنگامى كه غذاى بدن و اندامان بدن به مرحلهء چهارم هضم وارد مىشود و بر اندامان بايد توزيع گردد ، مازادى از آن - كه هضم سوم را ديده است - از رگها مىتراود . اين تراويده از جنس رطوبت سرشتى و طبيعى است كه به تازگى منعقد شده است و اندامان اساسى از قبيل رگها و شريانها و\r\n\r\n","description":"","footnote":"","page_name":" 219 ","page_number":235},
  {"content":"\r\n\r\nغيره از اين مادهء رطوبى تغذيه مىكنند . ممكن است مقدار زيادى از اين مادهء رطوبى - كه در رگها متفرق شده است - مرحلهء چهارم هضم را هم پشت سر گذاشته و آمادگى كامل يافته باشد كه رگها و اندامان هم‌جنس و هم‌گوهر رگها را تغذيه دهد ، بدون اينكه نياز به تغيير زياد داشته باشد ؛ اين است كه مادهء منى شدن راه رگها را در پيش مىگيرد .\r\nدربارهء منى دو نظريه هست :\r\nجالينوس و بسيارى از طبيبان گويند : خداوند بزرگ در نرينه و مادينه ماده‌اى را كاشته است كه مراحل نمو را طى مىكند و جاندار از آن به وجود مىآيد . اين بزر خدادادى را در نر و ماده آب پشت ناميده‌اند .\r\nآيا كنش و واكنش در آب پشت هر دو جنس نر و ماده يكى است كه هر دو را به يك اسم مىخوانند ؟ يا براى اين به هر دو يك اسم مشترك داده‌اند كه در تكوين جنين هر دو باهم همكار و سازگارند و بايد هر دو باهم دست به كار شوند و زير بناى حيات و زندگى را پىريزى كنند ، بدون اينكه كاربرد هر دو كاملا يكنواخت باشد . يا چنين تصور كرده‌اند كه هر دو نوع آب پشت نر و ماده بدون هيچ فرق و امتيازى مواد خام اوّليهء تكوين جنين هستند و طرح‌ريزى و شكل‌پذيرى هر دو در يك راستا است . كه در حقيقت هرچند يكى از اين دو نوع آب بدون همكارى ديگرى نمىتوانند كارى را از پيش ببرند و به تنها از تكوين زيربناى زندگى جاندار عاجزند ، اما كاربرد اين دو تا اندازه‌اى از هم جدا است . بزرى كه در نرينه است در طرح‌ريزى و ترسيم نيرومندتر از بزر موجود در مادينه است ؛ در عوض نيروى شكل‌پذيرى در بزر مادينه نيرومندتر از آن است كه در نرينه است .\r\nآب پشت نر ( بزر تكوين جنين در نرينه ) در شاخ مانندهء زهدان مادينه مىريزد . دهانهء زهدان آن را مىبلعد و به شدّت به داخل مىكشد . امّا بزر زير بناى تكوين جاندار در مادينه از بالا نمىآيد بلكه از داخل زهدان برمىجوشد و از آوندها و رگها در جاى استقرار جنين جمع مىشود .\r\nحكماى دانشمند غير جالينوس و هم رأيانش ، نظرهايى دراين‌باره دارند كه شايد تا اندازه‌اى با نظريهء جالينوس فرق داشته باشند . كه اينك خلاصهء آن را بازگو مىكنيم . آنان مىفرمايند :\r\nبزرى كه مايهء تكوين جنين است در نرينه طرح‌ريزى را به عهده دارد و بزر مادينه تنها ويژگى به شكل‌پذيرى دارد . بزر نرينه كه كار طرح‌ريزى را به عهده دارد ، تمايل به هم شكل بودن با جسمى را دارد كه از آن جدا شده است . مگر اينكه بازدارنده و منازعى به ميان آيد .\r\nبزر مواد زير بناى تكوين جنين در مادينه شايد تا حدّى از پذيرفتن طرحى كه نرينه ريخته است خوددارى كند ؛ امّا سرانجام مىپذيرد كه بناى تكوين شده هم شكل جسمى باشد كه بزر اساس طرح‌ريزى را كاشته است . پس اگر بر هر دو نوع از بزر نرينه و مادينه يك اسم گذاشته‌اند فقط به خاطر اين است كه در كار پىريزى و شكل‌گيرى جنين همكارى و سازگارى هميشگى با هم دارند و گرنه در حقيقت بايستى بر هر يكى نامى گذاشت .\r\nاگر آبى را كه از نرينه جدا مىشود آب پشت بناميم ، نشايد آبى كه در درون مادينه بر مىجوشد همين اسم را داشته باشد .\r\n\r\n","description":"","footnote":"","page_name":" 220 ","page_number":236},
  {"content":"\r\n\r\nاز سوى ديگر آب پشت نرينه غليظ ، گرم و كاملا به پختگى رسيده است ؛ در صورتى كه آب پشت مادينه كمتر به پختگى رسيده و از جنس خون حيض است و تغيير چندانى نيافته است و در دور شدن از مادهء خونى نيز به آب پشت نرينه نمىرسد . هم ازاين‌رو است كه فيلسوف پيشينه آب پشت مادينه را حيض ناميده است .\r\nآنان در نظريهء خود چنين اظهار مىكنند كه آب پشت نرينه در اندازه بخشيدن و بزرگى و كوچكى جرم جنين دخالت چندانى ندارد كه به حساب آيد . اين اندازه گرفتن و اندازه دادن به جرم جنين به عهدهء آب پشت مادينه يا بگوييم مادهء ناشى از حيض موجود در مادينه است .\r\nآب پشت نرينه همان كاربرد را داراست كه پنيرمايه در شير انجام مىدهد و بزر مايع موجود در مادينه به جاى شير پنير مايه زده است و بزرگى و كوچكى جسم جنين بسته به بيشيى و كمى و نيرومندى و ناتوانى آب پشت مادينه است .\r\nنيروگيرى و بيش و كمى آب پشت نرينه و آب پشت مادينه هر دو بسته به نوع غذاهايى است كه مناسب حال آب پشت باشند . غذاهايى كه گرم و تر و روان‌افزا هستند آب پشت را نيرو مىدهند و زياد مىكنند .\r\nآيا اين دو نظريه كداميك درست هدف را زده‌اند ، داورى با دانشمندان طبيعى است . براى طبيب بسيار لازم نيست كه اينها را بداند . البته ما در كتابهاى اساسى خود اين مسأله را بيشتر شرح و توضيح داده‌ايم .\r\nبقراط دربارهء منشأ و سرچشمهء آب پشت ، عقايدى دارد كه به‌طور خلاصه چنين است :\r\nمىفرمايد : « قسمت اعظم مادهء آب پشت - كه از مغز تراوش مىكند - به دو رگ پشت دو گوش وارد مىشود . اين مادهء تراوش شده از مغز - كه گوهر منى را تشكيل مىدهد - خونى است شير مزاج . دو رگ پشت دو گوش كه آن را از مغز تحويل مىگيرند به نخاع پيوسته‌اند تا از مغز و از شبيه و همكار مغز - كه نخاع است - فاصلهء زيادى نگيرند و در اين راه دور كه مىپيمايند و بايد ماده را به سرمنزل مطلوب برسانند ، مادهء خونى نامبرده تغيير مزاج ندهد و از اثربخشى نيفتد . اين دو رگ مادهء آب پشت رسان بعد از چندى ماده را تحويل نخاع مىدهند و از نخاع به كليه مىرسد و كليه آن را به رگهايى مىسپارد كه به بيضه‌ها مىآيند و سرانجام مادهء گوهر آب پشت در بيضه‌ها مستقر مىشود . »\r\nبقراط در تأييد نظريهء خود مىفرمايد : « دليل و گواه بر صحت اين نظريه همين است كه هرگاه دو رگ پشت دو گوش را قطع كنند ، انسان نسلش قطع مىشود و از توليد مثل ناتوان مىگردد . »\r\nجالينوس مىفرمايد : « براى من روشن نشده است كه اگر دو رگ پشت گوش را بزنند قطع نسل بدنبال دارد يا نه . »\r\nامّا نظريهء من در اين‌باره چنين است :\r\nلازم نيست همگى آب پشت از مغز تراوش كند و اندامان ديگر در آن سهيم نباشند ؛ ممكن است خمير مايهء مادهء آب پشت از مغز بتراود . آنچه بقراط دربارهء دو رگ پشت دو گوش فرموده است كاملا صحيح است ، زيرا خمير مايهء اصلى آب پشت از راه اين دو رگ از مغز جارى است . اما حتما\r\n\r\n","description":"","footnote":"","page_name":" 221 ","page_number":237},
  {"content":"\r\n\r\nبايد از هر اندامى از اندامان رئيسى نمونه و نماينده‌اى در اين گوهر حياتى باشد . اندامان ديگر بدن هريك به اندازهء خود سهمى در اين مادهء اساسى داشته باشند كه شباهت زاده از اين ماده به فرستنده و ريزندهء ماده كامل باشد . ازاين‌رو مىبينيم كه زادهء اندام ناقص داراى اندام ناقص است . اين شباهت كامل در شرايطى به وجود مىآيد كه رگهاى ماده‌رسان به اندازهء لازم گشاد باشند و ماده را بدون تعويق به سرمنزل مقصود برسانند و آرزوى جنسى در منتهاى حالت پختگى و تكامل باشد .\r\nبيرون دادن منى از ذكر ممكن است از فشار باد در ذكر باشد ، كه در اين حالت بديهى است آب پشت قبل از بادى كه از عقب آن را دفع مىكند بيرون مىآيد .\r\n\r\nفصل چهارم نشانيهاى مزاج طبيعى ابزار آب پشت\r\nاگر ابزار آب پشت انسان داراى مزاج گرم طبيعى باشد ، نشانيهايى دارد كه از اين قرارند :\r\n1 - رگها در ذكر و بيضه‌دان آشكار و برجسته و كلفت هستند .\r\n2 - به سرعت موى بر زهار و نزديكيهاى زهار مىرويد كه زياد و پرپشت و زبر است .\r\n3 - به سرعت آب پشت از ذكر بيرون مىجهد .\r\nكسى كه مىخواهد مزاج آب پشتش را بهتر و بهتر كند ، به علاج خود و مراعات خود بپردازد و آب پشتش را معاينه كند .\r\nاگر مزاج طبيعى ابزار آب پشت سرد باشد ، همين نشانيهاى آب پشت مزاج گرم را الگو قرار ده و برعكس آن را پيدا كن !\r\n- اگر مزاج ابزار آب پشت تر طبيعى باشد ، نشانيهايش از اين قرار است :\r\n1 - منى كم‌مايه و آبكى است .\r\n2 - آب پشت در اندازه زياد است .\r\n3 - ذكر در برخواستن ناتوان است و تنبلى مىكند .\r\nاگر مزاج طبيعى آب پشت خشك است ، نشانيها برعكس نشانيهاى تر مزاج است و ممكن است به حالت مخ مانند بيرون آيد .\r\nاگر مزاج طبيعى ابزارهاى آب پشت گرم خشك است ، نشانيهايش به قرار زيرند :\r\n1 - گوهر آب پشت محكم و نيرومند است .\r\n2 - از كمترين تماس با مادينه و حتى از ياد كردن جماع آب مىريزد .\r\n3 - آب پشت اكثرا نطفهء بارآور مىشود .\r\n4 - با سرعت و به شدت آرزوى جماع مىكند و با نيرومندى هرچه تمامتر آلت تناسلى برمىخيزد .\r\nليكن از جماع نيز به سرعت فارغ مىشود .\r\nاگر مزاج گرم و خشك ابزار آب پشت از حالت طبيعى پا فراتر نهند ، آب كم است و كم از ذكر بيرون مىريزد و ذكر زياد برمىخيزد . همچنين موى بر عانه و دور ران و نزديكيهاى آن زياد و\r\n\r\n","description":"","footnote":"","page_name":" 222 ","page_number":238},
  {"content":"\r\n\r\nپرپشت است .\r\nاگر ابزار آب پشت داراى مزاج گرم و تر طبيعى باشند ، نشانيهايش اين است :\r\n1 - آب پشت بيشتر از حالت مزاج گرم خشك است .\r\n2 - موى كمتر از آن است كه در حالت مزاج گرم و خشك پيداست .\r\n3 - آب پشت كمتر از آنكه در حالت مزاج گرم خشك بود به نطفهء بارآور تبديل مىشود .\r\n4 - نيروى انجام جماع شديدتر از آن است كه در حالت مزاج خشك گرم بود .\r\n5 - اما از حالت مزاج گرم خشك آرزوى جنسى بيشترى ندارد بر خواستن ذكر نيز بيشتر نيست .\r\n6 - اگر دست از جماع كردن بيش از حدّ طبيعى و به افراط بردارند زيان بينند .\r\n7 - داراى چنين ابزارى كه مزاج گرم و تر طبيعى دارند بسيار خواب جنسى مىبينند و در بيرون ريختن آب پشت سرعت دارند .\r\nاگر ابزار منى داراى مزاج سرد تر طبيعى هستند ، نشانيها از اين قرارند :\r\n1 - اطراف زهار بىمو است .\r\n2 - آرزوى جنسى كند و سست است و شخص كمتر آرزوى جماع مىكند .\r\n3 - آب پشت كم‌مايه است .\r\n4 - كمتر آب پشت به نطفهء باردار مىانجامد .\r\n5 - آب پشت كم است و به كندى بيرون مىريزد .\r\nاگر ابزار آب پشت داراى مزاج سرد و خشك طبيعى باشند ، نشانيهايش چنين است :\r\n1 - آب پشت غليظ و پرمايه است .\r\n2 - آب پشت با اينكه پرمايه است كم است .\r\n3 - در هر علامات ديگر كاملا بر ضد نشانيهاى داراى مزاج گرم و تر است .\r\nامّا نشانيهاى مزاج غير طبيعى در ابزارهاى آب پشت را مىتوانى از نبودن مزاجهاى طبيعى دريابى و معاينه و تحقيق آنها را آشكار مىكند .\r\n\r\nفصل پنجم فوائد جماع\r\nاگر جماع در وقت و هنگام مناسب و به‌طور صحيح انجام گيرد ، بهره‌هايى براى انسان در بر دارد كه شرحش چنين است : از اثر جماع زايده‌هايى در بدن پاكسازى مىشود و بدن از زايده‌ها خشك مىشود ؛ زيرا بدن از اثر جماع بيشتر آمادهء باليدن و نمو مىگردد .\r\nجماع درست به آن مىماند كه چيزى ، غذاى بايستهء بدن را از بدن مىربايد ؛ طبيعت براى تلافى مادهء غصب شده از بدن به حركت در مىآيد و شديد حركت مىكند ، كه اين حركت تأثير قوى بر بدن مىگذارد و اين تأثير گذاشتن در نشاط و نموّ بدن مددكار است .\r\nجماع افكار چيره بر انسان را دفع مىكند ، انسان را پردل و شجيع مىسازد ، خشم به افراط را\r\n\r\n","description":"","footnote":"","page_name":" 223 ","page_number":239},
  {"content":"\r\n\r\nفرو مىنشاند و به انسان وقار مىدهد .\r\nجماع از آنجا كه به انسان نشاط مىبخشد و دود ناشى از آب پشت را - كه در اطراف و مغز جمع مىشود - پراكنده مىسازد ، در بيمارى ماليخوليا و بسيارى از بيماريهاى سودايى به انسان بهره مىرساند .\r\nدر بيماريهاى كليه كه از پرشدگى خون ببار آيند و در همهء بيماريهاى ناشى از خلط بلغمى جماع مفيد و بهره‌رسان است . بويژه اگر حرارت غريزى انسان ، نيرومند باشد و از بيرون رفتن آب پشت از بدن ، زيانى و كاهشى بر نيروى گرماى طبيعى و سرشتى وارد نيايد ، جماع درمان بسيارى از دردها است . از جماع اشتهاى خوراك باز مىشود . اگر ورمهايى يا مادهء ورمهايى در اطراف بيخ رانها و در دو بيضه پديد آيد يا در شرف تكوين باشد ، چاره‌ساز جماع است كه مادهء ورم را ريشه كن مىكند .\r\nاگر كسى به دليل دورى از جماع و حبس آب پشت ، چشمهايش تاريك شده و سرگيجه گرفته و سرش احساس سنگينى مىكند و دو لوله رگ آبدوش از كليه و تهيگاه به درد آمده‌اند و تهيگاه و لوله رگها آماس كرده‌اند ، به اعتدال و در حدّ ميانگين جماع كند شفا يابد .\r\nكسانى هستند كه مزاجشان نياز به جماع دارد ؛ اگر ترك جماع كنند بدنشان سرد مىشود ، حالشان به تباهى مىانجامد ، اشتهاى خوراك نمىماند و حتى اگر خوراك بخورند بدن خوراك را نمىپذيرد و به بيرون پرت مىكند .\r\nهركسى كه در اندازهء بسيار بخار دودى در بدن دارد ، اگر جماع كند تنش سبك مىشود و بهره‌ها مىبيند و نگرانيى كه از زيان بند آمدن بخار دودى در بدن دارد از بين مىرود .\r\nگاهى ممكن است مردى كه ترك جماع كرده است و در نتيجه آب پشتش برهم متراكم شده و سرد گشته و به مادهء سمى تغيير يافته است ، بخارى بدجنس كه از چنين آب پشتى برخيزد به قلب و مغز برسد و قلب و مغز را بياكند . چنان كه اين حالت را در زنان نيز مشاهده مىكنى كه به خفگى زهدان مبتلا مىشوند .\r\nكمترين زيانى كه از متراكم شدن و تباه گشتن و سرد شدن و سمّى شدن و بخار برانگيزاندن آب پشت روى مىدهد ، قبل از آنكه تأثير سميتش آشكار و برملا شود انسان احساس سنگينى و سرد شدن بدن و به زحمت حركت كردن مىكند .\r\n\r\nفصل ششم زيانهاى جماع\r\nجماع اگر فوائدش را ذكر كرديم بايد بدانى كه زيانهايى ممكن است در بر داشته باشد ، كه دارد .\r\n[ تيغى است دو لبه 
  ] گوهر غذايى كه از هفت خوان يا بهتر بگوييم چهار مرحلهء هضم گذشته و به غايت لطيف شده و بسيار براى بدن ارزشمند است ، از اثر جماع بدن را ترك مىكند و از اثر اين پاكسازى بدن به حالتى از ناتوانى در مىآيد كه از اثر پاك‌سازيهاى ديگر ، ناتوانى به اين شدت بر\r\n\r\n","description":"","footnote":"","page_name":" 224 ","page_number":240},
  {"content":"\r\n\r\nبدن چيره نمىشود . نه فقط گوهر غذائى لطيف است كه با جماع از بدن بيرون مىرود ، بلكه روان هم پابه‌پاى گوهر لطيف غذايى براى لذّت ديدن و لذت بخشيدن بيرون مىرود . از اين است كه كسانى بيشتر از جماع لذت مىبرند كه از غير خودشان لاغرترند و بيشتر با ناتوانى دست به گريبانند .\r\nكسى كه بيش از حد معمول و طبيعى جماع مىكند و در جماع افراط مىورزد ، بدنش سرد و خشك مىشود ، بيشتر مواد از بدنش به خارج راه مىيابند ، حرارت سرشتى و طبيعىاش تحليل مىرود و خسته و ناتوان مىگردد . در اوايل نيروى بدن از اثر حرارت ناشى از مادهء دودى غير طبيعى و بيگانه برانگيخته مىشود و به هيجان مىآيد و از اثر افزونى مادهء دودى موى زياد بر پوست ظاهر مىشود . امّا در نتيجه بدن به كلّى سرد مىشود ، حواس شنوائى و بينائى ناتوان مىگردد ، ساقهاى پا سست مىشوند و به درد مىآيند و به زحمت مىتوانند كه بدن را تحمل كنند و تو گوئى حالت بيمارى صرع سرپوشيده و ناپيدا بر شخص آمده است .\r\nممكن است خلط مادهء سودائى بر بدن چيرگى يابد و پس از آن مادهء خلط صفرائى در بدن مستقر شود . شخص از اثر ناتوانى به سرگيجه مبتلا مىشود و از تارك سر تا نهايت پشتش به مورمور مىافتد و گوشش وزوز مىكند .\r\nاكثرا كسانى كه در جماع افراط مىكنند ، به تبهاى سخت و سوزان مبتلا مىشوند و ممكن است جان در راه جماع بسپرند .\r\nكسانى كه به افراط جماع مىكنند و از حد طبيعى پا فراتر گذاشته‌اند سرتاسى ، بيماريهاى ناشى از پرشدگى و ضعف در انتظار آنها است . در اثناى جماع پشتشان گرم مىشود و مادهء درد را به سوى خود مىكشد ، شكمشان قبض مىشود و ممكن است به قولنج مبتلا شوند ، بخار در بدنشان فزونى مىيابد ، دهان و لثه و گوشت ميان دندانهايشان بدبو مىشوند و افسرده و پژمرده مىگردند .\r\nكسى كه خلط مرارى بدجنس در بدنش جمع آمده باشد ، همين‌كه جماع كرد در خود احساس لرزش و چندش مىكند . كسى كه خلط عفونى در بدنش جمع آمده است ، بعد از جماع بوى بسيار بد از آن مىپراكند . كسى كه نيروى هضم‌كننده در معده‌اش ناتوان است ، از اثر جماع قرقر شكمش معركه مىكند .\r\nكسانى هستند كه سوء مزاج بد دارند ؛ اگر جماع نكنند افسردگى بر آنها چيره مىشود و بدن سنگين مىگردد و در عين حال خوابهاى جنسى زياد مىبينند . و اگر جماع كنند معده از ناتوانيى كه دارد ، ناتوانتر مىشود و خشك مىگردد .\r\nكسانى كه از جماع كردن مىلرزند يا سردشان مىشود يا كمى احساس نفس‌تنگى مىكنند يا قلبشان به تپش مىافتد يا چشمشان به گودى مىگرايد و يا از اثر جماع اشتهاى خوراكشان نمىماند ، بهتر آن است كه از جماع كردن دورى جويند .\r\nبراى كسى كه بيمارى سينه دارد ، يا نيروى جسمانيش ناتوان است جماع خوب نيست .\r\nكسى كه معدهء ناتوان دارد ترك جماع براى او بهتر از هر چيزى است .\r\nجماع كردن با زنانى كه فاحشگى مىكنند بسيار زيان‌آور است .\r\n\r\n","description":"","footnote":"","page_name":" 225 ","page_number":241},
  {"content":"\r\n\r\n\r\nاسلوب و رويهء بد در جماع\r\nاگر در حال جماع زن بالا قرار گيرد بسيار بد است ؛ كه ممكن است ادرارى رخ دهد ، بادكردگى به بار آورد . ذكر و مثانه از فشار فوّاره كردن آب شهوت زخمى شوند ، و دور نيست كه چيزى از طرف آلت زن به آلت مرد راه يابد .\r\nاين را نيز بدان ! كه حبس كردن آب پشت و به تأخير انداختن و به اهمال سپردنش خوب نيست و ممكن است يكى از بيضه‌ها خلل بيند و عيبدار شود .\r\nكسى كه نياز به مستراح رفتن دارد و بايد خود را از شرّ ادرار و مدفوع رهايى دهد ، نبايد قبل از پاكسازى و تخليه جماع كند .\r\nدر حال خسته شدن از ورزش يا هر حركتى خسته‌كننده ، جماع خوب نيست .\r\nدرحالىكه انسان با واكنش روانى روبرو است ، جماع كردن خوب نيست .\r\nجماع با پسربچه‌ها ( لواط ) از چند جهت خوب نيست : نزد مردم كارى است زشت ، در شريعت حرام است و از آنجا كه طبيعت در حين جماع با پسربچه بايد بسيار حركت كند و زياد خسته شود تا آب پشت را مىريزد ، زيان‌آور است . و از سويى چون در جماع كردن با پسربچه آب پشت به اين زيادى بيرون نمىريزد ، زيانش كمتر است .\r\nانزالى كه از اثر به زن چسبيدن يا بر پوست زن ماليدن حاصل آيد ، در زيان رسانى كمتر از زيانى است كه از جماع با پسربچه عايد مىشود ؛ امّا در هر حال زيان دارد .\r\n\r\nفصل هفتم اوقات جماع\r\nبراى انجام جماع سازگار با حالت بدن و براى جماع زيان‌بخش به بدن ، وقت و حالاتى هست ؛ مثلا : وقتى كه انسان بسيار سير است و معده پر از غذاست ، جماع خوب نيست ؛ زيرا مانع هضم شدن خوراك مىشود .\r\nبيماريهايى كه انسان از اثر حركت كردن بر غذاى زياد - كه خورده است - ممكن است پيدا شوند ، اگر در آن حال جماع كند ، زودتر به سراغش مىآيند و سخت‌تر رخ مىدهند .\r\nاگر كسى با شكم سير و پر از غذا مىخواهد جماع كند ، حد اقل قبل از جماع مدّتى حركت كند كه خوراك تا اندازه‌اى در معده جايگير شود و به حالت شناور در نيايد . بعد از جماع كردن هم تا مىتواند زود بخوابد و زياد بخوابد .\r\nكسى كه گرسنه است و معده‌اش خالى از خوراك است ، باز نبايد جماع كند ، كه جماع به حالت گرسنگى بيشتر از جماع در شكم سيرى زيان دارد و طبيعت را مزاحم مىشود . جماع كردن با شكم گرسنه گرماى سرشتى و طبيعى را مىكشد ، موجب گداختگى در تن و سبب دق مىشود .\r\nبهترين وقت براى جماع هنگامى است كه غذا در معده هضم شده و دارد از معده سرازير مىشود و هضم اوّل و هضم دوم را پشت سر گذاشته و در اثناى هضم سوم است ؛ كه اين حالت در\r\n\r\n","description":"","footnote":"","page_name":" 226 ","page_number":242},
  {"content":"\r\n\r\nاكثريت مردم بهترين وضع و حال جماع است . ممكن است براى برخى از صاحبان مزاج مختلف هنوز اين وقت هم كاملا مناسب نباشد . امّا نبايد به حرف كسانى گوش داد كه مىگويند تا غذاى معده از هر چهار مرحلهء هضم نگذرد جماع كردن مناسب نيست ؛ زيرا آنچه آنها مىگويند با وقتى برابر است كه انسان گرسنه و شكم خالى به حساب مىآيد . آنچه ما مىگوييم كه وقت جماع وقتى باشد كه غذا به هضم اول و دوم رسيده است و در وسطهاى هضم سوم است ، وقتى است كه بدن شروع به جدا كردن مواد از هم كرده و در همهء اندامان باقيمانده‌اى از غذا وجود دارد كه در راه هضم شدن است . اگر چنين حالتى براى كسى دست دهد و شب هنوز در اوايل آن مراحل باشد ، بهترين وقت براى جماع است . از سوى ديگر ، از آنجا كه از شب زياد مانده و بعد از جماع فرصت خوابيدن زياد است و مىتوانند زياد بخوابند ، نيرو از سرگرفته مىشود و زن كه خوابيده است ، نطفهء آب پشت در رحمش استقرار مىيابد و آرام مىشود .\r\nجماع خوب و اصولى و طبيعى آن است كه آرزوى جماع به نهايت برسد ، نه اينكه از نگاه كردن به زن ، يا فكر جماع ، احساس خارش و سوزش در آلت تناسلى ، مرد را برانگيزد ؛ بلكه زياد جمع شدن آب پشت و پرشدن آوند آب پشت بر انسان فشار آورد كه جماع كند . جماعى چنين اصولى در حقيقت به صحّت بدن و نيروى جسمانى كمك مىكند .\r\n\r\nاوقاتى كه بايد از جماع بپرهيزند .\r\n1 - درحالىكه از پرخورى لت انبان شده‌اند و هنوز خوراك هضم نشده است .\r\n2 - بعد از پاك‌سازيها از راه اسهال يا قى كردن و يا اسهال و قى باهم .\r\n3 - بعد از آنكه يكباره فساد و تباهى معده روى دهد .\r\n4 - در اوان خستگى و حركات زياد بدنى و واكنشهاى روانى [ در حالت خشم زياد ، غم زياد و غيره - م 
  ] .\r\n5 - وقتى كه بول و مدفوع فشار مىآورند .\r\n6 - وقتى كه رگ زده‌اند و خون از بدن كشيده‌اند .\r\nاگر كسى قبل از جماع به فساد و تباهى معده و روده مبتلا باشد ، ممكن است از اثر جماع - كه تا اندازه‌اى خشكاننده است - مادهء فاسدكننده خشك شود يا از روده‌ها منحرف گردد .\r\n\r\nزمان و مكان جماع\r\nدر موسم گرما و شدت گرما جماع كردن خوب نيست .\r\nدر محيط زيست گرمسير جماع نفع چندانى ندارد .\r\nكسى كه بدنش بسيار گرم است يا زياد احساس سرما مىكند نبايد جماع كند ؛ امّا جماع براى كسى كه بدنش گرم است كم خطرتر است تا آنكه از سرما تأثيرپذير شده باشد .\r\nدرحالىكه انسان بدن رطوبى دارد ، جماع كند بهتر از زمانى است كه بدن خشك دارد .\r\nبهترين وقت جماع براى كسى كه ميانه‌رو است ، آن است كه به تجربه دريابد كه در چه فاصله‌اى از\r\n\r\n","description":"","footnote":"","page_name":" 227 ","page_number":243},
  {"content":"\r\n\r\nزمان اگر جماع داشته باشد ، احساس سبكى و استراحت مىكند و هوشش جمع‌تر مىشود ؛ آن مدّت را به ذهن بسپارد و انجام جماع را برحسب تجربهء به دست آمده تنظيم كند .\r\n\r\nآب پشت بىبهره\r\nآب پشت مستان ، آب پشت پيران سالخورده و آب پشت كسانى كه در جماع زياده‌روى مىكنند ، بچه به دنيا نمىآورد .\r\nكسى كه اندامان ابزار جماعش درد و آزار يا خللى داشته باشند ، كمتر رخ مىدهد كه بچهء سالم و تندرست به دنيا آورد .\r\nگويند اگر كسى ذكرش بسيار دراز ( درازتر از حدّ معمولى ) باشد ، مسافت راهى كه آب پشت طى مىكند دور تر مىشود و در اين مسافت زياد سرد مىشود و از حرارت طبيعىاش مىكاهد و تا به زهدان درمىآيد ، بيشتر بهره‌رسانىاش را از دست داده است ، ازاين‌رو اكثرا جماع اين دسته مثمر ثمر نمىشود و بچه نمىآورند .\r\nاگر بول كسى را معاينه كردى و ديدى كه خلطها و پرزه‌هايى درهم مخلوط شده با بول بيرون آمده‌اند ، بدان ! كه اين شخص تازه جماع كرده است و اين اولين بول بعد از جماع است .\r\n\r\nفصل هشتم كاهش نيروى جنسى\r\nكاهش نيروى جنسى سببها و احتمالاتى دارد كه از قرار زيرند :\r\n1 - سبب از خود ذكر است .\r\n2 - سبب در اندامان و ابزار آب پشت است .\r\n3 - سبب در اندامان بالا مرتبه و رئيسه و نزديكيهاى آنها است .\r\n4 - سبب محتمل است در اندامان واقع در ميانهء راه بين اندامان رئيسه و ابزار عمل جماع باشد .\r\n5 - ممكن است سبب ناشى از همسايگى ابزار جماع با اندامان ديگر باشد .\r\n6 - ممكن است سبب كمى باد در قسمتهاى پايينى بدن ، يا كمى باد در سراسر بدن انسان باشد .\r\nحال به شرح حالات ششگانه - كه احتمال دارد يكى از آنها سبب كاهش نيروى جنسى بشود - مىپردازيم :\r\nاگر سبب از ذكر است ، ذكر به سوء مزاج و سستى و فروهشتگى به افراط مبتلا است .\r\nاگر سبب از اندامان و ابزار آب پشت است - كه اين ابزارها عبارتند از دو بيضه و ساير آوندهاى آب پشت - حال از چند فقره خارج نيست :\r\n1 - سوء مزاج شديد يا سوء مزاج شديد همراه خشكى آنها را در بر گرفته است . كه اگر سوء مزاج شديد همراه خشكى باشد ، بدتر و بغرنج‌تر است .\r\n2 - اين اندامان و ابزارها تنها به خشكى زياد مبتلا شده‌اند .\r\n\r\n","description":"","footnote":"","page_name":" 228 ","page_number":244},
  {"content":"\r\n\r\n3 - ممكن است سبب كاهش نيروى جنسى از كم حركتى آب پشت باشد كه ياراى گزش انگيزندهء عمل جنسى را ندارد .\r\nحتى برخى هستند كه آب پشت زياد دارند و هرگاه جماع مىكنند آب نمىريزند ؛ زيرا آب از حركت بازمانده است و با اين حالت ، از آنجا كه آوند آب پشتشان پر از آب پشت است ، شبها در خواب خواب جنسى مىبينند ؛ زيرا آوندهاى آب پشت در شب و هنگام خواب گرم مىشوند و آب پشت بسته مىگدازد و آب مىشود و به رقّتى مىرسد كه بيرون مىريزد .\r\nاگر سبب از طرف اندامان رئيسه است ، چند حالت دارد :\r\n1 - سبب از سوى قلب است كه مادهء روان و باد برخيزاننده را قطع كرده و به ابزار جماع نمىفرستد .\r\n2 - سبب از كبد است كه مادهء تكوين منى را از ريختن به آوندهاى منى باز مىدارد .\r\n3 - علت از مغز است كه مادهء حساسيّت دهنده را به سوى ابزارها و آوندهاى جماع نمىفرستد يا اگر مىفرستد نمىرسد .\r\n4 - يا سبب از كليه است در حالتى كه كليه به دليل سرما ، لاغرى و يا از بيماريهاى ويژه به كبد - كه آنها را مىدانى - از همكارى با اندامان ابزارى جماع عاجز مانده است .\r\n5 - شايد سبب از سوى معده است در حالتى كه معده به سوء هضم مبتلا باشد .\r\nبايد همهء اين سببها را از ناتوانى منشأ به حساب آورد ؛ كه مثلا ممكن است لوله رگهاى مجراى آبرسان در ميانهء راه بين ابزار جماع و منشأ آب پشت بسته شود . اكثرا سبب ناتوانى نيروى جنسى - كه از مغز باشد - نتيجهء ضربت خوردن سر انسان است .\r\nاگر سبب كاهش نيروى جنسى از اندامان پايينى باشد ، چندين جهت دارد :\r\nسوء مزاج بسيار سرد يا سوء مزاج بسيار گرم و يا سوء مزاج خشك بر آنها چيره آمده و باد را به كلّى از بين برده است ؛ كه باد بهترين مددكار ابزار جماع در انجام عمل جماع است . حتى اگر كسى شكمش از باد زياد باد كرده باشد ، امّا به درد نيامده باشد ، ذكرش برمىخيزد . كسانى كه مادهء سودائى در آنها غلبه دارد ، چون بادشان زياد است اكثرا ذكر برخواسته دارند .\r\nشايد سبب از همسايگان اندامان ابزارى جماع است ، مثلا كسى بواسيرش را قطع كرده‌اند ، يا مقعدش به دردى گرفتار آمده و گزند ديده است و زيان به پىرگ مشترك ميان مقعد و ماهيچهء مقعد از طرفى و ذكر از طرفى ديگر رسيده است .\r\nدر برخى حالات وهم و پندار انسان كاربرد ابزار جماع را از بين مىبرد ، مثلا : انسان كه مىخواهد جماع كند بر خشم مىآيد يا خجالت مىكشد و در اثر خجالت از انجام عمل جماع عاجز مىماند يا فكرى به خاطرش مىرسد كه ممكن است نتواند جماع كند . بويژه اگر يك دفعه از اثر اين وحى روانى از انجام دادن جماع بازماند ، ديگر عقيده‌اش بر اين پندار استوار مىشود و يكباره از ناى جماع كردن مىافتد ؛ زيرا هربار كه خواست جماع كند ، همان فكر و پندار اوّلى خودنمائى مىكند و اعتصاب آلت تناسلى تكرار مىشود . امكان دارد كسى مدتها ترك جماع كرده و مسألهء جماع را از ياد برانداخته باشد ، اندامان تناسلىاش ترنجيده شوند . يا كسى كه طبيعتا از بچه\r\n\r\n","description":"","footnote":"","page_name":" 229 ","page_number":245},
  {"content":"\r\n\r\nآوردن متنفر باشد و ازاين‌رو ترك جماع كند ، كم‌كم اشتها و نيروى جنسىاش كم مىشود و در نتيجه حتى اگر بخواهد جماع كند كارى از دستش برنمىآيد . درست مانند زن باردار كه آرزو دارد شير پستانش كم شود و نماند ، تا بچه‌اش از شيرخوارگى ببرد .\r\nاين را نيز بدان ! كه برخواستن آلت جماع ، سببش باد است . حال آن باد از آب پشت برخاسته باشد يا از غير آب پشت . گرما و سرما هر دو دشمن سرسخت بادند . سرما از توليد باد جلوگيرى مىكند و نمىگذارد به وجود آيد . گرما باد را مىپراكند و از بين مىبرد . امّا از اثر رطوبت معتدل و از اثر گرماى طبيعى كه سازگار با مادهء باد باشد و نيز در اندازه باشد ، در كمك به توانايى آلت تناسلى مانند ندارد .\r\nسواركارى اما نه زياد خسته‌كننده و عادت به سواركارى گرفتن در برخواستن آلت تناسلى كمك مىكند .\r\nكسى كه كليه و اطراف كليه‌اش رطوبى باشد ، يا با رطوبى بودن ، سرد هم باشد ذكرش از برخاستن كوتاه نمىآيد . اما اگر كسى كه مزاج كليه‌اش گرم است ، به‌طور ميانگين جماع نكند ، زيان بيند و ممكن است از بچه آوردن محروم گردد .\r\n\r\nنشانيها\r\nاگر سبب كاهش توان جماع از خود آلت تناسلى باشد يا سرما بر پىرگ ذكر اثر كرده باشد ، نشانى اين است كه از برخاستن ابا مىكند و وقتى در آب سردش فرو كنى نمىترنجد و كوچكتر نمىشود .\r\nممكن است آب پشت بسيار باشد و به آسانى بيرون آيد و ممكن است بدون برخاستن آب بريزد . امكان دارد كه لاغرى و ناتوانى جسم شخص بر آلت تناسلى هم تأثير گذاشته باشد و در نتيجه با اينكه آرزوى جماع دارد ، ذكر ناى برخاستن ندارد .\r\nاگر سبب كوتاه آمدن در انجام جماع بيضه و اندامان آب پشت باشد ، دو احتمال دارد : يا سرما و يا خشكى بر بيضه اثر گذاشته است .\r\nاگر سرما بيضه را آسيب رسانيده باشد ، آب پشت كم نيست امّا به زحمت بيرون مىآيد و اگر بيضه را با دست لمس كنى احساس مىكنى كه سرد است .\r\nاگر بيضه از خشكى آسيب ديده باشد ، آب پشت كم است و با اين كمى بيرون آمدنش انسان را به زحمت مىاندازد و به زحمت بيرون مىآيد .\r\nاكثرا اين حالت آسيب‌ديدگى بيضه‌ها همراه با لاغر شدن و كم‌گوشتى و كم‌خونى انسان است . كه رطوبت بخشيدن به آن به نفع بيمار است ؛ منظورم از رطوبت بخشيدن آب‌تنى كردن بيمار و خوردن غذاهاى رطوبت‌زا و رطوبت‌بخش است .\r\nاگر سبب اخلال در كار اندامان تناسلى از بالاييها آمده است ، نشانى اين است كه : اگر خرابكارى و اخلال از كبد يا كليه است ، اشتهاى خوراك كم مىشود و بلكه نه هضم خوراك مىماند و نه اشتهاى خوراك و نه خون در اندازهء لازم و طبيعى توليد مىشود .\r\n\r\n","description":"","footnote":"","page_name":" 230 ","page_number":246},
  {"content":"\r\n\r\nاگر سبب خرابكارى از قلب باشد ، آلت تناسلى كمتر برمىخيزد و شايد در حالت برنخواسته آب پشت را بيرون بدهد . نبض انسان نرم و ناتوان مىشود و حرارت بدن از درجهء طبيعى كمتر مىگردد .\r\nاگر مغز آسيب‌ديده و در اثر آن ، آسيبديدگى به اندامان ابزار كار رسيده ، احساس حركت كردن آب پشت كم مىشود و غلغلك دادنى كه آرزوى جماع را برانگيزد از بين مىرود . چگونگى حالات حواسّ انسان و بويژه حالت چشم بر آسيبديدگى مغز گواهى مىدهند . اگر آسيب مغز در اثر ضربت خوردن سر ، يا بر سر به زمين افتادن باشد ، از حواسّ پنجگانه و بويژه از چشم مىتوان به آن پى برد .\r\nدر هر حال براى ناتوانى كبد و قلب و مغز نشانيهاى ويژه به هريك هست كه سابقا شرح داده‌ايم و همه را مىدانى ! و دربارهء نشانيهاى بيماريهاى كليه نيز بياناتى مفصلى داشته‌ايم كه مىتوانى به بحث ويژه به كليه رجوع كنى و بر حالت كليه آگاه شوى !\r\nاگر كاهش نيروى جنسى سببش كم و كاستى باد در پايينهاى بدن باشد ، نشانيش از اين قرار است : اندامان ابزار كار همگى سالم و درستند ، در معاينه مىبينى كه قلب و كليه سرحالند ، اشتهاى خوراك و اشتهاى نوشيدنى هم كامل است و تنها آلت تناسلى ناتوان برمىخيزد و در برخواستن تنبلى به خرج مىدهد . اگر چنين شخصى غذاهاى بادزا بخورد فايده بيند .\r\nاگر خلل در كار جماع و اعضاء تناسلى از كم حركتى آب پشت و كم غلغلك دادن باشد ، علامتش اين است كه : وقتى انسان جماع مىكند آب پشت زيادى بيرون مىدهد امّا منعقد شده است و احتمالا ساكن و بىحركت ؛ كه چنين حالتى اكثرا از اثر مزاج سرد است .\r\nلاغر اندامان در جماع نيرومندتر از چاق اندامانند .\r\nاگر كسى كه دلش مىخواهد و مىتواند زياد جماع كند ، اين دستورات بايد به كار برد :\r\n1 - كوشش كند كه كمتر بدنش عرق كند و به حمام گرم نرود كه در آنجا عرق زياد بريزد .\r\n2 - تا مىتواند و ممكن است نگذارد رگش را بزنند و خون از تنش بكشند .\r\n3 - روغنهاى گرم و گرم مزاج بر هر دو پاهايش بمالد و از اين عمل غافل نباشد كه اندودن روغن گرم مزاج بر هر دو پا ، كليه و آوندهاى آب پشت را تقويت مىكند و نيرومند مىگرداند .\r\n\r\nفصل نهم علاج ناتوانى جنسى\r\nاگر در معاينه تشخيص دادى كه دليل اخلال در كار ابزار جماع و كاهش نيروى جنسى ، در اندامان رئيسى نهفته است ، بايد به علاج آنها بپردازى .\r\nاگر سبب سرمازدگى و سردمزاجى آنها است - كه اكثرا از سردمزاجى است - بهترين علاج معجون مثروديطوس ( ميترادات ) است ؛ كه در چنين حالاتى قوىتر از هر داروى ديگرى است ، كه نه تنها در اين مورد ، بلكه در هر حالتى ، هر اندامى كه از سرمازدگى نيرويش كاهش يافته باشد ،\r\n\r\n","description":"","footnote":"","page_name":" 231 ","page_number":247},
  {"content":"\r\n\r\nكارساز است .\r\nاگر تشخيص دادى كه سبب كاهش نيروى جنسى و نابسامانى اندامان مأمور انجام جماع ، ناتوان شدن كبد است ، بيمار را وسيلهء داروى كركم ( زعفران هندى ) ، امروسيا و سنجرينا معالجه كن !\r\nاگر خرابكارى از معده است و معده به سوء هضم مبتلا است ، داروهاى تقويت معده را استعمال كن !\r\nاگر سبب كاهش نيروى جنسى از كليه باشد ، قبل از هر چيز به علاج بيمارى كليه بپرداز ، كه اكثرا به علاجى نياز دارى كه كليه را گرم كند ؛ زيرا گرمى كليه و گرمى پشت در تحريك آلت تناسلى بسيار تأثيربخش است . بعد از آنكه كليه را گرمى بخشيدى آنگاه بقيهء علاجها را - آنچه كه لازم است - استعمال كن !\r\nاگر تشخيص دادى كه مغز يا قلب در كاهش نيروى جنسى دخالت دارند ، داروهاى خوشبوى و انفيه‌هاى دارويى رطوبت‌زا در علاج قلب و مغز در اين حالت مفيدند . اگر قلب را علاج مىكنى ، داروى مشك ، ترياق و مثروديطوس را نيز به كار ببر !\r\nاگر سبب كاهش باد در پايينهاى بدن بود ، دقت كن در صورتى كه تشخيص دادى كه اين كم بادى از اثر سرما است ، به آرامى ماساژ دادن و روغن‌هاى بر پوست ماليدنى تجويز كن - كه آنها را ذكر خواهيم كرد - داروى بزرگ دارچين نيز در اين حالت خوب دارويى است .\r\nغذاى بيمار عبارت باشد از : باقلى ، لوبيا ، نخود و پياز با نمك كه كمى صمغ انگدان با آن قاطى باشد .\r\nاگر كم بادى اندامان پايينى از اثر گرما باشد ، داروهاى سردى بخش و تعديل كنندهء مزاج گرم را استعمال كن ، بيمار را در آبزن بنشان ، داروهاى ماليدنى و پاشيدنى سردىبخش تجويز كن ! غذاى بيمار ، سردمزاج سردى بخش و بادزا مانند : گلابى ، شاه‌توت ، باقلى ، ماست و شير باشد .\r\nاگر ناتوانى نيروى جنسى تابع نيروى بدنى است ، غذاهاى نيروبخش را تجويز كن كه بيمار بخورد . از قبيل : شورباهاى ساده ، سرخ‌شده‌ها ، انواع شراب ، كباب هر نوعش ، حليم ، تخم‌مرغ نيم‌بند ، شلغم ، شير ، روغن حيوانى ، نان بدون سپوس ، مغز بادام ، گردو ، نارگيل ، پسته ، چاتلانقوش و امثال آنها . غذاى بيمار بايد ديك ابزار زده و مخلوط با پياز و نعناع و تره و شنبليله و شبدر و ترتيزك آبى باشد .\r\nوسيلهء آب‌تنىهاى بايسته بدن بيمار را تقويت كن و روغنهاى نيروبخش به بدن بيمار بمال ! از قبيل : روغن سوسن و روغن‌بان . و اگر ديدى كه به گرمى بخشيدن بيشتر نياز هست ، مشك و گند بيدستر و امثال آنها را با داروى روغنى ماليدنى بر پوست قاطى كن !\r\nاگر تشخيص دادى كه اندامان وابسته به آب پشت از سرمازدگى و سردمزاجى به اين حالت درآمده‌اند ، داروهاى گرمىبخش به كار ببر - كه بعدا آنها را ذكر خواهيم كرد - داروهاى ماليدنى گرمىبخش را هم استعمال كن !\r\nاگر درد اندامان آب پشت هم سرما و هم خشكى باشد ، همراه معالجهء گرمى بخشى ، غذاها و\r\n\r\n","description":"","footnote":"","page_name":" 232 ","page_number":248},
  {"content":"\r\n\r\nخوراكيهاى رطوبت‌زا را براى بيمار تجويز كن !\r\nاگر سبب ناتوانى اندامان آب پشت از گرما است و گرماى شديد بر آنها اثر گذاشته است ، هر دارويى كه در رطوبت‌بخشى ميانه‌رو باشد خوب است ؛ مثلا : ماست گاوى ، خرفه را در شير بجوشانند و بيمار بخورد .\r\nاگر اندامان وابسته به آب پشت از اثر گرما و خشكى ناتوان شده‌اند و در نتيجه نيروى جنسى خلل ديده است ، بدن بيمار را نه به شدّت بلكه به حالت ميانگين ( معتدل ) رطوبى كن و بيمار را به حمام بفرست . غذايش از اين قرار باشد . زردهء تخم‌مرغ ، شير حيوان بر آتش جوشيده‌اى كه دو پنجم ترنگبين با آن قاطى باشد و شورباهاى ساده . روغن‌هاى سردمزاج رطوبت‌بخش استعمال كن و حتّى از روغن كاهو و روغن كدو نيز استفاده كن !\r\nاگر سبب كاهش نيروى جنسى خشكى باشد ، بدن بيمار را وسيلهء حمام ، غذاهاى رطوبت‌زا ، روغنها ، انواع شير ، شراب كم‌مايه و سوپهاى نرم و نرمىبخش از انواع حبوب معالجه كن ! بايد كارى كنند كه بيمار دلشاد باشد و در آرامش به سر برد .\r\nاگر گناه اين ناتوانى نيروى جنسى به گردن ذكر است و پىرگهاى ذكر از سرما آسيب ديده‌اند و سست شده‌اند ، علاجى را كه در بحث سستى و سرمازدگى مثانه گفته‌ايم به كار گير ! بايد بيمار بعد از پاك‌سازيهاى درونى ، در حالت خستگى زياد ، وقتى كه خراج در بدنش باشد و خراج را با نيشتر شق كرده باشند و وقتى كه واكنش روانى بر او چيره است جماع نكند ؛ كه در اين حالت جماع نيروى بدن را كاهش مىدهد . اگر جماع زياد و پياپى كرد و آلت تناسلى به سستى گراييد ، بايد اراده كرده و به زور خود را كنترل كند و دست از جماع بكشد . در اين حالت زياد از حد جماع كردن ممكن است به قطع نسل بينجامد .\r\nبيمار بايد از لت انبابى و شكم آكندن از خوراك بيش از حدّ طبيعى و بيش از اندازهء لازم دورى جويد ، اگر از اثر تلمبار كردن غذا در معده ، با سستى و فروهشتگى آلت تناسلى روبرو شد ، بايد غذاى سبك بخورد ، غذا را خوب هضم كند و معده‌اش را نيرو بخشد ، كمتر آب بخورد - زياد نوشيدن آب زيان‌آورترين كار دراين‌باره است - نبايد غذاهايى بخورد كه باد را تحليل مىبرند و از گرم‌مزاجى كه دارند خشكىافزا باشند . از داروها و غذاهاى آتى دورى جويند ؛ كه عبارتند از :\r\nسداب ( فيجن ) ، مرزنگوش ، اسپند ، تانبول ، مروخوش ، زيره و پنج انگشت . و نبايد چيزهاى خشكانندهء سردىبخش از قبيل : عدس ، خرنوب ، گاورس ، ترشمزه‌ها و گس‌مزه‌ها بخورند كه خشكاننده هستند . از داروهاى بسيار سردىبخش بپرهيزند كه منظور از اين داروها داروهاى مخدر ، كافور ، اسفرزه ، نيلوفر و گل محمدى است كه براى نيروى جنسى سازگار نيستند . اما بزر خشخاش هرچند كمى نيروى مخدر دارد ، ليكن از چربى و باد برانگيزيى كه دارد تلافى تخدير را در مىآورد و فايده‌اش بر زيانش مىچربد .\r\nنبايد با زنى كه در حال حيض است جماع كنند ، جماع با پيرزن هم خوب نيست ، با زن بيمار در آميختن نيز ناپسند بوده و به زيان مرد است ، نبايد با زنى كه هنوز به حدّ رشد نرسيده است جماع كنند ، بايد از همبستر شدن با زنى كه مدّتها جماع نداشته دورى جويند . جماع با دختر باكره\r\n\r\n","description":"","footnote":"","page_name":" 233 ","page_number":249},
  {"content":"\r\n\r\n( دوشيزه ) نيز همانند همهء حالات ذكر شده ، نيروى اندامان وابسته به منى را كاهش مىدهد . بويژه به نيروى جماع زيان مىرساند .\r\nكسى كه از عمل جماع عاجز است يكى از روشهاى معالجه‌اش اين است كه : اولا چشم از جماع بپوشد ، ثانيا كتابهاى مربوط به امور سكسى را بخواند و اخبار مردان خبره در اين زمينه را گوش دهد . آداب ملامسه و مغازله را بنگرد و به آن فكر كند تا نيروى لازم در او فراهم شود . با كسانى دوستى كند كه در اين باب تجربه دارند . دور هم بنشينند ، گفت‌وگويشان در اين خصوص باشد و حكايات سكسى بيان دارند و حتى جماع حيوانات را تماشا كند ( مخصوصا در بهار ) تا كم‌كم توانايى جماع در او ظاهر شود . به‌طور خلاصه و روىهم‌رفته ، براى تقويت نيروى جنسى و از بين بردن ضعف و فتورى كه براى غريزهء جنسى رخ مىدهد ، دستورات و معالجاتى هست كه بايد مراعات شوند :\r\nقبل از هر چيز و بيشتر از هر چيز بايد به گرمى بخشيدن و رطوبى كردن بدن و گشودن سد شده‌هاى اندامان تن توجه داشته باشند و پشت و كليه را گرم نگهدارند ؛ براى اين منظور داروهاى همراه باندپيچى و داروهاى اندايشى از قبيل : روغن‌بان ، روغن پنبه‌دانه و امثال آنها خوب است .\r\nبراى زدودن اثر سرما و پىرگهاى سرمازده ، داروهاى تقويت كنندهء جنسى را تناول كنند و بر تن بمالند . داروهايى استعمال كنند كه در هضم دوم و هضم سوم بادزا و گرمىبخش باشند و از رطوبت غير طبيعى آنها باد به وجود آيد . داروهايى را تناول كنند كه خاصيّت بادزايى و گرمىبخشى داشته باشند . غذاهايى بخورند كه خون گرم و تر مزاج و در حد زياد توليد كنند و در عين حال لزج و بادزا و نيروبخش باشند ، مثلا : نخود ، لوبيا و امثال آنها خوبند .\r\nبهترين وقت استعمال دارو و خوردن غذاى مناسب بعد از حمام رفتن است .\r\nبراى اندايش بدن ، از روغن زنبق ، روغن سوسن ، روغن نرگس و امثال آنها استفاده كنند .\r\nصبحانه قبل از غذا تخم‌مرغ نيم‌بند - كه نمك بر آن پاشند - بنوشند ؛ اگر نمك ريگ ماهى « 1 » باشد چه بهتر . بعد از خوردن غذاهاى تقويت كنندهء غريزهء جنسى كمى شراب ريحانى بخورند و پاها را با آب گرم بشويند و روغن‌هاى ماليدنى مناسب - كه ذكر شده‌اند - بر پا و ساير اندامان وابسته به كار جماع بمالند و بخوابند .\r\nدر اينجا داروها و روغنها و غذاهاى برخيزانندهء آلت تناسلى را ذكر مىكنيم و توضيح مىدهيم كه كدام از آنها براى كدام نوع از انواع سستى و ناتوانى در امر جماع مفيد و با حالت انسان سازگار است .\r\nاين را بدان ! كه در تقويت نيروى جنسى مهمترين عامل نوع غذا است و از اثر غذاى مناسب مادهء آب پشت زياد مىشود و انسان براى انجام جماع نيروى بيشتر كسب مىكند .\r\nكسى كه داروهاى تقويتى غريزهء جنسى را بسيار استعمال مىكند ، اگر احيانا از اثر استعمال\r\n\r\n\r\n","description":"","footnote":"\r\n( 1 ) - ريگ ماهى را از احشاء پاك و پر از نمك كنند و در سايه خشك مىشود . آن نمك را نمك اسقنقور ( ريگ ماهى ) گويند كه در تقويت نيروى جنسى بسيار مفيد است - تحفه .\r\n","page_name":" 234 ","page_number":250},
  {"content":"\r\n\r\nداروها احساس حالت تب و التهاب و پرشدگى اندامان از خون كرد ، بايد رگ بزند و طبيعت را اصلاح كند و باز استعمال داروها را از سر گيرد .\r\nنبايد در استعمال داروها و غذاهاى گرم‌كنندهء بدن زياده‌روى و افراط كنند كه به خشكيدن بدن بينجامد . و هرگاه داروى تقويت كنندهء نيروى جنسى مىخورند ، يك قدح شراب ريحانى بر آن بنوشند .\r\n\r\nداروهاى تك و ساده در تقويت غريزهء جنسى\r\nانواع بزرهاى تقويت‌كننده عبارتند از : بزر شلغم ، بزر كلم ، بزر گياه گزنه ، بزر لوبيا گرگى ، بزر ترتيزك آبى ، بزر هويج و بزر پونهء كاشتنى - كه منظورم از پونه كاشتنى نعناع است - بزر مارچوبه ، بزر ترب ، بزر يونجه ، بزر خربزه ، بزر كرفس ، بزر كرفس كوهى ، كراويا ، فلفل سفيد ، فلفل سياه ، فلفل دراز ، هل بوا ، كنجد ، بزر كتان ، بزر شاهى ، ثمربان ، روغن ثمربان ، ثمر گياه چشم خروس ، كنگردانه ، بزر شنبليله و بويژه اگر بزر شنبليله را با عسل بپزند و خشك كنند .\r\nحبوبات شامل : نخود ، باقلى ، لوبيا و امثال آنها .\r\nپوست درختان و گياهان از قبيل : دارچين ، قرفه ( پوست درختى است شبيه دارچين ) ، گياه بسپايك ، خار سه‌كوهه و طاليسفر ( پوست درختى است ) .\r\nمغز ميوه‌ها مانند : مغز ثمر صنوبر ، مغز ثمر زبان گنجشك ، مغز چاتلانقوش ، مغز گياه چشم خروس ، مغز پسته و مغز فندق .\r\nانگم‌ها شامل : كتيرا و صمغ انگدان ، كه صمغ انگدان بسيار گرم‌مزاج و بسيار بادزا است و اگر كسى كه از اثر سرما نيروى كار جماعش كاهش يافته ، به وزن يك مثقال صمغ انگدان با شراب بخورد بسيار بهره بيند .\r\nريشه و چوب از قبيل : ريشهء لوف ، ريشهء بهمنان ، بيخ زنجفيل بيابانى ، ريشهء كوشنهء شيرين ، بيخ گياه ثعلب - كه بيخ ثعلب در برخيزاندن آلت تناسلى معركه مىكند - بيخ مارچوبه ، كنگر ، پياز و بويژه پياز برشته ، پياز دشتى برشته ، هويج بيابانى و بويژه مرباى آن ، زنجفيل و مخصوصا مرباى زنجفيل ، خولنجان ، عاقر قرحا ، بيخ خار سه‌كوهه ، بيخ گياه مو ، بيخ برباله ، بوزيدان ( مستعجل ) ، ريشهء انار دشتى ، ريشهء سورنجان ، بيخ لعبه بربرى - كه شراب چگونه سراسر بدن را گرم مىكند ، اين لعبهء بربرى تمام بدن را براى جماع برمىانگيزد - همچنين اگر مشك زمين بخورند يا بر اندامان مالند بسيار مفيد است .\r\nجانوران شامل : سوسمار ، ورل و سقنقور ( ريگ ماهى بيابانى و ريگ ماهى شناگر « 2 » ) ، بويژه بيخ دم و ناف و كليه‌اش در قوى كردن غريزهء جنسى بيمار تأثيربخش است .\r\n( 1 ) - بيخى است شبيه سورنجان و باريكتر و مانند سرپستان است و برخى گويند همان سورنجان است - تحفه . لعبه :\r\nمهر گياه ، برخى آن را شبيه سورنجان دانسته‌اند - معين .\r\n\r\n\r\n","description":"","footnote":"\r\n( 2 ) - ريگ ماهى : آنچه نزديك به آب و شناگر است سقنقور و آنچه در بيابان است ورل گويند - تحفه .\r\n","page_name":" 235 ","page_number":251},
  {"content":"\r\n\r\nدر بهاران ( قبل از جفت‌گيرى - نسخه ) ريگ ماهى را بگير و سرش را ببر ، احشائش را دور بينداز ، پوست همراه كليه را پر از نمك كن و در سايه آويزان كن كه بخشكد . هرگاه خشكيد ، نمك را بيرون آور و لاشهء ريگ ماهى را دور انداز . مقدار بسيار كم از آن نمك در تقويت غريزهء جنسى تأثير بسيار دارد . نمكى كه با لاشهء ريگ ماهى بيابانى خشك شده است ، تأثير بخش‌تر از آن است كه در لاشهء ريگماهى شناور به عمل آمده باشد . در هر حال هر دو نوع نمك خشكيده براى تقويت نيروى جنسى بسيار خوب است .\r\nماهى جرى ( اوزن برون ) ، مارماهى ، كوسه ماهى ، گوشت هر نوع ماهى به گرمى و همچنين شير شتر نيز در تقويت غريزهء جنسى بسيار خوب است ، كه به مدت بيست روز هر روز چندانكه مىتوانند هضم كنند و بر معده سنگينى نكند بخورند . گوشت ماهيهاى ريز تازه يا خشك شده هم خوبند . از گوشت ماهى خشك شده مقدار تناولى بايد به وزن هفت درهم باشد .\r\nخاويار ، تخم پرندگان و بويژه تخم كبك ، تخم كبوتر ، تخم گنجشك ، مغز همهء پرندگان حلال گوشت و بويژه مغز جوجه‌هاى آنها ، مغز گنجشك ، مغز اردك ، مغز جوجهء مرغ تازه رسيده و مغز بره با نمك همه مفيدند .\r\nداروهايى هستند كه در اين‌باره خاصيت دارند ، مثلا : ذكر گاو را خشك كنند و بكوبند و خرد بسايند و به جاى نمك بر تخم‌مرغ نيم‌بند پاشند و بخورند . داروى شگفت‌آور در اين زمينه پنير مايهء گوسالهء از شير مادر بريده يا پنير مايهء شتر بچهء از شير مادر بريده است كه آن را خشك كنند و هنگامى كه خواستند استفاده كنند به مدت دوازده ساعت به اندازهء يك نخود از آن را در سى مثقال آب اندازند و در آن آب حل كنند و آب را بخورند ؛ اگر سبب درد و آزار شد ، با آب سرد آبتنى كنند .\r\nعسل بر آتش پخته را عسلاب كنند و هيچ ديگ ابزارى در آن نريزند و ساده بخورند و بدان عادت كنند . البته اگر كمى زعفران با آن قاطى باشد مانعى ندارد .\r\nنوشيدنيها مانند : آب معدن آهن ، آب آهنگران كه آهن سرخ شده را در آن خاموش كنند و شراب تازه ساخته خوبند . اما شراب كهنه بخارات درونى را كم‌مايه مىكند و مىپراكند و نوشيدنش به زيان غريزهء جنسى است .\r\nاز ميوه‌ها انگور شيرين بسيار خوب است ، بويژه انگور شيرين تازه كه خون را پر از مادهء رطوبى طبيعى مىكند و بادزا و حرارت‌افزا است و نيروى خوراكى دارد .\r\nسبزيها و امثال آن : سه‌كوهه و بويژه آب سه‌كوهه كه با عسل بر آتش بپزد تا منعقد مىشود و انگشت پيچ مانند مىگردد ؛ آن را بليسند . ترتيزك آبى ( جرجير ) بويژه آب ترتيزك آبى كه هر روز صبح با نود مثقال نبيذ سخت و غليظ بخورند و بعد از آن صبحانه بخورند . اين دارو تأثيرش فورى است .\r\n\r\nداروهاى تركيبى در تقويت غريزهء جنسى\r\nمثروديطوس كه از همه بهتر است ، داروى مشك براى كسى كه قلب ناتوان دارد و تقويت غريزهء جنسى را مىخواهد . گوارشى بزرها به وزن سه مثقال با آب ترتيزك آبى سبز ، داروى ريگ ماهى\r\n\r\n","description":"","footnote":"","page_name":" 236 ","page_number":252},
  {"content":"\r\n\r\nكه مشهور است ، بزر ترتيزك آبى سبز به وزن سه درهم با روغن گاوى قاطى كنند و بخورند ، داروى سه‌كوهه ، داروى قدومه ( بزر خمخم « 1 » ) ، منثور دشتى ، گياهى است خوشبوى و خاردار ، داروى خاكشير و داروى مهدى هم خوبند . نمك در شكم ريگ ماهى خشك شده ، بزر هويج كوبيده و ساييده كه بر زردهء تخم‌مرغ پاشند ، خايهء خروس را بخشكانند و بكوبند و با آن نمك ريگ‌ماهى را به همان اندازه مخلوط كنند و هر روز به وزن دو درهم بخورند . بزر ترتيزك آبى ، بزر ترب ، بزر خربزه ، از هريك يك جزء درهم مخلوط شوند و با شير حيوانى بخورند .\r\nمغز دانهء صنوبر ، بزر كرفس كوهى ، زهرهء گوزن نر و سقز درخت بنه از هريك يك جزء . همه را در عسل بسرشند و به وزن يك مثقال بخورند .\r\nبزر هويج بيابانى ، بزر ترتيزك آبى ، قدومه ، خاكشير ، زنجفيل و فلفل دراز از هريك به وزن دو درهم .\r\nثمر درخت زبان گنجشك ، مغز گنجشك و كندر از هريك به وزن يك درهم . همه را با روغن نارگيل چرب كنند و در عسل و پانيد بسرشند و از آن تناول كنند .\r\nكسانى كه سرما بر آنها تأثير زياد گذاشته است معجون بزر ترتيزك را با عاقر قرحا بخورند بسيار بهره بينند . جواشير به وزن سه درهم در هفت مثقال آب كه آب‌پز مرزنگوش باشد بريزند و در مدت سه روز بخورند . زنجبيل سه جزء ، فلفل دراز يك جزء . هر دو را باهم در عسل بسرشند و يك مثقال از آن را با آب گرم تناول كنند . بزر مارچوبه ، بزر هويج بيابانى و زنجبيل هريك پنج درهم ، قدومهء سفيد ، قدومهء سرخ ، بهمنان سفيد و بهمنان سرخ هريك سه درهم ، بزر يونجه ، بزر ترب ، بزر ترتيزك آبى و بزر گزنه هريك دو درهم ، پياز دشتى برشته و ناف ريگ ماهى هريك سه درهم ، تخم زبان گنجشك دو درهم ، شكر چهل درهم . همه را درهم مخلوط كنند و به مدت سه روز هر روز به وزن چهار درهم با شراب سياه انگورى بخورند و با آن غذاى غريزهء جنسىبرانگيز بخورند .\r\nداروى تركيبى زير كه ما آن را درست كرده‌ايم و بسيار خوب است و غريزهء جنسى را بسيار قوى مىكند .\r\n\r\nنسخه :\r\nصمغ انگدان ، بزر ترتيزك آبى ، قاقله ، بزر هويج ، تخم زبان گنجشك و كراويا از هريك يك جزء ، بوزيدان ( مستعجل ) سه جزء ، مشك يك ششم جزء . همه را در روغن دانهء صنوبر چرب كنند و در عسل بسرشند .\r\n\r\nنسخهء ديگر كه بسيار تأثيربخش است :\r\nعسل بلا در ( حب الفهم ) ، عسل زنبور عسل و روغن گاوى از هريك يك جزء متساوى . مخلوط را بر آتش بگذارند تا يك غلت مىدهد . چندانكه تحمل مىكنند با نبيذ بخورند كه اثرى عجيب دارد .\r\nداروى تركيبى زير حرارت بيش از اندازه ندارد و بسيار خوب و تأثيربخش است .\r\n\r\n\r\n","description":"","footnote":"\r\n( 1 ) - خمخم : گياهى است خاردار از تيرهء صنوبريان - المنجد . خمخم : گياهى است كه آن را منثور كوهى نيز نامند و داراى گلهاى خوش‌بو است - لاروس .\r\n","page_name":" 237 ","page_number":253},
  {"content":"\r\n\r\n\r\nنسخه :\r\nخرما و شنبليله باهم بر آتش بجوشند تا كاملا مىپزند ، آنگاه خرما را بيرون آورده و هسته‌هايش را از آن جدا كن ، خرماى باقىماندهء بدون هسته را خشك كن و بكوب و در عسل بسرش ! هربار به اندازهء يك دانهء فندق بخورند و بر آن نبيذ بنوشند .\r\n\r\nنسخهء ديگر :\r\nچاتلانقوش ( ثمر درخت بنه ) به وزن چهل و پنج مثقال ، خرما به وزن نود مثقال . اين دو را باهم بكوب و در يك‌صد و هشتاد مثقال شير گوسفند بريز كه در شير خيس شود . مدت دو روز از آن خيس شده در شير بخورند و شير را بر آن بنوشند .\r\nداروى تركيبى زير كه نامش معجون مغزها است ، در تقويت غريزهء جنسى بسيار خوب است .\r\n\r\nنسخه :\r\nمغز بادام ، مغز فندق ، مغز پسته ، مغز سپيد نارگيل ، مغز دانهء صنوبر ، ثمر گياه چشم خروس ، كنگردانه و چاتلانقوش از هريك يك جزء متساوى ، انار مشك ، فلفل دراز و زنجبيل از هريك ده جزء يا كمى از ده جزء بيشتر . همه را باهم مخلوط كن و بكوب و در پانيد سجزى ( پانيد بدون آرد جو ) درهم بسرش و هر روز به اندازهء يك عدد تخم‌مرغ تناول شود .\r\n\r\nانواع داروهاى قطره‌اى و ماليدنى\r\n\r\nنسخه :\r\nعاقر قرحا به وزن نيم درهم ، با زنبق بسيار خوش‌بو قاطى كنند و بر ذكر و باسن و اطراف آنها بمالند .\r\nو اگر شير گياه شيرسگ و مشك را با آن قاطى كنند بهتر است .\r\n\r\nنسخهء ديگر :\r\nعاقر قرحا يك جزء ، مشك نيم جزء . به وزن يك مثقال از اين دو دارو را در هفت مثقال روغن زنبق حل كنند و بر ذكر و باسن و اطراف آنها مالند .\r\nخردل و روغن رازقى را بر ذكر و اطراف ذكر بمالند دارويى بسيار تأثيربخش است .\r\nبزر گزنه با روغن رازقى نيز در اين‌باره بسيار خوب است .\r\nاگر صمغ انگدان در روغن زنبق حل شود و بر ذكر و اطراف ذكر بمالند بهره بينند .\r\nبزر خامالاون را با يكى از روغنهاى گرم قاطى كنند و بر اندامان تناسلى مالند .\r\nبورك با عسل پالاييده نيز خوب است .\r\nزهرهء گاو نر را با عسل پاليده بر اندامان جماع مالند .\r\nكمى پياز نرگس را با روغن زنبق درهم بسرشند و بر اندامان تناسلى مالند و ماساژ دهند ، بسيار خوب است و آزمايش شده است .\r\n\r\n","description":"","footnote":"","page_name":" 238 ","page_number":254},
  {"content":"\r\n\r\nتخم نيلوفر پيچ و عاقر قرحا را در اجزاء برابر با روغنى گرم‌مزاج قاطى كنند و بر اندامهاى تناسلى مالند .\r\nمويزك را با روغن گرم‌مزاج بر اندامان مورد نظر بمالند .\r\nصمغ انگدان با عسل قاطى شود و بر اندامان جماعى بمالند .\r\nمشك زمين را به تنهايى بر اندامان تناسلى بمالند مفيد است .\r\nلوفا و زفت هر دو براى ماليدن بر اندامان تناسلى مفيدند .\r\nروغن سوسن ، روغن خيرى ، مصطكى ، موم و مشك زمين را باهم بسرشند و مرهم كنند و بر ذكر و اطراف ذكر بمالند .\r\nروغنهاى گرم - كه در بحث از مايهء حقنه‌ها ذكر شده‌اند - همگى براى مالش بر اندامان جماعى مفيدند ؛ بويژه روغن پنبه‌دانه ، و روغن مشك زمين .\r\nپيه شير درنده را بر ذكر ماليدن بسيار تأثيربخش است . ( شير شكار مىشود ) .\r\nداروى تركيبى زير كه ماليدنى بر اندامان تناسلى است ، از تأليفات حكيم روفس است و بسيار قوى و نيروبخش مىباشد .\r\n\r\nنسخه :\r\nمرّ ، گوگرد زندهء خاموش نشده و ثمر كاجيره از هريك به وزن يك درخمى ، عاقر قرحا به وزن شش قيراط ، فلفل سياه سى عدد ، ثمر گرمدانه بيست عدد ، پياز دشتى به وزن يك درخمى . همه را نرم بكوبند - اگر هريك را تنها تنها بكوبند بهتر است - همهء اين كوبيده‌ها را با موم درهم بسرشند و با هم بسايند تا مرهمى مىشود هم قوام عسل . كمر و سرين را بدان چرب كنند .\r\nصمغ انگدان برخيزانندهء آلت تناسلى و هيجان‌انگيز است ، امّا حرارت شديد دارد و اگر مىخواهند كه حرارتش بشكند و آزار نرساند ، آن را در روغن بنفشه حل كنند و بر ذكر مالند .\r\n\r\nشياف و ديگر برداشتنىها در نيرو بخشيدن به غريزهء جنسى\r\nپيه اردك ، پنبه دانه و عاقر قرحا كه با روغن نارگيل قاطى شوند و شياف گردند و بردارند . گويند اگر كسى شياف از پيه نرّه خر بردارد اثر عجيب بيند .\r\nداروى ماليدنى كه از زفت سازند و بحث شده‌اند ، اگر برداشتنى شوند باز بسيار مفيد است .\r\n\r\nداروهاى حقنه‌اى\r\nاگر آب كلّه پاچه ، آبگوشت جوجه مرغ با زردهء تخم‌مرغ ، خايهء قوچ ( گوسفند نر ) در حقنه وارد باشد بسيار خوب است . خايهء قوچ در تقويت بدن و تقويت توان جماع نيز خوب است .\r\nروغنهاى وارد در حقنه عبارتند از : گداختهء دنبهء گوسفند ، روغن گوگرد ، روغن كنجد ، روغن گاوى ، روغن پسته ، روغن فندق ، روغن نارگيل ، روغن پيوند مريم ، روغن پنبه‌دانه ، كه مخصوصا روغن پنبه‌دانه تأثيرى عجيب دارد .\r\n\r\n","description":"","footnote":"","page_name":" 239 ","page_number":255},
  {"content":"\r\n\r\nاگر حقنه براى كسانى است كه گرم‌مزاج يا گرمازده‌اند ، روغن مايهء حقنه بايد روغن سه‌كوهه ، روغن خشخاش ، روغن تخم كدو ، روغن بزر خربزه و امثال آنها باشد .\r\nاينك دارويى حقنه‌اى كه در تقويت نيروى جنسى بسيار خوب است و از تأليفات ما است .\r\n\r\nنسخه :\r\nكلّهء حيوان ، گوشت جوجه با انار دشتى و بوزيدان و بيخ هويج بيابانى . همه را باهم در ديك ريزند و شب در تنور گذارند تا بسيار خوب مىپزد . نصف حجم باقيمانده شير ، يك دوازدهم آن روغن گاوى ، روغن پيوند مريم و روغن نارگيل از هريك يك سوم يك هفتم آنچه در تنور پخته است اضافه كنند . پيه كليهء ريگ ماهى و سوسمار را به جاى ديك ابزار در آن ريزند و اين‌ها را همه باهم مايهء حقنه گردانند .\r\n\r\nنسخهء ديگر :\r\nسه‌كوههء سبز پنج بستهء پر يك دست ، شنبليله يك بسته ، بزر شلغم شش مثقال ، بزر ترتيزك آبى ، بزر هويج ، بزر مارچوبه ، صمغ استخوان تگه ( بز نر ) ، بيضهء كوبيدهء تگه ( بز نر ) و مغز تگه كه با يك‌صد و هشتاد مثقال شير حيوانى قاطى شوند و بر آتش بگذارند بجوشد تا غليظ و پرمايه مىشود . بيست و هشت مثقال از آن با هفت مثقال روغن ثمر درخت بنه ( چاتلانقوش ) مايهء حقنه شود . سه روز ناشتا هر روز بعد از اجابت مزاج حقنه شوند .\r\n\r\nنسخهء ديگر :\r\nدنبهء گوسفند را بياور و با كارد آن را شرحه شرحه كن ! گند بيدستر كوبيده را به‌طور مساوى بر شرحه‌هاى دنبه بپاش و سپس دنبه را زير چيزى سنگين بگذار . سه روز بماند كه در اين سه روز گند بيدستر در دنبه حل شده است . آنگاه دنبه را قطعه‌قطعه كن و بگذار ، گدازيده را نگهدار و هرگاه نياز به استعمال حقنه بود ، به وزن بيست و چهار مثقال از آن گداختهء دنبه را با سه مثقال و نيم روغن گاوى و چهار مثقال آب تره و دو مثقال از آب‌پز شنبليله باهم قاطى كن و بيمار به حالت گرمى در وقت عصر بدان حقنه شود و اين مايهء حقنه تا سه ساعت از شب گذشته در شكم بماند و وقت خواب همين حقنه تجديد شود و اين عمل سه روز تكرار گردد .\r\n\r\nنسخهء ديگر :\r\nكلّهء گوسفند ، سه يا چهار عدد بيضهء قوچ و تكه‌اى دنبه . همه را باهم در ديگ ريزند و در تنور بگذارند تا خوب خوب مىپزد ؛ آنگاه آب و چربى را از آن جدا كرده ، روغن گردو ، روغن چاتلانقوش و اگر گير آيد كمى پيه ريگ ماهى بر آن آب و چربى اضافه كنند و مايهء حقنه سازند .\r\nمايه حقنه‌هاى ديگر نيز هست كه براى تقويت غريزهء جنسى خوب و مفيدند و در كتاب پنجم قانون آمده‌اند .\r\n\r\n","description":"","footnote":"","page_name":" 240 ","page_number":256},
  {"content":"\r\n\r\n\r\nغذاهاى مناسب براى تقويت نيروى جنسى\r\nقبل از هر چيز يادآور مىشوم كه گوشت - هر گوشتى كه براى فايده دادن به غريزهء جنسى در غذا به كار مىرود - نبايد در روغن سرخ شود ؛ گوشت سرخ كرده از تأثير غذائىاش كاسته مىشود و بهرهء چندانى براى تقويت غريزهء جنسى ندارد . پس بايد گوشت را بدون سرخ كردن بپزند و بخورند ، مثلا گوشت در آب پخته بخورند از قبيل : گوشت بزغالهء بسيار چاق ، گوشت گوسفند نر همراه با سه يا چهار عدد بيضهء گوسفند نر ( قوچ ) بپزد و قطعه‌اى دنبه با نخود و پياز در آن باشد .\r\nكله‌پاچه و گيپا حتّى اگر وسيلهء آبكامه ترش‌مزه هم شوند مانعى ندارد و مفيد است .\r\nگوشت مرغ چاق ، جوجهء چاق‌وچله و بويژه اگر با انواع انگدان بپزند ، مفيدند .\r\nتخم‌مرغ نيم‌بند و بويژه اگر تخم‌مرغ نيم‌بند با دارچين و فلفل و خولنجان و نمك ريگ ماهى باشد بسيار خوب است .\r\nخاويار و گوشت ماهى به گرمى مفيد است كه بخورند . اگر گوشت ماهى سرد بود ، زنجبيل ، فلفل ، فلفل دراز ، ميخك و دارچين و امثال آنها را با گوشت سرد ماهى بخورد كه از اين نوع ديگ ابزارها گوشت ماهى نيروبخش‌تر مىشود .\r\nآش شلغم ، آش كلم ، بويژه آش هويج كه گوشت در آنها باشد و گوشت خوب بپزد ، همه خوبند .\r\nدر هر غذايى كه مغز گنجشك ، مغز كبوتر ، روغن حيوانى و شير در آن باشد براى تقويت غريزهء جنسى خوب است .\r\nآش از گندم كوبيده ( حليم ) ، انواع كبولى « 1 » ، شيربرنج و شير با گوشت گوسفند .\r\nسبزيهاى مفيد كه در غذاها بپزند عبارتند از : مارچوبه ، ترتيزك آبى ، تره ، كنگر و نعناع در تقويت نيروى جنسى بسيار تأثيربخش است . نعناع آوندهاى آب پشت را محكم مىكند طورى كه بهتر آب پشت را در بر مىگيرند و در نتيجه آرزوى جماع بيشتر مىشود . شبدر و شنبليله نيز اگر با غذا باشند خوبند .\r\nآش اوماج خوب براى اين كار آن است كه با زعفران و نان بدون سپوس و شير و آب نارگيل باشد .\r\nگويند كسى زياد گوشت گنجشك بخورد و به جاى آب شير بنوشد ، هميشه آلت تناسلىاش به حالت ايستاده است و آب پشتش بسيار زياد است .\r\nاگر پياز در روغن حيوانى سرخ گردد تا رنگش سرخ مىشود و از هم مىپاشد آنگاه تخم‌مرغ بر آن بشكنند و سرخ كنند ، مفيد است .\r\nكسى كه حرارت داشته و نياز به غذاى تقويت كنندهء غريزهء جنسى دارد ، از غذاهاى زير تغذيه كند : ماست ، شير ، ماهى برشته به گرمى ، خربزه ، خيار ، خيارچنبر خوردنى ، ميوه‌هاى تر و تازه ، سبزيهاى تر و تازه . حتى كاهو و بزر خرفه آب پشت را افزايش مىدهند . سپيدهء تخم‌مرغ بسيار خوب است و آب پشت را افزايش مىدهد ، مغز حيوانات ، مخ حيوان و گوشت خرچنگ رودخانه همه مفيدند .\r\n\r\n\r\n","description":"","footnote":"\r\n( 1 ) - كبوله بتابه : نوعى غذا است - منتهى الارب .\r\n","page_name":" 241 ","page_number":257},
  {"content":"\r\n\r\nغذاهايى كه در تقويت نيروى جنسى به دارو شبيهند عبارتند از :\r\nشير نود مثقال ، ترنگبين به وزن چهل درهم در آن شير ريزند و مخلوط بر آتش بجوشد تا غليظ مىشود و هر روز يك پياله از آن بخورند اين خوراك براى كسانى كه مزاج سرحال و به اعتدال دارند و براى كسانى كه حرارت مزاج دارند سازگار است .\r\nكسانى كه سردمزاجند و سردى بر آنها تأثير كرده است ، خوراك آتى برايشان خوب است :\r\nدارچين به وزن ده درهم كوبيده شود و بسيار نرم و ساييده و گردمانند گردد در يك رطل ( نود مثقال ) شير بريزند و به هم زنند . ناشتا يك پياله بخورند يا بر غذا به جاى آب بنوشند و ديگر آب ننوشند .\r\nاگر غذا از نوع شامى كباب باشد و اين دارچين و شير را بر آن بخورند بسيار بهره بينند .\r\nپيه هندوانهء ابو جهل براى سردمزاجان و خشك‌مزاجان در هر حالتى خوب است و توان جنسىشان را تقويت مىكند . روغن گاوى پر يك بستو ، شير گاوى يك بستو ، روغن پسته يك بستو .\r\nهر سه را باهم در ديك ريزند و بر آتش بجوشانند تا يك سوم از آن مىماند . هر روز صبح دو قاشق ( هشت مثقال ) از آن با شراب - هر شرابى كه باشد - تناول شود . پانيد نود مثقال ، آب پياز نود مثقال ، شير حيوانى نود مثقال ، هر سه را باهم بر آتش گذارند بجوشد تا غليظ و منعقد مىشود ، هر روز صبح زود به وزن هفت مثقال بخورند .\r\nنخود درشت سياه را در آب ترتيزك آبى ( جرجير ) بريزند و بگذارند تا نخودها آب مىكشند و كمى مىآماسند ؛ آنگاه آنها را در سايه خشك كنند و با پانيد خرد كنند و بسايند و هر روز صبح به اندازهء يك گردو و شب وقت خواب به اندازهء يك عدد فندق بخورند و يك قدح شراب بر آن بنوشند .\r\nنخود سياه درشت دانه را در آب سه‌كوهه بريزند و در آفتاب بگذارند و نگذارند گرد و خاك بخورد ، تا نخود به خوبى مىخيسند و باد مىكنند ، همين‌كه ديدند آب دارد مىخشكد ، آب سه‌كوهه بر آن بريزند . وقتى كه نخودها باد كردند و نرم شدند ، آنها را خشك كنند و بكوبند و بسايند و نگهدارند ، سپس با شير قاطى كنند و بر آتش بجوشانند و پانيد بر آن اضافه كنند و از آن بخورند .\r\nشير حيوانى سه رطل ( دويست و هفتاد مثقال ) ، ترنگبين چهل و پنج مثقال ، چاتلانقوش سبز كوبيده چهل و پنج مثقال . باهم بر آتش بجوشند . سپس با دست مچاله كنند و بفشرند و آنگاه بپالايند . چهل و پنج مثقال از آن پاليده را با نيم درهم خولنجان مخلوط كنند و چند روزى از آن - چندانكه مىتوانند و با مزاج و ذوق سازگار باشد - بخورند ؛ كه در برانگيختن غريزهء جنسى معركه مىكند . آب پياز يك جزء ، عسل يك جزء . باهم بر آتش بجوشند تا تنها عسل مىماند . هر شب هنگام خواب يك قاشق ( چهار مثقال ) يا دو قاشق ( هشت مثقال ) از آن را با آب گرم بخورند .\r\nآرد گندم را در آب شيرين به هم زنند تا مانند سوپى غليظ مىشود ، آنگاه خوب آن را بفشرند . اين فشرده را با مقدارى شير و نصف شير آب نارگيل بپزند - چربى موجود پيه اردك باشد - و چنان كه حليم مىخورند آن را بخورند .\r\nصمغ ساييدهء انگدان و نمك ريگ ماهى ساييده را بر تخم‌مرغ نيم‌بند پاشند و بخورند كه بسيار خوب است . بويژه اگر خوردن آن بعد از حمام كردن باشد و خود را با روغن سوسن و روغن ياسمين ماساژ دهند نور على نور است . زردهء تخم‌مرغ را خوب به هم زنند - اگر همراه سپيده هم باشد\r\n\r\n","description":"","footnote":"","page_name":" 242 ","page_number":258},
  {"content":"\r\n\r\nمانعى ندارد - يك چهارم آن ، افشرهء پياز كوبيده را بر آن ريزند و بر آتش گذارند كه نيم‌بند شود و با نمك و ادويهء ذكر شده بنوشند .\r\nهويج و شلغم را بكوب ( پياز را بكوب - نسخه . ) با باقلى و نخود و عسل در آبگوشت خوب و زود هضم قاطى كن تا خوب مىپزد ، سپس ديگ ابزارهاى گرم را در آن بريز ! بسيار مفيد است . باقلى ، نخود و لوبيا را در آب گرم بريز تا خيس و نرم مىشوند ، گوشت گوسفند را با كارد قيمه كن چنان كه براى شامى كباب آماده مىكنند . مخلوط را گلوله كن و بپز و بخور !\r\nباقلى ، نخود ، لوبيا و پياز را باهم بكوب و گلوله گلوله كن و بر هر گلوله كمى نمك ريگ ماهى ، كمى صمغ انگدان و دارچين و قرنفل زياد بپاش و مقدارى مغز گنجشك و مغز كبوتر با گلوله‌ها قاطى كن و سپس بپز ! اين خوراك در تقويت نيروى جنسى بسيار مفيد است .\r\nبر گوشت قيمه شده آب هويج يا آب ساده بپاش . مغز گنجشك يا مغز كبوتر را آكنهء آن كن ! سپس بپز و بخور . مغز سى گنجشك را در شيشه‌اى نسبتا گشاد كه ظرفيتش بيشتر باشد بگذار ، تا مادهء آبكى تحليل مىرود و بشود آن را خمير مانند درهم مخلوط كرد . به اندازهء مغز سى گنجشك ، پيه كليهء بزى را كه تازه ذبح شده باشد با مغز گنجشكها قاطى كن . فلفل و ميخك و زنجبيل هم با آن مخلوط كن ! همه را درهم بسرش و قرصهايى به اندازهء يك عدد فندق از آن بساز . وقتى مىخواهند جماع كنند ، قرص بعد از قرص از آن بخورند ؛ كه شخص را براى انجام اين كار كاملا آماده مىسازد .\r\nدستور نوعى خاگينه كه ما تأليف كرده‌ايم و بسيار خوب است :\r\nمغز گنجشك و مغز كبوتر پنجاه عدد ، زردهء تخم گنجشك بيست عدد ، زردهء تخم‌مرغ خانگى دوازده عدد ، گوشت گوسفند را بكوبند و در آب بپزند كه خوب پخته شود و آن را بفشرند و يك كاسه از آبگوشت به دست آمده را با بيست و يك مثقال آب پياز فشرده و سى و پنج مثقال آب هويج مخلوط كنند ، نمك و ادويهء ديك ابزار گرم به اندازهء لازم در آن ريزند ، روغن حيوانى به وزن پنجاه درهم بر آن اضافه كنند . اين همه را با زردهء تخم‌مرغها خاگينه كنند و بخورند و بعد از مدتى كه حدس مىزنند آن را هضم كرده‌اند شراب بسيار قوى ريحانى ( خوشبوى ) كه كمى مايل به شيرين باشد ، بنوشند . بهرهء عجيب بينند .\r\n\r\nنسخهء ديگر كه باز از ما است :\r\nثمر گياه چشم خروس پوست كنده ، مغز بادام ، مغز فندق و مغز پسته از هريك پنج جزء ، نارگيل و جلوز « 1 » از هريك هفت جزء . هريك از آنها را به تنها بكوب و به اندازهء همهء آنها پانيد در آب حل كن ! به وزن يك حبه مشك و نيم دانگ زعفران در آن آب بريز و كوبيدهء مغز ميوه‌هاى ذكر شده را در آن آب بريز و درهم بسرش . صبح زود به وزن پنج درهم از آن تناول شود ، تأثير بسيار دارد .\r\n\r\n\r\n","description":"","footnote":"\r\n( 1 ) - جلّوز : فندق - لاروس . جلوز : فندق - لسان العرب . جلوز : فندق - معين . تا اينجا دو بار جلوز و فندق در يك نسخهء داروئى آمده‌اند ! - م . جلوز : به عربى فندق است . جلوز : بادام كوهى - تحفه .\r\n","page_name":" 243 ","page_number":259},
  {"content":"\r\n\r\n\r\nنسخهء ديگر :\r\nدانه‌هاى برگزيده از ثمر صنوبر دو جزء ، بزر ترتيزك آبى و بزر خربزه هريك يك جزء . در روغن حيوانى سرخ شوند و كمى فلفل و فلفل دراز و دارچين با آن قاطى كنند و به اندازهء لازم عسل در آن ريزند . حلوا مىشود امّا از آن حلواهاى تقويت كنندهء نيروى جنسى . آن را بخورند .\r\n\r\nنسخهء ديگر :\r\nنخود را در آب يا آب ترتيزك آبى و يا آب خار سه‌كوهه بخيسانند تا آب مىكشد و مىآماسد . نخود باد كرده را در روغن گاوى سرخ كنند ، اما كم سرخ شود و به حالت سوختگى نرسد . آنگاه به اندازهء نخودها دانه‌هاى ريز صنوبر در آن ريزند و همه را در عسل بسرشند و با كمى مصطكى و دارچين در تابه ريزند و از آتش برگيرند و بگذارند تا سرد مىشود ، آن را مانند حلوا قطعه‌قطعه ببرند و بخورند .\r\n\r\nنسخهء ديگر :\r\nدانه‌هاى درشت ثمر صنوبر ، بزر هويج ، فلفل دراز ، بزر هويج بيابانى ، دارچين و بزر ترتيزك آبى .\r\nهمه را بكوبند ، آنگاه عسل بر آتش بگذارند و اين داروها را در آن ريزند و بر آتش بجوشانند تا غليظ مىشود . و براى باز كردن اشتها از آن بخورند . اگر كسى از بزر ترتيزك آبى و بزر هويج خوشش نمىآيد به جاى آن چاتلانقوش در آن قاطى كند يا كمى مشك بر آن افزايد .\r\n\r\nشربتهاى نيروبخش غريزهء جنسى\r\nشربت مويز كاملا شيرين و پرمايه ، شربت هر مويزى كه باشد خوب و سازگار است .\r\nاينك شربتى كه بسيار خوب است :\r\nترتيزك آبى ، شلغم و انجير را باهم در آب بپزند و بپالايند . مويز را در آب بخيسانند و بر آتش بجوشانند و بپالايند . از اين دو آب حاصل شده از پالايش هريك يك جزء متساوى باهم مخلوط شوند . پانيد و نبيذ در آن ريزند تا خوب شيرين و مطبوع مىشود . از آن بنوشند .\r\n\r\nشربتى ديگر كه ما فكرش را كرده‌ايم :\r\nخار سه‌كوهه ، ترتيزك آبى ، هويج و شلغم هريك يك جزء . همه را باهم در آب بجوشان تا خوب مىپزد . بپالاى و يك دوازدهم جزء پانيد يا شكر سرخ ، يك ششم جزء انجير بستى « 1 » ، يك دوازدهم جزء مويز طايفى « 2 » بسيار خوب و شيرين ، شش هفتم جزء نارگيل كوبيده و نبيذ به اندازهء لازم در آن\r\n\r\n\r\n","description":"","footnote":"\r\n( 1 ) - بست : شهرى است در سبحستان ( سيستان ) . بست : مركز حكومت يعقوب ليث ، امروزه در خاك افغانستان است - معين .\r\n( 2 ) - طايفى نوعى انگور است به انگور حسينى شبيه است و از آن باريك‌تر در كردستان عراق زياد است و بسيار مرغوب - م .\r\n","page_name":" 244 ","page_number":260},
  {"content":"\r\n\r\nپاليده بريز تا مىرسد و شربت مىشود . از آن شربت بخورند كه غريزهء جنسى را برانگيزد .\r\n\r\nشربتى ديگر كه ما ساخته‌ايم :\r\nبزر ترتيزك آبى ، بزر هويج ، بزر شلغم ، بوزيدان ، بزر مارچوبه ، تخم زبان گنجشك ، ثمر چشم خروس ، لعبهء بربرى و بهمنان هريك يك جزء متساوى . همه را بكوب و خرد بساى و در يك كيسهء پارچه‌اى بريز كه جايش تنگ نباشد . آنگاه افشرهء انگور بياور و در مقابل هر ده من ( سى كيلو ) از افشرهء انگور اين اندازه از دارو را با كيسه‌اى كه در آن است در افشره بريز و همه را در خمى جاى ده و هر روز آن را به هم زن تا مىرسد .\r\n\r\nنسخهء ديگر :\r\nهويج و انجير در آب زياد بجوشند ، سپس مخلوط را بپالاى . مويز هسته بركنده را در آن پاليده بپز و باز بپالاى . پانيد در آن بريز و بر آتش بگذار تا باز بجوشد .\r\nآب چشمه‌هاى كان آهن و آب آهنگران كه آهن سرخ شده در آن خاموش مىكنند ، غريزهء جنسى را تقويت مىكند .\r\n\r\nفصل دهم اشتهاى جماع\r\nاگر كسى كه جسم نيرومند دارد ، در مادهء خون بدنش خللى نيست ، جوان است و بهبودىاش بر مرام و از اثر جماع كردن ناتوان نمىشود و اشتهاى جماع كردنش زياد است ، نبايد و به نفعش نيست كه از اين همه آرزوى جماع ناخوشنود باشد و بخواهد كه آن را كاهش دهد . نبايد به معالجاتى متوسل شود كه از آرزوى زياد جماع كوتاه بيايد ؛ كه بيم آن مىرود از چنين معالجاتى بهبود مزاجيش به هم بخورد و نيروى جسمانيش ناتوان گردد ؛ مگر اينكه سببى در كار باشد و از چنين معالجاتى ناگزير شود .\r\nاين را بدان ! كسى كه آب پشت زياد در وجودش توليد مىشود ، نيروى بدنش نمو مىكند و قلبش نيرومندتر مىشود . كسى كه در وجودش آب پشت كمتر از حالت طبيعى توليد مىشود ، رنگ رخساره‌اش زيبا نيست و از حالت طبيعى - كه بايد باشد - خارج مىشود و از شعور و نيروى يادآوريش كاسته مىگردد .\r\nكسى كه بسيار شهوانى است و بسيار جماع مىكند ، از اثر جماع زياد بدنش متخلخل مىشود و به حد زياد عرق مىريزد . بايد ورزش كند كه نيرو را از سر گيرد و اگر ممكن باشد در آب سرد آب‌تنى كنند .\r\nاگر كسى پرشدگى از خون در بدن دارد و اين پرشدگى از خون سببش حرارت يا رطوبت است ، و دليل اشتهاى زياد از حدّ و به افراطش در جماع همين پرشدگى است ، بايد خود را معالجه\r\n\r\n","description":"","footnote":"","page_name":" 245 ","page_number":261},
  {"content":"\r\n\r\nكند ؛ بدنش پاكسازى شود و اصلاح گردد .\r\nكسى كه آرزوى جماع بيش از حد دارد و سبب اين برانگيختن شهوت جماع ، تندمزاجى مادهء آب پشت است ، رواست كه خود را معالجه كند .\r\nكسى كه شهوت جماع در او زياد از حدّ طبيعى است و سببش توليد زياد آب پشت همراه ناتوانى بدن است ، - كه اين توليد بيش از حد طبيعى مادهء آب پشت ، سببش نيرومندى زياد از حدّ طبيعى آوندهاى مادهء آب پشت است ، كه مادهء آب پشت را بيشتر از آنكه لازم است به سوى خود مىكشند - بايد خود را معالجه كند .\r\nاگر كسى در بدنش و ميان اندامانش نوعى خلل سرشتى باشد ، مثلا قسمتى از قسمتى نيرومندتر آفريده شده باشد ، هرگاه دست به جماع مىزند ، بدنش از درد و سنگينى اين تفاوت سبك مىشود ، و براى اين حالت سبك شدن زياد جماع مىكند ، بايد خود را معالجه كند .\r\nگاهى ممكن است خارش يا جوش در آوند منى پيدا شود ؛ مثلا رخ مىدهد كه زن به خارش دهانهء زهدان مبتلا مىشود . به سبب اين خارش هيچ وقت از جماع سير نمىشود و بيشتر و بيشتر مىخواهد ؛ كه در اين حالات معالجه كردن لازم است .\r\nگاهى ممكن است از اثر جمع آمدن باد زياد در بدن ، شهوت جماع برانگيخته شود و از حدّ طبيعى پا فراتر نهد ؛ ازاين‌رو احيانا رخ مىدهد كه قرقر شكم بدون آزار سبب راست شدن و برخاستن ذكر مىشود و هل من مبارز مىطلبد ! اگر بخواهند اين حالت را معالجه كنند رواست .\r\nمردانى كه در محيط سردسير و در هواى سرد زندگى مىكنند ، زياد آرزوى جماع دارند ، امّا حال زنان برعكس است ؛ محيط زيست سردسير و هواى سرد ، از آرزوى جماعشان مىكاهد .\r\nسبب اين است كه در سرما نيروى غريزهء جنسى مردان بر خود جمع مىآيد و گرمى بر خود جمع آمده در درون اشتهاى جماع را بروز مىدهد ، امّا از آنجا كه نيروى غريزهء جنسى زنان در حركت نيست و آب پشتشان تا اندازه‌اى سرد است ، از سرما سردتر مىشود و از آرزوى جماعشان مىكاهد .\r\nكسانى كه مزاج سودائى در آنها غالب است ، بيشتر از غير خود اشتهاى جماع دارند .\r\nبر پشت خوابيدن يكى از اعمال برخيزانندهء ذكر است .\r\n\r\nنشانيها\r\nبهبود كامل جسمى و نشانيهاى پرشدگى خون در بدن بر تو پوشيده نيست و نياز به شرح ندارد .\r\nاگر اشتهاى جماع بيش از حدّ طبيعى سببش تندمزاجى آب پشت باشد ، نشانى اين است كه :\r\n1 - بول به سرعت و با فشار بيرون مىجهد و درد سوزش همراه دارد .\r\n2 - ممكن است حالت سوختگى در بول مشاهده شود و در نتيجه به ناتوان شدن بيمار بينجامد .\r\nاگر آب پشت زياد است و سببى طبيعى براى زيادى آن مشاهده نمىشود ، اين زياد بودن غير طبيعى خود نشانى واضح است . علاوه بر آن خون بيمار در آن اندازه زياد نيست كه به حساب آيد . ممكن است اين زياد بودن آب پشت ، سبب ناتوانى گردد كه با وجود ناتوانى نيروى جسمانى\r\n\r\n","description":"","footnote":"","page_name":" 246 ","page_number":262},
  {"content":"\r\n\r\nباز آب پشت در افزايش باشد و انسان زياد خواب جنسى ببيند و آب پشت به حد زياد بيرون ريزد و بدن از اثر اين همه آب پشت‌ريزى لاغر و ناتوان شود .\r\nاگر اشتهاى جماع بيش از حد طبيعى از اثر خارش در ابزار جماع باشد ، علامتش اين است كه : هرچه بيشتر جماع كنند بيشتر تشنهء جماع مىشوند . ممكن است از اثر خارش آرزوى جماع به اوج برسد امّا آب پشت ريختن در ميان نباشد .\r\nيكى ديگر از علاماتش اين است كه بعد از جماع در ابزار جماع احساس درد مىشود .\r\nاگر اشتهاى جماع بيش از حد طبيعى از اثر باد باشد ، نشانيهايش از اين قرارند :\r\n1 - برخاستن ذكر بيش از حدّ متوقع شديد است .\r\n2 - بايد تحقيق كنى كه شخص چگونه غذاهايى خورده است و آيا بادزا بوده‌اند ؟\r\n3 - ممكن است چنين شخصى داراى سوء مزاج سودائى باشد ، كه آمادهء باد كردن است .\r\n\r\nعلاج\r\nاگر علت ، پرشدن بدن از مادهء گرم است ، بايد رگ بزنند و غذا را كمتر و سبكتر كنند و چيزهاى سردىبخش بخورند و استعمال كنند .\r\nاگر سبب ، پرشدن بدن از مادهء رطوبى است ، علاجش داروهاى خشك‌كنندهء آب پشت همراه داروهاى برانگيزانندهء اشتهاى جماع است تا داروهاى خشكاننده را به آوندهاى آب پشت برسانند . اين نوع داروها را بعدا ذكر خواهيم كرد .\r\nاگر سبب تندمزاجى آب پشت است ، علاجش اصلاح كردن خلط جمع شده در بدن و سرد گردانيدن مزاج خلط موجود در بدن است ، كه داروهاى علاج اين حالت به قرار زيرند :\r\n1 - كاهو ، خرفه ، بزر خرفه ، كاسنى ، كدو ، خيارچنبر خوردنى ، ميوه‌هاى سردمزاج ، كشنيز سبز ، ضماد از نيلوفر و پيوند مريم گذاشتن ، مرهمهاى ساخته با روغنهاى سردمزاج ، مرهمهاى ساخته با افشرهء نى سبز كه بر اندامان مربوطه مالند .\r\n2 - كافور بخورند و كافور را بر اندامان ابزار جماع مالند .\r\n3 - قطعه‌هاى تنك از سرب را بر پشت بندند .\r\n4 - آب سرد بنوشند .\r\n5 - بر زيرانداز كتانى و امثال آن بخوابند .\r\n6 - غذاشان عدس و خرفه باشد و اگر دستگاه گوارششان خوب كار مىكند و هضمشان قوى است ، سيرابى بخورند .\r\nاگر سبب ، توليد آب پشت در اندازهء زياد از حالت طبيعى است ، علاجش با داروهاى سردى بخش به اندامان آوند آب پشت است كه آنها را نام برديم .\r\nاگر سير نشدن از جماع سببش جوش يا خارش است كه در ابزار جماع پديد آمده‌اند ، بايد رگ بزنند ، مادهء گرم سبب خارش يا جوش را پاكسازى كنند و سوء مزاج اصلاح گردد . ماليدنيهاى سردىبخش را كه ذكر شدند - استعمال كنند . ممكن است در علاج نياز به مخدرات داشته باشند ؛\r\n\r\n","description":"","footnote":"","page_name":" 247 ","page_number":263},
  {"content":"\r\n\r\nمثلا بزر بنگ و برگ گياه شوكران ماليدنى شوند و بر اندامان ابزار جماع بمالند .\r\nاگر در آب بسيار سرد فرو شوند و آب‌تنى و شنا كنند ، نفع بينند .\r\nاگر بنياد شهوت بر باد است و باد از حرارت شديد برخواسته است ، بايد وسيلهء سردى بخشها معالجه شوند كه حرارت را خاموش كند . و اگر باد شهوت‌برانگيز از اثر سرماى شديد است ، داروهاى تحليل برندهء باد و خشكاننده‌ها لازم است . و اگر سوء مزاج سودائى دارند بايد مادهء خلط سودائى پاكسازى شود .\r\nخشك‌كننده‌هاى منى بسيار از اثر سردى ، بر انسان فشار آورده و شهوت را برانگيخته است عبارتند از : عدس ، آب‌پز عدس ، و بويژه اگر عدس با شاهدانه بپزد و به گرمى بخورند ، نيلوفر ، كشنيز ، بزر خرفه ، افشرهء نى سبز ، آب دوغ بسيار ترش ، آرد بلوط ، سركه ، شاهدانه و بزر كاهو . اگر بزر كاهو را زياد بخورند ، ممكن است آرزوى جنسى را از بيخ و بن بركند .\r\nروغن زيتون آب پشت را كاهش مىدهد .\r\nخزه ، گياه شوكران ، گياه بنگ و غيره را اگر بر هر دو خايه و بر مقعد گذارند ، شورش آب پشت فروكش مىكند .\r\nسپيداب شسته ، مردار سنگ ، گل اندلسى و سركه را اگر بر ابزار مأمور جماع مالند مفيد است .\r\nاينك دارويى تركيبى كه سردىبخش است .\r\n\r\nنسخه :\r\nبزر كاهو ، بزر بنگ ، بزر خيار ، بزر كاسنى ، اسفرزه ، كشنيز خشكيده و نيلوفر خشكيده . به‌جز اسفرزه همه را خوب بكوب تا گردماننده شود و بيمار تناول كند .\r\nآزمايشگران آزموده‌اند كه اگر كسى پابرهنه پياده‌روى كند ، اشتهاى جماع را از دست مىدهد .\r\nداروهاى گرم خشكانندهء آب پشت از قرار زيرند :\r\nسياهدانهء بو داده و بو نداده ، بزر شبت ، بزر فيجن ، بزر گياه پنج انگشت ، پونه ، شبدر ، شير گياه شير سگ ، دينارو ( اناريچه ) ، مرو سفيد ، زيره .\r\nداروى تركيبى زير در خشكاندن آب پشت بسيار تأثيربخش است .\r\n\r\nنسخه :\r\nمغز دانهء صنوبر بو داده ، مغز دانهء صنوبر بو نداده و مقل از هريك به وزن ده درهم ، گلنار و گل محمدى از هريك به وزن پنج درهم ، بزر فيجن به وزن هفت درهم ، بزر پنج انگشت به وزن پنج درهم . همه را بكوبند و بسايند و ببيزند و در اندازهء لازم بخورند .\r\nمنظور از وارد بودن دانهء صنوبر در اين دارو ، بدرقه كردن ساير داروها است كه به سر منزل مقصود برسند . و بو دادنش بدين منظور است كه تأثيرش بر نيروى غريزى كاهش يابد .\r\n\r\n","description":"","footnote":"","page_name":" 248 ","page_number":264},
  {"content":"\r\n\r\n\r\nنسخهء ديگر :\r\nبزر شبت سه درهم ، بزر كاهو و بزر خرفه از هريك چهار درهم . همه باهم قاطى شوند و در آب‌پز عدس ريزند و بخورند .\r\n\r\nنسخهء ديگر :\r\nبزر فيجن ، گند بيدستر و بزر بنگ از هريك يك جزء متساوى . درهم قاطى شوند و به وزن يك درهم با شراب مخلوط با آب بخورند .\r\n\r\nنسخهء ديگر :\r\nبزر فيجن به وزن يك درهم ، رازيانهء شامى به وزن يك درهم ، گند بيدستر به وزن دو درهم ، بزر بنگ سفيد به وزن دو درهم . گلنار و گل سرخ از هريك به وزن سه درهم . همه را بكوبند و بسايند و ببيزند و به وزن دو درهم با آب يا شراب مخلوط با آب بخورند .\r\n\r\nنسخهء ديگر :\r\nبيخ سوسن دو درهم ، بزر فيجن سه درهم ، گلنار پنج درهم . درهم قاطى شوند و از آن به وزن دو درهم با اسكنجبين بخورند .\r\n\r\nنسخهء ديگر :\r\nبزر كاهو سه درهم و نيم ، بزر فيجن دو درهم و نيم . درهم مخلوط شوند و به وزن دو درهم از آن را با اسكنجبين بخورند .\r\n\r\nنسخهء ديگر :\r\nبزر فيجن يك درهم ، گلنار دو درهم ، بزر پنج انگشت يك درهم . همه را در يك دفعه بخورند .\r\n\r\nنسخهء داروى تركيبى ديگر :\r\nبيخ خشك نى و پونهء كوهى ( حبق ) از هريك دو درهم ، شير گياه شير سگ نيم درهم ، بزر فيجن ، مرّ ، دينارو ( اناريچه ) پنج انگشت و مرزنگوش هريك يك درهم . همه را درهم قاطى كنند و مقدار تناولى به وزن يك درهم باشد .\r\n\r\nنسخهء ديگر :\r\nگياه ارخس و بزر شاهدانهء بيابانى از هريك هشت مثقال . بزر پنج انگشت بو داده دو مثقال ، بزر نيلوفر رودخانه‌ها يك مثقال . همه را درهم مخلوط كنند و هربار به وزن يك مثقال با شراب سياه گس‌مزه بخورند . پيشينيان اين دارو را بسيار پسنديده‌اند .\r\n\r\n","description":"","footnote":"","page_name":" 249 ","page_number":265},
  {"content":"\r\n\r\n\r\nفصل يازدهم ريزش زياد مواد از آلت تناسلى\r\nموضوع ما دربارهء زياد ريختن آب پشت ، برآمدن آب پشت مانند بعد از بول ، برآمدن آب پشت مانند از دست بازى و نزديك شدن بدون جماع با زن است كه از ذكر بيرون ريزد .\r\nماده‌اى را كه بعد از بول مىآيد ، ودى و ماده‌اى را كه در اثر تحريك طولانى از آلت تناسلى مىريزد ، مذى مىنامند .\r\nعلل احتمالى ريزش بول در حد زياد و ريزش ودى و مذى از قرار زير است :\r\n1 - گناه و سبب از آب پشت است .\r\n2 - گناه از آوندهاى دربرگيرندهء آب پشت است .\r\n3 - انسان كمتر از اندازهء لازم به جماع دست يازد و آب پشت به‌طور زياد برهم متراكم شود .\r\n4 - انسان غذاها و داروهاى توليد كنندهء آب پشت را بيش از حدّ لازم مىخورد .\r\nكه هرگاه آب پشت زياد برهم متراكم شود ، جايش در آوند تنگ مىگردد و آوند با مزاحمت روبرو مىشود و ناگزير آن را از خود دفع مىكند ؛ كه در اين حالت گدار بيرون رفتن آب پشت باز مىشود .\r\nممكن است آب جمع آمده در آوند كم‌مايه و آبكى باشد و از آوند به بيرون بتراود . يا مادهء آب پشت تندمزاج و گزنده است ، آوند را گاز مىگيرد و طبيعت از بيرون راندنش ناگزير مىشود .\r\nحال برگرديم به شرح چگونگى سببهاى ذكر شده .\r\nاگر سبب از آوندهاى آب پشت باشد ، چندين احتمال دارد :\r\n1 - نيروى گيرنده و نگهدارندهء آب در آوند در اثر نوعى از انواع سوء مزاج ناتوان شده است .\r\n2 - نيروى دفع‌كننده در آوند بيش از حالت طبيعى نيرومند است .\r\n3 - نوعى بيمارى تشنجى يا بيمارى كشيدگى بر آوند چيرگى يافته و آوند از روى ناچارى و از اثر بيمارى به حركات غير طبيعى و ناپسنديده وادار مىشود و نيروى دفع‌كننده ، آن را به بيرون هول مىدهد ؛ همچنانكه اگر آزاردهندهء ديگرى هم باشد طبيعت به وسيلهء نيروى دفع‌كننده مىخواهد از شرش خلاص شود . و داستانش همان داستان معده و قى كردن است ، مادهء آزاردهنده به معده راه مىيابد و نيروى دفع‌كننده در معده به زور آن را به بيرون پرتاب مىكند . مختصر كلام اين است كه تشنج فشاردهنده و فشرنده است و هر فشارى انفجارى در پى دارد . امّا بايد اين را بدانى كه خود تشنج دو حالت دارد ، اگر تشنج در مقعد روى دهد مقعد متشنج ، گيرنده و حبس كنندهء ماده مىشود ؛ زيرا ماهيچه‌هاى مقعد براى بند آوردن و حبس كردن آفريده شده‌اند ، ليكن آوند آبگير در سرشت براى فشردن ماده آفريده شده است .\r\n4 - ممكن است خود آوند به حالت بسيار سست درآمده باشد كه اصلا نتواند آب پشت را در خود نگهدارد .\r\n5 - محتمل است كه لوله رگهاى آب‌بر ، بسيار گشادتر از حالت طبيعى شده باشند و آب بدون كنترل كامل از آن گدارهاى گشاد بگذرد و بيرون ريزد .\r\n6 - احتمال دارد ماهيچهء نگهبان آب در آوند سست شده يا متشنج شده باشد .\r\n\r\n","description":"","footnote":"","page_name":" 250 ","page_number":266},
  {"content":"\r\n\r\nشايد سبب از كليه باشد ، كه از شدّت آرزوى جماع پيه كليه بگدازد و اين گداختهء پيه - كه به آب پشت مىماند - بعد از بول از مجراى ريزش مواد آبكى به خارج بيرون ريزد .\r\nشايد از اثر جماع بسيار ، نه تنها آرزوى جماع از بين برود ، بلكه پيه كليه بگدازد و به دنبال بول از مجراى ادرار خارج شود ؛ كه اكثرا چنين مادهء گداخته از پيه كليه - كه بعد از بول مىآيد - زياد است و به لباس مىچسبد و بسيار بد است و بدن را خسته و ناتوان مىكند .\r\nبعد از آنكه به احتمال سببهاى ريزش ودى اشاره كرديم ، اينك به شرح سببهاى خروج مذى مىپردازيم :\r\nكسى كه بسيار در فكر جماع است و داستانها دربارهء جماع و چگونگى آن مىشنود و يا با كسى روبرو مىشود كه وى هم بسيار آرزومند جماع است . در هر دو حالت اندامان وابسته به آب پشت به حركت درمىآيند ، امّا اين حركت تمام عيار نيست و كار را يكسره نمىكند و در نتيجه به جاى آب پشت خالص ، مذى مىآيد . گاهى اين حركت شدت مىيابد و آب پشت خالص بيرون مىريزد .\r\nزنان بيشتر از مردان مذى بيرون مىدهند كه اين مسأله دو سبب دارد :\r\n1 - دهانهء زهدان زن سست است .\r\n2 - اندامان آوند آب پشت در زنان ناتوان‌تر از آوند آب پشت در مردان است .\r\nدر باقى سببها - كه ذكر كرديم - هر دو شريكند .\r\n\r\nنشانيها\r\nاگر سبب زياد ريزش كردن آب پشت ، از بسيارى و تراكم آب پشت باشد و لاغير و شخص هرچند هم زياد جماع كند ، اندازهء آب پشت كاهش نمىيابد و جماع‌كننده از اثر جماع ناتوان نمىشود ، اين حالت طبيعى است . اگر بدن جماع‌كننده ناتوان است و آوندهاى آب پشت نيرومندند و آب به حدّ زياد بيرون مىآيد و در قوام نقص و كاهشى ندارد و ناتوان شدن و لاغر شدن بدن دليل بر غير طبيعى بودن آن است .\r\nاگر آب پشت رقيق و كم‌مايه در آوند جمع مىشود ، وقتى كه بيرون مىآيد و مشاهده مىكنى كه كم‌مايه است ، شناسنامه‌اش را با خود دارد .\r\nاگر علّت از تندمزاجى و فشار است كه به حد زياد بيرون مىآيد ، درحالىكه در راه بيرون آمدن است ، خود شخص آن را حس مىكند اين حالت ممكن است سوزش بول همراه داشته باشد ، رنگ بول مايل به زرد مىشود . بقيهء سببهاى سابقا ذكر شده ، از قبيل چگونگى غذا و چگونگى جنبش و حركتهاى انسان نيز پديدار مىشوند .\r\nاگر ريزش مواد از آلت تناسلى سببش ناتوانى ابزار كار و ناتوانى نيروى گيرنده و نگهدارنده در آوندها باشد ، آب پشت مىريزد درحالىكه آلت تناسلى بر نمىخيزد . و همينطور است اگر ابزار كار از هر سببى سست شده باشند .\r\nاگر از اثر تشنج آوندها باشد ، بيرون ريختن آب پشت با برخواستن آلت تناسلى همراه است .\r\n\r\n","description":"","footnote":"","page_name":" 251 ","page_number":267},
  {"content":"\r\n\r\nاگر سبب نيرومندى زياد ، نيروى دافعه باشد و بعدا سست شود ، تشنج روى مىدهد كه علامت تشنج را دانستى .\r\n\r\nعلاج\r\nكسى كه به ريزش بىرويهء آب پشت و بيرون دادن ودى و مذى مبتلا است ، بايد غذاى خود را كمتر كند ، پاكسازى به عمل آورد ، علاجهايى را كه براى خشكانيدن آب پشت بيان كرديم به كار ببرد تا آب پشتش كمتر شود . داروهايى را كه ذكر كرديم ، تندمزاجى آب پشت را مىتوان وسيلهء آنها اصلاح كرد . علاج تشنج و سستى و فروهشتگى را نيز شرح داده‌ايم و دانسته‌اى !\r\nاگر ريزش مواد از آلت تناسلى از اثر كم‌مايگى و رقت ماده باشد ، علاجش غذاها و داروهاى گيرنده و گرمىبخش است كه آنها را با داروها و غذاهاى خشكانندهء آب پشت مخلوط كنى ؛ كه اينها را همه دانسته‌اى ! غذاهاى غليظ كنندهء آب پشت مانند : آش گندم كوبيده و حليم بخورند .\r\nداروها و غذاهاى گيرندهء نيرومند و همان غذاها و داروهاى گيرنده باشد كه ذكر كرديم كه از جملهء آنها داروهاى تناولى و ماليدنى بودند .\r\nاگر سبب از نيرومندى بيش از حدّ طبيعى نيروى دفع كنندهء مادهء آب پشت است ، علاجش سردى بخشها و كمى از تخديركننده‌ها است . نعناع براى غليظ و پرمايه كردن آب پشت و براى تقويت اندامان ابزارى و آوندها - كه آب را در خود نگهدارند و نگذارند بتراود و بيرون رود بسيار - داروى خوبى است .\r\nدر كتابهاى طبى - كه برخى از طبيبان نوشته‌اند - از داروهاى تركيبى بسيارى براى منع ريزش مواد آبكى از مجراى بول نام برده‌اند ؛ امّا من بسيار مىترسم اين داروها را نقل كنم كه نكند از اثر حبس كردن و باز داشتن ماده ، اين بار آب پشت زيادتر شود و برهم متراكم گردد .\r\n\r\nفصل دوازدهم خوابهاى جنسى\r\nسبب ديدن خوابهاى جنسى و ريزش دادن آب پشت در خواب ، همان سببهاى حركت كردن آب پشت و فرو ريختن آن است كه امكان دارد تنها وقتى به حركت درآيد كه انسان در خواب است و بويژه هنگامى كه بر پشت خوابيده است ؛ چنان كه اين حالت‌ها را به تفصيل بيان كرديم و از آن فراغت يافتيم . علاج نيز همان علاجها است كه بيان شده‌اند .\r\nاگر پارچهء نازك از سرب بر پشت بندند خوب علاجى است ، ليكن احتمال دارد كه سرب به كليه زيان برساند ؛ پس بايد اين نكته را مراعات كنند . بر زيرانداز سردىبخش و سرد يا بر برگ بيد و امثال برگ بيد بخوابند .\r\n\r\n","description":"","footnote":"","page_name":" 252 ","page_number":268},
  {"content":"\r\n\r\n\r\nفصل سيزدهم آب پشت كم و نخ مانند\r\nسببها درست مقابل و ضد سببهاى بيرون ريختن آب پشت است ، كه اكثرا در كسانى كه بسيار خسته مىشوند و دائم مشغول ورزش و كار بدنى هستند ، اين حالت ديده مىشود . علاج اين حالت همان علاج تقويت نيروى جنسى است و علاج نخ مانندهء در آب پشت علاجهاى رطوبت بخشيدن به بدن است .\r\n\r\nفصل چهاردهم زيان ديدن از جماع و از ترك جماع\r\nكسانى هستند كه اگر جماع كنند از اثر جماع ناتوان مىشوند و اگر جماع نكنند باز زيانهايى مىبينند ؛ علاج اين حالت به دستور زير است :\r\n1 - چنين كسانى قبل از هر چيز بايد به نيروبخشى معده بپردازند و كارى كنند كه معده به خوبى غذا را هضم كند . براى تقويت معده و تقويت دستگاه گوارش ، داروهاى تناسلى ، داروهاى ماليدنى و داروهاى بر معده گذاشتنى را در بحث علاج معده ذكر كرده‌ايم ، بدانها رجوع كنند تا حالت ناتوانيى كه بعد از عمل جماع بدانها دست مىدهد از بين برود .\r\n2 - داروهاى سازگار با قلب و تقويت كنندهء قلب به كار برند .\r\n3 - داروهاى سردىبخش و گيرندهء آب پشت را بر اندامان وابسته و مربوط به جماع استعمال كنند - كه اينها را به تفصيل شرح مىدهيم - همچنين داروهاى ضد توليد آب پشت تناول كنند .\r\n4 - رختخواب و داروهاى ماليدنى بر اندامهاى تناسلى شبيه آن باشد كه در علاج بيمارى فرسيموس ( فريسموس - فريافيسيموس - نسخه . ) لازمهء معالجه است .\r\n5 - بايد از هرچه توليد آب پشت مىكند دورى جويند و ورزشهايى بكنند كه قسمت بالايى تن را تقويت مىكند ، از قبيل : توپ بازى ، گوى و چوگان بازى و برداشتن وزنهء سنگين .\r\n6 - بايد كم‌كم و به تدريج جماع را كاهش دهند مثلا : شبى كه جماع مىكنند دو شب نكنند و بعد فاصله را بيشتر كنند و در اين اثنا به اصلاح نوع غذا مشغول باشند . اگر جماع كردند فورا بخوابند . براى اينكه جماع را فراموش كنند خود را به بازيهاى سرگرم‌كننده مشغول سازند تا به تدريج هوس آن از سرشان مىافتد .\r\n7 - نان خوب و برگزيده و خوب برشته را در شراب خوب‌تر كنند و بخورند كه در رفع ناتوانى بعد از جماع علاج خوبى است .\r\nكسانى هستند كه در نتيجهء جماع زياد ناتوان مىشوند و نيروى جسمى خود را از دست مىدهند و كسانى هستند كه زياد جماع كرده‌اند و در نتيجه چشم و ساير حواس و سرشان آسيب ديده يا بر اعصابشان اثر گذاشته و به لرزه مبتلا مىشوند .\r\n\r\n","description":"","footnote":"","page_name":" 253 ","page_number":269},
  {"content":"\r\n\r\n\r\nعلاج\r\nبايد غذاهايى كه مىخورند داراى نيروى تغذيه‌دهندهء زياد باشد . مقدار غذا را كمتر كنند امّا همين مقدار كم بايد بسيار مغذى باشد . همچنين غذا بايد گرمىبخش و رطوبت‌بخش باشد .\r\nحمام رفتن ، در آبهاى گرم معدنى آب‌تنى كردن ، استعمال عطر و خوشبوها ، خوابيدن ، آرام گرفتن و حركت نكردن زياد ، به تماشاى ديدنىها رفتن و دلخوش شدن از جملهء معالجات هستند .\r\nناشتا چندانكه مىتوانند شير گوسفند يا شير گاو بخورند و بر آن بخوابند ؛ شير در نيرو بخشيدن به تن چنين كسانى و در چنين حالاتى بسيار بهره‌رسان است . همچنين بايد ورزشهاى تقويت بدن را ادامه دهند .\r\nاگر همراه با رطوبت بخشيدن زياد به بدن معجون مثروديطوس ( ميترادات ) يا داروى مشك بخورند تقويت مىشوند .\r\nاگر از اثر جماع زياد چشم كم‌سو شد ، بدان كه سبب از مغز است . بايد بر دوام سر بيمار را وسيلهء روغن بنفشه چرب كنى ، وسيلهء روغن بنفشه او را به عطسه درآورى ، قطراتى از روغن بنفشه در گوش بيمار بچكانى و بيمار را وادار كنى در آب شيرين داخل شود و چشم را در زير آب باز كند .\r\nاگر از اثر جماع زياد بيمار به لرز مبتلا شده است ، او را معاينه كن ! اگر تشخيص دادى كه مادهء آب پشت در بدنش بسيار است و رطوبى است ، اوّل او را وسيلهء پيه هندوانهء ابو جهل يا سيماهنگ و لوفا پاكسازى كن و بعد از آن به معالجهء اعصاب بپرداز ! داروهاى تقويت اعصاب بايد ماليدنيهاى بسيار نيرومند باشند و مشك و عنبر در آنها وارد باشد .\r\nروغنهاى مناسب در علاج اعصاب عبارتند از : روغن كوشنه ، روغن سنبل رومى ، روغن سوسن ، روغن مشك زمين ، روغن پيوند مريم ، روغن ثمر سرو كوهى و هر روغنى كه گرم‌مزاج و تا اندازه‌اى گيرندگى داشته باشد خوب است كه بر عصبهاى تن بيمار بمالند .\r\nاگر ديدى كه علت از بسيارى و رطوبى بودن زياد در ماده نيست ، پاكسازى نمىخواهد ، تنها داروهاى علاج لرز را - كه داروهاى ماليدنى هستند - استعمال كن !\r\nاگر بعد از استعمال داروهاى ماليدنى در علاج لرز باز لرز باقى بود ، جواشير را در آب مرزنگوش تجويز كن كه بيمار تناول كند . آب مرزنگوش هفت مثقال باشد و جواشير چندان باشد كه بيمار تحمل مىكند .\r\n\r\nفصل پانزدهم برخاستن و برخيزاندن آلت تناسلى بدون آرزوى جنسى\r\nپياپى برخواستن ذكر اكثرا سببش جمع شدن و موجود بودن باد زياد در اطراف ابزار جماع است ، كه وجود چنين بادى به اين كثرت چند احتمال دارد :\r\n1 - باد در خود پىرگ توخالى به وجود آمده و سبب بادكردگى آلت تناسلى شده است .\r\n2 - باد از خارج پىرگ ميان تهى ( از شريانها ) راهى پىرگ ميان تهى شده و در آنجا جمع آمده و\r\n\r\n","description":"","footnote":"","page_name":" 254 ","page_number":270},
  {"content":"\r\n\r\nدر آلت دميده است .\r\n3 - باد كذايى در آوندهاى آب پشت بوده و به پىرگ توخالى در آمده است در نتيجه پىرگ توخالى باد كرده است .\r\n4 - ممكن است اين باد هم از شريانها و هم از آوندهاى آب پشت آمده باشد كه وسيلهء برخاستن شده است .\r\nماده‌اى كه چنين بادى را توليد مىكند مادهء رطوبتى در حدّ زياد است و حرارتى كه بر آن تأثير دارد كم است . چگونگى تحرك اين مادهء رطوبى زياد و بادزا دو حالت احتمالى دارد :\r\n1 - در آوندهاى آب پشت و در هر جايى كه توليد شده است ثابت و نامتحرك است .\r\n2 - در جايى كه هست خود را محكم نچسبانيده و قابل حركت كردن است .\r\nخلاصه در هريك از اين دو حالت كه باشد ، بادى كه از آن توليد مىشود سببش يكى از دو حالت زير است :\r\nالف - ماندگار بودن و نيرو گرفتن چنين باد برخيزانندهء آلت تناسلى سرد است .\r\nب - باد توليد شده پرمايه و پرپشت است .\r\nدر هر حال همين جنبش باد و باد كردن آلت تناسلى به احتمال قوى از سببهايى است كه ذكر شد اما ممكن است در شرايط ديگرى نيز اين حالت رخ دهد مثلا :\r\nالف - در لايهء ميان پوست ذكر و گوشت و پى ذكر و در نزديكيهاى آن سفتى و برهم متراكم شدن ماده‌اى باشد كه از تحليل رفتن باد جلوگيرى كند .\r\nب - دهانهء رگهايى كه به سوى ذكر مىآيند گشادتر از حالت طبيعى شوند ، چنان كه در كسانى كه تهيگاه را به شدّت مىبندند اين حالت مشاهده مىشود .\r\nج - در كسانى كه مدّت زيادى جماع نداشته‌اند ، آب پشت به حركت در مىآيد و در نتيجه باد به شدت به ذكر مىدمد .\r\nممكن است اين بادكردگى هميشه‌اى ذكر به بيمارى فرسيموس ( بازى با آلت ) بينجامد .\r\nبه عنوان جمع‌بندى آنچه كه گفته شد مىتوان علل بادكردگى آلت تناسلى را به صورت زير دسته‌بندى كرد :\r\nالف : غذا و نوشيدنى .\r\n1 - غذاهاى گرمىزا و تندمزه يا غذاهاى بادزا مانند : نخود ، انگور ، زردهء تخم‌مرغ .\r\n2 - غذاهاى گرمىزا و تندمزه و بادزا مانند ترتيزك آبى .\r\n3 - چيزهايى كه خاصيّت توليد آب پشت دارند ، مانند : شراب تازه ساخته شده .\r\nب : برخى عادات كه از انسان سر مىزند :\r\n1 - زياد بر پشت خوابيدن كه در نتيجهء آن آب پشت مىگدازد و به باد تبديل مىشود .\r\n2 - تند بستن تهيگاه وسيلهء كمربند يا پارچه كه دهانهء رگهاى راهى به ذكر را گشادتر مىكند .\r\nحال ببينيم اين فرسيموس چه كاره است و اين اسم از كجا منبع دارد ؟\r\n- اين حالت به كسى نسبت داده شده است كه اسمش فرسيموس يا فريسموس يا فريافيسموس\r\n\r\n","description":"","footnote":"","page_name":" 255 ","page_number":271},
  {"content":"\r\n\r\nبوده است و كارش بازى با ذكر بوده و در اين بدعت عجيب شهرت يافته است .\r\nفرسيموس عبارت از حالتى است كه به علتى يكى از عوامل محرك آلت تناسلى نيرو گيرد و آلت تناسلى راست شود و فشار آورد ، بدون اينكه آرزوى جماع در ميان باشد و بدون اينكه دارندهء ذكر نياز به برخواستن آن داشته باشد گاهى ممكن است آلت تناسلى بعد از جماع هم باز خيال خوابيدن نداشته باشد ! اگر صاحب ذكر با اين برخواستهء بىسبب با دست بازى كند ممكن است از اين دست بر سر ماليدن و نوازش دادن و مهربانى كردن با آلت ذكر نمو كند و بزرگتر يا درازتر از حالت عادى شود ؛ زيرا در اثر اين همه بىخوابى كشيدن راست ايستادن ، مواد زياد - كه اكثرا سببش گرما است - به داخلش ريزش مىكند . كه در حقيقت اين يك نوع بيمارى است و اگر معالجه نشود ممكن است آوندهاى آب پشت را كش دهد و به ورم گرم مبتلا سازد و بالاخره به مرگ دارندهء ذكر بينجامد .\r\n\r\nنشانيها\r\nاگر بدانچه كه دربارهء ابزار جماع و سرچشمه‌هاى نيروى آنها و علاجها و نشانيهاى عمومى و خصوصى - كه در بالا ذكر كرده‌ايم رجوع كنى و با دقّت همه را بازخوانى ، نشانيهاى بيشتر مىيابى ؛ پس بدانها رجوع كن !\r\nاين را نيز بدان ! كه اگر باد برخيزانندهء ذكر - كه به‌طور غير طبيعى و بىمناسبت برمىخيزد - از خود ذكر به وجود آمده باشد ، نشانيش از پيش آمده است ، و آن اينكه قبل از مبتلا شدن به اين حالت ، مدّتى حالت پرش در پوست ذكر رخ مىدهد . اگر اين پرش قبلى نبود ، بدان كه باد دميده در ذكر از شريانها و آوندهاى آب پشت توليد شده و به ذكر درآمده است .\r\n\r\nعلاج\r\nدر علاج اين برخواستن هميشگى ذكر - كه خارج از حالت طبيعى است - داروهاى تناولى و ماليدنى وجود دارند كه عبارتند از بازدارنده‌هاى بادكردگى و سابقا ذكر شده‌اند .\r\nامّا اگر مسأله فرسيموسى است و انسان عادت گرفته است كه با دست با ذكر بازى كند و در حال برخاستن بىرويّه آن را با دست نوازش كند و مانع خوابيدن ذكر شود ، علاجش به قرار زير است :\r\n1 - بيمار بايد قى كند و مواد بادزا از راه قى به بيرون پرت كند .\r\n2 - به كمك رگ زدن و خونگيرى مواد ناباب توليد كنندهء باد موذى را با خون بيرون دهد .\r\n3 - نبايد به هيچ وجه وسيلهء اسهال دادن پاكسازى شود ؛ زيرا بيم آن مىرود كه از اثر اسهال مواد موذى از بالا به سوى اندامان ابزارى جماع سرازير شوند .\r\n4 - بايد وسيلهء ورزش تقويت كنندهء اندامان ، قسمت بالايى تن خود را تقويت دهد ؛ مثلا توپ بازى با چوب و گوى و چوگان بازى و غيره را مداوم انجام دهد .\r\n5 - تا ممكن باشد نبايد جماع كند مگر اينكه از ترك جماع بيم زيانى برود .\r\n\r\n","description":"","footnote":"","page_name":" 256 ","page_number":272},
  {"content":"\r\n\r\n6 - وسيلهء آب ، زيراندازى كه گل محمدى يا برگ بيد بر آن گسترده باشد مزاج را خنك گرداند .\r\n7 - داروهاى ماليدنى و مرهمهاى سردىبخش بسيار قوى - كه ذكر شده‌اند - استعمال شوند .\r\n8 - صفحه‌اى نازك از سرب بر زهار ببندد .\r\n9 - داروهاى تناولى بسيار سردىبخش از قبيل : نيلوفر ، كافور و كاهو در علاج اين حالت بسيار مفيدند .\r\nدر اثناى علاج و بعد از علاج بايد در كاهش دادن مادهء باد بكوشند و براى اين منظور داروهايى را استعمال كنند كه نرم‌كننده و لطيف هستند امّا به حد زياد گرمىبخش نيستند ، از قبيل : داروهاى ماليدنى و پاشيدنى كه از بابونه و گياه پنج‌انگشت استخراج مىشوند . بعد از آنكه مادهء بادى رخت بربست ، داروهايى مانند : فيجن ، بزر پنج انگشت و امثال آنها را استعمال كند و شراب سفيد كم‌مايه بخورد . بايد به كلى از جماع بپرهيزد و اصلا فكرش را نكند و نگذارد كه تحريك شود ؛ مگر اينكه دليل حالت فرسيموس از ترك جماع باشد و شخص در عين آرزوى جماع ، امكان آن را نداشته باشد و ناچار با ذكرش بازى كند و در نتيجه هم انسان و هم ذكر به اين دست بازى خو گرفته‌اند و نوعى بيمارى شده است . « 1 » در اين حالت علاج آن است كه هر طورى شده بيمار جماع كند ، غذايش عدس و امثال عدس باشد و ترشى زياد نخورد ؛ زيرا ممكن است ترشى باد توليد كند .\r\n\r\nفصل شانزدهم عذيوط\r\nگاهى حالتى بر كسانى دست دهد كه در اثناى جماع همين‌كه به حالت انزال رسيدند ، مقعد آن‌قدر سست مىشود كه كنترل مدفوع را از دست مىدهد . اين نوع بيمارى بر خود ريدن در اثناى جماع را عذيوط نام نهاده‌اند .\r\nاكثرا كسانى به اين درد بر خود ريدن در اثناى جماع مبتلا مىشوند كه بيش از حد آرزوى جماع دارند و از جماع زياد لذت مىبرند و از گداختن و تحليل رفتن مادهء روان - كه با آب پشت آيد - مىآسايند و بسيارى از اين اشخاص سست گوشت هستند .\r\n\r\nعلاج\r\nبايد مرهمها و داروهاى گذاشتنى گيرنده و تقويت كنندهء ماهيچه را استعمال كنند ، از قبيل : روغن سنبل رومى - كه در اين‌باره ويژگى دارد - روغن سرو و روغن سرو كوهى .\r\nمرهم تركيبى زير نيز بسيار مفيد است و آزمايش شده است .\r\n\r\n\r\n","description":"","footnote":"\r\n( 1 ) - اين نوع اخير از فرسيموس ، همان عمل استمناء به وسيلهء دست است كه در فارسى آن را جلق مىگويند - م .\r\n","page_name":" 257 ","page_number":273},
  {"content":"\r\n\r\n\r\nنسخه :\r\nروغن به ، روغن حنا ، كهربا ، اقاقيا ، سوسن خشكيده ، گياه حنا . كهربا و اقاقيا و سوسن خشكيده و گياه حنا را بكوبند و بسايند و با روغن به و روغن حنا درهم قاطى كنند و مرهم شود و بر سوراخ مقعد بگذارند .\r\nبرداشتنىهاى خشك بايد به كار روند و بويژه هنگام جماع كه شياف راه را بر مدفوع ببندد . مثلا شياف برداشتنى از رامك و مازو ، كندر و گلنار درست كنند و هنگام جماع در مقعد فرو كنند .\r\nروغنهاى گيرنده بردارند كه در اين‌باره مفيد فايده‌اند .\r\nاينكه برخى از اطباء گويند لازم است غذاى خوب و لطيف بخورند ، اصلا ربطى به موضوع ندارد ؛ مگر اينكه منظورشان غذاى يبوست‌آور باشد كه بيمار بخورد و در نتيجه مدفوعش به آسانى بيرون نيايد . همچنين گفته‌اند كه حقنه‌هاى چرب سردىبخش در اين علاج خوب است ؛ كه به عقيدهء من آن هم هيچ بهره‌اى در بر ندارد . تنها علاجى كه من گفته‌ام علاج اساسى است و بايد به هر وسيلهء ممكن كارى كرد كه تندمزاجى و شدّت آب پشت را كاهش داد و قلب و مغز چنين اشخاصى را نيرو بخشيد .\r\n\r\nفصل هفدهم ابنه\r\nدر حقيقت ابنه نوعى بيمارى است كه بعضى از مردان بدان مبتلا مىشوند و مىخواهند مرد با آنها جماع كند .\r\n- اين بيمارى از كجا منشأ مىگيرد ؟\r\n- چندين احتمال دارد :\r\n1 - شخص به شدت آرزوى جماع دارد طورى كه از حالت طبيعى بيشتر آرزوى جماع مىكند و اين آرزو خيال و اوهامش را به خود مشغول كرده است .\r\n2 - آب پشتش زياد است و برهم متراكم شده كه حركت نمىكند و قلب ناتوان دارد .\r\n3 - ذكرش همواره در برخواستن ناتوان بوده است يا اينكه قبل از ابتلا به اين عادت ناتوان شده است .\r\n4 - عادت به جماع گرفته است و بسيار آرزو دارد كه جماع كند ، امّا نمىتواند يا مىتواند امّا بسيار ناتوان است و بهره‌اى چندان از آن نمىبرد كه او را ارضا كند . او مىخواهد دو كس را ببيند كه باهم جماع مىكنند و از تماشاى آنها لذت ببرد و تماشائىترين وقت آن است كه با خود او جماع كنند ؛ آنگاه آرزوى جنسى در او به حركت درمىآيد و اين به حركت درآمدن سر به يكى از دو حالت زير مىكشد :\r\n1 - هنگامى كه با او عمل انجام مىدهند او هم آب پشت مىريزد .\r\n2 - يا دست كم آلتش برمىخيزد و آرزويش را برآورده مىكند ؛ يعنى برخى از ابنه‌ها هرگاه\r\n\r\n","description":"","footnote":"","page_name":" 258 ","page_number":274},
  {"content":"\r\n\r\nجماع‌كننده را فاعل خود حس مىكنند و هنگامى كه مفعول واقع مىشوند ، آلت تناسليشان برمىخيزد و آرزوى جماع در آنها نيرو مىگيرد و آب پشت ايشان نيز مىريزد و از اين اشتياق آسوده مىشوند . ريزش آب پشت ممكن است خودبه‌خود باشد يا خود ابنه با دست آب پشت را به بيرون بريزد .\r\nبرخى از ابنه‌ها زمانى كه با آنها جماع مىشود ، با اينكه آرزوشان نيرو مىگيرد اما نمىتوانند آب پشت بريزند ؛ ليكن آمادگى پيدا مىكنند كه با غيرى جماع كنند .\r\nجان كلام اينكه بايد اين عادت را از پست فطرتى ، بىاخلاقى ، بدخويى و مزاج زنانه يك مرد دانست . برخى كه به اين كار ننگين خو مىگيرند كسانى هستند كه تن زيباتر از تن نرينه‌گان ديگر دارند .\r\nاين را بدان ! هرچه در اين‌باره بگويند كه با اين بيان ما - كه ذكر شد - مطابقت نداشته باشد ، هيچ اساسى ندارد ؛ مسأله همين است كه ما گفتيم . جاهل‌ترين طبيب طبيبى است كه مىخواهد اين‌چنين بيماران را معالجه كند . بيمارى آنها وهمى ( روانى ) است و اصلا ربطى به حالات جسمانى ندارد . تنها علاجى كه در اين‌باره مفيد مىباشد آن است كه اندوهگين شوند ، گرسنه شوند ، بىخوابى بكشند ، آنها را كتك بزنند و به هر وسيله‌اى كه باشد اين آرزوى ننگ‌آور را در آنها كاهش دهند و بالاخره از بين ببرند .\r\nيكى از اطباء عقيده دارد كه سبب ابنه شدن ، در تكوين جسم آن شخص - كه ابنه مىشود - موجود است . گويد : پىرگ حسّاس و حس بخشى كه به ذكر درمىآيد ، در جسم اين اشخاص دو شاخه شده است ؛ شاخه‌اى از آن - كه بسيار باريك است - به بيخ ذكر رسيده و به آن پيوسته است و شاخهء ستبرتر به سوى سر ذكر آمده است و در آنجا اقامت گزيده است . شاخهء نازك به خاراندن شديد نياز دارد تا حركت كند و جان بگيرد و انسان را وادار به جماع كند ، و گرنه يعنى تا خارش دادن آن شاخهء باريك كه در بيخ ذكر جاى دارد صورت نگيرد ، لذت از جماع كامل نيست . اين است كه تن در مىدهند مفعول قرار بگيرند ، كه در اين عمل آن شاخهء نازك مىخارد .\r\nدر واقع اين نظريه و عقيده دور از باور است ، اما تنها اينكه مىگويد رگ حساس به سر ذكر مىرسد صحيح و مورد اعتماد است .\r\nچيزهاى گوناگون در اين‌باره را كسانى گفته‌اند كه خود در اين كار ننگين دست داشته‌اند و من خودم از چنين كسانى چيزهايى شنيده‌ام كه برايم بازگو كرده‌اند .\r\n\r\nفصل هجدهم نرماده\r\nانسانهايى هستند كه نه آلت تناسلى مردانه دارند و نه زنانه و هستند كه هر دو را دارند ؛ ليكن يكى از آنها از ديگرى ناتوان‌تر و لاغرتر و پنهان‌تر است . يا يكى اصلا در نگاه پيدا نيست و يكى از دو اندام مذكور بارز و آشكار است و ادرار از يكى مىريزد و ديگرى مسدود است و هستند كه هر دو را آشكار\r\n\r\n","description":"","footnote":"","page_name":" 259 ","page_number":275},
  {"content":"\r\n\r\nدارند و از هر دو راه ادرار را بيرون مىدهند .\r\nاز مردم شنيده‌ام كه گويند برخى از اين نرماده‌ها مىتوانند با زن جماع كنند و نيز مردان مىتوانند با آنها جماع كنند ؛ كه البته كمتر مىتوانم اين فرمايش را تصديق كنم .\r\nبسيارى از اين اشخاص را مىتوان وسيلهء بريدن يكى از اين دو اندام ( آنچه ناپيداتر است ) معالجه كرد و زخم ناشى از عمل جراحى را مداوا نمود .\r\n\r\nفصل نوزدهم زيان اجتماعى ناشى از شرم طبيب\r\nطبيبان معالج بيماران شرم دارند كه دربارهء بزرگ شدن ذكر مردان يا تنگ شدن فرج زنان و لذّت بردن زنان از جماع ، شرحى بدهند و اين مسائل را بيان كنند ؛ اما نمىدانند كه در اين پرده‌پوشى چه زيانهايى به مردم مىرسانند . نمىدانند كه اين مسائل با توليد نسل ارتباط مستقيم دارد . يا مىدانند و خجالت مىكشند بگويند ؛ درحالىكه پاى مسايل بسيار مهمى در ميان است خجالت معنى ندارد . بسيار اتفاق افتد كه ذكر مرد كوچك يا كوتاه است و چون اين كوچكى از حد طبيعى كمتر است براى زن هيچ لذّتى در بر ندارد ، زن آب پشتش نمىريزد و اگر آب پشت زن بر نجوشد و با آب پشت مرد مخلوط نشود ، تكوين جنين صورت‌پذير نيست . شايد همين كوتاهى و كوچكى ذكر موجب شود كه زن از شوهرش نفرت پيدا كند و پى مرد ديگرى بگردد . و از آن سوى اگر فرج زن تنگ نباشد ، مرد را خوش نيايد و از اثر نفرت مرد زن نيز دلگير مىشود و با شوهر نمىسازد آن وقت هم مرد و هم زن مىخواهند جفت خود را عوض كنند .\r\nمسألهء لذت ديدن از جماع بين زن و شوهر بسيار جاى اهميّت است ؛ زنها ديرتر از مردان آب پشتشان بر مىجوشد ؛ اگر مرد قبل از آسودن زن كارش تمام شود و ذكر را بيرون كشد و هنوز لذتى به زن نرسيده باشد ، زن را هيجان‌زده مىكند و به دليل محروم شدن از لذت رنج مىبرد ؛ كه از اين گونه جماع نيز نسلى ببار نمىآيد و زن كه از جماع شوهر لذّت نمىبيند و آرزوى جنسىاش ارضا نمىشود ، پى هر فرصتى مىگردد كه ارضا گردد . اين‌گونه زنان حتى اگر نتوانستند مردى پيدا كنند ، از روى ناچارى همدردى را از ميان زنان برمىگزينند و از برهم ساييدن فرج آرزو را تا اندازه‌اى فرو مىنشانند .\r\n\r\nفصل بيستم لذت مرد و زن در جماع\r\nوقتى كه زن و مرد مىخواهند مجامعت كنند ، يكى از آنها يكى از اين داروها را در دهن نگهدارد و آب دهن را در اندرون ذكر و فرج استعمال كند . داروهاى لذت‌بخش از اين قرارند : صمغ انگدان ، كبابه ، عسل آمله ، محموده ( سقمونيا ) كه در عسل بسرشد ، زنجبيل و عسل ، فلفل و عسل . بهترين\r\n\r\n","description":"","footnote":"","page_name":" 260 ","page_number":276},
  {"content":"\r\n\r\nطريقه آن است كه آب دهن كذائى را بر قسمت انتهايى ذكر نيز بمالند و تنها به ابتداى آن اكتفا نكنند ؛ زيرا در غير اين صورت كار بهرهء كامل نمىدهد .\r\n\r\nفصل بيست و يكم بزرگ كردن ذكر\r\nكسى كه ذكر لاغر و كوچك دارد و مىخواهد آن را بزرگتر و گردن كلفت‌تر كند ، دستورات زير را به كار برد :\r\n1 - پارچه‌اى زبر را گرم كند و ذكر را بدان ماساژ دهد و سپس شير بر آن بريزد ؛ اگر شير گوسفند باشد بهتر است .\r\n2 - پس از ماساژ دادن با پارچهء زبر و گرم و شير بر آن پاشيدن ، وسيلهء پيه - هر نوع پيهى كه باشد - و وسيلهء روغنهاى گرم - كه ذكر شده‌اند - ذكر را بمالد و ماساژ دهد .\r\n3 - بعد از اين ماساژ دادنها زفت بر ذكر بچسباند ؛ زفت خون را به سوى خود جذب مىكند و آن را حبس كرده و نگه مىدارد ؛ زيرا زفت لزوجت دارد و خون را وسيله مادهء چربيى كه در آن است منعقد مىسازد .\r\nصبحها و طرف غروبها چندين روز اين عمل را تكرار كند . و چگونگى زفت بر ذكر چسبانيدن را از كتاب چهارم قانون كه در بحث از آرايش ذكر كرده‌ايم ياد بگيرد . در آنجا چگونگى چاق كردن اندامان را به تفصيل شرح داده‌ايم .\r\n4 - اينك چندين داروى ديگر كه در اين‌باره مفيد فايده‌اند :\r\nالف - زالو را خشك كنند و بر ذكر مالند .\r\nب - كرم خاكى سرخ رنگ را بر ذكر بمالند .\r\nج - شير گياه جلباب را - كه نوعى از لبلاب است و شير دارد - بر ذكر مالند .\r\nد - آب ريحان كوهى نيز در بزرگ كردن ذكر تأثير دارد .\r\nه - زالو را در نارگيل بيندازند كه آب نارگيل در نارگيل باشد . مدت يك هفته و بيشتر بماند تا در آنجا خشك مىشود ، آنگاه زالوى خشك شده را خرد بسايند و بر ذكر بمالند .\r\n\r\nفصل بيست و دوم تنگ‌كننده‌هاى فرج\r\nزنى كه از گشادى آلت تناسلىاش در رنج است و مىخواهد آن را تنگ گرداند ، دستورات زير را به كار برد :\r\n\r\n","description":"","footnote":"","page_name":" 261 ","page_number":277},
  {"content":"\r\n\r\n\r\nنسخه :\r\nعود ، مشك زمين ( سعد ) ، زنجبيل بيابانى ( راسن ) ، ميخك ، رامك ( قرص دوشاب و مازو يا قرص خرما و مازو ) و اندكى مشك . همه را خرد كنند و بسايند تا گردمانند مىشود ، با پارچه‌اى نازك و كم نسج آن را ببيزند . دستمالى را در ميسوسن ( شربت - شراب سوسن ) خيس كنند و از اين گرد و داروها را بر آن پاشند و در فرج بردارند .\r\n\r\nنسخهء ديگر :\r\nمازوى نارسيده دو جزء ، شكوفهء گورگياه يك جزء . هر دو را خرد بسايند و گردمانند كنند و با الك تنگ سوراخ ببيزند و دستمالى در شراب خيس كنند و اين گرد داروها را بر آن پاشند و بردارند و چندين بار اين دستمال را عوض كنند و بردارند به حالت باكرگى برمىگردند .\r\n\r\nنسخهء ديگر :\r\nپوست صنوبر كوبيده چهار جزء ، شب ( زاج بلورى ) دو جزء ، سعد ( مشك زمين ) يك جزء . همه را با هم در شراب ريحانى ( خوش‌بو ) ريزند و بر آتش بجوشانند . دستمالى كتانى را در آن خيس كنند و بردارند .\r\nاين داروى جوشيده با شراب ريحانى را در ظرفى سرپوشيده و سربسته نگهدارند و چندين بار اين برداشتن را تكرار كنند . دارويى بسيار خوب است كه بارها آزموده شده و نتيجهء خوب داده است .\r\n\r\nفصل بيست و سوم گرم‌كنندهء فرج\r\n\r\nنسخه :\r\nمشك ، سك و زعفران در شراب ريحانى بر آتش بجوشند . پارچه‌اى كتانى را در آن خيس كنند تا خوب آب كشيده مىشود سپس استعمال كنند ؛ كه علاوه بر گرمى بخشيدن اندام را خوش‌بو نيز مىكند .\r\nگرمدانه نيز در گرمى دادن به فرج اثر شگفت‌آور دارد .\r\n\r\n","description":"","footnote":"","page_name":" 262 ","page_number":278},
  {"content":"\r\n\r\n\r\nگفتار دوم اندامهاى مربوط به جماع ، خارج از غريزهء جنسى\r\n\r\nفصل اوّل ورم گرم در بيضه و اطراف آن\r\nممكن است بيضه به ورم گرم مبتلا شود و ممكن است كيسهء بيضه ( بيضه‌دان ) دچار ورم گرم گردد .\r\nاگر ورم گريبانگير كيسهء چرمين بيضه‌ها باشد ، از رنگ ، سختى و نرمى آن - كه با دست لمس مىكنى - آن را مىشناسى . امّا اگر ورم در خود بيضه باشد ، اين تشخيص دشوارتر است ؛ زيرا بايد بيضه را در داخل كيسه معاينه كنى و نمىتوانى آن را ببينى . ممكن است همراه ورم بيضه تب هم باشد ؛ زيرا بيضه از اندامان ارزشمند است و با قلب پيوستگى دارد و ارتباطش با قلب زياد است .\r\nبسيار رخ داده است ، كيسهء خايه‌ها مىافتد و برمىگردد اما بيضه‌ها در جاى خود آويزانند .\r\nمنظور از برگشتن اين است كه وقتى بيضه‌دان مىافتد و از بين مىرود ، كيسهء ديگرى باز از نو مىرويد و به هم جوش مىخورد و اين دفعه سفت‌تر و سخت‌تر از دفعهء قبلى مىشود .\r\nبارها اتفاق افتاده كه ورم بيضه خوره شده است . در اين حالت ناگزير بايد بيضه را از كار انداخت كه خوره منتشر نشود . گاهى رخ مىدهد كسى كه ورم در بيضه دارد به سرفه كردن مانندى مبتلا مىشود كه در نتيجه مادهء ورم به سينه مىرسد .\r\n\r\nعلاج\r\nاگر ورم در بيضه است حتما بايد بيمار را رگ بزنى و اسهال دهى و بويژه اگر وسايل اسهال را از پايين به كار ببرى بهتر است . اگر وسيلهء برداشتنىها در مقعد ، بيمار را اسهال دهى نفع بسيار بينى كه ماده را به سوى مقعد انتقال مىدهى .\r\nشايد به رگ زدن در دو جا نياز باشد ؛ اوّل رگ دست و بعد از آن رگ صافن را بزن ! وقتى رگ مىزنى دقت كن كدام طرف درد مىكند ، آن طرف را بزن ! و اگر درد ورم بيضه از هر دو طرف احساس شد ، بايد به حدّ لازم خون از هر دو دست بيمار بكشى .\r\nغذاى بيمار كم و سبك باشد . گوشت و امثال گوشت نخورد و معالجه با انعطاف و نرمش\r\n\r\n","description":"","footnote":"","page_name":" 263 ","page_number":279},
  {"content":"\r\n\r\nصورت پذيرد . قبلا وقتى كه ورم شروع به سر برآوردن كرده است ، دستمالى را در سركه و گلاب و لعابها و افشرهء ميوه‌ها و گياهان سردمزاج خيس كن و بر خايه بگذار و همين‌كه احساس كردى كه ورم دارد افزايش مىيابد ، داروهاى گذاشتنى و ماليدنى بر خايه را استعمال كن كه به قرار زيرند :\r\nآب تاجريزى ، آب كدو ، آب نى سبز - كه آب نى سبز ويژگى دارد - آب كاسنى ، آرد جو و آرد باقلى با كمى زعفران و روغن گل .\r\nبرگ كاكنه و آرد جو را با آرد عدس بر بيضهء ورم كرده بگذارى خوب است ، كه ما خود تجربه كرده‌ايم .\r\nبرگ نى سبز ، آرد باقلى و روغن گل باهم ضماد شوند و بر خايه بگذار .\r\nآرد باقلى و بنفشهء خشك ساييده در اجزاء برابر را خوب به هم بزنى و ضماد بگذارى ، بسيار خوب است و ما آزموده‌ايم .\r\nاگر حرارت و درد ورم بسيار شديد باشند ، بايد همراه داروهاى بازدارندهء ورم ، داروى مخدر مانند برگ گياه بنگ هم در ضماد باشد .\r\nاگر ورم هنوز تا اندازه‌اى سفت بود ، يا از مرحلهء نخستين تا اندازه‌اى تجاوز كرد و اين مسأله را به وضوح دريافتى ، بايد داروهاى رسانندهء ورم را به كار گيرى . دستور استعمال رساننده‌هاى ورم بيضه چنين است :\r\nدر مرحلهء اوّل آرد باقلى و بابونه و خطمى با لعاب بزر كتان و ميبه ( سيكى ) را درهم بسرش و بر خايه بگذار يا آرد جو را با عسل و آب ضماد كن و بر خايه ورم زده بگذار يا برگ كلم را با آرد جو و زردهء تخم‌مرغ و روغن گل قاطى كن و بر خايهء ورم كرده بگذار !\r\nاگر به داروى تحليل برنده و بازدارندهء ورم از افزايش نياز بود ، داروى آزمون شدهء زير خوب است .\r\n\r\nنسخه :\r\nمويز خالى شده از هسته و زيره را باهم بساى و در شراب سياه انگورى بسرش و بر خايه بگذار !\r\n\r\nنسخهء ديگر :\r\nبرگ كلم و شنبليله را باهم بپز و بر خايه بگذار !\r\n\r\nنسخهء ديگر :\r\nآرد باقلى ، مويز چاق از هسته تهى شده و زيره را در شراب مخلوط با آب بر آتش گذار كه بجوشند .\r\nاز آن بر خايهء ورم زده بمال !\r\n\r\nنسخهء ديگر :\r\nآرد جو و سرگين گاو را كه در سركه خيس شده است با كمى زيره و كمى آب تاجريزى درهم\r\n\r\n","description":"","footnote":"","page_name":" 264 ","page_number":280},
  {"content":"\r\n\r\nبسرش و بر خايهء ورم زده بگذار !\r\n\r\nنسخهء ديگر :\r\nخاكستر هستهء خرما و بزر خطمى هريك يك جزء ، در سركه بسرش و ضماد ساز !\r\n\r\nنسخهء ديگر :\r\nخاكستر كلم و سفيدهء تخم‌مرغ يا با زردهء تخم‌مرغ را درهم قاطى كن و بر بيضه ورم زده بگذار !\r\n\r\nنسخهء ديگر :\r\nبيخ سيماهنگ و ريشهء سوسن آرد شوند و در شربت عسل بسرشند و مرهم مانند شود .\r\n\r\nنسخهء ديگر :\r\nمويز پاك و برگزيده پنج جزء ، چاتلانقوش در آب پخته يك جزء و نيم ، زيره يك جزء ، كلم نه جزء ، سقز درخت صنوبر سه جزء . همه را باهم در عسل بسرش و بر بيضهء ورم زده بمال و بگذار !\r\nنسخهء ديگر كه در علاج ورم و قرحهء بيضه خوب است :\r\nريم نقره را در روغن زيتون بر آتش بجوشان تا به قوام آيد ، آنگاه موم و صمغ صنوبر در آن بريز و از آتش بردار و بر بيضهء بيمار بگذار و بمال !\r\n\r\nنسخهء ديگر :\r\nسقز درخت بنه و اندران هريك يك جزء متساوى ، روغن سوسن و روغن گاوى به اندازهء كافى .\r\n\r\nنسخهء ديگر :\r\nپونه دشتى را با قاوت قاطى كن و درهم بسرش و بر بيضهء ورم زده بگذار !\r\n\r\nنسخهء ديگر :\r\nشنبليله و بزر كتان را با آب و عسل بسرش و بر بيضهء ورم كرده بگذار !\r\nنسخهء ديگر كه در رسانيدن ورم گرم و ورم سرد و باد كردن بيضه بسيار تأثيربخش است :\r\nنخود سياه و مويزك از هريك يك جزء ، كژدم سوخته يك جزء . درهم بسرش و بر خايهء ورم كرده بگذار !\r\nاگر ورم گرم يا ورم سرد در بيضه پديد آمده است ، كمى روغن زنبق را در ذكر بيمار وارد كنى خوب است .\r\n\r\n","description":"","footnote":"","page_name":" 265 ","page_number":281},
  {"content":"\r\n\r\nاگر روناس را بر بيضهء ورم زده بياويزى تأثير بسزا دارد .\r\nدر شرايطى كه ورم دمل و نزديك به خايه است ، اگر كوشش كنى كه آن را باز كنى مانعى ندارد ، امّا نبايد دملى را سرباز كنى كه به طرف مقعد است ؛ زيرا امكان دارد ناسورى بدخيم شود . در اين صورت بايد آرد برنج را با آب قاطى كنى كه ضماد شود و بر دمل بگذارى تا نگذارد دمل چرك كند و چرك از آن بچكد . در آخرين مرحله ، روغن زنبق همراه مشك را در ذكر داخل كن و يا تنها روغن زنبق را چند بار در ذكر بيمار وارد ساز كه شفا مىيابد و كافى است .\r\n\r\nفصل دوم ورم سرد در بيضه\r\nورم سرد خايه اكثرا از اثر سوء قنيه و در اثر حالات استسقايى پيدا مىشود و علاجش همان داروهاى رسانندهء ورم گرم است ، از قبيل : آرد باقلى و آرد شنبليله با دوشاب يا آب انگور غليظ ، كه بسرشند و بر بيضه گذارند . داروهاى ديگر نيز هستند كه از قرار زيرند :\r\n\r\nنسخه :\r\nكلم پر يك دست ، انجير پنج عدد . در آب باهم بجوشند تا از هم مىپاشند و بر بيضه بگذارند .\r\nنسخهء ديگر كه از بالايى قوىتر است :\r\nآرد نخود ، آرد باقلى ، زيره ، پيه كليهء حيوان ، بابونه ، شاه افسر و موم . همه را درهم بسرش تا مرهم شود سپس استعمال كن .\r\n\r\nنسخهء ديگر :\r\nمقل را در ميبه ( شراب سيكى ) حل كن و بر بيضهء داراى ورم سرد بمال و بپاش !\r\n\r\nنسخهء ديگر :\r\nاگر روغن زنبق را چندين بار در ذكر بيمار بچكانى اثر شگفت‌آور دارد .\r\n\r\nنسخهء ديگر :\r\nمصطكى و انزروت در شراب سياه انگورى و روغن زيتون بخيسند و بر بيضهء بيمار بمالند .\r\nروغن كرچك در علاج هر نوع ورم بيضه خاصيت دارد .\r\nاگر مشك با روغن زنبق را در ذكر بيمار چكانند بهترين علاج ورم بيضه است .\r\n\r\n","description":"","footnote":"","page_name":" 266 ","page_number":282},
  {"content":"\r\n\r\n\r\nفصل سوم ورم سخت بيضه و علاجش كه در چند نسخه آيد\r\n\r\nنسخه :\r\nانجير و پيه اردك هريك يك جزء ، برگ زيتون ، برگ درخت سرو و اندران از هريك نيم جزء . همه را با روغن گاوى و شراب سياه انگورى درهم بسرش و بر ورم كرده بگذار !\r\n\r\nنسخه :\r\nزاج زرد ، سنگل ميشى ، موم ، روغن گل محمدى ، مخ داخل استخوان ساق گوزن و برگ تمشك از هريك يك جزء متساوى . همه را مخلوط كن و بيضهء ورم كرده را بدان بينداى .\r\n\r\nنسخه :\r\nمقل و اندران را در شيرهء انگور ( دوشاب ) حل كن و با كمى آرد باقلى و روغن حيوانى درهم قاطى كن !\r\n\r\nنسخهء خوب آزموده شده :\r\nسپوس آرد را بياور و باز بكوب و بكوب و در الك بسيار تنگ سوراخ سفت ببيز . آنچه را كه از الك پايين مىآيد در سكنجبين بريز - در سكنجبين بايد اندران حل شده باشد - آنها را درهم بسرش و بر آتش گرم كن و به حالت نه بسيار گرم ( در گرمى ميانگين ) بر خايهء ورم كرده بچسبان و چندين بار اين دارو را تكرار كن كه اين دارو در علاج ورم سخت بسيار مفيد است .\r\n\r\nنسخهء ديگر :\r\nبابونه ، صمغ انگدان ، شنبليله ، باقلى ، روغن حيوانى ، آب انگور منعقد شده يا انجير پختهء از هم پاشيده . همه را مخلوط كن و بر بيضهء ورم كرده بگذار !\r\n\r\nنسخهء ديگر :\r\nخاكستر هستهء خرما - كه سوختهء دارويى آن را مىدانى - دو جزء ، خطمى يك جزء . هر دو را در سركه بساى و بر بيضهء ورم كرده بگذار ، بيمار بهره مىبيند .\r\n\r\nفصل چهارم عافونار ارساطون ( عاقونا ارساطون - نسخه . )\r\nاين بيمارى همچنانكه اسمش كمتر شبيه دارد و در ميان اسمها نادر است ، خودش هم به‌ندرت اتفاق\r\n\r\n","description":"","footnote":"","page_name":" 267 ","page_number":283},
  {"content":"\r\n\r\nمىافتد و در زنان كمتر از مردان رخ مىدهد .\r\nاين بيمارى عبارت از حالت پريدن ( اختلاج ) در ذكر مردان است و اگر احيانا زن بدان مبتلا شود ، اين حالت دهانهء زهدان را در بر مىگيرد . در نتيجهء اين پريدن اندام ، آوندهاى منى ( آب پشت ) كش داده مىشوند و اگر زود علاج نشود سبب ورم گرم در آوندهاى آب پشت مىگردد ؛ كه در اثر ورم آوندها سست مىشوند ، كش مىخورند و متشنّج مىشوند و بالاخره از جاى تكان مىخورند . گويند درحالىكه اين بيمارى بسيار شدّت يابد و كهنه شود ، شكم بيمار باد مىكند و بيمار عرق سرد مىريزد .\r\n\r\nعلاج\r\nهمين‌كه اين بيمارى پيدا شد حتما بايد رگ بزنى و بادكش به كار اندازى و زالو بچسبانى . بعد از آن بيمار را اسهال دهى ، امّا اسهال دادن چندان شديد نباشد كه يكباره بيمار پاكسازى شود - كه در اين حالت ممكن است مواد ناباب و بدجنس به اندام بلازده درآيند - اسهال چنان باشد كه اندام كم‌كم و به نرمى پاكسازى شود . براى اسهال اين حالت ، آب لبلاب با خيار چنبر دارويى و آب نيلوفر خوب است . كه بيمار بخورد و اسهال شود . يا آب تاجريزى با خيارچنبر بخورد يا آبگوشت حلزون بخورد يا آب‌پز سبزيهاى سردمزاج را تجويز كن كه وسيلهء اسهال دادن بيمار شود ، از قبيل :\r\nآش اسفناج ، آش گياه سلمك و امثال آنها .\r\nبا آب سپستان و آلو بخارا و خطمى و آب سلق و شير خشت بيمار را حقنه كن !\r\nداروهاى ماليدنى بسيار سردىبخش را به حدّ زياد بر اندامان ابزار جماع و بر پشت بيمار بمال !\r\nحتى اگر شوكران و گل اندلسى به كار برى خوبند . داروهايى را كه در علاج فرسيموس گرم و در علاج ورم گرم خايه‌ها ذكر شده‌اند استعمال كن !\r\nبيخ نيلوفر و بيخ سوسن ، با بيمار اين حالت سازگارند .\r\n\r\nفصل پنجم درد ذكر و بيضه\r\nگاهى رخ مىدهد كه ذكر و بيضه يا يكى از آنها به درد آيد . سبب ايجاد درد در بيضه و ذكر چند احتمال دارد :\r\n1 - ممكن است از اثر سوء مزاج سرد يا سوء مزاج گرم باشد .\r\n2 - ممكن است باد در اين خرابكارى دست داشته باشد .\r\n3 - ممكن است ورمى پديد آمده و اين درد از اثر ورم باشد .\r\n4 - احتمال دارد از ضربت خوردن يا بر زمين افتادن بر ذكر و بيضه درد و آزار پيدا شود .\r\n\r\n","description":"","footnote":"","page_name":" 268 ","page_number":284},
  {"content":"\r\n\r\n\r\nنشانيها\r\nاگر سبب درد بيضه و ذكر سوء مزاج باشد علامتش اين است كه كشيده شدنى در ميان نيست و تو مىتوانى سوء مزاج گرم و سرد را تشخيص دهى !\r\nاگر در لمس كردن ، گرم التهابى باشد ، معلوم است كه سوء مزاج گرم سبب به درد آوردن اندام شده است .\r\nاگر سبب سوء مزاج سرد باشد ، اندام تقريبا سرد مىشود و درد كم است .\r\nاگر سبب باد باشد ، كشيدگى در اندام دردمند شدّت مىيابد و درد منتقل مىشود .\r\nو اگرنه از سوء مزاج است و نه از باد ، به‌هرحال هر حالتى علامت خود را با خود دارد .\r\n\r\nعلاج\r\nاز آنچه دربارهء علاج ورمها گفته‌ايم بر تو آشكار است كه علاج سوء مزاج گرم را با داروهاى سردىبخش و علاج سوء مزاج سرد را با داروهاى گرمىبخش و گرم‌مزاج انجام دهى و داروهاى تحليل برندهء باد را نيز مىشناسى !\r\nهرگاه درد ناشى از سردى بسيار شدت يافت ، علاجش روغن كرچكى است كه شير گياه شير سگ در آن حل شده باشد .\r\nاگر گرمى التهابى و درد سوزنده شدت يافت ، علاجش افشره‌هاى سردمزاج مخلوط با شوكران و افيون است .\r\nاگر از اثر ضربت خوردن يا بر زمين افتادن ، بيضه و ذكر به درد آمده باشند ، علاجش به قرار زير است :\r\n1 - اوّل بايد بيمار را رگ بزنى .\r\n2 - سپس داروهاى سردىبخش بازدارندهء درد را بر اندام دردمند بگذارى . امّا دقت كن ! كه دارو بسيار گيرنده نباشد ، بلكه تا اندازه‌اى نيروى نرمى بخشيدن در آن باشد ، مانند : بنفشه ، نيلوفر ، كدو و امثال آنها .\r\n3 - بعد از آن لعاب خطمى و لعاب بابونه و امثال آنها را استعمال كن !\r\nصمغ صنوبر و مرّ را با آب سرد بر اندام دردمند بمالى يا بپاشى خوب است .\r\nبزر كتان ، سقز درخت بنه و روغن حيوانى هريك يك جزء . درهم قاطى كن و بسرش و بر اندام دردمند بگذار و بر آن بمال !\r\n\r\nفصل ششم بزرگ شدن بيضه‌ها\r\nگاهى رخ مىدهد كه بيضه‌هاى كسى بزرگ و بزرگتر از حالت طبيعى مىشوند . اين بزرگ شدن ورم و آماس كردن نيست بلكه بيضه‌ها چاق مىشوند و نموّ مىكنند و داستان همان داستان پستان\r\n\r\n","description":"","footnote":"","page_name":" 269 ","page_number":285},
  {"content":"\r\n\r\nزن مىشود كه و بال شخص خايه چاق شده مىگردد .\r\n\r\nعلاج\r\nما در باب علاج پستان برجسته و پستان دختران دوشيزه ، اينكه چگونه از فروهشتن پستان جلوگيرى مىشود ، شرح و بياناتى داشتيم ؛ همان علاج و داروها در بازداشتن رشد غير طبيعى بيضه‌ها هم به كار مىآيند . هر دارويى و هر علاجى كه نيروى غذا دهندهء اندام را ناتوان مىكند و كاهش مىدهد در اينجا خوب است .\r\nبيضهء لگام گسيخته را شوكران و بنگ بمال !\r\nسونش سرب را - كه از ساييدن سرب بر سرب حاصل مىشود - با آب كشنيز قاطى كن و بر بيضه بمال !\r\nسنگ سوهان و سنگ آسيا را برهم بسايند و سونش آن را وسيلهء ماليدن بر بيضه قرار دهند .\r\nاگر مدّتى به‌طور مداوم روغن زنبق را در ذكر بيمار تزريق كنند ، از اين بزرگ شدن بيضه‌ها جلوگيرى مىكند و آنها را به حالت طبيعى در مىآورد و بسيار بهره‌رسان است .\r\n\r\nفصل هفتم كوچك شدن و بالا رفتن بيضه\r\nگاهى اتفاق مىافتد كه بيضه كوچك مىشود و ممكن است بالا برود و در مراق شكم گم شود . و در نتيجه كار به جائى برسد كه بول ريختن دشوار گردد و در حين شاشيدن انسان آزار بيند و بول قطره قطره بيايد . اين تقلص و ترنجيدگى بيضه از چيره شدن مزاج سرد و ناتوان گشتن جسم انسان رخ مىدهد .\r\n\r\nعلاج\r\nاگر مسأله به اينجا ختم مىشود كه خايه كوچك شده و به سطح كيسه چسبيده است ، علاجش همان داروها است كه در باب ذكر برخيزاندن ذكر كرده‌ايم و عبارتند از : داروهاى ماليدنى و گذاشتنى گرمىبخش و نيروبخش و بر كشندهء مواد . اما اگر پا فراتر نهاد و بيضه از نظر غايب شد ، بايد بيمار را زياد به حمام فرستاد ، زياد آبتنى كند و در آبزن بنشيند و پياپى اين كارها را انجام دهد و هيچ فاصله‌اى بين اين به حمام رفتن‌ها و آبتنى كردن‌ها و در آبزن نشستن‌ها نباشد . شايد براى برگرداندن اين متوارى ، نياز به علاجى باشد كه پيشينيان سفارش كرده‌اند و فرموده‌اند : ميلهء انبوبى توخالى را در ذكر فرو كنند و پف كنند ، كه هم بدن را نرمش بخش كند و هم بيضهء پنهان شده به حركت درآيد و به جاى خود باز گردد .\r\n\r\n","description":"","footnote":"","page_name":" 270 ","page_number":286},
  {"content":"\r\n\r\n\r\nفصل هشتم ساير بيماريهاى بيضه\r\n\r\n1 - سختى و رگهاى برجسته در بيضه .\r\nگاهى در كيسهء بيضه رگهاى برجسته و پيچيدهء بسيار پديدار مىشوند ، همانند پاغر كه پا را در بر مىگيرد .\r\nو اتفاق مىافتد كه باد در كيسهء بيضه مىپيچد و به پريدن پوست خايه مىانجامد .\r\nگاهى رخ مىدهد كه ورم سرد بر رويهء كيسه بروز مىكند و در عين حال ورم سخت است . اكثرا چنين روىآورها در طرف چپ پيدا مىشوند ؛ زيرا ناتوانتر از طرف راست است و اصولا بيضهء سمت چپ رگى زايد دارد كه مادهء ناباب بيمارىزا را به كيسه مىريزد .\r\nعلاجش همان علاج ورم سخت است كه ذكر شده است .\r\n\r\n2 - سست شدن كيسهء خايه\r\nيكى از بيماريهاى خايه اين است كه كيسهء خايه فروهلد و درازتر از حالت طبيعى شود و ممكن است اين فروهليدن و دراز شدن به بيمارىهاى پليد و وخيم بينجامد .\r\n\r\nعلاج\r\nبايد بىدرنگ و به‌طور هميشگى داروهاى گيرنده ( گذاشتنى ، ماليدنى و پاشيدنى ) را در علاج كيسهء فروهشتهء درازشده استعمال كرد . و بيمار كمتر جماع كند .\r\nبرخى از طبيبان هرآنچه را كه از حالت طبيعى پا فراتر نهاده و بيشتر شده است ، مىبرند و همان اندازه‌اش مىماند كه در حالت طبيعى بايد باشد و جاى بريده را بخيه مىزنند . امّا بهتر آن است كه اوّل اندازهء بريدن را معيّن كنند و محكم ببندند ، آنگاه زياده را ببرند .\r\n\r\n3 - آب در خايه و فتق ( غرى )\r\nما دربارهء آب در خايه و غرى فصل ويژه‌اى داريم كه در گفتارهاى آخر كتاب سوم مىآوريم .\r\n\r\n4 - به هم آمدن خايه‌ها\r\nاين حالت به هم آمدن خايه‌ها سببش سرماى سخت و نيرو از دست دادن است كه يكى از نشانيهاى بد و ناپسند بيماريهاى سخت است كه در حين بحث از بيماريهاى سخت اين را ذكر مىكنيم .\r\n\r\n","description":"","footnote":"","page_name":" 271 ","page_number":287},
  {"content":"\r\n\r\n\r\nفصل نهم قرحهء ذكر و بيضه و مقعد\r\nيكى از بيماريها كه ممكن است در ذكر يا بيضه و يا پيزى پيدا شود ، قرحه ( زخم چركين ) است .\r\nقرحه در اين سه جا بسيار ناپسند و مسرى و واگير است . اين اندامان در شرايطى هستند كه عفونت به سرعت در آنها منتشر مىشود ؛ زيرا از هواى آزاد دورند و سرپوشيده‌اند . نه هواى آزاد نه گرما و نه رطوبت طبيعى بر آنها راه دارند . و از سويى به گدارهاى دفع نزديكند .\r\nقرحه‌هاى اين اندامان پوشيده ، از حيث شكل به قرحه‌هاى درونى و قرحه‌هاى داخل دهان شباهت دارند .\r\nبدترين حالت در اين روىآور قرحه در ماهيچه‌ايست كه در بيخ و تر ذكر و قرحه‌ايست كه در داخل مقعد سر بر آورد ؛ زيرا جاى قرحه بسيار حساس است و به خشكانيدن نياز دارد ، كه خشكانيدن قرحه در چنين جاها بسيار دشوار است . گاهى ممكن است قرحهء بيخ ذكر به حدّى از تعفّن و انتشار برسد كه ناگزير از قطع ذكر شويم .\r\n\r\nعلاج\r\nاگر قرحه بر كلّهء ذكر است ، علاج قوىتر و خشكاننده‌تر از قرحه‌اى لازم دارد كه در قلفه ( پوست گردن ذكر ) و در بقيهء پوست ذكر باشد ؛ زيرا كلهء ذكر داراى مزاج خشك‌ترى است .\r\nقرحه ذكر از دو حالت خارج نيست : يا تازه سر بر آورده است ، يا مدتى است پيدا شده و كهنه به شمار مىآيد .\r\nقرحهء ذكر ممكن است آسان معالجه شود و ممكن است قرحهء پليد و بدجنس باشد .\r\nاگر قرحهء ذكر تازه سر برآورده باشد ، داروهاى علاجش به ترتيب اولويت از اين قرارند :\r\n1 - الوا ( صبر ) كه از هر دارويى براى علاج قرحهء ذكر بهتر است .\r\n2 - مردار سنگ كه در درجهء دوم قرار دارد .\r\n3 - جوش كورهء با شراب شسته\r\n4 - توتيا\r\n5 - لؤلؤ ( مرواريد )\r\n6 - سوختهء كدو در خشكانيدن قرحه ذكر اثرى عجيب دارد .\r\n7 - خاكستر شبت و توتيا بر قرحهء ذكر پاشند و با آب سرد قاطى كنند و بر قرحه مالند .\r\nاگر قرحهء ذكر بسيار چركين‌تر از آن بود كه اين داروها در آن اثر كنند ، بايد داروهاى تأثيربخش‌تر به كار بريم ، مانند : سوختهء مس و پوست درخت صنوبر كوچك دانه كه سوخته شود .\r\nو اگر خواستى كه هم قرحه خشك شود و هم گوشت تازه برويد ، پوست سوختهء صنوبر را - كه ثمر ريز دارد - با كندر مخلوط كن و بر قرحه بپاش !\r\nداروى تركيبى زير در علاج قرحهء بسيار چرك‌كننده كه نياز به خشكانيدن دارد و براى رستن گوشت تازه هم بسيار خوب است .\r\n\r\n","description":"","footnote":"","page_name":" 272 ","page_number":288},
  {"content":"\r\n\r\n\r\nنسخه :\r\nتوتيا ، الوا ( صبر ) ، انزروت ، كندر ، سنگ شادنه ، الياف درخت ترنگوت سوخته ، شب ( زاج بلورى ) ، زاج سوخته ، مازو ، گلنار و اقاقيا از هريك يك جزء متساوى ، زنگار يك جزء و نيم ، چشم انار ترش يك جزء . همه را با روغن گل قاطى كن و مرهم ساز و بر قرحه گذار !\r\n\r\nنسخهء ديگر :\r\nريم آهن ، مردار سنگ ، خون سياوشان ، سوختهء كاغذ ، سوختهء شب با روغن گل . همه را درهم بسرش و به صورت پماد شود بر قرحهء ذكر بمال يا بر آن بگذار و يا قرصهايى از آن بساز ! و اگر قرحه كهنه شده بود ، كندر ، خاكهء كندر و الوا در سه جزء متساوى با مرهم فوق الذكر مخلوط باشند .\r\nاگر قرحهء ذكر خوره‌اى بود داروى تركيبى زير را استعمال كن !\r\n\r\nنسخه :\r\nخاكستر موى انسان ، انگدان و عدس كوهى . همه را درهم بسرش و بر قرحه بگذار يا اينكه همه را خرد بساى و بر قرحه بپاش !\r\n\r\nنسخهء ديگر كه از بالايى قوىتر است :\r\nزرنيخ زرد و زرنيخ قرمز هريك به وزن هفت مثقال ، سنگ آهك زنده بيست مثقال ، اقاقيا دوازده مثقال . همه را باهم در افشرهء اسفرزهء سبز و سركه بسرش و در سايه از آن قرص بساز و استعمال كن !\r\n\r\nنسخه‌اى از اين هر دو تأثيربخش‌تر :\r\nزرنيخ قرمز ، زرنيخ زرد ، اقاقيا ، زنگار ، مويزك ، خاكستر زاج بلورى سوخته و فلفل . همه را درهم قاطى كن و بسرش و قرص ساز !\r\nاگر قرحهء ذكر بسيار پليد شد و سياهرنگ گرديد ، بهتر آن است كه جاى فاسد شده را ببرى و مرهمهاى رويانندهء گوشت و پوست را استعمال كنى ، كه جاى بريده شده اصلاح شود و به حالت طبيعى باز گردد .\r\n\r\nقرحه‌هاى داخل ذكر\r\nعلاج قرحه‌اى كه در لايهء داخلى ذكر باشد ، همان علاج قرحهء مثانه ( آبدان ) است كه ذكر شده است .\r\nداروى تركيبى زير كه نامش داروى كاغذ سوخته است ، در علاج قرحهء داخلى ذكر بهره‌رسان است .\r\n\r\n","description":"","footnote":"","page_name":" 273 ","page_number":289},
  {"content":"\r\n\r\n\r\nنسخه :\r\nكاغذ سوخته ، شب ( زاج بلورى ) سوخته ، جوش كوره سوختهء شسته ، پوست درخت صنوبر - كه ثمر ريز دارد - سنگ شادنه و كندر . همه را درهم بسرش و قرصهايى از آن بساز و هرگاه نياز بود قرص را در آب حل كرده و به ذكر تزريق كن !\r\n\r\nخارش در ذكر\r\nگاهى رخ مىدهد كه ذكر به خارش دچار مىشود . سببش از دو حالت خارج نيست :\r\n1 - مادهء تندمزاج و خارش آور به داخل ذكر ريخته است .\r\n2 - عرق خارنده از اطراف ذكر به داخل ذكر راه يافته است .\r\n\r\nعلاج\r\nبايد وسيلهء رگ زدن و اسهال دادن بيمار ، مادهء بدجنس خارش‌آور را از بدن بيرون آورد .\r\nبعد از پاكسازى داروى تركيبى زير را به كار ببر :\r\n\r\nنسخه :\r\nاقاقيا و خشخاش شاخدار از هريك به وزن نيم درهم ، نشادر به وزن يك دانگ ، الوا ( صبر ) يك دانگ ، زعفران نيم دانگ ، چوبك رخت‌شويى به وزن همهء آنها يعنى يك درهم و دو دانگ و نيم . همه را بكوب و خوب خرد كن و ببيز و با زنبق ( جيوه - نسخه . ) درهم بسرش و بر ذكر بمال و بگذار كه دارويى بسيار تأثيربخش شگفت‌آور است .\r\n\r\nنسخهء آسان ديگر :\r\nسركه ، روغن گل ، بورهء قرمز و شب ( زاج بلورى ) باهم قاطى شوند و بيمار به حمام رود و در حمام بر ذكر بمالد . ممكن است براى تسكين خارش كافى باشد .\r\nاگر خارش از آن شديدتر بود و نياز به تقويت دارو بود ، كمى مويزك را با داروهاى مذكور قاطى كن و هرگاه بيمار از حمام بيرون آمد ، سپيدهء تخم‌مرغ و عسل بر ذكر بمالد .\r\nاگر از رگ زدن و پاكسازى وسيلهء اسهال و استعمال اين داروها خارش فروكش نكرد و تسكين نيافت ، بادكش بر ران - در جايى كه نزديك‌تر به ذكر است - بگذار . يا زالو بر آن بچسبان !\r\n\r\nورم گرم ذكر\r\nعلاج ورم گرم ذكر به علاج ورم گرم خايه‌ها نزديك است ؛ ليكن ورم گرم ذكر تا در مرحلهء اول است ، داروهاى گيرنده را بيشتر از ورم گرم خايه‌ها تحمل مىكند .\r\nداروى زير در مورد ورم گرم ذكر ويژگى دارد .\r\n\r\n","description":"","footnote":"","page_name":" 274 ","page_number":290},
  {"content":"\r\n\r\n\r\nنسخه :\r\nپوست خشكيدهء انار ، گل محمدى خشكيده و عدس باهم در آب بر آتش بپزند تا از هم مىپاشند ، آنگاه مادهء از هم پاشيده را با روغن گل محمدى بساى و بر ذكر بمال و بگذار !\r\n\r\nنسخهء ديگر :\r\nجوش كوره را با آب تاجريزى درهم مخلوط كن و بر ورم گرم ذكر بگذار !\r\n\r\nنسخهء ديگر :\r\nگل ارمنى ، عدس و برگ كاكنه را درهم بسرش و بر ذكر ورم گرم زده بگذار و بمال !\r\n\r\nورم سرد ذكر\r\nعلاج ورم سرد ذكر تقريبا علاج ورم سرد بيضه‌ها است .\r\nورم سرد ذكر اكثرا سببش ناسازگارى خوراك با بدن و حالت استسقايى است و داروى علاجش چنين است :\r\n\r\nنسخه :\r\nآرد هستهء خرما دو جزء ، خطمى يك جزء . هر دو باهم در سركه بر آتش بجوشند و بر جاى ورم گذارند . داروى سپوس و اندران كه در علاج ورم سخت بيضه‌ها ذكر شد ، در اينجا نيز خوب است . و همين داروى سپوس و اندران در علاج ورم سختى كه در ذكر پيدا شود ، بهترين علاج است .\r\n\r\nترك پوست ذكر و اطرافش\r\nما دربارهء علاج تركهاى مقعد داروهايى ذكر كرديم ، در ترك پوست ذكر و اطراف آن نيز همان داروها لازم است .\r\nداروى تركيبى زير نيز در علاج ترك پوست و اطراف ذكر مفيد است .\r\n\r\nنسخه :\r\nجوش كوره ، توتيا ، حنا - كه ساييده شده است - و كتيرا از هريك يك جزء متساوى . همه را با موم و زردهء تخم‌مرغ و روغن زنبق درهم سرشند و پماد شود و بر تركها بمالند .\r\n\r\nدرد در ذكر\r\nبه درد آمدن ذكر چندين سبب مختلف دارد ، امّا اكثرا از تأخير در شاشيدن و حبس كردن ادرار است .\r\n\r\n","description":"","footnote":"","page_name":" 275 ","page_number":291},
  {"content":"\r\n\r\n\r\nعلاج\r\nبيمارى را كه ذكرش به درد آمده وسيلهء حقنهء نرم معالجه كن ! مايهء حقنه آبجو با گلاب قند باشد .\r\nنكند حقنه‌هاى بزرها را به كار برى ! مبادا مواد ناباب را به سوى ذكر بكشند .\r\nبعد از حقنه كردن ، اطراف و پيرامون زهار و ذكر را آب ولرم بريز و با روغن بنفشه چرب كرده باندپيچى كن كه پوست را نرم گرداند .\r\n\r\nازگيل بر ذكر\r\nگاهى ممكن است ازگيل بر پوست ذكر سربرآورد . بايد آن را ببرى و داروى ضد نزيف خون و خون بندآور بر جاى ازگيل بگذارى . داروى ازگيل را در قانون ذكر كرده‌ايم .\r\nگاهى رخ مىدهد كه جوشهاى شبيه توت ، يا گوشت زائد بر ذكر و اطراف ذكر پديد آيند . در علاج اين توت ماننده‌ها يا گوشت‌هاى زايد ، داروى آتى خوب است .\r\n\r\nنسخه :\r\nسوختهء بورك و خاكستر چوب تاك . هر دو را در آب خوب بساى و بر توت ماننده و گوشت‌هاى زايد بگذار !\r\nاگر دارو علاجش نكرد ، توت ماننده يا گوشت زايد را ببر و زنگار و زاج ساييده بر جاى بريده شده بپاش !\r\nاگر توت ماننده يا گوشت زايد بدتر و سرسخت‌تر از آن بود كه با دارو يا از بريدن علاج شود ، ناگزير بايد داغ بگذارى .\r\n\r\nكجى در ذكر\r\nكسانى پيدا مىشوند كه ذكرشان كج است و حالت آن غير طبيعى است ؛ راست كردن ذكر و به حالت طبيعى درآوردنش ، دستوراتى دارد كه از اين قرارند :\r\n1 - بايد داروهاى نرمىبخش بر ذكر بگذارند تا كاملا نرم شود و بتوان آن را با دست راست كرد . اين داروها عبارتند از روغنهايى مانند : روغن كنجد ، روغن سوسن ، روغن نرگس ، انواع پيه نرمش بخش از قبيل : پيه مرغ خانگى ، پيه اردك و همچنين مخ استخوان ساق گاو ، مخ استخوان ساق گوزن ، موم و صمغ صنوبر .\r\nداروها را در حمام يا در غير حمام بر ذكر كج شده بمالند و هم از اين داروها دارندهء ذكر كج را حقنه كنند ؛ آنگاه كه ديدى ذكر كاملا نرم است ، آن را بر تخته‌اى راست بگذار و كم‌كم به آرامى راستش كن و مگذار كه ديگر كج شود .\r\n\r\n","description":"","footnote":"","page_name":" 276 ","page_number":292},
  {"content":"\r\n\r\n\r\nفن بيست و يكم چگونگى ابزار بچه‌آور كه در چهار گفتار آيد\r\n\r\n","description":"","footnote":"","page_name":" 277 ","page_number":293},
  {"content":"\r\n . \r\n","description":"","footnote":"","page_name":" 278 ","page_number":294},
  {"content":"\r\n\r\n\r\nگفتار اوّل باردار شدن و بچه به دنيا آوردن\r\n\r\nفصل اوّل تشريح زهدان\r\nمىگوييم : چنان كه ابزار كار به وجود آوردن بچه در مرد را شرح داديم و گفتيم عبارت از ذكر و همكاران ذكر است ، همچنان ابزار كار ديگر - كه بدون آن كار به اتمام نرسد - زهدان زن است ، كه هر دو لازم و ملزوم يكديگرند .\r\nفرق ميان زهدان و ميان ابزار جماع در نرينه آن است كه ابزار نرينه به خارج بروز كرده است ، امّا ابزار كار بچه آوردن در مادينه بيرون نزده است و در درون واقع شده است و پيدا نيست . درست مثل اين است كه ابزار جماع نرينه را واژگون كرده باشند . به جاى كيسه خايه در نرينه صفاق زهدان هست ؛ تو گويى گردن زهدان ، ذكر نرينه است كه وارونه و پنهان شده است . مادينه نيز همانند نرينه دو بيضه دارد ، بيضهء نرينه بزرگ و بارز و به درازا كشيده و مايل به استداره هستند ، ولى بيضه‌هاى مادينه مدور و كاملا پهن شده و در فرج پنهان شده‌اند . بيضه‌هاى مادينه در ته زهدان هر يك در طرفى از آن قرار گرفته است ، از هم جدا هستند و هريك از آنها را غشائى ( پوششى ) در بر گرفته است ، يعنى هريك نسبتا كيسه‌اى اختصاصى دارد و هر دو در يك كيسه جمع نشده‌اند . پردهء پوششى هريك از اين دو بيضهء داخل زهدان مادينه ، غشايى پىآلوده است .\r\nچنان كه بيان كرديم كه آوند منى ( آب پشت ) نرينه در ميان هر دو بيضه از طرفى و در ميان فرعى از بيخ ذكر جاى گرفته‌اند ، همچنان در مادينه آوندهاى منى در ميان دو بيضه و ميان جاى ريزش منى از جانب نرينه قرار دارند . تنها فرق در راه‌پيمائى منى است . منى نرينه راه‌پيمائى را از بيضه‌ها شروع مىكند ، بالا مىرود و در گودالى مىريزد كه آويزهء بيضه از آن آويزان است و بسيار محكم مىباشد ؛ بعدا از آنجا برمىگردد و پايين مىآيد و راه پيچ در پيچى را مىپيمايد و از چندين خم مىگذرد . در اين راهپيمائى طولانى كاملا به پختگى مىرسد و آنگاه در كمال پختگى و رسائى درد و گدار - كه در دو طرف بيخ ذكر هستند - مىريزد ، و در همان نزديكى يعنى در جايى كه منى در اين دو لوله رگ بيخ ذكر مىريزد ، سرگردان مثانه قرار دارد . گردن مثانهء نرينه درازتر از گردن مثانه مادينه\r\n\r\n","description":"","footnote":"","page_name":" 279 ","page_number":295},
  {"content":"\r\n\r\nاست ، امّا مسير راهپيمايى منى در مادينه چنين است كه در ذيل آيد :\r\nمنى از دو بيضه شروع به جريان مىكند و رو به سوى هر دو تهيگاه در حركت است . گدار منىبر ، به دو شاخ خم شدهء كمانى حيوان مىمانند كه به سوى دو رگ پيرامون پستان مىروند و هر دو طرف پايينى آنها به بيخ رانها پيوسته‌اند . اين دو گدار جريان منى در زهدان مادينه هنگام جماع درهم مىآيند و گردن زهدان را از اين درهم آمدن هريك به سوى خود مىكشند و گشاد مىكنند و گردن زهدان را براى پذيرائى از منى نرينه آماده مىسازند و منى را مىبلعند . اين دو گدار جريان منى در مادينه كوتاهتر از آنند كه در نرينه موجود است و منى را به گردن زهدان پرت مىكنند . فرق ميان آوند منى در نرينه و آوند منى در مادينه و راهپيمايى هريك از اين دو اين است كه آوند منى در مادينه به دو بيضه پيوسته است . دو زائده از هريك از دو بيضه روييده است كه به داخل دو شاخ ماننده‌ها نفوذ مىكنند و منى را به سوى آوند هول مىدهند . اين دو را پرت كنندهء منى نامند .\r\n- چرا آوندهاى منى در مادينه به بيضه چسبيده‌اند ؟\r\n- زيرا آوندهاى منى در مادينه - از حيث نرمى گوهر - به گوهر دو بيضه نزديكند و نيازى به سفتى و سختى آنها و پردهء پوششى آنها نيز نيست ؛ زيرا هر دو در لانه‌اى امن جاى گرفته‌اند و از آسيب دورند و از سوى ديگر نياز چندانى به نيروى پرت كردن منى ندارند ، كه منى را به دور دست پرت نمىكنند .\r\n- چرا آوندهاى منى در نرينه به بيضه‌ها نچسبيده‌اند و از هم فاصله دارند ؟\r\n- زيرا اگر به بيضه مىپيوستند هر وقت آوندها درهم مىآمدند سفت مىشدند و هرگاه سفت مىشدند بيضه را آزار مىدادند . پس در ميان آوندهاى منى و بيضه‌ها در نرينه تيغه‌اى كشيده شده است كه آن را افيديذومس ( افنديذوس - نسخه . ) نامند ، كه به عقيدهء طبيبان اين تيغه تا آستر پرتگاه منى مىآيد .\r\nدر داخل زهدان و در وسط آن طوقى دايره مانندى هست كه تو گوئى طوقى از پوست بريده شده است . اين طوق نوار از چرم مانندهء مدور ، پرزه‌هاى زيادى دارد .\r\nزهدان داراى رگهاى زيادى است كه همه از رگهاى مادر - كه ذكر شدند - منشعب گشته‌اند تا براى انجام كارهاى جنينى كمك باشند و مجرا و گدار ، راه خروج را براى خون حيض مازاد از مصرف داشته باشد .\r\nزهدان وسيلهء زردپيهاى محكم و ناگسستنى و فراوان به پشت پيوند داده شده است . در جايى زهدان به پشت مىپيوندد كه تمايل به سوى ناف و مثانه و استخوان پهن و بالاتر از استخوان پهن دارد . ليكن اين زردپيهاى وسيلهء پيوند دادن ، نرمش‌پذير ( زنجيره‌اى - نسخه . ) هستند . برخى از اين بندآورنده‌هاى زهدان با پشت ، از پىرگ و رگهايى منشعب شده‌اند كه بحث آن را در تشريح پىرگ و رگها شرح داده‌ايم .\r\n- چرا زهدان از گوهر پىرگ آفريده شده است و چرا اين همه پىرگ در آن جمعند ؟\r\n- تا زهدان براى كش دادن و برهم آمدن و منقبض شدن آمادگى كامل داشته باشد ؛ هنگامى كه جنين را دربرگرفته است بسيار كش بخورد و جاى جنين گشاد باشد و هنگامى كه بچه به دنيا\r\n\r\n","description":"","footnote":"","page_name":" 280 ","page_number":296},
  {"content":"\r\n\r\nمىآيد ، برهم آيد و بسيار كوچك شود . اين گشادگى جا در زهدان وقتى به حد نهائى مىرسد كه جنين نمو كامل كرده است . داستان زهدان شباهت به سرگذشت پستان دارد كه تا جنين به نموّ كامل نرسد ، پستان بيشترين حجم را نمىيابد ؛ زيرا تا جنين كاملا نمو نكرده است كار پستان تعطيل است . ازاين‌رو زهدان دوشيزگان از زهدان شوهر كردگان بسيار كوچكتر است .\r\nدر زهدان انسان دو فراخناى هست ، امّا در زهدان حيوانات به تناسب هر نك پستان فراخنايى در زهدان دارند .\r\nجاى زهدان در پشت ( عقب ) مثانه است ؛ از طرف بالا زهدان بر مثانه تفوق دارد و در طرف پايين گردن مثانه در زير زهدان قرار دارد . در جلو و روبروى روده‌ها هر دو طرف زهدان باز است تا جاى استقرار جنين هموار و زيراندازش نرم و سزاوار نگهدارى اين جسم نازك را داشته و جنين از هر طرف كاملا در امان باشد .\r\nحكمت در گشادى زهدان به خاطر خود زهدان نيست بلكه به خاطر جنينى است كه در زهدان است . مقر و جولانگاه جنين در زهدان ، از نزديكيهاى ناف تا منفذ فرج - كه منظورم دهانهء فرج است - مىباشد . طول زهدان در زنان حدودا از شش انگشت تا يازده انگشت است . احتمال دارد طول زهدان كوتاه و دراز شود ، كه اين حالت بستگى به جماع كردن زياد ، جماع كردن كم و ترك جماع دارد . احتمال دارد كه زهدان طول خود را با طول ابزارى كه منى در آن مىاندازد هماهنگ كند و طولش به طول آن نزديك شود و ممكن است به روده‌هاى بالايى برسد و با آنها در تماس باشد .\r\nزهدان از دو لايه آفريده شده است ؛ لايهء آسترى - از اين دو لايه كه زهدان را تشكيل داده‌اند - در سفتى به گوهر رگها نزديكتر از آن ديگرى است كه در رويه قرار دارد و با رگها نيز بيشتر از لايهء رويه تماس دارد . اين رگها كه با لايهء آسترى در تماسند همان رگهايى هستند كه با نوك در زهدان مىكوبند و آنها را زهدان كوبه ناميده‌اند . هم به وسيلهء اين رگها ، غشاهاى جنين به زهدان پيوند داده شده است و به وسيلهء اين رگها خون حيض جارى مىشود و جنين هم از راه اين رگها تغذيه مىكند . رويهء اين دو لايه - منظورم طبقهء بالائى است - به پيالودگى نزديكتر است . هر دو از اين دو لايهء مذكور برحسب مزاج و نياز زهدان باز و بسته مىشوند . لايهء رويه - يعنى طبقهء خارجى يك لا و ساده است ؛ امّا لايهء آسترى تو گوئى خود دو قسمت است و اين دو قسمت بهم جوش نخورده‌اند بلكه از هم جدا و در كنار هم واقع شده‌اند . اگر لايهء رويه را بردارند ، مىبينى كه لايهء آسترى به دو زهدان مىماند و هر دو زهدان يك گردن دارند ؛ و هر دو چون يك زهدان مشاهده نمىشوند و مىبينى كه انواع پرزه رگها همگى در طبقهء آسترى هستند .\r\nزهدان در زمان حيض بودن زن ، ستبر و پف كرده مىنمايد و تو گوئى چاق شده است ؛ اما هنگامى كه زن از حيض پاك مىشود ، چاقى و بادكردگى فرو نشيند و زهدان مىپژمرد و مىخشكد .\r\nتا جنين بيشتر نمو مىكند و بزرگتر مىشود ، زهدان - بنا به اقتضاى حال - نازك و نازكتر مىشود و تا جرم جنين بگسترد زهدان نيز گسترش مىيابد .\r\nوقتى كه با زن عمل جماع انجام مىدهند ، زهدان به سوى دهانهء فرج يورش مىآورد ؛ تو گوئى\r\n\r\n","description":"","footnote":"","page_name":" 281 ","page_number":297},
  {"content":"\r\n\r\nمزاج و طبيعت زهدان بسيار مشتاق و آرزومند دريافتن منى است و مىخواهد هرچه زودتر آن را دريابد و به سوى خود بكشد .\r\nاگر گفته شد كه زهدان پيالود است ، منظور آن نيست كه از رگ‌پيهاى مغز آفريده شده است ، منظور از اين تعبير اين است كه گوهر سرشتى زهدان به گوهر پىرگ مىماند ؛ سفيد رنگ است ، خون ندارد ، نرمش‌پذير و كشدار است . از مغز چند پىرگى - آن هم بسيار كم - به زهدان درآمده است كه در معاينه ديده مىشوند . اگر بيشتر از اين پىرگ آلود بود ، بيشتر با مغز همكارى داشت .\r\nگردن زهدان همگى كركركى است و تو گوئى چين بر چين نهاده شده است ( شاخه بر شاخه - نسخه . ) در حالت چاقى و گوشتالودى دارندهء زهدان ، گردن زهدان كركركى بودن و سفت بودنش بيشتر مىشود و در حالت باردارى زن باز گردن زهدان سفت‌تر و كركركىتر مىنمايد .\r\nدر زهدان مجرايى هست كه درست در مقابل دهانه فرج از خارج قرار دارد و منى بلعيده از آن مجرا وارد مىشود و خون حيض از آن مجرا بيرون مىريزد و راه به دنيا آمدن بچه نيز همين مجراست . اين مجرا وقتى كه زن باردار شده است ، به حدى تنگ است كه به زحمت بتوان ميل جراحى را در آن فرو برد .\r\nامّا وقتى كه بچه راه دنيا را در پيش مىگيرد به اذن و ارادهء خداوند تعالى همين مجراى تنگ باز و گشاد مىشود و بچه از آنجا بيرون مىآيد مجراى بول در جاى ديگر و در خارج از اين مجرا است .\r\nمجراى بول از هر چيز ديگر به قسمت بالايى دهانه زهدان نزديك‌تر است .\r\nبرخى از زنان دهانهء زهدانشان متمايل به طرف چپ و زهدان برخى متمايل به طرف راست است . دخترى كه هنوز شوهر نكرده است ، غشاهايى در گردن زهدان دارد كه از رگها و زردپيهاى بسيار نازك تنيده‌اند . در هر چينى از چينهاى گردن زهدان ، از اين غشاها روييده است . هنگامى كه بكارت را برمىدارند اين غشاهاى نازك از هم مىگسلند و خونى كه در آن غشاها موجود است بيرون مىريزد . اينها را همگى به خاطر بسپار و فراموش مكن !\r\n\r\nفصل دوم جنين تا به دنيا آيد\r\nهنگامى كه زهدان منى نرينه را در بر مىگيرد ، اوّلين مرحله كاربرد وارد آمدن منى نرينه به زهدان و استقرار يافتنش كف كردن منى است . در منى جمع شده در زهدان سه نيروى بايستهء هر موجود زنده كه عبارت از روان و نيروى طبيعت و نيروى زيست هستند وجود دارد و در اين تبديل به كف شدن - كه از حركت دادن منى از جانب تخم نرينه رخ داده است و بايد جاى سزاوار خود جايى كه بايد در آن استقرار يابد و محيط سازگار را بيابد - هركدام به جاى خود سوق داده مىشوند و اندامى كه بايد خميرهء سرشتىاش باشند از آنها به وجود مىآيد .\r\nاز اثر حركت دادن مادهء كف شده - كه كف باد دربردارد - مستقيما به وسط مادهء رطوبى - كه عبارت از منى مادينه است - سوق داده مىشود . از اثر بادى كه با خود دارد وسط را فراخ مىكند و\r\n\r\n","description":"","footnote":"","page_name":" 282 ","page_number":298},
  {"content":"\r\n\r\nجايى براى جنين كه بتواند در آن آزادانه حركت مناسب حال داشته باشد آماده مىشود . آنگاه و بعد از آنكه جا براى جنين آماده شد ، دو قسمت فرعى از آن مادهء كف شده و باد كرده ، يكى به طرف بالاى جاى مهيا شده براى جنين و يكى در طرف راست - كه گويى از آن مجموعهء كف شده آمده‌اند - جاى ويژه به خود را اشغال مىكنند . تا مدّتى هر دو قسمت فرعى با قسمت اصلى در تماسند و بعدا از آن كنار مىگيرند . آن قسمت بالائى سرانجام به خون لخته تبديل مىشود كه زيربناى قلب جنين است . قسمت طرف راست به لخته خون شالودهء كبد تبديل مىشود . قسمت طرف راست منى كف كرده پر از مادهء خونى مىشود كه رنگش به سپيدى مايل است . مادهء باد كرده مانندى نيز علاوه بر اين دو قسمت بالائى و طرف راست ، بر مادهء رطوبى - كه در زهدان پراكنده است مىگذرد كه رويهء مادهء رطوبى را سوراخ و به داخل نفوذ مىكند و از زهدان مادهء روان و مادهء خون دريافت مىكند و همان باد ماننده - كه از زهدان كمك روان و خون دريافت كرده است - شالودهء ناف مىشود و ناف از آن به وجود مىآيد . همين‌كه ناف خلق شد ، در همان سرآغاز خلقتش آشكار است و با چشم ديده مىشود و احساس مىگردد . ليكن كف بادالود شالودهء قلب و كبد و مغز هرچند قبل از خلق ناف تكوين مىيابند امّا در رسيدن به حدّى كه احساس شوند از ناف عقب مىافتند و به زودى احساس نمىشوند ؛ ما در اين مورد تحقيقات كافى و وافى كرده‌ايم و اختلافاتى را - كه در اين‌باره هست و راجع به اساس خلقت جنين در كتابهاى علوم طبيعى نوشته شده‌اند - بيان كرده‌ايم و توضيح داده‌ايم . در اثناى عمل كف كردن منى و نفوذ آن در ژرفاى جمع شدهء منى براى مهيا كردن جاى جنين و حركت كردن آن ، از حركت منى مادينه - كه آرزومندانه به استقبال تخم نرينه شتافته و به سرعت حركت كرده است - غشائى به وجود مىآيد و از زهدان دور مىشود و تنها وقتى با زهدان تماس برقرار مىكند كه نياز به غذا داشته باشد ؛ در آن وقت خود را به زهدان مىرساند و زهدان را مىكوبد و غذاى لازم خود را از او مىخواهد و مىيابد . اين غشاء كذائى تا نازك است ، غذاى جنين را تأمين مىكند ، اما تا وقتى اين غشا نازك مىماند كه جنين بسيار كوچك است و با غذاى بسيار كم مىسازد ، بعدا كه جنين بزرگتر مىشود ، غشا پابه‌پاى جنين سفت‌تر مىگردد ، جنين هم بيشتر از سابق غذا مىخواهد درحالىكه غشاء كمتر از گذشته ياراى غذا دادن به جنين را دارد ؛ ناچار جنين اين بار از سوراخهاى ريز غشاء - كه دهانهء رگها را در خود جاى داده است - كسب غذا مىكند . بعد از مدتى همين غشاء به چندين غشاء تبديل مىشود .\r\nدر حقيقت اولين اندامى كه در جنين خلق مىشود قلب است . هرچند از بقراط روايت مىكنند كه فرموده‌اند : « اولين اندام كه در جنين به وجود آيد مغز و چشمان جنين است » كه اين رأى را از معاينهء جنين داخل تخم‌مرغ كسب كرده است ؛ حتى اگر روايت از بقراط راست باشد ، نبايد اين نكته را فراموش كرد كه پيدايش قلب و معلوم شدنش در همهء جانداران يكنواخت نيست و در بعضى ديرتر احساس مىشود .\r\nيكى در اين اواخر - كه مىتوان گفت در خودستائى و كم‌مايگى نابغهء دوران است - گفته است :\r\n« بهتر آن است بگوييم اندامى كه از ساير اندامان جنين در خلقت پيشى گرفته است كبد است ؛ زيرا اولين نياز مبرم بدن غذا است و حتما هيچ چيز زنده بدون غذا نمىپايد . غذاى بدن از كبد\r\n\r\n","description":"","footnote":"","page_name":" 283 ","page_number":299},
  {"content":"\r\n\r\nتوزيع مىشود و بايد جايى كه تأمين غذاى بدن از آن است قبل از هر اندام ديگرى پىريزى و ايجاد گردد . » تو گوئى اين آقاى فضول باشى فكر كرده است كه هرچه خودش آرزو مىكند و هرچه خود او مىپسندد ، روا و پسنديده است . واقعا قياس معقولى كرده است امّا متأسفانه كاملا راه خطا پيموده و پندار من‌درآورديش تباه است . دانشمندان پژوهشگر در حالت جنين ، با اين آقاى فضول موافق نيستند و بلكه صددرصد مخالفند . حال بگذريم از اينكه پژوهش و آزمون دانشمندان پندارهاى او را رد كرده‌اند ما همان قياس را كه او دستاويز فكر خود قرار داده است در جواب او مىگوييم : اگر پندارش صحيح است و بايد اندامى قبلا خلق شود كه نياز مبرم غذايى همهء اندامان به دو است ، بسيار خوب ؛ امّا مىخواهم درك كند كه هر اندامى از اندامان بدن جاندار كه آمادگى جان گرفتن داشته باشد ، از هر چيز بيشتر براى تغذيهء خود به گرماى سرشتى نياز دارد و بلكه بدون گرماى سرشتى با هيچ غذايى نمىسازد و نمىتواند زندگى را دريابد و زنده بماند ، پس بايد حتما قبل از هر چيز اندامى كه حرارت سرشتى و روان زندگى از آن برمىخيزد خلق شود . و حتما مىداند كه فرستندهء روان و گرماى سرشتى قلب است ، پس غذا دهندهء اساسى او است . همهء اندامان تن و از جمله كبد ، ريزه‌چين خوان نعمت بيكران قلبند . كبد كه مركز توزيع غذاى اندامان است ، خودش در عين حال غذا مىخواهد ؛ تا فرستندهء غذاى مجموعهء بدن سهميهء كبد را ندهد ، توزيع كنندهء غذا چگونه مىزيد ؟ و اصلا اگر غذائى در ميان نباشد ، نيازى به توزيع‌كننده نيست . شايد در اينجا سؤالى پيش آيد كه نيروى طرح‌ريز و شكل بخش به جنين - كه عبارت از تخم نرينه است و جاندار به شمار مىآيد - غذا را از كجا دريافت مىكند ؟\r\n- سؤال بجا است ، امّا بايد اين را بدانيم كه تخم نرينه - كه همان نيروى طرح‌ريز است - هنگام جدا شدن از منشاء خود حرارت سرشتى و روان زندگى را همراه دارد و درحالىكه تخم است و دست به كار طرح‌ريزى است ، نيازى به غذا ندارد ، مگر اينكه حالتى رخ دهد كه چيزى از آن تحليل برود و به آسيبى برخورد كند كه براى تلافى آن باز از روان زندگى و گرماى غريزى استمداد مىجويد و اين مادهء امدادى بايد از طرف تخم ريز برسد . آرى بايد قبل از هر چيز براى ادامهء زندگى گرماى غريزى موجود باشد و جايى باشد كه گرماى غريزى را توليد كند كه خالق جانداران نيز همين كار را اراده فرموده است .\r\nاكنون سرنوشت نطفهء در زهدان ريخته را بررسى كنيم و مراحل سفرش را همراهى كنيم و ببينيم به كجا مىانجامد .\r\nمرحلهء اول : بعد از شروع به حالت كف برآوردن مادهء منى است كه مىشود گفت مرحلهء دوم است . حبابهاى كف منى - كه مىتوان آنها را با بادكنكها تشبيه كرد - به نوعى مادهء خونى تبديل مىشوند . يك نقطهء خونى در صفاق پيدا مىشود و در طول صفاق كشيدگى پيدا مىكند كه تا حدّى نه زياد زيربناى ناف را مىتوان تشخيص داد .\r\nمرحلهء سوّم : بادكنكهاى كف منى به حالتى خون مانند و تا اندازه‌اى آمادهء خون شدن در آمده‌اند و هيأت و شكل‌گيرى ناف به چشم مىخورد كه از كف به آن نوع خون تبديل‌شده درست مىشود .\r\n\r\n","description":"","footnote":"","page_name":" 284 ","page_number":300},
  {"content":"\r\n\r\nمرحلهء چهارم : منى خون شده و خون لخته شده و لخته خون گوشت پاره شده و كار در حال پيشرفت است . از گوشت پاره طرح‌ريزى و تخطيط اندامان رئيسه احساس مىشود و در معاينه مشاهده مىشود كه هر نقطه براى خلق كدام اندام رئيسه شالوده است . بعدا كم‌كم اين تبديل شدن صورت كامل‌تر به خود مىگيرد . شكل و طرح قلب و ساير اندامان رئيسى و بسيار ارزنده به‌طور آشكار نمودار مىشوند و از هم جدا شدن و كناره گرفتن آنها از يكديگر به چشم مىخورد . نشانى پرده‌هاى فاصل - كه بعدا بوجود مىآيند و در ميان اندامان رئيسى قرار مىگيرند - ظاهر است .\r\nتخطيط دست و پاها پديدار است امّا از كالبد فرضى و از آوندها جدا نشده‌اند كه سپس به تدريج چيزى كه آنها را دست و پا مىناميم به وجود مىآيند .\r\nتكوين هريك از اندامان يك مرحله يا دو مرحله را مىگذراند تا تكميل مىشود و اين بستگى به حال و مزاج باردار دارد .\r\nتا اينجا در مسائل ذكر شده در ميان علما اختلافى اساسى نيست و اختلاف نظرى در مدّت تكوين اين اندامان وجود ندارد . تنها اختلاف جزئى ميان تكوين و نموّ جنين - كه نرينه باشد يا مادينه - هست . جنين نر زودتر از جنين ماده تشكيل اندام مىدهد و نمو جنين ماده در مراحل اوليّه كندتر صورت مىپذيرد .\r\nدر ميان پژوهشگران دربارهء جنين و چگونگى مراحل تكوينش اختلافاتى هست كه در حقيقت آنها نيز اختلافى ندارند . هر پژوهشگرى چنان كه از آزمايشات خود بهره گرفته است ، آن را بيان مىكند و هيچ عجيب و نامعقول نيست كه يكى از امتحان و آزمايش نتيجه‌اى گرفته و پژوهشگر ديگرى به نتايج ديگر رسيده است كه باهم نمىخوانند . پس بايد اعتماد بر آراء اكثريت كرد و آنچه ما گفتيم حائز آراء اكثريت پژوهشگران است .\r\nحال دربارهء مدتى كه جنين از اول تا آخر در زهدان مادر مىماند رأى اكثريت را بيان مىكنيم كه من نيز جزء آنها هستم . مدّت در حالت كف ماندن منى شش يا هفت روز است ؛ در اين مدت شش يا هفت روز نيروى طرح‌ريز - كه همان تخم نرينه است - بر نطفه كار مىكند و هيچ استمدادى از زهدان نمىخواهد . بعد از اين مدت زهدان به كمك مىآيد و به همكارى هم سرگرم كار مىشوند .\r\nسه روز بعد از مدت شش يا هفت روزه ، يعنى در روز نهم يا دهم از شروع كف كردن منى ، خط و نقطه‌ها پيدا مىشوند . بعد از شش روز ديگر يعنى در روز پانزدهم يا شانزدهم يا يك روز كمتر از پانزدهم ، مادهء خونى ايجاد مىگردد و لخته خون به وجود مىآيد . احتمال دارد كه اين لخته شدن يك روز يا دو روز به تأخير بيفتد . آنگاه بعد از دوازده روز مادهء رطوبى خون لخته شده به گوشت پاره تبديل مىشود و شايد يك روز يا دو روز يا سه روز جلوتر يا عقب‌تر تبديل به گوشت پاره شدن صورت پذيرد . در اين ميان اندامان سه‌گانه يعنى قلب و مغز و كبد به وضوح ديده مىشوند و از هم كنار گرفته‌اند و رطوبت نخاع نيز مىنمايد كه كشيده شده است و گوشت پارهء قطعه‌قطعه به نظر مىآيد . بعد از آن در مدت نه روز مىبينى كه سر از شانه‌ها جدا شده است و دست و پاها از دنده‌ها فاصله گرفته‌اند . در بعضى از جنين‌ها شكم نيز نمايان است و در برخى نمايان نيست و بعد از چهار روز ديگر - كه جمعا چهل روز مىشود - شكم هم آشكار و نمايان مىگردد . در اين زمان شكل‌گيرى\r\n\r\n","description":"","footnote":"","page_name":" 285 ","page_number":301},
  {"content":"\r\n\r\nجنين كامل است . توضيح بيشتر مىدهم ، از روز اوّل باردارى تا مدت چهل روز ، هيأت و شكل‌گيرى جنين در شكم مادر كامل مىشود كه اين حالت غالب و طبيعى است ؛ امّا به‌ندرت رخ مىدهد كه كامل شدن هيأت و شكل جنين تا روز چهل و پنجم به تأخير افتد . كمترين مدت هم براى تكوين يافتن جنين به‌طور كامل ، سى روز است .\r\nدر تعليم اول ذكر شده است كه جنين اگر بعد از چهل روز كه در زهدان مادر بوده بيفتد ( سقط جنين شود ) اگر پردهء بسيار نازك پوشش جنين را شق كنند و جنين را در آب سرد بيندازند ، جسمى كوچك ديده مىشود كه دست و پاهايش از ساير اعضاى اندامش مشخص شده‌اند . جنين نر در تكميل اين مراحل نمو از جنين مادينه سريع‌تر است . چنين مىنمايد كه حد اقل مدت شكل گرفتن كامل جنين نر سى روز باشد و حد اقل مدت به دنيا آمدنش شش ماه باشد . اين عقيده را كمى بعد توضيح مىدهيم . مسألهء وضع جنين نر و جنين ماده كه مدتها در زهدان سكونت مىيابند و چگونه مىگذرانند مورد اختلاف است ، كه بعضى از اطباء دراين‌باره واقعا تهور به خرج داده و گزافه‌گوئى كرده‌اند . اينك آراء مختلف در اين زمينه :\r\nگويند : منى كه در زهدان جمع شده است از همان سرآغاز جمع شدن همين‌كه مجال نفس كشيدن را پيدا كرد نفس مىكشد . اوّلين كارى كه نيروى طرح‌ريز مىكند ، درست كردن جاى گردآمدن حرارت غريزى است ؛ بعد از آن منفذها و گدارهاى منتهى به خارج را مىسازد و آنگاه نيروى غذا دهنده دست به كار مىشود .\r\nبرخى از اطباء گويند : جنين ممكن است از دهانه زهدان تنفس كند و بعدا كه در زهدان به رسائى رسيد ، اين تنفس از راه دهانهء زهدان بيشتر انجام مىشود ؛ امّا براى اين عقيده هيچ دليلى نيست .\r\nبرخى گويند : بايد معادلات حسابى را به كار برد ، يعنى در چند روز شكل‌گيرى مرحلهء اوّل رخ داده است ، دوچندان حساب كن ، روز حركت جنين در زهدان به دست مىآيد . و از روزى كه سرآغاز شكل‌گيرى است تا روزى كه در آن حركت كرده است ، در سه ضرب كن روز به دنيا آمدنش به دست مىآيد ، و همين‌كه جنين در زهدان جنبيد شير مادر نيز مىجنبد . گويند : متوسط زمان طبيعى براى تكميل شكل‌گيرى جنين سى و پنج روز است و در هفتادمين روز حركت مىكند و روز دويست و دهم به دنيا مىآيد ، كه اين مدت مساوى با هفت ماه است . شايد چند روزى جلوتر يا چند روزى با تأخير به دنيا آيد ، كه ممكن است در مدت حساب كردن سى و پنج روزهء اوّل كمى تفاوت باشد ؛ كه در آن صورت اضافه كردنها فرق مىكند . اگر مدت بيشتر ( چهل و پنج روز ) را براى شكل گرفتن كامل جنين در نظر بگيريم ، بايد جنين در رأس نود روز حركت كند و در دويست و هفتادمين روز به دنيا آيد ، كه درست نه ماه مىشود . محتمل است كه جنين چند روزى زودتر يا چند روزى ديرتر به دنيا بيايد و سبب همان باشد كه گفتيم . در اين زمينه نمىتوان حكم قاطع داد ، امّا چنان كه گفتيم اكثريت بر اين رأى هستند .\r\nجنينى كه هشت ماهه به دنيا مىآيد ، اگر از آنهائى نباشد كه اكثرا مىميرند و سبب را بعدا مىدانى و برايت توضيح مىدهم ، بنابراين مطابق معادلات حسابى بايد در چهل روز شكل گرفته باشد و در هشتاد روز در زهدان به حركت درآمده باشد . چهل را در سه ضرب و حاصل را دو برابر كن\r\n\r\n","description":"","footnote":"","page_name":" 286 ","page_number":302},
  {"content":"\r\n\r\nكه مىشود دويست و چهل روز يعنى هشت ماه كه شايد - چنان كه ذكر كرديم - زياد و كمى در آن باشد .\r\nاطباء گويند : رخ نداده است كه جنين نر قبل از گذراندن سى روز در زهدان افتاده باشد ( سقط شده باشد ) و نديده‌اند جنين ماده قبل از گذراندن چهل روز در زهدان سقط كرده باشد .\r\nاطباء گويند : جنينى كه هفت ماهه به دنيا مىآيد ، بعد از هفت ماه كه از تولدش مىگذرد ، بدنش استحكام يابد . جنينى كه نه ماهه به دنيا آيد ، بعد از نه ماه بدنش محكم مىشود و نيرو مىگيرد .\r\nجنينى كه ده ماهه به دنيا آيد ، مدت ده ماه مىخواهد تا نيرو گيرد و بدنش مستحكم شود .\r\nما خود در زمينهء مدت باردارى و بچه به دنيا آمدن گفتارى داريم كه بعد از اين گفتار مىآيد .\r\nاين را نيز بدان ! كه خون حيض در زن باردار به سه قسمت تقسيم مىشود ، قسمى صرف غذاى جنين مىشود ، قسمى ديگر به پستان مىرسد و قسم سوم مازاد مصرف است ، امّا در زهدان مىماند تا بچه به دنيا مىآيد و آنگاه كاهش مىيابد .\r\nجنين تا در زهدان است در سه پرده پوشيده شده كه آنها را غشاء ناميده‌ايم و هريك نامى ويژه دارند . غشاى اوّلى كه مشيمه نام دارد و بالاتر از دو غشاى ديگر قرار دارد و دور تر از جسم جنين است ، رگهايى در آن تنيده‌اند كه عبارت از رگهاى جهنده و رگهاى ناجهنده هستند و هر رگى از آنها به سوى رگ مادر و هماهنگ خود - كه بزرگتر است - مىرود و بدان مىپيوندد .\r\nغشاى پوششى دوم - كه در وسط قرار گرفته است - ليف آلود است و براى جنين شاشدانى است كه بول جنين در آن مىريزد ؛ اين غشاى شاشدان را فلاس ( بلاس - نسخه . ) گويند .\r\nغشاى سوم - كه نزديك‌تر از هر دو غشاى بالائى به جسم جنين است - از دو غشاى ديگر نازكتر است .\r\nاين غشاى سوم - كه ( انفس ) « 1 » نام دارد - دو وظيفه را انجام مىدهد :\r\n1 - عرق جسم جنين مادهء رطوبى زائد را از جرم جنين برچيده و عرق كرده را مسح مىكند ؛ يعنى چون خشك كنى به حساب مىآيد و در اين رطوبت خشك كردن از جسم جنين ، فايده‌اى مهم هست كه اگر رطوبت زياد باشد و از چنين ابزارى برچيده نشود و كاهش نيابد ، رطوبت بىمصرف بر جنين و بر زهدان ، بارى گران مىشود .\r\n2 - پردهء فاصلى است ميان جسم جنين و ميان زهدان كه زير پوشش غشاى سفت و سخت قرار دارد .\r\nجنين جسمى بسيار نازك دارد و از تماس با غشاء سخت آزار مىبيند ؛ پوست جنين در اين حالت شبيه پوستى است كه تازه بر زخمى روييده است و هنوز مدتى بر آن نگذشته و سفت نگشته است ، بديهى است كه زخم با هر چيزى سخت تماس گيرد ، به درد آيد .\r\nحال برگرديم به بحث از چگونگى غشاهاى بالائى .\r\n\r\n\r\n","description":"","footnote":"\r\n( 1 ) - شيخ الرئيس در جايى كه از تعليم اول نقل مىكند ، اين پردهء سوم را سلى ذكر كرده است كه در اينجا انفس است .\r\nسلى پرده‌ايست كه بر روى بچه كشيده شده است و در فارسى آن را يارك گويند . « منتهى الارب » .\r\nيارك را در معين نيافتم و تنها مشيمه ذكر شده است - م .\r\n","page_name":" 287 ","page_number":303},
  {"content":"\r\n\r\nغشاى وسطى - كه از غشاى پايينى بالاتر واقع شده است - از آن رو گفتيم ليفى است كه به پرزه رگها مىماند .\r\nگفتيم شاشدان جنين است ؛ امّا چگونه شاشدانى است ؟ اين را توضيح مىدهيم :\r\nجنين از راه طبيعى و از ابزار بول‌ريز معمول بول نمىريزد ؛ زيرا تا جنين در زهدان است مجراى بولش بسيار تنگ است و پيرامون مجراى بولش ماهيچه‌اى هست كه دربانى مىكند و تا ارادهء انسان فرمان ندهد ، راه جريان بول را از مجرا نمىدهد و همين مجرا - كه براى انسان خارج از زهدان طبيعى است - آخرش پر از پيچ و خم است و تا وقتى كه جنين به دنيا مىآيد و آزادى عمل مىيابد ، اين مجرا بسته است . ناگزير براى بيرون دادن بول جنين ، راه ديگرى پيدا شده است ، ريزشگاهى براى بول بچه از اين غشاى دوم به ناف پيوسته است . گدار ريزشگاه وسيع و مستقيم است و بول رأسا از غشاء دوم بدون برخورد با چيز ديگر به بيرون راه مىيابد ؛ زيرا مادهء بول - كه عادتا تندمزاج است - اگر به بدن جنين - كه بدنش بسيار نازك است - بخورد آن را آزار مىدهد .\r\nفرق بين بول جنين و عرق جنين در بو و رنگ آنها پديدار است . اگر بول جنين به پردهء بالائى يعنى مشيمه برمىخورد احتمال داشت كه رگهاى داخل مشيمه را به تباهى بكشاند .\r\n3 - مشيمه - كه عبارت از همان پردهء بالائى است - دو پردهء نازك پيهى ( صفاق ) دارد . در ميان اين دو لايهء صفاق رگهايى تنيده است . اين رگها از دو جنس رگهاى شريانى ( جهنده ) و رگهاى وريدى ( ناجهنده ) هستند كه هريك از رگهاى مادر منشعب شده‌اند . شريانيها از شريان و وريديها از وريد اصلى آمده‌اند و در مشيمه ساكن شده‌اند .\r\nدو رگ وريدى - كه در مشيمه هستند - همين‌كه به مشيمه داخل شدند راه ميان مشيمه تا كبد را كوتاه ديده‌اند و خواسته‌اند يكى شوند تا بيشتر در امان باشند و دور از كوژى كبد قرار گيرند ، كه براى ريزشگاه مادهء زهره - كه در گودى كبد است - مزاحمتى ايجاد نشود .\r\nاگر راستش را بخواهى بايد گفت اين رگ وريدى - كه شعبه‌هايى از آن در مشيمه هستند - از كبد روييده و از مشيمه گذشته و به سوى ناف سرازير آمده است و در مشيمه به دو رگ تقسيم شده و از مشيمه بيرون آمده است و آنچه در مشيمه باقى گذاشته به سوى دهانهء رگهاى داخل زهدان گسيل شده‌اند . اين شعبه رگها دو حالت ويژه دارند كه جلب نظر مىكنند .\r\n1 - وقتى به دهانه‌هاى برخورد با زهدان برمىخورند ، باريكتر مىشوند و تو گويى سه شاخهء رگها هستند .\r\n2 - همين‌كه به دهانه‌هاى جرم زهدان رسيدند ، سرخ رنگ مىشوند ؛ زيرا خون را از آنجا دريافت مىكنند و شايد تصور كنند كه اين رگها در مشيمه روييده‌اند . هرگاه گشادى سوراخى را كه از آن آمده‌اند در نظر بگيرى ، تصوّر مىكنى كه ريشه در كبد دارند و اگر خون رنگى و خون در بر گرفتن را مدّ نظر قرار دهى ، گوئى كه از مشيمه روييده‌اند .\r\nدر هر حال مسأله را بايد از حيث سوراخ و منفذ رگها بررسى كرد ، كه راه به كبد دارند و از كبد آمده‌اند ؛ امّا تغيير يافتن رنگ ، از تأثير سطح پيرامون سوراخ است كه كاملا تأثير خود را بر رگها گذاشته است .\r\n\r\n","description":"","footnote":"","page_name":" 288 ","page_number":304},
  {"content":"\r\n\r\nگفتيم كه در مشيمه فروعى از وريدها و شريانها هست ، حال به بررسى شريان موجود در مشيمه مىپردازيم : اگر سرآغاز بررسى را از مشيمه شروع كنيم ، مىبينيم كه دو شريان از ناف خارج مىشوند و رو به شريان كبير در راهند كه در اين راه‌پيمايى بر مثانه سوار مىشوند ؛ زيرا مثانه نزديك‌ترين ايستگاهى است كه دو شريان بر آن تكيه دهند و به وسيلهء غشاهايى به مثانه پيوند داده شوند كه نلغزند و آسيب نبينند ، از آنجا رو به سوى شريان هميشگى روند ؛ كه در حقيقت تا جاندار داراى جان است ، اين شريان پا به پاى جان با اوست و تا آخر زندگى پايدار است .\r\nاينكه تا اينجا بيان شد ، نظريهء اطباء است . اما در حقيقت نبايد مسأله را از ته گرفت ، بايد از سرچشمه پايين بياييم و همان حكايت وريدها را بازگو كنيم .\r\nدو شعبه رگ از شريان آمده‌اند و به مشيمه راه يافته‌اند و در آنجا اسكان گزيده‌اند و واجب خود را ادا مىكنند . اطباء گويند : دليل اينكه دو رگ شريانى - كه از شريان رو به قلب بالا مىروند - در راه يكى نشده‌اند اين است كه از مشيمه تا به قلب مىرسند بايد راه دورى را طى كنند و با موانع برمىخورند كه در اين راه دور و پر از مانع كار يكى شدن انجام نمىگيرد و هنگامى كه راه دور تمام شد و به چيزى كه بايد به آن بپيوندند نزديك شدند ، ديگر نياز به يكى شدن نيست . همين اطباء مىگويند : شريان و وريدى كه از قلب و ريه به سوى مشيمه آمده‌اند ، از آنجا كه در آن هنگام يعنى در هنگامى كه جنين در زهدان است ، در كمك كردن به جنين براى نفس كشيدن فايدهء چندانى نداشته‌اند ، كار تهيهء غذاى جنين به آنها واگذار شده و يكى را به ديگرى راه داده‌اند كه در آن نفوذ كند ؛ اين منفذ وقت به دنيا آمدن بچه مسدود مىشود .\r\nاطباء همچنين گويند : ريهء جنين كه سرخ رنگ است سببش آن است كه جنين از ريه نفس نمىكشد و ريهء جنين كه كار نفس كشيدن را انجام نمىدهد ، غذايش خون سرخ رنگ لطيف است و اين سرخ رنگى را از آن جهت كسب كرده است ؛ اما همين‌كه بچه به دنيا آمد و هوا با ريه‌اش درآميخت ، رنگش سفيد مىشود .\r\nهمچنين اطباء مىگويند : غشاى ليف آلود يعنى غشاى وسطى - كه پايين‌تر از مشيمه و بالاتر از يارك است - ( انفس ) از تخم مادينه خلق شده است و از آنجا كه تخم مادينه از تخم نرينه كمتر است ، اين مادهء كم نتوانسته غشا را وسعت دهد . طولانى خلق شده تا جنين را به پايينيهاى زهدان پيوند دهد . همين غشاء در مسير انواع رطوبتها و در تنگنا قرار گرفته ناگزير ريزشگاهى گشاد براى عرق در آن اختصاص يافته ؛ كه واقعا در ارائهء اين نظريه زحمت كشيده‌اند و در واقع دلشان چنين خواسته است .\r\nآراء اطباء را در اين زمينه بيان كرديم ، حال به مسألهء نر بودن و ماده بودن جنين و ديگر حالاتش بپردازيم :\r\n- چه جنينى نرينه از كارخانه بيرون مىآيد ؟\r\n- در اينجا چند احتمال وجود دارد :\r\n1 - اگر قلب جنين خلق شد و پيش از هر چيز مزاج نر مآبانه بدان راه يافت ، شالودهء نر بودن به ساير اندامان ديگر نيز سرايت مىكند و در نرينگى تمايل به پدر دارد .\r\n\r\n","description":"","footnote":"","page_name":" 289 ","page_number":305},
  {"content":"\r\n\r\n2 - محتمل است سبب نر بودن جنين مزاج پدر نباشد ، بلكه حالتى سازگار با نر بودن جنين بر زهدان آيد يا مزاجى روىآور سازگار با نر خلق شدن جنين بر منى وارد آيد .\r\n3 - اگر شباهت جنين با پدر همين بود كه چون پدر نر است و جنين هم نر مىشود ، لازم نيست كه در سيما و اندام نيز شبيه هم باشند ، بلكه ممكن است جنين نر باشد و به مادر شباهت داشته باشد .\r\nتشابه و مانايى جنين به پدر يا مادر ، تنها در شكل است امّا نر بودن جنين تابع شكل و هيأت پدر نيست بلكه تابع مزاجى است كه در منى نهفته است . گاهى ممكن است حالت مزاجى شبيه به مزاج پدر در حين خلقت جنين بر قلب آيد ولى به ديگر اندامان روى نياورد ؛ اما حالت مزاج نرزائى تخم نرينه - كه در قلب است - از قلب به ساير اندامان سرايت كند و بچه نرينه به دنيا آيد .\r\nآمادگى جنين براى تشابه به پدر يا مادر ، به نوع آميزش تخم نرينه و تخم مادينه بستگى دارد .\r\nاگر تخم نرينه - كه به داخل زهدان مىريزد - به اطراف و كناره‌هاى زهدان برسد و در وسط جايگير نشود ، جنينى كه از اجتماع آن دو تخم به وجود مىآيد شباهت بيشترى به مادر دارد . و ممكن است كه هرچند تخم نرينه به كناره‌هاى تخم مادينه درآمده باشد اما داراى نيرويى باشد كه بر مجموع تخم چيرگى يابد ، طورى كه خودش همه‌كاره شود ؛ كه در اين حالت جنين به شكل پدر تكوين مىيابد . در اين حالت نيز نيروى طرح‌ريز نمىتواند مزاج جنين را با مزاج تخم ريز هماهنگ كند .\r\nدر مسألهء شباهت پيدا كردن جنين با پدر يا مادر يا هر شخص ديگر ، برخى از علماء رأى ويژه‌اى دارند ليكن خودشان نمىگويند كه اين نظر قاطع است ، گويند حدس مىزنند و شايد و راست كه چنين باشد . آن رأى چنين است : هنگام جماع مرد و زن ، هر دو يا يكى از آنها ، شخصى را كه مىخواهند بچه به او شباهت داشته باشد در خيال خود مجسم سازند و خيال را بر شكل و هيأت آن شخص تمركز دهند و اين خيال باقى بماند تا تخم نرينه با تخم مادينه - چنان كه بايد و شايد - مىآميزند و باردارى شالوده‌اش پىريزى مىشود ؛ به اين ترتيب بچه به همان شباهت و مانايى با شخص در خيال مجسم شده به دنيا مىآيد .\r\n\r\nجنين كوتاه قد و قامت\r\nگاهى مىبينى كه بچهء تازه به دنيا آمده از اندازهء طبيعى كوتاهتر است ؛ اين كوتاهى از چيست ؟\r\n- كوتاهى قد جنين كه به بچهء كوتاهتر از حالت طبيعى مىانجامد ، چند سبب مىتواند داشته باشد :\r\n1 - شايد مادهء طرح‌ريز كه از جانب نرينه آمده است كمتر از حد لازم باشد .\r\n2 - در سرآغازهاى تكوين جنين غذاى كافى به جنين نرسيده است .\r\n3 - ممكن است گناه از زهدان - كه مسكن جنين است - باشد و زهدان در خلقت كوچكتر از زهدان طبيعى خلق شده باشد ؛ كه در اين حالت جنين در جاى تنگ قرار مىگيرد و كمى ظرفيت مسكن او را فشار داده و راه نموّ بيشتر و دراز شدن بيشتر را بر او بسته باشد ، يعنى همان حالت روى دهد كه مىبينى ميوهء نارسيده را در قالبى تنگ جاى مىدهند ، ميوه كه در قالب تنگ قرار گرفته است هر چند در قالب بماند نمو نمىكند و بر حجمش افزوده نمىشود .\r\n\r\n","description":"","footnote":"","page_name":" 290 ","page_number":306},
  {"content":"\r\n\r\n\r\nدوقلو يا چند قلو\r\nدوقلو بودن جنين در زهدان چند سبب احتمالى دارد كه از اين قرارند :\r\n1 - جمع شدن تخم بارآور در زهدان در حدّى بسيار زياد باشد طورى كه از زهدان معتاد لبريز شود و آن زهدان ديگر را نيز پر كند ؛ مقصود همان لايهء دومى طبقهء آسترى غشا است كه گفتيم دو زهدان دارد و هر دو زهدان يك گلو دارند ، بنابراين در هريك از اين دو زهدان جنينى تكوين مىيابد كه راه خروجشان يكى است .\r\n2 - ممكن است جاى دفع و حالت دفع تخم در نرينه و مادينه با اختلافى روبرو شوند ، مثلا : گفتيم زهدان براى پذيرايى از تخم نرينه به حركت مىافتد كه هرچه زودتر اين نعمت خدا داده را بربايد ؛ وقتى كه به آرزوى خود مىرسد ، جرعه جرعه تخم نرينه را مىبلعد و به كسى مىماند كه لقمه‌اى را به دنبال لقمه‌اى قورت مىدهد . يا شبيه ماهى كه نفس مىكشد و در ميان نفس اوّل تا دوم حركت و توقفى دارد ، مىباشد ؛ اين توقف و حركت زهدان تنها از شتابزدگى در بلعيدن تخم نرينه نيست ، بلكه زهدان در حالتى كه تخم نرينه را درمىيابد ، خودش نيز در هر حركت سهميّهء دريافتى خود را از تخم نرينه به ته زهدان مىريزد . پس دو سبب باهم جمعند ، يكى حركت براى بلعيدن تخم نرينه و ديگرى حركت پرت كردن تخم آب كه ويژهء زهدان و متعلق به مادينه است . اين عمل براى جمع شدن و درهم آميختن هر دو تخماب لازم و ضرورى است .\r\n- اين لقمه لقمه بلعيدن و جرعه جرعه نوشيدن چرا ؟ چرا تخم نرينه را يكباره سر نمىكشد و نمىبلعد ؟\r\n- سبب اين است كه ذكر نيز در عمل ريزش تخم دخالت دارد و انزال منى هم منقطع است ، پس زهدان ناچار است هرچندى را كه در يك بار از ذكر بيرون مىجهد دريابد و منتظر بقيه بماند . در اثناى اين حركات نوعى لرزش كه به پريدن اندام مىماند از ذكر و زهدان روى مىدهد كه بعد از هر حالتى از اين چندش و پرش آرامش روىآور است . اين حالت چندش يا پرش در هربار فرو ريختن تخم به زهدان از دفعهء اوّل كمتر و كم توانتر است . ممكن است نوبتهاى ريزش تخم از ذكر تا تمام مىشود بيشتر از سه يا چهار بار باشد و تا اين پرت كردنهاى نوبتى از طرف ذكر بيشتر باشد ، زن بيشتر لذت مىبيند . زن از حركت و ريزش تخم نرينه به زهدان ، از حركت تخماب خودش - كه به استقبال مهمان مىرود - و از حركت تخم نرينه درحالىكه به داخل و ته زهدان در آمده است لذت مىبيند .\r\nنبايد حرف كسانى را باور كرد كه مىگويند : زن تنها وقتى از جماع لذت بيند كه تخم نرينه به زهدان مىريزد و همين‌كه فرو ريخت لذت نمىماند . مثل اين است كه بگويند : زن از جوشش و ريزش تخماب خود لذت نمىبيند و مثل اين است كه بگويند هرگاه تخم نرينه به زهدان ريزش كرد امّا حركاتى از زهدان رخ نداد و از مهمانش آرامش كافى نيافت ، بسيار كم لذت مىبيند . و گويند در چنين حالتى كه هنوز تخم نرينه به زهدان نريخته است و به سوى خارج حركت نكرده است مرد هم مانند زن از لذت بسيار كمى برخوردار است و لذت در اين است كه ذكر به خارش مىافتد و شخص احساس نوعى غلغلك مىكند كه از اثر بيرون شدن مادهء ودى پيدا مىشود كه اين لذت\r\n\r\n","description":"","footnote":"","page_name":" 291 ","page_number":307},
  {"content":"\r\n\r\nچندان نيست كه به حساب آيد .\r\nو نبايد به قول كسانى باور كرد كه مىگويند : همين‌كه تخم مرد به زهدان زن ريزش كرد فورا گرماى داخل زهدان و شعله‌ور شدنش خاموش مىشود و حكايت همان حكايت آب است كه بر آتش مىجوشد و آب سرد بر آن مىريزند . اين حرفها همه غلطند و هيچ اساسى ندارند . تنها آنچه كه من در اين‌باره بيان كردم صحيح است و كسانى كه در مسألهء جماع و لذت ديدن از جماع اطلاع دارند و همچنين زنان خوب مىدانند كه آنچه من گفتم عين حقيقت است و مطلب را خوب فهميده‌ام .\r\nممكن است وقتى كه مرد تخم نرخيز را به زهدان مىريزد ، در همان حال تخم مادينه ساز را هم بريزد و اين دو درهم بياميزند . اين حالت در دفعات پياپى پيش مىآيد و هريك از دو نوع تخم نر ساز يا ماده ساز در زهدان از هم جدا مىشوند و هريك به كارسازى خود مىپردازند . تخم خميرهء نرينه جنين نر و تخم مايهء ماده سازى جنين مادينه را درست مىكند كه در نتيجه زن باردار شده از اين نوع خميره‌ها چندين جنين بردارد و چندين بچه - دو يا بيشتر - بزايد . نيز احتمال دارد كه هر دو نوع از تخماب مرد يعنى نرينه ساز و مادينه ساز در مرحلهء اول باهم درآميزند و بعدا از هم جدا شوند . يا اينكه تخمى كه از اوّل به زهدان درآمده است و نتيجهء يك بار پرت كردن است ، در زهدان چند قسمت شود . يعنى سببى چون باد يا حالت پريدن زهدان يا هر سبب جدائى انداز ديگر براى زهدان رخ دهد و وحدت خميرهء انسان را از بين ببرد و ايجاد جدايى كند . و ممكن است اين جدائى وقتى به وقوع پيوندد كه غشاء زهدان گشاد شده است و تخم وارد شده به اين سالن گشاد بخواهد در اين فراخناى ، دو لانه برگزيند كه در هر لانه بناى جوجه‌اى را بگذارد . در چنين حالتى نه جنين تكوين مىيابد و نه جان در كالبد جوجه مىدمد . احتمال دارد قبل از گشاد شدن زهدان ، تخم نرينه در زهدان به دو قسمت يا چند قسمت تقسيم شود كه هر قسمت ادعاى استقلال به نفس خود را داشته باشد و يا چيزى همانند اين حالات روى دهد كه چنين مىنمايد كمتر به نتيجهء مثبت برسد . آنچه در اين زمينه ، يعنى در ايجاد جنين طبيعى و بدون كمبود و نقصان نتيجهء خوب و پسنديده مىبخشد ، چنان است كه در زير آيد .\r\nتخم نرينه - كه اول به زهدان در مىآيد - هنوز بسيار زياد نيامده است و زهدان را پر و مالامال نكرده است و هنوز به چهار كنار زهدان راه نيافته است كه در اين اثنا از راه دو زائدهء شاخ مانند - كه به هستهء خرما شباهت دارند - تخماب مادينه فرو ريزد و با تخماب نرينه درآميزد و همين‌كه درهم آميختند جوش و غليان شروع شود و آب جمع آمده از آميزش اين دو تخماب كف كند كه كف باد كرده و غشاى اوّل به وجود آيد . كه در اين حالت تمامى مادهء درهم آميخته از هر دو تخماب به دو شاخه ماننده مىپيوندد و همچنان در حالت آبكى مىماند تا به وسيلهء رگى - كه كوبنده و غذا رسان زهدان است و با اين غشاى تازه به وجود آمده است پيوسته است - بهره و سهميهء لازم خود را از خون حيض دريافت مىكند .\r\nبه عقيدهء جالينوس غشاء اوّل - كه به لكهء نتيجهء اندايش مىماند - كار تخماب مادينه است كه در هنگامى كه به استقبال تخم نرينه رفته و در وعده‌گاه ملاقات ريخته است ، آن را خلق كرده و از خود به جا گذاشته است ؛ بنابراين در ساختن اوّليهء اين غشاء تخم نرينه دخالتى نداشته است ، امّا بعد از\r\n\r\n","description":"","footnote":"","page_name":" 292 ","page_number":308},
  {"content":"\r\n\r\nاتفاق و اتحاد كامل تخم مادينه با تخم نرينه اين لكه ، غشاشده و جداگشته است ( تخم نرينه هم سهم خود را در آن مىاندازد - نسخه . ) هم او فرمايد : ممكن است تخم نرينه چندين بار و در فاصله‌هاى اندك به جاى آفرينش جنين در زهدان بريزد و منى بر منى نشيند و در هربار جماع زن و مرد ، هر دو لذت و مسرّت يابند .\r\n\r\nمهاجرت از وطن\r\nبچه در جايى پناه گرفته كه در آن خلق شده است . تا كوچك و ناتوان و ناقص الاعضا است ، به رزق و روزى خود - كه خون است و از مشيمه دريافت مىكند - قناعت ورزيده امرار معاش مىكند و هوايى را كه براى نفس كشيدن مىخواهد برايش تامين مىشود ؛ امّا وقتى كه به هفت ماه مىرسد و اندامانش تكميل مىشوند و جثه‌اش بزرگ مىشود ، به خوراك بيشتر و هواى صاف و سازگارتر و بيشتر از آنكه داشت نياز پيدا مىكند ؛ پس بهتر آن است كه به خارج سفر بكند و شانس خود را بيازمايد . در راه سفر به خارج موانعى هست كه مىخواهد آنها را از سر راه بردارد . برخى از جنين‌هاى با جربزه و توانا موانع را پشت سر مىگذارند و سر از دريچهء دنيا برمىآورند و برخى نيروى پرش از موانع را در خود نمىبينند ، ناچار به اميد روزى بيشتر و توانا شدن بيشتر در خانهء محقّر خود مىمانند و به نيرو گرفتن بيشتر و بيشتر مىپردازند ، تا در نهمين ماه اين فرصت طلائى را به دست مىآورند و راهى سرزمين بچه‌هاى قد و نيم‌قد مىشوند !\r\nبرخى زياد از حدّ لازم عجله دارند و هنوز نيرو نگرفته و در حال ناتوانى بعد از يك ماه از هفت ماهگى مىخواهند از خانهء محقرشان بيرون آيند و هرچه باداباد . كه اين دسته اكثرا بازنده هستند و كامى از دنيا نمىيابند .\r\n\r\nوسيلهء سفر به خارج\r\nجنين آمادهء بيرون آمدن از شكم مادر است ؛ اسباب سفر مهيا است ، غشاهاى رطوبى كه پيرامونش حلقه زده‌اند پاره مىشوند و سيلابى به بار مىآيد كه بچه را ليز مىدهد و تا سرمنزل مقصود بدرقه مىكند .\r\n- حال ببينيم كه اين دخترخانم يا آقاپسر آينده ، در اين سفر تا به دنيا مىرسد بايد چه حالتى را به خود بگيرد ؟\r\n- اگر جنين كاملا طبيعى باشد و نقصانى در وجودش نباشد ، براى بيرون آمدن از مسكن قديمى به طورى خود را جمع‌وجور مىكند كه هيچ مانعى پيش نيايد . سرش پيشرو قافله است و در واقع اگر سر اوّل بيرون آمد ، بيرون آمدن بقيهء جسم آسان مىشود . اما اگر جنينى به سرش زد و به جاى سر پاهايش را اوّل به بيرون فرستاد ، بدان كه اين جنين از آن تنبلهاى ناتوان است و اين پا از گليم بيرون كشيدن برايش خطرى جدى دربردارد و اكثرا نويد مسرت‌آميزى نيست .\r\nجمع‌وجور شدن جنين را براى سفر به خارج توضيح مىدهيم :\r\nجنينى كه تام الخلقه و داراى نيروى كافى باشد و از هيچ سببى ممنوع السفر نباشد ، صورتش را بر\r\n\r\n","description":"","footnote":"","page_name":" 293 ","page_number":309},
  {"content":"\r\n\r\nهر دو پايش خم كرده و هر دو كف دست را بر هر دو زانو نهاده است . بينىاش در ميان هر دو زانو قرار دارد و هر دو چشمش بر هر دو زانو آمده‌اند و هر دو زانو را تند در آغوش گرفته است . روى گردن و صورتش به سوى پشت مادر است ، تو گويى مىخواهد قلبش در امان باشد . اگر جنين در اين حالت و وضعى كه گفتيم به دنيا قدم بگذارد ، در بهترين حالت طبيعى است .\r\nبرخى از اطباء گويند جنين اگر دخترخانم باشد ، نگاهش را به پشت مادر ندوخته بلكه چهره‌اش رو به شكم مادر است و نحوهء استقرارش در شكم مادر كاملا برعكس جنين پسر است .\r\n- جنين چگونه توانسته است به طورى در زهدان خود را حركت دهد كه سرش در اين سفر پيش قدم باشد ؟\r\n- در اين جمع‌وجور شدن ، سنگينى اندامان بالائى و بويژه بزرگى و سنگين وزنى سركار را آسان كرده‌اند .\r\nدر اينجا سؤالى پيش مىآيد گفتيم كه در هنگام باردارى - از اوّل تا آن زمان كه بچه بايد به دنيا آيد - دهانهء گردن زهدان آن‌قدر به هم مىآيد و تنگ مىشود كه سر ميل جراحى را نمىتوان در آن فرو كرد ؛ حالا كه جنين بزرگ شده و سرى به اين بزرگى و تنى به اين درشتى دارد ، چگونه راه خروج از مرز را مىيابد ؟\r\nسؤال بجا است . ظاهرا مىتوان گفت طبيعت و نيروى تشكيل دهندهء جنين به كمك پروردهء خود مىآيند . مفاصل اطراف زهدان را از هم جدا مىسازند و آن را از هر سو كش مىدهند . در نتيجه چندان گشاد مىشود كه هرگز در غير حالت بيرون دادن جنين اين گشادى را نمىبيند و همين‌كه زهدان از جنين فارغ شد ، مفاصل از هم فاصله گرفته به حالت سابق برمىگردند و زهدان حالت طبيعى خود را باز مىيابد . امّا در حقيقت نبايد فراموش كرد كه امداد غيبى دست‌اندركار است و تنها اراده و مرحمت خداوندى است كه فريادرس و مشكل‌گشاست . همان امدادهاى غيبى خداوندى است كه جنين را در زهدان پرورش داده و راه خروج را به رويش گشوده و تا جنين زنده است و در دنيا پرورش مىيابد ، امداد غيبى خداوندى دستش را گرفته و پا به پا همراه او است ، و جنين هيچ‌گاه بر نمو كردن و باليدن خودآگاه نيست .    وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ * ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ    صدق اللّه العظيم . « 1 »\r\nحال سبب سفر جنين را به خارج در چندين جمله خلاصه مىكنيم : جنين كاملا طبيعى ، كه در زهدان است و به حد كمال نموّ - چنان كه سزاوار جنين است - رسيده است ، به هواى بيشتر براى تنفس و به غذاى بيشتر نياز دارد . نيروى روانى او را تحريك مىكند كه به جاى گشادتر نقل مكان كند و در پى كسب غذاى بيشتر و هواى صافتر و بيشتر باشد . به اين دليل از مسكن تنگ بيرون\r\n\r\n\r\n","description":"","footnote":"\r\n( 1 ) - همانا آدمى را از چكيدهء گل آفريديم . سپس نطفه‌اش كرديم ، نطفه را لخته خون و لخته خون را گوشت پاره و گوشت پاره را به استخوان تبديل كرديم و استخوان را گوشت پوشانديم و پيكرى ديگر از آن ساختيم .\r\nدرود و آفرين خدا را كه از هر عيبى پاك است و بهترين آفريننده او است .\r\n","page_name":" 294 ","page_number":310},
  {"content":"\r\n\r\nمىآيد و جاى تنگ و تنگ روزى و نفس تنگى را براى هميشه ترك مىكند و پا به دنيا مىگذارد ؛ در اين زمان كه تازه به دنيا آمده است ياد نگرفته است كه بخوابد و از خواب بيدار شود . اگر توانست ياد بگيرد كه بخوابد و از خواب بيدار شود ، بعد از عمر چهل روزه مىخندد .\r\n\r\nفصل سوم زهدان و بيماريهايش\r\nممكن است بيماريهاى گوناگون بر زهدان روى آورند . بيماريهاى مزاجى از انواع سوء مزاج ، بيماريهاى ابزارى ، بيماريهاى مزاجى و ابزارى باهم ، بيماريهاى مربوط به باردارى مانند : باردار نشدن ، باردار شدن و بچه انداختن ، به زحمت زاييدن و با اشكال روبرو شدن ، در شكم مادر مردن جنين و بيماريهاى مربوط به حيض مانند : قطع خون حيض يا كمتر از اندازهء طبيعى بودن آن ، به دو ناپسند بودن خون حيض ، به هم خوردن برنامه و نظم قاعدگى و بيش از اندازهء طبيعى بودن خون حيض .\r\nبيمارى زهدان ممكن است ويژه به زهدان باشد و ممكن است بيمارى اشتراكى با ديگر اندامان باشد ، اندامى ديگر بيمار است و زهدان را نيز مبتلا كرده است يا اينكه بيمارى زهدان به اندام ديگر سرايت كرده است ؛ چنان كه در بيمارى خفگى زهدان رخ مىدهد .\r\nاگر زهدان با بيماريهاى زياد دست به گريبان شود ، كبد را نيز به ناتوانى مىكشاند و براى پذيرش بيمارى استسقا آمادگى پيدا مىكند .\r\n\r\nنشانيها\r\nاگر دهانهء زهدان مزاج گرم دارد ، از اين نشانيها مىتوان آن را تشخيص داد :\r\n1 - بدن نيز گرم است .\r\n2 - خون حيض اندك است .\r\n3 - رنگ خون حيض گواهى صادق است و بويژه اگر دارندهء زهدان پارچه‌اى كتانى سفيد را يك شب بردارد و فردا بيرون آورد و در سايه خشك كند و معاينه شود ، به اين ترتيب كه :\r\nاگر سرخ يا زرد است دلالت بر حرارت و صفرا مىكند يا دليل وجود خون است .\r\nاگر پارچهء كتانى سياه رنگ يا سفيد رنگ است ، غير اين حالات نامبرده را حدس بزن !\r\nاگر سياهرنگ و خشك بدبو بود ، دليل بر حرارت است و در غير اين صورت دليل بر سردمزاجى است .\r\n4 - گاهى ممكن است به درد آمدن اطراف كبد ، طبيب را بر حرارت مزاج زهدان راهنمائى كند .\r\n5 - ممكن است از اثر حرارت مزاج زهدان ، خراج و قرحه در زهدان پيدا شود .\r\n6 - هر دو لب بيمار خشكند .\r\n7 - موى زياد بر زهار روييده است .\r\n\r\n","description":"","footnote":"","page_name":" 295 ","page_number":311},
  {"content":"\r\n\r\n8 - اكثرا بول زرد است .\r\n9 - نبض سريع‌تر از حالت طبيعى مىزند .\r\nاگر زهدان مزاج سرد داشته باشد ، نشانيهايش از اين قرارند :\r\n1 - خون حيض يا بند آمده و نمىآيد يا اگر مىآيد بسيار كم است و يا مىآيد و كم نيست امّا كم‌مايه و آبكى است و رنگش مايل به سفيد است يا بسيار سياه است كه دليل سودائى بودن زهدان مىباشد .\r\n2 - احساس دراز شدن پشت .\r\n3 - مىتوانى از سوابق بيمارى حالت سردمزاجى زهدان را كسب كنى ، كه آيا بيمار غذاى غليظ ديرهضم يا غذاى سردمزاج و سردىبخش خورده است ؟\r\n4 - از اثر زياده‌روى در جماع به اين حالت افتاده است .\r\n5 - احساس تخدير و بىحسى در قسمتهاى فوقانى زهدان .\r\n6 - كم‌مويى بر زهار نيز دليل بر سردمزاجى زهدان است .\r\n7 - بول بيمار بسيار تغيير رنگ نداده امّا بدرنگ است .\r\nاگر مزاج دهانهء زهدان تر و رطوبى است ، نشانيهايش اين است :\r\n1 - حيض كم‌مايه و آبكى است و مادهء رطوبى به حدّ زياد سيلان مىكند .\r\n2 - وقتى جنين بزرگ شد آن را مىاندازد .\r\nاگر زهدان خشك مزاج باشد ، نشانيش آسان است : زهدان خشك است و رطوبت كم دارد .\r\n\r\nفصل چهارم نازايى و دشوارزايى\r\nنازائى : نازا بودن زن چندين سبب دارد كه از اين قرارند :\r\n1 - اشكال در تخم نرينه يا در تخم مادينه است .\r\n2 - سبب در ابزار كار جماع مرد يا زن است .\r\n3 - منشأ سبب ، واكنشهاى روانى است ؛ از قبيل غم خوردن زياد ، ترس زياد ، شوكه شدن و بيمناك گشتن .\r\n4 - ممكن است سردرد سبب نازائى شده باشد .\r\n5 - پرشدگى بىرويّهء معده از خوراك و هضم نشدن غذا ( و حالت تشنج - نسخه . )\r\n6 - ممكن است در عمل جماع اشتباهاتى رخ دهد .\r\nاگر سبب نازائى در تخماب است ، آن هم چند حالت احتمالى دارد :\r\nالف - سوءمزاجى بر اين مادهء حياتى روى آورده است كه نيروى توليد كنندهء جنين را از او سلب كرده است . اين سوء مزاج ضد باردار شدن ، از سوء مزاج گرم يا از سوء مزاج سرد طبيعى يا اثر سرماى خارجى و روىآور است .\r\n\r\n","description":"","footnote":"","page_name":" 296 ","page_number":312},
  {"content":"\r\n\r\nب - مادهء تخم بارآور مدتى زياد بيكار بوده و از بيكارى در جاى خود ترشيده است و توان جنين‌سازى را از دست داده است ، يا رطوبتش بيشتر از اندازهء طبيعى و يا خشك‌تر از حدّ لازم است ؛ كه سبب اين كم و بيشى رطوبت و خشك‌مزاجى تخم بارآور غذاهاى ناسازگار با بدن است كه ترشمزه‌ها هم همين كار را مىكنند و آب پشت را سرد مىگردانند و مىخشكانند .\r\nممكن است نوعى سوء مزاج بر تخم بارآور روىآور باشد كه مانع بچه‌دار بودن نشود امّا بعدا اشكال در بيرون آمدن بچه را با خود داشته باشد .\r\nممكن است سوء مزاج منى از نوعى باشد كه غذاى بچه را در زهدان تباه گرداند .\r\nممكن است تخم نرينه با تخم مادينه در تأثيرگذارى براى تكوين جنين باهم موافق و سازگار نباشند . نوعيت تخم يكى نباشد ، تخم نرينه آمادهء جنين سازى است امّا تخم مادينه در اين كار خير با او موافق نيست و به همكارى لازم تن در نمىدهد . يا بالعكس تخم مادينه آماده و مهياى پذيرش مادهء بارآور است امّا تخم نرينه مزاجش با مزاج آن نمىگنجد و شايد علّت اين ناسازگارى دو آب پشت در نرينه و مادينه - كه آمادهء همكارى باهم نيستند - از سوء مزاج باشد كه براى هر دو رخ داده است و هيچ‌كدام نمىتوانند مزاج همكارشان را اصلاح كنند ، بلكه وقتى كه نزديك مىشوند و آميزش صورت مىگيرد ، سوء مزاج از بد بدتر مىشود ؛ كه اگر در چنين حالتى هريك از مرد و زن جفت ديگرى را برگزينند كه با آنها سازگارى داشته باشد ، بارآور و باردار مىشوند .\r\nدر حالات ويژه‌اى تخم بهرهء بارآورى ندارد . اين حالات از قرار زيرند :\r\n1 - تخم نرينه‌اى كه هنوز به حدّ رشد نرسيده است .\r\n2 - آب پشت انسان هميشه مست و شرابخواره .\r\n3 - انسان لت انبان پرخور و شره در خوراك .\r\n4 - آب پشت پيران و سالخوردگان .\r\n5 - تخماب كسى كه در جماع كردن زياده‌روى مىكند .\r\n6 - كسى كه بدن ناسالم دارد ؛ زيرا آب پشت از همهء اندامان بدن مىچكد . چنان كه بقراط مىفرمايد : « تخمهء تندرستان درست است و تخمهء بيماران بيمار است » .\r\nاين حالات از بارورى افتادن آب پشت - كه ذكر كرديم - شايد هر دو نوع آب پشت نرينه و مادينه را شامل باشد .\r\nگويند : مردى كه با دختر هنوز بالغ نشده جماع كند ، تخمش بارآور نمىشود و سر به تباهى مىكشد ، كه اين حالت را بايد از ويژگيهاى زهدان به شمار آورد .\r\nاگر سبب نازائى در خود زهدان باشد ، چند حالت احتمالى دارد :\r\n1 - سوءمزاجى است كه تخم داخل زهدان را فاسد مىكند و از كار مىاندازد ، كه اكثرا حالت سرمايى است و تخم يخ مىبندد . مثلا اگر زن يا مرد آب بسيار سرد بنوشند ، ممكن است جنين تكوين نيابد . و نيز ممكن است تأثير سردى ، حالت خون حيض را دگرگون كند .\r\nاحتمال دارد كه از اثر سردى ، سوراخهاى ريز خون حيض ريزنده بسيار تنگ شوند و غذاى كافى به جنين نرسد .\r\n\r\n","description":"","footnote":"","page_name":" 297 ","page_number":313},
  {"content":"\r\n\r\n2 - شايد سوء مزاج همراه مادهء خلط يا رطوبتهاى ناباب باشد كه با آب بارآور در زهدان جمع شود و آب پشت را فاسد كند .\r\n3 - ممكن است سوء مزاج خشكاننده يا بيش از حدّ لازم رطوبت‌بخش يا لغزانندهء زهدان يا ناتوان كنندهء نيروى گيرنده و نگهدارندهء زهدان باشد ، كه اين حالت بسيار رخ مىدهد .\r\n4 - يا اينكه سوء مزاج ، نيروى جذب‌كنندهء آب پشت را ناتوان كرده و چنان كه بايد و شايد نمىتواند آب پشت را جذب كند .\r\n5 - شايد سوء مزاج لوله رگهاى غذارسان به جنين را تنگ كرده است و از راه تنگ ، روزى كم مىرسد . اين تنگ شدن راه آزوقه ممكن است در اثر سوء مزاج گرم يا سوء مزاج خشك يا سوء مزاج سرد باشد .\r\n6 - ممكن است سوء مزاج غذاى ويژه به جنين را تباه و فاسد گرداند ، يا نگذارد غذا به جنين برسد ؛ زيرا كارى كرده است كه زهدان برهم آمده و راهى براى غذا رساندن به جنين نمانده است ، كه مثلا بسيار خشكيده يا از سرما منقبض شده يا به سبب قرحه به هم جوش خورده يا گوشت زائد ازگيلى بر آن روييده است و يا نوعى از خشكى چنان بر زهدان مستولى شده است كه منفذ و گدارهاى غذاى جنين را به كلى بسته است ، كه شايد زهدان به حالت پوست خشكيده درآيد .\r\n7 - شايد زهدان بسيار تر و باتلاغى است و تخم نرينه به تخمى مىماند كه كشاورزان در زمين زاينده ( آبزا ) مىكارند كه بار نمىدهد .\r\n8 - در سرزمينهايى كه معادن آهك زياد و پراكنده است ، آب پشت كسانى كه مزاج گرم و خشك دارند در زهدان بارآور نمىشود .\r\n9 - شايد سبب نرسيدن مادهء غذائى و حياتى به جنين و به خمير مايهء جنين است كه منظورم خون حيض ويژهء جنين است كه زهدان نمىتواند آن را به سوى خويش جذب كند و به جنين برساند .\r\n10 - احتمالا زهدان كج گشته و به سويى غير طبيعى متمايل شده است .\r\n11 - شايد زهدان كاملا برگشته و وارونه شده است .\r\n12 - ممكن است راه‌بندانى در زهدان روى داده باشد .\r\n13 - شايد قبل از باردار شدن دهانهء زهدان بسته شده است ؛ كه اين بسته شدن يا از سخت و سفت شدن دهانهء زهدان است يا زائده‌اى گوشتى ( ازگيلى يا غير از گيلى ) است و يا از قرحهء به هم جوش خورده است و بالاخره ممكن است سرما زهدان را منقبض كرده باشد كه تخم نرينه از اين راه‌بندان نمىتواند بگذرد .\r\n14 - شايد زهدان ناتوان است .\r\n15 - ممكن است زهدان بعد از باردارى ، ياراى در خود گرفتن و نگهدارى جنين را از دست داده باشد .\r\n16 - شايد پيه زياد در زهدان هست و جنين و مايهء جنين را ليز كرده و سر مىدهد .\r\nممكن است در نازائى زهدان بدن نيز دست داشته باشد ، و ممكن است پردهء نازك پيهى ( ثرب ) در اين كار با زهدان همكارى كند . احتمال دارد سبب تنها پيه زياد در زهدان باشد ؛ پيه زياد بر پردهء ثرب\r\n\r\n","description":"","footnote":"","page_name":" 298 ","page_number":314},
  {"content":"\r\n\r\nمتراكم شده باشد و فشار بر زهدان آورد و راه را بر آبى كه بايد در آن جمع شود و خمير مايهء جنين گردد تنگ كرده و از فشارى كه وارد مىآورد آب جمع شده را بيرون مىريزد .\r\n17 - شايد بدن زن بسيار لاغر و ناتوان است و يا زهدان لاغر و ناتوان است و ياراى كار كردن ندارد .\r\n18 - ممكن است آسيبى بر زهدان وارد آمده باشد ؛ مثلا : ورم ، قرحه ، بواسير و يا زائده‌هاى گوشتى كه از ورود تخم به زهدان جلوگيرى كنند .\r\n19 - احتمال دارد چيزى سخت به سختى و حجم ذكر در دهانهء زهدان گير كرده و راه بر ذكر بسته باشد و حتى نگذارد آب پشت مرد نيز به داخل راه يابد .\r\n20 - شايد قرحه‌هايى در دهانهء زهدان سر به هم آورده و آن را مسدود كرده و دهانهء رگهاى حيض بر را نيز سد كرده‌اند .\r\n21 - ممكن است دهانهء زهدان به حالتى از زبرى گرفتار است كه نمىتواند كار را براساس طبيعى انجام دهد .\r\nاگر سبب نازائى از اندامان جنين سازى است ، بايد اين اندامان را يك‌به‌يك بررسى كرد . مثلا خلل وارد بر آوندهاى آب پشت - كه سبب نازائى مىشوند - چندين احتمال دارد :\r\n1 - آوندهاى آب پشت ناتوان شوند و ياراى اداى وظيفه را از دست بدهند .\r\n2 - عارضه‌اى آوندهاى منى را از كار انداخته است . مثلا :\r\nالف - هرگاه وريدهاى پشت دو گوش را ببرند ، آوندهاى آب پشت نيروى توليدى خود را از دست مىدهند .\r\nب - كسى كه در علاج سنگ مثانه ، مثانه‌اش را عمل كرده و بريده‌اند ، آوندهاى آب پشتش زيان مىبينند .\r\nج - اگر پىرگى از پىرگهاى وابسته به آوندهاى آب پشت گسسته شود ، آوندهاى منى ناتوان مىشوند و در توليد آب پشت و در تزريق آب به زهدان نابسامانى رخ مىدهد .\r\nد - اگر كسى بيضه‌هايش كوبيده شوند و اخته گردد ، معلوم است كه شيرازهء كارش از هم پاشيده است .\r\nه - كسى كه شوكران را بر خايه ضماد كرده باشد يا كافور به حدّ زياد بخورد ، آوندهاى منىاش از كار مىافتند .\r\nاحتمال ديگر به ترتيب زير هستند :\r\n1 - شايد گناه به گردن ذكر باشد ؛ مثلا ذكر در اندازه كوتاهتر از آن باشد كه بتواند آب را به مقصد برساند .\r\n2 - ممكن است به سبب چاقى و پرگوشتى زياد از اندازه ، مرد در اين كار خير راه خطا را بپيمايد .\r\nگوشت بىبركت اكثر حجم ذكر را يا دست‌كم قسمتى از آن را دربرگرفته است و ذكر از زهدان دور افتاده و به جاى طبيعى خود نمىرسد . اما بايد بدانى كه ممكن است چاق بودن خانم هم در اين كامياب نشدن ذكر سبب شود .\r\n3 - ممكن است وتره ( رگ پوست ذكر ) كوتاه باشد ؛ كه ذكر درست در برابر گلوى زهدان\r\n\r\n","description":"","footnote":"","page_name":" 299 ","page_number":315},
  {"content":"\r\n\r\nقرار نمىگيرد و آبى كه مىريزد به هدف نمىخورد .\r\n4 - ممكن است از كجى و ناهموارى ذكر باشد كه درست در برابر ريزشگاه طبيعى قرار نمىگيرد .\r\nاگر سبب از آوندهاى آب پشت و از ابزار كار نيست و نازائى منشأ ديگرى دارد ، سابقا ذكر كرديم كه اگر اندامان دستگاه گوارش و اندامان وابسته به روان زندگى كاملا سالم نباشند ، باردارى آسان نيست .\r\nاگر سبب از اشتباهاتى است كه در جماع رخ مىدهد ، تفصيلش از اين قرار است :\r\nاشتباه اول تخم مرد و تخم زن درست سر وقت - چنان كه طبيعت و قانون سرشتى مىخواهد - به هم نمىرسند و در هنگام لازم و مورد نياز باهم در نمىآميزند . كه در اين مورد احتمال دارد تقصير از زن و يا از مرد باشد . ما سابقا يادآور شديم كه جماع بارآور صحيح جماعى است كه تخم نرينه و تخم مادينه در يك آن و زمان ، آن فرو ريزد و اين بر جوشد . زهدان در همان اوان و زمان كه به استقبال مهمان طرح‌ريز شتافته و آن را تحويل مىگيرد و جرعه بعد از جرعه مىبلعد ، در عين وقت با حركاتى هماهنگ سهميهء تخم‌ريزى خود را تكان بعد از تكان بيرون دهد و در يك‌جا جمع كند و گرماگرم آمادهء پذيرائى از خمير مايه باشد .\r\nحال اگر مرد به سرعت و قبل از آنكه زهدان به جنب‌وجوش ريزش تخم خود و جمع كردنش بپردازد ، ناگاه فرو ريزد ، زهدان كه كاملا و چنان كه شايد و بايد آمادهء پذيرش مهمان تازه وارد نشده است ، دستور و قانونى كه بايستى مرتب اجرا مىشد به هم خورده است . به استقبال تخم نرينه مىرود و سوغات خدادادى را جرعه‌جرعه مىبلعد ، امّا نه به آن دلگرمى و شوق و ذوقى كه اگر كار بر مرام صورت مىگرفت به خرج مىداد . مواد خام هنوز جمع نشده است و اگر جمع شود دير جمع مىشود و ممكن است اصلا جمع نشود و زن از سرعت‌ريزى مرد آسودگى نبيند و حتى اگر بعد از آمدن مهمان تخم‌ريزى خودش به تأخير افتد ، ممكن است خمير مايه در اين تأخير اثرات خود را از دست بدهد .\r\nاگر مقصر زن است يعنى آن‌قدر آتشين است كه هنوز تخم از ذكر ريزش نكرده ، آب پشت زن در زهدان بىصبرانه انتظار مىكشد ؛ تخم‌ريزى مرد - كه خمير مايه است - دير مىكند تا سرانجام بعد از مدتى اين عمل صورت مىگيرد ، زهدان ( دهانهء زهدان ) برحسب اوامر طبيعت مراسم استقبال را انجام مىدهد و آب حيات سوغاتى را تحويل مىگيرد و جرعه بعد از جرعه مىبلعد ، اما حيف كه آن جوش‌وخروش بايسته را از دست داده كه اگر همراه جوشش آب پشت ويژهء زهدان اين سوغات گرانمايه مىرسيد و حركات دو چندان در تحويل گرفتن و در هرباره بيرون دادن آب پشت صورت مىگرفت - كه اكنون نيمى از آن مانده و نيمى از دست رفته است - چه بهتر بود ؟\r\nوانگهى تخم‌ريزى زن مدتى است انجام شده و در زهدان ماندگار گشته و منتظر خمير مايه است تا ببندد . اگر خمير مايه ديرتر از وقت لازم برسد ، ماده‌اى كه بايد از اثر خمير مايه بسته شود سرد شده است و ديگر خميرمايه نمىتواند هيچ كارى بكند .\r\nدر زمينهء تحويل و تحول تخم نرينه به زهدان ، طبيبان دو رأى جداگانه دارند كه سزاوار ذكر است .\r\n\r\n","description":"","footnote":"","page_name":" 300 ","page_number":316},
  {"content":"\r\n\r\nبرخى را عقيده بر اين است كه دهان و گلوى زهدان وقتى تخم نرينه را درمىيابد و جرعه بعد از جرعه مىبلعد و تقليد نفس كشيدن ماهيان را مىكند ، تنها تخم مرد و رطوبتهايى را كه با تخم مرد همراه است دريافت مىكند و به ته زهدان مىفرستد كه در آنجا جمع آيد .\r\nدستهء ديگر گويند در همان حال كه زهدان به وسيلهء دهانه‌اش نطفهء مرد را مىقاپد ، در همان حال تخم خودش را نيز مىقاپد ؛ زيرا زهدان همين‌كه مادهء تخم‌ريزى را پرت مىكند آن را از دهانه بيرون مىدهد و در اين جرعه زدن و قاپيدن تخم نرينه ، تخم بيرون زدهء خودش را نيز ليس مىزند و مىبلعد و هر دو تخم را باهم به منزل مىرساند .\r\n\r\nاشتباه و خطاى دوم\r\nكار جماع حسب الاصول صورت گرفته است و خمير مايه و مواد خام در وقت و اوان خود و برابر با درخواست طبيعت باهم جمع آمده‌اند و شالودهء جنين‌سازى ريخته شده و زن باردار شده است ؛ اما ناگاه حركت و پرشى شديد ، وقوع صدمه‌اى و يا خيلى زود برخواستن زن بعد از جماع و خلاصه بلاى ناگهانى و غير مترقبه‌اى رخ مىدهد كه سبب تكان خوردن زهدان مىشود و مادهء هنوز خوب نگرفته و محكم نشده از جا تكان مىخورد و ريس پشم مىشود . يا مثلا در همين اثنا كه كار و بار برحسب مرام صورت مىگيرد ، ترس و دلهرهء هراس‌انگيز و امثال آن - كه سبب برانداختن بچه مىشود - رخ مىدهد .\r\nبقراط مىفرمايد : « هيچ وقت مرد از زن سردتر نيست . » منظور از سرد بودن ، سردمزاجى اندامان رئيسه و مزاج طبيعى و مزاج صحيح و درست و بدون خلل تخم مرد است ، مگر اينكه روىآورى از خارج بر مزاج مرد آيد و مزاجش را سردتر از مزاج زن كند .\r\nاين را نيز بدان ! زنى كه باردار مىشود و بچه مىآورد ، كمتر از زنى كه نازاست به بيمارى مبتلا مىشود . ليكن زنى كه بچه مىآورد و زائو است از زن نازا بدن ناتوان‌ترى دارد و زودتر از نازا پير مىشود . زن نازا با اينكه بيشتر از زن زائو بيمار مىشود ليكن ديرتر از زائو پير مىشود و بيشتر عمرش جوان مىماند .\r\n\r\nنشانيها\r\nدربارهء نازا بودن زن نشانيهاى متعددى ذكر شده است كه معلوم نيست صددرصد صحيح باشند . ما هم در اين زمينه خود را داور قرار نداده‌ايم . نشانيهاى ذكر شده براى نشان دادن نازائى زن و بارورى زن از قرار زيرند :\r\n1 - اگر زن و مرد از بچه‌دار نشدن گلايه دارند و مىخواهند بدانند كه تقصير از شوهر است يا از زن ، تخم هر دو را در آب انداز ! تخم كدامين از آنها بر آب شناور ماند ، تقصير از او است .\r\n2 - بول شوهر و بول زن را هر دو بر ساقهء اصلى كاهو بريز كدام بول زود خشك شد ، تقصير از او است .\r\n3 - هفت دانه گندم ، هفت دانه جو و هفت عدد باقلى را در ظرفى سفالين بريز و زن يا مرد بر آن\r\n\r\n","description":"","footnote":"","page_name":" 301 ","page_number":317},
  {"content":"\r\n\r\nبشاشند و دانه‌ها مدت هفت روز با بول بمانند ، اگر جوانه زدند تقصير از دارندهء بول نيست .\r\nچيزهاى ديگرى نيز گفته شده است كه راه پذيرفتن آنها دور تر است و كاملا با علم و عقل سازگار نيستند . اما چيز ديگرى را شنيده‌ام كه به عقيده‌ام بهتر از نشانيهاى ديگر تقصير كار در بچه نياوردن را دست نشان مىكند ؛ كه گويند : به وسيلهء قيف ، بخور خوشبويى را به زهدان زن بدمند .\r\nاگر بوى بخور را در دهان و سوراخ بينىهايش احساس كرد ، تقصير از زن نيست . و گويند : زن سير را شياف ماننده در زهدان داخل كند و منتظر بماند ، اگر مزه و بوى سير به بالا سرايت كرد تقصير از زن نيست . و اگر مزه و بويى سير يا بوى بخور را احساس نكرد ، حتما در زهدان راه‌بندان و خلطهاى بدجنس هستند كه مانع از باردارى زن مىشوند . اكثرا بايد سد و راه‌بندانى در راه باردار شدن باشد ، و اگر راه‌بندانى نباشد و باز زن باردار نمىشود بايد حالت را بيشتر بررسى كرد شايد سببى ديگر از سببهاى نازائى پا در ميان گذاشته باشد و مانع ديگرى در راه باردار شدن قرار داشته باشد .\r\nهر زنى كه از حيض پاك مىشود و دهانهء زهدانش همچنان تر است ، از آن زنها است كه جنين از شكمش بلغزد .\r\n- چگونه تخم خوب و درست و بارآور را تشخيص دهيم و آوندها و ابزارهاى سالم را از ناسالم بشناسيم ؟\r\n- ما راجع به چگونگى مزاج مرد و زن قبلا چيزهايى ذكر كرديم كه از آنها مىتوانى به نوع مزاج زن يا مرد از راه معاينهء تخم پى ببرى . مثلا تخمهء آب پشت غليظ است ، رقيق و آبكى است ، در لمس گرم است ، در لمس سرد احساس مىشود ، كه از همهء اينها مىتوان حالت مزاج دارندهء تخمه و آوندهاى تخمه را - زن يا مرد - شناخت . علاوه بر اينها ، اينكه : موى زهار كم يا زياد است ؟ رنگ تخمه چگونه است و چه بوئى مىدهد ؟ همه گواه بر مزاج دارندهء تخمه‌اند . سرعت و كندى نبض ، رنگ بول در شيشهء آزمايش و اينكه آيا پررنگ است يا كمرنگ ؟ مىتوان نشانيهايى كسب كرد . از معاينه و لمس بدن زن يا مرد ممكن است نشانيهايى از حالت آب پشت را به دست آورد .\r\nاگر آب پشت رطوبى است يا به خشكى گراييده است ، مىتوانى از اندازه و قوام منى حقايقى را دريابى ، آيا كم و غليظ پرمايه است و تمايل به خشكى دارد و يا در اندازه زياد و كم‌مايه است و تخمهء مرطوب حساب مىشود ؟\r\n\r\nنشانيهاى آب پشت سالم و بىنقص\r\nآب پشت درست و صحيح ، سفيد رنگ و لزج است ، مىدرخشد ، مگس بر آن نشيند و از آن تغذيه مىكند ، بويش بوى شكوفه‌هاى تازه شكفتهء خرما يا بوى ياسمين است .\r\n\r\nنشانيهاى خون حيض و مزاج اندامان سازندهء خون حيض\r\nچنان كه قبلا ياد گرفته‌اى مىتوانى از لمس كردن و از رنگ خون - كه آيا مايل به زرد يا سياه يا زرد مايل به سياه يا مايل به سپيد است - گرم‌مزاجى و سردمزاجى زن را معلوم كنى . موى زهار نيز يكى\r\n\r\n","description":"","footnote":"","page_name":" 302 ","page_number":318},
  {"content":"\r\n\r\nاز گواهان صادق است .\r\nاز بيشى و آبكى بودن خون حيض مزاج رطوبى آن معلوم است و از پرمايگى و كمىاش خشك مزاجى آن آشكار مىشود .\r\nچشم رنگ عوض كرده و مايل به زرد و سياهى و چشم آماسيده دو شاهد ديگر بر چگونگى وضع خون حيضند .\r\nبقراط مىفرمايد : « حال زهدان را از چشم زن بجوى » .\r\nهر زنى كه از حيض پاك شد ولى دهانهء زهدانش نخشكيد و همچنان رطوبى بود ، باردار نمىشود . همچنين بلاى نازائى كه از چاقى ، لاغرى ، پيه زياد ، كوتاهى ذكر ، كوتاهى رگ پوست ذكر ، كجى ذكر ، برگشتگى زهدان باشد و نيز چگونگى حال ريزش منى از مرد و زن را همگى بايد از راه آزمايش عملى بدست آورد .\r\nاگر بر فرج زن مادهء پيهى ( ثرب ) بيش از حد طبيعى باشد ، راه ورود ذكر و آب پشت ذكر تنگ مىشود ، شاخك‌هاى زهدان كوتاه مىشوند ، شكم برجسته دارند و در هر حركتى كه مىكنند شكمشان مىلرزد ، و از كمترين بويى آزار مىبينند .\r\nزنى كه زهدانش از جاى طبيعى منحرف شده باشد ، اين انحراف را در فرج احساس مىكند .\r\nاگر دهانهء زهدان درست در مقابل در ورودى قرار نگرفته باشد ، معلوم است كه از جاى خود تكان خورده است .\r\nزنى كه زهدانش منحرف شده و زنى كه زهدانش برگشته است ، در هنگام جماع احساس درد مىكند .\r\n\r\nدستورات عمومى در اطراف باردارى\r\nدستورهاى لازم در اين بحث به دو قسمت تقسيم مىشوند . قسمت اول چگونگى رفتار و رژيم غذائى و غيره كه مربوط به زن باردار است . قسمت دوم علاج حالتها و سببهايى كه مانع باردارى مىشوند . امّا زنى كه نازاست يا مردى كه تخمش بارآور نيست و زن و مردى كه مزاج هماهنگ ندارند و نياز به عوض كردن جفت دارند و كسانى كه آلت تناسليشان كوتاه است ، علاجشان كار طبيبان نيست . در غير اين حالات ممكن است مشكلات از راه معالجات دارويى و غيره حل شوند .\r\nحال به قسمت اول برمىگرديم و دستورات لازم را براى نوع جماع صحيح - كه منجر به باردار شدن مىشود - و رژيم غذايى لازم و غيره را تشريح مىكنيم :\r\nبايد براى جماع بهترين وقت را انتخاب كنند كه بهترين وقت جماع را سابقا ذكر كرديم .\r\nبايد فاصلهء زمانى بين دو جماع باشد ؛ امّا اين فاصلهء زمانى آن‌قدر زياد نباشد كه تخمه در تخمدان زن و مرد سرد شود ، كه در اين صورت جماع سبب باردارى نمىشود . بايد بعد از جماع اوّل چندان منتظر بمانند تا احساس كنند كه تخمهء خوب بارآور در آوندها جمع شده است .\r\nاگر بعد از پاك شدن زن از حيض جماع صورت گيرد بسيار بجا است ؛ كه بايد بين اين جماع تا جماعى ديگر فاصلهء زمانى - چنان كه اشاره كرديم - مراعات شود . به‌طور كلى در هر حالتى حتى\r\n\r\n","description":"","footnote":"","page_name":" 303 ","page_number":319},
  {"content":"\r\n\r\nاگر مسألهء تازه پاك شدن از حيض هم مطرح نباشد ، باز اين مراعات زمانى لازم است .\r\nقبل از جماع ، مرد و زن باهم دستبازى كنند و بويژه مرد با زنى كه بدمزاج نباشد بازيهايى دربياورد ؛ مثلا يواشكى دست بر سينهء او بگذارد ، زهارش را غلغلك دهد ، تن بر تنش بسايد و ادامه دهد تا احساس كند كه زن بسيار آرزومند شده است . آنگاه ذكر را از بالا بر هر دو لب فرج بمالد - كه جاى لذت زن است - در اين حالت به زن نگاه بدوزد ، هرگاه ديد كه چشمانش تقريبا سرخرنگ شدند و به نفس كشيدن بلند و در حرف زدن به تته‌پته افتاد سر ذكر را در دهانهء زهدان سپو زد و طورى باشد كه تا اندازه‌اى گلوى زهدان را كمى گشاد كند و بايد چندان به داخل رفته باشد كه به هيچ وجه هواى خارج به سر ذكر نزند ؛ زيرا تخم مرد از كمترين هوا كه به آن برسد ، فاسد مىشود و خميره نمىگيرد و جنين را توليد نمىكند .\r\nاين را هم بدان ! كه اگر جزئى بسيار كم از ذكر وارد شود ، يا سر ذكر به ديوارهء فرج بچسبد ، ممكن است تخم هدر رود . اول فقط سر ذكر را در داخل فرو برد و كمى صبر كند و آنگاه يك دفعه ذكر را به درون سوق دهد و هر مقدار منى كه در قدرت دارد در زهدان بريزد و دست بردار نشود تا ببيند قورت زدن دهانهء زهدان كاملا آرام شده است و بعد از آن كمى صبر كند و آنگاه آلت را بركشد زن در حالى باشد كه هر دو پايش از همديگر دور باشند و باسنش بلند شده باشد و پشتش بر زمين باشد بعد از آن خود را پس بكشد و زن تا چند لحظه‌اى هر دو پا را در آغوش گرفته نفس نكشد . و اگر بتواند در همان حالت قبل از برخاستن بخوابد ، باردار شدنش صددرصد است . اگر قبل از جماع بخورها و برداشتنىهاى مناسب استعمال شود بهتر است . برداشتنىها از نوع صمغها ( انگم‌ها ) يى باشد كه بسيار حرارت‌زا نيستند . مانند مقل و امثال آنكه قبل از جماع بردارد .\r\nاگر وسيلهء قيف ، خوش‌بوهاى گرم را بخور كند و بخور فقط به زهدان برود و زن خود آن را بو نكشد و بعد از وارد كردن بخور به زهدان لوله‌اى باريك و دراز بياورد ، سرى را در خاكستر گرم بگذارد و سر ديگر را آن اندازه در مهبل فرو برد كه گرماى خاكستر به داخل اثر كند و گرماى خاكستر در اندازهء تحمل و ياراى زن باشد ، و بر اين وضعيت بخوابد ، يا چندانكه مىتواند با اين وضع بنشيند و آنگاه تن به جماع در دهد ، كه با اين شرايط هم لذّت بيشترى دارد و هم به‌طور قطع موجب ايجاد بچه نيز مىشود .\r\n\r\nعلاج حالتهايى كه مانع باردارى مىشوند\r\nاگر سبب باردار نشدن از گرم‌مزاجى خلطهاى گرم مزاج است بايد بيمار خود را پاكسازى كند و گرم‌مزاجى را به وسيلهء غذا و نوشيدنيهاى مناسب براى تعديل مزاج به كار برد ، مرهمهاى كاهندهء درجهء حرارت را - كه از جنس افشره‌هاى شناسايى شده و لعابها و روغنهاى سردىبخش باشند - بر زهدان بمالد .\r\nاگر سبب سردمزاجى رطوبت است - كه اكثرا مانع باردار شدن از سردى و سردمزاجى است - علاجش را بعدا توضيح مىدهيم .\r\nاگر مانع از باردار شدن انحراف دهانهء زهدان است ، علاج از جا دررفتگى و بادكش گذاشتن را\r\n\r\n","description":"","footnote":"","page_name":" 304 ","page_number":320},
  {"content":"\r\n\r\n- كه مىدانى به كار ببر و در طرفى كه لازم است و بعدا شرح خواهم داد ، رگ صافن را بزن !\r\nاگر سبب باردار نشدن پيه زياد است ، لازم است بيمار ورزش كند ، غذاى لطيف بخورد ، هيچ‌وقت به حمام نرود و فقط در آبهاى گرم معدنى آبتنى كند ، بايد پاكسازى شود امّا پاكسازى وسيلهء رگ زدن ، حقنه‌هاى گرم‌مزاج ، خشك‌كننده‌هاى گرمىبخش از قبيل ترياق و اتيادريطوس ( ثيادريطوس - نسخه . ) باشد . نبايد شراب سفيد كم‌مايه و رقيق بنوشد ، بايد شراب لاله‌گون خالص به مقدار كم بنوشد . همچنين برداشتنىهاى از راه فرج عسل سپيد و روغن سوسن و مرّ هستند كه بسيار نافعند .\r\nاگر باد كار زهدان را بر باد مىدهد و نمىگذارد تخم در زهدان - چنان كه شايد و بايد - آرام گيرد ، علاجش : داروى زيره‌اى ، تناول رازيانهء شامى ، بزر كرفس ، بزر فيجن و بويژه اگر بذر فيجن با آب ريشه‌ها تناول شود ، برداشتنىهايى كه با آب ريشه‌ها ساخته شود تحليل برنده‌هاى باد از قبيل :\r\nگند بيدستر ، بزر فيجن و بزر پنج انگشت را استعمال كنند .\r\nاگر مانع باردارى خشك مزاجى شديد زهدان است ، علاجش عبارت است از : حقنه‌هاى رطوبت‌زا ، برداشتن پيه‌هاى نرم‌كننده ، نوشيدن شير و بويژه شير بز و خوردن شورباهاى ساده‌اى رطوبت بخش .\r\nاگر گناه باردار نشدن به گردن گلوى زهدان است - كه بسيار تنگ شده - دستور علاجش اين است :\r\n1 - اوّل ميل باريك ساخته از سرب را در دهانهء زهدان فرو بر و به تدريج آن را كلفت‌تر و كلفت‌تر كن تا بالاخره دهانه را باز مىكنى !\r\n2 - مرهم‌هاى نرم‌كننده را بر دهانهء زهدان بمالد و زياد جماع كند . خوردن كلم به نفع بيمار است . به علاوه كرفس ، زيره ، رازيانهء شامى جزو داروهاى راهگشا هستند .\r\nگفتيم كه بازدارندهء زهدان از باردار شدن اكثرا از سردى و رطوبت است ، كه خوشبختانه معالجه مىشوند . و ازاين‌رو داروهاى مفيد در بارآورى اكثرا براى علاج سردى و رطوبت در نظر گرفته شده‌اند ، كه اثر سردى و رطوبت را خنثى مىكنند و سبب بارآورى مىشوند .\r\nاگر رطوبت با سردى بر زهدان چيره شده است ، براى بيرون راندن آن رطوبت پاكسازى لازم است . در اين زمينه معجونهاى گرم و حقنه مايه‌ها - كه به داد زن مىرسند - عبارتند از : معجون مثروديطوس ( ميترادات ) ، ترياق ، تيادريطوس و داروى كاكنه . داروهاى تناولى كه در اين‌باره خاصيت دارند عبارتند از :\r\n1 - بول فيل ، كه بول فيل بخورند اثر شگفت‌آور دارد و حتما زن را باردار مىكند . زن قبل از جماع و در اثناى جماع كمى بول فيل بنوشد .\r\n2 - خاكهء دندان بزرگ فيل ( عاج ) - كه فورا اثر خوب مىبخشد - بخورد .\r\n3 - ثمر انگدان نيز بسيار خوب است و آزمايش شده است . اين تخم انگدان را به دام مىدهند تا بچهء زياد آورند .\r\n4 - فرزجه‌ها ( برداشتنىها از راه فرج ) را از داروهاى زير سازند و بردارند .\r\n\r\n","description":"","footnote":"","page_name":" 305 ","page_number":321},
  {"content":"\r\n\r\nروغن بلسان ، روغن‌بان ، روغن سوسن ، نفت سياه ، پيه اردك كه با پشم فرزجه شود ، ناخن پريان ، مشك ، سنبل ، مشك زمين ، شبت ، مرزه ، ننه حوا ، حسل ، مقل ، گياه ثعلب ، قندول ، ثمر سرو ، ثمر درخت غار ، سك ، هل ، ساذج ، كراويا - و هرچه گرمىبخش و گيرنده و لغزاننده باشد ، فرزجه شود خوب است . پنير مايه بردارد و بويژه پنير مايهء خرگوش با روغن كره كه بعد از پاك شدن از حيض بردارند به باردار بودن كمك مىكند . يا پنير مايهء خرگوش با روغن بنفشه بردارند و اگر پشك خرگوش را بردارند بهره بينند . گويند اگر زهرهء آهو فرزجه شود خوب است و هم گويند اگر فرزجه از زهره آهو همراه با كمى گياه ثعلب باشد معركه مىكند . برداشتن پشك آهو نيز خوب است . گويند اگر زهرهء گرگ و زهرهء شير را به وزن دو دانگ فرزجه كنند و بردارند بسيار بهره بينند .\r\nفرزجهء تركيبى زير را اگر بردارند بسيار خوب و مفيد است .\r\n\r\nنسخه :\r\nمرّ به وزن چهار درهم ، زنبق و پشك خرگوش هريك يك درهم . فرزجهء به اندازهء يك بلوط بسازند و در فرج بردارند و در هر سه روز آن را عوض كنند .\r\n\r\nنسخهء ديگر :\r\nسنبل ، زعفران ، مرّ ، سك ، مصطكى و گند بيدستر . همه را با روغن سنبل رومى فرزجه كنند و بردارند .\r\n\r\nنسخهء ديگر :\r\nعسل صاف شده از موم ، سكبينه ، مقل ، روغن سوسن . باهم درهم بسرشند و از آن فرزجه سازند .\r\n\r\nنسخهء ديگر كه بسيار خوب است :\r\nزعفران ، حماما ( هل ) ، سنبل و شاه افسر . از هريك به وزن سه درهم و نيم ، ساذج و كراويا از هريك هفت مثقال ، پيه غاز و زردهء تخم‌مرغ چهارده مثقال ، روغن سنبل رومى سه مثقال و نيم . اينها را همه درهم سرشند و با پشم آبى رنگ بيالايند و در فرج گذارند . اين رژيم تا سه روز هر روز تكرار شود و هربار آن را عوض كنند .\r\n\r\nنسخهء ديگر :\r\nسير خشك يا سير تر بياورند و به اندازهء سير روغن كنجد آماده كنند . سير را در روغن كنجد ريزند و بر آتش نهند و بجوشانند تا سير از هم مىپاشد و مادهء آبى را از دست مىدهد . با پارچهء پشمى فرزجه كنند و بردارند ، بسيار خوب است .\r\nاگر قبل از استعمال فرزجه‌ها بيماران وسيلهء ماده‌اى حقنه‌اى كه با كمى از پيه هندوانهء ابو جهل همراه باشد حقنه شوند و بعد از آن فرزجه را استعمال كنند ، بهتر است ؛ زيرا چنين حقنه‌اى\r\n\r\n","description":"","footnote":"","page_name":" 306 ","page_number":322},
  {"content":"\r\n\r\nرطوبت را از زهدان بيرون مىراند . و اگر فرزجه از صمغ كندر بردارند ، آن نيز رطوبت را بيرون مىآورد .\r\n\r\nنسخهء بخورهاى خوب در اين زمينه :\r\nقرصى كه از مرّ ، ميعه ( استرك ) و ثمر غار سازند و هر روز بخور كنند و به زهدان برسانند بسيار بهره‌رسان است .\r\n\r\nنسخهء ديگر :\r\nزرنيخ سرخ و ثمر درخت سرو را با استرك درهم بسرشند و بعد از پاك شدن از حيض به وسيلهء قيف بخورش را به زهدان برسانند و اين عمل را سه روز پياپى تكرار كنند .\r\n\r\nنسخهء ديگر :\r\nمرّ ، استرك ، بارزد ، ثمر غار ، سياهدانه مقل و حسل را باهم بسرشند و بخور گردانند خوب است .\r\n\r\nفصل پنجم نشانيهاى باردارى\r\nنشانيهاى باردار شدن و باردار بودن از اوّل بند آمدن جنين از قرار زيرند :\r\n1 - چنان كه سابقا هم ذكر شد ، اگر در وقت جماع مرد و زن باهم و در يك زمان تخم‌ريزى كنند ، حالتى سست شدن ماننده بر دهانهء زهدان مىآيد و مثل اين است كه دهانهء زهدان سر ذكر را درحالىكه تخم از آن مىريزد مك مىزند ، و گاهى كه ذكر از فرج بيرون مىآيد ذكر نسبتا خشك مىنمايد .\r\n2 - به دنبال چنين جماع بارآورى ، دهانهء زهدان چنان برهم مىآيد و تنگ مىشود كه نتوان ميل سرمه‌كشى را در آن فرو برد . زهدان در اين حالت احساس مىشود كه بلند شده و به جلو آمده و منقبض شده امّا سفت نشده است و اطراف بالائيهاى دهانهء زهدان خشك خشك مىشود .\r\n3 - به دنبال چنين جماعى - كه سبب باردارى مىشود - حيض تا مدتى بند مىآيد يا بسيار كم مىآيد .\r\n4 - در ميان فرج و ناف آزارى اندك حس مىشود .\r\n5 - احتمال دارد كه زن به دشوار بولى مبتلا گردد .\r\n6 - اكثرا زن بعد از اين جماع موفق ، از جماع نفرت پيدا مىكند و نمىخواهد مرد به او نزديك شود و اگر با وى درآميزند تخم نمىريزد و لذت چندانى نمىبرد . هنگام جماع زير نافش به درد آيد و ممكن است دلش به هم بخورد .\r\n7 - زنى كه جنين نر در شكم دارد بيشتر از زنى كه جنينش دختر است از جماع بيزار است . زنى كه جنين دختر در شكم دارد ممكن است از جماع كردن خوشش آيد .\r\n\r\n","description":"","footnote":"","page_name":" 307 ","page_number":323},
  {"content":"\r\n\r\n8 - زن بعد از آنكه باردار شد ، با روىآورهايى از قبيل : افسردگى ، تنبلى ، تن سنگينى ، بدنفسى ، گاه‌گاهى دل بهم آمدن ، آروغ ترش ، چندش ، سردرد ، سرگيجه ، تاريكى در چشم و تپش قلب روبرو مىشود .\r\n9 - بعد از يك ماه يا دو ماه ويار مىكند و ويارش چيزهاى غير طبيعى است .\r\n10 - سپيدى كرهء چشم صاف‌تر مىشود و به سبز رنگى مىزند و احتمال دارد كه چشم به گودى برود . پلكها سست مىشوند و حالت فروهشتگى پيدا مىكنند .\r\n11 - نيروى ديد افزايش مىيابد ، سياهى داخل كرهء چشم زرد مىنمايد ، سپيدى رنگ زن باردار سفيدتر از سابق به نظر مىآيد و اكثرا زرد رنگ نمىشود .\r\n12 - حتما در رنگ رخساره تغييراتى رخ مىدهد و نشانيهاى خارج از حالت طبيعى بروز مىكنند .\r\nالبته اين دگرگونيها در زنى كه جنين نرينه دارد كمتر است و در زنى كه جنين از جنس لطيف در شكم دارد بيشتر است .\r\n13 - احتمال دارد از اثر باردار شدن - كه زهدان گرم مىشود - درد پشت و درد باسن - كه زن داشته است - تسكين يابند و همين‌كه بچه زاييد درد برگردد .\r\n14 - گاهى در برخى از زنها روى مىدهد كه در وقت باردارى بدن تغييراتى مىيابد و پهن‌تر به نظر مىرسد و رگهاى پديدار زردرنگ و سبز رنگ خودنمايى مىكنند .\r\n15 - اكثرا بدن زنان باردار در سرآغاز باردار شدن ، از اثر بند آمدن و جريان نيافتن خون حيض و بيشتر جمع آمدن و بند آمدن خون در زهدان - كه براى جنين تازه پيدا شدهء كوچك و ناتوان كه غذايش همان خون است و بس - سست و فروهشته مىشود . امّا وقتى جنين بزرگتر شد و تنها از همان خون زياد تغذيه كرد و تغذيهء كافى خود را از راه رگها دريافت ، تن باردار نيرو را از سر مىگيرد و پيامدهاى بند آمدگى خون حيض تسكين مىيابند .\r\nاگر دخترى كه هنوز به سن پانزده سالگى نرسيده است باردار شود ، بيم مرگش مىرود و ممكن است جان بسپارد ؛ زيرا زهدانش كوچكتر از آن است كه جنين در آن آسايش لازم و طبيعى بيابد .\r\nاگر زن - هرچند بزرگ و ميان‌سال باشد - در اوان باردارى اگر به تب سخت مبتلا شود ، سوءمزاجش بر جنين اثر مىگذارد و جنين كه ناتوان است و نيروى مقاومت ندارد مىميرد . اضافه بر آن اگر مادر تب سخت داشته باشد غذاى جنين فاسد مىشود . باز در اينجا دو حالت هست كه به زيان جنين است :\r\nاگر مادر مبتلا به تب سخت در اين حالت غذا به جنين نرساند جنين از بىغذايى ناتوان مىشود و اگر در اين حالت غذا به جنين داد ، خودش ناتوان مىشود و غذايش نيز توانى به جنين نمىدهد .\r\nاگر زهدان زن باردار در حالت باردارى به ورم گرم مبتلا شود و اگر ورم گرم التهابى باشد و ورم گرم خونى نباشد ، اميد مىرود كه مادر و جنين را هر دو از مرگ رهايى داد ؛ اما اگر ورم گرم خونى در زهدان برآيد ، مسأله بغرنج است و اميد رهايى از مرگ كم مىشود .\r\nآزمايشاتى هست كه احتمال دارد باردار بودن و يا باردار نبودن را آشكار كنند كه از اين قرارند :\r\n1 - به وزن چهارده مثقال عسلاب با وزن چهارده مثقال آب باران هر دو را باهم در وقت خواب\r\n\r\n","description":"","footnote":"","page_name":" 308 ","page_number":324},
  {"content":"\r\n\r\nبنوشد و منتظر بماند . ببيند آيا شكم‌پيچه و دل‌پيچه‌اى روى مىدهد يا نه ؟ كه اكثر اطباء از اين آزمايش شگفت‌زده شده‌اند ، كه صحيح است و آزمايش شده است . سبب اين است كه باد در درون به اشتراك روده‌ها بند مىآيد . البته از اين آزمايش در حالتى مىتوان نتيجه‌گيرى كرد كه زن سابقا به اين نوشيدنى عادت نكرده باشد .\r\n2 - زن يك روز روزه‌دار باشد و شب هنگام خود را در لباسى بپيچد ، شاه كاشى از ته سوراخ شده‌اى را بياورد و بر منقل اخگر وارونه بگذارد . بخور بر آتش پاشد و قيفى از نزديك بخور وارونه نگهدارى شود كه دنبالهء قيف از سوراخ سربرآورده باشد . زن بر آن سوراخ بنشيند و به وسيلهء دنبالهء قيف بخور را به زهدان بفرستد . اگر دود و بوى بخور بر دهان و بينى خانم اثر گذاشت ، بداند كه باردار نيست .\r\n3 - يك عدد سير در فرج گذارد و بر آن بخوابد اگر مزه و بوى سير را در دهان و بينى احساس كرد ، باردار نيست .\r\n4 - به ياد دارى كه قبلا دربارهء نر يا ماده بودن جنين آزمايشى را ذكر كرديم و گفتيم اگر زن باردار فرزجه از عسل مخلوط با زراوند بردارد ، جنس جنين معلوم مىشود ؛ همين آزمايش در اينكه زن باردار است يا نه راهنماى خوبى است كه اگر دلالت بر نر بودن يا مادينه بودن جنين داشت ، به طريق اولى نشان مىدهد كه زن باردار است .\r\n5 - زن باردار در اوايل باردارى بولش زردرنگ مايل به كبود است و تو گوئى كه پنبهء زدهء از هم پاشيده در ادرارش موجود است .\r\n6 - اگر بول زن قوام صاف داشته و چيزى ميغ مانند بر آن باشد دليل باردار بودن است . و اگر چيزى دانه مانند كه بالا و پايين مىرود در بول ديده مىشود ، دليل قوىتر بر حاملگى است .\r\n7 - در مراحل پايانى باردارى در بول زن - كه در شيشه آزمايشى معاينه مىشود - به جاى كبود رنگى - كه در اوايل باردارى در بولش ديده مىشد - سرخرنگى هست .\r\n8 - اگر بول زن در شيشهء آزمايش بهم زن تيره رنگ شد ، بدان كه زن در مراحل پايانى باردارى است . و اگر بول همچنان روشن ماند ، علامت آن است كه باردارى زن در مراحل اوليه است .\r\n\r\nفصل ششم جنس جنين\r\nتخمابى كه سبب توليد جنين نر مىشود ، بستگى به حالت ويژهء تخمه‌اى دارد كه در نرينه يا مادينه به وجود مىآيد . اگر تخم مرد گرم و در اندازهء زياد باشد و جماع در وقت مناسب و خوب انجام شود و زن تازه از حيض پاك شده باشد و تخم از طرف راست تن تراوش كند - كه گرم‌تر از آن آب پشت است كه از طرف چپ بدن مىآيد و در قوام نيز پرمايه‌تر است و از كليه راست مىتراود ؛ زيرا كليه راست گرم‌تر و بالاتر از كليهء چپ است و به كبد نزديك‌تر است - و همچنين اگر تخم مرد - كه خمير مايهء جنين مىشود - به طرف راست زهدان بريزد ، شرايط به وجود آمدن جنين نر كامل‌تر\r\n\r\n","description":"","footnote":"","page_name":" 309 ","page_number":325},
  {"content":"\r\n\r\nانجام مىگيرد .\r\nآب پشت زن نيز در تكوين جنين نر در شرايط خاصى دخالت دارد ؛ مثلا اگر آن هم نسبتا گرم و پرمايه باشد و در طرف راست زهدان خمير مايهء جنين را دريافت كند ، فصل و محيط زيست سردسير باشد و در ايّام وزيدن بادهاى شمالى جماع صورت گيرد ، همگى سبب نرينه به وجود آوردن است . عكس اين شرايط را در نظر بگير و الگو قرار ده كه نتيجه‌اش توليد جنين مادينه مىشود .\r\nسن و سال از جمله تازه جوانى ، جوانى و ميانسالى نيز در اين زمينه دخالتهايى دارند .\r\nبرخى از اطباء گويند اگر آب پشت مرد از طرف راست تن مرد آيد و به طرف راست زهدان زن ريزش كند ، جنين نر مىشود ، و اگر از طرف چپ مرد آب پشت آيد و به طرف چپ زهدان بريزد ، جنين دختر خواهد بود .\r\nاگر تخمه از طرف چپ تن مرد آيد و به طرف راست زهدان زن بريزد ، جنين دخترى مىشود كه مزاج و رفتار مردانه دارد .\r\nاگر آب پشت از طرف راست مرد تراوش كند و به طرف چپ زهدان درآيد جنين خنثى ( نه نر نه ماده ) به وجود آيد .\r\nطبيبى گويد « اگر از روزى كه زن از حيض پاك مىشود و خود را مىشويد تا پنج روز با مرد آميزش كند ، جنين پسر خواهد بود ، اگر زن در ميان شش تا هشت روز بعد از پاك شدن از حيض با مرد جمع شود جنين دختر مىشود . اگر از هشت روز به بالا تا روز يازدهم با مرد بياميزد جنين پسر مىشود . اگر بعد از يازده روز مجامعت كند جنينى كه از آن مجامعت تكوين مىيابد نه نر و نه ماده مىباشد . » كه به عقيدهء من اين شرايط از روى آزمون بروز داده نشده و يك نظر است و بس .\r\nخون زنى كه جنين نر در شكم دارد ، بسيار گرم‌تر از خون زنى است كه جنينش دختر است .\r\n\r\nنشانيها\r\n- چگونه تشخيص دهيم كه زن باردار پسر در شكم دارد يا دختر ؟\r\n- براى تشخيص اين حالت نشانيهايى هست :\r\n1 - زنى كه بار شكمش جنس زمخت است ، يعنى پسربچه است ، در قياس با زنى كه جنس لطيف را دربردارد ، رنگ و رويش خوب و زيباتر ، پر تحرك و سبك‌خيزتر ، پوست بدنش صاف‌تر ، اشتهاى خوراكش بيشتر و پيامدهاى باردارى در او سبكتر است . در طرف راستش احساس سنگينى مىكند ؛ زيرا اكثرا جنين نر از تخمه‌اى مايه مىگيرد كه به طرف راست زهدان ريخته است . و هر گاه جنين شروع به حركت كرد ، از طرف راست زهدان حركت مىكند .\r\nهنگامى كه براى اولين بار حجم پستان زنى كه جنين نر در شكم دارد افزوده مىشود و تغيير رنگ مىدهد و بويژه نك پستان رنگ عوض مىكند ، اين تغييرات از پستان راست شروع مىشود .\r\nشير در وهلهء اول به پستان طرف راست مىرسد و شير ابتدا در پستان راست مىتراود .\r\nنك پستان زنى كه بارش جنين نر است بيشتر به سرخرنگى مىزند نه به سياهرنگى .\r\n\r\n","description":"","footnote":"","page_name":" 310 ","page_number":326},
  {"content":"\r\n\r\nاگر زن جنين نر در شكم دارد ، شيرش را آزمايش كنيم گواهى مىدهد . زن كه جنين نر در شكم دارد اگر شير پستانش را بر قطعه آينه‌اى بدوشد و در آفتاب نگاه كند ، گوئى قطرهء جيوه يا دانه مرواريد است كه مىدرخشد ، گير نمىكند و به راحتى فرود مىآيد .\r\nزنى كه جنين داخل شكمش پسر باشد ، رگهاى پايش به سرخى تمايل دارند نه به سياهى و نبض دست راستش پرتر و پياپىتر از نبض دست چپ است .\r\nگويند اگر زن باردار درحالىكه ايستاده است و مىخواهد راه برود ، اول پاى راست را حركت داد نشان آن است كه بچه نرينه است ، و اين مسأله به تجربه رسيده است . هرگاه مىخواهد برخيزد بر دست راست تكيه مىدهد و برمىخيزد .\r\nچشم راست زنى كه جنينش پسر است از چشم چپش سبك‌تر حركت مىكند و سريع‌تر مىگردد .\r\nجنين نر بعد از سه ماه در زهدان مىجنبد درحالىكه جنين مادينه پس از چهار ماه در زهدان به حركت در مىآيد .\r\nگويند آزمايش ديگرى هست كه مىتوان جنين نرينه را از جنين مادينه به خوبى تشخيص داد ؛ و آن اينكه يك مثقال زراوند ساييده و گردمانند شود و با عسل بسرشد و كمى پشم سبزرنگ بدان بيالايند و ناشتا در فرج زن گذارند و تا نيم‌روز بيرون نياورند ؛ اگر آب دهن مزهء شيرين داد جنين پسر است و اگر احساس تلخ مزگى در دهان داشت جنين دخترخانم است و اگر آب دهن هيچ تغييرى نكرد ، معلوم مىشود كه زن باردار نيست .\r\nنمىتوانم اين آزمايش را صددرصد صحيح بدانم و بايد بيشتر آزموده شود و بيشتر در اين‌باره پژوهش كرد و سبب را دانست . بويژه در اينكه چگونه و چرا دليل بر وجود جنين نر يا ماده دارد ؟ و چگونه و چرا بر ضد اين حالات دليل بر نبودن جنين در شكم است ؟\r\nآنچه در حال وجود جنين نر در شكم مادر آشكار است ، پيدايش قرحهء زياد در ساق پاى مادر است و ساق پاى مادر به ورمهاى زيادى گرفتار مىشود .\r\nاحتمال مىرود زنى كه جنين نرينه در شكم داشته باشد امّا جنين ناتوان و كم‌مايه باشد ، پىآمدهاى باردارى - در قياس با زنى كه جنين مادينهء سالم و نيرومند در شكم دارد - بدتر و شديدتر بر او روى مىآورند .\r\nخونريزى زايچگى ( نفاس ) در مادرى كه پسر زاييده است ، در بيست و پنج تا سى روز است و مادر پاك مىشود ، امّا خونريزى زايچگى در مادرى كه دختر آورده است ، از سى و پنج روز تا چهل روز دوام مىيابد و اين حالت اكثرا درست است .\r\nيكى ديگر از آزمايشاتى كه گوئيا اطباء از آن نتيجه گرفته‌اند و من هم شنيده‌ام اين است كه زن باردار شير بر آب بدوشد ، اگر شير شناور بر آب ماند و زير آب نرفت ، جنين پسر است و اگر شير كه از پستان زن باردار بر آب دوشيده شود و شناور نماند و ته‌رو باشد جنين دختر است .\r\n\r\n","description":"","footnote":"","page_name":" 311 ","page_number":327},
  {"content":"\r\n\r\n\r\nفصل هفتم تشكيل جنين نر\r\nمرد و زنى كه آرزو دارند داراى پسر شوند بايد دستورات زير را در نظر گيرند و مراعات كنند :\r\n1 - قبل از هر چيز بايد زن و شوهر به وسيلهء عطر گرم و بخور گرمى بخش و غذاهاى گرمىبخش مزاج خود را گرمى بخشند .\r\n2 - معجون مثروديطوس ( ميترادات ) بخورند .\r\n3 - زن فرزجه‌هاى ذكر شده را بردارد ؛ البته در شرايطى كه لازم باشد .\r\n4 - حقنه‌هاى گرمىبخش و داروهاى ماليدنى گرمىبخش به كار برد .\r\nنبايد به گفتهء كسانى اعتماد كرد كه مىگويند بايد آب پشت زن ناتوان باشد تا آب پشت نرينه بر آن چيرگى يابد و جنين نر تكوين شود . اينها اشتباه مىكنند بلكه در حقيقت بايد تخمهء زن پرمايه و نيرومند و گرم باشد . كه در اين حالت در تكوين جنين نر مىتواند كمك بسزايى باشد . امّا در هر حال نبايد آب پشت مرد ناتوان‌تر از آب پشت زن باشد بلكه بايد نيرومندتر باشد تا به تكوين جنين نر بينجامند .\r\n5 - بايد مدتى كه لازم و مقدمه تكوين جنين نر است از جماع دور باشند ؛ امّا نبايد اين فاصلهء زمانى چندان باشد كه سابقا گفتيم و در نتيجه تخمه از اثر بيفتد .\r\n6 - زن و شوهر نبايد زياد آب بنوشند و اگر نوشيدند كم و كم‌كم بنوشند .\r\n7 - زن و شوهر هر دو غذاهاى نيروبخش و گرمىبخش بخورند .\r\n8 - آنگاه مرد منى خود را بيازمايد ، اگر ديد كه آبكى و كم‌مايه است بداند كه هنوز زود است و بايد بيشتر خود را معالجه كند و اگر ديد كه آب پشتش پرمايه و غليظ است ، باز چند روزى صبر كند و دستورات تقويتى را ادامه دهد . تا تخمه نيرومند گردد و تا جمع شود - چنان كه سابقا بدان اشاره كرديم - آنگاه هر دو آمادهء كار خير شوند و دستوراتى را كه قبلا بيان كرديم اجرا كنند . اطاق خواب در منتهى درجهء خوشبوئى باشد و خوش‌بوهاى گرم از قبيل : ندّ « 1 » مشك زده ، زعفران و عود خام هندى در آن استفاده شده باشد . امّا نبايد كافور در خوش‌بو كردن اطاق خواب به كار رود . زيباترين و بهترين رختخواب ممكن آماده باشد هنگام جماع در نهايت خوشحالى و بىغمى باشند . مرد هنگام انزال مردى قهرمان و خوش اخلاق و خوش‌قيافه را پيش خيال مجسم كند .\r\nنشانيهاى مرد نمونه در توليد نرينه - كه آن را آتش‌پاره گويند - مردى است كه تن نيرومند داشته باشد ، گوشت بدنش ميانگين سفتى و نرمى باشد ، منىاش پرمايه و گرم باشد ، بيضه‌هايش بزرگ و رگ درشت باشند ، از جماع ناتوان نشود و آب پشتش از طرف راست بدن بتراود . چنان كه\r\n\r\n\r\n","description":"","footnote":"\r\n( 1 ) - ندّ بخورى است كه از ساييدهء عود و از مشك و عنبر و مصطكى و كمى صمغ عربى كه در گلاب حل شده‌اند و با ساييدهء عود درهم مىسرشند ساخته مىشود . اين بخور را نجاشعه اولين بار براى خلفا ساخته است - تذكرهء انطاكى .\r\nند از اختراع برادران بختشوعيه است در فارسى آن را كشته گويند - تحفه .\r\n","page_name":" 312 ","page_number":328},
  {"content":"\r\n\r\nمشاهده مىشود كه تلقيح كنندهء حيوانات خايهء چپ‌گشن را مىبندد كه آب تخم‌ريزى از خايهء راست بريزد .\r\nاگر پسربچهء تازه زاييده بيضهء راستش قبل از بيضهء چپ باد كرد ، در آينده مرد كاملى مىشود و پسربچه به دنيا مىآورد و اگر بيضهء چپش قبل از بيضهء راست باد كرد ، در آينده دختر به دنيا مىآورد .\r\nگويند اگر مردى زياد خواب جنسى مىبيند - به شرطى كه تخمه‌اش آسيبى نديده باشد - توليد نرينه مىكند .\r\nحال برسيم به زن نمونه در پسر آوردن كه آن را ماده عقاب لقب داده‌اند . نشانيهايش از اين قرارند : رنگ و روى و سيماى معتدل و طبيعى دارد ، بدنش سفت نيست و فروهشته هم نيست . خون حيضش پرمايه است و چرك آلود نيست ، مادهء آبكىاش اندك نيست كه بسيار سوخته باشد ، دهانهء زهدانش درست در برابر فرج قرار دارد ، دهانهء زهدانش به خوبى تخم نرينه را مىبلعد و هضم مىكند ، رگهاى آن دور و برها پديدار و در ريزش دادن قوى و درستند ، حواس و حركاتش بر مرام است ، نه اسهال هميشگى دارد و نه يبوست دائمى ، چشمانش بيشتر تمايل به رنگ مشكى دارند تا به ميشى ، دلشاد و بذله‌گوى و نيك‌نفس است .\r\nدخترى كه شرايط نامبرده در آن موجود است و تازه به حد بلوغ مىرسد و براى بانو شدن و پسر آوردن كانديد مىشود ، بسيار زود باردار مىشود ؛ زيرا حرارت زياد دارد و زهدانش پيه زياد ندارد و رطوبتش كم است .\r\nهر زنى كه زهدانش سريع‌تر تخم نرينه را هضم مىكند ، به پسر آوردن نزديك‌تر است . زنانى كه مدت حيض تا پاك شدنشان كوتاه و حد اكثر تا بيست و دو روز است . آمادگى بيشتر براى پسر آوردن دارند تا زنانى كه مدت حيض و پاك شدن از حيض آنها به چهل روز مىكشد .\r\n\r\nفصل هشتم دوقلو زادن و جنين بر جنين آمدن\r\nسبب تكوين دو جنين يا بيشتر را باهم در يك زهدان - چنان كه سابقا هم ذكر كرديم - از زيادى تخم تخم ريز است كه زهدان را مالامال مىكند و قسمت دوم آن را كه آن نيز زهدانى است و هر دو يك گلو دارند پر مىكند .\r\nاينكه دو جنين هر دو به سلامت از شكم مادر بيرون آيند نادر است و زياد رخ نمىدهد و كم اتفاق مىافتد كه از آمدن جنينى تا آمدن همزادش فاصله چندين روز و زياد باشد ؛ زيرا هر دو اكثرا نتيجهء يك جماعند . همچنين كمتر اتفاق مىافتد كه زن در حالت باردارى ، از اثر جماع جنين ديگرى در زهدانش تكوين شود و اگر چنين حالتى احيانا روى دهد ، براى زنانى رخ مىدهد كه بدن پر گوشت دارند ، موهايشان بسيار است ، حرارت زياد دارند و از اثر حرارت زياد خون زياد دارند . اين نمونه از زنان شايد در حين باردارى خون ببينند و اهميت ندهند ؛ زيرا تخمهء بسيار نيرومند و زهدان\r\n\r\n","description":"","footnote":"","page_name":" 313 ","page_number":329},
  {"content":"\r\n\r\nنيرومند دارند و از اثر خون حيض بچه را نمىاندازند و از بادكردگى و آماسيدن دهانهء زهدان باكى ندارند و مىدانند كه بچه نمىافتد . شايد چنين زنان قهرمانى در حالت باردارى دوبار يا بيشتر از دو بار حيض ببينند ، و شايد در حالتى كه حيض بسيار قوى و فشارى نيست باردار شوند .\r\nاگر زن باردار است و باردارى سبب باز شدن دهانهء زهدان است و از نيرومندى خود زهدان نيست ، بيم آن مىرود كه جنين اوّل ناتوان شود و جنين دومى نيز فاسد گردد . حتى اگر زن قوّت كافى براى تحمل دو جنين در زهدان داشته باشد ، باز ممكن است پيامدهاى تلخى را به دنبال داشته باشد ، مثلا هر دو جنين در يك طرف زهدان تكوين يافته باشند و مزاحم يكديگر بشوند ؛ كه اكثرا زن باردار در چنين حالتى به تب مبتلا مىشود و رنگ صورتش برانگيخته مىشود و بيماريهايى بر او روى مىآورند و بالاخره يكى از جنينها را مىاندازد .\r\n- اگر زنى دارد مىزايد ، چگونه بدانيم كه يك بچه مىزايد يا دو يا چند بچه ؟\r\n- براى كشف اين مسأله نشانى آزموده شده هست كه صحيح از آب در مىآيد ؛ بدين ترتيب همين‌كه بچهء اوّل به دنيا آمد ، به نافش نگاه كن - كه به زهدان چسبيده است - اگر گره و برآمدگيهايى نداشت ، بدان كه بچهء ديگر در راه نيست و اگر برآمدگى و گره در آن هست بشمار به اندازهء آنها خواهر و برادر هستند كه در زهدان با او بوده‌اند و دارند يكى بعد از ديگرى از راه مىرسند .\r\nنشانيهايى هستند كه از روى آنها مىتوان رسيدن وقت زايمان را پيش‌بينى كرد . زن باردار كه توقع دارد به زودى وقت زايمانش سر برسد :\r\n1 - هرگاه احساس درد در پايين‌تر از ناف پيدا شد ، پشتش به درد آمد ، بيخ رانها به درد آمدند ، احساس گرمى در شكم كرد ، دهانهء زهدان بسيار باد كرد ، بدان كه وقت زايمان نزديك است !\r\n2 - هرگاه باسن زائو سست و فروهشته شد و بيخ رانش به حدّ زياد باد كرد ، بدان كه وقت زايمان بسيار نزديك است و فاصلهء چندانى ندارد .\r\n\r\nناتوان شدن جنين در زهدان\r\nناتوان شدن جنين در زهدان پيامدهايى دارد كه سبب را معلوم مىكنند و از اين قرارند :\r\n1 - مادر با بيماريهايى روبرو مىشود كه جنين نيز از آنها تأثيرپذير است و توان لازم را از دست مىدهد .\r\n2 - تخليه‌هايى در بدن مادر رخ مىدهد و بويژه پيوسته و بدون انقطاع ريزش خون حيض بيشتر از آنچه گفتيم ندرتا ممكن است رخ دهد كه بيشتر از غذاى جنين است كه مىريزد .\r\n3 - اگر در ماه اوّل باردارى زن باردار پستان را بفشرد ، شير از پستان مىتراود .\r\n4 - جنبيدن جنين در شكم مادر چندان نيست كه به حساب آيد و كمتر از جنبش جنين طبيعى است .\r\n5 - بچه مىجنبد اما نه در وقت عادى و طبيعى .\r\n\r\nبچه‌اى كه زنده نمىماند\r\nهرگاه بچهء به دنيا آمده نافش باد نكرده باشد و عطسه نكند و حركت نداشته باشد و كمكى اسهال نشود ، ناتوان است و زنده نمىماند .\r\n\r\n","description":"","footnote":"","page_name":" 314 ","page_number":330},
  {"content":"\r\n\r\n\r\nگفتار دوم باردارى و زادن\r\n\r\nفصل اوّل دوران جنينى\r\nكى و در چه وقتى جنين تكوين مىيابد ؟ كى در زهدان مىجنبد ؟ كى به دنيا مىآيد ؟ همه را در بحث‌هاى بعد از تشريح زهدان ذكر كرده‌ايم و قبلا دانستى كه ماه هفتم اوّلين ماهى است كه جنين سرحال و نيرومند و خوب مزاج و بىعيب و خلل به سرعت تكوين يافته و به سرعت حركت كرده و در بيرون آمدن نيز سرعت به خرج داده است . جنينهايى كه در هفت ماهه مىميرند ، در سرشت ناتوانند و به حركات شديد درآمده‌اند . جنين هفت ماهه هرچند در اصل توانا تكوين يافته باشد ، بايد اين را در نظر داشت كه بقاى اين دسته زياد نيست و در قياس با نه ماهه و ده ماهه بسيار كم است .\r\nامّا بچه‌هايى كه هشت ماهه به دنيا مىآيند ، از هر بچهء ديگرى كه هشت ماهه نيست بيشتر با مرگ روبرو مىشوند و حتى اگر در ميان بچه‌هاى هشت ماهه يكى زنده ماند و نمرد بايد آن را نادرهء دوران شمرد ؛ كه بسيار كم چنين اتفاقى روى مىدهد و در بعضى از مناطق آباد سرزمين اصلا رخ نمىدهد كه جنين هشت ماهه زنده بماند .\r\n- چرا هشت ماهگى براى جنين بدشانس نمايندهء عزرائيل شده است ؟\r\n- زيرا حال از چند فقره خارج نيست ؟\r\n1 - اول خوب بار نيامده ، دير به حركت افتاده و ديرتر از زمان لازم هواى سفر خارج به سرش افتاده است . همين دير كردن از سفر به خارج معلوم مىكند كه از اوّل ناتوان بوده و ناتوان در زهدان زيسته و ناتوان سر برآورده است . همين‌كه احساس كرده كه خلقش كامل شده و كوشش كرده كه از زهدان رها شود ، با ناتوانى روبرو شده است . اين ناتوانى بيشتر از جنين طبيعى است كه بعد از كامل شدن تكوينش كوشش در راه رهائى كرده است و در اصل از همان روز خلقت نيرومند بار آمده است . منظورم بچه‌ايست كه هفت ماهه كوشش در راه رهايى كرده و موفق شده است .\r\n2 - اوّلين بار آمدن و جنبيدن در زهدان و آرزوى رها شدن از زندان زهدان ، قبل از هشت ماهه كامل و\r\n\r\n","description":"","footnote":"","page_name":" 315 ","page_number":331},
  {"content":"\r\n\r\nبىخلل بوده است و همين‌كه قصد سفر داشته و بدين منظور حركت كرده ، در همان وهلهء اوّل وارونه شده است و از اين حادثهء غير مترقبه ، توان را از دست داده و به كام خود نرسيده و جا مانده است و همچنان در حال از جا برگشتگى باقى مانده است و اميدوار بوده كه باز نيرو بيابد . همين‌كه احساس كرده كه باز نيرو يافته است ، رو به سوى خارج پريده امّا خبر از واژگون شدن نداشته و در نتيجه همان حالت خستگى و ناتوانى بر او چيره آمده است . مانند كسى كه بخواهد از جايى كه در آن حبس است بگريزد اما راه گريز را نداند ، در اين كوشش بيهوده تاب و توان را از دست داده است و نيرويى كه داشته تحليل رفته . اگر در اين حالت آرام‌آرام هم راه سرزمين را در پيش گيرد ، حكمش همان حكم جنين در خلقت ناتوان را دارد و حتما مىميرد .\r\n- پس چرا جنين نه ماهه كه يك ماه از هشت ماهه ديرتر به منزل دنيايى رسيده است ، ككش نمىگزد ؟ سؤالى است بجا .\r\n- زيرا چنين مىنمايد كه جنينى بوده عاقل‌تر و كاردان‌تر از آنكه هشت ماهه خدمتش رسيديم . از همان اوّلين روزها خوب بار آمده ، سر وقت طبيعى در شكم مادر شروع به جنبيدن كرده و همين‌كه ديده است كه خلقت كامل يافته و به اصطلاح بايد سرپاى خود بايستد و ريزه‌خور خوان زهدان و اطرافيانش نباشد ، راهى اين دنيا شده است . وقتى مرز را به دقت پاييده و اين همه موانع را سر راه ديده ، و نيروى خود را سنجيده است ، معلومش شده كه نمىتواند به اين آسانى از اين موانع بپرد و از مرز عبور كند . بايد نيروى بيشتر بيابد تا بتواند اين مشكلات را از سر راه بردارد . در نتيجه سفر خيرش را دو ماه به تأخير انداخته تا كاملا نيرومند شده و خود را قادر به انجام دادن اين ريسك ديده است . بسيار آسان و سرحال سفر را تمام كرده و مشتاقان ديدارش را شاد كرده است . امّا اگر اين احتياط را به خرج نمىداد و خيره سرى مىكرد و قبل از اينكه نيروى كافى براى عبور از اين مرز پرخطر مىيافت ، راهى مىشد ، همان به سرش مىآمد كه بر هشت ماههء بيچاره آمد .\r\nامّا آن جنينى كه ده ماهه مىآيد ، تقريبا حالش در ناتوانى از رويدادهايى كه سرش آمده ، حال جنين هشت ماهه است . امّا نه در آمادگى براى مردن نابهنگام ، بلكه هفت ماهه ناتوان بوده ، نه ماهه باز توان عبور از اين راه را نيافته و سفر را يك ماه ديگر به تأخير انداخته است . در اين يك ماه تأخير استحكام بيشتر يافته و آبديده شده و سفر را با موفقيت انجام داده است .\r\nگاهى رخ مىدهد كه هفت ماهه ، آماسيدن نشانهء زايمان در مادر پيدا مىشود امّا نمىزايد و جنين سفر را به تأخير مىاندازد و در ماه دهم بيرون مىآيد ؛ امّا اين حالت بسيار به‌ندرت اتفاق مىافتد . در هر حال دليل بر ناتوانى جنين است كه در هفت ماهه خواسته است بيرون آيد و نيروى كافى نداشته و سرانجام در ماه دهه كه نيرو گرفته است بيرون آمده .\r\n\r\nفصل دوم بهداشت بارداران\r\nدر اوان باردارى تا بچه به دنيا مىآيد ، بايد زن باردار خود را - چنان كه لازم و مناسب حال است -\r\n\r\n","description":"","footnote":"","page_name":" 316 ","page_number":332},
  {"content":"\r\n\r\nمراعات كند . ما در اين‌باره دستوراتى مىدهيم كه هر زنى در حالت باردارى آن را كاملا اجرا كند بهره بيند و با مشكلات غير منتظره روبرو نمىشود .\r\n1 - در سراسر اوان باردارى بايد شكمشان نرم باشد و از يبوست بترسند . كه براى نرم شكمى شورباهاى سادهء بسيار چرب بخورند خوب است .\r\n2 - اگر ديدند كه شكمشان بسيار بسيار قبض است شير خشت و امثال آن بخورند كه ملين شوند .\r\n3 - ورزش نه شديد و نه بسيار ناچيز بلكه ورزش ميانگين بكنند .\r\n4 - به آرامى پياده‌روى بكنند امّا آن هم نه بيش از اندازه كه به افراط پياده‌روى كردن سبب بند آمدن خون حيض مىشود و مواد بىمصرف و بدجنس در درون زياد مىشوند و ممكن است سبب انداختن جنين گردد .\r\n5 - نبايد زياد به حمام كردن عادت گيرند ، بلكه حقيقت را بخواهى بايد حمام را چون امرى حرام بدانند و تنها وقتى كه نزديك به زايمان هستند به حمام بروند ، مانعى ندارد .\r\n6 - نبايد سر خود را وسيلهء روغن چرب كنند ، ممكن است از اين چرب كردن سر وسيلهء روغن به نزله مبتلا شوند و سرفه كنند و از سرفه ، جنين در زهدان تكان بخورد و در نتيجه بيفتد .\r\n7 - نبايد به هيچ وجه حركات بسيار شديد بكنند و نبايد از جايى به جايى بپرند .\r\n8 - بايد از ضربت خوردن و بر زمين افتادن برحذر باشند .\r\n9 - به هيچ وجه جماع نداشته باشند .\r\n10 - از پرخوارگى و لت انبانى و از خشمناك شدن بپرهيزند .\r\n11 - بايد كوشش كنند كه اندوهگين نباشند و بسيار غم نخورند ، خلاصه از هرچه سبب بچه انداختن مىشود بايد بپرهيزند . بويژه در ماه اوّل باردار شدن تا مدّت بيست روز و مخصوصا در هفتهء اول باردار شدن به مدت سه روز بايد از مراعات اين دستورات غافل نباشند و از هرچه بچه را تكان مىدهد دورى جويند و هرچه را كه دربارهء نگهدارى از جنين نوشته‌ايم مو به مو اجرا كنند .\r\n12 - از سردنده‌هاى نزديك شكم به پايين خود را با پارچه‌اى نرم پشمى بپوشانند .\r\n13 - غذايشان نان خوب و برشته با شورباهاى ساده و شورباهاى زيره‌اى باشد .\r\n14 - نبايد هيچ تندمزه‌اى يا تلخ‌مزه‌اى را بخورند ؛ مثلا كبر ، لوبيا گرگى و زيتون كال نبايد بخورند .\r\n15 - هرچه سبب خونريزى حيض مىشود از قبيل : لوبيا ، نخود ، كنجد ممنوع است كه بخورند .\r\n16 - اگر در روز اوّل باردار شدن آرزوى غذا كردند ، بقراط مىفرمايد بايد قاوت در آب ريزند و به هم زنند و بخورند . كه اين قاوت و آب هرچند بادزا است ، امّا غذائى سريع الهضم است و زود به معده مىرسد و تغذيه دادنش به سرعت اثر مىكند .\r\n17 - اگر شراب مىنوشند شراب ريحانى كم‌مايه و آبكى بنوشند . امّا بقراط مىفرمايد خوب آن است كه شراب سياه رنگ بنوشند ، پندارم كه منظور بقراط شراب سياه كم‌مايه و آبكى بوده باشد و سياه‌رنگى از تيرگى باشد نه از حيث نيرومندى .\r\n18 - آجيلشان مويز ، به شيرين مزه ، گلابى - كه اشتهاآور است - سيب ترش و شيرين ( ملس ) و انار\r\n\r\n","description":"","footnote":"","page_name":" 317 ","page_number":333},
  {"content":"\r\n\r\nملس باشد .\r\n19 - دارويى كه بايد بخورند و از آن بهره بينند گوارش مرواريد است ، كه تركيبش از قرار زير است :\r\n\r\nنسخه :\r\nمرواريد ناسفته و عاقر قرحا از هريك يك درهم ، زنجفيل و مصطكى از هريك چهار درهم ، زنجفيل بيابانى ، درونه ، بزر كرفس ، شيطرج ( گياه خلال دندان ) ، قاقله ، جوزبويا ، بسپايك و قرحه از هريك دو درهم ، بهمن سفيد ، بهمن سرخ ( بهمنان ) فلفل و فلفل دراز از هريك سه درهم ، شكر سفيد معمولى به وزن همهء داروها يا بيشتر . همه را خرد كنند و درهم ريزند و به هم زنند . هربار به وزن يك مثقال بخورند كه زهدان را سرحال آورد و معده را تقويت و اصلاح مىكند .\r\n20 - بايد بسيار مواظب معده‌شان باشند و براى تقويت معده كه بسيار ضرورى براى آنها است چيزهايى از قبيل : گلنگبين با عود و مصطكى و امثال آنها را بخورند . گوارشىهايى كه شكر بسيار در آنها به كار رفته و ديگ ابزارهاى نه بسيار تند و گرم در آنها وارد است بخورند .\r\n21 - داروهاى گيرنده و گرمىبخش و خوش‌بو ضماد كنند و بر جايى كه مىخواهند بگذارند .\r\n\r\nفصل سوم بهداشت بعد از زايمان\r\nمادر همين‌كه بچه را به دنيا آورد بايد خود را بپوشد كه سرما نخورد . كوشش كند خون كافى بيرون دهد و غذاى خوب و مناسب حال بخورد . نبايد يك دفعه به غذاهاى پرمايه و ديرهضم هجوم آورد .\r\nمبادا زياد از حدّ لازم گرمى به درونش راه يابد و نيروى تغيير دهندهء كبد را ناتوان كند و تشنگى زياد بر او دست يابد ، كه بيم آن هست به بيمارى استسقا مبتلا شود . اگر مراعات خود را از حيث غذا نكند و كبد سفت شود ، اميد معالجه و شفا قطع مىشود .\r\nايام بعد از زايمان ، خونريزى اين ايام حركتها و نوبت‌هايى دارد . در وهله اوّل تشويش و درد همراه دارد . اگر خون زايچگى از بيست روز گذشت و تا بيست و چهار روز فروكش نكرد يا بعد از فروكش كردن باز برگشت ، معلوم مىشود كه حالت غير طبيعى است ، كه حتما بايد مادر خود را پاكسازى كند . اين پاكسازى در حالتى مفيد است كه مادر در اثر بيمارى زايچگى زياد ناتوان نشده باشد . امّا اگر ناتوان شده است بهتر است از اسهال صرفنظر كند .\r\n\r\nاشتهاى باردار\r\nزن درحالىكه باردار است اگر اشتهاى غذا را از دست داد ، بهتر آن است كه غذاى بسيار چرب و چيزهايى بسيار شيرين‌مزه را ترك كند . آرام‌آرام پياده‌روى كند امّا پياده‌روى زياد نباشد .\r\n\r\n","description":"","footnote":"","page_name":" 318 ","page_number":334},
  {"content":"\r\n\r\nپياده‌روى براى اشتها برانگيختن مفيد است و از دل بهم آمدن جلوگيرى مىكند و حالت قى كردن زياد را باز مىدارد . داروهايى را استعمال كند كه اشتها را باز مىگردانند و آن را تقويت مىكنند . داروهايى هم كه گيرندگى و حرارت لطيف مىبخشند خوبند ؛ مثلا : گياه هفت بند را با شبت بپزند و بخورند . آب آب‌پزش را بخورند . قبل از غذا و بعد از غذا كمى زراوند بخورند . و داروهاى گذاشتنى را به كار برند . داروهاى شناخته شده را كه تقويت معده مىكنند ، بر معده گذارند خوب است . مانند : داروى گذاشتنى كه از به و خرماى قسب و نى نهاوندى و سنبل و شراب ريحانى كهنه سازند بر معده بگذارند . و اگر بزر كرفس و رازيانهء شامى و رازيانه در داروى گذاشتنى ذكر شده وارد باشند خوب است و بويژه اگر حالت بادكردگى و احساس درد در معده باشد بهتر است كه اينها نيز در داروى گذاشتنى باشند . اما اگر حالت بىاشتهايى زياد ، از حدّ تجاوز كرده باشد ، بايد معده را تخليه و پاكسازى كنند و براى اين تخليه گلنگبينى بخورند كه گل محمدى ايرانى در آن وارد است .\r\nبعد از تخليه ، ترشمزه‌هاى مناسب بخورند . رب غوره و شربت غوره كه با عسل سازند يا با شراب باشد بخورند بسيار خوب است و براى جنين نيز سازگار است .\r\nاگر زن باردار آرزوى گل خوردن دارد ، نشاستهء خشك و چيزهاى تندمزه از قبيل خردل و امثال خردل بخورد كه اين داروهاى تندمزه خلط بدجنس را از ميان مىبرند و اشتها را باز مىكنند و بهترين علاج اصلاح اشتهاى باردار هستند .\r\nاگر آرزوى خوردن پنير كردند ، پنير تازه را بر منقل بريان كنند تا آبش خشك مىشود سپس بخورند . البته اگر پنير تر و تازه را بر منقل بريان كنند بهتر از پنير خشك تندمزه است . پنير تر كمتر مادهء بىمصرف دارد امّا پنير خشك در باز كردن اشتها كاراتر است .\r\nاگر احساس درد و بادكردگى معده مىكنند ، گوارشى تركيبى زير را بخورند .\r\n\r\nنسخه :\r\nزيرهء كرمانى كه در سركه ريزند و يك شبانه‌روز در سركه بخيسد و بعدا بيرون آورند و بو دهند يك جزء ، كندر و مرزهء ايرانى از هريك يك جزء ، گند بيدستر يك سوم جزء . همه را گرد دارويى كنند و هر بار از نيم مثقال يا يك مثقال تناول كنند . و اگر همين داروها را باهم در شربت شكر بسرشند بيشتر از يك مثقال بخورند .\r\nاگر زن باردار وقت غذا خوردن قى مىكند ، بهتر آن است كه بعد از غذا چيزهايى بخورد كه گس‌مزه‌اند و بوى خوش دارند ؛ از قبيل : به برشتهء كفيده و اگر قطعه‌هاى كوچك از عود هندى را در به فرو كنند و سپس بريان شود و بخورند بهتر است .\r\nبايد مداوم هر دو دست و پا را بچلانند .\r\nداروهاى مناسب حال را بر معده بگذارند ، كه آنها را مىشناسى .\r\nدانه انار و برگ نعناع را باهم در دهان نگهدارند .\r\nاگر گاهگاهى شراب سيكى همراه گل ارمنى را بليسند ، دل به هم آمدن فروكش مىكند .\r\n\r\n","description":"","footnote":"","page_name":" 319 ","page_number":335},
  {"content":"\r\n\r\n\r\nاحساس تپش در زن باردار\r\nاكثرا در حالت تپش - كه براى زن باردار رخ مىدهد - دهانهء معده شريك است و خلط بدجنسى در آنجا گير كرده است . جرعه جرعه نوشيدن آب گرم و ورزش سبك كه دربرگرفتهء معده را به پايين سوق دهد ، مناسب حال باردار است .\r\n\r\nعلاج خونريزى حيض زن در باردار\r\nداروهاى گيرنده را كه خوش‌بو نيستند ، در آب بپزند و در آبزن ريزند و بيمار در آن نشيند . اين داروها عبارتند از : عدس ، پوست انار ، گلنار ، مازو ، بلوط و امثال آنها . همچنين مازو ، گلنار ، پوست انار و انجير خشك را با سركه درهم بسرشند و بر زهار گذارند .\r\n\r\nآماسيدن و بادكردگى پاى زن باردار\r\nهرگاه احساس شد كه پاهاى زن باردار باد كرده و آماسيده‌اند ، علاجهايى دارد كه از اين قرارند :\r\nبرگ كلم بر پا گذارند ، نبيذ مخلوط با سركه بر آن پاشند ، ترنج را بپزند و بر پشت پا مالند ، گل اندلسى را بر آماسيده مالند ، نى را بكوبند و با سركه بسرشند و بر پشت پا نهند ، شبت و سركه را درهم بسرشند و بر آماسيده گذارند .\r\n\r\nبچه انداختن\r\nانداختن جنين چندين سبب احتمالى دارد :\r\n1 - حركات طاقت‌فرسا از قبيل : ضربت خوردن شديد ، بر زمين افتادن ، انجام ورزش بسيار خسته‌كننده ، پرش شديد و بويژه به عقب پريدن ؛ كه اكثرا حركت شديد به سوى عقب ، آب پشت بند آمده و آمادهء جنين شدن را پايين مىآورد .\r\n2 - واكنشهاى روانى مانند : خشم زياد از حد ، ترس زياد ، غم و اندوه بسيار .\r\n3 - هواى بسيار گرم و هواى بسيار سرد . ازاين‌رو گوييم نبايد زن باردار آن‌قدر در حمام گرم بماند كه پوست بدنش چروك شود ؛ زيرا اولا حمام گرم سبب لغزش جنين مىشود و ثانيا جنين به هواى سرد براى تنفس نيازمند است و در حمام گرم از اين هواى سازگار محروم مىگردد .\r\n4 - ممكن است جنين به حالتى از ناتوانى درآيد كه توان ماندگار بودن در زهدان را نداشته باشد ، نيرويش تحليل برود ، به درد مبتلا گردد ، بيماريهاى گوناگون بر او اثر گذارند ، بسيار گرسنه شود و غذاى كافى دريافت نكند . يا از اثر دارو خوردن مادر ، يا رگ‌زنى ، يا تخليه خلط به مقدار زياد از مادر و يا وجود نزيف خون حيض در اندازهء زياد از حد كه همگى در ناتوان كردن بچه تأثير دارند . تا جنين بيشتر نمو كرده باشد ، از اثر رگ‌زنى مادر بيشتر زيان مىبيند .\r\n5 - ممكن است از اثر جمع آمدن و برهم متراكم شدن غذا در معدهء مادر ، غذاى جنين فاسد گردد و يا راه غذا به سوى جنين بسته شود .\r\n6 - جماع زياد - كه زهدان را به سوى خارج حركت مىدهد - و بويژه بعد از روز هفتم باردارى خطر\r\n\r\n","description":"","footnote":"","page_name":" 320 ","page_number":336},
  {"content":"\r\n\r\nزيادى دارد .\r\n7 - به حد زياد آب‌تنى كردن و تن شستن ، زهدان را سست مىكند و جنين را ليز مىدهد و بيرون مىاندازد و چنان كه اشاره كرديم حمام رفتن از دو سو زيان‌بخش است يكى نيروى بدن را سست مىكند و دوم جنين را از هواى ناسازگار محروم مىسازد .\r\nآنچه تا اينجا ذكر شد روىآورهايى احتمالى بود كه در آن گناهى به گردن جنين نيست ؛ اما ممكن است سبب بچه انداختن در خود جنين باشد ، مثلا :\r\n1 - جنين از روىآورى كشنده در زهدان مادر مرده باشد ، طبيعت تحمل اين لاش مرده را نمىكند و از او متنفر مىشود . بويژه اگر از لاش جنين مرده چرك و خون بتراود و زهدان را بگزد و آزار دهد ، طبيعت به بيرونش پرت مىكند .\r\n2 - جنين چندان ناتوان شده است كه ياراى ماندگار بودن در زهدان را ندارد .\r\n3 - غشاهاى پوشش و دربرگيرندهء جنين پاره يا سوراخ شوند و رطوبتهاى موذى به زهدان بريزند و زهدان را آزار دهند . نيروى دفع‌كننده در زهدان براى رهايى از سر آزاردهنده دست به كار مىشود و مواد آزاردهنده و جنين را باهم جارو مىكند و بيرون مىاندازد ؛ زيرا در بيرون ريختن مواد ، جنين ليز مىخورد و ناچار بيرون مىآيد .\r\nشايد سبب از زهدان است ؛ مثلا :\r\nالف - دهانهء زهدان گشادتر از حدّ لازم است .\r\nب - كمتر از آنچه شايد و بايد - بعد از باردار شدن - برهم آمده است .\r\nج - مواد رطوبى زياد در زهدان جمع شده و يا از دهانهء رگهاى وريدى تراويده و به زهدان ريخته كه بار سنگينى بر زهدان شده و جنين را ليز داده است .\r\nد - ممكن است انداختن جنين از اثر سوء مزاج زهدان از قبيل : گرمى ، سردى و خشك مزاجى باشد كه غذاى جنين را كاهش داده باشد .\r\nه - ممكن است باد سبب انداختن جنين شود .\r\nو - ممكن است ورم خونى يا هر ورمى در زهدان ، يا سخت و سفت شدن زهدان يا سرطان و يا قرحه‌هايى در زهدان سبب براندازى جنين شود .\r\nجنينى كه در ماه دوم و ماه سوم باردارى انداخته مىشود اكثرا از اثر باد و رطوبتهاى چكيده از دهانهء رگهايى هستند كه به كوبش معروفند و از زهدان مىآيند كه رگهاى مشيمه از آنها مىتنند . هر گاه مشيمه رطوبت زده شد ، سست مىشود و در نتيجه تنيده‌اش سفتى خود را از دست مىدهد و از كمترين حركتى - كه از باد يا چيزى سنگين باشد - جنين بيرون مىپرد .\r\nاحتمال دارد سوء مزاج گرم خشكاننده يا سوء مزاج سرد يخ‌كننده سبب انداختن جنين شود .\r\nممكن است سبب برانداختن جنين آن باشد كه از همان سرآغاز خلقتش تخم‌آب جمع شده بسيار كم‌مايه باشد و غشاى اولى ( انفس ) - كه از اين تخمهء كم‌مايه ايجاد مىشود - بسيار نازك و كم‌مايه باشد و درحالىكه خون را جذب مىكند پاره شود .\r\nجنينى كه ماه ششم و بعد از ماه ششم سقط مىشود ، سببش مادهء رطوبى زياد است كه به زهدان\r\n\r\n","description":"","footnote":"","page_name":" 321 ","page_number":337},
  {"content":"\r\n\r\nريخته و جنين را ليز داده است . برخى از اطبا گفته‌اند كه جنين انداخته در ششماهه و بعد از ششماهه سببش باد است ؛ امّا صحيح همان است كه ما مىگوييم .\r\nهر جنينى كه بعد از مدت ياد شده و در هفت ماهه انداخته مىشود ، اكثرا دليلش سرما است كه بر زهدان تأثير گذاشته است .\r\nگويند زنى كه بسيار لاغر باشد اگر باردار شود ، قبل از آنكه بتواند خود را چاق كند بچه را مىاندازد ؛ زيرا بدن غذا را براى خود جذب مىكند و در غم ديگران - كه جنين نيز از ديگران به حساب مىآيد - نيست و مىخواهد خودش نيرو گيرد ؛ از اين وانفسا غذايى براى جنين نمىماند كه از آن تغذيه كند و ناچار ناتوان مىشود و براى انداختن آمادگى پيدا مىكند .\r\nمناطق بسيار سردسير و موسمهاى بسيار سرد ، در برانداختن جنين تأثير زيادى دارند . در مناطق كوهستانى كه هوا سازگار نباشد و در مناطق جنوبى و هواى جنوبى به حدّ زياد بچه انداختن رخ مىدهد . اما معمولا سقط در مناطق شمالى و مناطق داراى هواى معتدل كمتر است ، مگر اينكه سرماى شديد يورش آورد و جنين آزار بيند .\r\nاگر زمستان جنوبى و گرم و بهار شمالى و تقريبا كم باران باشد ، زنانى كه در آن بهار قرار است بزايند ، از كمترين سببى بچه را مىاندازند و حتى اگر بچه زنده به دنيا آيد ، ناتوان است .\r\nدرد و آزارى كه زن باردار از اثر بچه انداختن مىبيند ، بيشتر از درد و آزارى است كه زن در بچهء سالم آوردن مىبيند ؛ زيرا بچه انداختن حالتى است غير طبيعى و بچه به دنيا آوردن حالتى طبيعى است .\r\n\r\nنشانيها\r\nبراى اينكه بدانيم كه زن باردار بچه‌اش را مىاندازد يا نه ، نشانيهايى هست كه از اين قرارند :\r\n1 - پستان كه در باردارى نمو كرده و پرگوشت و چاق شده و برحسب طبيعت تغيير يافته است ، اگر بعد از اين حالت چاقى شروع به لاغر شدن كرد ، نشان آن است كه باردار بچه را مىاندازد .\r\nدرحالىكه اگر پستان از اثر بيمارى چاق شود و نمو كند و از حد متوقع پا فراتر گذارد ، طبيعت آن را به حال طبيعى برمىگرداند و بيمى از انداختن بچه نيست .\r\n2 - اگر هركدام از دو پستان - كه به‌طور طبيعى چاق شده‌اند - به تنهائى شروع به لاغر شدن كرد ، نشانى آن است كه زن باردار يكى از دوقلوها را مىاندازد و انداخته آن است كه در آن طرف زهدان خلق شده است .\r\n3 - اگر از پستان زن باردار قبل از بچه آوردن شير زيادى تراوش كرد و پياپى ريزش داشت ، آژيرى است كه خبر مىدهد جنين ناتوان شده و در معرض سقوط قرار گرفته است .\r\n4 - زياد به درد آمدن زهدان ، نشانى از ناتوانى جنين دارد و ممكن است جنين انداخته شود .\r\n5 - اگر ديدى كه زن باردار ، چهره‌اش از اثر تب بسيار قرمز شده است و به تب و لرز مبتلا مىشود ، يا سرش احساس سنگينى مىكند و خود را خسته و كوفته مىبيند و ته چشمانش درد مىكند ، دلالت بر آن دارد كه حتما جنين مىافتد ؛ كه در پيامد نشانيهاى ذكر شده ، اول خون حيض مىآيد و سپس\r\n\r\n","description":"","footnote":"","page_name":" 322 ","page_number":338},
  {"content":"\r\n\r\nبچه سقط مىشود .\r\n6 - همچنين اگر علامتهاى انداختن بچه - كه سابقا ذكر شدند - در زن باردار پديد آمد ، احتمال بچه انداختن هست .\r\nاگر سبب بچه‌اندازى ورم ، قرحه ، رطوبت و سوء مزاج باشد ، نشانيها را همه مىدانى و بارها تكرار شده‌اند .\r\nاگر سبب سقط جنين باد باشد ، نشانيهاى وجود باد پديد آيند كه عبارتند از :\r\nكش دادن زهدان بدون احساس سنگينى و جابه‌جا شدن درد و كشيدگى باد كه اين علايم از خوردن خوراكهاى بادزا فزونى مىيابند .\r\nاگر سبب انداختن جنين از منشأى غير زهدان است ، مىتوانى منشأها را معاينه كنى .\r\n\r\nنشانيهاى جنين مرده در زهدان\r\n1 - اگر جنين در شكم مادر مرده باشد ، مادر آن را احساس مىكند . مثل اين است كه چيزى سنگين وزن سنگ مانند را در شكمش انداخته‌اند و آن شىء سنگين از طرفى به طرفى مىرود .\r\nبويژه اگر بر پهلو بخوابد اين احساس آشكارتر است .\r\n2 - ناف - كه قبلا در لمس كردن گرم بود - اكنون سرد شده است .\r\n3 - پستان - كه قبلا در لمس گرم بود - اكنون كه جنين مرده سرد شده است .\r\n4 - احتمال دارد كه چرك خونالود از زهدان بيرون ريزد .\r\nبيماريهاى گرم و سخت - كه مادر را در بر مىگيرند - در انداختن جنين بسيار مؤثرند ؛ زيرا از گرمى زياد كه به بدن مىدهد ، جنين بسيار آزار بيند . در ثانى حال از دو فقره خارج نيست . يا مادر بايد غذا بخورد و از راه غذا خوردن تغذيهء جنين فراهم آيد ، كه در اين حالت بيمارى شدت بيشتر مىيابد و بيماريهاى سخت ديگر پديد مىآيند و جنين بيشتر آزار بيند ، يا اينكه بايد مادر از غذا خوردن امتناع ورزد كه در اين حالت جنين از گرسنگى مىميرد .\r\nحالات و نشانيهاى ديگرى هستند كه آژير بچه انداختن مرده يا هنوز زنده را در بر دارند و از اين قرارند :\r\n1 - چشم باردار گود مىشود .\r\n2 - سفيدى چشم به زردى مايل به سياهى ( بدگل ) تبديل مىشود .\r\n3 - گوش باردار از حالت طبيعى سفيدتر مىنمايد .\r\n4 - كناره‌هاى بينى از حالت طبيعى سفيدتر ديده مىشوند و لب سرخ‌تر از حالت طبيعى است .\r\n5 - حالتى بر باردار روىآور است كه به روىآورهاى استسقاى گوشتى شبيه است .\r\n\r\n","description":"","footnote":"","page_name":" 323 ","page_number":339},
  {"content":"\r\n\r\n\r\nفصل چهارم نگهدارى و مواظبت از جنين كه سالم به دنيا بيايد\r\nارتباط جنين با زهدان كاملا مانند ارتباط ميوه با درخت بارآور است . دربارهء ميوه بيم زياد مىرود كه در سرآغازهاى پيدايش يا وقتى دارد مىرسد ، از درخت بيفتد . جنين نيز همين حالت را دارد .\r\nبيشتر بيم آن مىرود كه در اوايل مايه بستن ، يا در اواخر روزهاى جنينى كه نزديك است به دنيا بيايد از دست برود . پس بايد در نخستين روزهاى باردارى و در روزهاى نزديك به زادن بچه بسيار مواظب حال جنين باشند . از چيزهايى كه گفتيم سبب برانداختن جنين مىشوند ، خود را كنار گيرند ؛ كه داروى مسهل خوردن يكى از آن سببهاى بدجنس است . تا چهارمين ماه باردارى و بعد از هفتمين ماه باردارى نبايد به هيچ وجه داروى مسهل بخورند . از چهارمين ماه تا هفتمين ماه ، باز خوردن داروى مسهل بسيار بد و زيان‌آور است امّا نه به آن اندازه كه تا چهارم و بعد از ماه هفتم باردارى زيان مىرساند . اگر باردار ناچار بايد مسهل بخورد ، در اين فاصلهء زمانى يعنى از چهار ماهه تا هفت ماههء باردارى بخورد . محتمل است كه در اين فاصلهء ميان چهار ماهه و هفت ماهه ، نياز مبرم باشد كه مادر اسهال شود و خون بد از بدنش تخليه شود . اين اسهال و خونگيرى وقتى بايد اجرا شود كه بيم آن برود از اثر سوء مزاج مادر تباه مىشود كه در آن صورت اين پاكسازى بايد با كمال آرامش و بدون هيچ شدتى صورت گيرد .\r\nممكن است خون حيض باردار قبل از باردار شدن به حد كافى و لازم ريزش نكرده باشد و زايده‌هايى از خون حيض كه بايستى بيرون ريخته شود همچنان در زهدان باقى باشد ؛ كه در اين حالت بايد هر طورى كه هست زهدان را از اين ريختنىها پاكسازى كرد . اين پاكسازى بايد قبل از آنچه خون بىمصرف باقى در زهدان جنين را به تباهى كشاند شروع شود . بايد در پاكسازى كاملا مواظب حال جنين باشند و كارى نكنند كه جنين از اثر پاكسازى زيان بيند .\r\nبدين منظور داروهاى پاك‌سازى نبايد تناولى باشند . بايد وسيلهء پاكسازى زهدان و برداشتنىها از راه پايين باشند . برداشتنىهاى پاكسازى نبايد به آن سوى دهانهء زهدان برسند ، بلكه بايد در گردن زهدان جايگير باشند .\r\nنبايد پاكسازى را در يك دفعه اجرا كنند ، بايد در چندين دفعه اين كار انجام داده شود .\r\nاگر بيم آن رفت كه زن باردار از تأثير سوء مزاج ، ورم ، قرحه ، باد و غيره در زهدان ممكن است بچه را بيندازد ، علاج هريك از اين حالات در بحث ويژه به آن حالت ذكر شده است ؛ از آنها استفاده كن !\r\nاگر حدس زدى كه سوءمزاجى در كار است و سبب حركت دادن جنين و انداختن جنين و بالاخره مرگ جنين مىشود ؛ اگر سوء مزاج از منشاى غير زهدان است ، به تعديل آن كوش ! و اگر از سوء مزاج نيست و از آن سببها بود كه مواد گرم را در زهدان مىريزد و بيم آن مىرفت كه ورم در زهدان پديد آيد ، بايد علاج بازدارنده و مواد و علاج جلوگيرى از ورم كردن به كار رود . و اگر امكان داشته باشد اسهال دادن هم رواست . و اگر سبب غير اينها بود ، ليكن سببى بود كه گزندى از آن به\r\n\r\n","description":"","footnote":"","page_name":" 324 ","page_number":340},
  {"content":"\r\n\r\nجنين مىرسد و دردى بر جنين مستولى مىشود كه از اثر آن سقوط كند يا در زهدان بميرد ، بايد داروهاى نگهدارندهء جنين از گزند را به كار اندازى ، كه بعدا همه را ذكر خواهيم كرد .\r\nاگر تشخيص دادى كه رطوبت زياد و بيشتر از حالت طبيعى در زهدان جمع شده و بيم آن رفت كه رطوبت جنين را ليز دهد و بيرون اندازد - كه اكثرا ليز دادن جنين از رطوبت داخل زهدان است - بايد در هنگام باردارى ، مادر را حقنه‌هاى نرمىبخش بدهى و از مدفوع پاكسازى كنى ؛ بعد از آن داروهاى تزريقى ، داروهاى ادرارآور و حقنه‌هاى پاك‌ساز زهدان را استعمال كنى . براى اين نوع پاكسازى لازم براى زن باردار ، داروهايى هست كه بسيار مفيد فايده‌اند و از اين قرارند :\r\n1 - آب ريشه‌هاى چهارگانه را با روغن كرچك بخورند .\r\n2 - خار سه‌كوهه و شنبليله را باهم بپزند و با روغن كرچك بخورند .\r\n3 - در طول مدت باردارى هر ده روز يك بار كمى حب منتن ( بدبو ) بخورند .\r\n4 - ايارج جالينوس تناول كنند كه در علاج اين حالت بسيار مفيد است .\r\nداروى تركيبى بسيار خوب زير در علاج باد زهدان نيز بسيار خوب است .\r\n\r\nنسخه :\r\nمرزه ، ثمر سرو كوهى ، ننه حوا ، كاشم ، چوبك ساقهء شبت ، بابونه ، فيجن ، خار سه‌كوهه و شنبليله از هريك به وزن شش مثقال . همه را در دويست و هفتاد مثقال آب بريز و بر آتش بگذار بجوشد تا آب نيمه مىشود .\r\nكمتر از يك رطل ( نود مثقال ) از آن آب را جدا كن . چهار مثقال روغن رازقى و بيست و چهار مثقال روغن كنجد را بر آن اضافه كن و مايهء حقنه گردان و هر چهار روز اين حقنه كردن را تكرار كن !\r\n\r\nنسخهء ديگر :\r\nيك عدد هندوانهء ابو جهل را آورده و دانه‌هايش را بيرون ريز و جاى دانه‌ها را پر از روغن سوسن كن و بگذار يك شبانه‌روز بماند . فرداى آن روز پوست هندوانهء ابو جهل پر از روغن سوسن را بر خاكستر گرم بگذار تا روغن كاملا در آن به جوش مىآيد و غل غل مىزند . از خاكسترش بردار و روغن را بپالاى و بگذار تا به حالت ولرم در مىآيد . اين روغن را در فرج داخل كنند ؛ كه در علاج رطوبتى كه سبب ليز خوردن جنين مىشود اثرى عجيب دارد .\r\nبعد از پاكسازى فوق ، بايد روغنهاى خوش‌بو ، ماليدنيها ، اندايشيها ، تزريقىها و برداشتنىها در پشم استعمال شوند . معجونهاى بزرگ ، داروى كاكنه ، دحمرثا و سنجرينا را در هر سه روز يا پنج روز تجويز كن ! داروى مشك و داروى بزرها نيز بسيار مفيدند .\r\nداروى تركيبى زير نيز خوب است :\r\n\r\nنسخه :\r\nپوست كندر و مشك زمين هر دو به حالت كوبيده از هريك يك جزء ، مرّ نيم جزء با شش برابر آنها آب بر\r\n\r\n","description":"","footnote":"","page_name":" 325 ","page_number":341},
  {"content":"\r\n\r\nآتش بجوشند تا يك چهارم مىماند . آن را بپالاى و در هر سه روز يك بار بيست و هشت مثقال از آن را مايهء حقنه گردان و استعمال شود . اين حقنه را وقتى تجويز مىكنى كه قبلا رطوبت فوق العادهء داخل زهدان پاكسازى شده باشد .\r\nداروهايى كه اگر زن باردار بخور كند براى نگهدارى جنين بهره‌رسان است عبارتند از : مقل ، سقز درخت بنه ، اندران و سياهدانه ؛ اين‌ها همه باهم يا يكىيكى بخور شوند خوبند . بخور را بايد بعد از پاكسازى لازم استعمال كنند .\r\nبرداشتنىهاى خوب براى نگهدارى از جنين عبارتند از : سنبل ، زعفران ، مصطكى ، مرّ ، مشك ، گند بيدستر ، مقل و امثال آنها همه خوبند . هركدام از اينها را كه استعمال كند در روغن سنبل رومى بسرشد و پشم سبز رنگ را بدان بيالايد و بردارد و يا به جاى روغن سنبل رومى ، پيه غاز را استعمال كند . پس از آنكه داروى برداشتنى را استعمال كرد ، كمى بعد از آن پنير مايهء خرگوش را بردارد .\r\nاگر هيچ آسيبى از مزاج گرم يا ورم گرم و امثال آن در زهدان نباشد ، داروهاى سازگار و نگهدارندهء جنين در شكم مادر اگر با قلب سازگار باشند ، بسيار سود مىرسانند ؛ مانند : زنجفيل بيابانى ، درونه ، بهمنان ( هر دو بهمن سرخ و سفيد ) ، مفرح ، داروى مشك و مثروديطوس ( ميترادات ) .\r\nداروى تركيبى زير مانع بچه انداختن مىشود .\r\n\r\nنسخه :\r\nدرونه ، زنجفيل بيابانى ، گند بيدستر ، صمغ انگدان ، سك ، مشك ، هيل بويا ، مازو و تباشير از هريك يك درهم ، زنجفيل ده درهم . همه را درهم قاطى كنند و هر روز به وزن يك مثقال با آب سرد بخورند .\r\nمرزه ، بابونه ، شنبليله ، شبت و ننه حوا از جمله داروهاى مفيد در نگهدارى و بهداشت جنين هستند .\r\n\r\nفصل پنجم خارج كردن جنين زنده و مرده\r\nممكن است شرايطى رخ دهد كه در آن ناگزير باشيم جنين را از شكم مادر بيرون آوريم و جان مادر را از مرگ رهائى دهيم ؛ اين حالات احتمالى از قرار زيرند :\r\n1 - دخترى كم سن و سال باردار شده است كه تحمل باردارى ندارد و اگر بزايد سر زا مىميرد .\r\nبراى نجات جانش بايد بچه را قبل از رشد كامل بيرون آورد .\r\n2 - زنى باردار شده كه زهدانش آسيب ديده و زياده گوشتى راه بر بچه بسته است ، در نتيجه جنين نمىتواند بيرون آيد و در شكم مادر مىميرد .\r\n3 - جنين از آسيب و سببهايى كه ذكر شدند در زهدان مادر مرده است . بايد كوشش كرد لاش مرده را بيرون آورد .\r\n\r\n","description":"","footnote":"","page_name":" 326 ","page_number":342},
  {"content":"\r\n\r\nاگر مادر چهار روز با درد زايمان روبرو شد و بچه بيرون نيامد ، بدان كه بچه مرده است ؛ پس بايد به هر طريقى كه باشد جان مادر نجات يابد . همهء كوششت را متوجه رهائى جان مادر كن و اميد زنده درآوردن جنين را از افكارت دور كن ! عمل بيرون آوردن جنين - كه در چنين حالات ناگزير از سقط باشد - از دو طريق صورت‌پذير است :\r\nالف - حركات و رژيمهاى ويژه كه سبب برانداختن جنين شود .\r\nب - داروهايى هستند كه در اين مواقع ناگزير از استعمال آنها هستى .\r\n\r\nحركتهاى سبب جنين انداختن :\r\n1 - گرسنه ماندن مادر تا مدتى زياد .\r\n2 - ورزش خسته‌كننده ، پريدن از موانع به‌طور مداوم .\r\n3 - چيزهاى سنگين وزن برداشتن و بلند كردن .\r\n4 - قى دادن به زور و به عطسه درآوردن .\r\n\r\nعلاج و داروهاى بچه‌اندازى :\r\n1 - رگ‌زنى و خون‌كشى كه اول شاهرگ دست و بعدا رگ صافن زده شود . بويژه اگر جنين در شكم بزرگ شده باشد و در دوران نمو كامل باشد خونگيرى لازم است .\r\n2 - داروهاى ريزش دادن خون حيض كه نزيف زياد باشد - بايد از جنس داروهاى تلخ و تندمزه باشند .\r\n3 - داروهاى ليزانندهء جنين از زهدان بايد از داروهاى رطوبت‌زا و لزج باشند . اين قبيل داروها بعضى تناولى هستند و برخى برداشتنى .\r\nراجع به عمل و داروهاى بچه‌انداز نسخه‌هاى زير را ذكر مىكنيم :\r\nمقدارى چوبك رختشويى را در كاغذى كنند و خوب بپيچند و در دهانهء زهدان باردار فرو برند . يا به جاى كاغذ ، چوبى را در اندازه‌اى لازم بتراشند و صاف كنند و با چوبك رختشوئى در دهانه زهدان بسپوزند . يا پر پرنده‌اى را به چوبك رختشويى بيالايند و در زهدان گذارند . يا فيجن يا گياه آذر بويه يا سرخس را به دستور چوبك رختشويى به دهانهء زهدان فرو كنند ، كه صددرصد جنين را مىاندازد . بويژه اگر فرو كردنى را با چيزى از داروهاى جنين برانداز از قبيل : قطران ، آب پيه هندوانهء ابو جهل و غيره بيالايند ، بدون شك بچه را بيرون مىآورد .\r\nداروهاى جنين‌برانداز دو قسمت هستند : داروهاى تك و ساده ، كه در جدول داروهاى ساده ذكر شده‌اند . قسمت دوم داروهاى تركيبى هستند كه در كتاب پنجم قانون ( اقرابادين ) آورده‌ايم . ليكن ما در اينجا داروهايى از آنها را بازگو مىكنيم كه در اين زمينه اثر زياد دارند .\r\nداروهاى تكى و ساده - كه ذكرشان را در اينجا به‌جا دانسته‌ايم - داروهايى هستند كه حرارت زياد نمىبخشند از قبيل : خاراگوش و شاهتره .\r\n\r\n","description":"","footnote":"","page_name":" 327 ","page_number":343},
  {"content":"\r\n\r\nداروهاى تكى و ساده كه گرمى بخشند مانند :\r\n1 - بزر شيطرج ( گياه خلال دندان ) را - كه به بزر ترتيزك مىماند و بوى تند دارد - اگر زن باردار بردارد بچه را مىاندازد .\r\n2 - دانه‌هاى گياه اسپند بخورد يا بردارد .\r\n3 - روغن بلسان در زهدان بردارد ، جنين و مشيمه را يكباره بيرون آورد .\r\n4 - صمغ انگدان بردارد يا بخورد .\r\n5 - بارزد نيز از اين داروهاى بچه‌برانداز است .\r\n6 - بخور مريم در اين زمينه شگفت‌آور است . حتى برخى از طبيبان گفته‌اند اگر زن باردار پا بر سر گياه بخور مريم نهد بچه را مىاندازد . افشرهء بخور مريم را بر شكم بيمار پاشند و بمالند جنين را تباه مىكند . حال اگر بخور مريم به وسيلهء پنبه در دهانهء زهدان فرو برند ، معركه مىكند !\r\n7 - افشرهء همه نوع از انواع گياه آذربويه را اگر بردارند بچه را مىاندازد .\r\n8 - چوبك رختشويى ايرانى را اگر باردار به وزن سه درهم بخورد ، همان روز بچه را مىاندازد .\r\n9 - اگر زن باردار به وزن دو دانگ ( يك سوم مثقال ) گرمدانه بخورد بچه را مىاندازد و احساس تب و سوزش به وى دست مىدهد .\r\n10 - پيه هندوانهء ابو جهل را بپزند و آب‌پز را وسيلهء ابزار تزريقى - كه ذكر كرده‌ايم - به بالاييهاى دهانهء زهدان برسانند . يا پيه هندوانهء ابو جهل را در پنبه پيچند و در دهانهء زهدان به خوبى بگذارند و به بالاييهاى دهانهء زهدان برسانند . بچه را مىاندازند .\r\n11 - دارچين را كه با روناس قاطى باشد ، بخورند يا فرزجه بردارند بچه را مىاندازند و اضافه بر آن دل به هم آمدن را تسكين مىدهد .\r\n12 - گويند سم الاغ در اين‌باره خاصيت دارد . اگر سم الاغ را بخور كنند و دود آن وسيلهء قيف به زهدان داخل شود ، بچه را مىاندازد و تأثيرش بسيار سريع است . حتى اگر جنين در شكم مادر مرده باشد لاش را بيرون مىآورد .\r\n13 - گويند اگر چشم ماهى نمك سود را بخور كنند و وسيلهء قيف دودش به زهدان برسد ، همان تأثير بخور سم الاغ را دارد .\r\nداروهاى تركيبى براى بچه انداختن از قرار زيرند :\r\n\r\nنسخه :\r\nصمغ انگدان به وزن نيم درهم ، برگ خشكيدهء فيجن به وزن سه درهم ، مرّ به وزن يك درهم ، در آب‌پز ثمر سرو كوهى ريزند ، شربت مانندى مىشود . بامداد و شبانگاهان از آن بنوشند ، در برانداختن بچه بسيار تأثيربخش است .\r\n\r\nنسخهء ديگر :\r\nزراوند دراز ( بيخ قسم نر زراوند ) ، كوشاد ( كف الذئب ) ، ثمر غار ، مرّ ، كوشنهء آبى ، دارچين ختائى\r\n\r\n","description":"","footnote":"","page_name":" 328 ","page_number":344},
  {"content":"\r\n\r\nسياهرنگ ، روناس ، افشرهء خاراگوش ، كراوياى سبز تندمزه ، فلفل و پونهء كوهى هريك يك جزء .\r\nهمه را درهم آميزند و درهم بسرشند و به مدت ده روز هر روز به وزن دو مثقال بخورند .\r\n\r\nنسخهء ديگر :\r\nدارچين ، كراويا و ثمر سرو كوهى از هريك به وزن ده درهم ، مرّ به وزن پنج درهم . هر روز به وزن سه درهم بخورند . اين دارو به آسانى بچه را بيرون مىآورد ، دل به هم خوردن را تسكين مىدهد ، خون زايچگى را پاك مىكند و مشيمه را بيرون مىدهد .\r\nترياق چهارگانه نيز در اين مورد بسيار مفيد است ، كه جنين مرده را بيرون مىآورد .\r\n\r\nنسخهء ديگر :\r\nآب افشرهء فيجن به وزن بيست و يك مثقال ، افشرهء شنبليله به وزن بيست و يك مثقال . هر دو را درهم ريزند و انجير بر آن اضافه كنند و بر آتش نرم بپزند تا انجير خوب مىپزد ، آنگاه اين آب‌پز را با وزن سه درهم مرزه قاطى كنند و بخورند . جنين مرده در زهدان را بيرون دهد .\r\n\r\nنسخهء ديگر :\r\nخطمى به وزن هفت مثقال را در يك رطل ( نود مثقال ) آب سرد صاف ريزند و به هم زنند و بخورند و قى كنند كه حالت تشنگى بر آنها دست دهد .\r\n\r\nنسخهء ديگر :\r\nآب افشرهء فيجن - كه زياد باشد - با روغن شنبليله و خرما بپزد ، بخورند ؛ جنين را مىلغزاند و بيرون مىآورد و مشيمه را نيز بيرون مىدهد .\r\nفرزجه‌هاى مناسب در اين‌باره مغز گرمدانه و اندران هستند كه فرزجه شوند و بردارند .\r\n\r\nنسخهء ديگر :\r\nآب فيجن به وزن بيست و هشت مثقال و روغن خالص گردو به وزن هفت مثقال را درهم قاطى كنند و بردارند ، جنين بيرون آيد . ما خود بارها اين دارو را تجويز كرده‌ايم و نتيجهء مثبت داده است .\r\nطبيبان گويند اگر مرد وسيلهء مرّ يا الوا يا پيهء هندوانهء ابو جهل ذكرش را و بويژه كلّهء ذكرش را بيندايد و منتظر بماند تا خشك مىشود يا هر سه دارو را باهم مخلوط كند و بر ذكر و كلّهء ذكر بمالد و صبر كند تا خشك مىشود . سپس با زن باردار جماع كند و كوشش كند كه كمى ديرتر از حالت عادى تخم‌ريزى كند و هرگاه تخم‌ريزى كرد باز مدّتى صبر كند و به سرعت ذكر را بيرون نكشد ، جنين مىافتد ؛ آنها چنين گويند .\r\n\r\n","description":"","footnote":"","page_name":" 329 ","page_number":345},
  {"content":"\r\n\r\n\r\nنسخهء ديگر :\r\nافشرهء سيماهنگ به وزن نه قيراط با زهرهء گاو نر بسرشد و فرزجه شود . جنين را - زنده يا مرده - بيرون مىآورد .\r\nنسخهء ديگر كه به فرزجهء پولس مشهور است :\r\nخربق سياه ، مويزك ، زراوند غلتان ( بيخ بخش مادهء زراوند ) ، بخور مريم ، ثمر گياه خامالاون ، پيه هندوانهء ابو جهل و اندران . اندران را در آب حل كنند و بقيهء داروها را خرد كنند . بسايند و با آبى كه اندران در آن حل شده است بسرشند و برداشتنىهاى از راه فرج را از آن سازند و بگذارند تا خشك مىشوند و بردارند . و اگر زهرهء گاو نر در اين دارو وارد باشد تأثيرش بيشتر مىشود .\r\nنسخهء ديگر كه بسيار قوى است :\r\nنشادر خوب ساييده و گردمانند شده به وزن ده درهم ، اندران به وزن سه درهم . اندران در آب حل شود و نشادر در آن بسرشد و از اين مخلوط فرزجه سازند . اگر شب هنگام زن باردار هر دو پا را بر بالش بلند بگذارد و فرزجه‌اى از اين دارو در فرج داخل كند و تا فردا بيرون نياورد ، بچه را مىاندازد .\r\nاگر نشادر مذكور - كه گفتيم خرد و سائيده و به وزن ده درهم باشد - با آب‌پز خاراگوش يا افشرهء فيجن يا آب‌پز ثمر سرو كوهى يا روغن كرچك بسرشد و فرزجه گردد ، باز بچه را مىاندازد .\r\n\r\nابزار تزريق كردن دارو به زهدان\r\nبايد ابزار سه گوش و گردن دراز داشته باشد و اين درازى به اندازهء طول شاخ زهدان زنى باشد كه دارو را مصرف مىكند . چنان باشد كه اگر در زهدان فرو شد زن احساس كند كه به فراخناى داخل زهدان رسيده است . آنگاه به وسيلهء ابزار ، داروى ميرانندهء جنين و لغزاننده و بيرون آورندهء جنين را تزريق كنند .\r\nطبيبان قديمى در بيرون آوردن جنين مرده دستوراتى داده‌اند كه از اين قرار است : « ممكن است جنين مرده يا زنده از استعمال دارو و ساير علاجها بيرون نيايد ؛ ناگزير بايد وسيلهء جراحى آن را بيرون آوريم . يا بيرون آمدن بچه مشكل است و راه بيرون آوردن آن نيست كه خطر جان مادر را تهديد مىكند ، حالا چه بايد كرد ؟\r\n1 - زن باردار كه در حال زايمان است و با دشواريهاى طاقت‌فرسا روبرو است بايد اول معاينهء كامل بشود . اگر ديدى كه حالش بد است و عوارض بدحالى بر او ظاهر شده‌اند نبايد به عمل دست زنى مثلا اگر زن در اين حالت درد زايمان بيهوش مىشود ، بيخوابى زياد مىكشد ، فراموشكار شده است ، بدنش سست است و از جا در رفتگىهايى در بدن پديد آمده است ، اگر صدايش مىكنند جواب نمىدهد ، اگر بلند صدايش مىكنند زيرلبى جوابى مىدهد و باز از هوش مىرود ، برخى از آنها به تشنج و تير كشيدن بدن و درهم برهمى كار اعصاب مبتلا مىشوند ، غذا\r\n\r\n","description":"","footnote":"","page_name":" 330 ","page_number":346},
  {"content":"\r\n\r\nنمىخورند ، نبض كوچك و پياپى مىزند ؛ نبايد اين بدحال‌ها را عمل كرد ، بايد به اصلاح روىآورها پرداخت . اما اگر ، مادر كاملا سالم و سرحال است ولى بچه به دنيا نمىآيد و بيم مرگ مادر مىرود ، بايد به كمك عمل بچه را خارج كرد . مادر بر تختخواب بر پشت بخوابد ، پاهايش بلندتر از سرش باشد ، دو پرستار از هر دو طرف محكم او را بگيرند و اگر احيانا پرستار گير نيامد بايد او را محكم به تختخواب ببندى كه حركت نكند و وقتى بچه را از او مىكشى جسمش كشيده نشود . آنگاه زنى كه مامائى مىكند دست چپش را با روغن - هر روغنى باشد - چرب كند .\r\nانگشتهاى دست طولانى برهم آيند . دهان زهدان را باز كند ، دست چپ را در حالتى كه ذكر شد به داخل زهدان فرو ببرد ، زهدان را گشادتر كند ، روغن در آن ريزد و دست را بگرداند ببيند كجاى جنين را بايد قلاب بزند . كه بايد اندامان برجسته را قلاب بزند و بتواند آن را بكشد . اگر جنين در حالتى است كه سرش رو به خارج است جاى قلاب گردن هر دو چشم ، دهان ، پشت گردن ، كام ، سق ، زير سق ، جاى استخوان چنبر ، نزديكيهاى دنده‌ها و زير دنده‌هاى رو به شكم است . اگر پاى جنين اوّل بيرون مىآيد ، جاى گير كردن قلاب عبارت است از : بالاى زهار ، دنده‌هاى وسطى و استخوان چنبر .\r\nابزار عمل كه سر قلابى دارد در دست راست ماما باشد ، دست چپ زير قلاب و قلاب در ميان انگشتانش قرار داشته باشد ، قلاب را در يكى از جاهاى نامبرده گير دهد و چندان قلاب را فشار دهد تا به جاى خالى مىرسد . فورا قلاب ديگر را در مقابل آن گير كند تا كشيدن متوازن و درست باشد و به هيچ سويى كج نشود . آنگاه شروع به كشيدن جنين به سوى خارج كند ؛ اما كاملا بايد مواظب باشد كه لاشه راست بيايد و به هيچ طرفى انحراف حتى اندك هم نداشته باشد . يعنى همان حساب دندان كشيدن را بايد مراعات كند . بايد كشيدن آهسته و آرام صورت گيرد ، انگشت سبابه و انگشتهاى ديگرش - كه با روغن چرب شده‌اند - به ميان تن جنين و زهدان بگردند و انگشتان را پيرامون تن جنين بگردانند . اگر ديدند كه جنين به آسانى وسيلهء قلاب كشيده مىشود و اشكالى در كشيدنش نيست ، كمى بكشد ؛ آنگاه قلاب اوّلى را در جاى ديگر گير دهد و قلاب يا قلابهاى ديگر را نيز يكى يكى و آهسته بكشد و همين عمل را يواشكى و با مواظبت كامل انجام دهد تا جنين را بيرون مىآورد .\r\nفرض كنيم كه دستى از دو دست جنين بيرون آمده و دست ديگر در داخل مانده است و اين دست بيرون آمده زير فشار دهانه در خروجى واقع شده و بر نمىگردد كه با دست ديگر بيرون آيد .\r\nبايد دست بيرون آمده را در دستمالى بپيچند كه نلغزد و به كشيدن ادامه دهند تا همه‌اش بيرون مىآيد آنگاه از كف دست آن را قطع كنند . و اگر احيانا هر دو دست تا آرنج بيرون آمدند و بازوها بيرون نيامدند و ممكن نبود كه برگردند همين كار را بكن بيرون آمده را ببر ! و اگر پاهاى جنين بيرون آمدند و از پاها به بالا بيرون نيامدند و گير كردند هر دو پا را از بيخ رانها قطع كن !\r\nدر صورتى كه جنين سر بزرگ دارد و راه بيرون شدن گنجايش سر را ندارد ، اگر حدس زدى كه آب در سر جمع شده است ، ابزار كار عمل ( نيشتر يا كارد خار مانند يعنى باريك نك تيز يا كارد بريدن بواسير - كه جراحان به كار مىبرند - ) را در ميان انگشتان قرار ده و در سر بچرخان كه سوراخ شود و\r\n\r\n","description":"","footnote":"","page_name":" 331 ","page_number":347},
  {"content":"\r\n\r\nآب فرو ريزد و سر لاغر و كوچك شود . اگر سر بزرگ است و آب در آن جمع نشده بود ، چندان سر را پاره كن كه مغزش بيرون آيد شايد كوچكتر شود و بتوان آن را بيرون آورد . اگرنه تنها سر بلكه كلّهء جنين طبيعتا بزرگ است و از آب و مغز بيرون دادن كارى ساخته نيست ، به‌وسيلهء گازانبر دندان‌كشى جمجمه را پاره كن ، و استخوانها را بيرون كش .\r\nاگر سر جنين بيرون آمده است امّا شانه‌هايش گير كرده‌اند ، با همين گازانبر دندان كشيدن اطراف استخوان چنبر را ببر تا به استخوانهاى ميان تهى مىرسى تا رطوبتى كه در سينه جمع شده است از راه اين استخوانها بيرون ريزد و سينه به هم آيد . اگر سينه به هم نيامد ، آن‌وقت بايد بريدن را ادامه دهى و استخوانهاى چنبر را بركنى . همين‌كه استخوانهاى چنبر بركنده شدند ، سينه به آسانى راه خروج را در پيش مىگيرد .\r\nاگر پايينهاى شكم آماسيده و جنين - زنده يا مرده - در زهدان گير كرده است ، باز بايد به همان دستورى كه ذكر شد جنين را از چيزهايى كه در درونش گرد آمده است تخليه كنى و آن را بيرون بياورى .\r\nجنينى كه پاهايش اول بيرون مىآيد آسان‌تر از آن جنينى بيرون كشيده مىشود كه سرش را پيش قدم كرده و گير كرده است . راست كردن چنين جنينى - كه پاهايش زودتر بيرون مىآيند در مقابل دهانهء زهدان آسان است .\r\nاگر پاهاى جنين بيرون آمده‌اند اما شكم و سينه‌اش گير كرده‌اند و بيرون نمىآيند ، بايد وسيلهء دستمال ( پارچه ) آن را بكشند و شكم و سينه را - به دستور ذكر شده در بالا - از دربرگرفته تهى كنند .\r\nاگر همهء اندامهاى تن جنين بيرون آمدند و تنها سر از بيرون آمدن سرپيچى و خيره‌سرى كرد و باقى ماند ، دست چپ را به زهدان برسانند و با انگشتان دهانهء زهدان را بگيرند و قلابى يا دو قلاب از قلابهاى ويژهء جراحى اين حالت را در سر فرو برند و بيرون بكشند .\r\nاگر دهانهء زهدان به سبب ورم گرم به هم آمده است و راه نيست كه جنين را به خارج بيرون كشند ، به هيچ وجه نبايد شدت و زور به كار رود ؛ بايد با صبر و حوصله كار را فيصله داده چيزهاى بسيار چرب و چيزهاى رطوبت‌بخش چرب در دهانهء زهدان بريز ! مادر در آبزن بنشيند ، ضمادها بر دهانهء زهدان بگذار تا باز شود . آنگاه اگر سر خيره سرى كرد ، به دستورى كه گفتيم بيرون كشيده شود .\r\nاگر جنين از راه راست منحرف شد و به طرف پهلوى مادر رسيد ، در صورت امكان بايد جنين را راست كرد و به راه راست هدايت شود آنگاه اسلوب بيرون راندنش برحسب دستوراتى كه ذكر شد صورت گيرد . اگر راست كردن و درست قرار دادن جنين در برابر دهانهء زهدان ممكن نشد ، بايد كليهء تن جنين را در داخل شكم مادر پاره‌پاره كرد . به زور بيرون آوردن جنين در هر حالاتى از حالات ذكر شده نبايد انجام شود . بايد بعد از بيرون آوردن جنين به علاج ورم گرم زهدان - كه از اثر عمل پيدا مىشود - بپردازى !\r\nاگر بعد از بيرون آوردن جنين نزيف خون روى داد ، علاج نزيف خون را در بحث ويژه به آن ذكر كرده‌ايم .\r\n\r\n","description":"","footnote":"","page_name":" 332 ","page_number":348},
  {"content":"\r\n\r\nهرگاه مادر بچه را انداخت ، بايد به وسيلهء داخل كردن دود برخى از داروها به زهدان آن را معالجه كرد ؛ مانند مقل ، حسل ، اسپند ، سقز درخت بنه ، مرزه و خردل سپيد . تا خون جريان يابد و در زهدان غلظت نيابد و بند نيايد و سبب آزار مادر نشود .\r\n\r\nفصل ششم بيرون دادن مشيمه\r\nبارها اتفاق افتاده كه بچه از مادر متولد شده ولى پوشش دائمى زمان جنينى - كه بايد به دنبال او بىدرنگ بيايد - نمىآيد كه منظور از آن پوشش مشيمه است . در بيرون آوردن مشيمه شايد نياز به دارو نباشد و از طريقهء غير دارويى استفاده كنى ، مثلا زائو به وسيلهء عطسه آورها عطسه كند و بعد از آن با دست دهان و هر دو سوراخ بينى را ببندد و نفس نكشد ؛ شكم برهم مىآيد و كش داده مىشود و مشيمه مىلغزد و سر از دريچهء دنيا بيرون مىآورد . همين‌كه سر بيرون كشيد آن را بگير و كم‌كم و آرام بكش ، نكند تند بكشى و پاره شود ! اگر در اين كشاكش به آهستگى بيم آن داشتى كه بگسلد ، چندانكه بيرون آمده و دستت مىرسد بر ران زائو ببند امّا زياد تند مبند و سست هم نباشد . باز زائو را به عطسه كردن وادار كن !\r\nاگر بيرون آمدن مشيمه به كندى و سستى انجاميد ، در كشيدنش اصرار مكن ! مقدار بيرون آمده را بر ران زائو و در بالاترين جايى كه جاى مىگيرد ببند .\r\nاگر مشيمه به ته زهدان چسبيده باشد ، آهسته‌آهسته آن را به اين طرف و آن طرف تكان ده تا زردپيهاى مربوطه سست شوند . باز تأكيد مىكنم نبايد در اين تكان تكان و در كشيدن ابدا زور به كار برى بايد با كمال آرامى و آهستگى كار را انجام دهى .\r\nاگر دهانهء زهدان بند آمده است يا درهم ترنجيده است و مشيمه راه ندارد كه بيرون آيد ، يا به وسيلهء انگشتان آن را باز كن - كه راه را بر مشيمه بگشائى - يا بايد به برخى از داروها توسل جويى و مطابق دستور زير عمل كنى :\r\n1 - مرهمهاى تندمزاج سستى بخش را به كار بر ! زائو چندانكه مىتواند راست بنشيند ، سپس مرهم را در دهانهء زهدانش بگذار . محتمل است كه اگر بر پهلو دراز بكشد و مرهم را استعمال كند بهتر از نشستن باشد .\r\nبراى مشيمه بيرون آوردن داروها و علاجهاى مختلف هست كه عبارتند از : داروهاى گذاشتنى ، داروهاى ماليدنى بر پوست و داروهايى كه بر زير ناف و بر كمر زائو مالند . شايد انگشت ماما - كه به داروى علاج حال اندوده باشد - كار را فيصله دهد . همچنين داروهاى عطسه‌آور ، داروهاى بخورى ، آبزن‌ها كه از آب داروها باشد ، داروهاى تناولى هستند .\r\nبايد به هر وسيله و حيله‌اى كه باشد مشيمه را هرچه زودتر بيرون داده ؛ زيرا مشيمه در كمترين مدّت مىگندد و عفونى مىشود و مىافتد . از داروهاى بسيار ادرارآور هم استفاده كن . اينك بعضى از اين علاجها را بيشتر تفصيل مىدهيم .\r\n\r\n","description":"","footnote":"","page_name":" 333 ","page_number":349},
  {"content":"\r\n\r\n1 - چوبك رختشوئى در آب بپزد ، آب را در آبزن بريز و زائو در آن نشيند ، به اين ترتيب مشيمه به بيرون راه مىيابد .\r\n2 - مرهم زيرهء كرمانى را در زهدان زائو قرار دهند مشيمه را متعفن مىكند و بيرونش مىدهد و هرگاه مشيمه بيرون آمد روغن گل و امثال آن را به زهدان بفرست .\r\n3 - خطمى خرد شده و سائيده را با گلاب قاطى كن و به هم زن ! زائو بنوشد مشيمه بيرون مىآيد .\r\n4 - كمى چلغوز باز شكارى در آب حل شود و زائو بخورد يا از چلغوز باز شكارى فرزجه سازند و بردارند مشيمه بيرون آيد .\r\n5 - داروهاى ذكر شده براى بچه انداختن اعم از تناولىها ، فرزجه‌ها و بخوريها همگى در بيرون دادن مشيمه كارا هستند .\r\n6 - بخور خربق سفيد مشيمه را بيرون مىآورد .\r\n7 - بخور چلغوز كبوتر بسيار خوب است .\r\n8 - بخور زراوند در بيرون دادن مشيمه داروى خوبى است .\r\n- يكى از طبيبان پيشينه ماما را سفارش مىدهد كه دستمالى بر دست پيچد و دست در زهدان فرو برد و مشيمه را بگيرد و بيرون آورد كه در حقيقت علاجى است بسيار درد آور .\r\nاگر مشيمه به زودى بيرون نيامد و در زهدان ماند ، در زهدان متعفن مىشود و بعد از چند روزى حتما بيرون مىآيد . اما در اين مدّت تا بيرون مىآيد بخارهاى بدجنس از اين مادهء متعفن شده بر مىخيزد و به سوى قلب و مغز و معدهء زائو بالا مىروند و زائو را با احوالى بسيار بد و ناهنجار روبرو مىسازد . پس بايد در اين حالت به داد زائو رسيد و وسيلهء بخوريهاى خوش‌بو ، تناول شربت سوسن و داروى مشك آزار رسانى مشيمهء متعفن شده را خنثى كرد . داروهائى مناسب و خوشبوى و سازگار با قلب و معده را بايد به كار برى ، تناول شوند يا از خارج بمالند .\r\nيكى از حكما كه نامش لاوبيدوس ( لاويبدوس - نسخه . ) است دربارهء بيرون آوردن مشيمه چيزهايى فرموده است كه ما آن را چنان كه خودش گفته نقل مىكنيم . مىفرمايد : « اگر بچه بيرون آمد و مشيمه در زهدان ماند ولى دهانهء زهدان باز است و مشيمه آزاد شده ، حتما پيچ خورده و مثل توپ بازى شده و به طرفى از زهدان چسبيده است ، كه آسان مىتوان آن را بيرون آورد . بايد طبيب يا ماما دست چپش را با روغن چرب كند و در زهدان فرو برد و دستش به ژرفاى زهدان برسد و به جستجو بپردازد تا دستش به مشيمه مىرسد - كه به ته زهدان خود را چسبانيده است - آن را بكشد .\r\nاما نه درست در برابر دهانه زهدان ، زيرا بيم آن داريم كه سبب برگشتگى زهدان شود . بايد اول همين‌كه مشيمه را به دست آورد ، در كمال آهستگى آن را به راست و به چپ حركت دهد . بعد از آن كشيدن را افزايش دهد ؛ كه در اين حالت از چسبيدگى رهايى يابد و بيرون مىآيد » . اين بود نص كلام حكيم لاوبيدوس .\r\nاگر دهانهء زهدان برهم آمده و راه را بر خروج مشيمه بسته است ، علاجهايى را كه براى باز كردن دهانهء زهدان ذكر كرده‌ايم استعمال كن !\r\nاگر دهانهء زهدان برهم آمده است و زائو داراى نيروى كافى است ، داروهايى را به كار بر كه\r\n\r\n","description":"","footnote":"","page_name":" 334 ","page_number":350},
  {"content":"\r\n\r\nعطسه كردن را برانگيزند . بخورهايى از ديك ابزارها يا مخلوط با ديك ابزارها استعمال كن و اندازه را مراعات كن ! هرگاه دهانهء زهدان باز شد ، دست در زهدان فرو بر و به دستورى كه گفتيم مشيمه را بيرون بياور .\r\nاگر از اين وسايل داروئى و غير داروئى مشيمه بيرون نيامد نگران مباش . خودش بعد از چند روز كمى حركت مىكند و به شكل خونابه‌اى بيرون مىريزد . فقط نگرانى در اين است كه بوى گنديده‌اش سبب سردرد شود و معده را فاسد كند و موجب افسردگى زائو گردد . پس بجاست كه كوشش كنى هرچه زودتر بيرون آيد .\r\nنبايد در بيرون آوردن مشيمه تنها به استعمال بخورهائى كه دود آنها را به زهدان مىفرستى اكتفا كنى ، بايد از وسايل علاجى ديگر هم غافل نباشى .\r\nطبيبى نوعى بخور را در اين زمينه ذكر كرده است كه ما بارها آن را تجويز كرده و نتيجهء خوب و رضايت‌بخش گرفته‌ايم . مىفرمايد : تخم ترتيزك و انجير خشك را بخور كنند و دودش به زهدان راه يابد مشيمه بيرون مىآيد .\r\nطبيبى ديگر نيز در اين‌باره سفارشى دارد كه فرموده‌اش را چنان كه هست نقل مىكنيم . او مىفرمايد : « فيجن ، گندناى بيابانى و مشك چوپان هريك يك جزء . روغن سوسن و روغن حنا در اندازه‌اى كه اين داروهاى تندمزه را تر كنند . همه را باهم در ديك تازه بريزند و سر ديك را ببندند .\r\nسوراخى كوچك در سرپوش ديك باشد . لوله‌اى باريك در سوراخ جاى دهند و آتش زير ديك برافروزند . يك غلت جوشيده آن را بردارند و بر منقل پر از اخگر بگذارند و زير يك صندلى قرار دهند و زائو بر صندلى بنشيند و سر لوله - كه آن سرش در ديك بند است - در رحم زائو فرو رود . همهء اطراف زائو را وسيلهء لباس و چيزهاى پوششى بپوشانند كه ابدا بخار به خارج نفوذ نكند . مدت دو ساعت بيمار بر اين حالت بماند ، مشيمه بالا مىآيد . اگر ديدى كه بخار كار را تمام نكرد ، داروهاى گذاشتنى كه براى بچه انداختن به كار مىروند به كار گير ! كه اين داروها بعد از چنين بخارى قوىتر و تأثيربخش‌تر مىشوند . » .\r\n\r\nفصل هفتم منع باردارى\r\nدر بعضى حالات طبيب خود را ناگزير مىبيند كه نگذارد زن باردار شود ، و دستور به منع باردارى بدهد ؛ مثلا در موارد زير :\r\n1 - دخترى كم سن و سال است كه شوهر كرده ، اگر باردار شود ممكن است سر زا بميرد .\r\n2 - زنى كه زهدانش به نوعى بيمارى نامناسب گرفتار است و سزاوار باردار شدن نيست .\r\n3 - زنى كه مثانه‌اش ناتوان است ، هرگاه جنين در شكمش سنگين شد ، ممكن است مثانه از اين سنگينى ترك ببرد و در نتيجه به سلس‌البولى ( بول بدون اراده ) مبتلا شود كه تا آخر عمر شفا نمىيابد .\r\n\r\n","description":"","footnote":"","page_name":" 335 ","page_number":351},
  {"content":"\r\n\r\n\r\nدستورات منع باردارى\r\nالف - هنگام جماع بچهء نمونه‌اى را - كه سابقا در كمك به باردار شدن ذكر كرديم - به فكر و پيش چشم نياورد و خيال و تصور نكند .\r\nب - مرد كارى كند كه هر دو باهم تخم‌ريزى نكنند و زود از زن جدا شود و زن را وادار كند كه فورا بعد از جماع از جا برخيزد و رو به عقب هفت يا نه گام برجهد ؛ كه در اين جهيدن ممكن است نطفهء جمع شده بيرون ريزد . امّا اگر به جلو برجهد ممكن است آن را در مقر خود آرام كند .\r\nج - محتمل است اگر زن فورا بعد از جماع عطسه كند ، منى مرد از زهدان بيرون بريزد .\r\nد - اگر زن قبل از جماع و بعد از آن فرزجه از قطران بردارد يا ذكر مرد قبل از جماع با قطران آلوده شود ، زن باردار نشود .\r\nه - روغن بلسان را بر ذكر و دهانهء زهدان ماليدن نيز در منع باردارى تأثيربخش است .\r\nو - سفيداب را قبل از جماع بردارند منع باردارى مىكند .\r\nز - اگر قبل از جماع و بعد از آن فرزجه از پيه انار و زاج بلورى بردارند باردار نمىشوند .\r\nح - روزى كه از حيض پاك مىشوند و قبل و بعد از جماع ، اگر شكوفهء كلم و بزر كلم را فرزجه كنند و بردارند مانع باردار شدن مىشود و اگر فرزجهء ساخته از شكوفهء كلم و بزر كلم را در قطران بيالايند يا در افشرهء پونه فرو كنند و بردارند ، در منع باردار شدن تأثيربخش‌تر است .\r\nط - اگر بعد از پاك شدن از حيض ، برگ درخت ترنگوت در پشم پيچند و بردارند مانع باردارى است و بويژه اگر فرزجهء ساخته از برگ ترنگوت و پشم را در آب برگ ترنگوت فرو كنند .\r\nداروى تركيبى زير نيز خوب است .\r\n\r\nنسخه :\r\nپيه هندوانهء ابو جهل ، هزارچشان ، ريم آهن ، گوگرد ، گياه محموده ( سقمونيا ) و بزر كلم هريك يك جزء . همه را با قطران مخلوط كنند و فرزجه سازند و بردارند .\r\nى - بعد از جماع فلفل در زهدان ريزند باردار نمىشوند .\r\nك - از پشك فيل فرزجه شود و بردارند يا پشك فيل را بخور سازند و بعد از آن فرزجه بردارند .\r\nل - اگر مرد ذكر و بويژه سر ذكر را با روغن كنجد چرب كرده و جماع كند ، زن باردار نخواهد شد .\r\nم - اگر بعد از پاك شدن از خون حيض ، برگ لبلاب فرزجه شود و زن بردارد ، باردار نخواهد شد .\r\n\r\nفصل هشتم اميد بيهوده ، رجاء ( رحا « 1 » - نسخه )\r\nاحيانا رخ مىدهد كه زنى به حالتى كاملا شبيه بارداران درآمده است ؛ خون حيض بند آمده ، رنگ\r\n\r\n\r\n","description":"","footnote":"\r\n( 1 ) - رجاء : اميد . رحا : آسياب ، چنبره زدن مار . جالب اينجا است كه در دو نسخهء چاپ مصر و تهران گاهى رحا و گاهى رجاء چند بار تكرار شده‌اند .\r\n","page_name":" 336 ","page_number":352},
  {"content":"\r\n\r\nزن تغيير كرده و رنگ بارداران دارد ، اشتهاى غذا را از دست داده ، دهانهء زهدان بهم آمده و احتمالا تا اندازه‌اى سخت احساس مىشود . گاهى رخ مىدهد كه زن با اين روىآورها احساس نوعى سفتى در سراسر زهدان مىكند ، پستانها برآمده و پر گوشت مىگردند و گاهى ممكن است آماس كنند . زن احساس مىكند چيزى در شكمش مىجنبد كه حجمش به حجم جنين است . اگر با دست بر آن بزنند جابجا مىشود و به راست و به چپ حركت مىكند . ممكن است اين حالت شبه باردارى چهار يا پنج سال دوام يابد و ممكن است تا آخر عمر همچنان باشد و علاج نشود ؛ و امكان دارد كه به حالتى شبيه به حالت بيمار استسقايى درآيد ، شكم باد كند امّا سخت باشد ، نه شبيه حالت استسقاى طبلى كه اگر با دست بر آن بكوبى صداى طبل بدهد . و احتمال دارد به درد زايمان مبتلا شود و احساس كند كه چيزى فرو مىريزد ، امّا متأسفانه بچه‌اى در كار نباشد .\r\nشايد سبب اين اميد بيهوده ، كش رفتن و بادكردگى لوله رگهاى خون حيض باشد كه هيچ چيزى را بيرون نمىدهند . و احتمال دارد كه گوشت پاره‌اى را بيرون اندازند كه هيچ نشانى از زندگى و حالت جنين ندارد . و گاهى ممكن است تنها باد از آن بيرون آيد . يا ممكن است ريختنىهاى بىمصرف با خون زياد در زهدان گرد آمده و بند آمده باشند . از اين حالتهاى نامبرده تنها آن را كه زن گوشت پاره‌اى را بيرون مىدهد مولّى ( دور افتاده ) نامند و در غير اين حالت آن را مولّى نمىگويند ، كه اين حالت را در زبان فارسى بار دروغين نامند . براى اين حالت سبب قطعى و صددرصد صحيح نمىدانم اما گمان مىكنم و حدس مىزنم كه توليد چنين گوشت زائدى يكى از دو سبب زير را داشته باشد :\r\nيا مواد ناباب زياد در زهدان جمع شده و حرارت شديد بر آن اثر گذاشته است . و يا اينكه زن از اثر جماع تخم‌ريزى خود را كرده است و تا اندازه‌اى وسيلهء باقى ماندنش هم فراهم بوده ، امّا منى مرد در آن راه نيافته و توليد جنين صورت نگرفته است ، مانند تخم‌مرغ كه تخم خروس در آن نيست .\r\n\r\nنشانيها\r\nگفتيم زنى كه بار دروغين دارد ، اكثرا نشانيهايش چنين مىنمايند كه به راستى آبستن است ، اما نشانيهايى نيز هست كه مىتوان اين دو حالت راستين و دروغين را از هم جدا كرد ، مانند :\r\n1 - چيزى كه در شكم باردار دروغين است تا مدتى مىجنبد و بعدا اصلا حركت نمىكند .\r\n2 - سختى و سفتى شكم باردار دروغين بسيار بيشتر از سختى شكم آبستن راستين است .\r\n3 - دست و پاى زن باردار دروغين باريك و بسيار سست و فروهشته مىشوند .\r\nگذشته از اين ، انواع رجاء يا رحاها نيز با هم فرق دارند ، كه از اين قرارند :\r\nالف - در حالتى كه گفتيم زن احساس مىكند كه جنين در شكم دارد و احساس جرمى متحرك در شكم مىكند ، در حالات ديگر اين احساس نيست .\r\nب - اكثرا زنى كه به اين بيمارى مبتلا مىشود زهدانش ورم مىكند ؛ زيرا رودهء كور بسيار تحت فشار قرار گرفته و در تنگنا مىافتد و روىآورهاى قولنج بر او مىتازند و احساس درد و آزار را\r\n\r\n","description":"","footnote":"","page_name":" 337 ","page_number":353},
  {"content":"\r\n\r\nبسيار شديد مىكنند . بارها اتفاق افتاده كه زن مبتلا به اين بيمارى احساس درد قولنج كرده است .\r\nزنى كه به اصطلاح آبستن دروغين است اگر در آن حالت احساس درد قولنج كند ، داروى خرمائى ، معجون شهر ياران و امثال آنها را استعمال كند ، دردش تسكين يابد و همراه درد تسكين يافتن ممكن است از بيمارى شفا يابد .\r\n\r\nعلاج\r\nباردار دروغين علاجش در اين است كه كمتر حركت كند ، نبايد ورزش كند ، بايد بر پشت بخوابد و پاهايش بلندتر از سرش باشد . اگر تشخيص دادى كه بايد خونگيرى شود ، اسهال شود يا قى داده شود ، مانعى ندارد و هركدام را لازم دانستى عمل كن !\r\nعلاج ورم راه بندان بوجود آورنده را به كار ببر ، داروهاى سست‌كننده به حالت گذاشتنى ، ماليدنى ، پاشيدنى ، در آبزن نشاندنى و هرچه بچه‌انداز است در اين زمينه بهره‌رسان است . شايد مادهء سبب بيمارى تحليل برود و شايد آن را بيرون آورد .\r\nاكثرا براى بيماران باردار دروغين تناول لوغاذيا و روغن كلكلانج بسيار بهره‌رسان است .\r\n\r\nفصل نهم زايمان طبيعى و غير طبيعى\r\nبچه كه در حين بيرون آمدن سرش درست مقابل دهانهء زهدان آيد و هيچ ميلان و انحرافى نداشته و هر دو دستش بر هر دوران گسترده باشد اين را بچهء طبيعى و حالت را زايش طبيعى مىدانيم ؛ در غير اين صورت غير طبيعى به شمار مىآيد .\r\nبهترين و سلامت‌ترين حالت غير طبيعى به دنيا آمدن بچه اين است كه پاهايش اول بيرون آيند و هر دو دستش بر هر دوران دراز شده باشد .\r\nاگر سر بچه درست در مقابل دهانهء زهدان نباشد يا هر دو دستش بر هر دوران نباشند و بعد از بيرون آمدن پاها ، دستهايش در داخل گير كنند ، حالت بسيار بد و ناپسندى است .\r\nغير طبيعى به دنيا آمدن بچه ممكن است پيامدهاى تاسف‌آور زير را داشته باشد :\r\n1 - شايد جنين و مادر هر دو بميرند .\r\n2 - احتمال دارد مادر زنده بماند و جنين بميرد ؛ زيرا از سختىهايى كه در اين سفر مىبيند و در كشاكشى كه از زهدان مىخواهد خارج شود امّا راه بيرون آمدن ندارد ورم مىكند . كه اگر سه روز در اين كشاكش بماند جان مىسپارد .\r\n3 - احتمال دارد كه اين غير طبيعى آمدن بچه ، زهدان مادر را به ورم كشنده مبتلا سازد ، بچه بيرون آيد و زنده بماند اما مادر بميرد .\r\n4 - گاهى ممكن است در اين حالات بچه خفه شود و از بىتنفسى بميرد .\r\n\r\n","description":"","footnote":"","page_name":" 338 ","page_number":354},
  {"content":"\r\n\r\n\r\nفصل دهم دشوار زادن\r\nبارها مشاهده مىشود كه زن در زادن با دشواريها و مشكلاتى روبرو مىگردد كه بچه بيرون آوردن بسيار زحمت و مشقت دارد .\r\nدشوار زادن احتمالاتى دارد و سببهاى متعدد زير براى دشوار زادن هستند :\r\n1 - احتمال دارد سبب از خود مادر باشد .\r\n2 - ممكن است سبب از جانب جنين باشد .\r\n3 - احتمال دارد گناه به گردن زهدان باشد .\r\n4 - ممكن است مشيمه در اين خرابكارى دست داشته باشد .\r\n5 - ممكن است سبب مشترك داشته باشد و اندامان همسايه و مربوطه در بدن در اين حالت سهم داشته باشند .\r\n6 - ممكن است وقت به دنيا آمدن ، بچه مادر را با دشوارى روبرو ساخته باشد .\r\n7 - هيچ بعيد نيست نادانى ماما اين شاهكار را به خرج داده باشد و مايهء دردسر جنين و مادر شده باشد .\r\n8 - ممكن است سبب مربوط به قبل از ولادت باشد .\r\nاكنون برگرديم به شرح و توضيح سببهاى احتمالى . اگر سبب از مادر است ، در چندين حالت كه بر مادر مستولى مىشود ، دشوار زادن پديد مىآيد :\r\n1 - مادر ناتوان است ، با بيماريهاى زياد سروكار داشته ، گرسنگى كشيده و تاب و توان آسان زادن را از دست داده است .\r\n2 - مادر پير است و بچه طوقى است در گردن و پيرى هزار عيب دارد كه يكى دشوار زاييدن است .\r\n3 - مادر آن‌قدر چاق و گوشتالو است كه مرزها را پر كرده و راهى براى عبور جنين نمانده است ، نمىتواند بر خود فشار آورد و ماهيچه‌هاى شكم بر بچه فشار نمىآورند و آن را به آسانى تا در خروجى بدرقه نمىكنند .\r\n4 - مادر بسيار ترسو است يا اين اولين بار بچه آوردنش است كه ترسش بيشتر از زنان كار كشته است و به علاوه درد زايمانش شديدتر است .\r\n5 - بر درد زايمان بسيار ناشكيبا است ، داد مىزند پهلو به پهلو مىشود ، خود را زياد حركت مىدهد كه اين پهلو به پهلو شدن و استقرار نگرفتن ممكن است علاوه بر دشوار زادن ، بچه را نازيبا كند و شكلش را تغيير دهد .\r\nاگر سبب از مادر نيست و از بچه است ، آن هم چندين احتمال دارد :\r\n1 - جنس نوزاد دخالت دارد و جنس لطيف با جنس زمخت در اين سفر خير ، اثر متفاوت دارند .\r\nهميشه جنس نرينه زودتر از جنس لطيف به دنيا مىآيد ؛ اما جنس لطيف با گامهاى كوتاه و با تأنى و كندى مىآيد و اكثرا سبب دردسر مادر مىشود .\r\n2 - بزرگى سر و كلفتى جسم جنين هم مؤثر است ، كه نمىتواند به آسانى از اين كوره راه بگذرد و\r\n\r\n","description":"","footnote":"","page_name":" 339 ","page_number":355},
  {"content":"\r\n\r\nراهرو نسبت به او تنگ است .\r\n3 - شايد جنين بسيار كوچك و فسقلى و سبك وزن است كه به اين آسانى جدا نمىشود و از مادر نمىافتد .\r\n4 - راست و درست آفريده نشده است كه راه هموار را در پيش گيرد ؛ مثلا دو سر دارد ، سرى مىآيد و سرى خيره‌سرى مىكند . وانگهى راه براى دو سر كه در يك آن آيند موجود نيست .\r\n5 - ممكن است چندين جنين كوچولو هريك در جايى از زهدان پناه گرفته باشند و ترافيك سنگين باشد .\r\n6 - ممكن است شلوغى جنينها از حد گذشته باشد و همگى در يك كيس سوار هم شده باشند و اين تراكم دشوارزائى را به وجود آورد .\r\n7 - ممكن است جنين در زهدان مادر مرده باشد كه نمىتواند حركت كند و در بيرون آمدن به خود تكانى بدهد .\r\n8 - ممكن است جنين نمرده باشد امّا آن‌قدر زبون و ناتوان است كه ياراى تكان خوردن ندارد .\r\n9 - يا اينكه بيرون آمدنش عاقلانه نيست ، به جاى اينكه اوّل سرش را پيش قدم سازد ، پاهايش را دراز مىكند ، يا مىخواهد بر پهلو دراز كشيده تشريف بياورد يا مىخواهد دولا شده بيرون آيد و يا چهار مشقى بر هر دو زانو و هر دو ران راه برود ! كه اين حالت بسيار شاد و غير طبيعى ناشى از بدجنسى جنين يا از زياد پهلو به پهلو كردن مادر پديد آيد . در هر حال اگر احساس شد كه پايين آمده است و درد در پايينيهاى شكم حس شد و تنفس بچه بر مرام بود ، اميدى هست كه سالم به دنيا آيد .\r\nاگر گناه نه به گردن مادر است و نه به گردن بچه ، بلكه تاوان از زهدان است ، آن هم چندين احتمال سببى زير را دارد :\r\n1 - زهدان كوچكتر از حالت طبيعى است و گنجايش خوب پروريدن بچه را ندارد .\r\n2 - زهدان بسيار خشك است و آن‌قدر رطوبت ندارد كه جنين را بلغزاند .\r\n3 - زهدان دهانهء بسيار تنگ دارد كه اين تنگى يا سرشتى است يا از اثر قرحه بهم آمده و تنگتر از حدّ شده است يا سببى ديگر در تنگ كردن آن دست به كار شده است .\r\n4 - زهدان به يكى از بيماريهاى پليد و ناپسند مبتلا شده مانند : ورم گرم التهابى ، قرحه ، ترك بردگى و يا بواسير زهدانى .\r\n5 - قبلا يكپارچهء هموار بوده و سوراخ نداشته ، پردهء صفاق دريده شده و سوراخى در دهانهء زهدان پيدا شده كه در حالت طبيعى نيست و با همان حالت كه گفتيم ممكن است در سرشت زهدان تنگ باشد مشابه شده است .\r\nاگر سبب دشوار زادن از مشيمه باشد ، حال از دو فقره خارج نيست :\r\n1 - يا مشيمه كلفت و پرمايه‌تر از حالت طبيعى است و پاره نمىشود و جنين نمىتواند بيرون آيد .\r\n2 - يا خيلى نازكتر از حدّ لازم است و قبل از وقت مناسب پاره شده است و رطوبتهاى داخلش فرو ريخته و چيزى نمانده است كه جنين را لغزش دهد .\r\n\r\n","description":"","footnote":"","page_name":" 340 ","page_number":356},
  {"content":"\r\n\r\nاگر سبب از همسايه‌ها و اندامان ديگر باشد ، چندين احتمال هست :\r\n1 - در مثانه ورم باشد . يا مثانه از چيز ديگرى آسيب ديده باشد ، مثلا بول در آن ثابت مانده يا جز اين .\r\n2 - در روده‌ها مدفوع خشك به حد زياد گير كرده باشد ، يا ورم يا قولنج از نوعى ويژه رخ دهد .\r\n3 - مقعد بواسير دارد و يا مقعد تركيده است .\r\n4 - تهيگاه مادر بسيار باريك و نازك است .\r\nاگر سبب دشوار زادن مربوط به وقت و زمان ولادت باشد ، اين است كه بچه در بيرون آمدن سرعت به خرج داده است ؛ در راه مرز آزار چندانى نديده است كه او را باز دارد كه اكثرا در ساير حالات وجود اين آزار بازدارنده و كاهش دهندهء به سرعت آمدن بچه مىشود ؛ اما وقتى به دهانهء در خروجى رسيده در آنجا گير كرده است و به اصرار و لجاجت مىخواهد بيرون آيد و توانائى خود را به كار مىبرد اما توانائى در اين اندازه نيست كه از اين مانع بپرد . مىماند و راه بازگشت هم ندارد و مادر را با مشكل بچه آوردن روبرو مىسازد .\r\nاگر سبب روىآورهاى قبل از وقت ولادت باشد ، احتمالات زير وجود دارند :\r\n1 - سرماى شديد كار خود را كرده است و اندامان ابزارى بچه آوردن ترنجيده‌اند و ازاين‌رو است كه در مناطق شمالى و در موسم وزيدن بادهاى شمالى ، در موسم سرد سال ، دشوار زادن زياد است و بيشتر از مناطق گرمسير و آب و هواى گرم است . احتمال دارد چنين حالت سرمازدگى زهدان را بر درد و مراق را پاره كند .\r\n2 - گرماى زياد يورش آورده و بر مادر و اندامان بچه راه انداز ، اثر بد گذاشته و نيرو را سست كرده است .\r\n3 - غم و اندوه زياد ممكن است بر روحيه و حالات مادر تأثير بد داشته باشد و سبب دشوار زادنش گردد .\r\n4 - مادر زياد عادت به استعمال عطر و بو كردن عطرها داشته و بيشتر از آنكه براى جلوگيرى از انداختن جنين لازم است عطر به كار برده است .\r\nبارها رخ داده است كه دشوار زادن - از هر سببى و بويژه اگر از اثر سرماى ترنجاننده شديد - پيامدهاى بد ببار آورده مثلا : رگهاى داخل سينه بگسلند ، رگهاى داخل ريه پاره شوند و مادر به خون بر آوردن از راه دهان يا سرفهء مسلولانه مبتلا شود .\r\nممكن است از اثر فشار بر خود آوردن مادر به حدّ زياد و كش رفتن ، ماهيچه‌ها و پىرگها - كه از حدّ نرمش‌پذيرى و حد كش خوردن معمولى بيشتر زير فشار واقع مىشوند - از هم بگسلند و كزاز پديد آيد .\r\nبراى برخى از اين مادرهاى دشوارزا روى داده است كه در اثر فشار زياد بر خود وارد كردن ، مراق شكمشان پاره شده است .\r\n\r\nنشانيهاى آسان يا دشوار زادن\r\nاگر چندى قبل از روز بچه آوردن و نزديك به وقت بچه آوردن درد زايمان در قسمت جلوى بدن و در\r\n\r\n","description":"","footnote":"","page_name":" 341 ","page_number":357},
  {"content":"\r\n\r\nشكم و زهار احساس شد ، بدان كه زادن به آسانى انجام مىشود ؛ امّا اگر درد تمايل به سوى عقب داشته و پشت مادر به درد آمد ، نويد آسان زادن نيست .\r\n\r\nفصل يازدهم درد زايمان و علاج\r\nزن باردار كه احساس مىكند وقت زايمان نزديك شده است و ممكن است آزار زياد بيند ، بايد علاج واقعه را قبل از وقوع بكند . دستوراتى را كه در زير ذكر مىكنيم به كار برد كه اگر درد زايمان شروع كرد بسيار تاقت‌فرسا نباشد :\r\nالف - بر دوام آب‌تنى كند ، امّا اگر آب‌تنى خارج حمام گرم باشد خوب است ؛ زيرا حمام گرم بدن را سست و ناتوان مىكند .\r\nب - در آبزن بنشيند و آبزن نيز در داخل حمام گرم نباشد .\r\nج - روغنهايى از قبيل : روغن شبت ، روغن بابونه ، روغن خيرى و امثال آنها را بر زهار و بر پشت و بر باسن بمالد . چيزهاى خوش‌بو با خود داشته باشد ، مرهمهاى كم‌مايه و سستىبخش ، لعابهاى سستىبخش ، چربيهايى از قبيل : پيه مرغ خانگى ، پيه غاز پروارى و چاق شده را به حالت ولرم مايل به گرم بر باسن ريزد و بويژه اگر مهبل خشك باشد يا اندامان همگى خشك باشند اين روغن‌مالى و روغن‌ريزى بسيار لازم است .\r\nد - باردارى كه از تجربه يا نشانيها مىداند كه دشوارزاست ، بايد قبل از بچه زادن به مدت يك ماه رژيم زير را مراعات كند :\r\nدر وقت سى روز هر روز ناشتا لعاب به دانه با لعاب بزر كتان بخورد .\r\nاز اولين روزى كه درد زايمان شروع مىشود ، صبحها ناشتا آب شنبليله بخورد .\r\nغذايش سبزيهاى نرمىبخش به شكم ، شورباهاى ساده ، گوشت حيوان چاق و چرب و گوشت مرغ چاق شده باشد . بايد از هر غذائى كه قبوضيت‌آور است دورى جويد .\r\nدود بخور مشك و چيزهاى خوش‌بو را در مهبل بگرداند .\r\nهرگاه زايمان شدت يافت و وقت بچه آوردن آمد ، غذاى در حجم كم امّا بسيار مغذى بخورد و شراب ريحانى بر غذا بنوشد . به مدت يك ساعت بنشيند و پاها را دراز كند ، بعد از آن به مدت يك ساعت بر پشت بخوابد و بعد از آن يكهو برخيزد و از پلكانها بالا رود و پايين آيد و صداى بلند سر دهد .\r\nهرگاه دهانهء زهدان كمى باز شد و داشت بازتر مىشد ، بايد تا مىتواند فشار بر خود آورد و بويژه وقتى كه پردهء صفاق پاره مىشود ، اين فشار به خود دادن بسيار لازم است . خود را به عطسه كردن وا دارد و تا مىتواند دهان را باز نگه دارد و بيشتر هواى آزاد بركشد كه دهان بازكردن و هواى آزاد بر كشيدن به حد زياد ، در بيرون آوردن جنين و مشيمه مددكار است .\r\nدر وقت زادن بر كرسى بنشيند و متكا داشته باشد ، كه براى باز شدن زهدان اين وضعيت بسيار مناسب است . امّا اگر چاق و گوشتالو است ، دمر و بر زمين در حالتى كه سرش را پايين آورده و خم\r\n\r\n","description":"","footnote":"","page_name":" 342 ","page_number":358},
  {"content":"\r\n\r\nكرده و زانو را زير شكم قرار داده است استقرار يابد ، تا دهانهء زهدان درست در مقابل آخرين درب خروجى - كه منظور مهبل است - قرار گيرد .\r\nبعد از نشستن يا دمر قرار گرفتن اصولى - كه ذكر شد - مهبل را وسيلهء چربيهاى نرمىبخش - كه ذكر شدند - چرب كند . بايد وسيلهء انگشت دهانهء راه خروج را باز و گشاد كنند ، كه در اين حالت اگر فشار بر شكم وارد آورد ، بچه را مىزايد و به حالت زادن حيوانات چهارپا شبيه باشد .\r\nهرگاه مشيمه سر برآورد و معلوم شد كه جنين دارد مىآيد و زايمان نزديك است ، اگر مشيمه ستبر است و خودبه‌خود پاره نمىشود با ناخن يا به وسيلهء ابزار جراحى طبيبان - كه در ميان انگشتان گيرند - آن را پاره كنند و مواظب باشند كه بدن جنين را زخمى نكنند . هرگاه مشيمه پاره شد ، رطوبتهاى داخل مشيمه به جريان افتد و بچه را به سوى خارج ليز مىدهد . اما اگر مشيمه قبل از زمان لازم پاره شد و هنوز جنين آمادهء بيرون آمدن نشده ، مادهء ليزدهنده را از دست داد ، نسبتا بيرون آمدنش به درازا بكشد . و در اين شرايط كه مهبل خشك شود ، بايد علاجهاى لغزانندهء جنين و مرهمهاى كم‌مايه و روان و لعابهاى مناسب حال را در مهبل ريزند . گداختهء پيه ، سپيده و زردهء تخم‌مرغ را در مهبل جا دهند .\r\n\r\nعلاجهاى عمومى\r\nبراى كاهش دادن درد زايمان و آسان كردن كار دشوار زايان ، علاجهايى دارويى و غير دارويى هست . كه اينك ما از علاجهاى غير دارويى شروع مىكنيم ، بعدا به داروهاى علاجى نيز اشاره‌اى داريم .\r\nاگر زن دشوارزاست و ديدى كه بسيار رنج مىبرد ، در صورتى كه ناتوان نشده است ، بگذار كمى چيزهاى خوشمزهء خوش‌بو را بو كند . آبگوشت بدون گوشت بخورد ، غذاى خوشمزه و در اندازه كم از قبيل : تخم‌مرغ نيم‌بند و امثال آن را بخورد . چند قدحى شراب ريحانى خوشبوى و خوشمزه بخورد ، آنگاه او را راست بنشان . اگر زمستان و سرد است وسيلهء آتش اطاق را گرم كن و اگر تابستان و گرم است وسيلهء بادبزن او را خنك گردان ! وادارش كن تا دنده‌هاى رو به شكم در آب گرم جاى گيرد ، آب گرم تقريبا مايل به ولرمى باشد و مادر آزار نبيند . و بويژه اگر آب در ديك بر آتش بجوشد و ده بستهء پر كف پونه در آن بپزد و آب كمى سرد شود و زن در آن نشيند بهتر است .\r\nفرزجه از مرّ يا چيزى مشابه مرّ بردارد .\r\nاندامان ابزار بچه آوردن و پشت و بدن را با مرهم قيروطى و گداختهء پيه - كه ولرم باشد - بمال ! بويژه اگر تشخيص دادى كه شايد دشوار زايى از تأثير سرما باشد ، اين چرب كردن حتما لازم است .\r\nلعابهاى سازگار با حالت زائو تجويز كن و لغزاننده را به كار ببر ! شايد نياز به حقنه كردن مهبل داشته باشد كه در اين صورت بايد زن بر پشت بخوابد ، بالشتى را زير باسن بگذارد ، پاها را بلند نگه دارد و چندانكه ممكن است هر دوران را از هم دور سازد . آنگاه به وسيلهء ابزار تزريق - كه طولش برابر با طول زهدان و كمى بيشتر است - داروى علاجى لغزانندهء جنين را در مهبل تزريق كن و چندان صبر كن تا زنان ديگر اقرار كنند كه زهدان به اندازهء لازم باز شده است و رطوبت از آن مىتراود .\r\n\r\n","description":"","footnote":"","page_name":" 343 ","page_number":359},
  {"content":"\r\n\r\nبىدرنگ او را به عطسه وادار كن و بلندش كن و بر صندلى بنشان و بگو كه پايينهاى شكم را فشار دهد ، و بر خود فشار آورد . تو نيز دست بر هر دو تهيگاهش بگذار و فشار ده ! بچه بيرون مىآيد .\r\nشايد نياز باشد كه وسيلهء لولب - ابزار مخروطى شكل - مهبل زن را باز كنى تا دهانهء زهدان پيدا شود و باز گردد .\r\nبايد انواع و اشكال حركات را بيازمائى . دمر و دراز كشيدن ، نشستن شتر مانند ، بر پشت دراز كشيدن و غيره كه منظور از آنها آسان زائيدن باشد . اين حركات و سكنات را وقتى سفارش ده كه سر بچه به دهانهء زهدان نزديك است و مىتواند به آسانى بيرون آيد .\r\nنبايد به هيچ وجه اجازه بدهى كه ماما در بيرون آوردن بچه زور به كار ببرد و يا خودسرانه داروهاى لغزانندهء بچه را در زهدان مادر بريزد .\r\nاگر اين حركات و سفارش‌هاى ذكر شده كار را به خوبى انجام نداد ، بايد از داروها ، بخوريها و برداشتنىها استفاده كنى .\r\nاگر داروى آسان كردن زايمان را صبح به مادر دادى و بچه بيرون نيامد ، بايد در وقت نيمروز سوپ لوبيا و نخود و روغن كنجد را به وى بدهى كه بخورد و در نزديكيهاى غروب و اوايل شب باز داروى بامدادى را - كه از بزرها و غيره است - اعاده كن كه دوباره بخورد .\r\nاگر باز بچه در بيرون آمدن تأخير كرد ، آب فيجن و آرد كاكلك ( گندم ديوانه ) را درهم مخلوط كن و بر پشت و ناف مادر بمال !\r\nاگر درد زايمان بسيار شدت يافت ، روغنى گرم‌مزاج و گرمىبخش در فرزجه مخلوط كن و به زهدان داخل شود . دستور تسكين درد هم در كتاب پنجم قانون ذكر شده است .\r\nحكيمان پيشينه و باستانى در زمينه حركات مادر وقت زادن اسلوبهايى را ذكر كرده‌اند ، امّا به عقيدهء من چندان مفيد نيست ازاين‌رو تركش كردم و آنها را در اينجا ننوشتم .\r\n\r\nعلاج بيرون آمدن پا قبل از سر\r\nبايد با صبر و حوصلهء زياد به كار بپردازى . آهسته‌آهسته پا را بدرون برگردان تا جنين را راست مىنشانى ساقش را آهسته و كم‌كم بلند كن تا سر بچه پايين آيد . اگر نتوانستى اين كار را انجام دهى ، قسمت بيرون آمده را وسيلهء دستمال بر ران مادر ببند و بچه را بيرون آور . اگر اين عمليات هيچ‌كدام بهره ندادند ، ناگزير جنين را قطعه‌قطعه بيرون آور ، چنان كه در بحث بيرون آوردن جنين مرده در زهدان اشاره شد .\r\n\r\nعلاج جنينى كه بر پهلو خوابيده است\r\nحال چنين جنينى به حال جنين پا دراز كن قبل از سر نزديك است . كوشش كن كه او را به سوى بالا ببرى و بنشانى و آرام پايين آورى .\r\n\r\n","description":"","footnote":"","page_name":" 344 ","page_number":360},
  {"content":"\r\n\r\n\r\nورم در زهدان\r\nبراى زنى كه درد زايمان دارد و زهدانش به ورم مبتلا است و از اثر ورم زهدان زادن به دشوارى گراييده است ، علاج زن بسيار چاق چه بود علاجش همان است ؛ مرهم و روغنهاى علاجى را استعمال كن !\r\n\r\nجنين سرگنده\r\nبايد ماما خوب در اين مسئله وارد باشد و با كمال آرامى و آهسته‌آهسته بچه را بيرون بكشد . اگر بهره نداد جنين را با نوارى نرم و نازك پارچه‌اى ببندد و باز آهسته‌آهسته بكشد . اگر هيچ بهره‌اى از اين عمل عايد نشد ، ناگزير بايد عمل جنين مرده در زهدان را انجام داد و بچه را قطعه‌قطعه بيرون آورد .\r\n\r\nحالتى ديگر از دشوارزائى\r\nممكن است سبب رنج و درد مادر در حالت زايمان و مشكل زادنش ، مرگ جنين در زهدان باشد يا اينكه جنين چندان تغيير شكل داده است كه اميد به زنده ماندنش نيست كه دستور علاجش آن است كه در ذيل آيد :\r\nداروهاى وسيلهء بيرون آوردن جنين در زهدان مرده را استعمال كن - كه برخى را ذكر كرده‌ايم و بعدا همه را ذكر مىكنيم - و اگر از دارو كارى ساخته نبود ، وسيلهء قلاب يا قطعه‌قطعه كردن ، بچه را بيرون آور . مهم اين است كه به سرعت آن را بيرون آورى و قبل از آنكه باد كند زهدان را از شرّش رهائى دهى .\r\nاگر سر بزرگ است و نمىتواند از تنگناى دهانهء زهدان بگذرد ، كوشش كن سرش را در داخل بشكنى يا آن را قطعه‌قطعه كنى كه دربرگرفته‌اش فرو ريزد و بيرون آوردنش انجام پذيرد .\r\n\r\nغش كردن مادر\r\nاگر از اثر درد زايمان مادر از هوش رفت ، دقت كن اگر بيم آن نبود كه جنين برگردد ، آب بر صورتش بپاش و بوى خوش به بينىاش نزديك كن كه نيرو را از سر گيرد . آب گوشت شراب و ديك ابزار زده در دهانش ريز .\r\n\r\nداروهاى مددكار مادر\r\nبراى آسان كردن كار مادر در زايمان داروهاى بسيار خوبى هست كه به شرح زيرند :\r\n1 - هر دارويى كه براى علاج بيرون دادن كرمهاى شكم و كرم كدو ذكر شدند ، در آسان كردن زايمان نيز مفيدند .\r\nاگر زن در وقت زادن چهار مثقال خيار چنبر دارويى تناول كند فورا بچه به دنيا مىآيد .\r\nشنبليله و گند بيدستر نيز بسيار بهره رسانند .\r\n\r\n","description":"","footnote":"","page_name":" 345 ","page_number":361},
  {"content":"\r\n\r\nدارچين را تناول كند بسيار خوب است كه راه انداختن بچه و به دنيا آوردن بچه را آسان مىكند .\r\nبرگ خطمى را كه با آب و عسل باشد بخورند ، بچه آوردن را بسيار آسان مىكند .\r\nآب شنبليله بخورند بچه آسان به دنيا مىآيد .\r\nداروى تركيبى زير بسيار خوب است :\r\n\r\nنسخه :\r\nپر سياوشان را خرد كنند و بسايند و در شراب ريزند و كمى روغن - هر روغنى كه باشد - در آن ريزند و بخورند . اين دارو تجربه شده است و اثر خوبى دارد .\r\nپونهء كوهى نيز در آسان كردن كار زايمان اثر دارد .\r\nدارويى هست كه يكى از جوانان تازه كار فكرش را كرده است و بزرگسالى كند فهم آن را به خود نسبت مىدهد ، و در حقيقت داروى خوبى است كه تركيبش چنين است :\r\n\r\nنسخه :\r\nدارچين و ثمر سرو كوهى از هريك ده درهم ، دارچين ختائى از نوع خوب به وزن هفت درهم ، قرفه ، مرّ ، زراوند غلتان بيخ قسمت ماده و كوشنه تلخ از هريك به وزن پنج درهم ، استرك و افيون از هريك به وزن دو درهم ، مشك يك چهارم درهم . همه را درهم بسرشند و حب سازند و مادر به وزن سه مثقال از آن حبها را در چهارده مثقال شراب كهنه ريزد و بخورد .\r\nبه عقيدهء من اگر افيون فقط به وزن يك درهم باشد بهتر و سالمتر است .\r\n\r\nنسخهء ديگر :\r\nثمر سرو كوهى به وزن ده درهم ، فيجن به وزن پنج درهم ، دانه‌هاى اسپند به وزن چهار درهم ، صمغ انگدان ، اندران و روناس از هريك به وزن سه درهم . همه را درهم بسرشند و حب سازند و زن در وقت بچه آوردن به وزن سه مثقال از آن حبها را با آب‌پز دارويى ادرار آور مانند : آب‌پز ثمر سرو كوهى ، آب‌پز پونهء كوهى ، آب‌پز روناس ، آب‌پز لوبيا قرمز و يا آب‌پز فيجن بخورد .\r\n\r\nنسخهء بسيار خوب ديگر :\r\nثمر سرو كوهى دو درهم ، صمغ انگدان نيم درهم ، اندران نيم درهم ، روناس نيم درهم . همه را باهم بخورد .\r\n\r\nنسخهء خوب ديگر :\r\nزراوند دراز ( زراوند نر ) ، مرّ و فلفل از هريك يك جزء متساوى . درهم بسرشند و حب سازند . هر روز وزن سه درهم از آن حبها را با هفت مثقال آب لوبيا گرگى بخورند . كه هم در انداختن بچه و هم در آسان كردن زادن بچه بسيار تأثيربخش است .\r\n\r\n","description":"","footnote":"","page_name":" 346 ","page_number":362},
  {"content":"\r\n\r\n\r\nنسخهء ديگر كه همين تأثير را دارد :\r\nمقل كبود ، مرّ و ثمر سرو كوهى هر سه را در اجزاى متساوى درهم مخلوط كنند و بسرشند و حب سازند و بخورند كه در انداختن بچه و در آسان زائيدن طبيعى بسيار مفيد است .\r\nدارويى معجونى هست كه بسيار خوب است و حتى گفته‌اند كه نظير ندارد كه تركيبش اين است :\r\nمرّ ، گند بيدستر و استرك از هريك به وزن يك مثقال ، دارچين نيم مثقال ، ثمر سرو كوهى نيم مثقال ، همه را در عسل بسرشند و به وزن دو مثقال بخورند . بهتر آن است با شراب بخورند كه بسيار بهره‌رسان است .\r\n\r\nنسخهء ديگر :\r\nپيه هندوانهء ابو جهل را تا سبز است بفشرند و آبش را بگيرند و با آب افشرهء فيجن قاطى كنند و كمى مرّ در آن ريزند و به هم زنند و از زهار تا ناف را بدان بمالند .\r\nاگر هندوانه ابو جهل سبز نبود ، پيه هندوانه ابو جهل خشك را در آب بپزند مانعى ندارد امّا سبزش بهتر است .\r\n\r\nنسخهء داروى برداشتنى :\r\nپشم را در افشرهء پيه هندوانهء ابو جهل و آب فيجن خيس كنند و بردارند . با اين دارو هرچه بايد از مادر جدا شود جدا مىشود .\r\n\r\nنسخهء ديگر :\r\nزراوند را در پشم بپيچند و بردارند يا فرزجه از بخور مريم يا سيماهنگ ، يا كندس بردارند .\r\n\r\nنسخهء ديگر :\r\nخربق ، جواشير ، زهرهء گاو نر ، شياف‌ماننده شود و از راه زهدان بردارند جنين را مرده يا زنده بيرون مىآورد .\r\nچيزهايى هست كه در اين زمينه خاصيت دارند ، به قرار زير :\r\n1 - گويند اگر زن در وقت زادن - كه با دشوارزايى روبرو شده است - قطعه‌اى مغناطيس در دست چپ گيرد ، بچه مىزايد .\r\n2 - سم خر را بسوزانند و خاكسترش را بر اندام ابزار بچه آوردن مالند يا سم الاغ را بخور كنند و دودش را به زهدان راه دهند بچه به آسانى بيرون آيد .\r\n3 - سم اسب نيز مانند سم الاغ است .\r\n4 - گويند چشم ماهى نمك سود را بسوزانند و دودش به زهدان برسد ، بچه بيرون مىآيد .\r\n5 - گويند اگر مرجان يا بدل مرجان را بر ران راست زن بندند در علاج دشوارزائى مفيد است .\r\n\r\n","description":"","footnote":"","page_name":" 347 ","page_number":363},
  {"content":"\r\n\r\n6 - گويند اگر گياه اصطرك افريقى را بر ران زائو بندند ، درد زايمان پيدا نمىشود .\r\n7 - گويند زعفران را بسايند و خمير مانند كنند و مهره‌اى از آن درست كنند و به گردن زن آويزند مشيمه را بيرون مىدهد .\r\nداروهاى بخورى زير كه از دودشان استفاده شود ، بچه آوردن را آسان مىكنند .\r\n1 - بخور مرّ از همه بهتر است ؛ مرّ را بسوزانند و دودش را به زهدان برسانند .\r\n2 - مرّ ، بارزد ، جواشير و زهرهء گاو ماده باهم قاطى شوند و يك مثقال بر منقل آتش ريزند و دودش به زهدان برسد .\r\n3 - گوگرد زرد ، مرّ قرمز ، زهرهء گاو ماده ، جواشير و بارزد همه را درهم مخلوط كنند و دود آنها را به زهدان رسانند .\r\n4 - بخور جواشير كه دودش به زهدان درآيد جنين را حركت مىدهد .\r\n5 - دود پوسته‌اى كه مار مىاندازد گويند در اين زمينه مفيد است ، اما به عقيدهء من دود پوستهء انداخته مار جنين را از هستى ساقط مىكند .\r\n6 - چلغوز كبوتر را بسوزانند و دودش را به زهدان رسانند مفيد است .\r\n7 - چلغوز باز شكارى را بر آتش پاشند و دودش به زهدان زائو برسد ، در بيرون آوردن بچه به آسانى بسيار تأثيربخش است .\r\nنگهدارى بچهء تازه به دنيا آمده و نوزاد را در بحث راجع به حال زن باردار - به‌طور عمومى - سابقا شرح داده‌ايم و نيازى به تكرار آن نيست .\r\n\r\nفصل دوازدهم دوران زايچگى\r\nاگر نوزاد پسر باشد دوران زايچگى مادر بيش از سى روز نيست و اگر نوزاد دختر باشد دوران زايچگى طبيعى تا چهل روز و كمى بيش از چهل روز دوام مىيابد .\r\nزن در وقت زايچگى ممكن است به بيماريهايى از قبيل : نزيف خون ، بند آمدن خون مبتلا شود .\r\nممكن است زن از نزيف خون اشتهاى خوراك را به كلى از دست بدهد .\r\nاز بند آمدن خون ممكن است زن با تبهاى سخت روبرو شود و به ورم سخت مبتلا آيد .\r\nزنانى كه به دشوارى بچه مىآورند ، اكثرا بعد از ولادت به خراجهايى مبتلا مىشوند . زن در زمان زايچگى ممكن است شكمش باد كند و ممكن است از اثر بادكردگى شكم بميرد .\r\nخون زايچگى بسيار سياهرنگ‌تر از خون حيض است ؛ زيرا خون زايچگى بيشتر از خون حيض طبيعى در زهدان بند آمده است .\r\n\r\nنزيف خون\r\nاگر خونريزى بيش از حد طبيعى بود ، بايد هر دو دستش را ببندند و دستمال را در سركه خيس كنند و\r\n\r\n","description":"","footnote":"","page_name":" 348 ","page_number":364},
  {"content":"\r\n\r\nبر شكمش بگذارند و داروهايى را بردارد كه در بند آوردن خون نزيف تأثير دارند از قبيل : گلنار ، كهربا ، گل محمدى و كندر با شراب گس مزه . نبايد داروهاى داغ گذار در علاجش به كار رود ؛ زيرا براى زهدان كه پيالود است زيان دارند .\r\nگويند اگر مدفوع خوك را در پشم پيچند و بر ران بيمار بندند در بند آوردن نزيف بهره‌رسان است .\r\n\r\nكم‌خونى\r\nاگر نوزاد به دنيا آمد يا بچه افتاد و بيم آن داشتى كه خون زايچگى كمتر از حدّ متوقع مىشود و يا ديدى كه كمتر از حالت طبيعى است ، بايد كوشش كنى كه خونريزى بيشتر شود و خون را كم‌مايه‌تر كنى ؛ زيرا اگر خون بند آيد و به موقع بيرون نريزد ممكن است ورمهايى به بار آرد .\r\nعطسه كردن زن در اين مواقع مفيد است .\r\nداروهايى هست كه اگر بسوزانند و دود آنها را به زهدان رسانند خون را بيرون مىريزد مانند :\r\nخردل ، اسپند ، مقل و مرّ . دود چشم ماهى نمك سود نيز خوب است . سم اسب و الاغ نيز مفيدند كه بسوزانند و دود آنها به زهدان وارد شود .\r\nاگر از اين داروها معالجه نشد ، ناگزير از رگ زدن هستى . رگ صافن را بزن و خون لازم را بكش كه زيان پرشدگى از خون را خنثى مىكند و نمىگذارد خون سبب ورم شود و ممكن است خون زايچگى را نيز به جريان اندازد .\r\nاما اگر رگ ميان زانو را بزنى بهتر از صافن و غير صافن است .\r\n\r\nتبهاى زايچگى\r\nاگر مادر نوزاد در دوران زايچگى تب كرد ، آب جو بخورد كه براى تب علاج خوبى است و نمىگذارد خون زايچگى بند آيد . انار شيرين بخورد نيز مفيد است .\r\nاكثرا تبهاى دوران زايچگى از بند آمدن جريان خون است كه بيرون نمىريزد ؛ اگر رگ صافنش را بزنى بهره بيند .\r\n\r\nبادكردگى شكم\r\nاگر زن بعد از ولادت به بادكردگى شكم مبتلا شد ، دحمرثا و كلكلانج تناول كند . سكبينه ، مرزه و مصطكى در اجزاء متساوى باهم مخلوط شوند و بخورد .\r\n\r\nدرد زهدان\r\nاگر زن بعد از زايمان درد در زهدان دارد ، در آب ولرم بنشيند و اطراف زهدان را با روغن صاف بنفشه - كه ولرم باشد - بيندايد .\r\n\r\n","description":"","footnote":"","page_name":" 349 ","page_number":365},
  {"content":"\r\n\r\n\r\nزخم زهدان\r\nعلاجش مرهم سفيد و ساير مرهمهاى علاج زخم است كه بر اندامان پيآلود زهدان بمالند .\r\n\r\n","description":"","footnote":"","page_name":" 350 ","page_number":366},
  {"content":"\r\n\r\n\r\nگفتار سوم بيماريهاى زهدان ، بجز ورمها\r\n\r\nفصل اوّل حيض\r\nاگر خون حيض زن نه زيادتر از حدّ طبيعى و نه كمتر از آن باشد و چگونگى حالت خون حيض و زمان جارى شدن خون حيض كاملا طبيعى و منظم باشد ، نشان تندرستى كامل زن است و نشان آن است كه بدنش از هر مادهء آسيب‌رسان پاك است .\r\nآمدن خون حيض سر وقت طبيعى و چگونگى خون حيض - كه خالى از خلل باشد - زن را از آرزوى جماع به افراط باز مىدارد و بر حيا و عفتش مىافزايد .\r\nاندازهء ميانگين كه براى زن دليل بارآورى است آن است كه در هر بيست روز تا سى روز به حيض افتد كه اين حد متوسط طبيعى است . امّا اگر در كمتر از فاصلهء بيست روز يا بيشتر از سى روز بود ، مثلا در پانزدهم يا شانزدهم و حتى در نوزدهمين روز به حيض افتاد غير طبيعى است .\r\nاگر جريان خون حيض از حالت طبيعى منحرف شد و آن خون طبيعى نبود كه عادتا براى تندرستان رخ مىدهد ، ممكن است بيماريهاى زيادى به دنبال داشته باشد . بسيار كم اتفاق مىافتد كه زمان جريان حيض به هم بخورد ، امّا دگرگون شدن حالت خون ممكن است زياد روى دهد .\r\nاگر خون حيض بيشتر از حد طبيعى بيرون ريزد ، زن ناتوان مىشود يا سيمايش تغيير مىيابد ، كمتر باردار مىشود ، بيشتر با انداختن جنين روبرو مىشود يا اگر بچهء زنده به دنيا آورد بچهء ناتوان و كم‌مايه است .\r\nاگر خون حيض بند آيد يا كمتر از حالت طبيعى آيد ، ممكن است زن به انواع بيماريهاى پرشدگى رگها از خون مبتلا شود ، براى انواع ورمها آمادگى يابد ، به دردسر و درد ساير اندامان ، تم چشم و كاهش نيروهاى حاسّه و تيرگى درك و احساس شخصى و تبها مبتلا شود و آوندهاى آب پشتش پر و مالامال شوند . آرزوى جماع بيش از حد بر او دست مىدهد تا آنجا كه شايد زن هرزه‌اى بشود . باردار نمىشود ؛ زيرا زهدان و تخمابش فاسد مىشوند ، ممكن است به بيمارى خفگى زهدان ، نفس تنگى ، بند آمدن نفس ، تپش قلب و غش كردن گرفتار آيد و ممكن است بميرد .\r\n\r\n","description":"","footnote":"","page_name":" 351 ","page_number":367},
  {"content":"\r\n\r\nممكن است به حبس بول و به چكميزك مبتلا شود ، زيرا خون بندآمده سبب راه‌بندانهايى مىشود . ممكن است خون يا كف برآورد ، كه اكثرا خون قى كردن براى دوشيزگان رخ مىدهد و ممكن است اسهال خونى بگيرد .\r\nاين انواع بيماريها - كه ذكر شدند - برحسب چگونگى مزاج زن بروز مىكنند ، به ترتيب زير :\r\nاگر مزاج صفرائى دارد بيماريهاى صفرائى گريبانگيرش مىشوند .\r\nاگر مزاج سودائى دارد بيماريهاى سازگار و همكار با مادهء سودائى پديد آيند .\r\nاگر مزاج بلغمى دارد بيماريهاى وابسته به مادهء خلط بلغم دامنگيرش مىشوند .\r\nاگر مزاج خونى دارد بيماريهاى ناشى از خلط خونى بدجنس به سراغش مىآيند .\r\nبرخى از زنان در عمر سى و پنج تا چهل سالگى از حيض مىافتند و بعضيها تا عمر پنجاه سالگى به حيض ادامه مىدهند .\r\nممكن است چنان كه اشاره كرديم - بند آمدن خون حيض و جريان نكردنش حالت زن را شبيه به حالت مردان كند .\r\nشايد زن بدون سبب و بدون نياز شير در پستانش پديد آيد كه علامت و آژير بند آمدن خون حيض است .\r\nممكن است بند آمدن و از جريان افتادن خون حيض سببش از پيچ خوردن زهدان باشد .\r\n\r\nفصل دوم سيلان بيش از حد خون\r\nاتفاق مىافتد كه زن خونريزى از زهدان دارد و خونريزىاش بيش از حد و به افراط است اگر اين بيش از حد به افراط آمدن خون از زهدان به جايى نرسد كه بيم از عواقبش باشد و تنها كار طبيعت باشد كه زيادى خون را از زهدان پاكسازى مىكند ، خوب است و جاى نگرانى نيست ؛ اما اگر زيادى خونريزى بيش از حد طبيعى و مورد نياز بر دوام در افزايش بود و از آن گذشته بود كه مربوط به پاكسازى طبيعى باشد ، بايد حالت بيمار را از هر حيث بررسى كرد ، ممكن است نوعى بيمارى سبب اين خونريزى بيش از حد شده و بيمارى يا از چگونگى حالت خود زهدان است يا از چگونگى حالت خون . اگر سبب از خون زهدان است ، شايد زهدان و رگهاى وريدى در آن ناتوان شده‌اند ، كه ناتوانى زهدان و رگهاى وريدى زهدان سببش :\r\n1 - سوء مزاج است .\r\n2 - قرحه ، خوره ، بواسير ، خارش و ترك بردن است .\r\n3 - دهانهء رگها باز شده و از هم گسسته‌اند .\r\n4 - از خارج زهدان است و بدن را زيان رسانيده زهدان را نيز به گزند گرفتار كرده است ، از قبيل :\r\nضربت خوردن ، بر زمين افتادن و غيره كه شخص مصدوم شده و زهدان نيز آسيب ديده است .\r\n5 - از بچه آوردن به‌طور غير طبيعى يا دشوار زاييدن است .\r\n\r\n","description":"","footnote":"","page_name":" 352 ","page_number":368},
  {"content":"\r\n\r\n6 - شايد از اثر فشار باردارى باشد .\r\nاگر سبب از زهدان نيست و از چگونگى حالت خون است ، چندين احتمال دارد :\r\n1 - از چيرگى خون و افزونى خون است كه با فشار بيرون مىجهد ، نه از نيروى دفع كنندهء طبيعت كه به مصلحت دارندهء زهدان است ؛ چنان كه قبلا ذكر كرديم .\r\nاين دو حالت خونريزى هرچند هر دو بيش از حد طبيعى و بيش از اندازهء لازم هستند و در هر دو حالت تا بيمار و زهدان بيمار را ناتوان نكنند بند نمىآيند و به ريزش ادامه مىدهند ، اما در عين حال باهم متفاوتند .\r\n2 - احتمال دارد سبب ، بدن دارندهء زهدان ناتوان باشد و خون بر بدن سنگينى كند كه در اين حالت خونريزى از زهدان هرچند بيش از حد هم نباشد و بد گوهر هم نشده باشد ، بدن اين بار گران را از خود دور مىسازد .\r\n3 - شايد سبب خون تندمزاج است كه بيرون مىريزد و زهدان تاب جلوگيرى از آن را ندارد .\r\n4 - ممكن است دليل خون بسيار كم‌مايه باشد .\r\n5 - شايد از گرم‌مزاجى خون است .\r\n6 - احتمالا مادهء آبى و رطوبى در خون زياد است ، امّا نبايد فراموش شود كه هرگاه و در هر حالت خونريزى در هر جاى بدن باشد وقتى كه شروع مىكند ، كم و كم‌مايه و آبكى مىآيد ، بعدا به تدريج زياد مىشود و غليظ و پرمايه مىگردد ، و مدتى اين غلظت و پرمايگى دوام مىيابد و بعدا كم‌كم به سوى كم‌مايگى برمىگردد و كمتر مىشود و آبكى مىشود ؛ زيرا دهانهء رگها ، مجراهاى خون كه باز مىشوند اوّل تنگ هستند فشار جريان خون مجرا را گشاد مىكند و سرانجام كم‌كم به حالت تنگى برمىگردند و به خشك شدن نزديك مىشوند . و هرگاه خونريزى زهدان از حد و اندازه پا فراتر نهاد ، اشتهاى خوراك كم مىشود ، از غذا لذت لازم نمىبينند ، بدن و دست و پاها هيجان زده مىشوند ، رنگ صورت زن زشت مىشود و ممكن است به بيمارى استسقا بينجامد . امكان دارد كه از بيرون ريختن مادهء خون به حد زياد ، خلط صفرا بر بدن چيره شود و تبهاى صفرائى گزنده بردارندهء زهدان مهمان باشند .\r\nاز شعله‌ور شدن حرارت گزنده كه مادهء خون آن را اصلاح مىكرد ، ممكن است به چندش و لرز مبتلا شود و اگر اين حرارت خون اصلاح‌كننده‌اش را نيافت و بر بدن چيرگى يافت ، كم اشتهايى را بيشتر تقويت مىكند ؛ زيرا معده خود از اثر كم‌خونى تا اندازه‌اى اشتها را از دست داده است و حرارت گزنده - كه بر بدن چيره شده - كم را كمتر كرده است . از اثر خون‌ريزى زهدان به حد زياد پيهاى وابسته به زهدان كش مىروند و شايد پشت بيمار از اثر كشيدگى پيها به درد آيد .\r\nدر ايّام بارانهاى زياد ، خونريزى زهدان زياد رخ مىدهد .\r\n\r\nنشانيها\r\nاگر خونريزى بيش از حد زهدان طبيعى باشد ، علامتش اين است كه : بيمار هيچ آسيبى نمىبيند و بلكه از آن مىآسايد و بهره هم بيند ؛ نه نيرو را از دست مىدهد و نه درد و آزارى دارد . اين حالت\r\n\r\n","description":"","footnote":"","page_name":" 353 ","page_number":369},
  {"content":"\r\n\r\nاكثرا در زنهاى خوش‌گذران و ثروتمند ديده مىشود .\r\nاگر سبب پرشدگى از خون است و طبيعت آن را بيرون داده است ، يا بسيارى خون فشار آورده و بيرون ريخته است ، علامتش : پرخونى بدن و مخصوصا پرخونى صورت و تراوش خون از رگها و غيره است كه نشانيهاى پرى از خون شناسائى شده‌اند . شايد اين حالت از خونريزى درد همراه داشته باشد و شايد درد نباشد ، امّا تا بدن را ناتوان نكند بند نمىآيد . حتما چنين خونى - كه بىمحابا مىآيد - مادهء خلطى بدجنس همراه دارد .\r\n- چگونه بدانيم كه كدام ماده خون را تحريك كرده است ؟\r\n- دستمالى سفيد را با خون بيالاى و بگذار تا خشك مىشود . آنگاه معاينه‌اش كن ! آيا به سپيدرنگى گرايش دارد يا به زردى يا به سيه فامى و يا تمايل به سرخى دارد ؟ آنگاه معلوم مىشود كه كدام خلط از خلطها همراه خونند .\r\nاگر سبب خونريزى زهدان ناتوانى زهدان و بازشدن دهانهء رگها است ، نشانى آن است كه خون ، صاف و خالص و بىآلايش است و دردى همراه ندارد .\r\nاگر سبب تندمزاجى خون است ، مىتوانى آن را از رنگ ، از سوزشى كه همراه دارد ، از سرعتى كه بيرون مىريزد و از اينكه بسيار دوام مىكند بشناسى .\r\nاگر سبب خونريزى زهدان از كم‌مايگى خون باشد و با مادهء آبى و رطوبت زياد مخلوط باشد ، نشانيهايش از اين قرارند :\r\n1 - خون آبكى است و تندى مزاج در آن مشاهده نمىشود .\r\n2 - زن از خوراك و داروهاى قبوضيت‌آور زيان مىبيند .\r\n3 - ممكن است حالتى بر بيمار آيد كه شبيه زنان باردار شود .\r\n4 - ممكن است حالت اسهال مانندى بر زن رخ دهد اما آب بيرون دهد .\r\n5 - ماهيچه‌هاى شكم زن چندان شل و سست مىشوند كه تو گوئى شيرى است كه دارد پنير مىشود .\r\n6 - ممكن است علاجهاى گدازندهء حرارت براى زن در اين حالت آسيب‌رسان باشد كه آبكى بودن خون را افزايش دهد .\r\nاگر سبب خونريزى ، قرحه در زهدان باشد ، خون با چرك و ريم همراه است و زن احساس درد مىكند .\r\nاگر سبب خونريزى ، خوره در زهدان باشد ، خون كم‌كم بيرون آيد و شبيه ته‌نشين شراب است ؛ و بويژه اگر از شريان نباشد و از وريد خوره زده چكيده باشد ، اين نشانيها آشكارترند . امّا اگر خوره در گردن زهدان باشد ، رنگ خون كمتر به سياهى مىزند . اگر در گردن زهدان خوره باشد امّا اين خوره در مدخل دهانهء زهدان باشد مىتوان آن را با دست لمس كرد .\r\nاگر سبب خونريزى زهدان از بواسير است ، نوبتهاى خونريزى با نوبتهاى خون حيض تفاوت مىكند و ممكن است نوبتى نباشد . مثل اين باشد كه خونريزى از اثر پرى زهدان از خون است و شايد با آن بيرون آيد .\r\n\r\n","description":"","footnote":"","page_name":" 354 ","page_number":370},
  {"content":"\r\n\r\nبواسير زهدان نشانيهايش مشخص و آشكارند . خونريزيى كه از بواسير زهدان باشد ، اكثرا سياه رنگ است مگر اينكه از شريان سرچشمه گرفته باشد . و امكان دارد كه خونريزى بواسير زهدان قطره قطره آيد .\r\nبسيار رخ مىدهد كه بواسير زهدان ، سردرد ، سنگينى سر ، درد در اندرون احشاء ، درد در كبد و طحال به دنبال داشته باشد . اگر خون كافى از بواسير زهدان بچكد و بيرون ريزد ، اين پيامدها تسكين يابند .\r\n\r\nفصل سوم علاج نزيف و تنظيم حيض\r\nما در اين فصل به ذكر علاج نزيف خون مىپردازيم و بعدا به دستور معالجات زن در وقت حيض اشاراتى داريم . در فصل سابق سببهاى خونريزى بيش از حدّ طبيعى و نشانيها را نيز بيان كرديم كه اينك علاج هريك از حالات خونريزى را ذكر مىكنيم و شرح مىدهيم .\r\nاگر خونريزى بيش از حدّ متوقع و از آن نوع بود كه گفتيم طبيعت آن را دفع مىكند ، يا از آن نوع بود كه از پرشدگى زهدان و غيره از خون ايجاد شده كه خون بر بدن سنگينى مىكند علاجش به قرار زير است :\r\n1 - نبايد كوشش كنى كه جريان خون را بازدارى ، آمدنش مفيد است مگر اينكه بيم آن برود كه زن را زياد ناتوان كند .\r\n2 - شايد رگ‌زنى اين انتظار كشيدن در ادامهء جريان خون را تلافى كند ؛ كه رگ زدن ، خون جمع آمده را به سوى راهى خلاف راه پيشين هدايت مىكند . يعنى از راه زهدان بر مىگرداند و دفع مىكند .\r\nاگر سبب خلط صفرائى زهره‌اى باشد ، در تخليهء مادهء صفرائى بكوش ! دارويى را به كار بر كه نيروى گيرندگى داشته باشد . شاهتره و هليله در علاج تخليهء مادهء صفرائى ويژگى دارند .\r\nاگر سبب ، آبكى بودن خون بود و آب زياد آن را افزايش داده است ، بايد مادهء آبى را پايين كشيد و به راه مخالف جذب كرد . داروى خوب در اين زمينه صمغ عربى و كتيرا است .\r\nاگر سبب نزيف خون زهدان ، ناتوانى خود زهدان است ، در علاجش داروهايى استعمال كن كه با وجود داشتن نيروى گيرنده ، پاره كنندهء خلط باشند و با داروهايى تقويت شوند كه خوشبوى و سازگار با اندام دردمند باشند .\r\nاگر سبب ، قرحه در زهدان است علاجش داروهايى است كه خاصيت چسبندگى و گيرندگى داشته و همراه و مخلوط با داروى مادهء بيرون ريز باشند ؛ يعنى داروهاى تركيبى را بايد به كار برد .\r\nاگر سبب ، نزيف بواسير زهدان باشد ، علاج بواسير را كه مىدانى ! بزر كتان مخلوط با آب گرم نيز خوب است . بايد در حالت نزيف علاج و داروها را رها كنى . در اوقاتى به معالجه بپرداز كه خونريزى توقف كرده است . وزن آسوده است . اين در حالى است كه خونريزى نوبتى باشد . اگر\r\n\r\n","description":"","footnote":"","page_name":" 355 ","page_number":371},
  {"content":"\r\n\r\nنوبت خونريزى است ، فقط به آرام كردن نزيف اهميت بده . امّا اگر نزيف از حد متوقع گذشت و بند نيامد ، دستهاى بيمار را از مچ تا بيخ بازوها و پاها را سراسر تا بيخ هر دوران باندپيچى كن ! بعد از آن بادكش‌ها را زير پستان بگذار . در جايى بادكش بگذار كه رگهاى و اصل زهدان و پستان از آنجا مىگذرد ، كه بادكش رگها را بمكد . بادكشهاى بزرگ برگزين كه فورا خون را از جريان بازدارند .\r\nبعد از آن ساير وسيله‌هاى علاجى را به كار ببر ! و ممكن است اگر بادكش بر ميان باسن بگذارى نزيف خون بند آيد .\r\nغذاى بيمار نزيف خون بايد زود هضم و نيروبخش باشد ، مثلا تخم‌مرغ نيم‌بند و امثال آن خوبند . آبگوشت با سماق ترش شده هم خوب است . حتى الامكان بايد كباب از گوشت خوب بخورد كه بسيار لازم است .\r\nشيرينىهاى تازه و ساخته از قاوت و نشاسته بخورند .\r\nشراب تازه ساختهء پرمايه و شيرين‌مزه به مقدار كم بخورند .\r\nاز شراب كهنه و از شراب كم‌مايه و آبكى بپرهيزند .\r\nممكن است نبيذ تازه كه با عسل درست شده با آنها سازگار باشد .\r\n\r\nداروها :\r\nداروى علاج نزيف خون در چندين حالت و بويژه در علاج نزيف زياد فشارى و گرم ، گياه بارهنگ است كه از هر دارويى بهتر و بلكه مىتوان گفت كه نظير ندارد . بارهنگ تناولى باشد يا تزريق شود ، ممكن است نزيف را فورا قطع كند . اين دارو در نزيف كهنه و پاينده و در نزيف تازه وارد بهترين علاج است .\r\nنوشيدن سركه نيز بسيار خوب است و نزيف را قطع مىكند .\r\nكافور خوب است بخورند يا بردارند كه نزيف را باز مىدارد .\r\nاينك برخى از داروهاى تركيبى كه در بند آوردن نزيف خون زهدان بسيار اثر بخشند :\r\n\r\nنسخه :\r\nريم آهن در شير ريزند ، آهن سرخ شده را در آن شير بارها خاموش كنند تا شير از اثر آهن سرخ شده به جوش مىآيد و با ريم آهن - كه در آن ريخته شده است - خوب مىپزد . برخى از داروهاى گيرنده در آن مخلوط كنند و هر روز به وزن بيست و يك مثقال بخورند .\r\nرب گوشت ترنج بسيار خوب است .\r\nصمغ عربى با كتيرا يا با بزر كتان با آب گرم بخورند ، خوب است .\r\nقرص تباشير كه كافور در آن وارد باشد ، بسيار بهره‌رسان است .\r\nقرص گلنار نيز در بند آوردن نزيف بسيار خوب است .\r\n\r\n","description":"","footnote":"","page_name":" 356 ","page_number":372},
  {"content":"\r\n\r\n\r\nنسخهء دارويى تركيبى كه تجربه شده است :\r\nموميا ، گل مهرزده ، گل ارمنى ، زاج بلورى ( شب ) ، مازو و خون سياوشان از هريك يك درهم ، كافور به وزن دو حبّه ، مشك به وزن يك دانگ . همه را در هفت مثقال آب آس ريزند و بهم زنند .\r\n\r\nنسخهء ديگر :\r\nاقاقيا ، گلنار ، مازو ، شير بيخ شنگ ، ساذج ، سماق از دانه پاك شده ، مرّ ، كندر ، افيون . همه را در سركهء تند و پرمايه بسرشند و هربار به وزن نيم درهم بخورند .\r\n\r\nنسخهء ديگر :\r\nزاج كفش‌دوزان ، جفت بلوط ، مرّ ، كندر و افيون . همه باهم سرشته شوند و حب سازند و يك درهم تناول كنند بسيار خوب است و تأثيربخش است .\r\n\r\nنسخهء ديگر :\r\nسوختهء گوش‌ماهى به وزن دو درهم با آب سماق و به و خرماى نارسيده درهم قاطى كنند و بخورند .\r\n\r\nغذاى زنى كه نزيف خون دارد\r\nتا كاملا نيروى جسمى را از سر نگرفته سوپهاى سركه زدهء كم‌چربى ، فيلهء نازك گوشت ، گوشت قيمه شدهء بزغاله به صورت كوفته و غيره ، گوشت پرنده‌هاى شكار شده ، سرخ شده‌ها در تابه و آش عدس ترشى زده بخورد . هميشه غذا را به سردى بخورند ، از هر غذاى گرم و هر غذايى كه گرمى مىبخشد دورى جويند .\r\nداروهاى برداشتنى كه در علاج نزيف به كار برند عبارتند از : مردار سنگ سفيد ، زاج ، گلنار ، گل مهر زده ، گل ارمنى ، سرمه و غيره .\r\nاينك دارويى تركيبى كه برداشتنى است .\r\n\r\nنسخه :\r\nزاج زرد ، اقاقيا ، پوست كندر ، سرمه . اين چهار دارو را درهم سرشند و از آن قرص سازند و بردارند .\r\nسپس به وزن يك مثقال از آن قرص را با گل ارمنى ، صمغ عربى و كهربا - كه هريك يك مثقال باشند - قاطى كنند و در چهارده مثقال افشرهء ميوهء قبوضيت‌آور يا در آب شل كنند و به زهدان تزريق كنند كه دستور تزريق به زهدان را مىدانى .\r\n\r\nنسخهء ديگر :\r\nشب ( زاج بلورى ) به وزن نيم درهم ، بزر بنگ به وزن يك دانگ ، افيون به وزن يك دانگ . همه را در هم بسرش و فرزجه شود و در زهدان بردارند .\r\n\r\n","description":"","footnote":"","page_name":" 357 ","page_number":373},
  {"content":"\r\n\r\n\r\nنسخهء دارويى تركيبى كه ما ساخته‌ايم و آزموده است :\r\nبزر خرفه ، كهربا ؛ صمغ عربى ، كتيرا ، سوختهء پوست تخم‌مرغ و سوختهء كاغذ از هريك به وزن دو درهم ، سوختهء استخوان و كتيرا از هريك به وزن سه درهم . همه را درهم مخلوط كنند و سه درهم از آن با ربّ به تناول شود .\r\nداروى تركيبى زير در علاج خوره و قرحهء زهدان و در بند آوردن خون نزيف زهدان فرزجه شود كه بسيار خوب است .\r\n\r\nنسخه :\r\nسفال تنور ، افشرهء شنگ و اقاقيا . همه را در آب مازوى كال بسرشند و فرزجه سازند و بردارند .\r\n\r\nنسخهء ديگر :\r\nمازوى كال ، گلنار ، نشاسته ، افيون ، زاج بلورى ( شب ) ، راوند چينى ، گل محمدى ، ثمر آس سبز ، سماق ، افشرهء شنگ ، هسته‌هاى داخل غوره ، سوختهء كاغذ ، صندل سفيد ، پوست كندر ، گل مهر زده ، چشم انار ، سنگ شادنه ، سفال تازه ساخته و كشنيز خشك . همه را درهم مخلوط كنند و به وزن چهار درهم از آن را در داخل پشمى كه در آب آس خيس شده است ، در فرج جا دهند و تمام شب در فرج نگه دارند و تا فرداى آن شب بيرون نياورند . اگر سوخته كاغذ حذف شود ، از ساير داروها قرص سازند و به وزن يك مثقال از آن را با آب بارهنگ تناول كنند ، مفيد است .\r\n\r\nنسخهء ديگر :\r\nگلنار ، چرك و زنگ سيخ كباب آهنى ، سوختهء كاغذ ، شب ، زاج ، زيرهء خيس شده در سركه ، گل ارمنى ، رب خرنوب مصرى ( اكسيد مس - نسخه . ) همه را با آب بيد و كشنيز سبز بسرشند و فرزجه سازند و تمام شب در فرج نگهدارند .\r\nبراى بند آوردن نزيف خون ، در آبزن نشستن نيز يكى از علاجها است . آب آبزن بايد آب‌پز داروهاى زير باشد : آب‌پز پونه و برگ و ريشهء پونه كه با آب آس بپزد . گل همراه كاسبرگ ، پوست انار ، خرنوب بيابانى ، گلنار ، گياه شنگ ، مازوى سبز ، شاخه‌هاى درخت گز يا ثمر درخت گز .\r\n\r\nماليدنيها و پاشيدنيها\r\nدر علاج نزيف خون و بند آوردن آن گچ بر ناف بمالند و اطراف زهدان را با روغنهاى بسيار گيرنده بيندايند .\r\nبگذار بعد از ذكر علاج بند آوردن خون نزيف يا نزيف خون از زهدان ، به پيامدهاى ساير سببها برگرديم . گوييم : اگر سبب بيرون جهيدن خون از آبكى بودن و كم‌مايگى آن است ، بايد به وسيلهء ( 1 ) - اين نسخهء تركيبى در قانون چاپ تهران از قلم افتاده و در نسخهء آتى نوعى نابسامانى دارد - م .\r\n\r\n","description":"","footnote":"","page_name":" 358 ","page_number":374},
  {"content":"\r\n\r\nاسهال دادن ، مادهء آبى را بيرون داد . داروهاى ادرارآور و داروهايى كه تن را به عرق كردن وا مىدارند به بيمار بده ؛ كه آب‌پز بر باله و كرفس و روناس و امثال آنها در اين زمينه مفيدند . بار اوّل اسهال شود ، دفعهء ديگر حالت اسهالى كمتر و آهسته‌تر باشد . عرق كند ، بدنش را اوّل با دستمال نرم و بعدا با دستمال زبر ماساژ دهند . عسلاب بر بدنش مالند ، ( بر پستانش مالند - نسخه . ) داروهاى گذاشتنى علاج بيماران استسقايى را به كار برند . ممكن است قى كردن مواد برآورده - كه زياد باشد - بهره‌رسان واقع شود . روىهم‌رفته بايد همهء علاج متوجه خشكانيدن و پرمايه كردن خون باشد .\r\nاگر سبب نزيف خون از قرحه‌اى است كه در زهدان پيدا شده ، داروى زير را استعمال كنند :\r\n\r\nنسخه :\r\nگلنار ، مردار سنگ ، موم و روغن گل را درهم بسرشند و بردارند .\r\n\r\nتنظيم حيض\r\nگاهى ممكن است خون حيض از نوبت طبيعى تأخير كند و ممكن است از نوبت طبيعى سبقت جويد . امكان دارد از اندازهء طبيعى بيشتر باشد و ممكن است از حدّ طبيعى كمتر آيد و غيره و غيره .\r\nبسيارى از طبيبان به علاج ترتيب و تنظيم خون حيض و نوبتهايش باب ويژه‌اى اختصاص داده‌اند و گويند : « در تنظيم حيض و جارى شدنش به اندازهء طبيعى و در سر وقت طبيعى به داروهاى پاك‌ساز ، داروهاى گيرنده و داروهاى نيروبخش نياز است . داروى علاجى بايد طورى باشد كه حيض را در سر وقت طبيعى جريان دهد . به تأخير نيفتد و نابسامانى در حركت كردنش رخ ندهد و در عين حال زهدان پاكسازى و تقويت شود ، كه ديگر مواد ناپسند و ريختنى را كه از خارج آيند و مورد نياز نيستند در خود نپذيرد » همان اطباء داروهايى را نام برده‌اند كه در اين زمينه مفيدند و عبارتند از :\r\n\r\nنسخه :\r\nثمر سرو كوهى به وزن ده درهم ، بزر نعناع به وزن يك درهم ، بزر رازيانه به وزن دو درهم . همه را در يك ديك ريزند و به وزن يك‌صد و هشتاد مثقال شراب ناب و سره بر آن اضافه كنند و بر آتش بجوشد تا نصف آن باقى مىماند ؛ آنگاه انزروت و صمغ فيلزهره از هريك به وزن دو درهم ، روغن گاوى و عسل از هريك به وزن چهار مثقال ، در آن شراب باقيمانده مخلوط كنند و بهم بزنند و ناشتا چهار مثقال بخورند و غذا را تا عصر به تأخير اندازند و سه روز بر اين رژيم دارويى دوام كنند .\r\nمن مىگويم حقيقتا اين دارو - كه ايشان سفارش فرموده‌اند - در اكثر اوقات و حالات مفيد است ، امّا عقيده دارم ممكن است بهم خوردن ترتيب خون حيض از سببهاى ديگر ناشى باشد كه تنها علاج گيرنده مىخواهد و تو از آنچه كه تا به حال ياد گرفته‌اى اينها را مىدانى .\r\n\r\n","description":"","footnote":"","page_name":" 359 ","page_number":375},
  {"content":"\r\n\r\n\r\nفصل چهارم قرحه و تعفن زهدان\r\nسابقا در اين‌باره راهنمائىهايى كردم و متوجه شدى كه سبب پيدايش قرحه در زهدان ، يا داخلى است كه مادهء سيلانى گرم خراجهاى چركين به بار آورد و يا سبب خارجى است ، از قبيل ضربت خوردن بدن ، صدمه ديدن ، يا از اثر بچه آوردن و غيره است يا از اثر داروى برداشتنى زهدان زخمى شده و زخم چركين شده است و يا از ابزار جراحى زخمىشده و زخم چركين پيدا شده است .\r\nممكن است سبب هرچه باشد ، تعفن و گنديدگى همراه داشته باشد .\r\nقرحه‌اى كه در زهدان پديد آيد چندين احتمال دارد :\r\n1 - قرحه همراه چرك و كثافت است .\r\n2 - چرك و كثافتى در قرحه نيست و پاك از آلايش است .\r\n3 - ممكن است قرحه در زهدان ژرفارو بوده و ريشه دوانيده باشد .\r\n4 - ممكن است از رويه تجاوز نكرده و سطحى باشد .\r\n5 - امكان دارد كه خورگى همراه قرحه باشد و ممكن است خورگى نداشته باشد .\r\n6 - ممكن است قرحه سبب ورم شده باشد و ممكن است ورمى به بار نياورده باشد .\r\n\r\nنشانيها\r\n- چگونه بدانيم كه در زهدان قرحه پديد آمده است ؟\r\n- اگر قرحه بر دهانهء زهدان باشد ، يا نزديك به دهانهء زهدان باشد ، چند نشانى دارد :\r\n1 - احساس درد ، كه زن قرحه زده در دهانه و اطراف دهانهء زهدان احساس درد مىكند .\r\n2 - ريم و چرك و مايعات بدبو در اشكال مختلف قرحه را دست نشان مىكنند .\r\n3 - بيمار از داروهاى سستىبخش آزار بيند و از داروهاى گيرنده بهره‌ور است .\r\nاگر قرحه از چرك پاك باشد ، ماده‌اى كه از زهدان به بيرون مىتراود تمايل به پرمايگى و سفيدرنگى و نرمى و صافى دارد ، بدبو نيست ، درد گزشى ندارد و دردى كه دارد شديد نيست .\r\nاگر قرحهء چركين و پركثافت باشد ، نشانيش مايعات تراوشى و چرك خونالود است و اگر چركين و كثيف و تعفنى است ، مادهء تراويده به آبى كه گوشت در آن شسته‌اند شبيه است و از ناپاكى و آلودگى بوى بد مىدهد .\r\nاگر قرحه خوره‌اى باشد ، تراويده از زهدان سياهرنگ است ، درد زياد و شديد است و احساس تپش هست .\r\nاگر قرحه همراه ورم است گواهش حالت تب گرفتگى ، لرزش و چندش است و نشانيهاى ورم زهدان - كه تعفنى و خوره‌اى باشد - معلوم مىشود كه آنها را بعدا ذكر خواهيم كرد .\r\n\r\nتعفن زهدان\r\nخود حالت تعفن زهدان يكى از شعبات قرحهء زهدان است ، و چندين سبب احتمالى دارد :\r\n\r\n","description":"","footnote":"","page_name":" 360 ","page_number":376},
  {"content":"\r\n\r\n1 - دشوارزائى يا مرگ جنين در زهدان .\r\n2 - داروهاى تندمزه و گزندهء زهدان كه به زهدان وارد آمده‌اند .\r\n3 - مادهء سيلانى تندمزاج و فشارى كه بر زهدان اثر بد گذاشته‌اند .\r\n4 - زخمى در زهدان رخ داده و گنديده است .\r\n5 - سبب تعفن زهدان ممكن است به دهانهء زهدان نزديك باشد و امكان دارد در ته زهدان باشد . چرك همراه داشته باشد يا نداشته باشد . اگر در ته و ژرفاى زهدان باشد ، حتما رطوبتهاى گوناگون از زهدان مىتراود و شايد بيشتر به دردى و ته‌نشين شراب شبيه است .\r\n\r\nخوره در زهدان\r\nما سابقا شرح داديم كه از آنچه كه از زهدان مىتراود ، حال خوره‌زدگى زهدان را مىتوانيم بشناسيم ، و در بحث از نزيف خونى كه دردآور باشد ، ذكرى از آن به ميان آورديم . حال مىخواهيم مشخص كنيم كه فرق ميان خوره و سرطان زهدان چيست .\r\nاگر خوره موجود باشد ، زهدان خشك و سخت نمىشود ؛ گاهگاهى درد تسكين مىيابد و بويژه بعد از بيرون ريختن آنچه كه بيرون آيد ، خوره را اگر به طرز صحيح معالجه كنند ، زياد نمىپايد و شفا مىيابد . امّا سرطان سبب درد دائمى است تپش هميشه احساس مىشود ، زياد مىپايد و علاجش سخت و دشوار است .\r\n\r\nعلاج\r\nبايد قبل از هر چيز به دقّت بيمار را معاينه كنى و شناسنامهء قرحهء زهدان به دقت بررسى شود ؛ آيا قرحه چركين و كثيف است يا چرك و كثافت ندارد ؟ اگر چركين و كثيف است ، اوّل به وسيلهء عسلاب و امثال عسلاب - كه در زهدان تزريق مىكنى - قرحه را از چرك و كثافت پاكسازى كن ! آب‌پز زنبق و مرهمهاى پاك‌ساز قرحه را استعمال كن !\r\nاگر قرحه خوره‌اى است ، مرهمهاى علاج خوره را در زهدان تزريق كن ، بدن بيمار را پاكسازى كن و غذاهاى سازگار با حالت بيمارى بخورند .\r\n- ببين كه آيا قرحه همراه ورم است يا ورم همراه ندارد ؟\r\nاگر قرحه هست و ورم هم هست ، قبلا علاج ورم و تسكين درد را به كار ببر - كه بعدا آن را ذكر خواهيم كرد - و در درجهء دوم به پاكسازى زهدان بپرداز ! آنگاه داروهاى بهم آورندهء دهانهء قرحه را به كار انداز .\r\nدارويى هست مرهمى ، كه در علاج خراج زهدانى كه هنوز گوشت در آن نروييده است بسيار مفيد است ، با تركيب زير :\r\n\r\nنسخه :\r\nمردار سنگ سفيد شده ، سفيداب و انزروت هريك يك جزء متساوى با موم و روغن گل درهم\r\n\r\n","description":"","footnote":"","page_name":" 361 ","page_number":377},
  {"content":"\r\n\r\nبسرشند و به زهدان وارد كنند . اگر همراه قرحه ، چرك و پليدى هست كمى زنگار با اين داروى مرهم قاطى كن !\r\nاگر حدس زدى كه گوشت تازه دارد بر دهانه قرحه مىرويد ، مرهم آتى را به كار ببر !\r\n\r\nنسخه :\r\nتوتياى شسته دو جزء ، جوش كورهء نقره ، سپيداب و انزروت از هريك يك جزء . با موم و روغن گل درهم بسرش .\r\n\r\nفصل پنجم بكارت برداشته شدگان\r\nدوشيزگان تازه شوهر رفته همين‌كه بكارت را از دست دادند ممكن است به درد شديد مبتلا آيند ؛ بويژه تازه عروسانى كه گلوگاه زهدان بسيار تنگ دارند و غشاهاى بكارتشان ستبر است و ذكر بكارت بردار نيز گردن كلفت است .\r\nاگر تازه عروس از اثر اوّلين جماع به نزيف خون و درد مبتلا شد ، بايد در آب مخلوط به داروى گيرنده و در شراب و روغن زيتون بنشيند ؛ بعد از آن مرهم علاجى را در پشم پيچند و به وسيلهء ابزار لوله‌اى كه نگذارد زخمىشده بهم جوش بخورد آن را به گردن زهدان وارد كنند . در جماع دوم و جماعهاى بعدى ، شوهر بايد قدرى مراعات كند .\r\nاگر زخم ناشى از بكارت گرفتن به قرحه انجاميد ، بايد داروهاى پاك‌ساز قرحه را استعمال كنند و بعد از آن مرهمى را كه براى علاج قرحه ذكر كرديم به كار ببرند و چيزى از گل مهر زده و امثال آن را بر مرهم اضافه كنند .\r\n\r\nفصل ششم ترك زهدان\r\nگاهى ممكن است زهدان ترك بردارد و سبب ترك بردگى زهدان چند حالت احتمالى دارد :\r\n1 - حالتى از خشكى شديد بر زهدان آيد كه ترك برمىدارد . بويژه اين حالت اكثرا از اثر بچه آوردن رخ مىدهد .\r\n2 - سبب ورم است كه در زهدان برآمده و سبب ترك بردگى زهدان شده است .\r\nترك زهدان در اوّل پيدايش پيامدهايش سبك است ، بعد از درد زادن و بقاياى آن كمى درد دارد ، بعدا درد آشكارتر مىشود و بويژه اگر بر آن دست بزنند شديدا به درد مىآيد . گاهى ممكن است ترك زهدان بسيار غليظ و پرمايه باشد و دور نيست كه مانند ازگيل باشد و حتى اگر ترك بهم جوش خورد ، اثر ترك باقى بماند .\r\n\r\n","description":"","footnote":"","page_name":" 362 ","page_number":378},
  {"content":"\r\n\r\n\r\nنشانيها\r\n1 - زن آينه‌اى را در برابر رحمش قرار دهد و با دست آن را بگشايد و ببيند كه تشنجى در آينه منعكس مىشود ؟ اگر انعكاس تشنجى بود ، معلوم مىشود كه زهدان ترك برده است .\r\n2 - يكى از نشانيها آن است كه در وقت جماع زهدان به درد آيد .\r\n3 - هرگاه ذكر را از زهدان بيرون كشيدند ، ذكر خونالود است .\r\n\r\nعلاج\r\nترك زهدان از دو حالت خارج نيست ، يا در داخل زهدان پديد آمده است يا در گلوگاه و اطراف گلوگاه زهدان است . اگر ترك در داخل زهدان است ، علاجش از اين قرار است :\r\n1 - داروهاى علاج ترك را بردارند و به داخل زهدان برسانند كه تأثير بر داخل بگذارند .\r\n2 - داروهاى آبكى گيرنده را در زهدان تزريق كنند و با اين داروها مرهمهاى علاجى را مخلوط كنند . مرهمهاى علاجى از قبيل مرهمهايى باشد كه از جوش كوره و مردارسنگ سازند .\r\nمرهمهاى علاج ترك مقعد نيز - كه ذكر شدند - در اين‌باره مفيدند و نبايد هيچ داروى گزنده‌اى را به كار ببرند .\r\nاگر علاج ترك زهدان نياز به نوعى رسيدن دارد ، مرهم زيرهء كرمانى و مقدارى پيه بر داروهاى برداشتنى يا تزريق كردنى اضافه كن !\r\nاگر همراه ترك غلظت شديد پديد آمد - كه اين غلظت را مىتوانى از درازى مدت درد و كمتر علاج‌پذيرى آن درك كنى - مرهم قراطيس ( كاغذها ) را با روغن گل به كار ببر ! اگر تحمل مرهم قراطيس نداشت ، روغن سوسن و سقز درخت بنه را بر مرهم بيفزاى !\r\nهرگاه درد تسكين يافت ، علاج ترك ساده را به كار ببر ! و بويژه اگر ترك چركين شده باشد علاجش آسان است .\r\nممكن است براى علاج ترك نياز به اين داروها باشد : پوستهء نازك مس كه بسيار خرد و نرم و سائيده شود ، زاج و مازوى خرد شدهء ساييده را بر جاى ترك بچسبان ، يا زاج و مازوى خرد و ساييده را با ساييدهء پوستهء مس مخلوط كن بر ترك برده بچسبان !\r\nاگر ترك در قسمت خارجى زهدان رخ داده است ، كار آسان‌تر است . توتياى بسيار خوب ساييده و گردمانند شده را با زردهء تخم‌مرغ بر ترك بگذار ، يا توتيا و پوستهء مس و زاج و زردهء تخم‌مرغ را درهم مخلوط كن و دست از اين دارو بر مدار تا ترك به كلى دست‌بردار مىشود .\r\nمرهم سفيداب نيز در علاج ترك زهدان بسيار بهره‌رسان است .\r\n\r\nفصل هفتم خارش زهدان و فرسيموس زنان\r\nممكن است زهدان را خارش در بر گيرد . موجب پيدايش خارش در زهدان ، مىتواند يكى از\r\n\r\n","description":"","footnote":"","page_name":" 363 ","page_number":379},
  {"content":"\r\n\r\nسببهاى زير باشد :\r\n1 - خلط بدجنس تندمزاج در زهدان جايگير شده و سبب خارش زهدان شده است ، خلط كذائى صفرائى يا خلط شورمزهء بوركى و يا خلط خوره‌اى از مادهء سودا است ، كه فرق اينها را از معاينه خون حيض خشكيده مىتوانى درك كنى .\r\n2 - ممكن است جوشهايى در زهدان سر برآورده باشند كه در خود زهدان توليد شده‌اند .\r\n3 - آب پشت گرم بسيار تندمزاج خارش زهدان را سبب شده است .\r\nمحتمل است خارش زهدان به حدى تأثير بخشد كه بيمار را به ناتوانى كشاند . گاهى ممكن است كه زن از اثر خارش زهدان از جماع سير نشود و به عادت ، فرسيموس ( بازى با فرج ) مبتلا آيد و تا با وى بيشتر جماع كنند ، بيشترش را آرزو كند .\r\n\r\nعلاج\r\nبايد بدن را عموما و بويژه زهدان را وسيلهء خون كشيدن از خلط بدجنس تخليه كرد . رگ ميان بازو ( اكحل ) را بزن و اگر مصلحت ديدى بعد از زدن رگ ميان بازو ، شاهرگ دست ( با سليق ) را نيز بزن ! داروهاى اسهال دهندهء خلط را به بيمار بده كه اسهال شود و خلط را بيرون دهد و چنان كه مىدانى براى اسهال دادن هر خلطى داروئى مناسب است . مثلا اگر خلط صفرائى است ، حب سقمونيا ( محموده ) بخورد . اگر خلط بلغمى است ، معجون اصطمحيقون خوب است . اگر خلط سوداست حب ساخته از سس صغير ( افتيمون ) چاره‌ساز است .\r\nبايد در معاينه ، نوع مزاج بيمار را دريابى . برحسب مزاجش داروهاى علاجى در پايين آوردن هيجان آب پشت زن ، يا اگر لازم است در علاج به حركت درآوردن آب پشت زن به كار ببر !\r\nبر دهانهء زهدان داروهايى از قبيل شيرهء بيخ شنگ و اقاقيا و روغن گل بمالند يا افشرهء خرفه بر آن پاشند . و اگر با اين داروها بزر كتان مخلوط باشد بهتر است . گياهان گيرنده را در آب بپز ، آب را بر دهانهء زهدان بپاش و تفالهء آنها را بر زهدان بگذار !\r\nاگر ديدى كه زهدان خارش دارد و نيازمند به پاكسازى است . عسل با آب بسيار سرد بخورد .\r\nاين داروى تركيبى كه در ذيل آيد در علاج خارش زهدان بسيار خوب است و تجربه شده است .\r\n\r\nنسخه :\r\nبرگ نعناع ، پوست انار ، عدس پوست كنده با نبيذ بپزند و در رحم بردارند .\r\n\r\nنسخهء ديگر :\r\nزعفران و كافور از هريك به وزن يك دانگ . مردارسنگ به وزن دو دانگ . ثمر درخت غار نيم درهم .\r\nهمه را باهم بكوب و ببيز و با سفيدهء تخم‌مرغ و روغن گل و كمى شراب درهم بسرش و بيمار در رحم بردارد .\r\n\r\n","description":"","footnote":"","page_name":" 364 ","page_number":380},
  {"content":"\r\n\r\n\r\nنسخهء ديگر :\r\nهليله و گلنار از هريك دو درهم . صمغ فيلزهره ، نشادر و فيجن كهنه ، همه را بكوب و بساى و ببيز .\r\nدهانهء زهدان را اول با روغن گل چرب كنند و سپس از اين گرد دارويى بر آن بپاشند .\r\nاگر صمغ فيلزهره يا مغز هستهء ترنج را بسوزاند و يا هر دو را باهم بر آتش پاشند و دودش را به زهدان برسانند بهره بينند .\r\n\r\nفصل هشتم بواسير زهدان\r\nيكى از بيماريهاى زهدان بواسير است ، كه ممكن است بواسير در زهدان رخ دهد و گاهى مىشود كه به اندامان اطراف زهدان نيز سرايت كند و ممكن است استخوان زهار را به تباهى كشاند و متعفن سازد و گلوگاه زهدان را نيز متعفن كند . حتى ممكن است موى زهار را بريزد ؛ و گاهى احتمال دارد كه سوراخهاى كوچك در زهار پديد آورد . و احتمال دارد كه بعد از سرايت بواسير زهدان به زهار ، بيمارى راهى اطراف مقعد و ماهيچهء مقعد شود .\r\nدر برخى حالات بواسير زهدان بر رويهء زهدان ديده مىشود و در برخى حالات بواسير در داخل زهدان است و پديدار نيست . ممكن است بواسير همه اطراف زهدان را در بر گيرد و ممكن است تنها در گلوى زهدان باشد .\r\nاگر بواسير در گلوى زهدان باشد ، يا بواسير زهدان به مثانه و دهانهء مثانه ، يا به اندامهاى پىآلوده و يا به ماهيچهء مثانه رسيده باشد ، علاجش بسيار دشوار و نوميدكننده است . اما در ساير اندامان علاج‌پذير است ولى نه به آسانى .\r\nصعب العلاج‌ترين حالت بواسير زهدان آن است كه سبب ريزش موى زهار شود . بويژه اگر سوراخهاى كوچك در استخوان زهار بوجود بياورد .\r\n\r\nنشانيها\r\nوجود بيمارى بواسير زهدان نشانيهايى دارد كه از قرار زيرند :\r\n1 - درد هميشگى و دست برندار .\r\n2 - طولانى و پايا بودن تعفن ( بوى گند ) .\r\n3 - قرحه‌هاى زهدان كه سابق بر درد زهدان در آن باشند و مدت دراز مانده و شفا نيافته‌اند و چرك خونالود از زهدان تراوش مىكنند ، دليل بر پيدايش بواسير در زهدان مىباشند .\r\n4 - دردى دارد كه به درد سرطان شبيه است .\r\n5 - مىتوانى آن را وسيلهء ميل تشخيص دهى كه كجاى زهدان بواسير گرفته و تا كجا رسيده است ؟\r\nآيا در گوشت است يا از گوشت گذشته و به استخوان رسيده است ؟ كه همهء اينها از معاينه با ميل از نرمى و هموارى و سختى و زبرى معلوم مىشود .\r\n\r\n","description":"","footnote":"","page_name":" 365 ","page_number":381},
  {"content":"\r\n\r\n\r\nعلاج\r\nيكى از وسايل معالجه شق كردن وسيلهء نيشتر است و بريدن ناسور . اما اكثرا بريدن بواسير زهدان پيامدهاى بسيار بد دارد . اندام بواسير زده پيالود است ، ممكن است از بريدن بواسير كزاز روى دهد ، محتمل است صدا بيفتد ، ممكن است عقل و هوش خلل يابند .\r\nبريدن بواسير زهدان وقتى امكان‌پذير است كه بواسير در معرض ديد باشد و جراح بتواند كه گوشت مرده را از آن ببرد .\r\nبه عقيدهء من بريدن بواسير زهدان ممكن است خطر در بر داشته باشد . ازاين‌رو من چنين مصلحت مىبينم كه داروهاى خشكاننده بر آن استعمال كنند كه بخشكد و بدن بيمار را پاكسازى كنند و در نيرو بخشيدن به زهدان بكوشند و از راه دارو بيمار را از شرّ بواسير رهائى دهند .\r\n\r\nفصل نهم ناتوانى و درد زهدان\r\nناتوان شدن زهدان چندين جهت دارد :\r\n1 - سوء مزاج .\r\n2 - شل و سست شدن تنيدهء زهدان .\r\n3 - بيماريهاى سابق كه اثر بد بر زهدان گذاشته و ناتوانش كرده‌اند .\r\nپيامدهاى ناتوان شدن زهدان عبارتند از :\r\n1 - كاهش آرزوى جماع در زن .\r\n2 - سيلان كردن خون حيض و تراويدن آب پشت به حدّ بيش از حالت طبيعى و سيلان كردن غير حيض و آب پشت .\r\n3 - باردار نشدن .\r\n\r\nعلاج\r\nعلاجش علاج سوء مزاج است و تلافى كردن روىآورهاى ناپسند - كه شناسائى شده‌اند - و تو همه را مىدانى !\r\n\r\nدرد زهدان\r\nوقتى زهدان به درد مىآيد ، سبب درد چند جهت دارد :\r\n1 - شايد از اثر سوء مزاج باشد ، كه هر نوع سوءمزاجى ممكن است سبب درد زهدان شود .\r\n2 - باد در زهدان پيچد و گير كند و زهدان را كش دهد و به درد آورد .\r\n3 - ممكن است رطوبتهايى در زهدان جمع شوند كه پيامدش شبيه روىآورهاى حالت قولنجى باشد كه از روده ناشى شده است .\r\n\r\n","description":"","footnote":"","page_name":" 366 ","page_number":382},
  {"content":"\r\n\r\n4 - گاهى ممكن است ورم ، سرطان و قرحه در زهدان پديد آيد و درد زهدان را بوجود آورد .\r\n- ممكن است از درد زهدان تهيگاه ، بيخ رانها ، ساقهاى پا ، پشت ، زهار ، حجاب ، معده و سر به درد آيند . بويژه وسط جان‌دانه به درد مبتلا شود . حتى ممكن است درد زهدان بعد از مدتى كه دوام يابد مثلا ده ماهى بگذرد به باسنها منتقل شود و استقرار يابد . و تو علاج همهء اين حالات را ياد گرفتى و در اينجا نيازى به تكرار كردن نيست .\r\n\r\nفصل دهم سيلان زهدان\r\nبرخى زنان در شرايط مخصوصى به حالتى در مىآيند كه مواد رطوبى بدبو و عفونى از زهدانشان بتراود . و گاهى ممكن است آب پشت زن از زهدان به خارج تراوش كند .\r\nسبب اولى كه تراوش مادهء آبكى عفونى است زيادى مواد زائدهء ريختنى در زهدان و ناتوانى رگهاى خون حيض است كه مادهء غذائى خود را هضم نمىكنند و اين در حالى رخ مىدهد كه زهدان متعفن مىشود . ما دراين‌باره بحث ويژه‌اى داريم و تو از معاينهء خون حيض كه بر دستمالى خشكيده باشد ، يا از رنگ خون حيض حتى در حالت نخشكيده ، مىتوانى گوهر رطوبت بدجنس را بشناسى .\r\nحالت دوم كه آب پشت زن از زهدان به خارج بتراود ، اگر از اثر آرزوى جماع نباشد ، سبب ناتوانى زهدان و ناتوانى آوندهاى آب پشت بيمار است كه آوندها سست شده‌اند و شباهت تمام به حالت مرد دارد كه آب پشتش بدون آرزوى جماع بيرون آيد . اگر تا اندازهء همراه آرزوى جماع باشد و گزش و غلغلك با آن باشد ، سبب كم‌مايگى آب پشت و شدت فشار آن است .\r\nممكن است خارش زهدان سبب تحريك آب پشت باشد و غلغلك از اثر خارش ، آب را بيرون بريزد . زنى كه به سيلان زهدان مبتلا است اشتهاى خوراكش از بين مىرود ، رنگش تغيير مىيابد يا چشمش مىآماسد و باد مىكند كه در اكثر حالات چشم دردى ندارد و ممكن است وقتى كه زهدان به درد آيد چشم هم به درد آيد .\r\n\r\nعلاج\r\nاگر مسئله تراوش آب پشت است ، علاجش همان علاج مردان است كه به اين حالت مبتلا مىشوند . اگر حالت تراوش آب پشت نيست و رطوبتهاى ديگر است بايد قبل از هر چيز - اگر لازم ديدى - وسيلهء رگ زدن و اسهال دادن بدن بيمار را پاكسازى كنى .\r\nبعد از پاكسازى لازم اول داروهاى پاك‌ساز خشكاننده را به زهدان راه دهى . از قبيل : آب‌پز گندناى كوهى و آب‌پز زنبق . روغنهاى نرمىبخش با داروهاى تند بر ساقهاى بيمار بمالى و ماساژ دهى .\r\nمانند : روغن گورگياه با عاقر قرحا و فلفل . بعد از آن داروهاى گيرنده بخورد و در زهدان قرار دهد .\r\nكه اگر در زهدان بريزند تأثيربخش‌تر است . و بعد از پاكسازى بايد دارو را به زهدان راه دهند .\r\n\r\n","description":"","footnote":"","page_name":" 367 ","page_number":383},
  {"content":"\r\n\r\nو اين داروها عبارتند از : آبهايى كه مازو ، پوست انار ، گورگياه ، آس و گلنار در آن پخته باشد .\r\n\r\nفصل يازدهم بند آمدن و كاهش حيض\r\nسبب بند آمدن خون حيض و جريان نيافتن آن چندين احتمال دارد :\r\n1 - سبب در زهدان موجود است .\r\n2 - سبب از مشاركت اندامان ديگر است كه اندامان حيض با آنها ارتباط نزديك دارند .\r\nحالا برگرديم به سبب اول : اگر سبب در خود زهدان است چه سببى است ؟ چندين احتمال هست :\r\n1 - سبب از كوتاه آمدن زهدان از اداى واجب است و سرشتى است .\r\n2 - يا - روى دادى از طرفى ديگر بر او روى آورده است .\r\nخون حيض كه حبس مىشود و بيرون نمىريزد . چندين احتمال را بايد در نظر گرفت :\r\n1 - خون نيروى ريزش كردن ندارد .\r\n2 - مادهء خون حيض سبب بيرون نريختن خون حيض است .\r\n3 - سبب در ابزار حيض رسان و حيض بر است .\r\nگفتيم شايد از ضعف نيروى خون باشد كه ياراى بيرون آمدن را ندارد . اين كم نيرويى خون حيض از چيست ؟\r\n1 - سوء مزاج : سوء مزاج سرد ، يا سوء مزاج خشك ، يا سوء مزاج گرم و خشك ، يا سوء مزاج سرد و خشك است . و اگر سوء مزاج سرد يا ساده است يا همراه ماده مىباشد .\r\nاگر سبب در خود مادهء خون حيض است از چگونگى حالت خون ، يا از چندى حالت خون و يا از هر دو حالت چونى و چندى است .\r\nاگر از چندى خون است ، منظور اين است كه خون كمتر از حدّ لازم است . سبب كم خونى چيست ؟\r\n1 - بيمار غذا ندارد ، يا غذاى كم دارد .\r\n2 - نيروى مصرف كنندهء غذا در بدن بر آن چيرگى كامل دارد و حتى اگر غذا زياد باشد ، بدن چنان جذبش مىكند كه اضافه‌اى براى خون حيض باقى نمىماند . مثال چنين بدنى ، تن زنى است كه از حيث طبيعت به مردان شباهت دارد و در هضم خوراك و مصرف غذا بسيار نيرومند است .\r\nريختنىها را مردوار از طريق مدفوع و ادرار بيرون مىريزد ، بسيار چاق است و ماهيچه‌هاى پىآلود و تاب و توان مردان دارد . چنين زنى باسنش سينه را در فشار قرار داده و اكثرا دست و پايش به خشكى و خشكيدگى مايل است .\r\n3 - يا از اثر داروهاى تناولى و ورزشهاى خسته‌كننده بدن تخليه شده است . بويژه تخليهء بدن از\r\n\r\n","description":"","footnote":"","page_name":" 368 ","page_number":384},
  {"content":"\r\n\r\nخون ، توسط خونريزى بينى ، يا خونريزى بواسير يا از اثر زخم و امثال آن انجام گرفته و خون كم شده است .\r\nاگر از چگونگى خون و از چندى آن نباشد :\r\n1 - مادهء خون از اثر سرما و سردمزاجى غليظ شده است .\r\n2 - يا خلط غليظ به حد زياد با مادهء خون مخلوط شده است . كه اين حالت اكثرا از استراحت و بيكارى زياد و امثال آنها ناشى مىشود ، كه تو آنها را مىدانى !\r\nاگر سبب از ابزار خون‌رسان باشد ، يعنى در لولهء رگها راه‌بندان ايجاد شده است ، سبب راه‌بندان مىتواند هريك از عوامل زير باشد :\r\n1 - گرماى خشكاننده و گيرنده .\r\n2 - سرماى سخت‌كننده و سفتىآور .\r\n3 - ممكن است از زياد نوشيدن آب چنين راه‌بندانى رخ دهد و به نازائى دائمى زن بينجامد .\r\n4 - حالت خشكى زياد لوله رگها را منقبض كرده است .\r\n5 - پيه زياد لوله رگها ، سبب بسته شدن راه بر خون حيض شده است .\r\n6 - خلط غليظ و لزج در لوله رگها گير كرده است .\r\n7 - ممكن است ورمى راه را بر جريان خون بسته باشد .\r\n8 - از گوشت زائد و بهم آمدن لوله رگها ، خون نتواند بيرون ريزد .\r\n9 - قرحه در زهدان بوده و بهم آمده و در اين بهم آمدن ، دهانهء رگهاى سطح زهدان را به تباهى كشانيده است .\r\n10 - زهدان بيش از حد لازم و به افراط كج شده است .\r\n11 - زهدان وارونه شده است .\r\n12 - ممكن است كوتاهى گردن زهدان در بند آمدن خون حيض مؤثر باشد .\r\n13 - از ضربت خوردن و بر زمين افتادن ، دهانهء رگها بسته باشد .\r\n14 - زن بچه انداخته است و بعد از بچه انداختن نابسامانى در خونريزى حيض روى داده و خون را بند آورده است .\r\nاگر بند آمدن خون حيض اشتراكى باشد ، يعنى اندامان ديگر در اين بند آمدن خون شريك باشند ؛ چند جهت دارد :\r\n1 - كبد ناتوان شده و ياراى به خارج فرستادن خون و پالايش آن را ندارد .\r\n2 - راه‌بندان در كبد بوجود آمده است و در نتيجه راه بر جريان خون از كبد به ابزار حيض بسته است .\r\n3 - راه‌بندان در سراسر بدن پيدا شده است . مثلا چاقى تن از آنجا كه مزاحمت براى اندامان و رگها ايجاد مىكند ، سبب راه‌بندان در لوله رگها مىشود .\r\n4 - ممكن است در بدن لاغر نيز راه بندانها ايجاد شوند ، كه از اثر خشكى بدن لوله رگها برهم آيند و\r\n\r\n","description":"","footnote":"","page_name":" 369 ","page_number":385},
  {"content":"\r\n\r\nتنگ شوند و يا از كم خونى بدن ، خون به ابزار حيض نمىرسد .\r\nخون حيض كه از زهدان بيرون مىرود ، نعمت و خيرى است براى زهدان . اما اگر گدارى نيابد كه از آن به بيرون بريزد برمىگردد . و اگر چندين بار خواست بيرون رود و هربار برگشت در بدن پراكنده مىشود و بيماريهاى بدجنس و وخيم ببار آورد .\r\n\r\nروىآورها و پيامدهاى بند آمدن خون حيض\r\nزنانى كه خون حيضشان بند مىآيد و از جريان مىافتد براى مبتلا شدن به بسيارى از بيماريها آمادگى پيدا مىكنند . كه از اين قرارند :\r\n1 - ممكن است به خفگى زهدان مبتلا شوند كه از بند آمدن خون حيض زهدان درهم مىرود و از جا تكان مىخورد .\r\n2 - ممكن است به ورم گرم زهدان ، ورم سخت زهدان و ورم در احشاء مبتلا شوند .\r\n3 - معده بيمار مىشود ، نيروى هضم‌كننده در معده ناتوان مىشود ، اشتهاى غذا نمىماند ، اشتهاى خوراك غير طبيعى رخ مىدهد . دل بهم مىآيد ، تشنگى زياد مىشود ، درد گزشى در معده احساس مىشود .\r\n4 - بيماريهاى سر ممكن است رخ دهد ، بيمارى اعصاب ببار آيد ، به صرع مبتلا شود ، فالج گردد .\r\n5 - ممكن است به بيماريهاى ريه مانند : سرفه ، بدنفسى دچار آيد .\r\n6 - امكان دارد بيماريهاى كبد از قبيل : استسقا و غيره به سراغش آيند .\r\n7 - رنگ رخساره تغيير يابد ، اشتهاى خوراك كم مىشود .\r\n8 - ممكن است به دشوار شاشيدن و حتى بند آمدن بول مبتلا شوند .\r\n9 - ممكن است كمر و گردن به درد آيد .\r\n10 - بدن سنگين مىشود .\r\n11 - لاغر و افسرده مىشوند .\r\n12 - به لرز و چندش و تبهاى سوزان مبتلا شوند .\r\n13 - احتمال دارد جملات را به دشوارى ادا كنند زيرا از اثر بخار گرم - كه از پايين به بالا آمده است - ماهيچه‌هاى زبان خشك شوند يا از اثر سردرد شديد زبان سنگين شود .\r\n14 - دلهره و افسردگى از اثر درد و تعفن و بخار گرم رخ دهد .\r\n15 - ممكن است همه بدن از جمله شكم آماس كند ، و سبب ايجاد خون چركالود باشد كه از ورم بچكد و با خون مخلوط شود .\r\n16 - اگر زن داراى نيروى كافى باشد ممكن است بتواند خون زايد بند آمده را در بدن صرف كند كه در نتيجه شباهت به مرد پيدا مىكند ، موى بدنش زياد مىشود و چيزى ريش مانند بر ذقنش سر برآرد ، صدايش زمخت و دورگه مىشود و سرانجام جان مىسپارد ؛ و ممكن است قبل از آنكه بميرد به حالتى درآيد كه ديگر هرگز نتواند خون حيض را بيرون ريزد . اكثرا زنانى كه بسيار و بارها بچه\r\n\r\n","description":"","footnote":"","page_name":" 370 ","page_number":386},
  {"content":"\r\n\r\nآورده‌اند ، و يكهو از جماع محروم شده‌اند - مثلا شوهر در كنارش نيست يا حالتى كه مطابق دستور طبيعت بايد براى خون بيرون دادن و براى جماع و براى باردار شدن آماده باشد از دست رفته است - خون بند آمده در زهدان بيكار مانده است كه در اثر آن ممكن است رنگ بول سياه شود و در آن خونابه‌اى شبيه آب گوشت در آن شسته مخلوط باشد و حتى ممكن است خون بشاشند .\r\n\r\nنشانيها\r\nاگر سبب بند آمدن خون حيض از سرما باشد ، نشانيهاى زير را دارد :\r\n1 - خواب زن گران است و در خواب خرناسه مىكشد .\r\n2 - رنگ پوست بدن سفيدتر از حالت طبيعى است و رگها سبزرنگ ديده مىشوند .\r\n3 - نبض مختلف و متفاوت است .\r\n4 - عرق بدن سرد است .\r\n5 - بول زياد و بيش از حد طبيعى است .\r\n6 - مدفوع آميزه با مادهء بلغمى است .\r\nاگر سبب بند آمدن و جريان نيافتن خون حيض ، از گرما باشد ، نشانيهايش : حالت التهابى ، خشكى زهدان و بقيهء علامتهاى حرارت مزاج - كه سابقا شرح داده شده‌اند - خود را مىنمايند .\r\nاگر سبب از خشك مزاجى است ، علامت خشك مزاجى را نيز بيان كرده‌ايم . علاوه بر آنها نشانيش : لاغر شدن تن و تهى شدن رگها است .\r\nاگر از ورم يا بهم آمدن و بىمنفذ شدن زهدان باشد ، همه را سابقا با نشانيها ذكر كرده‌ايم و مىدانى و نيازى به بازگو كردن نيست .\r\n\r\nعلاج\r\nعلاج هرآنچه را كه سببش گرمى مزاج ، سردى مزاج ، چگونگى توليد خون ، نياز به رطوبت بخشيدن بدن ، علاج ورم در زهدان و علاج برهم چسبيدن زهدان باشد بارها تكرار كرده‌ايم و دستورات اساسى را شرح داده‌ايم . اما اگر سبب خون بند آمدن ، بند آمدن دهانهء زهدان بطور مادرزادى باشد ، علاجى ندارد . و اگر از بسته شدن دهانهء رگها باشد كه از بهم آمدن قرحه در زهدان رخ داده باشد و يا چيزى از اين قبيل ، علاجش بسيار دشوار و تقريبا نوميدكننده است . تنها علاجى اگر باشد بيرون كشيدن خون و تخليهء بدن از خون زيادى است كه بسيار جمع نشود ، ورزش كردن نيز مفيد است .\r\nآنچه در اينجا براى ما اهميت دارد اين است كه به هر وسيله كوشش كنيم روشهايى را به كار بريم كه خون حيض ريزش كند و نگذاريم كه بند آيد . داروهايى را تجويز كنيم كه خون را به سوى زهدان حركت دهد ، چنان تأثيرى بخشد كه خون به سوراخهاى ريز برسد و در عين وقت سوراخهاى ريز باز باشند و يا اگر بسته شده‌اند باز شوند ؛ كه اين نوع از داروها را در جدول داروهاى ساده و منفرد در كتاب دوم آورده‌ايم و در كتاب پنجم نيز يادى از آنها كرده‌ايم . و در اينجا\r\n\r\n","description":"","footnote":"","page_name":" 371 ","page_number":387},
  {"content":"\r\n\r\nمىخواهم داروهايى را يادآورى كنم كه در اينجا مورد نياز مبرم است و علاجهايى را به ياد بياورم كه بر خون حيض فشار آورند و آن را به زور بيرون دهند . كه اين معالجات به ترتيب اولويت از اين قرارند :\r\n1 - رگ صافن كه پشت پاشنه قرار دارد و رگ زانو را بزن ! كه رگ داخل زانو بهتر است زده شود .\r\n2 - بادكش بر ساق و پاشنه بگذار ! اين عمل بويژه براى تن‌هاى چاق لازم است .\r\n3 - شايد لازم باشد كه رگ صافن پاى ديگر را نيز بزنى .\r\n4 - اندامان پايين تنه را باندپيچى كن و چندين روز به حالت باندپيچى شده بگذار .\r\n5 - داروهاى بازكنندهء سوراخهاى ريز وابسته به زهدان و گدار خون حيض را استعمال كن !\r\n6 - اگر سبب بند آمدن ، مواد رطوبى بدجنس باشد كه در زهدان جمع شده است ، داروى اسهال دهنده و ريزش دهندهء رطوبت جمع آمده و بازكنندهء سوراخ ريز زهدان را سفارش ده !\r\n7 - بعد از آن داروهاى ريزش دهندهء خون حيض - كه غلظت خون را كاهش دهند و بند آمده را باز كنند - به كار انداز ! كه اين داروها اقسام زير را دارند :\r\nتناولى از قبيل : پونه ، آب‌پز پونه با عسلاب . عسلاب بپزد و پونه بر آن بپاشند كه ثمر سرو كوهى از پونه در اين زمينه تأثير بخش‌تر است . همچنين پونهء كوهى بسيار قوى و تأثيربخش است .\r\nدارچين ، ايارج فيقرا ( معجون مسهل تلخ ) ، سكبينه ، جواشير ، ثمر جواشير ، گند بيدستر ، كراويا ، زنجفيل شامى در آب پخته ، چوبك رخت‌شوئى پخته در آب ، آب‌پز لوبيا قرمز . بيخ انگدان ، اشتر خار و بزر مرزنگوش كه همگى در اين زمينه مفيدند و بايد تناول شوند .\r\nداروهاى برداشتنى عبارتند از : خربق سفيد ، پيه هندوانهء ابو جهل ، گوش موش ، لوفا ، انگم درخت زيتون بيابانى ، جواشير ، گند بيدستر ، صمغ انگدان ، سكبينه ، كراويا و افشرهء خاراگوش .\r\nاگر شير گياه شير سگ را بر پنبه بريزند و در زهدان كنند و كمى نگه دارند - اما نبايد زياد در داخل زهدان بماند - مفيد است .\r\nداروى برداشتنى زير خوب است و ما خود آن را آزموده‌ايم و نتيجهء خوب داده است .\r\n\r\nنسخه :\r\nمرّ و پونه از هريك به وزن چهار درهم . ثمر سرو كوهى به وزن هشت درهم . فيجن خشكيده ده درهم .\r\nمويز خوب و برگزيده بيست درهم . همه را با زهرهء ماده گاو درهم بسرش و فرزجه از آن بساز !\r\n\r\nنسخهء ديگر :\r\nگند بيدستر ، مرّ و مشك هر سه را با روغن‌بان درهم بسرش و فرزجه به اندازه بلوط از آن بساز و بردارند .\r\nاگر روغن بابونهء چشم گاوى را بردارند ، خون حيض را ريزش دهد . افشرهء آلالهء كوهى و افشرهء گل نسرين نيز در اين زمينه بهره رسانند .\r\n\r\n","description":"","footnote":"","page_name":" 372 ","page_number":388},
  {"content":"\r\n\r\n\r\nنسخهء ديگر :\r\nچوبك رختشوئى ايرانى ، عاقر قرحا ، سياهدانه ، فيجن سبز و شيرهء گياه شيرسگ از هريك يك جزء متساوى . همه را خوب بسايند و با بارزد درهم بسرشند و به اندازهء نياز در پشم بپيچند و پشم را در روغن زنبق فرو برند و بردارند و كارى كنند كه به داخل زهدان برسد .\r\nداروهاى گذاشتنى و بر خارج بستنى هم هستند . بر زهدان ديك ابزار گذارند و ببندند خون حيض را بيرون ريزد .\r\nداروهاى بخورى كه دودش را به زهدان رسانند و خون حيض بند آمده را ريزش دهند عبارتند از : هندوانهء ابو جهل - كه فورا خون حيض را ريزش دهد - جواشير ، صمغ انگدان ، سكبينه و كراويا كه همگى اگر دودشان به زهدان برسد خون حيض را بيرون دهند .\r\n\r\nآبزنها :\r\nدر آبزنى بنشينند كه گياهان نرمى بخش و لطيف كنندهء خون و ريزش دهندهء خون حيض در آب آبزن پخته باشد كه اين گياهان عبارتند از : پونه ، فيجن ، پونهء كوهى و امثال آنها .\r\n\r\n","description":"","footnote":"","page_name":" 373 ","page_number":389},
  {"content":"\r\n . \r\n","description":"","footnote":"","page_name":" 374 ","page_number":390},
  {"content":"\r\n\r\n\r\nگفتار چهارم موانع باردار شدن\r\n\r\nفصل اوّل نسفتنى ( رتقاء )\r\nزنانى هستند كه راه تخم‌ريزى مرد به داخل زهدان آنها بسته است . كه چندين سبب دارد :\r\n1 - چيزى بر دهانهء زهدان است و آن چيز زائدهء ماهيچه‌اى يا غشاى سفت و ناگسستنى است كه راه جماع طبيعى را بسته است .\r\n2 - قرحه در گلوى زهدان سبب جوش خوردن آن شده است . كه شايد اين نوع راه‌بندانها از دهانهء زهدان و دهانهء فرج بگذرد و بوى تعفن دهد .\r\n3 - غشايى راه بندآور يا بخشى زائد از ماهيچهء دهانهء فرج را مسدود كرده است و مانع باردارى و مانع ريزش خون حيض به خارج است .\r\n4 - اين شاهراه حياتى در خلقت آفريده شده است و بندآمدگى مادرزادى است . كه دختر همين‌كه براى اولين بار به حيض افتد ، خون حيضش به يكى از سببهاى ذكر شده راه بيرون آمدن ندارد .\r\nاگر چاره نينديشد يا برايش نينديشند ، خون برمىگردد و به بلائى بزرگ گرفتار آيد . ديرى نمىپايد كه رنگش سياه مىشود و خفه مىشود و از هستى محروم گردد .\r\nگاه گاهى اتفاق افتد كه چنين زنى باردار شود كه اگر قبل از بغرنج شدن مسئله چاره‌اى برايش نينديشند ، جنين و مادر هر دو مىميرند .\r\nحال ببينيم اين رويداد اتفاقى چگونه پيش مىآيد ؟ در اينجا چند نظريه هست :\r\n1 - چيزى كه راه گلوگاه زهدان را بند آورده و درست در برابر آن قرار گرفته است ، بافتى شل و سست دارد و رطوبت را عبور مىدهد و يا در آن بافت بند آورنده سوراخهاى ريز باشد كه آب پشت مرد از آن به زهدان بتراود ، اين تراوش كرده هرچند بسيار كم هم باشد ، نيروى خمير مايهء مادهء اوليهء جنين را كفايت كند .\r\n2 - دو نفر از دانشمندان در اين علم هريك در اين زمينه نظريهء ويژه‌اى دارند ، ما ممكن است از هر يك از اين دو نظريه استفاده كنيم كه هر دو نظريه باهم حقيقت مسئله را معقول مىسازند .\r\n\r\n","description":"","footnote":"","page_name":" 375 ","page_number":391},
  {"content":"\r\n\r\nآن فيلسوف مىفرمايد : « آنچه براى زير بناى آفرينش اندامان تن جنين مورد نياز است ، آب پشت مادينه است . » و جالينوس طبيب فرمايد : « آب مادينه از داخل زهدان بر جوشد و در زهدان جمع شود » آن فيلسوف مىفرمايد : « هنگامى كه نر بر مادينه مىپرد و آب را حتى اگر فقط بر رحم بريزد و چنان كه لازم است ذكر به دهانه زهدان فرو نرود ، بوى آن به داخل نفوذ مىكند . نيروى بادماننده‌اى ( نسيم سبكى ) كه بو را نفوذ مىدهد ، تخم بارورى را نيز به داخل زهدان مىرساند و تخمى كه با نسيم بورسان به آب پشت جمع آمدهء مادينه رسيده است ، براى شالوده‌ريزى جنين كافى است . »\r\n\r\nعلاج\r\nعلاج نسفتنى فقط عمل جراحى است .\r\nاگر جاى نسفتنى را مىتوانى با چشم ببينى ، بايد لب كنارهء رحم و پيرامون نسفتنى را كاملا آشكار سازى ، سپس بر هر لبهء رحم كنار زده شده بالشتك بگذار و هر دو انگشت شست را در پارچه‌اى بپيچ و لبهء كنار زده را از هر دو طرف كش ده تا ميانهء آن مىدرّد ، آنگاه وسيلهء نيشترى بسيار نازك صفاق را پاره كن و اگر گوشت زائد زير صفاق بود آهسته و كم‌كم آن را ببر و مگذار چيزى از گوشت زائد باقى بماند و همچنين كاملا مواظب باش از گوشت اصلى چيزى نبرى . اين عمل را وسيلهء قالب انجام ده !\r\nفرق بين صفاق و گوشت زائد اين است كه صفاق از اثر برش خون ندارد ولى گوشت زائد خون دارد . سپس پشم در روغن زيتون و شراب خيس كن و در ميان دو لبهء كنار زده قرار ده و بگذار مدت سه روز به همين حالت بماند ؛ و اگر ديدى كه مصلحت است عسلاب بر آن بپاش !\r\nمرهمهاى مخلوط با روغن زيتون بر آن بمال و كاملا مواظب باش كه شق شده مبادا بهم جوش بخورد و برهم بچسبد و تنگ شود . بويژه اگر گوشت را بريده باشى اين احتياط - كه مبادا باز بهم آيد - بسيار مهم است . اما اگر بريده فقط صفاق باشد بعد از پاره شدن كمتر اتفاق مىافتد كه باز برهم جوش بخورد .\r\n- اگر جاى نسفتنى ديده نشد و در ژرفا بود ، بايد كار را وسيلهء قلاب انجام دهى . قلاب را به جاى نسفتنى برسان و لبه‌ها را از هم جدا كن ، اگر به صفاق رسيدى آن را يك جا پاره كن ، اما مواظب باش كه دريدن چندان نباشد كه به مثانه و غير مثانه برسد . به صورت اريب صفاق را پاره كن كه از جاى مثانه منحرف شود . و اگر گوشت بود آن را به آهستگى و دقت كم‌كم ببر ! سپس پشم خيس شده در شراب گيرندهء گس‌مزه بر جاى پاره شده بچسبان . بعد از آن بيمار در آبهايى كه داروى سستىبخش در آن پخته‌اند بنشيند ، بعد داروهاى علاج زخم را وسيلهء تزريق و به شكل برداشتنى استعمال كند . آنگاه داروى جوش دهندهء زخم را به كار ببر ! همين‌كه شفاى بيمار پديدار شد ، بايد او را به جماع زياد وادارند .\r\nيادآور مىشوم در اين عمل جراحى بايد بسيار مواظب بود كه چه در نشتر زنى و چه در از هم گشودن لبه‌ها زياده‌روى يا كوتاه آمدنى رخ ندهد . اگر كوتاه آيد و بر بدن بطور كامل و در اندازهء\r\n\r\n","description":"","footnote":"","page_name":" 376 ","page_number":392},
  {"content":"\r\n\r\nلازم انجام نشود ، هرگاه زن از اثر جماع باردار شد ، دشوارزا مىشود و ممكن است كه جنين و مادر را به هلاكت كشاند . و اگر زيادتر از حدّ لازم پاره شود و تأثير بر زهدان بگذارد ، ورم آماس مىكند و به درد مىآيد و ممكن است كزاز و تشنج و بيماريهاى خطرناك ديگر به دنبال آيد .\r\nهرگاه عمل را انجام دادى بايد بسيار مواظب باشى كه سرما به هيچ نحو به بيمار نزديك نشود .\r\nهيچ دارويى را به عمل مگير كه در گوهر سردىبخش باشد . بايد هرچه داروى قطره‌اى يا تزريقى يا برداشتنى كه تجويز مىكنى ابدا اثر سردى و سردبخشى نداشته باشند .\r\n\r\nدستور عمل جراحى نسفتنى\r\nزن بر صندلى مىنشيند و در مقابل روشنائى قرار مىگيرد . نشستن بر كرسى جراحى نوعى باشد كه كمى به عقب تكيه دهد . هرگاه درست نشست ، هر دو ساق پا را به صورت گشاده و دور از هم بر هر دوران بچسباند و طورى باشد كه ساق و ران به شكم چسبيده باشند . زن هر دو دستش را زير هر دو زانو بگذارد ، سپس او را در اين حالت محكم ببندند . بعد از آن طبيب جراح شروع به جراحى كند ، صفاق را پاره كند و گوشتها را ببرد . بهتر آن است كه طبيب در اين عمل از آينه استفاده كند ، بويژه اگر جاى نسفتنى از ديد غايب باشد آينه بسيار لازم است .\r\nوقتى كه به وسيلهء ميل و قلاب صفاق را كش مىدهى بايد مواظب باشى كش دادن چندان نباشد كه زهدان و گلوگاه مثانه و صفاق را آسيبى رسانى ، و مواظب باشى كه در كشيدن صفاق لبهء نشتر به چيز ديگرى برنخورد . كه از نگاه كردن به آينه نتيجهء كار خود را مشاهده مىكنى و اندامان همجوار صفاق جاى نسفتنى از قبيل مثانه و غيره را مىبينى !\r\nاگر ديده شد كه صفاق بيش از اندازهء لازم كشيده شده است ، بايد كارى كرد كه آنچه زياد از اندازه كشيده شده به جاى خود برگردد ؛ بعد از آن صفاق جاى نسفتنى را با كمال آهستگى و آرامى كشيد ، و بطور اريب با نيشتر دريد كه به مثانه برنخورد و بعد از اين بريدن نگاه كرد اگر خون كم آمده به كار خود ادامه داد و هيچ بيمى به خود راه نداد . اما اگر خون زياد سيلان كرد . كم‌كم و آهسته آهسته بريد و قطعه‌ها بسيار كم و سطحى بريده شوند تا بيمار غش نكند و به كوچك نفسى مبتلا نشود .\r\nاگر ديدى كه مصلحت در آن است به بيمار استراحت بدهى عمل را به روز بعد موكول كن و ابزار بريدن و پاره كردن - كه ما آن را قالب مىناميم - بر جاى خود بماند ، آن را در پشم پيچيده و پشم را در پارچه‌اى ببند . فرداى آن روز بيمار را معاينه كن ! اگر به حدّ كافى او را نيرومند و با تحمل يافتى عمل را كامل انجام ده ، و اگر ديدى كه بيمار تحمل ندارد ، عمل را به روز سوم انداز ؛ آنگاه قالب را بركن و انگشت زير جاى عمل بگذار تا معلوم شود كجا را بايد بعد از اين سرگيرى عمل بريد .\r\nهنگامى كه زن از جراحى رهائى مىيابد و او را باز مىكنند ، بايد در آبى بنشيند كه گرم باشد و داروهاى نرم‌كننده در آن پخته باشند . بويژه اگر جاى عمل ورم كرده باشد اين كار لازم است .\r\nبهتر آن است مرهمهاى لازم كه بعد از عمل استعمال مىشوند ، وسيله قالب استعمال گردند كه\r\n\r\n","description":"","footnote":"","page_name":" 377 ","page_number":393},
  {"content":"\r\n\r\nنگذارد جاى عمل شده بهم بيايد . بهترين نوع قالب آن است كه ميان تهى و سوراخ سوراخ باشد كه چيزهاى ريختنى و باد را بيرون مىدهد .\r\nاگر طبيب در عمل جراحى دست از پا خطا كند و گوشت طبيعى را ببرد ، ممكن است بيمار به روان بولى مبتلا شود و علاج‌پذير نباشد .\r\nگاهى ممكن است زهدان از اثر سفت شدن نسفتنى ، از اثر ورم گرم يا ورم سخت بسته شود كه علاجش را از هر جهت مىدانى !\r\n\r\nفصل دوم بيرون زدن زهدان\r\nبيرون آمدن زهدان و برجسته شدن و برگشتن زهدان سببهايى دارد . كه به قرار زير هستند :\r\n1 - بر زمين افتادن ، به سرعت دويدن ، جيغ بلند كشيدن ، عطسه كردن به شدت ، يكهو صداى مهيب شنيدن و يكه خوردن ، كتك خوردنى كه زردپيهاى زهدان را سست كند ، دشوارزايى ، جنين سنگين وزن به دنيا آوردن . زور دادن مادر بچه و مشيمه بيرون كشيدن ، يكهو بيرون آمدن بچه كه فشار بر زهدان وارد آورد و بالاخره رطوبتهاى سست‌كننده در زهدان جمع شده باشد كه زردپيها را سست كرده و زردپيهاى زهدان گنديده باشند .\r\nممكن است زهدان همگى بيرون آيد ، و ممكن است زهدان برگشته باشد . و ممكن است كه افتاده باشد .\r\n\r\nنشانيها و پيامدها\r\nزنى كه با اين حالات بيمارى روبروست ، زهارش بسيار درد مىكند ، معده و كمر و پشتش به درد مىآيند و ممكن است تبها گريبانگيرش شوند .\r\nاز آنجا كه زهدان برجسته و بيرون آمده فشار بر مجارى بول و مدفوع مىآورد ، بسيار رخ دهد كه بيمار بول و مدفوعش حبس شود .\r\nممكن است كزاز ، لرز و ترس بدون سبب داشته باشد .\r\nاحساس مىكند كه چيزى مدوّر در زهارش پيدا شده است و نيز احساس مىكند كه چيزى نرم از رحم مىريزد . بويژه اگر زهدان كاملا برگشته و داخل به رويه آمده باشد . اين احساس تراوش چيز نرم آشكارتر است .\r\nمنظور از برگشتگى كامل زهدان آن است كه سوراخ گلوى زهدان احساس نشود و معلوم گردد كه از بيخ برگشته و با اين حالت بيرون آمده است . اما اگر زهدان به خارج روى آورد و ديدى كه گردن زهدان همچنان بر جاى خود استوار است و احساس مىشود ، بدان كه اين گردن زهدان است افتاده است .\r\n\r\n","description":"","footnote":"","page_name":" 378 ","page_number":394},
  {"content":"\r\n\r\n\r\nعلاج\r\nاگر اين روىآورها در زن جوان ديده شوند و تازه پيدا شده باشند ، اميد معالجه و شفا يافتن هست .\r\nقبل از هر چيز بايد بيمار زهدان برآمده وسيلهء داروهاى حقنه‌اى پاكسازى شود و بوسيله داروهاى ادرارى بولش پاك شود . بعد از پاكسازى كامل زن بر پشت بخوابد و هر دو ساق را از هم دور سازد .\r\nپشم نرم از پشم بز ؟ بر زهدان بچسباند . بعد از آن كمى ديگر پشم در آب اقاقيا خيس كند و همه را در زهدان فرو كند ؛ سپس پشم ديگرى را در شرابى كه داروى گيرنده در آن حل شده است خيس كند و بر دهانهء زهدان گذارد و به آهستگى و نرمى آن را به داخل فرو دهد . تا پشم همه‌اش در زهدان جايگير مىشود . بعد از آن مقدار ديگرى پشم آورده و در سركه و آب خيس كند و بر رحم بگذارد .\r\nآنگاه بر پهلو بخوابد و ساقها را برهم گذارد كه پشمها از جاى خود تكان نخورند و بيرون نيايند .\r\nبادكش بر پايين ناف و بر پشت زن بگذار ! وادارش كن كه عطر بو كند تا زهدان به وسيلهء بوى خوش رو به بالا بگرايد .\r\nنكند به هيچ نحو چيز بدبو را به وى نزديك كنى كه زهدان از بوى بد مىگريزد و پايين‌تر مىرود .\r\nبعد از سه روز پشمها را عوض كرده و پشم را در شرابى كه آس ، گل محمدى ، اقاقيا ، پوست انار و غيره در آن پخته‌اند خيس كن . شراب بايد ولرم باشد ، اين پشم را بر ناف و بر زهار بمالد .\r\nداروهاى چسبيدنى كه از قاوت ، خزه ( جل وزغ ) و عدس ساخته شده و داروهاى گيرنده همراه دارند بر ناف و زهار بچسباند . ممكن است از اين معالجات شفا يابد . سپس در آبزنى بنشيند كه آب‌پز گورگياه و آس و گل محمدى باشد . بايد از سروصداهاى زياد ، جيغ كشيدن ، چيزهاى عطسه‌آور و سرفه‌آور بپرهيزد . تا امكان داشته باشد استراحت كند و در آرامش بسر برد .\r\n\r\nفصل سوم انحراف و كج‌شدگى زهدان\r\nگاهى رخ مىدهد كه زهدان به يكى از دو طرف راست يا چپ منحرف شود و دهانهء زهدان از درست قرار گرفتن در مقابل جائى كه منى مرد از آن مىآيد كج مىشود . دليل بروز اين بيمارى يكى از موارد زير است :\r\n1 - يكى از نيمه‌هاى زهدان سفت و سخت شده است يا پرمايه‌تر شده و ترنجيده است . دو نيمهء زهدان از حيث رطوبت ، سستى و فروهشتگى و از حيث خشكى و تشنج ، باهم تفاوت پيدا كرده‌اند .\r\n2 - ممكن است رگهاى يكى از دو طرف زهدان پر از خون شده باشد و طرف ديگر سبك‌بارتر باشد .\r\n3 - ممكن است خلط غليظ در طرفى از طرفهاى زهدان جمع آمده باشد و سنگين‌تر از طرف ديگر شده باشد و طرف سبك را به سوى خود بكشد . اكثرا از اثر اين كج رفتارى زهدان ، بيمارى خفگى زهدان رخ مىدهد .\r\nزنانى كه شغلشان مامائى است با دست زدن مىدانند كدام طرف سنگين و كدام طرف سبك است . و به آسانى مىدانند كه كدام طرف سفت‌تر ، يا كدام طرف رگهايش پرخون‌تر و رگها به كدام\r\n\r\n","description":"","footnote":"","page_name":" 379 ","page_number":395},
  {"content":"\r\n\r\nطرف رفته‌اند و آيا نياز به پاكسازى و تخليه دارد ؟\r\n\r\nعلاج\r\nاگر ماما تشخيص داد كه كدام طرف از پرخونى سنگين‌تر از طرف ديگر شده است و رگها به كدام سو كشيده شده‌اند و كدام سمت غلظت خون بيشتر هست ، بايد رگ صافن پاى همان طرف را زد .\r\nاگر معلوم شد كه پرشدگى از خون ، كج زهدانى را ببار نياورده است و سبب ترنجيدگى است و اشكال از غلظت خون نيست ، داروهاى نرمىبخش را به صورت ماليدنى ، حقنه و برداشتنى استعمال كن ! بيمار بايد به حمام برود و غذاهاى خوب بخورد .\r\nاگر رطوبتها زهدان را كج كرده‌اند ، علاج پاكسازى چنين مواد را به كار ببر ! روغن كرچك بخورد ، به قصد پاكسازى داروهاى برداشتنى بردارد ، باسن را روغن مناسب حال بمالد ، روغن بلسان و روغن رازقى و غيره به زهدان تزريق كند . آنگاه ماماى معالج مىتواند انگشت در زهدان فرو كند و انگشتش را با يكى از مرهمها يا با پيه اردك يا با پيه مرغ خانگى چرب كند و زهدان را راست كند ؛ قسمت كج شده را بكشد تا به مقابل دهانهء زهدان و دهانه رحم آيد . اين را بخاطر داشته باش !\r\n\r\nفصل چهارم ورم گرم زهدان\r\nگاهى رخ مىدهد كه ورم گرم در زهدان پيدا شود . پيدايش ورم گرم دلايل مختلف دارد :\r\n1 - بر زمين افتادن و ضربت خوردن .\r\n2 - زياد جماع كردن يا بچه انداختن يا از نادانى ماما هنگام وضع حمل .\r\n3 - بند آمدن خون حيض و حبس شدنش در زهدان و پرشدگى زهدان يا رطوبت زياد از حد لازم در زهدان . يا باد انبوه در زهدان جمع شده باشد و تحليل نرود .\r\n4 - شايد از بالا رفتن آب پشت باشد .\r\n5 - ممكن است ورم گرم در دهانهء زهدان ، در ته زهدان ، در طرفى از زهدان ، در قسمت جلو زهدان و يا در قسمت عقبى آن باشد و ممكن است در چند جاى زهدان باشد كه اين از ساير حالات بدتر است .\r\nممكن است ورم گرم زهدان دمل شود ، ورم سخت شود و ممكن است ورم سرطان شود .\r\n\r\nنشانيها\r\nاز اندامان همسايه و از اندامان رئيس مىتوانى نشان ورم گرم را يافت .\r\nوقتى كه ورم گرم در زهدان است معده به درد مىآيد ، بيمار افسرده خاطر و اندوهگين مىشود ، دلش بهم مىآيد ، سكسكه مىكند ، از خوراك لذت نمىبرد ، اشتهاى خوراكش غير طبيعى است يا اشتهاى خوراكش كم است .\r\n\r\n","description":"","footnote":"","page_name":" 380 ","page_number":396},
  {"content":"\r\n\r\nوقتى كه زهدان به ورم گرم مبتلا است . مغز نيز واكنش نشان مىدهد ؛ بيمار جان‌دانه‌اش درد مىكند ، گردنش به درد مىآيد ، بيخ چشمهايش درد مىكنند و سنگين مىشوند و اين درد انتشار مىيابد تا آنجا كه ممكن است دست و پا نيز به درد آيد . انگشتان ، هر دو زند دست ، هر دو ساق ، بند استخوانهاى اندام به درد آيند و سست شوند . هر دو تهيگاه و بيخ هر دوران به درد آيند . زهار ورم كرده و درد كند و مراق هم ورم كند . عموما در بدن احساس سنگينى شود . حبس بول يا حبس مدفوع رخ دهد . و كار به جائى برسد كه حتى باد شكم راه بيرون شدن نداشته باشد ، زيرا فشار ورم راه را بر باد شكم هم مىبندد و اصولا دستش به هر گدارى برسد آن را مىبندد .\r\nممكن است مدفوع بند آيد اما بول بند نيايد ، يا بالعكس بول بند آيد و مدفوع بند نيايد .\r\nممكن است نبض ناتوان و كوچك بزند و پياپى بزند .\r\nاگر ورم گرم در زهدان پديد آيد ، روىآورهاى ذكر شده همگى ممكن است رخ دهند و شدت يابند . به‌علاوه تب التهابى ، لرزش و چندش ، سياه شدن زبان ، از پيامدهاى آن هستند . احساس درد و احساس تپش شديد است ، دست و پا زياد عرق مىكند ، ممكن است صداى بيمار قطع شود و به تشنج و غش كردن مبتلا گردد . از جاى تپيدن مىتوان جاى ورم را شناخت .\r\nاگر ورم مشاركتى باشد ، دقت كن ! آيا درد به ناف رسيده است ، يا پشت درد مىكند ، يا درد به سوى تهيگاهها است ؟ ورم گرم كه در نزديكيهاى دهانهء زهدان باشد ، سخت‌تر و شديدتر از آن است كه از ته زهدان برآيد . زيرا دهانهء زهدان پيالود است و مىتوان آن را لمس كرد ؛ اما اگر در ته زهدان باشد لمس كردنش دشوار است .\r\nورم در هر طرفى باشد زهدان به طرف مخالف آن متمايل مىشود و بدان سوى كج مىشود و آن وقت بر اين طرف مخالف خوابيدن مشكل است . درحالىكه اگر ورم گرم در زهدان باشد بيمار در برخواستن و از جايى به جايى رفتن بسيار زحمت بيند . بيمار در راه رفتن ناچار لنگ راه مىرود .\r\nاگر ورم گرم زهدان به دمل تبديل شود ، نشانيهايش از اين قرارند :\r\nدرد از سابق بسيار شديدتر و روىآورها سخت‌تر و دشوارتر مىشوند . تبها چند حالته و نامنظم مىشوند . وقتى كه شكم نرم باشد و مدفوع را تخليه كند و هنگام دفع ادرار تا اندازه‌اى مىآسايد .\r\nاگر ورم گرم زهدان به رسائى و پختگى كامل برسد نشانيهايش از قرار زيرند :\r\nحالت تب فروكش مىكند ، تپش نمىماند . حالت تب و لرزه مانندى حس مىشود .\r\nورم گرم و دمل اگر در دهانهء زهدان باشند مىتوان آنها را ديد و اگر در ته و ژرفا باشند ديده نمىشوند .\r\n\r\nعلاج ورم گرم زهدان\r\nاگر از نشانيها دريافتى كه خون زائد و ريختنى در بدن است ، شاهرگ دست را بزن ! شاهرگ دست زدن در علاج ورم گرم مفيد است اما از سوى ديگر زيانهايى دارد . خون را به سوى بالا مىكشاند و خون حيض را از ريزش باز مىدارد . زدن رگ صافن كه بيشتر ارتباط با زهدان دارد و مادهء خونى را بيشتر جذب مىكند ، خون حيض را بيرون دهد و در علاج ورم زهدان بهره‌رسان‌تر است . پس\r\n\r\n","description":"","footnote":"","page_name":" 381 ","page_number":397},
  {"content":"\r\n\r\nبهتر آن است اول شاهرگ دست را بزنى تا از ريزش مادهء تقويتى به ورم جلوگيرى شود . بعد از آن رگ صافن را بزن تا مادهء خونى را از همان جاى ورم جذب كند و تلافى زيانهاى شاهرگ زدهء دست را بكند .\r\nهنگامى كه رگ را مىزنى ، بايد بيمار پاها را بلند نگه دارد و بر پهلو بخوابد . خون زياد بكش ! از روز اول تا سه روز نبايد غذا بخورد و اگر ناگزير از غذا خوردن بود كم بخورد . اصلا نبايد آب بخورد و بويژه روز اول ابدا نبايد آب بخورد .\r\nمسكنش خوش‌بو باشد ، تا مىتواند بيخوابى بكشد و بيدار بماند . اگر به شدت قى كند بهره بيند .\r\nشايد به داروى مسهل نياز باشد كه بيمار اسهال شود و خلط بدجنس تخليه شود . در داروهاى علاجى ، بازدارندهء دل بهم آمدن وارد باشد . وقتى كه گرسنه مىشود تا مىتواند كم بخورد . اوايل در آب شيرين مخلوط با روغن خوب گل بنشيند و از آبهاى گيرنده بر زهدان پاشد . بعد از آن از بسيار به عمل آوردن داروهاى گيرنده تا اندازه‌اى كاهش دهد كه مبادا ورم سخت گردد . در اين اوقات چيزهايى كه زياد فائده‌رسان هستند عبارتند از :\r\nخشخاش در آب بپزد تا از هم مىپاشد ، با روغن زيتون نارسيده مخلوط شود و بر زهدان گذارند . يا خشخاش در آب جوشيده را با روغن گل يا روغن سيب قاطى كنند و بر زهدان گذارند . آنگاه داروهاى نرمىبخش استعمال شود ، كه دستور آنها به قرار زير است :\r\nروغن گل در شراب مخلوط شود و به حالت ولرم بر زهدان مالند .\r\nخطمى ، بزر كتان ، خار سه‌كوهه و اسپند به حد زياد را با كمى داروى گيرنده از قبيل : بارهنگ و خرفه همه باهم در آب بپزند و پشم در آن آب خيس شود و در زهدان فرو كنند و بردارند .\r\nشاه افسر در آب بپزد و با تخم‌مرغ مخلوط شود و از آن مرهم سازند و بردارند . اگر روغن زعفران و روغن سنبل رومى با اين مرهم مخلوط باشند بهتر است .\r\nآنگاه نوبت پخته گردانيدن ورم آيد . داروهاى رسانيدن ورم گرم به قرار زيرند :\r\nخرما را با قاوت بپزند تا خرما خوب مىپزد و از هم مىپاشد . با روغن گل و روغن حنا درهم بسرشد و استعمال كنند . اين داروى خرمائى در آخرهاى رسانيدن ورم ويژگى دارد .\r\nداروهاى بر زهدان گذاشتنى براى رسانيدن ورم زهدان شامل حسل ، پيه غاز ، روغن حيوانى ، مخ ساق گوزن و غيره هستند .\r\nوقتى كه بيمارى فروكش كرد و رو به زوال بود ، داروهاى خالص تحليل برنده استعمال كن اين داروها همراه سوسنبر ، مرزنگوش ، گوش موش ، صمغ صنوبر و امثال آنها باشند . كه امثال آنها را شناخته‌اى ! غذاى خوب بخورد تا سرحال آيد و نيرو گيرد .\r\nهرگاه داروى گذاشتنى بر زهدان تجويز مىكنى نبايد ببندند ؛ بستن دارو بر زهدان در علاج ورم گرم زيان‌آور است .\r\nاگر دمل در زهدان است ، بايد در رسانيدنش بكوشى . و اگر به دهانهء زهدان نزديك است و ديدى كه ممكن است بريده شود با همان دستور بريدن بند آورندهء نسفتنى آن را ببر !\r\nاگر دمل در داخل زهدان است و دستت به آن نمىرسد ، تا امكان دارد بايد منتظر پخته شدن و\r\n\r\n","description":"","footnote":"","page_name":" 382 ","page_number":398},
  {"content":"\r\n\r\nرسيدنش باشى كه خودبه‌خود برسد . تنها داروهاى ريزانندهء مواد مايع و كم‌مايه استعمال كن ، مانند : شير و بزر خربزه با كمى از لعابها تا خودش مىتركد .\r\nاگر بتوانى دمل را پراكنده كنى و تحليل ببرى ، كارى است بسيار پسنديده .\r\nهرگاه دبيله تركيد ، ممكن است چرك چكيده از تركيدن از راه رحم بيرون آيد . كه در اين حالت بايد باقى مانده‌اش را پاكسازى كنى و تحليل ببرى . مرهم با سليقون صغير در زهدان تزريق كن ! ممكن است چرك چكيده از دمل از راه مثانه بيرون رود ، در اين حالت مواظب باش داروهاى ادرارآور بسيار قوى به بيمار ندهى كه بقاياى چرك دمل را يكباره تخليه كند . زيرا چنين داروهاى بسيار قوى مواد ناباب ديگر را به مثانه وارد مىكنند و آنگاه مواد تازه وارد با چرك ورم دست بدست هم مىدهند و مثانه را بيمار مىكنند و قرحه‌هايى در مثانه پديد مىآورند .\r\nداروهاى ادرارآور كه تجويز مىكنى بايد لطيف و كم شدت باشند و آهسته مادهء آبكى كم‌مايه را ريزش دهند كه همان داروى ذكر شده يعنى شير و بزر خربزه و چيزى از لعابها كافى است .\r\nممكن است چكيدهء دمل از راه مدفوع بيرون آيد .\r\nشايد نياز باشد كه دمل زهدان را وسيلهء داروهاى گذاشتنى براى دمل زهدان و غير دملها - كه ذكر شده‌اند - بتركانى . مانند ضمادى كه از انجير و خردل و چلغوز كبوتر سازند .\r\nبعد از انفجار دمل كه چرك كرده است ، بايد چرك را پاك كنى . وسيلهء عسلاب اين پاكسازى را انجام ده و چندين بار تكرار كن تا معلوم مىشود كه چرك غليظ باقى نمانده است . بعد از پاك شدن زهدان از چرك دمل ، داروهاى علاجى قرحه را استعمال كن !\r\nاگر عوارض ناشى از پيدا شدن دمل در زهدان بسيار شدت يافت ، ناگزير بايد داروهايى از قبيل :\r\nضماد ساخته با آرد جو ، انجير ، شنبليله ، بزر كتان و شاه افسر بر زهدان گذاشت . از اين انواع داروها در آب بجوشان و بيمار را در آن بنشان . و هرآنچه در بحث از علاج ورم گرم و علاج دمل كه در غير اينجا و در هر جا گفته‌ايم به ياد بياور و به داروهاى علاجى ديگر حالات ورم گرم و دمل در غير زهدان مراجعه كرده و اين بحث ما را كه در اينجا آمده است كامل‌تر كن ، كه نيازى به زحمت ما نيست .\r\n\r\nفصل پنجم ورم بلغمى زهدان\r\nزنانى كه به ورم بلغمى در زهدان مبتلا مىشوند احساس سنگينى ، بادكردگى و همان نشانيهاى ورم بلغمى در غير زهدان را دارند . ليكن فرق آن است كه در اين مورد درد زياد نيست . احساس سستى و فروهشتگى در دست و پا و زهار مىشود ، رنگ و روى بيمار به رنگ و روى بيماران استسقاى گوشتى مىماند .\r\nعلاجش علاج ساير ورمهاى بلغمى درونى است كه از آن در چند بحث علاجى ياد كرده‌ايم .\r\n\r\n","description":"","footnote":"","page_name":" 383 ","page_number":399},
  {"content":"\r\n\r\n\r\nفصل ششم ورم سخت زهدان\r\nاگر ورم سخت در زهدان باشد نشانيهايى دارد كه از اين قرارند :\r\n1 - در دست زدن معلوم مىشود و سختى آن در لمس مشهود است .\r\n2 - بول و مدفوع به دشوارى دفع مىشوند .\r\n3 - درد كمتر از درد ناشى از ورم گرم است ، هرچند ممكن است درد ناپيدا باشد و كم احساس شود .\r\nمشروط بر اينكه سرطان نشده باشد .\r\n4 - بدن بيمار لاغر و ناتوان مىگردد . بويژه هر دو ساق پا باريك شده و در آن احساس ناتوانى مىشود و پاها ورم مىكنند .\r\n5 - ممكن است شكم آماس كند و بيمار حالتى شبيه حالت استسقا داشته باشد . بويژه اگر سختى ورم انتشار يابد . حتّى ممكن است بيمار به استسقا نيز مبتلا گردد .\r\nاگر سختى ورم زود از بين نرود ممكن است به ورم سرطان تبديل شود .\r\n- چگونه معلوم كنيم كه ورم زهدان سرطان است ، يا ورم سخت ، سرطان شده است ؟\r\n- اگر ورم با چشم ديده مىشود ، و ديدى كه ورم سخت است و هيئت و شكلش هموار نيست و شعبه‌هايى مانند دوالى ( رگهاى درشت بر ساق ) از او جدا نشده است و هرگاه بر آن دست بزنى درد شديد داشته و رنگ تيرهء مايل به سرخى درد شراب يا توسى مايل به رنگ سبز دارد ، بدان كه سرطان است يا ورم سخت سرطان شده است . همچنين اگر با چشم ديده نمىشود و احساس سنگينى ، درد شديد و ناپيدا ، درد شبيه خليدن چيز نك تيز كه زهار و دو رگ اطراف پستان و تهيگاهها و بيخ رانها نيز به درد آيند و درد به حجاب و پشت سرايت كند ، بدان كه ورم سرطان است .\r\nاكثرا در ورم سرطان زهدان ، چشم و گيجگاه‌هاى بيمار به درد آيند و دست و پا سرد مىشوند و ممكن است بيمار زياد عرق كند . و احتمال دارد اول به تب سبك گرفتار آيد و كم‌كم تب و درد شدت يابند .\r\nدشوار بولى ، چكميزك ، شاش بند و بند آمدن مدفوع هر دو باهم يا بند آمدن يكى ممكن است نشان از ورم سخت يا علامت ورم گرم التهابى در زهدان باشند .\r\nاگر ورم سخت زهدان چركين شود ، چركش چرك‌آلوده و ناخالص است و همراه با مادهء پليد ديگرى است كه اكثرا مادهء پليد همراه چرك بدجنس و سياه رنگ يا رنگ ميانهء سرخى و سبز رنگى دارد . به‌ندرت اتفاق افتد كه چرك چكيده از ورم سخت ، سفيد رنگ باشد .\r\nمواد مايعى از ورم سيلان مىكنند تندمزه ، ريم مانند و چرك خونالود بدبو كه رنگش به سبز رنگى مىزند ، مىباشند .\r\nگاهى ممكن است خون خالص سيلان كند و اين در حالتى است كه ورم خوره شده باشد . در اين حالت جريان خون صاف به اندازه‌اى است كه پندارى خون حيض است ؛ و هرگاه چيزى از آن سيلان كرد ، تب و درد سبك مىشوند .\r\nممكن است همراه وجود ورم سخت ، نشانيهاى ورم گرم هم باشد كه ديگر علاج‌پذير نيست .\r\n\r\n","description":"","footnote":"","page_name":" 384 ","page_number":400},
  {"content":"\r\n\r\n\r\nعلاج ورم سخت زهدان\r\n1 - بايد بدن بيمار از خلط غليظ و پرمايه و خلط سودائى پاكسازى شود .\r\n2 - مرهمهايى از قبيل : دياخيلون و باسليقون استعمال شود . مرهمهايى كه داروهاى زير در آن واردند از قبيل : مقل ، پيه غاز ، مخ گوزن ، كرهء گوسفند كه با روغن سوسن و روغن رازقى و روغن نرگس و روغن شبت و روغن بابونه و روغن كرچك و روغن حنا و روغن بابونهء چشم گاوى مرهم شوند ؛ البته مومى كه در مرهم به كار مىبرند موم زرد باشد ؛ و نيز اگر زردهء تخم‌مرغ در مرهم باشد بهتر است .\r\nاگر خواستى مرهم قويتر و تأثيربخش‌تر باشد ، از داروها كه در ذيل آيد بر مرهم بيفزاى :\r\nگند بيدستر ، الواى سمنگانى ، پنير مايهء خرگوش ، زنبق ، بشنيز ، بابونهء چشم گاوى ، زعفران ، سقز درخت بنه و انگم درخت بادام .\r\nمرهمهاى تركيبى تجربه شدهء ديگر نيز هستند كه در علاج ورم سخت زهدان بسيار بهره‌رسان و مورد نيازند ، از قبيل :\r\n\r\nنسخه :\r\nبرگ كبر در آب خيسانند تا نرم مىشود ؛ نرم شده را با پنير بسايند و با آب عسل درهم سرشند تا مرهم گردد .\r\n\r\nنسخهء ديگر :\r\nشكوفهء تاك با پنير و عسلاب باهم مرهم شوند .\r\n\r\nنسخهء ديگر :\r\nبرگ كلم و گل كلم باهم مرهم شوند كه به عقيدهء من در علاج ورم سخت مفيد است .\r\nگويند : اگر چرك و كثافت گوش را در زهدان بردارند ، ورم سخت را از بين مىبرد .\r\nبايد در چنان آبزنى بنشيند كه داروهاى بسيار نرمىبخش در آن باشد .\r\n\r\nداروهاى گذاشتنى بر زهدان\r\nبرگ سبز خطمى بكوبند و با انگم درخت بادام و پيه غاز درهم سرشند و بر زهدان گذارند ، يا از مرزنگوش ، شاه افسر ، شنبليله ، بابونه و خطمى داروى گذاشتنى سازند و بر زهدان گذارند :\r\nاما اگر ورم زهدان سرطان باشد بايد بطور هميشگى خون از شاهرگ دست بكشى و گاه به گاهى رگ صافن را هم بزنى و خلط سودا را از بدن تخليه كنى . همچنين به داروهاى نرمىبخش و رطوبت‌زا و مسكن درد نياز دارى .\r\nمرهم رسل در علاج ورم سرطان زهدان اثر شگفت‌آور دارد و درد را تسكين دهد .\r\nهرگاه درد بسيار شدت يافت ، بيمار را رگ بزن ! داروهاى گرم و سردمزاج در تسكين دادن درد به كار\r\n\r\n","description":"","footnote":"","page_name":" 385 ","page_number":401},
  {"content":"\r\n\r\nببر تا بر بهترين و سازگارترين آنها آگاه مىشوى . بويژه اگر ورم چرك داشته باشد بايد هر دارويى را كه مىدانى بيازمايى .\r\nداروهاى تسكين دهندهء درد ورم سرطان زهدان عبارتند از :\r\nآب‌پز شنبليله و امثال آن . ته‌نشين روغن زيتون را در ظرف مسين ريزند و بگذارند تا از زنگار مس تأثيرپذير مىشود سپس با موم زرد قاطى كنند و از خارج بر زهدان بمالند .\r\nخشخاش همراه گشنيز و تاجريزى و روغن گل و سپيدهء تخم‌مرغ و سرب را بهم بسايند و در آب گشنيز حل كنند و از همهء اينها ضماد سازند و بر زهدان گذارند .\r\nبه وسيلهء آب‌پز عدس حقنه شود . حقنه كه با شير الاغ يا افشرهء بارهنگ يا هر دو باهم باشد بهره‌رسان‌تر است .\r\nاگر ورم سرطان زهدان چركين شد و خون تراويد ، مرهمهاى علاج نزيف خون را استعمال كن !\r\n\r\nفصل هفتم خفگى زهدان\r\nخفه شدن زهدان نوعى بيمارى است كه به بيمارى صرع و غش كردن شبيه است . منشأ بيمارى از زهدان است و از راه حجاب و شبكهء رگهاى جهنده ( شريانى ) و ناجهنده ( وريدى ) به قلب و مغز سرايت مىكند .\r\nطبيبى دانشمند فرموده است : « سبب خفگى زهدان را نمىدانم ؛ تنها همين‌قدر مىدانم كه خفگى زهدان پيامد بند آمدن خون حيض ، و جمع آمدن آب پشت در زنان بسيار آرزو كنندهء جماع است . اكثرا دوشيزگانى كه تازه به سنّ بلوغ مىرسند و هنوز دوشيزه‌اند ، يا تازه شوهر كرده‌اند و از جماع محروم شده‌اند به خفگى زهدان مبتلا مىشوند . اكثرا از سرد شدن بند آمده در زهدان ، خون حيض يا آب پشت ، اين بيمارى بروز مىكند . بويژه اگر در اصل مادهء بند آمده ، سردمزاج بوده باشد و در اين برهم متراكم شدن و به سفتى گراييدن - كه قبل از ريزش خون حيض رخ مىدهد - سردتر شده باشد .\r\nگاهى ممكن است از گرم شدن و عفونت گرفتن ماده بند آمده باشد كه اين به‌ندرت رخ مىدهد .\r\nدر هر حال از رنگ ماده بند آمده در زهدان مىتوان به نوع مزاج آن پى برد كه آيا از سردمزاجى است يا از گرم‌مزاجى .\r\nاگر بند آمده - كه يكى از اين دو حالت را داشته باشد - قبل از موعد طبيعى جريان خون حيض ، برهم متراكم شده باشد و به تبهكارى ذكر شده دست زد و گرايش به سم بودن پيدا كرد ، احتمال بروز دو نوع بيمارى مىرود .\r\n1 - مرض ابزارى كه نخست زهدان را دربرگيرد و زهدان از اثر بيمارى ابزارى رگها و غيره ، متشنج شود كه به سوى بالا مىترنجد و درهم مىرود . يا به سوى راست ، چپ ، جلو و عقب\r\n\r\n","description":"","footnote":"","page_name":" 386 ","page_number":402},
  {"content":"\r\n\r\nبرحسب تأثير مادهء بند آمده در رگها از جاى خود منحرف مىشود مادهء فاسد شده - كه به رگها درمىآيد - منفذى ندارد كه خارج شود . رگها را گشاد مىنمايد و از اين گشادى دادن رگها متشنج مىشوند و به درد مىآيند و جسم را به درد مىآورند .\r\nاحتمال دارد مادهء كذائى در گوهر زهدان بپراكند ، غليظش كند و بعد از آن بترنجاند . يا ماده در زهدان پراكنده نشود اما زهدان را ورم دهد و در نتيجه ترنجيده گردد .\r\nاگر مادهء بند آمدهء فاسد شدهء خون حيض ، بار دومى بر آن آيد و راه خروج نداشته باشد ، بلا بر بلا مىافزايد . در اين حالت احتمال زيان رسيدن به اندامان رئيسه دو چندان مىشود .\r\nممكن است قبل از بند آمدن مادهء حيض يا آب پشت در زهدان ، ورم در زهدان بوده يا سوء مزاج خشكاننده زهدان را دربرگرفته باشد ، كه در نتيجه دهانهء زهدان و دهانهء رگها بسته شده يا به سوى انحراف ميل كرده باشند كه بعد از آن مادهء حيض يا آب پشت در آن جمع و حبس شده باشد .\r\n2 - ممكن است بيمارى ابزارى نباشد و بيمارى از ماده باشد ، كه تأثير بر دو اندام رئيس گذارد .\r\nبخارهاى سمّى از مادهء بند آمدهء متعفن رو به بالا رفته ، نوعى حالت شبيه صرع و غش كردن را به بار آورده است . و از آنجا كه اين حالت بيمارى ، شديدتر از بيمارى غش كردن ساده و عادى است ، غش كردن از حالت شبيه صرع پيشى گيرد كه عادتا بيمارى ناتوان قبل از بيمارى توانا بر بدن چيره مىشود و مقدمه مانند است .\r\nاگر بند آمده سبب خفگى زهدان و خون حيض باشد ، سلامت‌تر است كه بند آمده آب پشت باشد زيرا آب پشت هرچند از خون توليد مىشود - بويژه آب پشت زنان كه قبل آب پشت شدن خون خالص است - اما آب پشت براى خون بد شدن آمادگى بيشتر از خونى دارد كه آب پشت نشده است . چنان كه شير كه از خون توليد مىشود براى تغيير يافتن بيشتر از خونى كه شير نشده است آمادگى دارد .\r\nبيمارى خفگى زهدان ممكن است نوبتى باشد كه اكثرا در موسم پاييز زياد است ، و امكان دارد كه نوبتها به تأخر افتند و نيز ممكن است هر روزه پيدا شود و كم‌كم و پياپى باشد .\r\nخفگى زهدان در وقت ولادت رخ نمىدهد ، هرچند حركت آن در وقت ولادت بسيار شديد است ؛ زيرا - زهدان كه بچه را بيرون مىدهد - از هر سو ميزان است و انحراف و كجىاى ندارد و حركت كردنش به تدريج از كم به زياد مىرسد ، و حركت به سوى پايين است و اين از كار منظم طبيعت است . زهدان در حال بچه آوردن بخارى از آن بر نمىخيزد كه سمى باشد . و بر اندامان رئيسه اثر بگذارد .\r\nبدترين حالت بيمارى خفگى زهدان آن است كه ظاهرا تنفس بيمار قطع مىشود ، هرچند حتما بايد نوعى تنفس باشد ، اما ظاهر نيست . اگر كمكى پشم نازك و سبك در برابر دهان بيمار آويزه كنى از حركت آن نوع نفس معلوم مىشود . در اينجا احساس و حركت نيز از بين مىرود و بيمار درست به مرده مىماند . كه سبب اين حالت وخيم اكثرا از جمع شدن و بند آمدن و فاسد شدن آب پشت در زهدان است ، بويژه اگر سرد باشد .\r\nحالتى كه بيان كرديم و گفتيم بيمار به مرده شباهت پيدا مىكند بدترين حالت است . حالتى كه\r\n\r\n","description":"","footnote":"","page_name":" 387 ","page_number":403},
  {"content":"\r\n\r\nاز آن تا اندازه‌اى سبكتر و از حيث وخامت در درجهء دوم قرار دارد ، اين است كه نفس را قطع نمىكند اما نفس بسيار كوچك و ناتوان مىشود .\r\nدر درجهء سوم حالتى است كه تشنج ، كشيدگى اندامان تن و دل‌بهم آمدن همراه دارد اما زيانى به عقل و احساس نمىرساند . اينها را ياد گير و فراموش مكن !\r\n\r\nنشانيها\r\nنشانيهاى مقدماتى نوبت بيمارى خفگى زهدان از قرار زيرند :\r\nحالت بيمار آسم ، دشوار نفسى ، تپش قلب ، سردرد ، بدبوئى نفس ، هوش بهم خوردن ، سراسيمگى ، تنبلى ، ناتوانى ساقهاى پا ، زردى رنگ رخسار و بر يك حالت نماندن مىباشد . كه شايد از تأثير بخارهاى عفونى و تندمزاج ، تشنگى رو مىآورد و اگر بخار بيشتر شدت بگيرد ، خواب بدون اراده ، يا درهم شدن عقل ، سرخى رنگ چشم و سرخى و برافروختگى چهره ، سرخى لبها ، برآمدن چشمان رو به بالا عارض شود و ممكن است چشم را كه برهم نهند باز نشود ، به علاوه از نشانيها بسيار ناتوان شدن نفس است كه در اكثر حالات نفس قطع مىشود .\r\nبيمار احساس مىكند كه چيزى از زهارش بالا مىرود . دندان را برهم مىسايد و برهم مىزند ، بدون اراده و ناخودآگاه به حركاتى دست مىزند . زيرا ماهيچه‌ها فاسد مىشوند و تغيير حال مىدهند . بيمار ناى حرف زدن ندارد و اگر چيزى گفت كسى آن را نمىفهمد . سپس - بويژه اگر سبب بيمارى از بند آمدن آب پشت باشد - غش مىكند و صدايش قطع مىشود . احساس مىكند كه چيزى از ساقها به سوى بالا كشيده مىشود . نوعى رطوبت در بعضى از اندامان بدن - نه همهء بدن - پيدا مىشود كه ممكن است با قى كردن مادهء خالص بلغمى ، رطوبت كذائى از بين برود . سردرد ، درد زانو ، پشت درد ، قرقر شكم و بيرون جهيدن مادهء رطوبى از زهدان از جملهء روىآورهاى خفگى زهدانند ؛ كه ممكن است به ذات الريه ، بيمارى خناق ، ورم در گردن و ورم در سينه بينجامد . نبض بيمار اول كشيده و متشنج و متفاوت است ؛ بعدا بدون نظم و ترتيب و پياپى مىزند و بويژه وقتى كه بيمار به كلى از نا مىافتد و به مرگ نزديك مىشود .\r\nبول بيمار شبيه آبى است كه گوشت در آن شسته‌اند كه ممكن است خونى شود .\r\nاگر حالت بيمارى خفگى زهدان ، سببش بند آمدن خون حيض باشد ، بيرون نريختن خون حيض در موعد مقرر و تأخيرش گواه است .\r\nاگر خفگى زهدان از بند آمدن آب پشت باشد ، در معاينه و پرسش از حالت بيمار معلوم مىشود .\r\nمثلا زن مدتها از جماع محروم بوده و بسيار آرزوى جماع داشته و از حياى خود بر خود پيچيده است و آب پشتش را حبس كرده است .\r\nاگر خفگى زهدان از بند آمدن خون حيض در زهدان باشد ، ممكن است شير از پستان بچكد ، بدن سنگين‌تر مىشود و حواس پرت و ناتوان گردد . درد چشم و گردن و نيز حالت تب و ساير روىآورها آشكارترند . و با اين همه خلط چيره در خون اثر خود را حفظ مىكند .\r\nبدترين حالت آن است كه خلط سودائى در خون باشد . كه در اين حالت مغز را آسيب\r\n\r\n","description":"","footnote":"","page_name":" 388 ","page_number":404},
  {"content":"\r\n\r\nمىرساند و در نتيجه اوهام و خيالات بر بيمار چيره مىشوند ، و بر قلب تأثير مىگذارد و غش كردن ببار آورد . و بالاخره از آسيب‌ديدگى مغز و قلب و حجاب باهم ، نفس از كار مىافتد .\r\nاگر مادهء بلغمى در خون باشد ؛ احساس سنگينى بيشتر است ولى روىآورها سبكترند .\r\nاگر خلط صفرايى با خون باشد ، روىآورها شديد اما سالم‌ترند .\r\nاگر سبب خفگى زهدان آب پشت است كه در زهدان حبس و فاسد شده است ، قبل از هر چيز حالت نفس كشيدن به هم مىخورد و نتايج روىآورها بسيار وخيم‌تر از حالت خفگى زهدان است كه سببش حبس شدن خون حيض در زهدان باشد ؛ ولى كليهء عوارض جانبى در حالت خفگى زهدان از بند آمدن آب پشت آشكار نمىشوند .\r\nاكثرا رخ داده كه ماما بر زهدان متشنج دست زده و غلغلكش داده و آرزوى جماع را در بيمار برانگيخته است ؛ بيمار آب پشت پرمايه بيرون داده و آسوده است . همچنين ممكن است بدون دست بازى ماما ، خود زن بتواند آب پشت را بيرون دهد كه حتما مىآسايد .\r\n- حالا ببينيم فرق ميان خفگى زهدان و حالت صرع چيست ؟\r\n1 - در خفگى زهدان مادهء بدجنس بيمارىزا از زهدان و زهار بالا مىروند كه در صرع چنين نيست .\r\n2 - در خفگى زهدان عقل به كلى و براى هميشه از دست نمىرود و تنها وقتى كه بيمارى شدت مىگيرد عقل مختل مىشود .\r\nاگر بيمار خفگى زهدان ، در حال نوبت خفگى از جا برخيزد و به هوش آيد اكثر رويدادهايى را كه بر سرش آمده است درست بازگو مىكند . مگر اينكه حالاتى را فراموش كند كه بسيار بغرنج و ترسناك بوده است ؛ كه در صرع چنين نيست .\r\nكسى كه به نوبت شديد صرع مبتلا مىشود كه ناشى از مغز است ، كف از دهانش نمىريزد و اگر كف بريزد حالتش سبك مىشود و فورا تسكين يابد و ديگر نياز به معالجه ندارد .\r\nبگذار ببينيم فرق بين بيمارى خفگى زهدان و سكته چيست ؟\r\n- در بيمارى خفگى زهدان اكثرا نيروى حاسه به كلى از كار نمىافتد و بيمار خرخر سينه ندارد ، كه در سكته چنين نيست .\r\n- پس فرق ميان خفگى زهدان و بيمارى ليثرغيس ( مرگ دروغين ) چيست ؟\r\n- در بيمارى ليثرغيس ، نه تب هست نه نبض پروموجى . و درد از سر شروع مىكند . در خفگى زهدان رخساره رنگ برنگ مىشود ، امّا در ليثرغيس رنگ چهره در يك حالت مىماند .\r\n\r\nعلاج\r\nاگر تشخيص دادى كه خفگى زهدان ناشى از بند آمدن و حبس شدن خون در زهدان است و از اثر رطوبت لزج جمع شده در زهدان نيست و اگر بيمار به شدّت رنگ نباخته و به سپيدرنگى غير طبيعى زياد نرسيده است ، قبل از هر چيز شاهرگ دست را بزن و بعدا خون از رگ صافن بگير !\r\nامّا در هر حالتى كه باشد ، بايد روشهاى ريزش دادن حيض را استعمال كنى . كه در اين ميان برداشتنىهاى تندمزاج غلغلك دهندهء دهانهء زهدان ويژگى دارند . مانند : گرمدانه ، فلفل و شيرهء گياه\r\n\r\n","description":"","footnote":"","page_name":" 389 ","page_number":405},
  {"content":"\r\n\r\nشير سگ كه بسيار تأثيربخش است و فورا خون حيض را ريزش مىدهد .\r\nغلغلك دادن دهانهء زهدان و اطراف رحم به نفع بيمار است . خواه بند آمده در زهدان خون يا آب پشت باشد فرقى نمىكند ؛ زيرا از غلغلك دادن ، زهدان پايين مىآيد و راست و هموار مىشود و خون را آمادهء بيرون آمدن مىكند .\r\nغاليه دارويى است تركيب شده از خوشبوها كه در اين حالت اثرش شگفت‌انگيز است .\r\nدر آبزن نشستن - كه آب از داروهاى ريزندهء ماده مايع تأثيرپذير باشد - به نفع بيمار است . اين داروها عبارتند از :\r\nكاشم ، شنبليله ، بزر كتان ، مرزنگوش و مشك چوپان كه با آب بپزند و بيمار در آن آب نشيند . آبهاى گرم معدنى نيز براى بيمار خوبند .\r\nببين زهدان به كدام طرف كج شده است ، شاهرگ دست آن طرف را بزن ! و اگر به هيچ طرفى منحرف نشده است و فقط ترنجيده و به سوى بالا گراييده است ، هركدام از شاهرگ دست‌ها را مصلحت ديدى بزن و اگر هر دو را بزنى مانعى ندارد .\r\nاگر حدس زدى كه رطوبتهاى زياد در زهدان جمع شده است ، داروهاى پاك‌ساز از قبيل : ايارج روفس و داروى بيادريطوس ( تيادريطوس - نسخه ) به بيمار بده !\r\nهرگاه رگ زدى و خون لازم را تخليه كردى ، بعد از روز هفتم بيمار را وسيلهء ايارج حنظل و ايارج فيقرا اسهال ده ؛ و ممكن است نياز به تكرار چنين داروها باشد . يا به جاى تكرار كردن حب گياه خلال دندان و حب منتن بخورد . بعد از سه روز بادكش را گاهى بر پشت و مراق و گاهى بر ران و بيخ رانها بگذار ! غذاى بيمار بايد لطيف باشد . قسمت‌هاى پايينى بدن بيمار را گرم كن . براى اين كار از ماساژ دادن ، باندپيچى دارويى و داروهاى بر پوست ماليدنى استفاده كن ! بعد از آن داروهايى مانند گند بيدستر ، يا مرّ با آب يا با عسلاب به بيمار بده كه بخورد . سنجرينا ، دحمرثا ، داروى فلافلى ، داروى زيره‌اى و كاسكبينج را كه با آب رازيانهء شامى يا با آب لوبيا قرمز بخورند نفع بينند . ميخك هم در اين مورد بسيار مفيد است .\r\nزيره به اندازهء يك عدد مازو با آب فيجن يا با آب‌پز گياه پنج انگشت بخورند خوب است .\r\nقارچ چمنى در علاج اين حالت بسيار مفيد است . كه آن را با شراب بايد بخورند .\r\nممكن است گند بيدستر بيمار را كاملا شفا دهد . ناخن پريان نيز كار گند بيدستر را مىكند .\r\nپياز دشتى ، سركهء پياز دشتى و اسكنجبين پياز دشتى بخورند بسيار بهره بينند .\r\nمسك الجن ( مشك داش ) بخورند شفا يابند .\r\nبه وزن دو درهم جو جادو در نبيذ غليظ و پرمايه ريزند و بخورند خوب است .\r\nروغن كرچك بخورند بهره‌رسان است .\r\nآب افشرهء برگ پنج انگشت را با شراب و روغن حيوانى بخورند خوب است .\r\nجواشير به وزن يك درهم ، گند بيدستر به وزن دو دانگ در شراب ريزند و بخورند بسيار بهره رسان است كه آزموده شده و خون ريزنده است .\r\nداروهاى گذاشتنى و بر پوست بستنى هرآنچه خون را لطيف و به مادهء مرارى تبديل مىكند\r\n\r\n","description":"","footnote":"","page_name":" 390 ","page_number":406},
  {"content":"\r\n\r\nبه كار ببر !\r\nداروهاى برداشتنى كه در اين حالت مفيدند عبارتند از :\r\nسنجرينا با روغن غاريا با روغن سوسن كه به اندازهء يك عدد فندق بردارند . فرزجه از جو جادو با شراب سازند و بردارند .\r\nداروهاى تركيبى زير نيز بسيار خوبند .\r\n\r\nنسخه :\r\nميعه سايله بيست و يك مثقال . فلفل و كندر از هريك هفت مثقال . پيه اردك بيست و هشت مثقال . بزر گزنه چهار مثقال . همه را درهم بسرشند و از آن فتيله سازند و بردارند .\r\nداروهاى حقنه‌اى و برداشتنى بايد گرمىبخش ، ريزش‌دهنده و بيرون‌ريزندهء خلط غليظ باشند و باد را تحليل برند .\r\nاگر سبب ، خون حيض نيست و آب پشت است كه در زهدان جمع آمده و فاسد و سرد گشته است ، بايد كوشش كند هرچه زودتر خود را آسوده سازد ( شوهر كند - نسخه ) و تا بر وسيلهء آسودن دست مىيابد بايد دستورات زير در علاجش به كار رود :\r\nورزش كند و داروهاى خشكانندهء آب پشت را استعمال كند ، اين داروها عبارتند از :\r\nفيجن ، پونه ، بزر پنج انگشت ، گوارش ( زيره‌اى ) كه با آب‌پز ريشه‌ها بخورد .\r\nزن پرستار بيمار دست را با روغن سوسن يا روغن سنبل رومى يا با روغن غار چرب كند و به رحم بيمار فرو برد و دهانهء رحم و زهدان را بسيارى غلغلك دهد و غلغلك آهسته صورت گيرد كه حتما لذت مىبيند و دردى هم همراه لذت هست و اين غلغلك دادن تقريبا حالت جماع را بر زن مىآورد . ممكن است از اثر اين دست‌بازى آب پشت سرد بيرون دهد و شفا يابد . و شايد داروهاى برداشتنى گزنده كه رحم و دهانهء زهدان را غلغلك مىدهند همين كار پرستار را انجام دهند . اين داروها مانند : سنجرينا با روغن غار ، زنجفيل ، فلفل ، كه گرمدانه نيز بسيار عجيب است .\r\nاما نكند فكر رگ زدن بكنى ! در چنين حالتى كه بيمارى از اثر بند آمدن آب پشت است ، تنها به علاجى توسل جوى كه حرارت‌زا باشد و علاج حالت غش كردن را به كار ببر !\r\nداروهاى مفيد در علاج اين حالت و جلوگيرى از پيامدهاى بد و ناپسندش عبارتند از :\r\nداروى مشهور معجون النجاح - كه اثر عجيب دارد - معجون سنجرينا ، معجون مثروديطوس ، داروى مشك و ترياق . اگر بيم آن دارى كه داروى مشك و مثروديطوس آب پشت را تحريك كنند ، بايد اين را بدانى كه اين داروها زياد نيرو به قلب مىبخشند و طبيعت را در بيرون دادن مادهء سبب بيمارى يارى مىكنند و تلافى تحريك را در مىآورند و بر آب پشت چيره مىشوند .\r\nهمچنين كاسكبينج و داروى ميخكى نيز در اين زمينه اثر عجيب دارند .\r\n\r\nعلاج هيجان‌زده\r\nاگر بيمارى خفگى زهدان بسيار شدت يافت و بيمار را هيجان زده كرد ، بايد فورا روغن‌هاى\r\n\r\n","description":"","footnote":"","page_name":" 391 ","page_number":407},
  {"content":"\r\n\r\nعطرى بسيار گرمىبخش مانند : روغن سنبل رومى يا روغن‌بان بر سرش ريزى و دهانهء زهدان و رحم را - چنان كه ذكر شد - غلغلك دهى ! لازم است از داروهاى غلغلك دهندهء خارنده استفاده شود .\r\nفرزجه‌هاى بيرون ريزندهء مادهء بند آمده را به كار ببر . آنهايى را تجويز كن كه زهدان را به سوى پايين سوق دهند و در نتيجه نرمش‌بخش زهدان و ريزش دهندهء مادهء بيمارى باشند .\r\nداروهاى لازم و مفيد براى اين حالت از قرار زيرند :\r\nغاليه ، روغن‌بان ، روغن ياسمن ، روغن بابونه گاو چشمى ، روغن ساذج و ساير عطرهاى گرم مزاج كه زهدان آنها را دوست دارد .\r\nبخورها كه بسوزند و دودشان به زهدان برسد ، از قبيل :\r\nمشك ، عود ، دود ميسوسن كه بر سنگ در آتش سرخ شده ريزند . خلوق ( عطرى كه بيشترش زعفران است ) ، و غاليه كه بر زهدان بمالند .\r\nبيمار هر دو سوراخ بينى را ببندد و خود را وادار به قى كند ، مثلا پرى در گلو فرو برد ، عطسه كند ، انجير بو كند . از اثر قى كردن سبك مىشود .\r\nبادكشهاى زياد بر قسمت پايين بدنش بگذار كه خون و زهدان را به سوى پايين بكشاند . بويژه بادكش بر پيرامون پستان و بر رانهايش بگذار و اگر حدس زدى كه زهدان به طرفى منحرف شده است بادكش بر طرف مقابل بگذار تا راستش كرده و خون را جذب كند . با شدت تمام هر دو پايش را ماساژ دهند . باسن و زهار و هر دو ران و هر دو ساق پا را بگيرند و از بالا به پايين باندپيچى كنند و تند ببندند . باسن و ساق‌ها را روغن‌مالى كنند . روغن مالشى از قبيل روغن رازقى باشد . داروهاى گرم مزاج خون به زير پوست آور . كه شيرهء گياه شيرسگ همراه باشد بر باسن و ساق و ساير پايينهاى بدن بمال !\r\nشياف تحليل برندهء باد در مقعد بيمار گذار كه آن را بردارد . و از آن بر معده بمال ! با صداى بسيار بلند صدايش كنند . او را بجنبانند . اگر همهء اين علاجها را به كار بردى و سرحال نيامد ، بايد روغن بر آتش جوشيده را در حالت گرمى بر سرش پاشند . يا به جاى روغن گرم بر سر پاشيدن ، داغ بر جان‌دانه‌اش گذارند .\r\nممكن است از اثر رگ زدن به هوش آيد . اما نكند به هيچ وجه شراب به بيمار بدهى ! آب بهتر است از شراب .\r\nنبايد بگذارى گوشت غليظ و پرمايه و گوشت آب پشت‌افزا بخورد . بقيهء علاج را از آنچه تاكنون دريافته‌اى به كار ببر !\r\n\r\nفصل هشتم بواسير و جوش و غيره در زهدان\r\nگاهى رخ مىدهد كه زهدان به بواسير مبتلا شود و گاهى ممكن است چيزى به شكل توت در زهدان پديد آيد ؛ شبيه آنچه دربارهء ذكر گفتيم . ممكن است انواع جوش در زهدان سر بر آرند . برخى از\r\n\r\n","description":"","footnote":"","page_name":" 392 ","page_number":408},
  {"content":"\r\n\r\nاين جوشهاى زهدانى را آويشم گويند ؛ زيرا به شكوفهء گياه آويشم مىمانند و برخى سفيدرنگند .\r\nممكن است به دنبال ترك زدگى و به دنبال ورم سخت زهدان ، جوش‌هاى بواسيرى شبيه ازگيل ميخچه مانند سر برآرند .\r\nاگر بواسير زهدان در خارج زهدان باشد و با چشم ديده شود ، علاج مىشود ؛ اما اگر بواسير در ته و ژرفاى زهدان برآيد كمتر علاج‌پذير است و به زحمت شفا يابد .\r\nاگر زنى خون حيضش بند آمده و بواسير در مقعد يا در قسمت رويهء زهدانش پديد آيد ، به نفع اوست ؛ زيرا اميد بازشدن گدار خون هست و پاكسازى ممكن مىشود و از ابتلا به بيماريهاى سخت پيامد بند آمدن خون حيض بيمه مىشود .\r\nممكن است به وسيلهء آينه‌اى كه در مقابل رحم بيمار قرار مىدهى ، بواسير و غير بواسير را ببينى ؛ چنان كه سابقا در علاج ترك بردگى ذكر كرديم .\r\nوقتى كه بواسير را هنگام احساس درد مىبينى ، اين درست وقتى است كه خون حيض جمع و بند آمده است و سخت و سرخرنگ مىنمايد . امّا وقتى كه درد تسكين يابد ، جاى دردمند زهدان پژمرده ديده مىشود .\r\nو اين وقتى است كه مادهء خون سياهرنگ شبيه دردى شراب سيلان مىكند .\r\n\r\nعلاج\r\nبواسير زهدان در حالت چسبيده به زهدان و باد كرده درد زياد دارد . پس بايد در نرم كردن و سيلان دادن آن كوشيد . اگر داروى نرم‌كننده بهره نداد و ديدى كه بواسير زهدان پهن و گشاد نيست ، حتما بايد عمل جراحى شود كه عمل بواسير مقعد را سابقا شرح داديم و قالب ويژهء آن را نشان داديم .\r\nالبته اين عمل وقتى به كار آيد كه بواسير در رويه و دسترس باشد . همين‌كه بواسير را بريدى ، زاج و زاج بلورى و پوست كندر و امثال آن را بر جاى بريده بگذار .\r\nهنگام عمل ، بيمار بايد در اطاقى سرد باشد و بعد از آنكه عمل انجام شد ، بايد هر دو پا را بالا ببرد و به ديوار تكيه دهد و مدّت دو ساعت همين‌طور بماند . بر زهار و پشت و هر دو باسن ، دستمال خيس شده در آب داروهاى گيرنده بگذارد . دستمال مذكور بايد به وسيلهء برف سرد شده باشد .\r\nاگر خون از اثر عمل قطع نشد ، بادكش لازم بر زهار و پشت و اطراف آنها بگذار !\r\nپشم را در آبى كه داروهاى گيرنده در آن پخته است و اقاقيا و صمغ فيلزهره و شيرهء ريشهء شنگ در آن داخل شده‌اند ، خيس كند و بيمار از راه زهدان بردارد و در آبزن آبهاى گيرنده بنشيند .\r\nاگر بواسير پهن بود و جاى زياد را دربرگرفته ، از بريدن آن صرفنظر كن ! علاج خشكاندن شديد ، كه خون را از جريان بازدارد به كار ببر ! مثلا : دستمال در افشرهء زرشك يا آب ترشك خيس كن و بر ناسور بگذار و قبل از گذاشتن پارچهء خيس شده در دارو ، گرد صمغ فيلزهره و اقاقيا و امثال آنها را بر ناسورها بپاش ! دست و پاى بيمار را باندپيچى كن و آن‌طور بخوابد كه در حال برداشتن دارو مىخوابيد .\r\nعلاج نزيف خون را در نظر داشته باش ! با دست بر بواسير فشارآور امّا نه چندان‌كه بيمار\r\n\r\n","description":"","footnote":"","page_name":" 393 ","page_number":409},
  {"content":"\r\n\r\nاحساس درد كند ، كه از اين فشردن خون از بواسير بچكد . البته خون زياد نچكد كه بيمار از نا بيفتد .\r\nبراى نرم كردن بواسير زهدان ، در آبزنى بنشيند كه داروهاى نرم‌كننده از قبيل : خطمى ، بابونه ، بزر كتان ، شنبليله و شاه افسر در آن پخته باشد .\r\nروغنهاى نرم‌كننده بر بواسير بمالند . مانند : روغن زيتون ، روغن سوسن و روغن شاه افسر .\r\n\r\nعلاج ميخچه‌هاى زهدان\r\nبيمار در آب‌پز شنبليله و داروهاى نرم كنندهء ديگر نشيند كه آب آبزن با روغن قاطى باشد .\r\nهمچنين از حسل و بورهء قرمز و صمغ صنوبر فرزجه بردارد .\r\n\r\nفصل نهم زياده گوشت و درازى چچوله\r\nگاهى اتفاق افتد كه گوشت زائد بر دهانهء زهدان برويد . و ممكن است چنين رخ دهد كه چيزى همانند ذكر مرد در زن پيدا شود كه مرد نتواند با او جماع كند و حتى ممكن است بتواند با زنها نزديكى كند . و گاهى اتفاق افتد كه چچولهء زن چندان دراز شود كه شگفت‌آور باشد .\r\nحالتى را كه گوشت زائد بر دهانهء زهدان روييده است قرقس نامند ، و اين زياده گوشت ممكن است كوتاه و يا دراز باشد . اين زياده گوشت در تابستان درازتر مىشود و در زمستان كوتاه گردد .\r\nطبيبانى - كه جالينوس و ارحنحاس [ ارجيجانس - نسخه . ) از جملهء آنان هستند - بر اين درازى و كوتاهى در تابستان و زمستان صحّه گذاشته‌اند ولى انبادقلس ( ايندقلس طبيب - نسخه . ) آن را باور نكرده است .\r\n\r\nعلاج\r\nاگر زيادهء دهانهء زهدان با ذكر مردان قابل قياس باشد ، و اگر چچوله از حد خويش بسيار پا فراتر گذاشته است ، بايد زن را بر پشت خوابانيد و اين زياده را از ته و بيخ بريد تا نزيف خون روى ندهد .\r\nاما اگر غير اين دو حالت بر زهدان زن آمده ، ممكن است وسيلهء داروهاى گوشت خور علاج شود ، كه آن را برايت شرح مىدهيم . و ممكن است از بريدنش ناگزير باشى ؛ در اين صورت عملش شبيه عمل بواسير است . گوشت زائد رسته بر زهدان را با نخى محكم ببند و دو يا سه روز بعد آن را از جائى كه بسته‌اى ببر ! و شايد نياز به بريدن نباشد . همين‌طور كه بسته شده بماند تا مىگندد ؛ آنگاه ببر تا از آن خون كمترى آيد .\r\n\r\n","description":"","footnote":"","page_name":" 394 ","page_number":410},
  {"content":"\r\n\r\n\r\nفصل دهم آب در زهدان\r\nگاهى رخ مىدهد كه آب در زهدان جمع شود و در آن بند آيد ؛ كه نشانيهاى آن به قرار زير است :\r\n1 - قبل از آن خون حيض بند آمده است ، قرقر شكم گواه است ، بويژه در حال حركت و راه رفتن .\r\n2 - در پايينهاى شكم ، ورم سست و شل پديد آيد .\r\n3 - احتمال دارد بيمار به حالت شبيه بيمار استسقا درآيد . جريان رطوبت آبكى به خارج زياد است و ممكن است تصور كند كه باردار شده است .\r\n4 - ممكن است اگر چيزى را بر رحم گذارد و بعد از مدتى بردارد ، يكباره آب زياد بيرون ريزد .\r\n\r\nعلاج\r\nاگر تشخيص دادى كه نياز به رگ زدن هست ، رگ بزن ! ورزش كند ، در آبهايى بنشيند كه داروى ادرارآور و ريزش دهندهء مواد مايع در آنها پخته شده است . داروهاى گذاشتنى - كه در علاج بيمارى استسقا از آنها بحث شد - استعمال شوند تا مادهء بيمارى مىرسد ؛ آنگاه داروهاى ريزانندهء حيض را به كار انداز ! به علاوه داروهاى ادرارآور هم بخورد .\r\nاگر مايهء حقنه بيماران استسقايى را در حقنهء بيمار مذكور به كار گيرى زيانى ندارد بلكه بهره‌رسان است .\r\nشيافهايى بردارد كه ريزش دهندهء آب و خون حيض هستند .\r\nاگر خربق سفيد فرزجه شود و بردارند ، بسيار خوب است و آب زياد بيرون مىآورد .\r\n\r\nفصل يازدهم بادكردگى زهدان\r\nيكى از بيماريهاى زهدان بادكردگى زهدان و باد در زهدان حبس شدن است . كه چندين سبب دارد :\r\n1 - ضربت خوردن و بر زمين افتادن و امثال آنها كه مزاج زن را ناتوان مىكند و بر زهدان اثر مىگذارد .\r\n2 - ممكن است علت بيمارى دشوار زادن يا برگشتن دهانهء زهدان باشد .\r\n3 - احتمال دارد كه سرما بر دهانهء زهدان چيرگى يافته باشد كه آن را بند آورده و باد در آن حبس كرده است . اين باد حبس شده در فراغ ميانى زهدان يا در ميان پرزه رگها و يا در كناره‌هاى زهدان حبس شده است .\r\nاگر باد در ميان پرزه رگها حبس شده باشد بدترين حالات اين بيمارى است .\r\nو اگر در گوشه و كناره‌هاى زهدان باد حبس شده باشد ، بدخيمى بيمارى متوسط است . از همه آسان‌تر آنكه باد در فراخناى وسط زهدان حبس شده باشد .\r\n\r\n","description":"","footnote":"","page_name":" 395 ","page_number":411},
  {"content":"\r\n\r\n\r\nنشانيها\r\nممكن است حبس شدن باد در زهدان و بويژه در ميانهء پرزه رگها بحدّى باشد كه درد ناشى از كش دادن زهدان به زهار برسد و به بيخ رانها منتشر شود و به سوى هر دو ران رود و حتى به حجاب و معده برسد . و شكم شبيه حالت استسقاى طبلى گردد . طورى كه اگر با انگشت بر آن بزنى صداى طبل بدهد .\r\nممكن است باد حبس شده در زهدان جابجا شده ، دل پيچه و تپش و درد سوزنى احساس شود .\r\nاگر داروى گرمىبخش را بر زهدان ببندند درد تسكين يابد و همين‌كه كمى سرما خورد باز درد بر مىگردد .\r\nانگشت بر باد كرده بگذارى فاصله مىاندازد ، قرقر مىكند ، و زهار برمىآيد .\r\nاين حالت بادكردگى زهدان ممكن است تا آخر عمر دوام كند .\r\nبرخى از اطباء گويند : اگر زن بيمار بادكردگى شكم ، آب پشت در زهدانش جمع شود ، بادكردگى نمىماند و مثل اين است كه هرگز نبوده است .\r\n\r\nعلاج\r\nبايد اول بدن بيمار را از مادهء سبب بيمارى پاكسازى كنى ؛ پاكسازى در بدن و در زهدان انجام شود .\r\nكه ايارج فيقرا در اين‌باره ويژگى دارد . بعد از پاكسازى لوغاذيا و سنجرينا با آب ريشه‌ها تناول شود .\r\nاگر بيمارى كهنه و ديرپاست پاكسازى وسيلهء ايارج اركاغانس انجام ده ! روغن كلكلانج در علاج اين حالت بسيار فايده بخش است .\r\n\r\nبرداشتنىهاى مفيد عبارتند از :\r\nمقل ، چوب ساقهء بلسان ، ثمر بلسان با روغن سنبل رومى و روغن فيجن .\r\nروغن فيجن و روغن شبت را بر جاى باد كرده بمال !\r\n\r\nداروهاى گذاشتنى لازم و معالج در بادكردگى زهدان عبارتند از :\r\nفيجن ، بزر پنج انگشت ، زيره ، لوفا ، برنجاسف ، مرزنگوش ، رازيانهء شامى ، پونه ، دارچين ختايى ، ننه حوا و بقيهء بزرهاى دارويى گرم‌مزاج .\r\nهمين داروهاى گذاشتنى در آب بپزد و بيمار در آن نشيند .\r\nدود ديگ ابزارهاى گرم را به زهدان راه دهند .\r\nبادكش آتشين بر زهار و زهدان بگذارند .\r\n\r\n","description":"","footnote":"","page_name":" 396 ","page_number":412},
  {"content":"\r\n\r\n\r\nفصل دوازدهم باد زهدان\r\nبيمارى كه به باد زهدان مبتلاست هميشه و بويژه در سرما احساس مىكند كه چيزى آويزه و فروهشته در زهدانش هست . درد گاهى طرف راست و گاهى طرف چپ زهدان احساس مىشود .\r\n\r\nعلاج\r\nبايد طبيب معالج - كه در كار خود خبره است - اين دستور علاجى را به كار ببرد :\r\nزيره به وزن يك درهم و مصطكى به وزن يك دانگ در ده درهم آب بپزند و هر روز به وزن يك درهم و نيم دحمرثا را با اين آب به بيمار بدهد كه بخورد .\r\nغذاى بيمار آب نخود و آب همراه رازيانه باشد .\r\n\r\n","description":"","footnote":"","page_name":" 397 ","page_number":413},
  {"content":"\r\n . \r\n","description":"","footnote":"","page_name":" 398 ","page_number":414},
  {"content":"\r\n\r\n\r\nفن بيست و دوم بيماريهاى پديدار اطراف بدن در دو گفتار\r\n\r\n","description":"","footnote":"","page_name":" 399 ","page_number":415},
  {"content":"\r\n . \r\n","description":"","footnote":"","page_name":" 400 ","page_number":416},
  {"content":"\r\n\r\n\r\nگفتار اوّل آسيب‌ديدگى ، اندازه و حالت\r\n\r\nفصل اوّل ثرب و هر دو صفاق\r\nبايد اين را بدانى كه شكم انسان پوست دارد و بر پوست شكم دو غشا قرار گرفته‌اند ؛ يكى از اين دو غشا را طافى ( شناور ) نامند ، كه روده‌ها را دربرگرفته و از ستبرى و چربى خود روده‌ها را گرم نگه داشته و ماهيچهء شكم را نيز دربرگرفته است . دومى غشاى آستر است كه آن را باريطون ناميده‌اند و برخى اين غشاى آسترى را مدوّر گويند ، زيرا اگر محتوايش را از آن جدا كنى و به حساب نياورى اين غشا شبيه توپ بازى است كه پرز و زائده‌هاى سست و نازك دارد و سوراخى در آن هست . از طرف بالا به حجاب پيوسته و از همان جا از حجاب دور افتاده است . نازك است و درست آستر شكم و غشاى شكم شده است و از راست و چپ به دو ماهيچه از ماهيچه‌هاى شكم پيوسته و خوب بدانها چسبيده است . بعد از اين دو ماهيچه ، با حجاب و اجزاء گوشتى حجاب مثل اين است كه يكى شده باشد .\r\nهمين غشاى آسترى در حالتى كه سفت و محكم مىشود به معده مىپيوندد و در اينجا نقطهء التقا با معده گسترش دارد ؛ ليكن در اتصال با كبد بسيار باريك است .\r\nپردهء بسيار نازك ماهيچه‌اى بر اكثر اجزاى باريطون چنان كشيده شده است كه گوئى در واقع از او جدا نيست و يكى هستند ؛ زيرا بسيار به آن چسبيده و همان شباهت پىآلودگى را هم دارد .\r\nهمچنين اگر اين پرده را از باريطون جدا كنى مىبينى كه تنيده‌اى بسيار نازك است و در حقيقت بايد اين پردهء نازك را باريطون دانست .\r\nنازك‌ترين و خالص‌ترين باريطون يا واضح‌تر بگويم ، نازك‌ترين آستر باريطون در تهيگاهها است و غشاى آستر دنده‌ها از اين غشاء باريطون روييده است .\r\nفايده سرشتى اين صفاق آن است كه فراغ ميان ماهيچه‌هاى شكم و روده‌ها را پر كند و آنها را محكم نگه دارد ، نگه‌دار روده‌ها باشد و نگذارد ماهيچه‌ها در جاهاى خالى بيفتند ؛ كه در اين عمل از عقب ديافراغما ( دريچه‌اى كه برحسب لزوم باز و بسته مىشود ) به صفاق كمك مىكند و از عقب\r\n\r\n","description":"","footnote":"","page_name":" 401 ","page_number":417},
  {"content":"\r\n\r\nبر روده‌ها و اندامان مأمور ريختن آشغال درون فشار مىآورد كه مدفوع يا بول و يا جنين را از اثر اين فشار دادن بيرون دهند .\r\nهمين غشاى صفاقى از بادكردگى شديد جلوگيرى مىكند و اندامان درونى را وسيلهء زردپيهاى محكم به هم بسته است . اين غشا در پشت چنان به پشت چسبيده است كه گوئى جزئى غير قابل انفكاك از پشت است .\r\nاين صفاق در قسمت عقب بر گوشت غددى كشيده شده و تو گوئى گوشت غددى زيراندازى براى اين صفاق و رگهاى بزرگ و لوله رگهاى ميان روده و معده است .\r\nبرخى از اطباء گويند : نبايد گفت كه صفاق پرزه رگهاى گوناگون دارد بلكه اين پرزها هستند كه بر جاهاى معلوم تنيده‌اند . اينها عبارتند از ابزار كار نيروى سه‌گانهء طبيعت شامل : جاذبه ، هضم‌كننده و دفع‌كننده . اين دسته از اطبا نمىتوانند همين عقيده را دربارهء پرزه رگهاى واقع در رگها و مثانه و زهدان اظهار كنند و بگويند كه جزئى از غشا نيستند و جسم مستقل هستند و ربطى به غشا ندارند و از آن منشعب و تنيده شده‌اند .\r\nهمين دو پردهء غشائى نگه‌دارندهء اندامان پايينى احشا هستند و از آنها محافظت مىكنند و هنگامى كه به زهار مىرسند دو سوراخ در آنها پيدا مىشوند كه به سوراخ مار و مارمولك مشهورند .\r\nاين دو سوراخ يكى در طرف راست و يكى در طرف چپ است ؛ دو سوراخ بعد از كمى پايين آمدن هركدام به كيسه‌اى تبديل مىشوند كه بيضه‌ها در آن قرار گرفته‌اند .\r\nزير اين دو غشا پردهء ثرب هست ؛ اين پرده - كه در حقيقت دو پردهء برهم آمده است - رگهاى شريانى زياد در ميان دارد و رگهاى پايين‌تر از شريانها نيز در اين دو لايه قرار دارند . شكل ثرب به كيسه مىماند و با معده و ماساريقا و رودهء بزرگ مربوط است .\r\nثرب از دو زايده تنيده است ، يكى از باريطون و در نزديكى معده و رودهء اثناعشر برآمده و ديگرى در نزديكى زهار است .\r\nپس اوّلين چيزى كه بر شكم است پوست است و در زير پوست غشاى آسترى اولى است كه اين هر دو را مراق ناميده‌اند . بعد از آن ماهيچه‌ها و بعد باريطون و سپس ثرب و آنگاه روده‌ها هستند .\r\n\r\nفصل دوم فتق و شبيه فتق\r\nگاهى رخ مىدهد جرمى غير طبيعى كه قبلا در خارج غشاى دو لايه ( رويه و آستر ) محصور بوده ، آن را سوراخ مىكند . يا اينكه جرم غشا از جايى ديگر - غير سوراخ - پاره نشده ، امّا سوراخ گشادتر از حالت طبيعى شده و جرم بيگانه راه بيرون ريختن يافته است . يا آسيبى گدازنده سوراخ و مجراى سوراخ به پايين را تحليل برده است .\r\nدر هر حال اگر مادهء بيگانه به بيضه‌ها برسد ، آن را ادره يا قيله ( آب در خايه ) نامند ؛ و در غير اين\r\n\r\n","description":"","footnote":"","page_name":" 402 ","page_number":418},
  {"content":"\r\n\r\nصورت نامش فتق است .\r\nآنچه اكثرا براى خايه رخ مىدهد ، جمع شدن آب در آن است و فتق كمتر پيش مىآيد . و بيشتر سبب آب در خايه ، رگهاى پيچيده و كلفت در خايه ، سخت و سفتى خايه ، سخت و سفتى كيسه‌هاى چرمين خايه است و يا منشأ از ثرب ( پردهء بسيار نازك پيهى پوشندهء اندامان ) دارد . البته ممكن است هريك از عوارض نامبرده ، يكى يا برخى از دلايل زير را داشته باشد :\r\n1 - دو سوراخ نامبرده - كه گفتيم راه مدفوع و راه بول به پايين هستند ناتوان - مىشوند و گشادتر از حالت طبيعى مىگردند .\r\n2 - نزديكيهاى دو سوراخ از اثر مادهء رطوبى چسبان پوساننده و سست‌كننده ، مىدرّد و سوراخ‌ها گشاد مىشوند .\r\n3 - ممكن است از اثر جيغ و داد بلند كشيدن يا پرش و حركتى شديد و يا بر زمين افتادن ، سوراخها آسيب‌پذير شوند .\r\n4 - امكان دارد حبس شدن منى كه در حال حركت بوده و نگذاشته‌اند بيرون جهد ، سبب باشد .\r\n5 - ممكن است هنگام جماع ، زن بالا قرار گرفته باشد و اين حالت رخ دهد .\r\n6 - در حين جماع و حركات آن بسيار خسته شده باشند . بويژه اگر با شكم سير جماع كنند و خسته شوند . خود عمل جماع درحالىكه شكم آكنده از خوراك است ممكن است سبب اين بيمارى شود .\r\n7 - احتمال دارد باد زياد يا مدفوع ، در شكم جمع آمده باشد و سرازير گردد ، در نتيجه سبب پاره شدن ثرب يا حجاب و يا هر دو گردد .\r\n8 - ممكن است از پايين آمدن روده و بويژه رودهء كور باشد كه به چيزى بسته نشده است .\r\n9 - احتمال آن هست كه طبيعت مادهء رطوبى را بيرون براند و آن ماده راه به خايه يابد .\r\n10 - ممكن است رطوبت در بيضه‌ها به حدّ زياد - از اثر سرما - توليد شده و مادهء خونى را به مادهء آبى تبديل كرده باشد . كه امكان دارد اين عمل در غشاى ويژهء خايه‌ها پديد آيد .\r\n11 - ممكن است از اثر رطوبت جمع شده در خايه‌ها ، يا خون ته‌نشين شده باشد ؛ چنان كه از اثر ضربت خوردن و بر زمين افتادن اين حالت رخ مىدهد .\r\n12 - احتمال دارد از وجود باد باشد و خايه باد كرده باشد ؛ كه با نيشتر زدن ممكن است باد پراكنده شود .\r\n13 - ممكن است گوشت زائد روئيده باشد ، و در نتيجهء آن خايه سفت و آماسيده شود .\r\n14 - امكان آن هست از اثر ورم يا چاقى بدن انسان ، كيسهء خايه كلفت و سفت شود و حالتى شبيه جمع آمدن آب در خايه ببار آيد كه در اين حالت آن را ادرهء گوشت نامند .\r\n15 - ممكن است ورم در بيخ رانها ، يا چاقى زياد بيخ ران سبب كلفت و سفت شدن كيسهء خايه شوند .\r\n16 - احتمال دارد از باد كردن رگهاى كيسهء خايه باشد كه اين حالت را ادرهء دوالى گويند .\r\n17 - ممكن است كيسهء خايه بسيار سست و فروهشته شود - بدون اينكه پارگى رخ دهد - بنابراين\r\n\r\n","description":"","footnote":"","page_name":" 403 ","page_number":419},
  {"content":"\r\n\r\nكيسهء خايه درازتر از حالت طبيعى مىگردد و باز به نوعى ادره شبيه مىشود .\r\n18 - گاهى ممكن است پارگى بالاتر از خايه‌ها روى دهد ، مثلا بيخ ران و بالاتر از آن يا اطراف ناف و بالاتر از آن و يا در اطراف رگهاى شيررسان به پستانها باشد .\r\nپاره شدن در بالاى ناف بسيار كمتر از ساير جاها رخ مىدهد ؛ زيرا آنجا بر ماهيچه‌ها تكيه داده و خود را محكم كرده است و طرف پايينى ثرب در اطراف ناف ، با كنارهء ماهيچه‌ها پيوند دارد .\r\nگاهى رخ مىدهد كه ناف برجسته شده و بيرون مىآيد ، كه اين حالت را نيز بايد از جملهء حالات فتق دانست .\r\nاگر فتق در بالاى ناف باشد - هرچند كم اتفاق مىافتد و هرچند در آن بالا افزايش كمتر دارد و در نخستين مرحله دردى همراه ندارد - امّا پيامدهاى بد دارد ؛ زيرا مادهء فتق‌زا جزء رودهء باريك است و اين روده بسيار برهم متراكم است و اجزاء آن همديگر را فشار مىدهند و در نتيجه مدفوع حبس مىشود و از راه قى بيرون مىآيد و حالتى شبيه به حالت بيمارى ايلاوس رخ مىدهد ؛ بخصوص دلهره و افسردگى بيمار شبيه بيمارى ايلاوس مىباشد . اما اگر فتق در پايين‌تر از ناف باشد زودتر از فتق بالاى ناف و بيشتر از آن آمادگى گشاد شدن دارد و بيشتر افزايش مىيابد كه آن هم در سرآغاز دردى همراه ندارد .\r\nاين را نيز بدان ! كه اگر پايين ريختن روده و ثرب به خايه قيله را ببار آرد - حتى اگر كوچك هم باشد - علاجش دشوار است . امّا اگر تنها جمع شدن آب در خايه سبب باشد - هرچند زياد هم باشد - علاجش سهل و آسان است .\r\n\r\nنشانيها\r\nفتق به‌طور عموم از هر نوعى كه باشد ، نشانىهاى آشكار و محسوس دارد كه اين نشانيها عبارتند از :\r\nالف - در ميان پردهء صفاق داخلى و پردهء مراق افزايشى چشمگير پيدا شود كه محسوس است .\r\nبويژه اين افزايش در ميان دو پرده مذكور هنگام حركت كردن انسان و در نفس حبس كردن كاملا آشكار است .\r\nب - فتق يا قيله‌اى كه از اثر گشادتر شدن لولهء جريان ماده باشد ، نشانيش اين است كه اگر حركت كردن شديد ، جيغ كشيدن و غيره نباشد كمتر احساس مىشود ؛ كه آن را ادرهء خايه نامند .\r\nج - اما اگر سبب مربوط به بالاتر از مجرا باشد ، حتما دريدگى در غشا و ثرب هست و خشكانيدن آب داخل خايه بىثمر است .\r\nد - اگر روده از جاى پاره شده بيرون آمده باشد نشانيش اين است كه هرگاه بيمار بر پشت بخوابد به آسانى به جاى خود بر مىگردد ، قرقر مىكند و بويژه وقتى كه با انگشت فشار دهى اين قرقر آشكارتر است .\r\nه - اگر پاره شدن ثرب و صفاق سبب فتق شده است ، علامتش اين است كه كم‌كم پيدا شود ، و هر گاه بيمار راست و درست بنشيند ، به ژرفا مىرود و قرقر احساس نمىشود . و اكثرا حجم فتقى كه در\r\n\r\n","description":"","footnote":"","page_name":" 404 ","page_number":420},
  {"content":"\r\n\r\nته قرار دارد كوچك است .\r\nممكن است فتق يكباره پايين آيد و نيز حجم آن بزرگ باشد كه علاجش مشكل است ؛ امّا باز به اندازهء علاج پايين آمدن روده مشكل نيست .\r\nو - علامت اين نوع فتق در لمس كردن ، با علامت فتق روده‌اى و آب جمع آمدن در خايه و فتق بادى كاملا متفاوت است . برگرداندن فتق روده‌اى و فتق ثربى دشوارتر از برگرداندن فتق بادى است .\r\nز - اگر آب در خايه جمع آمده است ، از لمس كردن ، از كش رفتن كيسهء خايه ، از درخشانى ، صافى و هموارى پوست خايه مىتوان آن را شناخت ؛ كه اين حالت نيز نه برمىگردد و نه مىتوان آن را به داخل سوق داد .\r\nباد جمع آمدن در خايه نشانيش آشكار است ؛ بيضه‌ها باد مىكنند ، فتق يا قيلهء بادى بسيار آسان برگشته و دردى ندارد . همچنين ممكن است فورا به جاى خود برگردد و در آسان برگشتنش ، بر پشت خوابيدن و بر پشت نخوابيدن فرقى نمىكند ؛ زيرا باد سنگينى و لغزيدن ندارد . كه اين حالت در فتق روده‌اى غير بادى است . اگر بيمار بر پشت بخوابد كمى از آن آسانتر برمىگردد كه بر پشت نخوابد . ممكن است درد شديد رخ دهد و درد از كش رفتن كيسهء بيضه پديد آيد و حتى ممكن است فشار بر آن وارد شود .\r\n\r\nنشانيهاى فتق گوشتى از اين قرار است :\r\nآماس فتق در داخل بيضه‌ها نيست بلكه در كيسهء بيضه است . مادهء موجب فتق سخت و كلفت است و شكلش با شكل حالات ديگر فتق هماهنگ نيست .\r\nممكن است ورم سخت در كيسهء بيضه بوده و تحجر كرده باشد . كه اين حالت را بورس گويند .\r\n- ادرهء دوالى ( پاغر ) چيست و چگونه شناسائى مىشود ؟\r\n- رگهاى خايه پر و پيچ خورده‌اند و شبيه خوشه انگور بر خود پيچيده شده‌اند . هر دو بيضه سست مىشوند و مانع درست نشستن و درست حركت كردن مىشوند .\r\nاگر فتق بسته به شريانها باشد ، نشانيش اين است كه با دست زدن پراكنده مىشود .\r\nاگر فتق در شريان نباشد و در وريدهاى غذا رسان به اندامان بيضه و اطراف آن باشد ، با دست زدن از بين نمىرود .\r\n\r\nعلاج\r\nفتق‌داران عموما بايد از پرخورى و شكم از خوراك آكندن دورى جويند ، حركت شديد نكنند ، از پرش دور باشند ، يكهو و دفعتا برنخيزند . از جماع كردن بپرهيزند . امّا بدترين و زيان‌آورترين حالت براى فتق ، پرشدگى معده از غذاست . غذاهاى بادزا نبايد بخورند ، زياد آب ننوشند هرچه سستىآور باشد زيان دارد و حتى حمام رفتن هم خوب نيست .\r\nهرگاه غذا خوردند بر پشت دراز بكشند . هنگام نشستن و بويژه وقت جماع ، بايد فتق را ببندند\r\n\r\n","description":"","footnote":"","page_name":" 405 ","page_number":421},
  {"content":"\r\n\r\nو با شكم سبك جماع كنند .\r\nاين را بدان ! كه در علاج فتق دو مسئلهء مهم و حياتى هست . يكى جوش دادن پاره شده و دومى اينكه اگر به هم جوش دادن پاره شده ممكن نباشد ، كوشش كرد كه جاى پاره شده افزايش نيابد و درحالىكه هست بماند و آنچه پاره شده و سبب گشاده شدن گدار شده است خشك شود .\r\nاگر مايهء فتق ثرب يا روده است آن را به جاى خود برگردان و اگر آب جمع شده است آب را تحليل ببر ! اگر باد است باد را بپراكن و تحليل ببر و مادّه‌اى كه باد را كش مىدهد منع كن ! و اگر تحليل نرفت كوشش كن كه بيرونش برانى .\r\nدر جوش دادن پاره شده يا نگهدارى در حالتى كه هست ( نگذارى بيشتر شود ) ، نياز به داروهاى نيروبخش ، چسبان كه گيرندگى داشته باشند دارى .\r\nتا پاره شده كمتر باشد جوش دادن آسانتر است و ممكن است در اين علاج داغ گذارى به كار آيد .\r\nخشكانيدن مايهء رطوبى فتقى ، داروهاى تحليل برندهء رطوبت مىخواهد كه آن هم ممكن است به داغ‌گذارى نياز داشته باشد . همچنين برگرداندن پايين آمده بايد به وسيلهء بستن و باندپيچى صورت گيرد .\r\nاگر آب در خايه جمع شده است ، در تحليل بردنش داروهاى گذاشتنى علاج استسقا و شبيه آنها را استعمال كن ! به وسيلهء پاكسازى و رژيم غذائى مناسب حال ، مادهء رطوبى جمع شده را منع كرده و آنچه را كه جمع شده است توسط داروهاى بسيار عرق‌آور بيرون ران يا به وسيلهء جراحى خارج كن !\r\nدر صورتى كه فتق روده و ثرب باشد ، اگر تشخيص دادى كه فتق روده و ثرب به كيسه خايه درآمده است ، ممكن است بتوانى آن را برگردانى ؛ هرچند به نسبت حالتى كه فتق در بالائيها روى داده باشد ، كه به وسيلهء بر پشت خوابيدن بيمار و وسيلهء فشار دست مىتوان آن را برگرداند ، در اينجا كار برگرداندن دشوارتر است .\r\nاگر فتق رو به افزايش بود ، كوشش كن جاى گشاد شده را بخشكانى و پاره شده را به هم آرى و كارى كنى كه به هم جوش بخورد .\r\nاگر كار برگرداندن با مشكل روبرو شد ، بيمار را در آب گرم بنشان و داروى نرم‌كننده بر جاى فتق بگذار ! و يا پارچه‌اى گرم همراه داروى نرم‌كننده بر فتق ببند تا برمىگردد ؛ آنگاه داروى لازم حال بر آن بگذار و ببند . مدت سه روز بر پشت بخوابد و برنخيزد . براى بستن بعد از به هم آوردن دو طرف پاره شده ، بالشتك چهارگوش بر جاى فتق بگذار و ببند . بالشتك چنان باشد كه هر دو طرف پاره شده را دربرگيرد . ممكن است نياز باشد كه در حالت به هم آوردن و بستن ، داغ بر جاى فتق بگذارى كه دو طرف را به هم جوش دهد .\r\nبالشتك مدور و كروى مگذار كه پاره شده را وسعت مىدهد . براى به هم جوش دادن پاره شده به بالشتك پهن بزرگ نياز مبرم هست . به هيچ وجه نبايد در چنين حالتى از فتق ، نشتر به كار برى .\r\n\r\n","description":"","footnote":"","page_name":" 406 ","page_number":422},
  {"content":"\r\n\r\n\r\nداروهاى مفيد در علاج فتق عبارتند از :\r\nسنجرينا ، ثمر سرو در آب بجوشد و سنجرينا در آن حل گردد و داروى زيره‌اى ؛ كه اينها تناولى بودند . داروهاى گذاشتنى هم هستند كه هرگاه هر دو لبهء پاره شده را به هم آوردى و خايه‌ها را به سوى بالا كشيدى و هرچه پايين آمده بود برگرداندى ، آنگاه دارو بر جاى بهم آمده بگذار !\r\n\r\nداروهاى گذاشتنى در اين حالت عبارتند از :\r\nثمر سرو كوهى ، ثمر سرو ، برگ سرو كه اين سه دارو آزمايش شده‌اند و از هر دارويى در اين مورد بهترند . مقل ، كتيرا ، صمغ عربى ، سريش ماهى ، سريش پوست ، سريش مويزك عسلى ، دنبلان خشك ( قارچ ماننديست كه از زير خاك بيرون آيد ) ، گوشت خرچنگ ، گل محمدى همراه كاسبرگ ، هرچه گيرنده است ، مصطكى ، آس خشكيده . ماش پوست كنده ، مركب نوشتن ، برگ فيلزهرهء مكّى ، شب ( زاج بلورى ) ، سماق ، ثمر گز ، گل مغره ، لوفا ، الواى سمنگانى و مرّ .\r\nاين داروى تركيبى نيز مجرب و خوب است .\r\n\r\nنسخه :\r\nاندران ، كندر ، الواى سمنگانى و مويزك عسلى از هريك به وزن سه درهم . مقل كبود دو درهم . اقاقيا و انزروت هريك به وزن يك درهم . همه را در هاون بكوب و از اول شب سركه بر آن بپاش تا تر مىشود ؛ فرداى آن شب آن را با كمى ثمر سرو بكوب و بساى و پنبه در آن خوب بيالاى و بر جاى بهم آورده بگذار و ببند .\r\nداروى سبكتر از داروى فوق را در زير مىآوريم .\r\n\r\nنسخه :\r\nمصطكى ، انزروت و كندر هريك يك جزء . نوعى از سريش را در نبيذ مويز حل كن و اين سه دارو را در آن بسرش . و بر كاغذى بمال و بر جاى بهم آمده بگذار و ببند !\r\nهمچنين الوا ، كندر و سريش را باهم بر جاى بهم آورده بگذار و ببند !\r\n\r\nنسخهء ديگر :\r\nثمر درخت سرو ، كندر ، اقاقيا ، گلنار ، انزروت ، خون سياوشان ، مرّ ، صمغ فيلزهره و ثمر سرو كوهى از هريك يك جزء متساوى . همه را بكوب و خوب بساى تا گرد مانند و نرم مىشوند . سپس با صمغ عربى درهم بسرش و بر بيضه يا بر هر جايى كه فتق دارد بچسبان و بگذار تا خودش مىافتد . داروى تركيبى خوب ديگر كه فتق بچه‌ها را نيز بهم مىآورد و جوش مىدهد در ذيل آيد .\r\n\r\nنسخه :\r\nپوست انار به وزن ده درهم . مازوى كال به وزن پنج درهم . اين پانزده درهم دارو را در سى و پنج مثقال شراب گس‌مزه بريز و بر آتش بگذار تا خوب مىپزد ؛ آنگاه رودهء فروهشته را به جاى اوّل خود\r\n\r\n","description":"","footnote":"","page_name":" 407 ","page_number":423},
  {"content":"\r\n\r\nبرگردان و جاى شق شده را نيز آب سرد بپاش و اين دارو را بر آن بگذار و ببند و تا يك هفته يا تا ده روز باز مكن !\r\n\r\nنسخهء شگفت‌آور ديگر :\r\nمصطكى ، پوست كندر ، ثمر درخت سرو ، سريش ماهى و انزروت هريك يك جزء متساوى . سريش ماهى را در سركهء شراب حل كن و بقيه داروها را در آن بسرش و بر جاى فتق بگذار !\r\n\r\nنسخهء ديگر كه در فتق بند كودكان خوب است :\r\nگلنار ، اسفرزه و بيخ سوسن بيابانى را بر فتق كودك بگذار !\r\nشايد اگر تنها جل وزغ ( عدس الماء ) بر فتق بچه بگذارى كافى باشد ؛ كه آن هم نوعى خزه است .\r\n- مقل در شراب و روغن زنبق حل شود يا در شراب و روغن زنبق و گند بيدستر بهم زده شود . آنگاه بر جاى فتق بگذار !\r\nخرماى اشرسى با قاوت جو ضماد شود و بر جاى فتق بگذارند .\r\n\r\nعلاج فتق آبى\r\nبه وسيلهء داروهاى آب برچين تا امكان دارد آب را به بيرون تراوش ده . آنگاه شايد نياز به داغ گذارى باشد . يا داغ معمولى بگذار يا داروهاى داغ گذار بر جايى از فتق بگذار كه نزديك صفاق باشد ؛ كه در اين صورت مجرا تنگ مىشود و ماده ديگر ريزش نمىكند .\r\nامّا اگر خواستى وسيلهء نيشتر زدن آب را بيرون آورى دستور عمل به قرار زير است :\r\nبيمار قبلا واجبى استعمال كند و خود را از موى برهاند . بر تختخواب يا سكوئى بر پشت بخوابد .\r\nپرستارى پهلويش بنشيند و ذكرش را به سوى بالا بكشد . تو هر دو بيضه‌اش را به بالا برسان و بسيار از كيسه دور گردان . آنگاه وسيله نشتر نوك پهن ببر ! اما مواظب باش در مقابل درز نبرى ، در طرف راست درز يا در طرف چپ آن ببر ! بعد از آن سر نشتر را - از بالا - در مقابل درز فرو كن و منتظر باش تا آب جمع شده همگى بيرون آيد . اگر بيم داشتى كه ممكن است آب باز جمع شود ، مدتى صبر كن و باز معالجه را از سر گير . اين دفعه يا به وسيلهء دارو يا به وسيلهء داغ آب را بيرون آور از معالجه دست مكش تا آب را به كلى دفع مىكنى .\r\nحال اگر در هر حالتى از حالات فتق خواستى داغ معمولى استعمال كنى و آهن سرخ شده به كار ببرى دستور اين است : ابزار داغ گذارى بايد از آهن بسيار باريك سر كج باشد و در آتش كاملا سرخ شود . هر دو بيضهء بيمار را چندانكه ممكن است از جاى داغ‌گذارى دور كن و در آنجا ببند .\r\nابزار داغ‌گذارى را بر كيسهء بيضه چنان قرار ده كه به هيچ وجه به خايه نخورد . كيسهء خايه و باريطون داغ شوند و بترنجند و درهم آيند و راه بر پايين آمدن آب بسته شود ؛ البته تا جاى داغ گذار\r\n\r\n","description":"","footnote":"","page_name":" 408 ","page_number":424},
  {"content":"\r\n\r\nگشادتر باشد بهتر است . بعد از آن كبرهء ناشى از داغ‌گذارى را وسيلهء دارو معالجه كن تا بهم مىآيد .\r\nگاهى ممكن است لازم باشد كمى از باريطون را ببرند و آنگاه داغ بگذارند و بر پاره شده داروى گيرنده بگذارند .\r\nنبايد بيمار در اوقات عمل ابدا آب بنوشد .\r\nضمادهاى ذكر شده در علاج استسقا و علاج طحال ، همگى در علاج فتق مفيدند .\r\nاينك دارويى گذاشتنى كه تركيبى است .\r\n\r\nنسخه :\r\nمويزج . زيره و مويز خالى شده از هسته . همه را باهم بكوبند تا مثل مرهم مىشود ؛ سپس بر جاى فتق گذارند .\r\n\r\nنسخهء ديگر :\r\nفلفل ، ثمر غار ، بورك ، موم و روغن زيتون كهنه . همه را درهم بسرشند و پماد شود و بر فتق بگذارند .\r\n\r\nنسخهء ديگر :\r\nخاكستر بلوط با روغن زيتون پرمايه و غليظ پس از پختن بر آتش مرهم شود ؛ بر جاى فتق گذارند بسيار مفيد است .\r\n\r\nنسخهء ديگر :\r\nبورهء قرمز سى درهم ، موم چهل و دو مثقال . روغن زيتون چهل و دو مثقال . فلفل يك‌صد عدد . ثمر درخت غار هشتاد عدد . اينها را همه درهم بسرشند و بر جاى فتق بچسبانند و ببندند .\r\nاگر مقل عربى را با آب دهن انسان بر فتق كودك - كه فتق از جمع آمدن آب در خايه باشد - بگذارند كودك شفا يابد .\r\n\r\nعلاج فتق بادى :\r\nكسى كه فتق بادى دارد ، بايد غذاها و چيزهاى بادزا مانند : سبزى و حبوبات نخورد . نبايد پرخورى و لت انبانى كند ، كه شكمش به قرقر بيفتد و به سوء هضم مبتلا شود .\r\nنبايد شراب مخلوط با آب بخورد . نبايد شراب تازه ساختهء هنوز نارسيده - كه بادزاست - بخورد . بايد داروهائى تناول كند كه باد را مىپراكنند . از قبيل : داروى زيره‌اى ، سنجرينا و اطريفل بزرگ . كه هريك از اين داروها را مىخورند با آب‌پز خولنجان بخورند .\r\nمعجون تركيبى زير نيز در علاج فتق بادى بسيار خوب است .\r\n\r\n","description":"","footnote":"","page_name":" 409 ","page_number":425},
  {"content":"\r\n\r\n\r\nنسخه :\r\nبرگ خشكيدهء فيجن ، خزامى ( ارونه ) ، زيره ، ننه حوا ، بزر پنج انگشت ، بورك و پونه از هريك يك جزء متساوى . سس صغير به اندازهء همه . مخلوط اين داروها باهم در عسل بسرشند و بر جاى فتق گذارند .\r\n\r\nنسخهء ديگر :\r\nسداب ( فيجن ) ، زيره ، پنج انگشت ، پونه ، سوسن زرد ، ثمر غار ، مرزنگوش ، درمنه ، استرك . اين داروها همگى باهم يا تك تك و يا چند تا از آنها باهم در علاج فتق بادى ضماد شوند خوبند .\r\nروغنهايى كه بر جاى فتق مىمالند بايد از نوع روغن كوشنه ، روغن زنبق و روغن سنبل رومى - كه خاصيت دارند - باشند .\r\nاگر از داروهاى تحليل برندهء باد بر جاى فتق ببندى و باندپيچى كنى ، بهره رسان است .\r\nاگر ديدى كه درد بسيار شديد است از داروهاى زير ( تك داروها ) يا همه باهم يا هرچند مصلحت ديدى شياف بساز و بيمار بردارد .\r\nعسل ، بورهء قرمز ، سكبينه ، جواشير ، زيره ، بزر فيجن ، برگ فيجن و گند بيدستر .\r\n\r\nفتق گوشتى و دوالى\r\n\r\nعلاج همان علاج ورمهاى سخت است .\r\nممكن است از ماليدن مرهم با سليقون و پيه‌هاى نرم‌كننده و مخ حيوانات شفا يابند .\r\n\r\nفصل سوم برجستن ناف\r\nگاهى رخ مىدهد كه در ناف حالت برجستگى و بيرون‌زدگى خارج از حالت طبيعى پيدا شود . اين برجستگى چندين سبب دارد :\r\n1 - فتق - همان بيمارى شناخته شده - ناف را بيرون داده است .\r\n2 - گاهى ممكن است نوعى حالت شبيه استسقا بر ناف آيد ، كه تنها در جاى ناف مادهء رطوبى يا باد جمع مىشود .\r\n3 - ممكن است از وريد يا از شريان خون چكيده باشد كه در زير ناف جمع آمده است .\r\n4 - امكان دارد ورم سخت يا زياده گوشت در زير پوست ناف پيدا شده باشد .\r\n\r\nنشانيها\r\nاگر فتق ناف است . يعنى ثرب يا روده از جاى خود تكان خورده و به زير ناف آمده است ، آنچه برجسته شده ، رنگ فتق به همان رنگ پوست بدن است و جاى ناف تغيير يافته است . بويژه اگر\r\n\r\n","description":"","footnote":"","page_name":" 410 ","page_number":426},
  {"content":"\r\n\r\nفتق از ريزش روده به طرف ناف باشد ، اين حالت مشهودتر است .\r\nهمراه فتق روده‌اى درد كم احساس مىشود . اگر دست بر آن نهى و فشار دهى ، گم مىشود و ممكن است همراه با ناپديد شدن از اثر فشار انگشت ، قرقرى داشته باشد .\r\nاگر داروهاى سست‌كننده بر آن مالند يا در حمام دارو بمالند يا زياد حركت كنند ، بزرگى فتق ناف افزايش يابد .\r\nاگر رطوبت است و در ناف جمع آمده ، با دست بر آن نهادن و فشار دادن برنمىگردد ، در لمس نرم است ، با فشار دادن به وسيلهء انگشت ، كوچك‌تر نمىشود و رنگش همان رنگ بدن است .\r\nاگر باد در زير ناف جمع آمده و سبب برجسته شدن آن شده است ، در لمس كردن نرم‌تر از فتق رطوبى است و كمتر از آن بيرون جهيده است ، تلنگر بر آن بزنى صداى طبل مىدهد .\r\nاگر خون زير ناف جمع آمده ، رنگش رنگ خون يا سياه رنگ است .\r\nاگر فتق ناف از اثر رويش گوشت زايد يا سفتى زير پوست ناف باشد ، برجستگى خشك و سخت است ، از فشار دادن با انگشت - مانند ديگر حالات فتق ناف - پايين نمىرود .\r\n\r\nعلاج\r\nاگر در تشخيص معلوم شد كه فتق از چكيدن خون از رگ باز شده - جهنده يا ناجهنده - و يا از باد است ، به علاجش بپرداز ! امّا اگر خواستى معالجه‌اش كنى بايد آماس كرده را ببرى و بخيه بزنى .\r\nولى در حالات ديگر بايد بيمار راست بايستد ، نفس نكشد ، شكم را كش دهد تا برجستگى كاملا آشكار مىشود ؛ آنگاه با رنگى از رنگها دايره‌اى بر جاى برجسته بكش ! بعد از آن بيمار را بر پشت بخوابان و وسط خط كشيده را بگير و قلابى در آن فرو كن كه فقط به مراق برسد امّا به زير مراق نخورد . سوزن و نخى را در آن داخل كن و بخيه بزن و مواظب باش بخيه به زير مراق نخورد . آنگاه چندان ببر كه تنها زير مراق پيدا شود . اگر ديدى كه روده به آنجا رسيده است روده را به سوى پايين هول ده ! و اگر روده نبود و همان پردهء نازك ثرب بود ، آن را بكش و ماهيچه‌ها را ببر و آنگاه جاى فتق را بخيه بزن ! بخيه‌ها بايد در برابر يكديگر و محكم باشند . بخيه زده را برهم آور تا به سوى كمر كشيده شود و با كمر مربوط شود ؛ سپس آن را بر دوز ! نخ اين دوخت و دوز چهار سر داشته باشد ، يعنى دو لايه باشد . اما بايد كاملا مواظب باشى كه هرچه بىمصرف و ريختنى است برود و به علاج بقيه مشغول شوى . كوشش كن كه در شفا يافتن به حالت برجسته نماند و پايين برود ؛ زيرا شكل جسم را زشت مىكند .\r\nاگر فتق بادى است ، اول به معالجهء دارويى - كه باد را بپراكند بپرداز اگر نشد ، بريدن و باز دوختن با روشى كه گفتيم چاره‌ساز است .\r\n\r\n","description":"","footnote":"","page_name":" 411 ","page_number":427},
  {"content":"\r\n\r\n\r\nفصل چهارم كوژى و باد افرسه\r\nسبب كوژ شدن انسان از جا در رفتن مهرهء پشت است . اين از جا دررفتن يا به سوى داخل پشت است يا به سوى جلو است كه اين كوژى جلوى را برخى از اطباء تقصيع ( پرشدگى ) نامند .\r\nاگر كوژى ، استخوان سينه را دربرگيرد آن را قعس و تقصيع ( برآمدگى سينه و پرشدگى ) گويند . يا مهرهء پشت از جا در رفته و به سوى قسمت خارج پشت و عقب گراييده است ، آن را كوژى عقبى گويند . اما اگر مهرهء پشت از جا تكان خورده و به طرف پهلو گرايش كرده باشد آن را پيچش گويند .\r\n- سبب كوژ شدن يا واضح‌تر بگوييم سبب از جا در رفتن مهرهء پشت از چيست ؟\r\n1 - سبب از خارج است يعنى انسان ضربت بر پشتش وارد آمده ، بر زمين افتاده و از اين قبيل آسيب‌ديدگيها رخ داده است .\r\n2 - علت از بدن است ؛ مادهء رطوبى فالج‌آور ، لغزاننده و سست‌كنندهء زردپيهاى محكم كنندهء مهره‌هاست .\r\n3 - مادهء رطوبى تشنج‌آور در بدن پديد آمده است و سبب در رفتگى مهرهء پشت شده است .\r\nاكثرا اگر رطوبت فلج‌آور سبب كوژى شود ، كوژى جانبى است ؛ يعنى حالتى است كه آن را پيچش ناميديم .\r\nممكن است كوژى از اثر جمع شدن باد انبوه و برهم آمدهء فشار دهنده باشد كه مهره پشت را در مهرهء ديگر داخل كرده باشد .\r\nممكن است ورم و خراج سبب كوژ پشتى شود ؛ كه صفاق آن طرف را كش دهد .\r\nاگر كوژ پشتى از تاثير ورم رخ دهد اكثرا زود خوب مىشود . مدت معالجه و بهبودى به مدت رسيدن ورم و تركيدن آن بستگى دارد - كه اين را از خون مىتوانى درك كنى ! - و بارها رخ مىدهد كه ورم سخت است و معالجه طولانى مىشود .\r\nممكن است كوژپشتى از حالت تشنجى زردپيهاى محكم كنندهء مهره‌هاى پشت باشد كه اين حالت كمتر رخ مىدهد امّا خطر مرگ دارد .\r\nكوژى ممكن است از تكان خوردن يك يا چند مهره و به تدريج صورت گيرد و ممكن است ناگاه پديد آيد .\r\nكوژى پشت در هر حالتى - بويژه اگر رو به داخل باشد - جاى را بر ريه تنگ گرداند و بدنفسى رخ مىدهد و نفس طبيعى خارج نمىشود .\r\nاگر كوژى رو به داخل در كودك رخ دهد ، سينهء كودك را از گسترش و گشاد شدن بازمىدارد ، اندامان نفس كش آزار و آسيب بينند و به كودك تنگ نفسى دست دهد . هم ازاين‌رو است كه بقراط فرمايد : « كسى كه هنوز موى بر او نروييده است اگر از اثر آسم يا سرفه به كوژ پشتى مبتلا شود مىميرد . » منظور بقراط اين است كه مادهء بوجود آورندهء آسم و سرفه به مهره‌ها رسيده است و در آنجا خراج نيرومند و پر آب پديد آورده‌اند كه حتما مادهء بوجود آورندهء خراج در مهرهء پشت غليظ\r\n\r\n","description":"","footnote":"","page_name":" 412 ","page_number":428},
  {"content":"\r\n\r\nو پرمايه بوده است . زيرا اگر چنين نباشد سبب كوژ شدن پشت نمىشود ، و اگر مادهء كذائى به اين غلظت و پرمايگى باشد كه بر مهرهء پشت اثر گذارد ، بطريق الاولى در سينه خرابكارى كرده است و سينه نتوانسته كه جاى ريه را - چنان كه لازم است - گشاد كند كه نفس كشيدن به خوبى صورت گيرد . و حتما در كار نفس كشيدن خلل وارد آيد و در نتيجه ريه‌ها توان كار را از دست مىدهند .\r\nاگر كودكان قبل از وقت لازم و بايسته خوراكهاى غير از شير بخورند ممكن است به كوژى مبتلا شوند . كه اين حالت را باد افرسه ناميده‌اند ؛ زيرا از اثر خوراك نابهنگام خلط داخل بدنشان پرمايه شده و به مهره‌هاى پشت رسيده و اثر بد بر جاى گذاشته است .\r\nكوژپشتان ساق باريك دارند ، زيرا كوژى سبب راه بندانهايى در برخى از گدارهاى غذارسان به اندامان مىشود .\r\n\r\nنشانيها\r\nاگر سبب كوژى از اثر روىآورهاى خارج ، مثلا از كتك خوردن ، ضربت بر پشت وارد آمدن و بر زمين افتادن و غيره باشد نشانى ديگرى نمىخواهد ، چرا كه سبب قبل از بيمارى خود را نشان داده است .\r\nاگر كوژى از اثر جمع آمدن مادهء رطوبى باشد جاى كوژ شده در لمس كردن نرم است . اگر روغن بر آن بمالى كمتر روغن را برچيند و دير خشك مىشود . همچنين سببهاى رطوبى بودن قبل از وقوع كوژى نيز گواهى مىدهند .\r\nاگر كوژى از اثر خشكى باشد خشكى بدن ، تبهاى سخت ، تخليه‌ها و زود برچيدن روغن - كه بر آن ماليده شد - دليلند .\r\n\r\nعلاج\r\nاگر سبب رطوبت يا خشكى است ، علاجش علاج فالج و تشنج ترمزاج و تشنج خشك‌مزاج است ؛ كه شامل پاكسازى اگر لازم باشد ، ترك پاكسازى اگر پاكسازى مورد نياز مبرم نباشد ، داروهاى گذاشتنى ، داروهاى پاشيدنى و غيره است و همانها باشند كه در علاج بيماريهاى نامبرده سفارش كرديم .\r\nاگر سبب از خشكى نيست و از مادهء رطوبى است داروهاى گيرنده به كار ببر كه زردپيهاى سست شده را محكم كند ؛ زيرا از سست شدن آنها مهره از جاى لغزيده است .\r\nداروهاى گرمىبخش استعمال كن كه زردپيها را نيرو بخشد و نيز داروهاى تحليل برنده استعمال كن كه مادهء رطوبى سست كنندهء زردپيها و آنچه را كه به سست شدن زردپيها كمك كرده است از بين ببرد .\r\nاگر داروهاى علاجى تنها از جنس گيرنده باشد ممكن است زردپيها را استحكام بخشد اما اگر مادهء بيمارى تحليل نرود ، محتمل است ماده به جاى ديگر منتقل شود . كه اكثرا در اين انتقال و جابجا شدن مادهء بيمارى به پاى بيمار منتقل مىشود و بيمارى فالج پا و امثال آن را سبب مىگردد ،\r\n\r\n","description":"","footnote":"","page_name":" 413 ","page_number":429},
  {"content":"\r\n\r\nيعنى بستگى به پرمايگى و كم‌مايگى ماده دارد . و بستگى به آميزه با اندام و راه يافتن به اندام دارد .\r\nاگر قبلا پاكسازى كامل انجام داده‌اى مانعى نيست كه تنها داروى گيرنده استعمال كنى .\r\nممكن است داروهايى را به كار برى كه سه خاصيت داشته باشند . گيرنده ، گرمىبخش و تحليل برنده باشند كه اين داروهاى سه خاصيتى عبارتند از :\r\nثمر درخت سرو ، برگ درخت سرو ، برگ غار ، نى نهاوندى ، اشنه ( دوال ) ، زنجفيل شامى . و ممكن است دو نوع دارو را درهم مخلوط كنى كه يكى سردمزاج گيرنده و يكى تندمزاج گرمىبخش باشد . سردمزاجها مانند : گل محمدى ، اقاقيا ، گلنار و گرمىبخشهاى تند مانند : ثمر غار ، گند بيدستر ، برگ خرزهره و سوسن زرد .\r\nروغنهاى مفيد ماليدنى در علاج آن نوع كوژى كه از اثر رطوبت باشد ، بايد روغنهاى گيرنده و تحليل برندهء مادهء رطوبتى باشند . مانند : روغن سرو ، روغن فيجن .\r\nداروهاى گذاشتنى بر جاى كوژ شده بايد همراه داروهاى بسيار تحليل برنده از قبيل : برگ خرزهره ، سوسن زرد ، گند بيدستر و فيجن باشد . روغن وارد در داروى بر كوژى گذاشتنى اگر روغن فيجن ، روغن گند بيدستر ، روغن عاقر قرحا ، باشد خوب است .\r\nاينك داروى تركيبى خوب كه تركيبش به قرار زير است :\r\n\r\nنسخه :\r\nفلفل ، گند بيدستر ، عاقر قرحا ، پيه هندوانهء ابو جهل ، شير گياه شيرسگ و صمغ انگدان . هريك يك جزء . در مقابل هر هفت مثقال از اين مخلوط داروها بايد نود مثقال روغن فيجن ( سداب ) باشد .\r\nداروها را خرد كن و در روغن فيجن ريز و در آفتاب بگذار و بعد از دو هفته بپالاى و بر جاى كوژ شده بمال . چندين بار اين دارو را استعمال كن و حد اقل بايد سه بار دارو را عوض كنى و باز بگذارى ! اين داروى تركيبى در علاج كوژى بادى و كوژى رطوبتى خوب و بهره‌رسان است .\r\n\r\nنسخه :\r\nثمر سرو كوهى ، درمنه ، آس ، ثمر درخت سرو ، عاقر قرحا ، مرزنگوش ، شاه افسر ، كراويا ، گورگياه و دارچين ختايى هريك يك جزء . همه را در آب ريز و بر آتش آرام بجوشان تا كاملا نرم مىشوند . پس مخلوط را بپالاى ، به اندازهء نيمهء آب ، روغن حيوانى اضافه كن و باز بگذار تا بر آتش بپزد . چندين بار اين كار برداشتن و باز بر آتش گذاشتن تكرار شود و گند بيدستر و گياه شير سگ و ثمر سرو كوهى را خرد بساى و در آن آب و روغن بريز و بر پشت كوژ بمال و بگذار ! كه اين دارو باد را از بين مىبرد . رطوبتهاى پرمايهء بيگانه را مىگدازد و اندام بيمارىزده را نيرو مىبخشد .\r\n\r\nنسخهء ديگر :\r\nميعه سايله ، كوشنه ، نى نهاوندى و ثمر سرو كوهى از هريك هفت مثقال . شير گياه شير سگ به وزن\r\n\r\n","description":"","footnote":"","page_name":" 414 ","page_number":430},
  {"content":"\r\n\r\nيك درهم . روغن سنبل رومى به اندازهء نياز . همه را درهم بسرش و بر كوژ پشت بگذار كه در علاج كوژى بادى بسيار مفيد است .\r\nاگر كوژى سببش ورم است ، بايد حساب ورمهاى بدخيم در رسيدن را كرد ؛ كه ديرتر از ورمهاى ديگر مىرسند و مىتركند . داروهايى را استعمال كن كه براى تحليل بردن ورم سخت ويژگى دارند .\r\nاينك دارويى گذاشتنى كه در علاج كوژى ناشى از مادهء رطوبى بسيار خوب است .\r\n\r\nنسخه :\r\nسوسن زرد و زنجفيل شامى را بكوب و همه را در افشرهء سرد بر آتش بپز و بر جاى كوژ شده بگذار ! داروى تركيبى گذاشتنى زير در علاج كوژى بادى و در علاج كوژى از مادهء رطوبى نافع است .\r\n\r\nنسخه :\r\nزنجفيل شامى ، ثمر سرو كوهى و سوسن زرد هر سه را در شراب بريز و بگذار بر آتش بجوشد تا از هم مىپاشند ؛ آنگاه مقل در آن حل كن تا پماد مانند مىشود و بر جاى كوژ شده بگذار !\r\nاگر داروهاى تناولى ، گذاشتنى و غيره بهره ندادند ، به داغ گذارى متوسل شو كه سستى از بين برود و جاى بيمارى زده نيرو گيرد .\r\n\r\nفصل پنجم دوالى ( فراخى وريدهاى ساق و قدم )\r\nمنظور از دوالى حالتى است كه رگهاى هر دو ساق پا و پاها گشادتر از حالت طبيعى مىشوند و اين گشاد شدن از اثر جريان خون به سوى ساقها و پاها است كه اكثرا اين خون‌آلوده به مادهء خلط سودائى است و گاهى هم ممكن است خون صاف و بدون آلايش و بدون مادهء سودائى باشد ؛ و نيز ممكن است خون پرمايهء بلغمى باشد . هركدام از اين انواع خون باشد همراه تعفن نيست كه اگر مادهء عفونى همراه داشت پا و ساق به قرحه و ورم پليد مبتلا مىشدند .\r\nكسانى كه در مبتلا شدن به دوالى بيشتر آمادگى دارند عبارتند از : پيرمردان ، پياده‌هاى هميشه در سفر ، باربران و پادوهاى زيردست پادشاهان .\r\nبيمارى دوالى اكثرا بعد از بيماريهاى سخت و در كسانى كه گفتيم آمادگى مبتلا شدن به دوالى دارند ، پديد آيد . از اثر بيمارى سخت ، مادهء بيمارى دوالى به پا و ساق آنها مىريزد .\r\nدر سرآغاز پيدايش دوالى روىآورهاى درد مفاصل كه در اولين مرحله باشد احساس مىشود .\r\nكسانى - كه از جملهء آنهايى كه نام برديم - هرگاه به بيمارى طحال مبتلا شوند ، اكثرا به دوالى بر مىخورند . اين حالت دوالى ممكن است علاج‌پذير نباشد و ممكن است رگ گشاد شده در ساق\r\n\r\n","description":"","footnote":"","page_name":" 415 ","page_number":431},
  {"content":"\r\n\r\nو پا را ببرند ؛ اگر بريدند ساق پا بسيار لاغر مىشود ؛ زيرا مصدر رزقش - كه لوله رگ غذارسان است - قطع شده است .\r\nاگر سبب دوالى خون سودائى باشد و براى معالجه رگ را ببرند و ماده را از ريزش به ساقها بازدارند ، ممكن است بيماريهاى سودائى و ماليخوليا رخ دهد .\r\nاگر خون پاك و بىآلايش در رگها سبب دوالى شده است ، مىتوانى رگ را بركنى و دور سازى و هيچ باكى از بيمارى ماليخوليا نيست .\r\nممكن است احيانا خون داخل رگهاى ساق بگندد و در اين حالت قرحه بر ساق و پا سر بر مىآورد .\r\n\r\nفصل ششم پاغر ( داء الفيل )\r\nدر بيمارى پاغر پا و بقيهء اعضاى پا از حالت طبيعى بزرگتر و چاقتر مىشوند كه تقريبا همان حالت دوالى را دارد . اكثرا پاغر از خلط سودائى پديد آيد و گاهى ممكن است از خلط بلغمى پرمايه باشد .\r\nاحتمال هم دارد كه از سببهاى به وجود آوردن دوالى رخ دهد و ممكن است خون خوب و بىآلايش سبب بيمارى شود ؛ كه اين خون به حد زياد و زيادتر از حالت طبيعى به سوى پاها آيد و پا تا اندازه‌اى از اين زياده خون تغذيه بكند ، كه در اين حالت اول خون سرخ‌رنگ است و بعدا سياه‌رنگ مىشود .\r\n- اين زياده خون چگونه آيد ؟\r\n- رگ خون‌رسان بيش از حد پر شده و از اثر حرارت زياد ، اندام خون رسان ناتوان شده كه اين ناتوانى از اثر جذب خون به حد زياد و حرارت هيجان‌آور است كه در حركت كردن پيدا مىشود .\r\nهمان حالتهايى كه براى دوالى ذكر كرديم و گفتيم انسان را براى ابتلا به دوالى آماده مىسازد ، در ايجاد پاغر نيز اثر بخشند .\r\n\r\nنشانيها\r\nهريك از حالات گوناگون پاغر را مىتوانى از رنگ خون و حالات پا بشناسى .\r\nاگر سبب خون سودائى باشد ، رويهء پا به خشكى مايل است و كمى حرارت دارد .\r\nاگر خون سرخ باشد از خون سياه سلامت‌تر است .\r\nاگر سبب خون مخلوط با مادهء خلط بلغمى باشد ، در لمس كردن ، پا و ساق پا نرم است .\r\nممكن است خون سودائى به زودى زود سبب ترك بردگى و قرحه برآمدن در پا و ساق پا شود .\r\nاگر سبب مادهء خونى است ، اين را خوب مىدانى و مشخص است .\r\n\r\n","description":"","footnote":"","page_name":" 416 ","page_number":432},
  {"content":"\r\n\r\n\r\nعلاج دوالى و پاغر\r\nبيمارى پاغر بسيار بغرنج و بد است بايد از معالجه‌اش صرفنظر كنى . امّا اگر بسيار درد آور بود و به قرحه در پاها انجاميد و بيم آن مىرفت كه قرحه خوره‌اى شود ، بايد رگهاى پاغر زده را از بيخ ببرى . اما اگر زود و همين‌كه بيمارى شروع كرد به دادش برسند ممكن است علاجهايى سودمند واقع شوند ؛ مثلا :\r\nبه وسيلهء پاك‌سازيها ، قى كردن شديد و وسيلهء داروهايى كه مادهء بلغمى و سودائى را بيرون مىآورند .\r\nشايد نياز به رگ زدن باشد . بعد از آن بايد داروهاى گيرنده بر پا بگذارى .\r\nامّا اگر كهنه شد و بيمارى ريشه دوانيد و مستحكم شد ، كمتر اتفاق افتد كه علاج مفيد باشد . در هر حال اگر اميدى باشد بايد داروهاى علاج دوالى را تأثيربخش‌تر و نيرومندتر گرداند ؛ داروهاى تحليل برندهء بسيار تأثيربخش و قوى لازم است . گويند اگر قطران بر جاى پاغر بمالند ، يا قطران را بليسند خوب است .\r\n\r\nعلاج دوالى\r\n1 - اول بايد از رگهاى دست خون بكشى و بيمار را از خلط سودائى و خلط غليظ بدجنس پاكسازى كنى . بايد بيمار از تناول استعمال هرچه غلظت‌آور است دورى جويد . از حركتهاى خسته‌كننده و از ايستادن بر سر پاها به مدت زياد بپرهيزد . آنگاه اين رگهاى ساق و پا را بزن و هرچه خون سودائى است بيرون بكش و بعد از آن رگ صافن را بزن ! مواظب باش تا كمى پاكسازى انجام دادى به وسيلهء ايارج فيقرا كه كمى سنگ لاجورد در آن باشد بيمار را اسهال ده تا منع ماده كند و تا ممكن است اين بازداشتن ماده ادامه يابد . سس صغير و آب پنير را باهم بخورد . اصلا و به هيچ وجه حركت نكند . پاها را باندپيچى كن و تند ببند . از پايين به بالا باندپيچى كن و از پاشنه تا زانو باندپيچى شود . بهتر آن است كه قبل از باندپيچى داروى گيرنده بر ساق پاها بمالند و آنگاه بپيچند .\r\nاگر پاهاى بيمار باندپيچى نشده باشد ، نبايد برخيزد و نبايد پياده راه برود .\r\nداروهايى كه بايد بر ساق پا مالند - بويژه وقتى كه وسيله رگ زدن خون سزاوار ريختن را از دست و از رگهاى ساق تخليه كرده‌اند - عبارتند از :\r\n1 - خاكستر كلم و روغن زيتون كه ساييدهء ثمر گز بر آن پاشند .\r\n2 - لوبيا گرگى در آب بپزد و بر ساقها بمالند و آبش را بر ساقها بپاشند .\r\n3 - پشك بز ، آرد شنبليله ، بزر ترب و بزر ترتيزك آبى جزء داروهاى مناسب حال پاغر هستند .\r\nاگر معالجه با دارو مفيد فايده نبود ، بايد جراحى شود . دستور عمل چنين است :\r\nگوشت را بشكاف تا رگ داليه آشكار شود ، آن را طولى شق كن ! مواظب باش برش از پهنا يا به صورت اريبى نباشد كه رگ از دست فرار كند و سبب درد و آزار زياد شود . اگر از طول بريدى هر خونى كه در آن هست و هرچند كه ممكن است بيرون آيد بيرون آور و آنگاه تنظيفاتش را با همان دستور ، به حالت طولى انجام ده .\r\n\r\n","description":"","footnote":"","page_name":" 417 ","page_number":433},
  {"content":"\r\n\r\nممكن است نياز باشد كه رگ را بيرون كشى و از بيخ ببرى ؛ اگر آن را مىبرى بايد دقت كنى كه از ريشه ببرى و چيزى فروگذار نشود و گرنه زيان زياد ببار آيد . بريدن ريشهء رگ وسيلهء داغ گذاشتن باشد بهتر است از تيغ .\r\nدر بريدن رگ سرخرنگ را ببر و از بريدن رگ سياهرنگ صرفنظر كن ! رگ سياهرنگ شده را بنا به دستور ذكر شده پاكسازى كن !\r\nاگر پاكسازى و تخليهء رگهاى دوالى به بهترين وجه صورت نگيرد و بعد از رگ‌زنى به پاكسازى مرتّب و بيرون دادن خلط سودائى و خلط غليظ ادامه ندهى ، ممكن است قرحه‌اى كه در ساق پيدا شده هرگز خوب نشود . بعد از بريدن و بيرون كشيدن يا داغ كردن ، بايد بيمار از هر چيزى كه خلط سودائى توليد مىكند دور باشد . بر دوام به پاكسازى بدن همت گمارد ، تا مواد سودائى بىمصرف و غير طبيعى توليد نشود و بيمارى برنگردد . بديهى است اين برگشتن وقتى امكان دارد كه راه بر جريان مادهء بدجنس پاغرآور به سوى ساقها باز باشد . يا ماده‌اى كه در حال حركت بود ، از پاها به جاى ديگر از اندامانى منتقل شود كه بالاتر از جاى قطع شده قرار دارند .\r\nيادآورى مىكنم كه بريدن و دريدن رگ اين خطر را در بر دارند كه ماده به سوى اندامى حساس هجوم برد و به اندامان بالائى برسد . پس ازاين‌رو توصيه مىكنيم كه تا از پاكسازى رگ از خون به طور كامل و درست خاطر جمع نشده‌اى به بريدن يا دريدن و غيره اقدام مكن !\r\nگاهى اوقات غده‌هايى زير پوست ساق پيدا مىشوند كه طبيب را به اشتباه مىاندازند و مىپندارد كه داء الفيل است ؛ اما بايد دانست كه غده در لمس كردن زير دست مىلرزد و اين ور و آن ور مىكند اما داء الفيل را شرح داديم كه چنين نيست .\r\n\r\n","description":"","footnote":"","page_name":" 418 ","page_number":434},
  {"content":"\r\n\r\n\r\nگفتار دوم درد اندامان ظاهرى بدن\r\n\r\nفصل اوّل پشت درد\r\nممكن است درد در ماهيچه‌هاى پشت باشد ، يا تك رگهاى داخلى و خارجى كه به پشت چسبيده‌اند به درد آيند و درد پشت ظهور كند . در هر حال درد پشت - در ماهيچه يا رگ - بايد سببى از سببهاى زير را داشته باشد :\r\n1 - سردمزاجى و جمع آمدن مادهء بلغمى ناپخته\r\n2 - زياد خسته شدن از كار و حركات\r\n3 - زياد جماع كردن\r\n4 - ممكن است سببهاى كوژ شدن پشت ، درد پشت را توليد كند كه هنوز اين عوامل استحكام نيافته‌اند و انسان را كوژ نكرده‌اند .\r\n5 - ممكن است در به درد آمدن پشت ، اندامان درونى شركت داشته باشند ، مثلا كليه ناتوان و لاغر باشد يا رگ بزرگ كه بر پشت مىگذرد خارج از حد طبيعى پر خون باشد . يا ورم و زخم در جرم ريه سبب درد پشت شود كه در اين حالت وسط پشت درد مىكند . يا زهدان به درد آيد و پشت را با خود به درد آورد مثلا نزديكيهاى ريزش خون حيض يا در حالت خفه شدن زهدان و وقتى كه بچه از زهدان به حركت مىافتد و مىخواهد به دنيا بيايد ، پشت درد مىكند . گاهى احتمال دارد كه پشت درد آژير بروز بيماريهاى سخت باشد .\r\n\r\nنشانيها\r\nاگر درد پشت از سوء مزاج سرد يا از خلط بلغمى نارسيده باشد ، با پياده‌روى و ورزش اكثرا درد تسكين يابد .\r\nدرد كم‌كم شروع مىكند و ممكن است انسان احساس سردى در پشت كند .\r\nاگر درد پشت از خستگى زياد و از برداشتن چيز سنگين وزن و امثال اينها يا از اثر جماع زياد باشد ،\r\n\r\n","description":"","footnote":"","page_name":" 419 ","page_number":435},
  {"content":"\r\n\r\nرويداد قبل از درد آن را نشان مىدهد .\r\nاگر از اثر كليه پشت به درد آيد ، علامتش اين است كه درد پشت در كمر است ، توان جماع كاهش مىيابد و نشانيهاى ناتوانى كليه پديدار مىشود كه معلومند .\r\nاگر از سوء مزاج گرم ساده است ، همراه درد حالت التهاب و گزش هست و درد سبك است و تپش ندارد .\r\nاگر از پرى غير طبيعى رگ از خون است ، درد كش مىرود و در كليهء پشت انتشار يابد ، احساس التهاب ، حرارت و تپش هست و نشانهء پرخونى در بدن پيدا است .\r\nاگر از سببهاى كوژى پشت باشد ، علامتها را سابق بيان كرديم .\r\nدرد پشت دو حالت دارد يا بيمار در خم شدن آسوده‌تر مىشود يا در راست ايستادن ؛ اگر مىخواهد خم شود ، سبب درد پشت را در ورم سخت و غيره - كه سببهاى كوژپشتى مىشوند - بجوى ! اگر از راست كردن پشت مىآسايد ، دليل آن است كه بر خلاف عادت طبيعى رفتار نمىكند . بدين معنى است كه ماهيچه‌ها از خم شدن و نرمش داشتن تمرّد نكرده‌اند . و اگر در راست نگهداشتن پشت درد احساس شد ، بدان كه ماهيچه‌هاى رويهء پشت به درد آمده‌اند . و اگر از راست شدن به درد نيامد اما معمولا درد داشت معلوم است كه سبب درد در ژرفاتر از رويه قرار دارد .\r\n\r\nعلاج\r\nدر علاج درد پشت از علاجهاى درد مفاصل - كه ذكر خواهيم كرد - از علاج كوژى پشت و باد افرسه - كه ذكر شدند - استفاده كن ؛ زيرا همه در گوهر يكى هستند .\r\nاگر سردى و سردمزاجى پشت را به درد آورده است ، از داروهاى تناولى ، ماليدنى و گذاشتنى - كه در علاج سردى و سرمازدگى ذكر شده‌اند - بهره برگير !\r\nاگر مادهء خام بلغمى سبب پشت درد شده است ، بيمار را وسيلهء معجون پيه هندوانهء ابو جهل و حب منتن پاكسازى كن !\r\nاگر سبب خستگى و امثال آن است ، بايد غذاى خوب بخورند ، ماليدنيهاى به اعتدال استعمال شود و روغنهاى به حالت ولرم بر پشت بمالند .\r\nاگر جماع اين خرابكارى را كرده است ، علاج كسانى كه به خوبى از عهدهء جماع برنمىآيند كافى است .\r\nاگر تشخيص دادى كه از ناتوان شدن كليه است ، علاج ناتوانى كليه را مىدانى !\r\nاگر از پرشدگى رگ بزرگ از خون است ، شاهرگ دست و رگ ميان زير زانو را بزن ! كه فورا درد پشت تسكين مىيابد ، و بويژه اگر روغن گل و امثال آن را بر پشت بمالى تسكين درد صددرصد است .\r\nاگر سببش از سببهاى كوژى پشت است علاج كوژى را نيز آموخته‌اى .\r\nاز آنجا كه اكثرا پشت درد از سرما است ( پشت سرما خورده است ) و در درجهء دوم از ناتوانى كليه است كه بايد به علاج اين دو حالت اهميت بيشتر بدهى . سابقا علاج ناتوانى كليه و\r\n\r\n","description":"","footnote":"","page_name":" 420 ","page_number":436},
  {"content":"\r\n\r\nگرمى بخشيدن به پشت در بحث كوژى را شرح داده‌ايم ؛ ليكن چيزهايى هست كه در علاج درد پشت ناشى از سردى ويژگى دارند مثلا : روغن گياه شير سگ را بر پشت بمالند . داروهاى تناولى كه در اين‌باره خاصيت دارند عبارتند از : ترياق چهارگانه ، يا روغن كرچك با آب كرفس . داروى تركيبى زير نيز بسيار خوب است .\r\n\r\nنسخه :\r\nنخود سياه در آب بخيسد تا نرم مىشود . مقدار زيادى سوسن زرد ، روغن حيوانى به وزن چهار درهم و عسل يك درهم . به مدت چهارده روز هر روز از آن بخورند .\r\nمارچوبه را بخورند و به خوردنش عادت كنند و ادامه دهند بسيار بهره‌رسان است .\r\nاگر كسى سردمزاج است و به درد پشت مبتلا است ، به وسيلهء حب منتن خود را اسهال دهد فايده بيند .\r\n\r\nداروهاى گذاشتنى بر پشت دردمند :\r\nبرگ خرزهره را بر پشت گذارند پشت درد كهنه را نيز شفا دهد .\r\nجواشير ، مقل ، اندران ، سكبينه ، گند بيدستر و گياه شير سگ اگر هريك به تنها ضماد پشت شوند مفيدند و اگر با روغن غار و روغن فيجن و روغن استرك و روغن كرچك به كار روند بسيار بهتر و مفيدتراند .\r\nروغن گياه شيرسگ و روغن كوشنه را بر پشت بمالند خوب است . روغن سوسن در اين مورد تأثير عجيب دارد . بهتر آن است كه پشت دردمند را اول گرم كنى سپس به وسيلهء پارچه‌اى زبر آن را ماساژ دهى و بعدا روغن بمالى .\r\n\r\nفصل دوم درد تهيگاه\r\nپهلو درد سببهايش به سبب درد پشت نزديك است و اكثرا از جمع آمده با دو مادهء بلغمى است و همان علاجهاى درد پشت برايش كافى است .\r\nداروى تركيبى زير در علاج پهلو درد خوب است .\r\n\r\nنسخه :\r\nشنبليله ، بزر ترتيزك ، بزر كرفس ، ننه حوا ، زنجفيل و دارچين هريك يك جزء متساوى . سكبينه به اندازهء همه . همه را درهم بسرش و قرص از آن بساز و استعمال شود . اگر درد تهيگاه از اثر ورم يا از شراكت اندام ديگر ناشى باشد اين دارو آن را شفا مىدهد .\r\nبسيار كم اتفاق افتد كه پهلو درد سببش سوء مزاج گرم و خشك باشد يا سوء مزاج همراه مادهء خلط باشد مگر از اندامان ابزارى بول و از روده‌ها تأثير پذيرد كه علامت و علاج هر دو حالت را مىدانى .\r\n\r\n","description":"","footnote":"","page_name":" 421 ","page_number":437},
  {"content":"\r\n\r\n\r\nفصل سوم درد مفاصل و غيره . . .\r\nگاهى مفاصل ، بند استخوانها ، نقرس ، عرق النسا و غيره سبب درد مىشوند .\r\n- اين به درد آمدن از چيست ؟\r\n- در وقوع درد شراكت بين به وجود آورندهء درد و پذيرندهء درد است ؛ پذيرندهء درد عبارت از اندامى است كه مادهء بيمارى را از سبب دريافت كرده و در خود جاى داده است .\r\nبه وجود آورنده و سبب درد چندين جهت احتمالى دارد :\r\n- انواع سوء مزاج\r\n- مادهء بدجنس دردآور\r\nدر اينجا بايد سبب‌هاى ابزارى را نيز ذكر كنيم ، كه از اين قرارند :\r\n- گشاد شدن بيش از حد طبيعى گدارها و مجارى كه از عاملى خارجى يا در خلقت اولى و يا از اثر حركت زياد مجراهاى نو ايجاد شده و يا شل تنيدگى اندام يا تخلخل اندام يا تازه ايجاد شدن مانعى از قبيل رستن گوشت غدّه‌اى رخ داده است . كه هريك از اين قسمتهاى ذكرشده گاهى از هم جداگانه فعاليت مىكنند .\r\nاندام پذيراى مادهء دردآور - كه پيامدش بيماريهاى جداگانه است - يا ناتوان شده و از پذيرفتن مادهء بيمارى ناگزير بوده است و ناتوانى از اثر سوء مزاج ، ريشه دوانيده است - كه اكثرا سوء مزاج سرد اين ناتوانى را سبب مىشود - يا در سرشت ناتوان آفريده شده است و از سوء مزاج نيست و يا زياد از حد لازم حرارت را جذب كرده است ، بويژه اگر حركت زياد از بيمار و روىآورى خارجى در جذب چنين حرارت ناتوان‌كننده‌اى كمك كرده باشند - كه اين قسمت را نشايد از قسمت سوء مزاج سوا كرد - يا اندام ناتوانى كه ناچار از پذيرش ماده شده ، در زير اندامان ديگر قرار گرفته است ، و در جايى است كه مواد حتما رو به سوى او آورند كه از اين است مىبينى اكثرا چنين احساس دردى در پاها و باسن رخ مىدهد .\r\nحال برگرديم به سبب دردآور كه :\r\n1 - سوء مزاج فراگيرندهء سراسر بدن است .\r\n2 - سوء مزاج بر اندامان رئيسى چيره آمده كه سوء مزاج التهاب‌زا ، سرد گرداننده و منجمدكننده است .\r\n3 - سبب خشكاننده و ترنجاننده است بويژه اگر سوء مزاج همراه مادهء رطوبى از بدن بيگانه و غير طبيعى باشد .\r\nحال ببينيم مادهء سبب درد چيست كه اين هم چند جهت دارد :\r\n1 - خون سادهء بىآلايش است .\r\n2 - خون بلغم آلوده است .\r\n3 - خون همراه مادهء صفرائى است .\r\n\r\n","description":"","footnote":"","page_name":" 422 ","page_number":438},
  {"content":"\r\n\r\n4 - خون مخلوط با مادهء سودائى است .\r\n5 - تنها خلط بلغمى است كه اگر خام باشد بسيار بد است .\r\n6 - مادهء خلط مرارى تنها است .\r\n7 - خلط تركيبى از بلغم و خلط مرارى است .\r\n8 - خلط با چيزى از جنس ريم و چرك زخم و قرحه تركيب شده است .\r\n9 - خلط سبب درد ، باد را در خود جاى داده است .\r\nاكثرا درد مفاصل و متعلقات آن به ترتيب اولويت سببش :\r\n1 - بلغم همراه مادهء خلط مرارى است .\r\n2 - از مادهء خام بلغم است .\r\n3 - از خلط خونى است .\r\n4 - از خلط صفرائى است .\r\n5 - به‌ندرت اتفاق مىافتد كه از مادهء خلط سودائى باشد .\r\nبرخى از سببهاى پيدا شدن و چيرگى يافتن اين خلطهاى متعدد را در سابق ذكر كرديم ، كه نزله‌ها و زكام نيز از جملهء سببها است . ممكن است قولنج معالجه شده و از علاج قولنج روده‌ها تقويت يافته و چيزهاى ناباب بىمصرف را در خود نپذيرند و دور برانند كه در اين راندن ، ماده در اطراف بدن پراكنده مىشود و درد و آزار به بار آيد .\r\nممكن است نوع غذا چنين ماده‌اى را توليد كند كه سبب درد مفاصل شود .\r\nممكن است اندازهء غذا و كم هضم شدن آن ، استراحت و آرامش بيش از حد طبيعى ، ترك ورزش ، زياد جماع كردن ، پياپى مستى كردن ، حبس آمدن موادى كه از راه زهدان و از راه مقعد بايد بيرون بروند كه بيرون نمىروند و خارج شدن از نظم و ترتيب ساير مسائلى كه انسان بدان عادت دارد و طبيعت بر او فرض كرده است ، سبب درد مفاصل گردد . ورزش يا جماع بر سيرى شكم ، با شكم سير حمام رفتن ، ناشتا شراب زياد خوردن كه بر اعصاب تأثير مىگذارد .\r\nاگر خلط خام در بدن جمع آيد و طبيعت بدن را پاكسازى نكند و آن را با مدفوع بيرون نراند و به وسيلهء دارو هم پاكسازى نشود و خلط به مفاصل درآيد ، درد مفاصل حتمى است .\r\nاگر خلط سزاوار ريختن ، زياد در بدن بماند ، تبهاى سخت به دنبال دارد و خلط عفونى مىشود .\r\nاگر طبيعت بيرون دادن مادهء خلط را عهده‌دار شود ، بول هميشه غليظ است و هيچ وقت كم‌مايه و خام ناپخته نيست ؛ كه در اين حالت نبايد نگران آسيب‌رسانى خلط بود .\r\nاگر بول غليظ نيست و كم‌مايه است ، يكى از سببهاى ذكر شده را نشان مىدهد .\r\nحركت خسته‌كننده يا ضربت خوردن يا بر زمين افتادن ، در حركت دادن مادهء خام خلط كمك كنند . از اثر خشم زياد بيخوابى و غيره نيروى جسمى بيشتر ناتوان شود و مواد را به سوى اندام جذب كنند و ماده را به ژرفاى اندام راه دهند كه در نتيجه درد مفاصل پديد آيد .\r\nخلطهاى سبب درد مفاصل اكثرا مواد زايد و بىمصرف در هضم دوم و هضم سوم را تشكيل مىدهند .\r\n\r\n","description":"","footnote":"","page_name":" 423 ","page_number":439},
  {"content":"\r\n\r\nاكثرا پيرمردان ، كسانى كه بيماريهاى كهنه و ريشه دوانيده دارند و تازه از بيمارى بر خواستگان به درد مفاصل مبتلا مىشوند . علت ابتلاى اين عده به درد مفاصل اكثرا از خوب هضم نكردن خوراك است زيرا بند استخوانها از هر جاى ديگر بدن بيشتر فراغ دارد و از ساير اندامان بيشتر در حركت است و از ساير اندامان از حيث مزاج ناتوانتر است . سردىپذيرتر است و بند استخوانهاى دست و پا در جاى دور تر قرار دارند و از معالجه‌هاى مرحلهء اول كم‌نصيب‌ترند ؛ بويژه اگر چنين اشخاص آماده براى درد مفاصل خود را به خوبى مراعات نكنند و در علاج تسكين درد فقط به مسكّن بسنده كرده باشند و تخليهء كامل از مواد انجام نشود .\r\nبارها رخ مىدهد كه مادهء سبب درد مفاصل در مفاصل متحجر مىشود و مانند گچ خشكيده مىگردد ؛ بويژه اگر مادهء خلط خام باشد .\r\nبارها رخ داده كه گوشت در لابلاى مفاصل روئيده و بويژه در لابلاى انگشتان كه مىرويد انگشت را پيچ مىدهد و كج مىكند . گاهى درد شديد است و گاهى آرام گيرد . اين حالت گوشت روييدن در لابلاى مفاصل اكثرا در گرم‌مزاجان رخ مىدهد و اكثرا به تحجّر مادهء خلط و گچ شدنش در گرم‌مزاجان مىانجامد ، و اگر مادهء خام سبب درد مفاصل خلط خونى باشد اكثرا اين حالات را به دنبال دارد .\r\nدر اكثر كسانى كه به درد مفاصل مبتلا مىشوند ، به نقرس گرفتار آيند .\r\nدرد مفاصل از جملهء بيماريهاى ارثى است ؛ زيرا نطفهء مرد بر چه مزاجى باشد جنين همين مزاج را مىيابد .\r\nزياد رخ داده است كه معالجهء درد مفاصل و نيرو بخشيدن به مفاصل و بيرون راندن مادهء خلط دردزا به مرگ بيمار انجاميده است ؛ زيرا مادهء خلط زائد كه به سوى مفاصل راهى است وقتى در اثر معالجه راه بر او بند آيد از راه منحرف شود و به اندامان رئيسى درآيد ، كه اگر باز از آنجا راهى مفاصل نشود و بماند خطر دربردارد .\r\nبهترين فصلى كه درد مفاصل در آن رخ دهد فصل بهار است كه خون در بهار به حركت درآيد و اخلاط همراه خون نيز به جنبش مىافتند .\r\nبدترين وقت بروز درد مفاصل فصل پاييز است ؛ زيرا در پاييز اخلاط بدجنسند و هضم خوب نيست و در تابستان - كه قبل از پاييز آمده است - مسامهاى مفاصل گشاد شده‌اند . كسانى كه تازه به درد مفاصل مبتلا شده‌اند در گرماى روز بيشتر احساس درد مىكنند اگر به سرعت به داد درد مفاصل برسند و در همان سرآغاز بروز معالجه‌اش كنند علاج سهل است ؛ اما اگر بيمارى خود را تثبيت كرد و پايدار ماند - بويژه درد مفاصلى كه از اثر انواع خلط پيدا شده باشد - علاج‌پذير نيست .\r\nاگر بيماران دوالى و فيلپا به درد مفاصل مبتلا شوند ، از دوالى و فيلپائى شفا يابند .\r\nمبتلايان به درد مفاصل ممكن است از مراعات نكردن خود به درد مفاصل گرفتار آمده باشند و ممكن است از بدشكلى اندامان و گشادى گدار لوله رگها ، درد مفاصل بروز كرده باشد و ممكن است از اثر سوء مزاج اندامان اصلى و بنيادى ، خلط به وجود آيد و سبب درد مفاصل شود .\r\nدرد مفاصل در حالت تب و بالا رفتن درجهء تب شدت يابد ، كه قبلا اشاره كرديم در حالت تب\r\n\r\n","description":"","footnote":"","page_name":" 424 ","page_number":440},
  {"content":"\r\n\r\nممكن است درد مفاصل بروز كند .\r\n\r\nعرق النسا\r\nعرق النسا قسمتى از درد مفاصل است كه درد از مفصل باسن شروع مىكند و از عقب بر ران پايين مىآيد و ممكن است تا زانو و تا پاشنه امتداد يابد و تا مدتش زيادتر باشد بيشتر پايين مىآيد ؛ كه اين بستگى به كم و بيشى ماده دارد ، حتى ممكن است انگشتان پا را دربرگيرد و پا و ران لاغر شوند .\r\nدر اواخر درد عرق النسا بيمار با دست بر جاى درد گذاشتن و بر نك انگشتان پا رفتن لذت مىبرد و مىآسايد . به زحمت مىتواند دمر بخوابد و قد و قامتش راست باشد .\r\nممكن است اسهال شود كه در اين حالت به نفع بيمار است .\r\nگاهى ممكن است بيمار عرق النسا از كنارهء ران مبتلا به بركندگى شود كه انارك استخوان ران از جاى گود خودش انحراف پيدا كند .\r\nاگر بيمار در مفاصل باسنش درد مىكند اين درد در باسن ثابت مىماند مگر اينكه درد مفاصل به بيمارى عرق النسا تبديل شود كه از باسن پايينتر مىرود .\r\nبسيار رخ مىدهد كه انسان از نشستن بر جاى سخت يا از ضربت خوردن باسن يا از سواركارى كردن زياد باسنش ناتوان مىشود و به درد مىآيد كه سببها همان سببهاى درد مفاصل است و اكثرا از بودن خلط خام در مفصل ران روى دهد . و بسيار رخ مىدهد كه از اثر بيمارى كهنه و پا بر جاى زهدان كه مثلا تقريبا ده ماه طول كشيده باشد درد مفاصل پديد آيد . و شايد از مادهء خلط گرم‌مزاج ، از مادهء خلط مخلوط با خلط ديگر ، از پرشدگى رگهاى باسن از خون ، از ورمهاى داخلى كه در ژرفاى جاى درد قرار دارند و از ژرفا روى كه دارند پديدار نيستند ، درد مفاصل سربرآورد . امّا در اين حالت بجز ران ورم در بقيهء مفاصل نيز ديده مىشود .\r\nگويند كسى كه درد باسن دارد و به اندازهء جاى سه انگشت سرخى در رانش پيدا شود و درد نداشته باشد اما خارش شديد بر او روى آورد و اشتهاى خوردن سبزيهاى پخته در آب كند ، در روز بيست و پنجم مىميرد .\r\nهر اندامى كه درد مفاصل داشته باشد ناتوان و لاغر مىشود .\r\nدرد مفاصل - بجز درد عرق النسا و نقرس - در هر حالت ديگرى كه باشد اگر معالجه شود و مادهء سبب درد ريشه‌كن گردد ، به اين زوديها برنمىگردد . اما عرق النسا و نقرس حتى اگر معالجه شوند و مادهء سبب درد را ريشه‌كن كنند ، از كمترين سبب زود برمىگردند و وضع و حالت اندام عرق النسا زده و نقرس زده طورى است كه آمادگى اين برگشتن درد را دارند .\r\nدرد مفاصل و بويژه نقرس ارثى است و از پدر به بچه منتقل مىشود .\r\nاگر مادهء به وجود آورندهء عرق النسا در مفصل موجود باشد ، غالبا از آن ماده قسمتى مىگدازد و در پى رگ پهن جاى مىگيرد ؛ هرگاه مفصل به درد آمد ، آمادگى پيدا مىكند كه از تمام نقاط ديگر بدن از بالا ماده بر آن ريزش كند و زياد از آنچه در خودش بود ، مادهء دردآور ديگر هم اضافه و قوز\r\n\r\n","description":"","footnote":"","page_name":" 425 ","page_number":441},
  {"content":"\r\n\r\nبالاقوز شود . و گاهى اتفاق افتد كه مادهء دردآور در مفصل نباشد بلكه در خود پىرگ پهن باشد و سبب عرق النسا شود .\r\nبسيار رخ مىدهد كه مادهء رطوبى خلمى - به حد زياد - در حقهء استخوان بند ران جمع شود و زردپيهاى ميان انارك و حقه را سست كند و باسن قبل از به درد آمدن از جا تكان بخورد . و با اين‌همه ممكن است حالتى بين ثابت ماندن و از جا بركندگى رخ دهد ؛ يعنى زود از جا تكان بخورد و زود به جاى خود برگردد و بر حالى ثابت نماند و بركندگى و جا آمدن پيوسته در نوسان باشد .\r\nعرق النسا از هر حالتى از حالات درد مفاصل دردش بيشتر است و داغ‌گذارى كارش را مىسازد .\r\nنقرس - كه آن هم يكى از حالات درد مفاصل است - ممكن است از انگشتان و درست از انگشت شصت پا شروع كند ؛ گاهى هم از پاشنه شروع مىكند و ممكن است از ته قدم يا از پهلوى قدم شروع كند و بعدا به اندامان ديگر منتشر شود كه حتى ممكن است به رانها برسد و ران آماس كند .\r\nممكن است اين حالت نقرس در تك رگها و پىرگها نباشد بلكه در زردپيها و جرمهاى پيرامون بند استخوان از خارج پيدا شود ؛ كه عقيدهء جالينوس بر اين حالت است و ازاين‌رو هيچ وقت مشاهده نشده است كه نقرس سبب آماس و در حال درد شديد به تشنج منجر شده باشد .\r\nممكن است كسى كه نقرس دارد كيسهء خايه‌هايش دراز و فروهشته شوند .\r\nنقرسى كه از مادهء خلط مرارى به وجود آمده باشد اكثرا سبب مرگ ناگهانى بيمار مىشود و بويژه در حال سرما خوردن شديد .\r\n\r\nنشانيها\r\nآنچه را كه اينجا در شناسائى بيماريهاى مربوط به درد مفاصل - كه نقرس و عرق النسا از جملهء آن است - نياز دارى بدانى نخست مسئلهء چگونگى مزاج بيمار است . آيا سوء مزاج ساده است ؟ آيا سوء مزاج همراه ماده است ؟\r\nسوء مزاج ساده كمتر و به‌ندرت سبب درد مفاصل مىشود و اگر اين ندرت اتفاق افتاد مفاصل به درد آيد امّا احساس سنگينى نيست ، مفاصل آماس و بادكردگى ندارند ، رنگ پوست عوض نمىشود و نشانى از وجود خلط بدجنس به وجود آورندهء درد نيست .\r\nاگر سوء مزاج همراه ماده است بايد تشخيص دهى كه مادهء خلط به وجود آورندهء درد مفاصل كدام خلط است و اين شناسائى خلط از رنگ مفاصل به درد آمده يا از رنگ ورمى كه كرده است و نوع درد ورم كرده - كه اگر خلط خام باشد ورم همراه درد زياد است - و از دست زدن كه آيا سرد است يا گرم التهابى يا گرم طبيعى است ، صورت مىگيرد .\r\nاز درد مىتوانى تشخيص دهى كه آيا درد همراه التهاب شديد است و تپش دارد يا التهاب ميانگين است و التهاب منتشر مىشود يا التهاب نيست اما درد منتشر مىشود .\r\nاز انواع غذا ، دارو ، حركات و غيره مىتوانى به حالت مزاجى سبب درد مفاصل پى ببرى . از چه چيز درد تسكين مىيابد ؟ كه اين در شرايطى معلوم مىشود كه تخدير زياد بر مفاصل نياورده\r\n\r\n","description":"","footnote":"","page_name":" 426 ","page_number":442},
  {"content":"\r\n\r\nباشد و ماده غليظ نشده باشد ، و از سرد بهره بيند و گمان برى كه مادهء خلط سبب درد مفاصل گرم است ؛ زيرا هرگاه تخدير زياد روى داد و ماده را غلظت بخشيد ، از سرما تسكين يابد . يا در حالتى كه ماده غليظ نشده است و از سرما ديدن زياد در مفاصل بيشتر مىشود ، فكر كنى كه ماده سردمزاج و برهم متراكم شده است . يا از تحليل رفتن كه رخ داده مادهء بيمارى غليظ نشده است و درد تا اندازه‌اى تسكين يافته است و گمان برود كه ماده سردمزاج است . در صورتى كه گرم‌مزاج است كه تحليل رفته و درد تسكين يافته است . بايد اين ملاحظات را در نظر داشته باشى و مرتكب اشتباه نشوى !\r\nاز هنگام به درد آمدن و افزايش درد مىتوانى بدانى كه سبب بيمارى كدام خلط است ؟ آيا در حالت گرسنگى درد بيشتر است يا در حالت سير شكمى ؟\r\nاز شروع كردن ورم مفاصل ، كند آمدن ورم ، يا اصلا ورمى نباشد كه مىتوانى مادهء خلط بدجنس به وجود آورندهء درد مفاصل را تشخيص دهى كه آيا خلط كم‌مايهء گرم‌مزاج است ؟ يا ميانهء بين كم‌مايگى و پرمايگى است ؟ خلط خام است ؟ خلط خالص است يا ناخالص ؟\r\nاز ته‌نشين و تفالهء مادهء آبكى كه با بول آيد مىتوانى مسائلى را تشخيص دهى . اين را نيز در نظر داشته باش كه مادهء آبكى و كم‌مايه اگر به حدّ زياد باشد و يك دفعه بيرون ريزد ممكن است مادهء رسوبى زياد داشته باشد . اكثرا تشخيص مادهء رسوبى و نوع آن در شيشهء آزمايش بهتر نمايان مىشود .\r\nاز معاينهء مدفوع ، كه آيا چيزى مربوط به مادهء صفرائى يا مادهء خلمى بر مدفوع چيرگى دارد ؟\r\nچه رنگى است ؟ درحالىكه درد مفاصل در باسن باشد ، يا عرق النسا رخ داده باشد ، مادهء خلمى رنگ بر مدفوع غلبه دارد .\r\nاز عمر بيمار ، عادات بيمار ، سوابق او در غذا خوردن و نوشيدن ، ورزشهايى كه عادت كرده است ، از بيكارى و آرامش و غير اينها مىتوانى به نوع بيمارى و خلط مايهء بيمارى پى ببرى .\r\nشايد نشانيهاى اشتراك مزاج بقيه بدن ماده را شناسائى كند ؛ مثلا اگر جاى درد سرخ رنگ بود دليل بر خونى بودن ماده است مشروط بر اينكه ماده بسيار در عمق قرار نگرفته باشد يا هنوز درد مفاصل شروع نشده باشد .\r\nكش آمدن و انتشار درد ، تاخير شدن درد ، تپش ، احساس سنگينى ، معالجات قبلى و مراعات كردن بيمار و آنچه از نشانيهاى حالات پرخونى بدن مىدانى ، تو را راهنمايى مىكنند .\r\nممكن است بدن گنده و گوشتالوى پرپيه باشد كه آسان مىتوانى به نوع ماده پى ببرى .\r\nاگر عرق النسا از مادهء خلط خونى به وجود آمده باشد ، مفاصل در درازا به درد مىآيد و درد منتشر يابد كه از رگ زدن فورا تسكين يابد .\r\nاگر در لمس كردن جاى درد ، حرارت شديد حس شد حتى اگر جاى به درد آمده كوچك باشد و حتى اگر احساس سنگينى كم باشد و كمتر درد احساس شود و سرخرنگى كم باشد و درد به طرف رويهء پوست ميل داشته باشد و از سرما بسيار آسوده شود ، بدان ! كه مادهء توليد كنندهء عرق النسا مادهء صفرائى است ؛ و از آنچه كه قبلا دربارهء بدن صفرائى مزاج شرح داده‌ايم مىتوانى به صفرائى\r\n\r\n","description":"","footnote":"","page_name":" 427 ","page_number":443},
  {"content":"\r\n\r\nبودن ماده پى ببرى .\r\nاگر مادهء به وجود آورندهء درد مفاصل خلط بلغمى باد باشد نشانيهايش از اين قرارند :\r\n1 - رنگ جاى به درد آمده تغيير نمىكند و يا توسى رنگ مىشود .\r\n2 - حالت التهابى كم و هميشگى است .\r\n3 - نشانيهاى مادهء خونى و خلط مرارى نيست .\r\n4 - درد در پهناى جاى به درد آمده شدت مىيابد .\r\n5 - بدن به شكل برآمده ديده مىشود اما نه برآمده از گوشت ، بلكه برآمدهء پيه‌آلودمانند است .\r\nساير علامات سابقا ذكر شده را كه مىدانى !\r\nاگر مادهء سبب درد مفاصل مادهء خلط سودائى باشد ، نشانيهايش از قرار زيرند :\r\nدرد مخفى است ، كمتر كشيده مىشود ، معالجه كمتر مؤثر مىشود ، جاى درد سفت و خشك است ، در لمس كردن سست نيست ، رنگ جاى به درد آمده روشن نيست و ممكن است به رنگ زرد مايل به سياهى درآيد . مزاج بيمار ، حال طحال بيمار ، اشتهاى خوراك زياد از حدّ ، عادات و روش قبل از درد مفاصل و بقيهء نشانيهايى كه سابقا راجع به شناسائى سودائى ذكر شده‌اند ، راهنماى خلط سودائى سبب درد مفاصل هستند .\r\nاگر مادهء توليد كنندهء درد مفاصل مادهء خلط مرارى باشد ، علاماتش از اين قرار است :\r\n1 - حرارت شديد همراه چيزى خارش مانند .\r\n2 - بيمار از هرچه گرمىبخش است زيان بيند و دردش بيشتر مىشود .\r\n3 - بيمار از هرچه سرد و سردى بخش و گيرنده است مىآسايد .\r\nاگر مادهء بوجود آورندهء درد مفاصل باد باشد ، نشانيهايش از قرار زير است :\r\n1 - درد به شدت انتشار مىيابد ولى احساس سنگينى وجود ندارد .\r\n2 - درد جابجا مىشود و نقل مكان مىكند .\r\n3 - از غذاهايى كه بيمار بدان عادت كرده و بادزا هستند مىتوان سر نخ به دست آورد .\r\nاگر سبب درد مفاصل اخلاط مخلوط باهم باشند ، مثلا خلط گرم‌مزاج و خلط سردمزاج هر دو دست به دست هم داده و درد مفاصل را به وجود آورده باشند ، علامتش اين است :\r\nبيمار از معالجهء خلط گرم‌مزاج و خلط سردمزاج كمتر بهره بيند ، گاهى از داروى گرمىبخش مىآسايد و گاهى از داروى سردىبخش تسكين مىيابد .\r\nاين حالت مزدوج اكثرا وقتى رخ مىدهد كه بيمار طبيعتا مزاج گرم مرارى دارد و غذاهاى رطوبت‌زا و سردى بخش توليد كنندهء بلغم و خلط خام خورده و بر سير شكمى حركات سخت كرده است ؛ در نتيجه خلط بلغمى و خلط خام درهم آميخته‌اند ، خلط غليظتر و پرمايه‌تر به سوى مفاصل راهى شده و خلط كم‌مايهء خونى و مرارى ، خلط غليظ را تا سر منزل - كه داخل مفاصل است - بدرقه كرده است .\r\nعلاج اين حالت اكثرا با چلانيدن وسيلهء دست بزرگ و پهن اما آهسته و به آرامى انجام‌پذير است ؛ زيرا با اين عمل خلط خام تحليل مىرود و رسا مىشود . همچنين بيماران از ماليدن\r\n\r\n","description":"","footnote":"","page_name":" 428 ","page_number":444},
  {"content":"\r\n\r\nداروهاى ميانگين در حرارت بخشى و حركت نكردن بهره مىبرند ؛ زيرا حركت كردن از پخته شدن خلط جلوگيرى مىكند .\r\n\r\nعلاج درد مفاصل\r\nما كه گفتيم علاج درد مفاصل ، مقصودمان علاج انواع درد مفاصل است كه درد نقرس و درد عرق النسا را هم در بر مىگيرد .\r\nاگر تشخيص دادى كه سبب سوء مزاج سادهء بدون مادهء خلط است ، علاج آسان است ؛ زيرا پيامد سوء مزاج ساده ، يكى از حالات زير است .\r\n1 - التهاب ساده و بدون ورم كردن جاى درد است كه تنها به اعتدال برگرداندن مزاج در شفا دادن آن كافى است و اين اصلاح كردن مزاج نياز مبرم به تخليهء مادهء مرارى صفرائى و خون دارد .\r\n2 - يا از اثر سوء مزاج سادهء بدون مادهء خلط ، يخ بستگى و درد و آزار شديد روى داده است كه اصلاح مزاج در اين حالت نياز به پاكسازى مادهء بلغمى در بدن هست تا خون گرم شود .\r\n3 - ممكن است حالتى از خشكى گرمىبخش سبب توليد درد مفاصل از اثر سوء مزاج ساده باشد ، كه علاجش رطوبت بخشيدن به بدن است كه خودت اين را مىدانى !\r\nاگر سبب سوء مزاج همراه ماده است بايد كوشش كنى كه راه را بر مادهء خلط كه به مفاصل مىريزد ببندى و ماده را به سوى مخالف برانى و آن را كاهش دهى . اندام به درد آمده را نيروى كافى ببخشى كه مادهء توليد كنندهء درد را در خود نپذيرد و هرچه كه در آن وارد شده است بگدازد و از بين برود . و براى اين نوع از معالجه به دستور عمومى ما - كه در اين‌باره شرح داده‌ايم - مراجعه كن و آن را به كار بند .\r\nاگر سبب به وجود آمدن درد مفاصل ، سوء مزاج از پرخونى و چيرگى يافتن خون بر بدن است بايد بيمار را رگ بزنى و رگ زدن از طرف مقابل به درد آمده صورت گيرد . و اگر درد مفاصل همه مفاصل بدن را دربرگرفته است رگ‌زنى و خون كشيدن بايد از هر دو طرف بدن باشد .\r\nبعد از تخليهء خون ، بيمار را به قى كردن وادار كن ! و بويژه اگر درد مفاصل در نيم تنهء پايين بدن باشد قى بسيار خوب است و از اسهال دادن بيمار بهتر است .\r\nبعد از تخليهء خون و قى دادن ، بيمار را اسهال ده ! اگر بيم آن نبود كه داروى اسهال قوى مانع از پخته شدن مادهء بيمارى مىشود و خلط به درد آورنده را غليظتر مىكند ، داروى قوى به بيمار بده كه اسهال شود ؛ امّا در هر حال داروى اسهالى شديد نباشد و اگر پاكسازى از راه اسهال به تدريج صورت پذيرد سلامت‌تر و بهتر است . بعد از آن نوعى داروهاى مسهل را در پاكسازى استعمال كن كه به تدريج پاكسازى كند .\r\nبرخى از طبيبان اوّل داروى اسهالى كم نيرو مىدهند و كم‌كم بيمار را اسهال آرام مىدهند و بعدا - كه ديدند ماده به پختگى رسيده است - يك دفعه داروى قوى مىدهند . امّا در اين مورد بهتر آن است كه اگر ديدى مادهء سزاوار پاكسازى ، مادهء صفرائى و آبكى و كم‌مايه است و پختگى دارد ، يكباره پاكسازى شود . اما اگر ماده غليظ پرمايه است ابتدا نوعى از دارو به بيمار بدهند كه ماده را\r\n\r\n","description":"","footnote":"","page_name":" 429 ","page_number":445},
  {"content":"\r\n\r\nكم‌مايه و آبكى گرداند و آن را برساند و آمادهء بيرون آمدن سازد . و در اين فاصله تا ماده به رسائى كامل مىرسد مادهء آبكى شده و آبكى را وسيلهء داروى كم‌تأثيرتر بيرون آورند كه ماده بخشكد .\r\nاگر تشخيص دادى كه مادهء سبب درد مفاصل ، مخلوط از چند خلط است داروى اسهالى و داروى گذاشتنى بر جاى درد را از دو داروى علاجى تركيب كن ؛ ليكن بهتر آن است كه در سرآغاز پيدايش درد به مداوا نپردازى و خونگيرى نكنى ؛ زيرا خونگيرى خلط سبب درد مفاصل را برمىانگيزد و به ساير بدن راه مىيابد و آنچه كه لازم است بيرون آيد بيرون نمىآيد . مسئلهء پاكسازى از راه دارو هم همين حالت را دارد .\r\nبيمار تا ماده پخته مىشود بر نوشيدن بر آبجو دوام كند .\r\nاگر پرشدن از ماده به حدّى بود كه بايد بيرون داده شود ، دارويى به بيمار بده كه يك بار يا دو بار شكمش كار كند ، مثلا آب كاسنى و تاجريزى با خيارچنبر دارويى بخورد . و بهتر آن است كه از اين داروها حقنه شود .\r\nاگر درد از اثر پاكسازى شروع به پايين آمدن كرد ، بايد كاملا مواظب باشى چنان دارويى به بيمار ندهى كه سبب حركت خلطهاى بدن به سوى جاى دردمند باشد و اوقات بحران بيمارى درد مفاصل را در نظر داشته باش !\r\nدر روزهاى چهارم ، هفتم و يازدهم - كه روزهاى بحران بيمارى است و بحران خوب و سلامت در بيمارى درد مفاصل آن است كه در روز چهاردهم شروع مىشود - اگر امكان دارد تا پخته شدن ماده ، پاكسازى را به تأخير انداز و در اين فاصله وسيلهء پاشيدن آب سرد ، آب گرم ، آب ولرم و بنا به دستوراتى كه دربارهء پاشيدنيها داده شده است ، درد را چندانكه ممكن است تسكين ده و كار را از پاشيدن آب سرد بر مفاصل دردمند شروع كن !\r\nدر استفاده از داروهاى ماليدنى بر مفاصل دردمند بايد احتياط كامل بخرج دهى ! اگر گرم و گرمىبخش بر جاى دردمند بمالى ، مادهء بيمارى را جذب مىكند و بيشتر مىسازد .\r\nاگر مادهء ماليدنى مخدر باشد ، ماده را بند آورده و مانع رسيدنش مىشود .\r\nاگر داروى ماليدنى سردىبخش باشد ، مادهء غليظ و پرمايه را به خامى مىكشاند و مادهء كم‌مايه را تحليل مىبرد و در نتيجه بيمارى به طول مىانجامد . حتى آب گرم بر مفاصل دردمند پاشيدن به زيان مفاصل است ؛ زيرا مفاصل را مرطوب مىكند .\r\nاسكنجبين چون ترش است ، زياد با درد مفاصل سازگار نيست .\r\nبزرهاى پرتأثير - از قبيل بزر رازيانه - بر مفاصل ماليدن خوب نيست كه ممكن است مادهء داخل مفاصل را - كه به وجود آورندهء درد است - بسوزاند و متحجر كند .\r\nهرگاه تشخيص دادى كه مادهء سبب درد مفاصل كاملا پخته و رسيده است ، بيمار را وسيلهء داروهاى امثال سورنجان ( شنبليد ) و بوزيدان از ماده پاكسازى كن و به آهستگى به مقدار كم خون بكش !\r\nسپس خزه و امثال آن را بر مفاصل دردمند بمال !\r\nمواظب باش ! نكند در ابتداى معالجه داروى بسيار كم تأثير سفارش كنى كه ماده را به حركت\r\n\r\n","description":"","footnote":"","page_name":" 430 ","page_number":446},
  {"content":"\r\n\r\nدرآورد امّا چندان بيرون نريزد كه به حساب آيد ؛ ممكن است با اين حركت دادن ماده و اسهال نشدن آن ماده‌هاى در جاى ثابت ماندهء ديگر نيز رقيق و كم‌مايه شوند و به اندام دردمند راه يابند .\r\nبيمارى كه بايد داروى علاج درد مفاصل بخورد ، لازم است آن را صبح زود قبل از صبحانه بخورد و بعد از مدت سه ساعت ده مثقال نان با شراب و كمى آب بخورد و بعد از شش ساعت به حمام برود و خود را شستشو دهد ؛ آنگاه غذاى سازگار با حالتش را و سپس داروى ادرارآور ( مدرّ ) بخورد . ادرار سبب برانداختن مادهء دردآور به مفاصل است ؛ زيرا چنين مادهء سبب درد مفاصل - چنان كه دانستى - از زائده‌هاى هضم شدهء كبد و رگها است . و بويژه آنچه در نقرس گرم است حتما زائدهء مادهء سزاوار هضم كبد و رگها است .\r\nبسيار رخ مىدهد كه بيماران درد مفاصل سردمزاج و دارندگان مزاج تر از داروهاى اسهالى تناولى و حقنه‌اى زياد بهره نمىبينند اما از داروهاى ادرارآور خوب مىشوند . و بعضى از بيماران درد مفاصل كه بسيار لاغر اندامند ، تحمل اسهال و ادرار زياد را ندارند و از اثر اسهال و ادرار زياد مادهء خون در بدنشان مىسوزد ؛ پس بايد اين حالات را در نظر داشته باشى !\r\nدر بيمارى درد مفاصلى كه از مادهء سردمزاج توليد شده است ترياق خوب است بويژه اگر بعد از پاك‌سازيها استعمال شود . ترياق مواد باقى مانده از پاكسازى را به آرامى بيرون مىآورد و به همهء اندامان نيرو مىبخشد .\r\nگفتيم بايد كوشش كنى كه ماده را از رسيدن به اندام دردمند باز دارى ، اما اگر ماده به حدّ زياد بود و به حدّ زياد به اندام ريزش كرد ، لازم نيست به كلّى از آن جلوگيرى كنى ؛ زيرا ممكن است دو تأثير بد زير را داشته باشد :\r\n1 - داروى بازدارنده را كه به بيمار مىدهى در راه حركتش مىايستد و بر مادهء ريزشى فشار وارد مىآورد . اين فشار و بازداشتن ماده از حركت سبب درد و آزار بسيار و طاقت‌فرسا مىشود ، كه اگر ديدى كه حال اين است و مادّه به حد زياد است و زياد ريزش مىكند ، فقط داروهاى مليّن استعمال كن !\r\n2 - اگر ماده را - كه مقدارش زياد است - از راهى كه در پيش گرفته است بازداشتى ، ممكن است در برگشتن به اندامان رئيسى درآيد و خطر به دنبال داشته باشد . اما اگر مادهء ريزشى به اندام دردمند در مقدار زياد نيست ، يا كم‌كم ريزش مىكند مانعى ندارد كه از اول كار آن را بازدارى و نگذارى به مفاصل دردمند برسد و اين در شرايطى جايز است كه درد مفاصل ، عرق النسا نباشد . داروى بازدارندهء ريزش ماده به اندام دردمند در بيمارى عرق النسا ماده را در ژرفا حبس مىكند ؛ پس بايد كم‌كم و با صبر و حوصله آن را بازدارى يا بگذارى بيايد و حالت علاجى را به تخليه و پاك‌سازيها موكول كنى و بالاخره وقتى كه مىبينى ماده رسيده است و معالجه مراحل اواخرش را طى مىكند ، داروهايى سفارش ده كه تحليل برنده و نرم كنندهء ماده هستند و ماده را از ژرفا به رويه مىكشند ؛ حتى اگر وسيله بادكش با شيار كردن پوست و مكيدن و داغ گذاشتن و داروهاى خون به زير پوست كش يا داروهاى تاول‌آور باشد ، ماده را به بيرون هدايت كن كه مواد را جريان دهد ، هرچند جاى عمل به زودى خوب نشود مانعى ندارد .\r\n\r\n","description":"","footnote":"","page_name":" 431 ","page_number":447},
  {"content":"\r\n\r\nداروهاى تاول‌آور از قبيل سير و پياز است و عسل بلادر از هر دو در اين‌باره قوىتر است . در درجهء دوم شيرهء لبانه و شيرهء انجير آيد .\r\nبايد با داروى تحليل برندهء ماده و داروى تاول‌آور داروى مليّن مخلوط باشد و گرنه مفاصل را سخت و متحجر مىكند ؛ زيرا داروى تاول‌آور نيز همانند داروى تحليل برنده مادهء غليظ را به‌جا مىگذارد .\r\nاگر با داروى تحليل برنده و تاول‌زن پيه قاطى باشد خوب است و بايد از داروهاى سردىبخش پرهيز كرد . و نبايد در اوايل علاج و قبل از پاكسازى لازم داروى تحليل برنده بسيار تأثيربخش استعمال كنى ؛ زيرا مواد زيادى را جذب مىكند و بعد از آن فقط مادهء كم‌مايه را تحليل مىبرد و بقيه را برهم متراكم و غليظتر مىگرداند كه در داخل حبس مىشوند و بيرون نمىآيند .\r\nبايد از سرآغاز معالجه اين مسئله را زير نظر داشته باشى و بويژه اگر ديدى كه مادهء سبب درد مفاصل لزج يا مادهء سودائى است تحليل برندهء قوى استعمال مكن ! اگر درد مفاصل بسيار شدت يافت و بيمار تحمل و ياراى آن را نداشت ، ناگزير بايد به تسكين درد مشغول باشى ؛ پس داروهاى تناولى مسكّن يا داروهاى ماليدنى مسكّن تجويز كن !\r\nداروهاى ماليدنى مسكّن درد خارج از دو حالت نيست ؛ يا جاى دردمند را نرم مىكند و مادهء دردآور را مىگدازد ، يا بايد داروى مخدر باشد و درد را از بين ببرد . داروى مخدر - مگر در حالت بسيار ضرورى - و الّا نبايد استعمال شود و اگر استعمال شد همان قدر باشد كه شدّت درد را كاهش دهد . امّا اگر درد مفاصل از مادهء گرم‌مزاج است از استعمال مخدر باكى نداشته باش و حتى اگر زياد هم باشد مانعى ندارد . بسيار رخ مىدهد كه مادهء داروى مخدر سبب غليظ كردن مادهء ريزش‌كننده به مفاصل مىشود و آن را حبس مىكند .\r\nبايد اين را از ياد نبرى كه دارو عوض كردن در علاج مفاصل ضرورى است ؛ ممكن است دارويى براى اندامى دردمند مفيد باشد امّا نه براى همه اندامانى كه به درد مبتلا مىشوند . ممكن است دارويى تا مدتى براى اندام دردمند مفيد باشد امّا بعدا زيان بخشد و درد را تحريك كند .\r\nبيماران درد مفاصل بايد به كلى از شراب خوردن دورى جويند ، مگر اينكه كاملا خوب شوند و درد مفاصل رخت بربسته و يك سال از بهبودشان گذشته باشد . كسانى كه عادت هميشگى به شراب خوردن دارند و به درد مفاصل مبتلا مىشوند بايد از همان روزهاى اوّل بيمارى شروع به ترك شراب كنند و به تدريج به ترك آن عادت كنند و در مدتى كه دارند ترك شراب مىكنند ، بايد داروهاى ادرارآور به كار برند . اگر شراب را با عسل و داروى ادرارآور مخلوط كنند و بخورند بهره بينند .\r\nكسانى كه داراى مزاج سودائى هستند و به درد مفاصل مبتلا شده‌اند ، بايد اوّل به اصلاح حال طحال بپردازند و مادهء سودائى از بدن تخليه شود و بدن را رطوبت بخشند . به وسيلهء غذاهاى مناسب و داروهاى ماليدنى بر پوست و امثال آنها بدن را نرمى بخشند . چنين كسانى تا بدن نرم نداشته باشند نبايد داروهاى تحليل برندهء مادهء درد مفاصل را استعمال كنند ؛ چنان كه اين مسئله را در علاج اساسى و كلّى ذكر كرده‌ايم و ياد گرفتى !\r\n\r\n","description":"","footnote":"","page_name":" 432 ","page_number":448},
  {"content":"\r\n\r\nاگر سودائى مزاجان به درد مفاصل مبتلا شده‌اند و مادهء دردآور سردمزاج است ، اصلا نبايد گوشت بخورند و اگر از گوشت خوردن نتوانستند صرف‌نظر كنند ، گوشت پرنده‌هاى شكار شده ، خرگوش ، آهو و هر گوشتى كه زائده‌هاى بىمصرف را كمتر توليد مىكند بخورند .\r\nاگر ديدى كه درد مفاصل از پشت شروع كرد و بعد از آن به هر دو دست منتقل شد ، رگ دست را بزن كه خون و خلط را از راهى كه بيرون مىآيند بيرون بريزى .\r\n\r\nاسهال\r\nبيمار را با دقت معاينه كن ! اگر ديدى كه مزاج بلغمى و صفرائى دارد ، بايد داروى اسهالى را كه تجويز مىكنى هر دو مادهء بلغم و صفرا را بيرون بريزد ؛ زيرا اگر تنها از بلغم تخليه شد تا مدتى مىآسايد و درد فروكش مىكند اما مادهء صفرائى ، بلغم نوين به جاى دردمند مىفرستد و باز همان كاسه و همان آش .\r\nداروى اسهالى دردمندان مفاصل نبايد بسيار گرم و گرمىبخش باشد كه ماده خلط داخل جسم را بگدازد و از اين عمل چندين برابر مادهء تخليه شده در مفاصل بيمار جا دهد . براى اسهال دادن بيماران درد مفاصل سورنجان ( شنبليد ) جاى باور است و بايد بر آن اعتماد كرد . شنبليد فورا خلط را اسهال مىدهد و علاوه بر اين بعد از اسهال دادن خلط نيروى گيرندگى و تقويت كنندگى اندام دردمند را متكفل مىشود كه ديگر داروهاى جذب شده به وسيلهء دارويى كه پاكسازى را انجام نداده و در درون باقيمانده است نتوانند به جاى دردمند برگردند يا اصلا وارد شوند . سورنجان ( شنبليد ) مواد كم‌مايه و بسيار آبكى را يكباره اسهال مىدهد و نمىگذارد در گدارهاى ديگر جاى خوش كنند . پس شنبليد با ساير تحليل برنده‌ها و اسهال‌دهنده‌هاى گرم‌مزاج بسيار فرق دارد و از همه بهتر است ؛ از هر داروى تحليل‌برندهء ماده و اسهال دهنده و پاك‌ساز ، بيشتر منفذها را گشاد مىكند و گشاد نگه مىدارد . تنها ملاحظه‌اى كه بر سورنجان هست اينكه براى معده زيان دارد .\r\nپس بايد اگر سورنجان را تجويز كردى با داروهايى از قبيل : فلفل ، زنجفيل و زيره مخلوط كنى و به بيمار بدهى . برخى از اطباء الوا و سقمونيا ( محموده ) را با سورنجان قاطى مىكنند و به بيمار مىدهند كه اگر سورنجان با الوا و محموده باشد اسهال قويتر انجام مىشود .\r\nطبيبى گفته است قازياغى همان عمل سورنجان را انجام مىدهد و زيانى به معده نمىرساند .\r\nسنگ ارمنى در علاج درد مفاصل بسيار خوب است .\r\nداروهايى كه در علاج درد مفاصل شهرت يافته‌اند عبارتند از : حب النجاح ، حب منتن ، ايارج روفس - كه در علاج عرق النسا و نقرس كم‌نظير و بسيار مفيد است - حب نيل ، حب الملوك ، بوزيدان ، شاهتره ( زهر ماهى - نسخه . ) ، شاه پسند ، لوفا ، هندوانهء ابو جهل ، الوا ، شش‌بندان ، خردل ، اندران ، انزروت ، مقل ، تربد و عاقر قرحا همه در علاج درد مفاصل بهره رسانند .\r\nداروى تركيبى زير مسهلى است نرم و بدون شدت و بسيار بهره‌رسان .\r\n\r\n","description":"","footnote":"","page_name":" 433 ","page_number":449},
  {"content":"\r\n\r\n\r\nنسخه :\r\nزنجفيل به وزن يك درهم ، فلفل به وزن نيم درهم ، قارچ چمنى نيم درهم ، مغز ثمر كاجيره دو درهم ، ريشهء قازياغى به وزن سه درهم . بيمار سيزده تا چهارده قيراط از آن بخورد شش يا هفت بار به مستراح مىرود و بسيار نفع مىبيند .\r\n\r\nنسخهء ديگر :\r\nزيرهء كرمانى ، زنجفيل و شنبليد از هريك به وزن يك درهم . الوا به وزن دو درهم . همه را باهم خرد كنند و به وزن دو درهم و نيم از آن در دهان ريزند و با آب‌پز شبت ببلعند ، بهره‌رسانىاش فورى است .\r\n\r\nنسخهء ديگر :\r\nروغن گردو با انزروت يا روغن كرچك و انزروت ، يك روز با ايارج فيقرا و روز ديگر به تنهايى بدون ايارج فيقرا بخورند و هفت روز اين رژيم مراعات شود و هربار دارو را با آب‌پز خار سه‌كوهه و آب‌پز شبت بخورند .\r\n\r\nنسخهء ديگر :\r\nسورنجان ( شنبليد ) بوزيدان ، شاهتره ( زهر ماهى - نسخه . ) ، فلفل ، زنجفيل ، رازيانهء شامى ، فندق و تخم زردك بيابانى همه را در عسل بسرشند و هر روزه از آن تناول كنند .\r\n\r\nنسخهء ديگر :\r\nشنبليد سى درهم ، پيه هندوانهء ابو جهل ده درهم . اين چهل درهم را در نهصد مثقال آب بريزند و بر آتش بجوشد تا يك سومش مىماند . هر روز چهل و پنج مثقال از آن را با بيست و يك مثقال شكر قاطى كنند و بخورند ؛ تأثير شگفت‌انگيز دارد و بسيار مفيد است .\r\nاينك داروى تركيبى سبك كه تجربه شده است و بسيار مفيد است .\r\n\r\nنسخه :\r\nانزروت قرمز سه درهم ، شنبليد سه درهم باهم خرد و سائيده شوند و با روغن صد عدد گردو مخلوط كنند و با آب شبت بخورند ، داروى عجيبى است بدون هيچ درد و مزاحمتى اسهال مىآورد و ماده را از جاى دردمند مىخشكاند .\r\nو اينك داروى قىآور بسيار تأثيربخش كه در علاج بيمارانى كه از اثر مزاج رطوبى و سودائى به درد مفاصل گرفتار شده‌اند و بويژه در علاج عرق النسا بسيار خوب است .\r\n\r\n","description":"","footnote":"","page_name":" 434 ","page_number":450},
  {"content":"\r\n\r\n\r\nنسخه :\r\nالوا هفت مثقال ، بزر خربق سياه هفت مثقال ، سقمونيا ( محموده ) هفت مثقال ، شير گياه شير سگ سه مثقال و نيم ، لوفا سه مثقال و نيم . همه را در افشرهء كلم بسرشند . همين‌كه به وسيلهء اين دارو قى كردند ، اساس بيمارى بركنده مىشود .\r\n\r\nنسخهء ديگر :\r\nبدل مرجان يك مثقال و نيم ، ميخك پنج درهم ، مرّ ، عود الصليب ( فاوانيا ) و بزر شبت از هريك به وزن هفت مثقال . هستهء مريم نخودى كوهى دوازده عدد ، زراوند نر ( دراز ) و زراوند غلتان ( ماده ) از هر يك چهارده مثقال . ده روز هر روز به وزن دو دانگ مثقال با عسلاب بخورند و بعد از خوردن دارو ده ساعت چيزى نخورند ، داروى خوبى است . برخى گويند به جاى بدل مرجان ، اگر خيرى باشد خوب است .\r\nداروى تركيبى زير ادرارآور است و پاكسازى را از راه بول انجام مىدهد و هر وقت استعمال كنند مفيد است .\r\n\r\nنسخه :\r\nماشدارو ، كمادريوس ( بيخ گياهى است شبيه بلوط ، بلوط زمينى ) و كوشاد از هريك شصت و سه مثقال ، بزر خشكيدهء سداب ( فيجن ) شصت و سه مثقال . همه را خوب بكوبند و ببيزند . هر روز بعد از هضم غذا يك مثقال از آن را با بيست و يك مثقال آب سرد بخورند .\r\n\r\nنسخهء ديگر :\r\nبدل مرجان - كه باز به قول آن طبيب بايد خيرى گل قرمز باشد - به وزن هفت مثقال ، راوند چينى ، عود الصليب ، مرّ و سنبل از هريك چهارده مثقال ، ساذج هندى هفت مثقال ، ميخك پانزده عدد ، زراوند نر و زراوند ماده از هريك بيست و هشت مثقال . اينها را همه درهم قاطى كنند . كسانى كه از درد مفاصل رنج مىبرند از اول استواى بهارى ( كه خورشيد در بهار در خط استوا قرار مىگيرد ) شروع به خوردن آن كنند . و هر روز به وزن سه قيراط بخورند و پنجاه روز بر اين رژيم دوام كنند .\r\nبعد از آن پانزده روز آن را نخورند . بعدا باز پنجاه روز بخورند و پانزده روز ترك كنند و هرگاه ستارهء شعرى « 1 » طلوع كرد بس كنند و بعد از يك ماه و نيم باز اين رژيم را از سر گيرند . ممكن است برحسب هواى محيط زيست زودتر از يك ماه و نيم خوردن آن را از سر گيرند و يك سال تمام بر آن دوام كنند .\r\nاگر بيمار درد مفاصل نتوانست تمام سال بر اين رژيم دوام كند ، در شش ماه سرد سال آن را بخورد و شش ماه گرم سال نخورد . و اگر تصميم گرفت كه در تمام اوقات بخورد ، دويست روز اول ، هر روز مرتب بخورد و از آن ببعد يك روز بخورد و يك روز نخورد و يا يك روز بخورد و دو روز نخورد .\r\n\r\n\r\n","description":"","footnote":"\r\n( 1 ) - ستاره‌ايست در شدت گرماى خرداد طلوع مىكند - المنجد - ستارهء آلفا از صورت كلب الاكبر است - مصاحب .\r\n","page_name":" 435 ","page_number":451},
  {"content":"\r\n\r\nبيماران بايد در مدت خوردن اين دارو تا مىتوانند از غذا خوردن اجتناب كنند و حتى اگر نتوانستند غذاى ظهر را تا عصر به تأخير اندازند ، در ساير اوقات بايد مواظب خود باشند . و بايد از هر چيزى كه براى بيمارى درد مفاصل زيان دارد بپرهيزند .\r\nبرخى از اطباء گفته‌اند بهترين داروى آزمون شده براى شفاى درد مفاصل ، سوختهء استخوان انسان است . در قديم اطباء يهودى سوختهء استخوان بنى آدم را به بيمار درد مفاصل مىدادند و بيماران از نقرس و از هر نوع درد مفاصل ديگر شفا مىيافتند .\r\nايارج هرمس در علاج بيمارى درد مفاصل بسيار مفيد است . كه بيمار در ايّام بهار - وقتى كه مفاصلش نيرو گرفته است - آن را بخورد . ايارج هرمس اكثرا زائده‌هاى سبب درد مفاصل را از راه ادرار و عرق كردن بيرون مىراند و بيمار عرق النسا را نيز شفا دهد .\r\nاگر ورم از اثر درد مفاصل باشد و درد مفاصل كهنه شد و پايدار ماند ، داروى تركيبى زير كه به حنين نسبت داده شده است بسيار خوب است و درد مفاصل كهنه شده و پاينده را از بين مىبرد .\r\n\r\nنسخه :\r\nثمر خشكيدهء سرو كوهى به وزن يك چهارم كيلجه را در ديگ گذارند و آب بر آن ريزند تا زير پوشش آب قرار مىگيرد ، بر آتش نرم گذارند و به آرامى بجوشد . تا آب سياه رنگ مىشود ، آن را بپالايند .\r\nنود مثقال از آن آب پاليده را سوا كرده با بيست و يك مثقال روغن كنجد قاطى كنند و بيمار بخورد و آش ترش شده با غوره بر آن بخورد .\r\nمعالجهء سبك و آسان براى تسكين درد مفاصل كه در باسن باشد اين است كه اگر درد باسن از حمام رفتن و از آب گرم و از داروى بزرها تسكين نيافت ، بيمار خوراكى دور از اشتها در وعدهء شام بخورد سپس آب نخود آب بر آن بنوشد و قى كند و آب سبزيهاى ملين و خيارچنبر دارويى بنوشد و خود را اسهال دهد ، درد تسكين يابد .\r\n\r\nداروهاى گذاشتنى بر خارج\r\nاگر مادهء به درد آورندهء مفاصل غليظ پرمايه است و يا اگر مادهء به درد آورندهء مفاصل آمادهء متحجر شدن است ، بايد دارو را بر جاى دردمند بگذارى ؛ داروهاى گذاشتنى در اين حالات عبارتند از :\r\n\r\nنسخه :\r\nكرچك دانهء خوب برگزيده بيست و يك مثقال ، روغن گاوى هفت مثقال . كرچك را در روغن گاوى بساى و با هفت مثقال عسل قاطى كن كه از اثر عسل لزج شود . بر مفاصل بگذار و بويژه بر مفاصل خشكيده بگذارى بسيار مفيد است . و اگر هفت مثقال سركهء تند غليظ هم در اين داروى گذاشتنى باشد بهتر است .\r\nاگر سرگين گاو بر مفاصل دردمند و بر پشت بيمار و بر زانوى بيمار بگذارى بسيار تأثير خوب دارد و به عقيده‌ام از بسيارى از داروهاى ديگر بهتر است .\r\n\r\n","description":"","footnote":"","page_name":" 436 ","page_number":452},
  {"content":"\r\n\r\n\r\nنسخهء ديگر :\r\nروغن زيتون كهنه يك‌صد و چهل و پنج مثقال ، بورهء قرمز اسكندريه نود مثقال ، سقز درخت بنه نود مثقال ، شير گياه شيرسگ هفت مثقال ، زنبق چهارده مثقال ، آرد شنبليله يك‌صد و چهل و پنج مثقال .\r\nهمه را درهم بسرش و از آن بر مفاصل دردمند بگذار كه تأثير قوى دارد .\r\n\r\nنسخهء ديگر :\r\nمقل ، جواشير و پيه گداخته را درهم بسرش و بر مفاصل و بر زانوى بيمارى كه مادهء درد مفاصلش خلط خام است بگذار كه بسيار مفيد و بهره‌رسان است .\r\n\r\nنسخهء ديگر :\r\nبورهء قرمز يك دانگ ، اندران يك دانگ ، آهك يك دانگ . همه را درهم بسرش و بر مفاصل دردمند بگذار كه اين دارو هم ماده را مىمكد و هم تحليل مىبرد .\r\n\r\nنسخهء ديگر :\r\nشير گياه شير سگ در روغن سوسن سائيده شود و بر جاى دردمن بمالند .\r\n\r\nنسخهء ديگر كه آزمون شده است :\r\nبورك ، سك ، عاقر قرحا ، مويزك و آهك . همه را با كمى سركه در عسل بسرش و بر مفاصل دردمند بمال !\r\n\r\nنسخهء ديگر :\r\nاندران و صمغ فيلزهره از هريك يك جزء متساوى ، آرد باقلى ، شراب كهنه و روغن زيتون كال . همه را درهم بسرش و به حالت گرم بر مفاصل دردمند بگذار !\r\n\r\nنسخهء ديگر :\r\nخاكستر گياه آذر بويه كه با سركه و عسل بسرشند و بر مفاصل دردمند گذارند اثر دارويى عجيب دارد .\r\nدر علاج درد مفاصل گاهى به داروهايى نياز دارى كه بر اندام دردمند بگذارى و تأثيرش نيروبخشى به اندام و تحليل بردن باقيماندهء مادهء سبب درد باشد . اين‌گونه از داروها بايد بعد از پاكسازى كامل استعمال شوند . اينك يكى از اين داروها .\r\n\r\nنسخه :\r\nثمر سرو كوهى ، ثمر درخت سرو و سوختهء استخوان از هريك يك جزء متساوى . زاج بلورى\r\n\r\n","description":"","footnote":"","page_name":" 437 ","page_number":453},
  {"content":"\r\n\r\n( شب ) يك ششم جزء ، زاج يك ششم جزء ، سريش ماهى به اندازهء كافى . همه را درهم بسرش و بر اندام دردمند بگذار !\r\nداروى تركيبى زير علاوه بر اينكه در علاج درد مفاصل بسيار خوب است ، در علاج بسيارى از بيماريها نيز مفيد است ؛ زيرا بازكننده است ، خارمانندهاى استخوانى و استخوانهاى گنديده و متعفن را از ژرفا بيرون مىكشد و در علاج سست بدنى نيز بهره‌اش آشكار است .\r\n\r\nنسخه :\r\nبزر گزنهء خوب و برگزيده ، كف بورك ، نشادر ، زراوند غلتان ، بيخ هندوانهء ابو جهل و سقز درخت بنه از هريك به وزن بيست مثقال . شنبليله ، فلفل ، فلفل دراز از هريك به وزن ده مثقال . اندران به وزن دوازده مثقال . مقل ، كراويا ، چوبك ساق بلسان ، مرّ ، كندر ، پيه بز و صمغ درخت صنوبر از هريك ده مثقال . موم دويست و هفتاد مثقال . مويزك عسلى ( دبق ) هفتصد و بيست مثقال . شير انجير بيابانى هشت مثقال . روغن سوسن به اندازه‌اى كه داروهاى تر در آن حل شوند . شراب بسيار خوب و صاف در اندازه‌اى كه بتوان داروى خشك را در آن بسرشند . همه را درهم مخلوط كنند و درهم بسرشند و استعمال كنند .\r\nداروى تركيبى زير در علاج عرق النسا درد مفاصل دست ، درد مفاصل پا و ساير درد مفاصل اثر فورى و خوب دارد .\r\n\r\nنسخه :\r\nشنبليله را در ظرفى سفالين بريز و به اندازهء كافى سركه با آن قاطى كن ! ظرف را بر منقل اخگر بگذار كه بجوشد تا شنبليله از هم مىپاشد . به اندازهء كافى عسل بر آن اضافه كن و باز بگذار بر اخگر بجوشد . آن را از روى اخگر بردار و باز عسل اضافه كن . و باز بر آتش اخگر بجوشان . دارو را نگهدار و در وقت لازم استعمال كن !\r\n\r\nنسخهء ديگر كه تأثير مشابه دارد :\r\nزفت معدنى دويست و هفتاد مثقال ، دردى خشكيدهء سركه ، يك‌صد و هشتاد مثقال ، بورك يك‌صد و چهل و پنج مثقال ، عاقر قرحا چهل و پنج مثقال ، كراويا يك‌صد و سى و پنج يا يك‌صد و پنجاه مثقال .\r\nهمه را درهم بسرشند و بر جاى دردمند بگذارند .\r\n\r\nمالشىها :\r\nداروهاى ماليدنى بر اندام مبتلا به درد مفاصل كه در علاج درد مفاصل بهره رسانند عبارتند از :\r\nروغن هندوانهء ابو جهل ، روغن گند بيدستر ، روغن خردل ، روغن گردوى رومى « 1 » بويژه اگر بر\r\n\r\n\r\n","description":"","footnote":"\r\n( 1 ) - منظور از جوز رومى شامى است كه در يونان آن را كاسليس نامند و در مصر درختش را سواك اهل مغرب گويند - تذكرهء انطاكى .\r\n","page_name":" 438 ","page_number":454},
  {"content":"\r\n\r\nآتش نهند و روغنش سيلان كند ، روغن كوشنه - كه بسيار مفيد است - بويژه روغن كوشنه‌اى كه با استرك باشد ، افشرهء هندوانهء ابو جهل را بر آتش گذارند و آن‌قدر بجوشد تا آبش خشك مىشود .\r\nروغن آن را استعمال كنند ، روغن كوشنه با صمغ انگدان ، مار را در روغن زيتون بر آتش بپزند و از آن روغن بر مفاصل مالند كه درد مفاصل را به كلى از بين مىبرد ، روغن لاشهء شب پره نيز از داروهاى خوب درد مفاصل است كه تهيهء آن ترتيب زير را دارد .\r\n\r\nنسخه :\r\nدوازده تا شب پره را بگيرند و ذبح كنند . افشرهء برگ گياه مرو خوش نود مثقال ، روغن كهنهء زيتون نود مثقال ، زراوند چهار درهم ، گند بيدستر سه درهم ، كوشنه سه درهم . همه را باهم در ديك بجوشانند تا آب بخار مىشود و تنها روغن باقى ماند .\r\n\r\nپاشيدنيها\r\n\r\nنسخه :\r\nمرزه و كاهو را با سركه بپزند تا از هم مىپاشند كه در تسكين درد مفاصل حتى اگر نوع درد ، گرم مزاج باشد مفيد است .\r\n\r\nنسخهء ديگر :\r\nمرزنگوش ، شب ( زاج بلورى ) ، برگ غار ، فيجن و زيره . همه را باهم بپزند و آن را بر مفاصل دردمند استعمال كنند .\r\nدر علاج درد مفاصل ممكن است از بخور استفاده شود . مثلا با تركيب زير :\r\nسركه يك جزء ، اسپند كوبيده يك ششم جزء ، اگر سنگ بر آتش سرخ شده را در آن سركه كه با اسپند مخلوط است بيندازند و مفاصل دردمند و بويژه زانو را بر بخار آن گيرند بهره بينند . بايد اطراف خودشان را خوب بپوشانند كه بخار هدر نرود .\r\n\r\nشورباى بيماران درد مفاصل :\r\nيك رأس خرگور را بدون كم و كاستى يعنى با همهء اندامان بر آتش گذارند و آب بر آن ريزند ، شبت و نمك و بزرهاى داروئى و تره و امثال تره در آن باشد ، بپزد و آبش را در تشت كنند و بيمار درد مفاصل در آن شورباى جانانه بنشيند .\r\n\r\nشورباى ديگر براى در آن نشستن بيماران درد مفاصل :\r\nيك رأس كفتار و يك رأس روباه ( زنده يا مرده - نسخه . ) را ذبح كنند ، نشويند و همچنان خونالود باشند . ديك پر آب بر آتش گذارند تا بشدت به جوش مىآيد . اين دو لاش خونالود را در آن آب در حالت غليان اندازند تا گوشت و استخوان همه از هم مىپاشند . آب را بپالايند و بيمار درد مفاصل در آن بنشيند . يا اينكه بعد از پختن و از هم پاشيدن گوشت اين دو جانور روغن زيتون بر آب داخل ديك اضافه كنند . تا خوب به هم مخلوط مىشوند يا تا آب بخار مىشود و فقط روغن زيتون مىماند باهم بر آتش بجوشند و بيمار در آن روغن نشيند . يا اينكه هر دو جانور تنها در روغن زيتون بپزند و\r\n\r\n","description":"","footnote":"","page_name":" 439 ","page_number":455},
  {"content":"\r\n\r\nبيمار در آن روغن نشيند .\r\n\r\nحمام كردن\r\nتن‌شوئى در آب گرم رطوبت‌بخش براى بيماران درد مفاصل خوب نيست و زيان‌آور است ؛ زيرا خلطها را مىگدازد و سوراخهاى ريز پوشت را گشاد مىكند . امّا اگر در آب گرم معدنى خود را بشويند مانعى ندارد . اگر در حمام خشك ( خود را با آب نشويند و در حمام بمانند ) با بورهء قرمز و نمك ، تن را ماساژ دهند ، يا خود را در ماسهء گرم بپوشانند و عرق كنند بهره بينند .\r\n\r\nمسكن درد مفاصل :\r\nداروى زير مسكن گرم و نرم براى تسكين درد مفاصلى است كه تازه شروع مىكند و براى زمانى است كه درد بالا مىگيرد .\r\n\r\nنسخه :\r\nشنبليله را در سركهء مخلوط با آب چندان بسايند تا از هم مىپاشد . آنگاه عسل بر آن ريزند و بر آتش گذارند تا بجوشد و منعقد شود . آنگاه در هاون بكوبند چنان كه غاليه را مىكوبند . بر جاى دردمند گذارند و ببندند دو روز يا سه روز باز نكنند امّا گاه گاهى روغن گل بر دارو پاشند كه خشك نشود .\r\n\r\nنسخهء ديگر :\r\nكلم سبز و كرفس را باهم بكوبند و بر جاى دردمند گذارند ، اگر درد بسيار شديد نباشد آن را تسكين مىدهد ، اما اگر درد شديد باشد و به داروى تأثيربخش نياز بود ، داروى زير را بگذار !\r\n\r\nنسخه :\r\nروغن زنبق ، آرد شنبليله ، آرد نخود و شربت عسل را با كمى شراب و كمى روغن حنا درهم قاطى كن و بر جاى دردمند بگذار و ببند .\r\n\r\nنسخهء ديگر :\r\nلعاب شنبليله و بزر كتان را با روغن كنجد به هم بزن تا روغن غليظ مىشود و به قوام عسل درمىآيد . در مراحل نخستين درد مفاصل و در اواخر كه هنوز بقايايى از درد مانده است ، داروى خوبى است .\r\n\r\nنسخهء ديگر :\r\nروغن زنبق ، آرد شنبليله ، آرد نخود با عسل و شراب و كمى روغن حنا ضماد شود خوب است .\r\n\r\n","description":"","footnote":"","page_name":" 440 ","page_number":456},
  {"content":"\r\n\r\n\r\nنسخهء ديگر :\r\nخاكستر پيه با كلم خوب است كه ضماد شود .\r\n\r\nنسخهء ديگر :\r\nمرهمى كه با روغن بابونه سازند خوب است .\r\n\r\nنسخهء ديگر :\r\nكلم سبز و كرفس را بر جاى دردمند گذارند اگر درد زياد شديد نباشد مفيد است .\r\n\r\nداروهاى مخدر مسكن\r\n\r\nنسخه :\r\nافيون چهار مثقال و زعفران يك مثقال را در شير گاو بساى . مغز نان بىسپوس در آن خيس كن تا نرم مىشود . همه را باهم بر جاى درد بگذار و برگ سلق يا برگ كاهو بر آن بگذار و ببند . يا همين مغز خيسيدهء نان بىسپوس را با موم پماد كن و بر جاى درد بگذار !\r\n\r\nنسخهء ديگر :\r\nبزر شوكران به وزن شش درهم ، افيون يك درهم ، زعفران يك درهم ، شراب شيرين مزه به اندازه‌اى كه اين داروها در آن بسرشند ، با موم زرد قاطى كنند و بر جاى دردمند بگذارند .\r\n\r\nنسخهء ديگر :\r\nبزر بنگ ، افيون ، اسفرزه ، اقاقيا ، اناردشتى ( مغاث ) با شير گاو درهم سرشند و بر جاى دردمند مالند ، و اگر برگ بتهء اناردشتى را با اين دارو مخلوط كنند قوىتر مىشود .\r\n\r\nنسخهء ديگر :\r\nالوا ده درهم ، افيون ده درهم ، افشرهء بنگ شش درهم ، شوكران چهار درهم ، شيرهء بيخ شنگ شش درهم ، ثمر مهر گياه بيست مثقال ، زعفران چهار مثقال . ثمر مهر گياه را در سركه بپز تا از هم مىپاشد . و بر ساير داروهاى ديگر بريز و درهم بسرش و بر جاى درد بمال !\r\n\r\nنسخهء ديگر :\r\nمهر گياه را در روغن گاوى بساى و بر جاى دردمند بمال !\r\n\r\nنسخهء ديگر :\r\nاسترك ، افيون ، هر دو را باهم مخلوط كن و بر مفاصل دردمند بمال !\r\n\r\n","description":"","footnote":"","page_name":" 441 ","page_number":457},
  {"content":"\r\n\r\nاگر قرحهء زياد پيدا نشده باشد ، آب گرم به مقدار زياد بر مفاصل دردمند بريزى مخدر است .\r\n\r\nنسخهء ديگر :\r\nاسفرزه را در آب گرم بريز كه بخيسد ، هرگاه ديدى كه زياد آب كشيده و آماس كرده ، با روغن گل قاطى كن و به هم زن و بر مفاصل دردمند بمال !\r\n\r\nنسخهء ديگر :\r\nاگر به وزن دو دانگ مهر گياه با شراب سياه انگورى و عسل مخلوط كنند و بخورند ، درد تسكين يابد .\r\n\r\nنسخهء مخدر ديگر كه درد را تسكين دهد :\r\nكوشاد ، روناس ، ننه حوا ، زراوند ، پونه ، خيار ، شنبليد ، بوزيدان ، زهرهء ماهى و انار دشتى از هريك يك جزء متساوى ، افيون نيم جزء . همه را درهم مخلوط كنند و تا وزن دو درهم بخورند .\r\nاگر سبب درد مفاصل باد باشد ، علاج كوژى پشت كه از باد باشد چه بود همان علاج را به كار ببر !\r\n\r\nداغ‌گذارى\r\nممكن است بيماران درد مفاصل در بعضى حالات به داغ كردن احتياج داشته باشند ، پس بايد داغ گذاشت . اما داغ گذاشتن در علاج بيمارى درد مفاصل را بايد شبه داغ ناميد . دستور داغ‌گذارى چنين است :\r\nبيمار در حالتى كه لازم است - يعنى مقابل جاى درد - بر پهلو دراز بكشد . جاى درد خارج باشد .\r\nابدا حركت نكند . جاى دردمند را به وسيلهء خمير نان احاطه كن و پيرامونش را با خمير بگير .\r\nوسط خمير را پر از نمك كن . كمى روغن زيتون بر نمك ريز . پارچه قماشى بر جاى دردمند - كه نمك ريخته‌اى - بگذار . ابزار داغ گذارى را آماده كن و در آتش سرخ گردان آهسته شروع كن طورى كه اوّل بيمار هيچ احساس حرارت ابزار داغ گذارى را نكند . دومى را بيشتر به جاى درد نزديك كن و سومى را نزديكتر . همين‌طور به تدريج وسيله را بيشتر نزديك گردان تا بيمار احساس حرارت مىكند و به حدّى برسد كه ديگر طاقت نياورد اگر ديدى كه ديگر تحمل حرارت داغ‌گذارى را ندارد ، دست بردار ! خمير را برچين . بيمار را كمى كج كن كه نمك و زيتون بريزد .\r\nآنگاه با پارچهء پشمى جاى درد را بپوشان و ببند . بايد هنگام اين داغ‌گذارى بر نمك ، يكى بر بالين بيمار ظرفى پر از آب و گلاب در دست داشته باشد ، كه هرگاه عرق كرد با آب و گلاب عرقش را مسح كند . اما بايد مواظب باشى كه داغ به جايى برنخورد كه گوشت را بسوزاند و اين بار قرحه دامنگيرش شود .\r\nاگر بيمار درد مفاصل سبب بيماريش خلط گرم است و خود او سوء مزاج گرم دارد ، بايد معالجه‌اش با چيزهاى سردىبخش و رطوبت‌بخش باشد . غذاها و سبزيهايى كه مىخورد ،\r\n\r\n","description":"","footnote":"","page_name":" 442 ","page_number":458},
  {"content":"\r\n\r\nگوشت غذائيش ، ميوه‌جات ، داروهاى ماليدنى ، پمادها و پاشيدنيها همگى سردىبخش و رطوبت‌زا باشند . در حد ميانگين ورزش كند . اوّل آب سرد بر دست و پايش بريزند و بعد از آن با آب شيرين آب‌تنى كند . در آبزنى بنشيند كه آبش ولرم باشد . يكهو او را در آب سرد اندازند و همهء جسمش در آب فرو رود . پياپى آب بر پاهايش پاشند . بايد وسيلهء داروهايى كه بسيار گرمى بخش نيستند اسهال شود . داروهاى ادرارآورى بخورد كه گرمى زياد نداشته باشند مانند : شربت گل ، داروى مسهل به كه مناسب حال اينها است .\r\nداروى تركيبى زير هم ادرارآور ، هم اسهال‌آور و هم مسكن درد مفاصل است .\r\n\r\nنسخه :\r\nبزر خربزه ، بزر خيار ، شنبليد سفيد و انار دشتى از هريك يك جزء . افيون يك سوم جزء . همه را باهم مخلوط كن ، به وزن چهار درهم از آن با چهار درهم شكر بخورند ، فورا بهره‌رسان است .\r\n\r\nماليدنيها\r\nاين را بدان ! اگر داروى پاشيدنى يا ماليدنى سرد گيرنده مانند صندل باشد ممكن است بيمار را به درد آورد ؛ پس بايد هم به حالت ولرم و هم نرم باشد . اگر ديدى كه بيمار از داروهاى سردى بخش - كه جاى درد را كش مىدهند - آزار بسيار ديد ، داروى سستى بخش از قبيل : ميبه ( شراب سيكى ) ، روغن گل و قيروطى به كار بر . پارچه‌اى را در آب و سركه خيس كن و بر دارو گذار !\r\nشاخه‌هاى نازك نى سبز را بفشرند و آبش را بر جاى درد مفاصل مالند فورا درد تسكين يابد .\r\n\r\nنسخهء ديگر :\r\nبلوط را نرم و خوب بكوب و بگذار با آب بر آتش بجوشد تا بسيار خوب مىپزد و مدت يك ساعت بر جاى درد بمال !\r\nاگر ديدى كه بيمار درد مفاصل از داروهاى سردى بخش نمىرمد و از غلظت يافتن داروهاى سردى بخش و كش دهندهء درد بسيار به درد نمىآيد ، داروهاى زير همه در معالجه‌اش خوب و مفيدند :\r\nكاسنى ، آب تاجريزى ، آب هميشه بهار ، آب سفيد مرز ، آب خيارچنبر خوردنى ، آب كدو و امثال آنها . گذاشتن پيه بر جاى درد ، خربزه هم بر جاى درد بگذارى خوب است كه هم سردى بخش است و هم نرم‌كننده . لعاب اسفرزه نيز در سردى بخشيدن بسيار تأثيربخش است .\r\n\r\nنسخهء ديگر :\r\nصندل ، خشخاش شاخدار و امثال آن درد را تسكين دهند ، امّا بايد بگذارى و زود بردارى .\r\nداروى تركيبى زير در علاج بقاياى درد مفاصل و نقرس كه از مادهء گرم به وجود آمده باشند بسيار مفيد است .\r\n\r\n","description":"","footnote":"","page_name":" 443 ","page_number":459},
  {"content":"\r\n\r\n\r\nنسخه :\r\nالوا ، زعفران و مرّ هريك يك جزء متساوى با آب كلم يا با آب كاسنى - برحسب اندازهء حرارت - بر جاى درد مالند .\r\n\r\nنسخهء ديگر :\r\nمرهمى كه با روغن بابونه سازند بر جاى درد مفاصل مالند .\r\n\r\nنسخهء ديگر :\r\nدياخيلون در روغن بابونه حل شود و بر جاى درد مفاصل مالند .\r\nبيمارانى كه مادهء به وجود آورندهء درد مفاصلشان خلط گرم‌مزاج است از آبتنى با آب گرم زيان بينند ، اما آبتنى با آب سرد ممكن است به نفع آنها باشد . آب سرد مادهء بيمارى را از راه باز مىدارد ، اندام را تقويت مىبخشد و درد را تسكين مىدهد .\r\n\r\nاسهالىها\r\n\r\nنسخه :\r\nهليلهء زرد ده درهم ، شنبليد و بوزيدان هريك سه درهم ، بزر كرفس و رازيانه شامى هريك دو درهم .\r\nهمه را در شراب بسرشند و هر روز دو درهم بخورند .\r\n\r\nنسخهء ديگر :\r\nافشرهء به نود مثقال ، سركهء شراب بيست و يك مثقال ، شكر نود مثقال و در مقابل هر نود مثقال از مجموع داروها سه درهم سقمونيا ( محموده ) ، مقدار تناولى از سه مثقال و نيم تا ده مثقال و نيم باشد .\r\n\r\nنسخهء ديگر :\r\nشنبليد ده درهم ، سقمونيا يك درهم و دو دانگ ، كبابه سه درهم ، نبات سى درهم . همه را درهم مخلوط كنند و سه درهم بخورند .\r\n\r\nنسخهء ديگر :\r\nسقمونياى برشته در معادل وزنش آب به ترش مزه يا آب سيب بپزد . در پختن مواظبش باش ! هرگاه شروع به غليظ شدن كرد سر ظرف را ببند و بگذار تا خشك مىشود . به وزن ده درهم از اين خشكيده را با وزن بيست درهم نبات و دو درهم كبابهء سائيده و گردمانند شده مخلوط كن و همه را در گلاب قند بسرش و قرصهاى دارويى از آن بساز و در سايه بگذار تا خشك مىشوند . بامدادان و شبانگاهان دو يا سه حب بخورند .\r\nاگر تشخيص دادى كه مادهء درد مفاصل مركب است يعنى دو مادهء خلطى از هم جدا سبب بيمارى\r\n\r\n","description":"","footnote":"","page_name":" 444 ","page_number":460},
  {"content":"\r\n\r\nشده‌اند ، همراه اين حبوب معجون تلخ مسهل ( ايارج فيقرا ) نيز بخورند .\r\n\r\nنسخهء ديگر :\r\nافشرهء گل يك‌صد و هشتاد مثقال ، عسل سيصد و شصت مثقال ، سقمونياى برشته هفت مثقال . باهم بر آتش بپزند تا مخلوط به قوام آيد . از سه درخمى تا هفت درخمى و نيم بخورند .\r\n\r\nنسخهء ديگر :\r\nتمر هندى در آب خيسيده و خيارچنبر داروئى را در آب رازيانه و آب كاسنى ريزند و به هم زنند و بخورند .\r\nنسخهء ديگر : ( مشروط بر اينكه بيمار تب نداشته باشد داروى خوبى است ) :\r\nهليله ، شاهتره ، آلو بخارا ، تمر هندى و خاراگوش را به اندازه‌اى كه خودت مصلحت دانستى در آب بريز و بگذار باهم بپزند .\r\n\r\nنسخهء ديگر :\r\nبوزيدان ، شنبليد و گل محمدى قرمز رنگ ( گل آتشى ) از هريك يك جزء متساوى درهم مخلوط كن . بيمار به وزن يك مثقال و نيم بخورد ؛ كه هم سردى بخش است و هم درد را تسكين مىدهد .\r\nغذاى سردمزاج و غليظ و غليظ كنندهء خون و غذاهاى خشكانندهء ماده براى بيماران درد مفاصل سازگار و مفيد است . مثلا : آش عدس با سركه ، آش سماق و ترشك ، سيرابى ترشى زده ، شورباى سركه زدهء گوشت گاو و آشى كه گاودانه در آن باشد بخورند خوب است . نبايد زياد گرسنه شوند . طبيبان اجازه داده‌اند كه بيماران درد مفاصل گلابى بخورند كه خاصيت دارد .\r\nهمچنين است براى آلو ، سيب ، انار ، شفتالو ، هلو ، امّا من امثال شفتالو و زردآلو را دوست ندارم كه خون را پر از مادهء آبى مىكنند .\r\n\r\nعلاج مفاصل خشكيده و متحجر شده\r\nبيمارانى كه درد مفاصلشان به حدّى رسيده كه مفاصل دردمند آنها خشكيده و سخت شده است ، سببش يكى از دو حالت زير است :\r\n1 - مزاجشان گرم گرم است .\r\n2 - مادهء به وجود آورندهء درد مفاصل پرمايه و غليظ است .\r\nپس بايد در علاج چنين حالتى معالجه ويژه باشد ؛ نبايد داروى تحليل برنده را بدون داروى نرم‌كننده تجويز كنى . بايد در يك آن هم تحليل بردن ماده و هم نرمى بخشيدن به جاى دردمند را در نظر داشته باشى و داروى هر دو حالت را باهم سفارش دهى .\r\nاگر هنوز مفاصل تحجر نكرده اما بيم آن بود كه تحجر كنند ، آرد گاودانه و لوبيا گرگى را در\r\n\r\n","description":"","footnote":"","page_name":" 445 ","page_number":461},
  {"content":"\r\n\r\nاسكنجبين بسرش و بر مفاصل بگذار . يا آرد گاودانه را با انگدان ، هزار گوشان و كمى صمغ فيلزهره و اندران با شراب كهنه و روغن زيتون كال بسرش و بر جاى دردمند بگذار ! اگر آرد باقلى هم وارد باشد بهتر است .\r\nاگر مفاصل دردمند تحجر كرده يا در راه تحجر كردن هستند ، دستور علاجش آن داروى گذاشتنى ، ماليدنى و پاشيدنى است كه در علاج درد مفاصل سردمزاج - كه مادهء خلط غليظ سبب درد شده بود - ذكر كرديم . همچنين آرد گاودانه ، لوبيا گرگى با اسكنجبين يا با سركه مخلوط با آب بسرشند و بر مفاصل متحجر بگذارند خوب است . و اگر ريشهء انگدان در آن باشد چه بهتر .\r\n\r\nنسخه‌هاى گذاشتنى ديگر :\r\nاگر موسير در آب نرم شده را بر مفاصل دردمند بگذارى ، مانع تحجرش مىشود .\r\nآبى را كه در آن پونه و آويشم پخته است اگر بر مفصل دردمند بپاشى خوب است و نمىگذارد متحجر شود .\r\nاگر پونه و آويشم و امثال آنها را در سركه بر آتش بپزند و بر مفاصل دردمند بگذارند يا بپاشند خوب است .\r\n\r\nنسخهء ديگر :\r\nخيارچنبر دارويى ، بورهء قرمز ، گياه شيرسگ و پنير كهنه را باهم در آب بپزند و با آب خاكستر معمولى و سوختهء كلم مخلوط كنند و بر مفاصل دردمند پاشند يا بمالند ، مانع متحجر شدن آنها مىشود . پنير كهنه خود در اين مورد خاصيت دارد .\r\n\r\nعلاج زمينگيرى و از پا افتادگى\r\nگاهى درد مفاصل به حدّى مىرسد كه انسان را زمينگير كرده و توان حركت و راه رفتن را از او سلب مىكند . در اين حالت گياه شبدر بهترين علاج است . شبدر بخورند و بر مفاصل بمالند .\r\nداروى تركيبى زير كه شبدر در آن سهمى بسزا دارد - در علاج زمينگير شدن و از پر و پا افتادن از اثر درد مفاصل بسيار خوب است .\r\n\r\nنسخه :\r\nشبدر وقتى كه تخم دارد و رسيده است با يك برابر شراب و يك برابر روغن زيتون مخلوط شود و بر آتش بپزد تا مادهء آبكى همه بخار مىشود و تنها روغن مىماند . از آن به وزن سه درهم يا كمتر از سه درهم بخورند .\r\nاگر زمينگير شدن و از پا افتادن از اثر درد مفاصل ، بادى باشد علاج باد افرسه را - كه ذكر كرديم - استعمال كن !\r\nدر علاج زمينگير شدن از اثر درد مفاصل روش زير تجربه شده است و اثر خوب دارد :\r\n\r\n","description":"","footnote":"","page_name":" 446 ","page_number":462},
  {"content":"\r\n\r\nپوست گوسفند همين‌كه پوستش را مىكنند گرماگرم بر تنش گذارند و بر ندارند ، همزمان شير تازه دوشيدهء گاو را بر بدنش بمالند ؛ حتما بسيار بهره بينند .\r\nحمام خشك هم خوب است . در تنور گرم يا در گودال گرم شده وسيلهء آتش يا در گودالى از ماسهء گرم در وسط روز در تابستان بنشينند و زياد عرق كنند .\r\n\r\nپرهيز از درد مفاصل\r\nكسانى كه با درد مفاصل آشنايى قديمى دارند و گاه و ناگاهى درد مفاصل به ديدارشان مىآيد ، براى پرهيز از اين مهمان ناخوانده بايد دستوراتى را به كار برند كه از قرار زير است :\r\nهرگاه احساس كردند كه نوبت آمدن درد مفاصل نزديك است ، در موسم بهاران ، بايد رگ بزنند و از شرّ خلط بدجنس كه در بدن باشد - خود را برهانند . اسهال شوند و پاكسازى تن به عمل آورند .\r\nدر غذا مراعات خود كنند از حد متوسط و معمول پا فراتر نگذارند و غذاهاى سازگار با حالت خود بخورند . خلاصه وقتى كه مىدانند افزايش خلطها در وجودشان سبب بيمارى درد مفاصل مىشود ، بايد نگذارند كه افزايش يابد و كوشش كنند تا حدّ امكان خلطهاى موذى را در تنشان كاهش دهند . خود را پاكسازى كنند و غذاى كمتر بخورند . ورزش‌هاى سازگار با تقويت بدن بكنند .\r\nاگر تشخيص داده شد كه بيمارى درد مفاصل از اثر فاسد شدن خلط است ، بيمار را پاكسازى كن كه هرآنچه از خلط جمع شده است بيرون داده شود و علاجى به كار بر كه از توليد خلط بلغم جلوگيرى كند . و اين را مىدانى كه خلط بلغم از چيزهاى سردمزاج سردى بخش توليد مىشود و علاج خنثى شدن توليد بلغم را نيز مىدانى !\r\nاگر از بلغم نباشد و از خلط مرارى باشد ، كه از اثر چيزهاى گرم‌مزاج گرمىبخش بوجود مىآيد ، چيزى بر تو پوشيده نيست و وسيلهء از توليد بازداشتنش را نيز مىدانى !\r\nاگر سبب درد مفاصل مادهء سودائى باشد ، سبب پيدايش خلط سودائى و سبب منع كردن توليد آن را نيز مىدانى !\r\nهرگاه بيمار را پاكسازى لازم كردى به تقويت اندام دردمند بشتاب كه اندام دردمند آن‌قدر نيرو بگيرد كه بتواند خلط بدجنس دردآفرين را در خود نپذيرد و بويژه بيم آن را نيز نداشته باشى كه نكند اثر پاكسازى ، مادهء خلط دردزا - كه حركت كرده است - به اندامان رئيس رسيده باشد . كه سابقا نيز بدان اشاره كرديم .\r\nداروهاى تقويت اندام دردمند - كه بايد اثر گيرندگى داشته باشند - عبارتند از :\r\nاقاقيا ، گلنار ، افشرهء گياه هفت بند ، صمغ فيلزهره ، خشخاش شاخدار و امثال آنها .\r\nمفاصل دردمند را از خارج وسيلهء نمك سائيده در روغن زيتون ماساژ ده . امّا اگر زياد خشك شده بود از اين ماساژ صرف‌نظر كن !\r\nاگر مفاصل دردمند ورم كرده و مادهء ورم‌آور بلغم است ، بيمار چندين بار در بهار و زمستان هربار به وزن دو درهم زراوند غلتان ( زراوند ماده ) بخورد ، ممكن است بسيار بهره بيند و نوبت به درد آمدن مفاصل از بين برود . به‌طور ميانگين ورزش و سواركارى كند . امّا افراط در ورزش و\r\n\r\n","description":"","footnote":"","page_name":" 447 ","page_number":463},
  {"content":"\r\n\r\nسواركارى براى كسى كه نقرس دارد بسيار زيان‌آور است ؛ حالت نقرس را بر مىانگيزد و درد و آزار شدت مىيابد . كسى كه از قديم نقرس نداشته و بدان عادت نكرده است ، از ورزش به افراط و سوارى به افراط يكهو و يكباره ، درد و آزار زياد و هيجان نقرس به سراغش نمىآيد ؛ امّا به تدريج وضعش به وخامت مىانجامد . اگر از اثر ورزش زياد خسته‌كننده و بيش از حد لازم ، يا از سواركارى بسيار خسته‌كننده و بيش از حدّ لازم درد مفاصل - بويژه درد نقرس - شدت يافت ، روغنهاى تقويت كنندهء اندامان دردمند را بر جاى بيمارى بمال !\r\nبيماران درد مفاصل بايد به هيچ وجه گوشت غليظ نخورند و از هر غذاى شورمزه دورى جويند . ماهى نمك سود و غيره كه بر آن نمك پاشيده‌اند و سبزيهايى از قبيل سلق ، هويج و خيار نخورند . خربزه از آنجا كه توليد خون آبكى مىكند زيان‌آور و از آنجا كه ادرارآور است به نفع بيمار است ؛ در نتيجه براى برخى از حالات بيمارى و برخى از بيماران سازگار و براى برخى ناسازگار است . چنين بيمارانى نبايد شراب زياد و پرمايه بخورند بلكه اصلا نبايد شراب بخورند .\r\nبايد غذاى زودهضم كه خوب هضم مىشود بخورند . نبايد شكم را از خوراك پر و مالامال كنند .\r\nنبايد ورزش عادتى كه داشته‌اند ترك كنند و درحالىكه ورزش مىكنند نبايد زياد از حدّ خسته شوند . حركات زياد خسته‌كننده براى آنها زيان‌آور است ؛ بويژه بر شكم سير خسته شدن بسيار بسيار بد است . بايد از جماع كردن دور باشند جماع به زيان آنها است . زياد آب‌تنى با آب گرم نكنند آب گرم خلط را آب مىكند و خلط جريان مىيابد و به مفاصل درمىآيد . امّا اگر هنگام بيمارى در آبهاى گرم معدنى شستشوى تن كنند به نفع آنها است . اگر به حمام گرم رفتند و با آب گرم خود را شستند ، در ابتداى استعمال آب گرم و در اواسط تن‌شوئى با آب گرم و بعد از آن ، آب سرد بر مفاصل بپاشند كه زيان آب گرم را تلافى مىكند و نفع بينند ؛ مشروط بر اينكه اعصاب ناتوان نداشته باشند و بيم آن نرود كه آب سرد را تحمل نكنند . هرگز نبايد همين‌كه غذا خوردند بخوابند كه اين بدترين زيانها را براى بيماران درد مفاصل در بر دارد .\r\n\r\nعلاج عرق النسا\r\nبراى علاج درد عرق النسا و درد باسن و علاج درد زانو كه ريشه دوانيده و مستحكم شده باشند ، بايد به دستورات عمومى علاج درد مفاصل مراجعه كنى . و تو مىدانى و تذكر دادم كه طرز علاج نه از حيث دارو بلكه از حيث وقت و هنگام معالجه فرق مىكند . در معالجهء درد داخل باسن و زانو و يا هرچه كلمهء عرق النسا بر آن تطبيق مىكند نبايد در نخستين مرحله كوشش كرد كه خلط سبب بيمارى را از راه باز دارى ، كه حتما زيان بسيار مشكل ببار آيد ؛ زيرا در چنين حالاتى مادهء بيمارى در ژرفاى دور قرار گرفته است ، داروى بازدارنده تنها آن را در جاى خود حبس مىكند و ياراى بيرون آوردنش را ندارد و تحليل رفتن مادهء حبس شده در اين ژرفا بسيار دشوار است . به علاوه مادهء حبس شده مفاصل را براى از جا بركندگى و تكان خوردن آماده مىسازد ؛ زيرا اثرش كاهش نيافته و بازدارنده‌اى هم به آنجا نمىرسد كه در برابرش مقاومت كند .\r\nپس چه بايد كرد ؟\r\n\r\n","description":"","footnote":"","page_name":" 448 ","page_number":464},
  {"content":"\r\n\r\n- اول بايد به تسكين درد بپردازى كه در اين عمل به داروهاى نرم كنندهء ماليدنى نياز دارى ، مگر اينكه مادهء دردآور و ژرفارو بسيار كم‌مايه و رقيق باشد و گرنه داروى تحليل برنده بهره‌اى نمىدهد .\r\nعرق النسا در مناطق سردسير ، در موسم سرما و در انسان چاق و گوشتالو صعب العلاج است و دير شفا مىيابد . و اگر در طرف چپ بدن باشد ناپيداتر از آن است كه در طرف راست باشد .\r\nاگر كسى كه عرق النسا دارد و تشخيص دادى مادهء به وجود آورندهء بيمارى خونى است ، بهترين علاجش رگ زدن است . نخست دست را رگ بزن ، بعد از آن از پاى خون بگير . نكند قبل از خونگيرى از دست بيمار ، رگ پايش را بزنى ! از همان رگ‌زنى مراحل اوّل بيمار آسوده‌تر مىشود .\r\nاگر بيمار را قى دهى به نفع او است ، اما مسئلهء اسهال را به تأخير اندازى بهتر است . كوشش كن كه از قى كردن شديد ماده را بيرون دهد . چرا مىگويم اسهال را به تأخير انداز ؟ زيرا بيم آن مىرود كه اسهال مادهء بيمارى را به سوى پايين بدن برساند . اگر تشخيص دادى كه مادهء بيمارى بسيار كم است بيمار را اسهال دهى رواست . مصلحت آن است كه بيمار قبل از رگ زدن دو روز روزه‌دار باشد آنگاه او را رگ بزنى .\r\nاين را نيز بدان ! كه در علاج عرق النسا اگر رگ سياتيك را بزنى بسيار مفيدتر از زدن وريد صافن است ؛ مگر اينكه درد به سوى طرف خارج بدن زياد كشيده نشده باشد بلكه از آن نوع درد باشد كه در طرف رو به داخل بدن كشيده شده باشد . كه در اين حالت زدن رگ صافن بهتر از زدن رگ سياتيك است با اينكه سياتيك و صافن هر دو منشعب از يك رگ هستند و چون شاهرگ دست ( باسليق ) و شريان سباتى ( سرارو ، قيفال ) كه در هر دو دست هستند نيستند . ليكن در اين‌باره جالينوس تنها نام رگ ميان زانو و وريد صافن را مىبرد . زدن رگ ميان زانو در علاج سياتيك ( عرق النسا ) از زدن رگ عرق النسا و رگ صافن هر دو بهتر است . ممكن است در علاج عرق النسا ، رگ ميان انگشت بنصر و انگشت كوچك ( كالوج ) پا را بزنى و بعد از آن عرق النسا را بزنى . و گويند زدن اين رگ بهتر از زدن رگ عرق النسا است ؛ همچنانكه در علاج بيمارى كبد و طحال زدن رگ ميان انگشت بنصر و انگشت كوچك دست مفيدتر از زدن شاهرگ دست است .\r\nاگر مادهء به وجودآورندهء درد عرق النسا خونى نبود و بلغمى بود ، علاجش همان علاج ورمهاى به وجود آمده از مادهء خلط غليظ است ؛ پس نبايد قبل از پاكسازى كامل بيمار ، داروهاى تحليل برندهء بسيار تأثيربخش استعمال شود كه قبلا علت را تذكر داديم . و گفتيم قى دادن بهتر از اسهال دادن است زيرا اسهال مادهء خلط بدجنس را تحريك مىكند و به جاى دردمند مىرساند ، اما قى مادهء خلط بدجنس را از جاى دردمند تكان مىدهد و به جهت مخالف مىبرد و بهتر آن است كه بيمار را وسيله بورك و سركه قى دهى . اگر ديدى كه نياز به داروهاى قىآور بسيار قوى دارى كه خلط سردمزاج پرمايه را بيرون آورند ، بايد اوّل داروهايى را استعمال كنى كه نرمىبخش و گرمى بخشند .\r\nگاهى ممكن است كه در علاج عرق النسا - كه از اثر مادهء خلط بلغمى به وجود آمده باشد - باز نياز مبرم به رگ‌زنى داشته باشى و نه يك بار بلكه چندين بار نياز به رگ زدن باشد . و لازم باشد كه بعد\r\n\r\n","description":"","footnote":"","page_name":" 449 ","page_number":465},
  {"content":"\r\n\r\nاز پاكسازى وسيلهء علاجهاى ذكر شده از داروهاى ادرارآور و داروهاى تناولى علاج درد مفاصل استفاده كنى .\r\nدر علاج عرق النسا داروى هرمس ويژگى دارد ، كه خلط بلغمى سبب عرق النسا را كلا پاكسازى مىكند .\r\nداروى تركيبى زير در علاج عرق النسا اثر خوب و شگفت‌انگيز دارد .\r\n\r\nنسخه :\r\nبلوط زمينى ( كماد ريوس ) و كوشاد از هريك به وزن شصت و سه مثقال ، زراوند غلتان ( ماده ) چهارده مثقال ، بزر فيجن خشك نود مثقال . همه را بكوب و با الكى بسيار ريز ببيز و همه را درهم بسرش و بيمار هربار يك مثقال بخورد .\r\nداروهاى گذاشتنى تحليل برندهء ماده و داروهاى ماليدنى و پاشيدنى تحليل برنده را استعمال كن ! بيمار را وادار كن كه در آبهاى گرم معدنى آبتنى كند . اگر شفاى كامل نيافت به حقنه كردن توسل جوى ! بعد از حقنه كردن بادكش بر باسن گذار . بادكش بدون شيار با تيغ يا همراه شيار كردن با تيغ باشد ، چنان كه مصلحت مىدانى . داروهاى خون به زير پوست آور و داروهاى تاول‌زن - اما نه چندانكه دمل به وجود آورند - بر جاى درد بگذار ! و دست بردار مشو تا به كلّى بيمار شفا يابد . منظور اصلى از گذاشتن داروهاى گذاشتنى بر جاى درد تحصيل دو فايده است : يكى تحليل بردن مادهء بيمارى و دوم جذب ماده به سوى خارج ؛ كه چنين دارويى بايد تندمزاج و بسيار قوى باشد . اما در اينجا نكته‌اى هست . اگر دارو بسيار تند و قوى باشد ممكن است ماده را به جاى گداختن خشك و متحجر كند و در آنجا معلّق بگذارد و تأثير دارو را نپذيرد . پس بايد مسئلهء نرمى بخشيدن را در نظر داشته باشى . و ممكن است براى جذب ماده از ته به خارج ، از بادكش استفاده كنى .\r\n\r\nداروهاى ماليدنى و غيره در علاج عرق النسا\r\n\r\nنسخه :\r\nروغن حنا نود مثقال ، سركه چهل و پنج مثقال ، بورهء قرمز بيست و دو مثقال و نيم ، قاقله ده مثقال و نيم ، حسل ده مثقال و نيم . همه را درهم مخلوط كن و بهم بزن . پشم در آن فرو كن و بر جاى درد بگذار و ببند .\r\nداروهاى تكى و سادهء تحليل برنده را كه در علاج درد مفاصل ذكر شده‌اند ، در آب بپز و بيمار را در آن بنشان .\r\nروغن كوشنه ، روغن گياه شيرسگ ، روغن عاقر قرحا ، روغن حنا و روغن گند بيدستر همه در علاج عرق النسا مفيدند كه بعد از پاكسازى بيمار از خلط ، بر جاى درد بمالند . اگر از مرهمهايى كه با جواشير و شير گياه شيرسگ و روغنهاى نامبرده مىسازند بر جاى درد بمالند بهره بينند .\r\n\r\n","description":"","footnote":"","page_name":" 450 ","page_number":466},
  {"content":"\r\n\r\nداروى تركيبى زير را اگر بر جاى درد عرق النسا گذارند بسيار خوب است ، كه ماده را از ته به خارج جذب مىكند و در تحليل بردن مادهء بيمارى بسيار اثربخش است .\r\n\r\nنسخه :\r\nبزر فيجن بيابانى ، ثمر غار ، انگدان ، بورهء قرمز ، درمنهء ارمنى ، كراويا ، پيه هندوانهء ابو جهل و ننه حوا از هريك چهار مثقال ، فيجن سبز يك هشتم من ( سيصد و هفتاد و پنج گرم ) ، موم يك هشتم من ، اندران يك من ( سه كيلو ) ، زفت يك هشتم من ، باد آورد پنج مثقال ، جواشير چهار مثقال ، گوگرد آتش نديده چهار مثقال . همه را درهم مخلوط كن و درهم بسرش تا پماد مانند شود ، سپس بر جاى عرق النسا زده بگذار !\r\nپشك بز و سركهء تند و پرمايه را باهم مخلوط كن و بر جاى درد عرق النسا بمال ! اگر داروى خردل كه سابقا گفتيم با پشك بز باشد بهتر است .\r\nدربارهء داروهاى خون به زير پوست كشان و تاول‌زن اشاره كرديم ، اكنون قسمتى از آنها را كه بسيار خوبند - بيان مىكنيم . و بايد وقتى چنين دارويى را به كار بستى و تاول زد ، دهانهء تاولها را بدرّى و داروهاى خشكاننده برجاى تاولها بپاشى تا خشك شوند . باز داروى تاول‌زن ديگر را تكرار كن و اين عمل را دوام دهى تا بيمار خوب مىشود .\r\n\r\nنسخه :\r\nبورك نود مثقال ، روغن زيتون نود مثقال ، هر دو را درهم مخلوط كن و بر جاى درد بمال !\r\n\r\nنسخهء ديگر :\r\nمويزك نود مثقال ، سوختهء دردى شراب يك‌صد و هشتاد مثقال ، عاقر قرحا چهل و پنج مثقال ، بزر ترتيزك يك‌صد و سى و پنج مثقال ، بادآورد چهل و پنج مثقال ، گوگرد نود مثقال ، بورك نود مثقال ، روغن زيتون يك‌صد و چهل و هفت مثقال . بادآورد را با صمغ صنوبر بر آتش بريان كن ( بو بده ) ! آنگاه همهء اين داروها را درهم ريز و به هم بزن و درهم بسرش و به صورت پماد بر جاى درد عرق النسا بگذار !\r\n\r\nنسخهء ديگر :\r\nزفت و گوگرد از هريك يك جزء متساوى . هر دو را خرد بكوب و بساى و درهم بسرش و بر باسن بيمار بمال و كاغذى بر آن بچسبان و بگذار تا خودش مىافتد .\r\nنسخهء ديگر كه تجربه شده است :\r\nگياه خلال دندان ( شيطرج ) را در فصل تابستان وقتى كاملا رسيده و هنوز سبز است بكوبند - كه در كوبيدن سرسخت است - بعد از كوبيدن با پيه درهم بسرشند و بر سرين و جاى درد بگذارند و\r\n\r\n","description":"","footnote":"","page_name":" 451 ","page_number":467},
  {"content":"\r\n\r\nباندپيچى كنند و مدت چهار ساعت بماند . آنگاه بيمار به حمام برود و منتظر باشد تا كمى عرق مىكند . سپس در آبزن بنشيند و دارو را بردارد و پارچهء پشمى جاى آن بر سرين و جاى درد بگذارد .\r\nيك هفته يا ده روز بيمار را استراحت بده . بعد از آن روز از نو روزى از نو ، همان داروى گذاشتنى را بگذار ! اين دارو بيمار را از خردل و صمغ فيجن بيابانى بىنياز مىگرداند .\r\nاگر مويزك و حشرهء آلاكلنگ را درهم مخلوط كنى و بر جاى درد بگذارى خوب است .\r\nصمغ فيجن بيابانى و موم و روغن فيجن را باهم مرهم كنند و بر سرين و جاى درد نهند خوب است .\r\nداروى تركيبى زير نيز خوب است .\r\n\r\nنسخه :\r\nعاقر قرحا ، مويزك عسلى ، نمك چينى ( نوعى نمك كه بر سنگ از آب دريا تكوين مىشود . ) ، بورك و مويزك . همه را درهم بسرشند و پماد مانند كنند و بر جاى دردمند گذارند و بمالند و اگر بزر ترتيزك بر آن بيفزايند بهتر مىشود .\r\nنوعى مرهم هست كه شير گياه شيرسگ در آن به كار مىرود ، در علاج درد زانو مفيد است كه بر جاى دردمند مىمالند .\r\nروغن حنا پنجاه و شش مثقال ، سركه بيست و هشت مثقال ، بورهء قرمز چهارده مثقال ، عاقر قرحا هفت مثقال ، عاقر قرحا را بكوب و در روغن حنا بريز و بگذار سه روز در آن بماند تا خوب روغن بركشد آنگاه روغن مخلوط با عاقر قرحا را بر آتش بگذار تا يك غلت مىخورد . سپس سركه را در آن بريز و بورهء قرمز را هم بدان اضافه كن ! پشم ناشسته ( چركين ) را در آن روغن و داروهاى همراه روغن فرو كن تا خوب روغن برمىكشد . بر جاى درد عرق النسا - كه در اطراف نزديك جاى شلوار بند باشد - بگذار !\r\n\r\nنسخهء ديگر :\r\nروغن كهنه شدهء بىآلايش يك‌صد مثقال ، سقز درخت بنه بيست و پنج مثقال ، زنگار ، سوسن ، بادآورد و مرّ از هريك شش مثقال ، قطران پنج مثقال . همه را درهم مخلوط كن و از آن مرهم بساز و برجاى دردمند در نزديكيهاى جاى شلوار بند بمال !\r\nداروى فوق در صورتى كه مادهء خلط توليد كنندهء بيمارى عرق النسا خونى يا خلط بلغمى غليظ شيشه‌اى باشد و در بند استخوان ران خود را مستحكم كرده و تأثير بر حقهء استخوان ران گذاشته باشد ، علاج خوبى است .\r\n\r\nنسخهء ديگر :\r\nروغن كهنه شدهء زيتون يك‌صد و بيست و شش مثقال ، سونش سرب ، نمك نانوايان و سقز درخت بنه\r\n\r\n","description":"","footnote":"","page_name":" 452 ","page_number":468},
  {"content":"\r\n\r\nاز هريك يك‌صد مثقال . سونش مس سرخ بيست و يك مثقال ، زنگار مجرود « 1 » ، كندس ، بيخ مازريون سياه ، زراوند و خردل از هريك چهارده مثقال . گاهى هفت مثقال عاقر قرحا هم بر آن اضافه مىكنند . از اينها همه يك مرهم بساز و بر جاى درد عرق النسا بمال كه درد را تسكين مىدهد .\r\n\r\nنسخهء ديگر :\r\nانگدان ، بزر فيجن كوهى ، ثمر غار ، بورك ، هندوانهء ابو جهل ، درمنه ، ننه حوا و كراويا از هريك چهار مثقال ، فيجن سبز كاشتنى ، زفت خشك ، سقز درخت بنه ، صمغ درخت صنوبر ، اندران و پيه گوساله از هريك شانزده مثقال ، جواشير شش مثقال ، گوگرد خام آتش نديده چهار مثقال ، روغن حنا يك‌صد و بيست و شش مثقال . مرهم شوند و بر جاى درد عرق النسا مالند .\r\n\r\nنسخهء ديگر :\r\nزفت تر ، پنجاه و شش مثقال ، زراوند ده مثقال و نيم ، موم نود مثقال ، صمغ صنوبر چهل مثقال ، گوگرد خام آتش نديده نود مثقال ، بورك يك‌صد و سى و پنج مثقال ، مويزك يك قسط و اگر يك‌صد و نود و هشت مثقال باشد مانعى ندارد ، عاقر قرحا چهل و پنج مثقال ، كراويا يك قسط بادآورد چهل و پنج مثقال . از هريك از اين داروها آنچه گداخته مىشوند بگداز و هرآنچه خشك است خرد بكوب و بساى تا گردمانند مىشوند . آنگاه همه را درهم مخلوط كن و بر آتش بگذار كه برهم بگدازند .\r\nجاهاى عرق النسا زدهء دردمند را به وسيلهء اين دارو ماساژ ده چنان كه راجع به ماساژ ، وسيلهء دارو را سابقا ذكر كرده‌ايم و بعدا نيز ذكر خواهيم كرد .\r\nداروهاى اسهالى كه در علاج بيمارى درد مفاصل و از جملهء آنها نقرس و عرق النسا بهره رسانند از اين قرارند : حب شنبليد كه از داروهاى بسيار خوب درد مفاصل است ، حب منتن ، حب شيطرج ( گياه خلال دندان ) ، حب لبنى ( ميعه سايله ) كه همه از داروهاى اسهالى خوب هستند . و از آنها بهتر و تأثيربخش‌تر حب النجاح و ايارج هرمس است . اگر در بهار ايارج هرمس بخورند ، مفاصل دردمند نمناك مىشوند و عرق مىريزند امّا زياد اسهال نمىدهند و به نرمى و آرامى خلط مادهء درد مفاصل را پاكسازى مىكند .\r\nتركيب داروهاى اسهال دهنده در ايارج هرمس از قرار زير است :\r\n\r\nنسخه :\r\nپيه هندوانهء ابو جهل ، لوفا ، انگم‌هاى اسهالى ، زهر ماهى ، گياه خلال دندان ، افشرهء سيماهنگ . دو عدد هندوانهء ابو جهل را سوراخ كن و هرچه گوشت و پيه دارد بيرون آور . هر دو قالب تهى شده را پر از روغن كنجد كن و سر هر دو را بپوش . يك شب تا صبح همين‌طور بمانند . فرداى آن شب دو هندوانهء ابو جهل پر از روغن كنجد را در ديك انداز و به اندازهء يك برابر و نيم آن آب در ديك بريز و بر\r\n\r\n\r\n","description":"","footnote":"\r\n( 1 ) - رنجار مجرود و زنجار دودى از اقسام زنجار مصنوعند - تحفه .\r\n","page_name":" 453 ","page_number":469},
  {"content":"\r\n\r\nآتش بگذار كه بجوشد تا خوب مىپزند . پوست هندوانه‌ها را بيرون آور و دور بينداز . بگذار آب و روغن داخل ديك مدت زمانى كافى باهم بر آتش بجوشد . آنگاه نان خوب برشتهء خشكيدهء قابل كوفتن و خرد شدن را خرد كن بكوب و با الك ببيز . بيخته آن‌قدر باشد كه آب و روغن داخل ديك را منعقد كند . سائيدهء نان را در آن بريز تا مانند حلواى افروشه مىشود . آنگاه از آن قرصهاى به اندازهء فندق درست كن . بيمار درد مفاصل را به حمام بفرست بعد از آنكه از حمام بيرون آمد هجده حب از اين حبها بخورد . علاوه بر قرصها افشرهء سيماهنگ را با روغن بحث شده قاطى كن و بر جاى دردمند بمال !\r\nاگر از داروى اسهالى و داروى قىآور بيمار را پاكسازى كردى و باز بيمارى و درد به درازا كشيد ، شيافهاى برداشتنى از راه مقعد را به كار انداز ! داروهاى شياف پوست كن و اسهال دهندهء خون باشند . مانند : سيماهنگ ، هندوانهء ابو جهل ، زهرهء گاو ماده ، عاقر قرحا ، لوفا ، بزر ترتيزك ، گياه خلال دندان و آبى كه ماهى در آن پخته است . اينها همه در اين زمينه و در چنين حالتى مفيدند و امكان دارد كه بيمار به كلّى شفا يابد . اگر بيمار را حقنه كنى و شير گياه شيرسگ در حقنه وارد باشد ، ممكن است مفيد واقع شود . گويند اگر حقنه‌اى كه شامل اين دارو باشد نبايد در حين دردمندى و زمانى كه هنوز بيمارى به مراحل پايانى نرسيده است استعمال شود ، تأثير داروهاى ديگر و راه معالجهء ديگر را منع مىكند . اما در آخرين مرحله‌هاى بيمارى بهره‌رسان است و بويژه اگر بعد از تاول زدن بسيار به عمل آيد بسيار مفيد است . و بارها رخ مىدهد اين پوست‌اندازى خودبه‌خود رخ مىدهد و بيمار شفا مىيابد .\r\nاينك دارويى تركيبى كه اگر مايهء حقنه شود با اينكه سبك و آسان است ، پوست‌اندازى لازم را انجام مىدهد .\r\n\r\nنسخه :\r\nهندوانهء ابو جهل ، بزر ترتيزك ، بيخ كبر ، لوفا ، سيماهنگ ، گياه خلال دندان ( شيطرج ) و روناس .\r\nهمه را باهم بپز و بپالاى . آبش را در حقنه استعمال كن و تفاله‌اش بر سرين دردمند بگذار !\r\nاگر سركه و سپوس آرد را بر سرين بيمار عرق النسا بگذارى ، اين خراشيدن و پوست‌اندازى را انجام مىدهد .\r\nاگر خونى در زير پوست جاى دردمند جمع آمده و بيرون نمىآيد ، به وسيله طلاى قرمز داغ شديد بر جاى جمع آمدن خون بگذار تا خون از آن جارى شود .\r\n\r\nنسخهء ديگر :\r\nبابونه ، قارچ چمنى و هندوانهء ابو جهل باهم بر آتش بپزند در علاج درد مفاصل آزموده شده و خوب است .\r\n\r\n","description":"","footnote":"","page_name":" 454 ","page_number":470},
  {"content":"\r\n\r\n\r\nفصل چهارم جوش چاتلانقوشى\r\nگاهى مشاهده مىشود كه در ساق پا جوشهاى مايل به سياه پيدا مىشوند و تو گوئى ثمر درخت گز و دانه‌هاى چاتلانقوش درشت هستند . مادهء توليد كنندهء اين جوشها همان مادهء توليد كنندهء درد دوالى است . علاجش از حيث پاكسازى بدن همان علاج دوالى و علاج قرحه‌هاى توليد شده از مادهء خلط سودائى است كه در كتاب چهارم قانون دستور معالجه آن را شرح مىدهيم .\r\n\r\nفصل پنجم پاشنه درد\r\nرخ مىدهد كه از بر زمين افتادن يا صدمه ديدن يا از اثر پاىافزار تنگ ، فشار بر پاشنه مىآيد يا سبب ديگرى پاشنه را به درد مىآورد . علاجش اين است كه آب سرد زياد بر پاشنه پاشند و خشخاش شاخدار و گل ارمنى در آب حل شده بر آن مالند .\r\n\r\nفصل ششم ناتوانى پا\r\nكسى كه پاهايش نيروى لازم و طبيعى را ندارد احتمال چندين سبب برايش هست :\r\nممكن است سبب ناتوانى سرشتى باشد .\r\nممكن است از اثر خسته شدن زياد پا از نا افتاده باشد .\r\nممكن است از سببى قديمى و از نوعى بيمارى به سستى مبتلا شده باشد .\r\nممكن است در لوله رگهاى غذا رسان به پاها راه‌بندان به وجود آمده باشد و پاها غذاى لازم خود را به حدّ كافى دريافت ننمايند ، چنان كه همين حالت براى خايه‌ها نيز رخ مىدهد .\r\n\r\nفصل هفتم كژدمه\r\nكژدمه عبارت از ورم گرم بسيار دردآورى است كه در انگشت نزديك ناخن پديد آيد . همراه درد شديد جاى درد مىتپد . بعضى اوقات و در بعضى حالات درد به اندازه‌اى شديد است كه حتى زير بغل را به درد مىآورد . ممكن است تب شديد همراه كژدمه باشد .\r\nاگر كژدمه در ته ناخن سر برآرد سبب بركنده شدن ناخن مىشود .\r\nاكثرا كژدمه در سرانگشتهاى دست پديد مىآيد و بارها رخ داده كه به قرحه تبديل شده است .\r\nيعنى چرك و ريم دارد . و اتفاق افتاده كه كژدمهء چرك كرده و قرحهء خوره‌اى شده ، انگشت را به\r\n\r\n","description":"","footnote":"","page_name":" 455 ","page_number":471},
  {"content":"\r\n\r\nتباهى كشانده است . يعنى در حالتى كه چرك و ريم بدبو از آن مىچكد سبب فاسد شدن انگشت مىشود .\r\n\r\nعلاج\r\nبايد بيمار را رگ بزنى و اسهال دهى كه خلط مايهء درد را بيرون دهد . در سرآغاز پيدايش درد كژدمه بايد داروى گيرنده بر آن بگذارى كه از افزايش ورم جلوگيرى كند ، آنگاه به وسيلهء دارو گوشت زائد را از آن بزدائى . داروى زدودن گوشت زائد ، بسيار دردآور و گزشى نباشد . تا ورم كژدمه در نخستين مرحله و هنوز كوچك است مازوى كوبيده را با عسل بسرش و بر آن بگذار كه كژدمه را از بين مىبرد و نمىگذارد افزايش يابد و بر خود جمع آيد . و اگر به جاى عسل و مازو سپوس آرد و سركه - كه گرم باشند - بر كژدمهء تازه سر بر آورده بگذارى ، باز كژدمه را شفا دهد .\r\nمرهم كافورى بسيار خوب است كه بر كژدمه بگذارى ؛ امّا منظورم مرهم كافورى راستين است نه آن مرهم كافورى كه تنها اسم كافورى بر آن نهاده‌اند و مرهمى است كه كافور در آن به كار رفته است نه اينكه همه‌اش منحصر به كافور باشد .\r\nافيون ، لعاب اسفرزهء خيسيده در سركه ، الواى عربى كه با آب ديك ابزارها شسته شده است با هم مرهم شوند علاج كژدمه است .\r\nالواى هندى نيز در علاج كژدمه مفيد است .\r\nريشهء سوسن خود نيز از داروهاى علاج كژدمه است .\r\nكندر به تنهايى يا مخلوط با داروهاى ديگر باشد در علاج كژدمه خوب است .\r\nداروى تركيبى زير نيز در علاج كژدمه و تسكين درد كژدمه بسيار بهره‌رسان است .\r\n\r\nنسخه :\r\nصبر ( الوا ) ، گلنار ، كندر ، مازو . همه را درهم بسرش و بر كژدمه بگذار نمىگذارد مادهء كژدمه جمع شود و آن را شفا مىدهد .\r\nتا كژدمه ورم نكرده و ماده جمع نيامده است ، اگر چرك گوش و صمغ فيلزهره بر كژدمه بمالى مانع جمع شدنش مىشود و درد را از بين مىبرد . ثمر آس با آب انگور غليظ و پرمايه بر آتش بجوشد ، بر كژدمه بگذارى خوبش مىكند .\r\nسونش دندان پيشين فيل در اين‌باره خاصيت دارد .\r\nاگر درد كژدمه بسيار شدت يافت ، جاى كژدمه زده را چندين بار در روغن گرم شده فرو كن و داروى گذاشتنى بر آن بگذار و ببند . و اگر همين‌كه درد كژدمه شروع مىكند اهمال نكنند و همين عمل را انجام دهند نمىگذارد نمو كند و از بين مىرود .\r\nاگر ورم كژدمه شروع به رسيدن و پختگى كرد ، بزر مرّ و اسفرزه با شير را مرهم ساز و بر كژدمه بگذار !\r\nاگر مادهء درد كژدمه جمع آمد ، بايد وسيله نيشتر آن را بدرى و ماده را بيرون بريزى . اما نيشتر را\r\n\r\n","description":"","footnote":"","page_name":" 456 ","page_number":472},
  {"content":"\r\n\r\nعميق مزن ! سطحى و به اندازهء لازم بزن و زخم را پاك كن . بعد از پاك شدن جاى زخم قاوت سيب يا قاوت زالزالك كه هركدام از اين دو قاوت باشد ، با عدس و گلنار و گل محمدى و امثال آن همراه باشد بر جاى زخم بگذار ! و اگر نياز به نيشتر زدن نداشت و خودبه‌خود باز شد ، باز اين پاكسازى و اين داروهاى گذاشتنى لازم است .\r\nاگر كژدمه چركين شد و به قرحه تبديل گشت ، آرد لوبيا گرگى با عسل بر آن بگذار !\r\nاگر قرحه بسيار چركين بود و ديدى كه قرحه بدخيم است ، مرهم زنگار بر آن بگذار . يا مرهم سفيد را با مرهم سفيداب قاطى كن و بر كژدمه بگذار ! يا پارچه‌اى را در شراب خيس كن و كمى عسل بر آن بمال و بر قرحه بگذار !\r\nداروى تركيبى زير در علاج كژدمهء چركين بسيار خوب است .\r\n\r\nنسخه :\r\nسوختهء زاج و كندر از هريك يك جزء ، زنگار نيم جزء . همه را سائيده در عسل بسرش و بر كژدمهء چركين بگذار !\r\n\r\nنسخهء ديگر :\r\nپوست انار ترش ، مازو و سونش مس ، همه را بساى و با عسل بسرش و بر كژدمه بمال !\r\nمرهم گلنار نيز در علاج كژدمهء چرك كرده بسيار مفيد است .\r\nاگر كژدمه چركين شد ، بايد گوشت نزديك و چسبيده به انگشت را ببرى و فاصله‌اى بين انگشت و كژدمهء چركين بيندازى .\r\nاگر چرك چكيده از كژدمه بسيار شدت يافت و پليدتر از حد متوقع شد ، داروى تركيب شده از زاج و زنگار و زرنيخ و آهك بر آن بپاش ، كه بسيار خشكاننده است و قرحه را مىخشكاند .\r\nكندر و زرنيخ سرخ هريك يك جزء خوب سائيده و مخلوط شوند . از اين گرد بر قرحه بگذار و با انگشت فشار ده كه بر قرحه بچسبد .\r\nاگر ديدى كه مادهء آبكى بدبو از كژدمه مىريزد ، معلوم مىشود كه به خوره مىانجامد ؛ فورا كژدمه را ببر و داغ بر جايش بگذار .\r\nشايد در جايى ديگرى دربارهء كژدمه و علاج آن بحث داشته باشيم .\r\n\r\nفصل هشتم كوبيدگى و درد ناخن\r\nعلاج كوبيدگى و درد ناخن‌ها به علاج كوبيدگى سم حيوانات نزديك است ، و داروهايش به قرار زيرند :\r\nبرگ آس يا برگ درخت سرو كه هركدام از اين برگها را بكوبند و بر ناخنها ببندند .\r\n\r\n","description":"","footnote":"","page_name":" 457 ","page_number":473},
  {"content":"\r\n\r\nپيه با پشك بز و سرگين گاو ، بر ناخنها مالند .\r\nثمر درخت سرو و ثمر سرو كوهى را بر ناخنها بگذارند .\r\nپسته در آب بپز و از آن بر ناخنها گذارند .\r\nاگر كوبيدگى زياد شديد بود . و خون در زير ناخن خشك شد ، زفت و آرد جو بر آن بگذار ! خون خشكيده را حل مىكند و بسيار داروى خوبى است .\r\n\r\nفصل نهم خارش و بادكردگى ناخنها\r\nعلاجش آن است كه بر دوام و به‌طور هميشگى تا خوب مىشود انگشتان را در آب دريا فرو كنند .\r\nبا آب‌پز عدس انگشتان را بشويند .\r\nبا آب‌پز گاودانه نيز انگشتان را بشويند خوب است .\r\nبرواق ( خنثى ) را - كه نوعى گياه سريشى است - در آب بپزند علاج خارش و بادكردگى ناخنها است .\r\nموسير . زفت و انجير زرد . همه را باهم بپزند و بر ناخن‌ها بگذارند يا هريك از آنها را تنها بپزند و بر ناخنها بگذارند خارش و بادكردگى را از بين مىبرد .\r\nسپاس بىحدّ و مرز خدا را و درود بر پيغمبر و تبار و يارانش كه توفيق رفيق بود و كتاب سوم قانون به پايان رسيد . بعد از اين - اگر خداى بزرگ يار و مددكار باشد - كتاب چهارم را شروع مىكنيم .\r\n\r\n\r\n","description":"","footnote":"","page_name":" 458 ","page_number":474}
  ]