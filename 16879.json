[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nشيعه در ايران\r\nعلامه محمدحسين مظفر\r\nدكتر سيد محمدباقر حجتى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : مظفر ، محمدحسين ، 1312 - 1381 ق .\r\nعنوان قراردادى : تاريخ الشيعه ، فارسى ، برگزيده .\r\nعنوان و نام پديدآور : شيعه در ايران ، نويسنده محمدحسين مظفر ؛ مترجم سيد محمدباقر حجتى .\r\nمشخصات نشر : تهران : مشعر ، 1386 .\r\nمشخصات ظاهرى : 540 ص .\r\nشابك : 1 - 074 - 540 - 964 - 978\r\nوضعيت فهرست نويسى : فيپا .\r\nيادداشت : كتاب حاضر برگزيدهء ترجمهء كتاب « تاريخ الشيعه » تأليف محمدحسين مظفر است .\r\nيادداشت : كتابنامه به صورت زيرنويس .\r\nموضوع : شيعه - ايران - تاريخ .\r\nشناسه افزوده : Muzaffar , Mohammad Hussain\r\nشناسه افزوده : حجتى ، محمدباقر ، 1311 - ، مترجم -\r\nرده بندى كنگره : 1386\r\n9 ش 54 م / 239 BP\r\nرده بندى ديويى : 530955 / 297\r\nشماره كتابشناسى ملى : 1178225\r\nشيعه در ايران\r\nتأليف : محمدحسين مظفر\r\nترجمه : سيد محمدباقر حجتى\r\nحروفچينى : مركز تحقيقات حج\r\nناشر : نشر مشعر\r\nنوبت چاپ : اول - زمستان 1386\r\nچاپ : دار الحديث\r\nشمارگان : 5000 نسخه\r\nبها : 300 تومان\r\nشابك 1 - 074 - 540 - 964 - 978\r\nISBN 978 - 964 - 540 - 074 - 1\r\nمراكز پخش و فروشگاه هاى مشعر :\r\nتهران : تلفن : 64512003 - 021 / قم : تلفن : 7746532 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nپس از آن‌كه ايران را مسلمين فتح كردند مردم آن ، پى در پى وارد اسلام شدند و هنوز فتح ايران به پايان نرسيده بود كه به صورت يكى از اقطار اسلامى در آمد .\r\nايران در آغاز اسلام آوردنِ مردم آن ، بلكه حتى تا ايام خلافت اميرالمؤمنين على عليه السلام با تشيع آشنايى به هم نرسانده بود ؛ زيرا تاريخ مطلبى را ياد نكرده كه شركت ايرانىها در جنگ‌هاى سه گانهء آن‌حضرت را براى ما بازگو سازد ، با اين‌كه آن حضرت كارگزاران خود در ايران را به يارى خود طلبيده بود ؛ چنان‌كه تاريخ گوياى آن نيست كه ايرانىها در زمان خلافت على عليه السلام حبّ و ولاى او را اظهار كرده باشند .\r\nدر ايام نهضت و خلافت امام‌حسن عليه السلام كه مدتش كوتاه بود - اوضاع ايران را در رابطه با تشيع به همين منوال مىبينيم ؛ بلكه در تاريخ نيامده است كه جز غلام ترك ، هيچ يك از ايرانيان در روز عاشورا با امام‌حسين عليه السلام همراه بوده است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاين غلام ترك صرفاً - براى خدمت - با آن حضرت همراه بوده و براى نصرت و يارى او در كربلا حضور نيافت ، با اين‌كه ايرانىها در آن زمان در حجاز و عراق به طور پراكنده حضور داشتند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nآغاز تشيّع در ايران\r\nآرى ، تشيع شانه به شانه با اسلام همگام بود و هر جا كه اسلام وارد مىشد تشيع در كنار آن بدانجا راه مىيافت با اين تفاوت كه گاهى سير و حركت تشيع در پاره‌اى از سرزمين‌ها به كُندى انجام مىگرفت ؛ چنان‌كه در ايران در ابتدا ، كار چنين بوده است . تشيع در ايران بعد از قرن اول هجرى در ايام امام‌باقر و امام‌صادق عليهما السلام و همزمان با حكومت بنىاميه ظهور كرد . اين دو امام ، شيعيانى در ايران داشتند كه از طريق مكاتبه مسائلى را با آن‌حضرت در ميان مىگذاشتند ، و حقوق مالى خود را به سوى آن امامان مىبردند و يا مىفرستادند . نخستين مركز ظهور تشيع در ايران را بايد در خراسان جستجو كرد ؛ يعنى تشيع طلوع خود را در ايران از خراسان آغاز نمود . خراسانىها سنگ زير بناى كاخ حكومت عباسى به شمار مىروند ، و پس از آن‌كه بنىعباس بر بلاد اسلامى تسلط يافتند اكثر مردم\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخراسان پيرو آن‌ها بوده‌اند ؛ زيرا تشيع در آغاز ظهورش صرفاً عبارت از دوستى على و اهل‌البيت عليهم السلام بوده است و اعتقاد داشتند اهل‌البيت فقط بنىهاشم هستند ، و فرقى ميان علوى و عباسى نمىديدند ، و اين فرق و تفاوت وقتى ظاهر شد و مردم فهميدند كه مقصود از اهل‌بيت - « كه خداوند پليدىها را از آن‌ها سترده ، و آنان را پاك و پاكيزه ساخته است » و يكى از ثقلين به شمار مىروند ، و پيامبر اكرم صلى الله عليه و آله دستور داد كه به آن‌ها تمسك جويند و بر كشتى نجات آنان در آيند - چه كسانى هستند ، مدتى از حكومت بنىعباس گذشته بود ؛ اما قبل از آن جز اهل بصيرت و عده‌اى از خواصّ شيعه نمىدانستند ولاى اهل‌بيت عليهم السلام چيست ؟ و « اهل‌بيت » عبارت از چه كسانى هستند . آرى ! در اينجا فرق آشكارى ميان دو فرقه ؛ يعنى پيروان بنىاميه و پيروان بنىهاشم وجود داشت .\r\nهمهء ايرانىها - پس از آن‌كه از بنىاميه و واليان آن‌ها نيّات سوء و شيوه و رفتارهاى نكوهيده‌اى را مشاهده كردند كه پيامبر گرامى صلى الله عليه و آله براى از ميان بردن چنان نيات و اعمال سوء از سراسر عالم و بيرون كشيدن و نابود ساختن ريشه‌هاى آن از پيكر جوامع بشرى مبعوث گرديد - آرى ! همهء ايرانىها از آن پس ، در خود ، نسبت به بنىاميه احساس كينه مىكردند ، و نسبت به بنىهاشم وِلا و محبتى را در دل خود داشته و دارند . نهضت ايرانىها با رهبرى يحيى بن\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nزيد فقط براى آن نبود كه صرفاً حسينى علوى است ؛ بلكه از آنجا ريشه مىگرفت كه وى يك فرد هاشمى است كه با خاندان اموى روياروى شده است . فقط عدهء قليلى از بينش كافى برخوردار بودند و با يحيى بن زيد - به منظور حمايت از اهل‌البيت عليهم السلام و با شناخت كافى نسبت به آن‌ها - همراهى مىكردند ؛ زيرا تودهء مردم ايران در چنان روزگارى اهل‌البيت عليهم السلام را درست نمىشناختند . تشيع - با مفهوم خاصّ خود - جز پس از آمدن امام‌رضا عليه السلام به ايران ، ظهور نكرد و مأمون از حضور شيعيان نزد امام‌رضا عليه السلام و تجمع آن‌ها با آن‌حضرت ممانعت به عمل نمىآورد ؛ بنابراين امكان دسترسى به آن امام و تجمع مردم با او ، و مناظرهء علما با وى در فنون مختلف به دستور مأمون ، و محكوم و فلج شدن مناظره كنندگان و ظهور كرامات و مشاهدهء فضائل آن‌حضرت نظرهاى اهل بصيرت را به شايستگى فزون‌تر و صلاحيت بيشتر آن‌حضرت براى احراز مقام خلافت جلب مىنمود ، و اذهان آن‌ها را متوجهء اين حقيقت مىساخت كه آن‌حضرت و آبا و اجداد او سرچشمهء علم نبوى و گنجوران وحى و امامان به حق مىباشند . در ايام امام‌رضا عليه السلام بود كه مشعل تشيع در قم برافراشته شد و اين سرزمين ، دورهء مهمى را به خود ديده بود كه در آن بزرگان و برجستگانى از علما و رُواتِ موثقى به سر مىبردند .\r\nاقامت امام‌رضا عليه السلام در خراسان از دو سال تجاوز نكرد و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nعليرغم كوتاهى اين مدت فضائل و كراماتى از آن‌حضرت به ظهور رسيد كه اعتقاد به امامت او در مردم بارور گرديد .\r\nوقتى مأمون بر شناخت و اعتقاد مردم دربارهء فضائل ابوالحسن على بن موسى الرضا عليه السلام واقف گشت ترسيد اين حقيقت چهره بگشايد و يكباره با عمل انجام شده‌اى مواجه گردد و ببيند مردم پيرامون آن‌حضرت را گرفته و امامت او را اعلام نمايند ؛ لذا درصدد برآمد آن امام را با حيله و نيرنگ مسموم سازد ؛ و سرانجام به هدف خود ؛ يعنى كشتن و از ميان برداشتن آن‌حضرت دست يافت .\r\nاز همين دوره‌ها بود كه تشيع حركت و انتشار و رواج خود را آغاز كرد ؛ لكن مىدانيم كه بنىعباس تا چه پايه در رويارويى ، درگيرى و جنگ با فرزندان على عليه السلام و شيعيان آن‌ها موضع انتخاب كرده بودند . سيره و راه و رسم بنىعباس با چنان موضع‌گيرى احياناً به صورت مانعى لغزاننده و ركورد آفرينى بود كه در سر راه تشيع نهاده مىشد .\r\nحكومت‌ها و فرمانروايىهايى از شيعيان در سرزمين ايران پديد آمد كه دست تشيع را برگرفته و بازو در بازوى او قرار داد ، و ايران اساس استوار تشيع را بنياد كرد و اركان آن‌را بر سر پا ساخت . اين حكومت‌ها و فرمانروايىها كه در ايران پديد آمدند عبارتند از امثال : امارت و فرمانروايى طاهريان ، دولت علويان ، سلطنت آل‌بويه ، حكومت مغول‌ها و ديگران .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nفرمانروايى طاهريان در هرات\r\nمؤسس و پايه گذار اين فرمانروايى و سرسلسلهء اين خاندان ( و آن‌كه خاندان مذكور به دو منسوب است ) طاهر بن حسين خزاعى مىباشد كه مأمون وى را به هرات و بلاد بزرگ آن ، يعنى خراسان به سال 205 ه . ق گمارد . و اين سمت را وقتى به طاهر اعطا كرد كه او به فتح بغداد و كشتن برادرش امين ، موفق گرديد و حكومت مأمون بر سرزمين‌هاى اسلامى استقرار يافت و او به پايتخت خلافت بنىعباس ؛ يعنى بغداد بازگشت .\r\nاز طاهريان عده‌اى عهده دار حكومت هرات بودند ، و آن‌ها عبارتند از : طلحه ، عبداللَّه ( دو پسر طاهر ) ، طاهر بن عبداللَّه بن طاهر و محمد بن طاهر .\r\nدر ايام حكومت محمد بن طاهر بود كه فرمانروايى طاهريان رو به ضعف نهاد و يعقوب‌ليث صفّار - كه با او نبرد آغاز كرده بود - بر وى استيلا يافت و او و خانواده‌اش را دستگير كرد و با دستگيرى او حكومت طاهريان در سال 259 ه . ق به پايان رسيد .\r\nپاره‌اى از نواحى هرات تحت حكومت عده‌اى از طاهريان قرار داشت از قبيل عبداللَّه بن طاهر بن عبداللَّه بن طاهر ، سليمان بن عبداللَّه و جز آن‌ها .\r\nابن‌اثير در حوادث سال 250 ه . ق راجع به جنگ و نبردى كه ميان حسن بن زيد علوى - كه در ديلم ظهور كرد -\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو ميان سليمان بن عبداللَّه طاهرى روى داد مىنويسد :\r\n« وقتى ميان آن‌ها جنگ در گرفت بعضى از فرماندهان حسن بن زيد به سوى سارى ، روى نهادند و بر آن در آمدند ؛ وقتى سليمان اين خبر را شنيد خود و همراهانش روى به هزيمت گذاشتند و خانواده و فرزندان و باروبنه و اموال خود را در سارى به جاى نهادند ، و حسن بن زيد و يارانش بر همهء اين اموال و باروبنه و غيره دست يافتند » . تا آنجا كه مىنويسد : سليمان با اختيار و اراده و با ميل و رغبت اين هزيمت را پذيرا گشت ؛ زيرا طاهريان همگى شيعى بوده‌اند . وقتى حسن بن زيد به طبرستان آمد سليمان طاهرى از جنگ با او خوددارى ورزيد چون مىدانست عبداللَّه از شيعيانى استوار در تشيع مىباشد ؛ و لذا سليمان در اين باره مىگويد :\r\n نُبّئتُ خيلَ بن زيد اقبَلت حيناً * تُريدنا لتحسينا الامرّينا\r\nيا قَومِ ان كانَت الانباءُ صادِقَةً * فالويلُ لى و جميع الطاهرينا\r\nاما انا فاذا اصطفّت كَتائِبُنا * أكونُ مِن بنيهم رأسَ المُوالينا\r\nفَالعُذرُ عند رسول اللَّهِ مُنبسط * اذا احتسبتُ دِماءَ الفاطميينا « 1 » \r\n\r\n\r\n","description":"","footnote":"\r\n( 1 ) . الكامل ، ج 7 ، ص 40 .\r\n","page_name":" 14 ","page_number":14},
  {"content":"\r\n\r\nبه من گزارش كردند كه سواره نظام‌هاى حسن بن زيد آهنگ ما كرده تا طعم تلخ شكست را به ما بچشاند .\r\nاى ياران من ! اگر اين اخبار راست باشد ، پس واى بر من و همهء طاهريان .\r\nاما من آنگاه كه لشگريانم به صف درآيند من در ميان آن‌ها از نظر ولاى اهل‌البيت عليهم السلام سرآمد هستم .\r\nبنابراين عذر من نزد رسول‌خدا صلى الله عليه و آله - چون خون فاطميان را نريخته‌ام و آن‌را براى خود در روز قيامت براى دريافت پاداش ذخيره كرده‌ام - مقبول و پذيرفته است .\r\nكتب تاريخ سرشار از اخبار طاهريان مىباشد و برجستگى آن‌ها در شهامت و دلاورى ، بر كسى مخفى و نامعلوم نيست و تشيع به دنبال آن‌ها - هر جا كه حركت مىكردند - همراه و همگام بوده است .\r\n\r\nدولت علويان\r\nالف - حسن بن زيد\r\nچهار تن از علويان بر ديلم حكومت راندند و حسن بن زيد ، اولين فرد از آن‌ها است كه حكومت ديلم را به دست گرفتند . وى در رى مىزيست و به دعوت مردم ديلم ، بدان‌سو روى نهاد و مردم ديلم ، كلار ( دشت ) ، چالوس و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nرويان به اتّفاق هم ، صلاح بر آن ديدند كه با وى بيعت كنند ؛ لذا همگى با او بيعت نمودند و كارگزاران « ابن اوس » را از اين ديار بيرون راندند و براى جنگ با سليمان بن عبداللَّه طاهرى ( به سوى سارى ) روى نهادند ، مردم جبال طبرستان - مانند جبال سمنگان و قادشان - و ليث بن قتاده و جماعتى از مردم دامنهء اين كوه‌ها به حسن بن زيد پيوستند ، آنگاه بر آمل استيلا يافت و جماعت يارانش - پس از استيلاى بر آمل - رو به فزونى نهادند . ميان حسن بن زيد و طاهريان جنگ‌هايى روى داد كه گاهى بر آن‌ها غلبه مىكرد و احياناً مغلوب آن‌ها واقع مىشد . سپاهيانش ، گاهى بر طبرستان پيروز مىشدند و احياناً طبرستان را از دست آن‌ها مىربودند . سرانجام كار حسن بن زيد بالا گرفته و اقتدار فراوانى در خود به هم رسانيد تا بر رى و گرگان نيز پيروز شد . « 1 »\r\nوقتى فرمانروايى محمد بن طاهر طاهرى رو به ضعف گذارد و يعقوب بن ليث صفّار بر او غلبه كرد شوكت و اقتدار حسن بن زيد علوى فزونى يافت ؛ لكن يعقوب نمىخواست حسن بن زيد ، بلادى را كه به دست آورد به حكومت خود در آن‌ها ادامه دهد ؛ لذا سپاهى را براى جنگ با حسن بن زيد در سال 260 ه . ق تهيه ديد ، حسن بن\r\n\r\n\r\n","description":"","footnote":"\r\n( 1 ) . ر . ك : الكامل ، ج 7 ، ص 40 ، 53 ، 57 ، 66 و 82 ( در حوادث سال‌هاى 250 ، 251 ، 252 ، 255 ، 257 ه . ق ) .\r\n","page_name":" 16 ","page_number":16},
  {"content":"\r\n\r\nزيد شكست خورد و به ديلم روى نهاد و يعقوب ابن ليث بر آمل و سارى استيلا يافت و براى جستجوى حسن بن زيد به سوى جبال طبرستان حركت كرد ؛ ولى با باران و گل و لاى مواجه شد و به سختى از آن نجات يافت . در سال 261 ه . ق حسن بن زيد بازگشت و بر طبرستان دست يافت و همواره بر اين سرزمين حكومت مىراند تا آن‌كه در رجب سال 270 ه . ق مرگ او را در ربود . حكومتش مدت نوزده سال و هشت ماه و شش روز به طول انجاميد . « 1 »\r\nب - محمد بن زيد علوى\r\nآنگاه كه حسن بن زيد از دنيا رفت برادرش ، محمد جانشين وى شد . سراسر ايام حكومت محمد بن زيد مواجه با جنگ‌ها و رويدادهاى سخت بود . گاهى با صفاريان و زمانى با اسماعيل بن احمد سامانى نبرد مىكرد ، و در يكى از جنگ‌هاى هولناكى كه ميان او و محمد بن هارون - كه از سوى اسماعيل سامانى به جنگ با او آمد - روى داد جراحتى برداشت . در اين جنگ بود كه پسرش زيد اسير شد ، آنگاه محمد بن زيد - پس از چندى كه جراحت برداشت - در سال 287 از دنيا رفت . « 2 »\r\n\r\n\r\n","description":"","footnote":"\r\n( 1 ) . الكامل ، ج 7 ، ص 136 .\r\n( 2 ) . الكامل ، ج 7 ، ص 166 . ابن‌اثير مىگويد : دو نفر براى مرافعه - كه نام يكى از آن‌ها معاويه و نام ديگرى على بود - نزد محمد بن زيد آمدند . محمد بن زيد به آن‌ها گفت : حكم و داورى ميان شما روشن است . معاويه گفت : زير اين دو نام خبرى است ، محمد بن زيد گفت : اين خبر چيست ؟ معاويه گفت : پدر من يكى از شيعيان راستين بود و نام معاويه بر من نهاد تا مرا از شرّ ناصبىها و دشمنان على عليه السلام حفظ كند ؛ اما پدر على ، ناصبى بوده و از ترس علويان شيعى ، نام او را على نهاد ؛ محمد بن زيد تبسمى كرد و به وى نيكى نمود و او را مشمول محبت خود قرار داد .\r\n","page_name":" 17 ","page_number":17},
  {"content":"\r\n\r\nهمين محمد - و يا برادر ش حسن - بود كه اموال زيادى براى بناى مرقد اميرالمؤمنين على بن ابى طالب و امام‌حسين عليهما السلام هزينه كرد ؛ چنان‌كه به اين مطلب در گفتارمان راجع به نجف و كربلا اشاره نموديم .\r\nج - حسن بن على اطروش\r\nوقتى محمد بن زيد علوى از دنيا رفت حسن بن على بن حسن بن عمر بن على بن حسين عليهم السلام معروف به « اطروش » بر ديلم وارد شد و سيزده سال در آن اقامت داشت و مردم را به اسلام دعوت مىكرد . بسيارى از مردم ديلم اسلام آوردند و پيرامون او گرد آمدند . حسن بن على در بلاد ديلم مساجدى بنا كرد و از مردم ديلم كه در پشت سعيد رود ( گويا سفيد رود ) تا ناحيهء آمل زندگانى مىكردند به دست او اسلام آورده و پيرو مذهب حسن بن زيد و شيعى بوده‌اند . علت كرى و سنگينى گوش او در شنوايى آن بود\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nكه در جنگ ، محمد بن زيد اطروش ، با شمشير ضربه‌اى بر سرش فرود آورد . « 1 » طبرستان در آن روزگار تحت سلطهء سامانيان بود و حسن بن على درصدد تصرف آن برآمد و پس از جنگى كه ميان او و والى دست نشاندهء سامانيان در طبرستان روى داد بر سپاه سامانيان پيروز شد و طبرستان را به تصرف در آورد و به « الناصر » نامبردار شد ؛ آنگاه سپاهيان سامانى به سال 304 ه . ق از خراسان براى جنگ به سوى او تاختند و وى را به قتل رساندند .\r\nد - حسن بن قاسم داعى\r\nپس از حسن بن على ، داماد او حسن بن قاسم علوى ، معروف به « الداعى » به‌پاخاست ، و بر رى استيلا يافت و طرفداران سامانيان را از آن بيرون راند ؛ سپس قزوين ، زنجان ، ابهر و قم را به تصرف خود در آورد . در روزگار وى ، اسفار بن شيرويهء ديلمى سر بر آورد و قدرت و عظمتى به هم رساند و بر طبرستان استيلا پيدا كرد . داعى ، در اين زمان در رى به سر مىبرد . وقتى گزارش مربوط به اسفار براى وى رسيد به طبرستان بازگشت و ميان آن دو جنگ خونينى در گرفت كه « داعى علوى » در آن كشته شد .\r\nاين واقعه در سال 316 ه . ق روى داد . انهزام و فرار اكثر ياران و سپاهيان حسن بن قاسم داعى ، تعمداً صورت\r\n\r\n\r\n","description":"","footnote":"\r\n( 1 ) . الكامل ، ج 8 ، ص 26 و 27 .\r\n","page_name":" 19 ","page_number":19},
  {"content":"\r\n\r\nگرفت ؛ علتش آن بود كه « داعى » به ياران خود دستور مىداد درست عمل كنند و آنان را از ظلم به مردم و شرب خمر منع مىكرد ! به همين جهت كينهء داعى را به دل گرفتند و تصميم داشتند او را با كودتا دستگير كنند ، ابوالحسين بن اطروش را به فرماندهى خود انتخاب نمايند و خطبه به نام او بخوانند . وقتى حسن بن قاسم داعى از توطئه و نيّات آن‌ها ، آگاه شد كسانى را كه عليه او توطئه كرده بودند به قتل رسانيد . اسفار بن شيرويه ، احساس كرد گماشته و مأمور او هارون بن بهرام در صدد دعوت مردم به سوى ابوجعفر علوى بر آمده است ؛ لذا او را به سوى خود فراخواند و دستور داد با يكى از خانوادهء اشراف آمل وصلت كند و ابوجعفر و ساير رؤساى علوى را به مجلس عروسى خود دعوت نمايد و آن‌ها را در آن مجلس احضار كند . روز خاصّى را معين كرد و اين كار را به انجام رسانيد . اسفار در سر موعدِ معين به آمل رسيد و ناگهان به خانهء هارون حمله‌ور شد ، ابوجعفر و ساير رجال برجستهء علوى را دستگير كرد و آن‌ها را به سوى بخارا فرستاد و در آنجا زندانى ساخت ، تا آن‌كه در ايام فتنهء ابوزكريا از زندان رها شدند . « 1 » و اوضاع علويان در ديلم و طبرستان متلاشى شد .\r\nاز رهگذر دعوت علويان ، تشيع در پاره‌اى از سرزمين ايران مقامى ارجمند كسب كرده و رو به رواج و انتشار گذاشت .\r\n\r\n\r\n","description":"","footnote":"\r\n( 1 ) الكامل ، ج 8 ، ص 59 .\r\n","page_name":" 20 ","page_number":20},
  {"content":"\r\n\r\n\r\nشيعه و آل‌بويه « 1 » در ايران\r\nحكومت و اقتدار آل‌بويه در شيراز آغاز شد ؛ آنگاه نفوذ آن به سراسر ايران و عراق ، بلكه به تمام بلاد زير سلطهء بنىعباس نفوذ كرده و در آن‌ها گسترش يافت . آل‌بويه در زمان حكومت خود در سراسر مملكت - توأم با تدبير و كارآيى سياسى - نفوذ داشتند و خليفهء عباسى صرفاً يك سمبل تشريفاتى به شمار مىرفت . اين نكته براى هر كسى كه مقدارى از تاريخ مربوطه را به مطالعه و بررسى گرفته باشد كاملًا معلوم و روشن است .\r\n\r\n\r\n","description":"","footnote":"\r\n( 1 ) آل‌بويه از ديلميان هستند و سلسلهء نسب آن‌ها به پادشاهان و خسروان ايران قبل از اسلام مىرسد . همانگونه كه اشاره شد حكومت آن‌ها در سال 321 ه . ق در شيراز آغاز گرديد و در سال 447 ه . ق به پايان رسيد . اولين فرمانروايانى كه از اين سلسله به حكومت دست يافتند سه برادرند : عمادالدين على بن بويه كه در سال 338 ه . ق از دنيا رفت . و معزالدين احمد بن بويه كه به سال 356 ه . ق دنيا را وداع گفت . و ركن‌الدين حسن بن بويه كه وفات او در سال 366 ه . ق روى داد . و آخرين فرمانرواى اين سلسله « الملك الرحيم » است كه مىگويند قبيلهء خاقان در عراق به دو منسوب‌اند .\r\nممكن است مطالعه كنندهء اين كتاب تصور كند ما مىخواهيم فقط راجع به آل‌بويه و شيعه در ايران - مطابق عنوانى كه مطرح شد - به بحث و گفتگو بپردازيم ؛ لكن ما بحث خود را تعميم داده و عراق و جاهاى ديگر را - كه سلطهء آل‌بويه آن‌ها را فرا مىگرفت - ياد كرديم . و هدف ما از اختصاص دادن بحث به ايران براى اين است كه در اين فصل دربارهء ايران به گفتگو نشسته‌ايم .\r\n","page_name":" 21 ","page_number":21},
  {"content":"\r\n\r\nمذهب اهل‌سنت در زمان آل‌بويه اكثر بلاد ايران و عراق را زير پوشش خود داشت و آل‌بويه - عليرغم ظهور و پيدايى آن‌ها در تشيع و دلبستگى شديد نسبت به آن - با تسنن به مخالفت و ستيز بر نخاستند ، به عكس ، زمامداران سنى ، با شيعه همانگونه رفتار كردند كه همهء ما از آن آگاهيم .\r\nآرى ! آل‌بويه با اين‌كه از شوكت و اقتدارى شگرف برخوردار بودند و بر خلافت و سرزمين‌هاى اسلامى كاملًا تسلط داشتند ، شيوه و رفتارى نيكو با رعيّت در پيش گرفتند و به خاطر تشيع خود با اهل‌سنت تعصب‌آميز عمل نمىكردند ؛ بلكه در ايام حكومت آن‌ها حوادثى ميان شيعه و سنى رخ داد كه فتنه از سوى اهل‌سنت به هم رسيده بود ، از سلطان شيعى حيا نكردند ، و سطوت و قدرت سلطان را مدّ نظر قرار ندادند ؛ مع‌هذا آل‌بويه - در مقام دفاع و حمايت از شيعه - اهل‌سنت را به مجازات نگرفتند . با مطالعهء حوادث پس از سال 440 ه . ق در كتاب « الكامل » به اين نكته پى مىبريم كه چرا سرزمين‌هاى اسلامى در برابر فرمانروايان‌بويه - كه صاحب قدرت و عطا بودند - رام بوده و آنان بدون اين‌كه با حلّ مشكلات زيادى رو به رو گردند با اقتدار به حكومت خود ادامه مىدادند . آل‌بويه مانند ساير ملوك و امرايى - كه به يكى از مذاهب پايبند بودند - در خدمت ، به مذهب سرشته شده بودند ؛ زيرا آل‌بويه در مقام دفاع از مذهب به اندازهء توانايى و به همان مقدارى كه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاطلاعات و معلومات آن‌ها اقتضا مىكرد كوشش خود را مبذول مىداشتند ؛ لذا سراسر دوران حكومت آل‌بويه را بايد دوران سعى و ترويج مذاهب اهل‌بيت عليهم السلام دانست .\r\nدر تاريخ مىبينيد كه براى دفاع از اين مذهب و بالا بردن مقام عترت پاك رسول‌اكرم صلى الله عليه و آله از هر راهى بهره مىجسته و آن‌را در مىنورديدند .\r\nروز هيجدهم ذى حجه ، روز غديرخم و روزى است كه رسول‌خدا صلى الله عليه و آله بر فراز منبرى آمد كه مسلمانان آن‌را از محمل شتران پرداخته بودند ، آن‌حضرت در مقام بيان فضيلت اهل‌البيت و على مرتضى عليهم السلام خطبه‌اى ايراد فرمود و ضمن آن فرمود : آيا من نسبت به شما از خود شما سزاوارتر نيستم ؟ مسلمين گفتند : آرى . وقتى از مردم راجع به اين مطلب اقرار گرفت ، فرمود : هر كس كه من مولا و سزاوارتر از خودِ او بر او مىباشم اين على مولاى اوست ، خدايا ! دوست بدار آن‌كه او را دوست مىدارد و دشمن بدار آن‌كه او را دشمن مىدارد .\r\nاين جمله پاره‌اى از سخنان رسول‌اكرم صلى الله عليه و آله را تشكيل مىدهد كه دربارهء ابوالحسن ، علىّ مرتضى عليه السلام ايراد فرمود .\r\nشيعه به چنين روزى به عنوان يكى از اعياد بزرگ مىنگريست ؛ زيرا رسول‌خدا صلى الله عليه و آله ، علىّ مرتضى عليه السلام را به عنوان امام ، خليفه و سزاوارتر از مردم نسبت به خودشان منصوب فرمود ؛ بنابراين شيعيان سزاوارتر بودند كه اين\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nروز را بزرگ بر شمرده و از آن تجليل به عمل آورند .\r\nآل‌بويه اين روز را سخت گرامى مىداشتند و در تقديس و گرامى داشت آن آشكارا مىكوشيدند و كارهايى در اين روز صورت مىدادند كه در هيچ عيدى جز آن دست به چنان كارهايى نمىزدند ، اظهار سرور و شادمانى مىكردند ، جامه‌هاى فاخر در بر مىگرفتند و كوشش زيادى در اطعام و گستردن سفره‌هاى تشريفاتى به كار مىداشتند به‌طورى كه مطبوع‌ترين خوراك‌ها را براى مقيم و مسافر بر روى اين سفره‌ها آماده مىساختند و در بخشش و انفاق دست‌ها را گشاده مىكردند ؛ امثال اين گونه كارها كه ولاى و محبت آن‌ها نسبت به علىّ مرتضى عليه السلام و تجليل از چنين روزى آنان را به اين كار فرا مىخواند . ملوك و فرمانروايان شيعه ، از آل‌بويه - در هر نقطه كه به سر مىبردند - پيروى كردند كه از آن جمله فاطميين مصر هستند . يكى از شواهد اين مطلب - كه شيعه در چنين روز ؛ يعنى « غدير » اظهار شادمانى مىكردند و آن‌را به عنوان روز عيد قرار مىدادند گفتار ابن‌اثير دربارهء حوادث سال 308 ه . ق است . وى مىنويسد : « در اين سال مردم « باب البصرة » - كه محله‌اى در بغداد است - در روز بيست و ششم ذىحجه آذين بندى شكوهمندى بر پا كرده و شادمانى فراوانى نشان مىدهند ؛ بدينسان در روز هيجدهم محرم دست به كار اعمالى مىگردند كه شيعيان در روز عاشورا\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدست‌اندركار آن مىشوند ؛ علت آن اين است كه شيعيان « كَرخ » « 1 » در روز هيجدهم ذى حجه كه روز غدير است قبه‌ها و گنبدها برمىافرازند و جامه‌هاى فاخر براى زينت در بر خود مىگيرند . همين شيعيان در روز عاشورا در رابطه با سوگوارى و نوحه و اظهار غم و اندوه كارهايى انجام مىدهند كه مشهور است . مردم « باب البصرة » در برابر اين كار هشت روز بعد از عيد غدير ( يعنى روز بيست و ششم ذى حجه ) مانند شيعيان جشن و سرور به‌پا مىكنند و مىگويند : در اين روز نبىّاكرم صلى الله عليه و آله و ابوبكر وارد غار شدند .\r\nمردم باب البصره هم‌چنين هشت روز پس از عاشورا را - به مانند شيعيان در روز عاشورا - ماتم مىگيرند و به عزادارى مىپردازند ، و مىگويند : در اين روز مصعب بن زبير به قتل رسيد » . « 2 »\r\n\r\n\r\n","description":"","footnote":"\r\n( 1 ) . كرخ محلهء وسيعى در غرب بغداد بود كه اطراف آن‌را ديوار وحصارى احاطه مىكرد ، تمام مردم آن شيعى بودند و فردى غير شيعى در ميان آن‌ها ديده نمىشد ؛ چنان‌كه ياقوت در ( معجم البلدان ) همين نكته را ياد كرده و اين قسمت از بغداد را سراسر به نام « كرخ » ناميده است .\r\n( 2 ) . الكامل ، ج 9 ، ص 54 . اگر روز غار روز عيد ، و روز قتل مصعب روز حزن و اندوه باشد براى شيعه مشكلى به وجود نمىآورد . اما آيا روز قتل مصعب را مىتوان با روز عاشورا مقايسه كرد ؟ آيا روز غدير همان روزى نيست كه بيش از صد هزار مسلمان در آن‌روز گرد هم آمدند و على عليه السلام را به‌خاطر مقام والايش تهنيت گفتند ؟ حتى ابوبكر و عمر در مقام تبريك گويى به على عليه السلام عرض كردند : بخ بخ لك اصبحت مولاى و مولى كل مؤمن و مؤمنة » : ( آفرين بر تو كه هم اكنون سرور ما و سرور هر مرد و زن مسلمان گشتى ) ؛ بنابراين لازم است همهء مسلمين در جشن و سرور - براى چنين روزى - شريك شادى هم باشند . اما روز عاشوراى حسينى ، سزاست كه تمام مسلمانان عالم براى چنين روزى افسرده و اندوهگين شوند ؛ مگر نه اين است كه حسين عليه السلام سبط رسول‌اكرم صلى الله عليه و آله ، و ريحانهء او ، خامس اصحاب كسا ، و از زمره اهل‌بيتى بود كه خداوند پليدىها را از آن‌ها سترد ؟ آيا حسين عليه السلام سرور اهل بهشت نبوده است ؟ آيا نه اين است كه حادثهء شهادت او حادثهء دردناكى است كه روزگار مانند آن را به خود نديده است ؟ براى اين‌كه براى حزن و اندوه بر آن حضرت انگيزه‌اى را ياد كنيم كافى است كه بگوييم : بايد با رسول‌اكرم صلى الله عليه و آله همدردى نماييم و فرمان او را به اجرا در آوريم ؛ زيرا رسول‌اكرم صلى الله عليه و آله ده‌ها سال پيش از واقعهء عاشورا براى چنين روزى گريست و اندوهگين گشت ، و مردم را به حزن و اندوه و گريستن بر آن حضرت فرمان داد .\r\n","page_name":" 25 ","page_number":25},
  {"content":"\r\n\r\nشيعه همانگونه كه ابن‌اثير مىگويد : « در روز عاشورا جهت سوگوارى ، نوحه و اظهار غم و اندوه كارهايى انجام مىدهند كه مشهور است ؛ لكن آل‌بويه اين كار را در تمام بلاد تعميم دادند و آن را به شيعه محدود نساختند ؛ زيرا معزّالدوله ، احمد بن بويه به مردم دستور داد در روز عاشورا دكاكين خود را ببندند ، بازار و خريد و فروش را تعطيل نمايند ، نوحه و گريستن در پيش گيرند و جامه‌هايى پشمينه و خشن در بر كننند مردم نيز طبق دستور عمل نمودند » . « 1 »\r\n\r\n\r\n","description":"","footnote":"\r\n( 1 ) . الكامل ، در حوادث سال 252 ه ق .\r\n","page_name":" 26 ","page_number":26},
  {"content":"\r\n\r\nمقام و موقعيّت چنين روزى را بايد آنگونه در نظر گرفت كه فرمانروايان آل‌بويه آن را به عنوان روز حزن و اندوه و گريستن انتخاب كردند و مردم را به ماتم‌گيرى و سوگوارى تشويق مىنمودند .\r\nبا توجه به اين حقيقت چرا نبايد شيعيان در سايهء استمرار اين شعائر ، نيرومند نشده باشند در حالىكه در اجراى شعائر مزبور ، فرمانروايان نيز دست آن‌ها را به نشانهء تأييد مىگرفتند ؟ ! اين دو روز ( غدير و عاشورا ) دو مظهر شيعى بوده است ؛ به همين جهت زمامداران شيعى آن دو را تأييد مىنمودند و زعماى اهل‌سنت با آن‌دو مخالفت مىورزيدند و « دو روز ديگرى » را مقرر كردند و خواستند - با مقرر كردن آن دو روز - با شيعيان روياروى گردند .\r\nحق اين بود و هست كه اهل‌سنت با شيعه دربارهء روز غدير و عاشورا به مخالفت بر نمىخاستند ؛ چنان‌كه سزا نبود شيعه راجع به آن دو روزى كه اهل‌سنت يكى را روز شادمانى و ديگرى را روز عزا اعلام كردند با آن‌ها دم از مخالفت زنند ( بلكه سزاست بر سر اين‌گونه مسائل به توافق برسند ) چنان‌كه مىبينيم هم اكنون اهل‌سنت در بسيارى از مظاهر حزن و سوگوارى در روز عاشورا با شيعيان - پس از آن‌كه اين رويارويى نكوهيده را كه ناشى از تعصب كوركورانه است فراموش كردند - هم آواز شده و خود را در غم مصيبت آنان با اجراى مراسم عزا ، شريك و سهيم اعلام مىكنند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nآل‌بويه در جهت خدمت به مذهب تشيع ، صرفاً به مظاهر سرور در روز غدير و شعائر حزن و اندوه در روز عاشورا اكتفا ننمودند ؛ بلكه مساعى خويش را به هر وسيلهء ممكن و به قدر توانايى در خدمت به اهل‌البيت مصروف مىداشتند ؛ آنان علماى شيعه را با تمام وسايل و امكانات گرامى مىداشتند و دربارهء آن‌ها از هيچگونه تجليل و ابراز عنايت و بذل اموال فراوان دريغ نمىكردند ؛ حتى عضدالدوله با وضع شكوهمندى سوار بر مركب مىشد و به زيارت و ديدار شيخ مفيد ، محمد بن محمد بن نعمان ( طاب ثراه ) مىرفت . تا آنجا كه ابن‌اثير در حوادث سال 372 ه . ق مىنويسد : « عضدالدوله دوستدار علم و اهل‌علم بوده و به علما ارج مىنهاد ، از احسان به آن‌ها دريغ نمىكرد و با آنان مىنشست تا در مسائل با هم به مناظره بپردازند . « 1 »\r\n\r\n\r\n","description":"","footnote":"\r\n( 1 ) . گويا هدف اين شخصيت بزرگوار و دوستدار علم ايجاد حركت و جنبش علمى ، و وادار كردن طلاب و دانشجويان به كوشش و تحصيل علوم بوده است كه از اين رهگذر شمار دانشمندان رو به فزونى گذارَد ؛ به همين جهت عضدالدوله مقصد و مقصود رجال علم بوده و سزا بود كه كتاب‌هايى به نام او تأليف شود . در ذيل كتاب « التمهيد » باقلانى - ضمن شرح حال عضدالدوله ( ص 246 ) - آمده است : ابوعبداللَّه و ديگران گفته‌اند : عضدالدوله فنا خسرو بن بويه ديلمى دوستدار علم و علما بوده است ، و مجلس او مشحون از شمار زيادى از علما و دانشمندان هر فنّى بود و اكثر آن‌ها از فقها و متكلمين تشكل مىيافتند ، عضدالدوله براى آن‌ها مجالسى براى مناظره منعقد مىساخت .\r\n","page_name":" 28 ","page_number":28},
  {"content":"\r\n\r\nدانشمندان از هر شهرى آهنگ محضر او مىنمودند و براى او و به نام او كتاب‌هايى تأليف مىكردند كه از آن جمله « الإيضاح » در نحو ، « الحجة فى القراءات » ، « الملكى » در طب ، « التاجى » در تاريخ و جز آن‌ها است . « 1 »\r\nاين سخن « ابن اثير » گواه و مؤيد آن است كه عضدالدوله نسبت به همهء اهل دانش - اعمّ از شيعه و سنى - محبت مىورزيد و احترام و محبت او ، به علماى شيعه محدود نبود . همين نكته ما را به سخنى كه قبلًا راجع به آل‌بويه ياد كرديم رهنمون ساخت مبنىبر اين‌كه آل‌بويه با مذهب اهل‌سنت در مقام معارضه و ضديّت بر نمىآمدند ؛ بلكه علم را از هر مذهب و مكتبى مشمول تأييد و حمايت خود قرار مىدادند . آل‌بويه شيعيان رادر مشاهدِ مشرّفه اسكان دادند و مقررىهاى منظم و هزينه‌هايى براى آن‌ها تعيين نمودند و در عطا و بخشش نسبت به آن‌ها دستى گشاده داشتند ؛ زيرا اين مشاهد ، آنگاه كه از نظر زندگانى برخوردار از آسايش و رفاه مىشد مهاجران به سوى آن‌ها مىكوچيدند و اقامت در آن‌ها براى زائران امكان‌پذير و مطبوع مىگشت .\r\n\r\n\r\n","description":"","footnote":"\r\n( 1 ) . الكامل ، ج 9 ، ص 8 ، در حوادث سال 372 ه . ق .\r\n","page_name":" 29 ","page_number":29},
  {"content":"\r\n\r\nآل‌بويه بناهاى عظيم و شكوهمندى در مشاهد مشرفه بر پا كردند ، و گنبدهاى رفيعى بر روى ضريح‌هاى مقدس برافراشتند ؛ حتى عضدالدوله و سپاهيانش قريب به يكسال براى ساختمان مرقد علوى عليه السلام و تكميل و توسعهء آن در نجف اشرف اقامت نموده و آن‌را در نهايت شكوه و عظمت تكميل كرد ، و خانه‌ها و رباطها در آنجا بنا نمود ، و با دستى باز علويان ، علما ، مجاوران ، نگهبانان و متوليان اين مرقد شريف را از بخشش‌هاى فراوان خود بهره‌مند ساخت و قناتى را كه آل‌اعيَن ايجاد كرده بودند اصلاح و بازسازى كرد . و بدينسان در مشهد حسينى ( على من شرفه و آله و اصحابه ازكى التحيات ) به كارهاى جالبى دست زد ، و به توسعه و بازسازى و صرف اموال براى زوّار و متوليان و مجاوران مرقد امام‌حسين عليه السلام در كربلا همت گمارد .\r\nآل‌بويه همواره در زمان حيات خود براى زيارت ، آهنگ اين مرقدهاى شريف مىنمودند و جنازه‌هاى آن‌ها را پس از مرگ به اين مكان‌هاى مقدس مىبردند تا در جوار آن‌ها به خاك سپرده شوند . من در صحن مرقد علوى - در پشت مرقد - كنار در صحن كه به « باب الطوسى » معروف است قبور آن‌ها را ديدار كردم .\r\nخلاصه آن‌كه : آل‌بويه در خدمت به مذهب و مكتب اهل‌البيت عليهم السلام تا توانستند همهء مساعى خود را به كار گرفتند و به اندازهء استطاعت خويش در مقام احياى تشيع برآمدند ؛\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nحتى پاره‌اى از مورخين به رواج و انتشار تشيع در زمان حكومت آن‌ها و فزونى شمار شيعيان در عهد فرمانروايى آنان ، زبان به اعتراف گشودند ؛ و آثار اين خاندان در ايران و عراق گواه بر همين سخن است ؛ تاريخ نيز اين آثار را جاويدان نگاه داشته است ، اگر چه اين آثار رو به ويرانى نهادند . كسى كه به تاريخ ايران قبل از حكومت آل‌بويه و همزمان با آل‌بويه آشنايى دارد نقش عظيم و مؤثر آل‌بويه در حفظ تشيع و نشر آن را به خوبى مىشناسد ، همين قدر كافى است بگوييم آل‌بويه به منظور استقرار و انتشار تشيع شخصيتى ، مانند صاحب بن عباد « 1 » را به وزارت برگزيدند\r\n\r\n\r\n","description":"","footnote":"\r\n( 1 ) . وى وزير فخرالدولهء آل‌بويه و عالم و اديب و متكلم و شاعر بوده‌است و در علم ، ادب ، دين و دنيا از شخصيت‌هاى گرانقدر به شمار مىرود . علما و شعراى بىشمارى گرد او جمع مىشدند ، اجتماعى بىنظير كه جز براى سيف الدولهء آل‌حمدان براى هيچ زعيم و فرمانروايى فراهم نيامده بود . براى او بود كه‌بابويه ( طاب ثراه ) كتاب « عيون‌الاخبار » را نگاشت و ثعالبى كتاب « يتيمةالدهر » را در گزارش احوال او و شعراى او تأليف كرد . ابن‌خلكان مصنفاتى از صاحب بن عباد ياد مىكند ، از آن‌جمله كتاب « الإمامة » است كه « صاحب » در اين كتاب در تفضيل على بن ابى طالب عليه السلام و اثبات امامت او بحث كرده است . و ديگرى كتاب « المحيط » در لغت . من نسخه‌اى از اين كتاب را در كتابخانهء محمد سماوى در نجف ديدم كه آن را به قلم خود استنساخ كرده بود . اين كتاب ، تلخيص كتاب « العين » خليل مىباشد كه شواهد شعرى در آن حذف و فصول آن به بهترين وجه تبويب و تنظيم شده است . مقام صاحب بن عباد آن چنان رفيع گشته بود كه « شريف رضى » وى را در حياتش مدح گفته و پس از وفاتش مرثيه‌اى براى او سروده است . صاحب ابن عباد به سال 326 ه . ق زاده شد ، و در سال 385 ه . ق از دنيا رفت .\r\n","page_name":" 31 ","page_number":31},
  {"content":"\r\n\r\nكه تشيع او آشكار بود و در راه نشر آن فداكارى مىكرد .\r\nاگر بخواهيم سخن را دربارهء خدمات دينى و مذهبى آل‌بويه و دفاع و حمايت آن‌ها از تشيع گسترده سازيم ، بحث ما طولانى گشته و از هدف و منظور خود - كه ايجاز و اختصار است - خارج مىشويم ؛ علاوه بر اين ، آثار اين خاندان آن‌چنان فراوان و بىشمار است كه صحيفه‌هايى اين چنين محدود ، گنجايش پذيرفتن و نگاشتن آن‌ها را ندارد .\r\n\r\nشيعه و مغول‌ها « 1 » در ايران\r\nميان حكومت و فرمانروايى آل‌بويه و مغول‌ها - علىرغم آن‌كه از نظر زمان مسافتى طولانى ، آن‌ها را از هم جدا مىسازد - دولت و حكومت مهم و قابل ذكرى وجود ندارد كه از تشيع حمايت به عمل آورده و از شيعيان دستگيرى كرده باشد ؛ بلكه احياناً پاره‌اى از حكومت‌ها - كه داراى قدرت و شوكت بودند - به‌پا خواستند و با شيعه جنگ و ستيز نموده و آن‌ها را آماج دشمنىهاى خود قرار دادند ؛ مانند سلجوقيان كه رفتار آن‌ها در ستيزه‌گرى و\r\n\r\n\r\n","description":"","footnote":"\r\n( 1 ) . حكومت هولاكوخان در ايران به سال 650 ه . ق آغاز شد ، و با مرگ ابىسعيد در سال 736 ه . ق حكومت اين خاندان منقرض گرديد .\r\n","page_name":" 32 ","page_number":32},
  {"content":"\r\n\r\nدشمنى با شيعه در بغداد و جز آن در كتب تاريخ ثبت و ضبط شده است . « 1 »\r\nسرانجام دولت و حكومت مغول‌ها سربلند كرد و هولاكوخان بر ايران استيلا يافت و بار ديگر بر عراق يورش برد ، حكومت و خلافت بنىعباس را منقرض ساخت و به همهء مذاهب آزادى داد ؛ از جمله مذهب اهل‌بيت عليهم السلام در تمام بلادى كه زير نفوذ او به سر مىبردند .\r\nهولاكوخان به همهء اديان و پيروانش احترام مىگذاشت و اهل علم و افراد با لياقت را ارج مىنهاد ؛ اگر چه با او هم مسلك نمىبودند ؛ به همين جهت - آن‌روزى كه فاتحانه وارد بغداد شد - ميان علماى شيعه و اهل‌سنت گردهمايى و همبستگى به هم رساند .\r\nكشتارهاى او در بغداد از آن‌رو نبوده است كه بغداد يك شهر اسلامى به شمار مىرفت تا بگوييم هولاكوخان در مقام دشمنى با اسلام به اين كشتار دست يازيده است ؛ بلكه از آن رو بوده است كه بغداد با او روياروى گشته و در مقابل يورش او مقاومت مىكرد ، هولاكو ، ذاتاً جنگجو و\r\n\r\n\r\n","description":"","footnote":"\r\n( 1 ) . در كتاب « تاريخ الحضارة الاسلامية » - كه حمزه طاهر آن را از تركى به عربى ترجمه كرده است - ( در ص 85 ) آن آمده است : سلجوقيان تفوق اهل‌سنت را در ايران به عهده گرفتند ؛ لكن نتوانستند تشيع را كاملًا از ميان ببرند . بنابراين فاصلهء ميان دو قرن پنجم و ششم هجرى را بايد دوران مجادلهء سخت دينى در ايران دانست .\r\n","page_name":" 33 ","page_number":33},
  {"content":"\r\n\r\nسفّاك و خونريز بوده و در هر منطقه‌اى كه در برابر او به جنگ بر مىخاست - هر چند مردم هم اگر با او هم مسلك بودند - براى غلبه و پيروزى دست به خونريزى مىزد .\r\nبنابراين اديان در زمان هولاكوخان آزاد بوده و فرزندان و نواده‌هاى او نيز به همين منوال مذاهب را آزاد گذاشته بودند . « 1 »\r\nاساساً براى حيات و زندگانى شيعه و حيات و پايدارى مذهب اهل‌بيت عليهم السلام كافى بود صرفاً به آن‌ها آزادى عمل اعطا گردد ؛ اما حمايت از شيعه و تشيع و هميارى با آن از سوى وزير و يا امير را بايد فوق خواسته‌ها و ايدهء مطلوب شيعه و تشيع بر شمرد .\r\nوقتى هولاكوخان به اديان و مذاهب - از آن جمله به مذهب تشيع - آزادى اعطا كرد ، و گزند و آسيبى بر مردم حله ، كربلا و نجف - كه همهء مردم اين چند شهر شيعى بودند - وارد نساخت در بعضى اين تصور به وجود آمد كه\r\n\r\n\r\n","description":"","footnote":"\r\n( 1 ) . يكى از شواهد اعطاى آزادى اديان در زمان مغول‌ها اين است كه عطا ملك جوينى « صاحب ديوان ايلخانيان مغول » در ايام سلطان اباقا بن هولاكوخان درصدد برآمد نهرى از فرات به نجف حفر كند و چون سرزمين نجف از مجراى فرات بلندتر بود آب به سرزمين نجف نرسيد . آنگاه قناتى از اين نهر به سوى نجف حفر كرد و سرانجام از اين طريق آب را در سال 672 ه . ق به نجف رسانيد . او رباطى را در نجف بنياد كرد كه در همين سال آن را پىريزى نموده بود ؛ چنان‌كه در كتاب « فرحة الغرى » ابن‌طاووس ( طاب ثراه ) اين مطلب ياد شده است ؛ با اين‌كه اباقا بن هولاكو ، بر مذهب جوينى نبوده است .\r\n","page_name":" 34 ","page_number":34},
  {"content":"\r\n\r\nهولاكوخان اسلام آورده و به مذهب تشيع گردن نهاده است ؛ اما يادآور مىشويم : چنين تصورى را بايد پندارى نادرست بر شمرد ؛ زيرا صرفاً آسيب نديدن مردم شهرهاى ياد شده را نمىتوان دليلى براى اين امر دانست ، به‌ويژه آن‌كه اين آزادى نسبت به همهء مذاهب و اديان گسترش داشت ( و اساساً اختصاص به دين اسلام نداشت تا نوبت به مذهب تشيع برسد ) ؛ اما مصونيت مردم شهرهاى مذكور از آسيب و خونريزىهاى هولاكوخان نتيجهء تدبير علما و رجال با فكر شهرهاى ياد شده بوده است ؛ زيرا آن‌ها قبل از فتح بغداد از او امان خواستند و او هم به آن‌ها قول داد كه آسيبى متوجه آنان نسازد . اين تصور غلط ، از آن رو پديد آمد ، چون قبل از هولاكوخان بر شيعيان فشار وارد مىشد و شيعيان هم معمولًا وقتى مانعى بر سر راه خود نمىديدند از اختفا سر بر آورده و قد علم مىكردند . و همين عادتى كه شيعيان بدان خو گرفته بودند باعث مىشد كه دشمنان آن‌ها تضييقاتى براى آن‌ها فراهم آورند ، و در برابر خواسته‌هاى آن‌ها موانعى ايجاد كنند ؛ اما نمىدانستند كه مانند هولاكوخان اگر آزادى را از مذهب سلب كرده باشد معقول نبود كه از مذهب تشيع سلب نمايد ؛ زيرا - بر فرض اگر هولاكوخان بر كفر خويش باقى بود - بايد او را دشمن همهء مذاهب اسلامى بر شمرد . ( اما چون اين نكته بر شيعيان مجهول ماند برخى تصور كردند وى اسلام آورده و به\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nتشيع گردن نهاده است ) .\r\nاز پادشاهان مغول چهار تن اسلام آوردند كه عبارتند از : تكودار بن هولاكوخان كه « احمد » ناميده مىشد ؛ غازان بن ارغون بن بغا بن هولاكوخان كه « محمود » نام داشت ؛ نيكولاوس برادر غازان كه به « سلطان محمد خدابنده » معروف بود و القا آن بهادر خان ابوسعيد پسر محمد خدابنده ؛ اما احمد ، مدت حكومت او ديرى نپاييد ؛ زيرا وقتى برادرش اباقاخان بن هولاكوخان از دنيا رفت بر تخت نشست ؛ لكن برادرزاده‌اش ارغون ابن اباقاخان - پس از جنگ و گريزى - بر وى غلبه كرد . و اما غازان ، او آنگاه كه بر « بايدو » پيروز گشت و امر حكومتش استقرار يافت همراه لشگريانش - كه به صد هزار تن و يا بيشتر مىرسيد - اسلام آورد ؛ لكن آيا او پس از آن تشيع را پذيرا شد ؟ بايد گفت اين اظهار نظر نمىتواند قاطع باشد ؛ ولى بايد توجه داشت امارات و نشانه‌هايى كه حاكى از تشيع غازان است وجود دارد كه عبارتند از اين‌كه :\r\n- وقتى غازان در سال 696 ه . ق به عراق آمد در سوى حله روى نهاد و آهنگ مشهد اميرالمؤمنين على عليه السلام نمود ، ضريح مقدس آن حضرت را زيارت كرد و دستور داد كه وجوه و اموال فراوانى در اختيار علويان قرار دهند . آنگاه براى زيارت به سوى مشهد حسينى در كربلا عازم گشت و در آنجا همان‌گونه كه در مشهد علوى كوشيد دستور صادر\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nنمود . همچنين بدينسان در سال 698 ه . ق - كه بار ديگر به عراق آمده بود - عمل كرد . « 1 »\r\n- غازان به سال 696 ه . ق در بغداد خانه‌هايى براى ضيافت علويان - كه مقيم بغداد بودند - بنا كرد و آن را « دورالسيادة » نام نهاد ، اموال فراوانى براى بناى آن صرف نمود و املاك و زمين‌هايى بر آن وقف كرد .\r\n- وى سه نهر از فرات حفر كرد : كه يكى از آن‌ها به شهر كربلا جارى مىشد . « 2 »\r\nو امثال اين‌گونه كارها كه موجب مىشود انسان به ظنّ قوى ، او را شيعى بر شمارد ؛ زيرا امثال اين كارها را غالباً جز كسى كه خون تشيع در عروق او جريان دارد انجام نمىدهد .\r\nو اما نيكولاوس محمد خدابنده ، آنگاه كه اسلام آورد اسلام او در آغاز امر بر طبق مذهب حنفى بود . وقتى نظام‌الدين عبدالملك شافعى - كه عالمترين دانشمندان اهل‌سنت بود - بر او در آمد وى را به عنوان « قاضى القضات » همهء ممالك خويش منصوب كرد . او در محضر سلطان به مناظره با علماى حنفى مىپرداخت و آنان را در استدلالات خود محكوم مىساخت . وقتى سلطان ، غلبهء او را در مناظره مىديد ، و خود او نيز در مقام تحسين از مذهب شافعى براى سلطان بر مىآمد محمد خدابنده از\r\n\r\n\r\n","description":"","footnote":"\r\n( 1 ) . ر . ك : الحوادث الجامعة ، در حوادث سال‌هاى 696 و 698 ه . ق .\r\n( 2 ) . مختصر تاريخ بغداد ، ص 141 .\r\n","page_name":" 37 ","page_number":37},
  {"content":"\r\n\r\nمذهب حنفى به مذهب شافعى در آمد ؛ اما هنگامى كه مناظره ميان نظام‌الدين عبدالملك و علماى حنفى استمرار يافت و هر يك از دو طرف رأى و فتوايى به مذهب طرف ديگر نسبت مىداد - كه امثال آن‌ها در امر دين ناخوش به نظر مىرسيد - كدورت و رنجش خاطرى در سلطان پديد آمد و سخت متأثر شد ؛ و گويند اساساً مدتى آيين اسلام را ترك گفته بود . يكى از امراى مقرّب او ، امير طرمطار بن نجوبخشى ، شيعى بود ؛ وى درصدد برآمد سلطان را به محاسن مذهب اهل‌البيت عليهم السلام آشنا ساخته و او را بدان فرا خواند ؛ پس از مساعى او ، در سلطان گرايشى به اين مذهب پديد آمد . در اين اوان سيد تاج‌الدين آوى امامى همراه با جماعتى از شيعه نزد سلطان محمد خدابنده آمد ؛ ميان سيد تاج‌الدين و نظام‌الدين عبدالملك در حضور سلطان مناظراتى در گرفت ، آنگاه سلطان پس از اين مناظره به سوى عراق رفت و مرقد اميرالمؤمنين عليه السلام را در نجف زيارت كرد ، خوابى ديد كه از رهگذر آن مذهب اماميه از ديدگاه او قوىتر از مذاهب ديگر مىنمود ؛ لذا آن را بر امراى خود عرضه كرد ؛ آن دسته از امرايى كه شيعى بودند او را به پذيرفتن مذهب اهل‌البيت عليهم السلام تشويق كردند .\r\nمحمد خدابنده دستور داد علما به مجلس او بيايند .\r\nعلامهء حلى ، حسن بن يوسف بن مطهر در اين مجلس حضور به هم رسانيد . سلطان به قاضى القضات نظام‌الدين دستور داد با علامهء حلى به مناظره بپردازد . مجلسى را\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nآماده ساخت كه علما و اهل فضل در آن حاضر شدند و مناظره ميان علامه و نظام‌الدين در مسألهء خلافت آغاز شد ، و سلطان به اين مناظره گوش فرا مىداد ؛ تا سرانجام قاضى القضات نظام‌الدين مغلوب گشت و علامهء حلى بر او پيروز شد . سلطان محمد خدابنده از همان لحظه تشيع خود را اظهار كرد و سپاهيان و اهل مملكت را به تشيع فرا خواند و در سراسر بلاد اسلامى مراسم مذهب امامى را به اجرا در آورد . و سيد تاج‌الدين محمد آوى را به سمت و عنوان « نقيب الممالك » منصوب و مُعنوَن ساخت . همين مناظره باعث رواج و انتشار مذهب آل‌محمد صلى الله عليه و آله در ايران گشت ، تا آنجا كه شعاع آن بر سراسر بلاد ايران پرتو افكند ؛ اما راجع به پسر سلطان محمد خدابنده يعنى بهادرخان ابوسعيد ، يادآور مىشويم كه وى از روزى كه زمام حكومت را به دست گرفت بر مذهب اهل‌البيت عليهم السلام بود ، با مرگ او حكومت مغول‌ها بر سرزمين ايران منقرض گرديد .\r\nخلاصه آن‌كه : يكى از درخشان‌ترين عصرهاى تشيع ، عصر حكومت مغول‌ها در ايران بوده است ؛ زيرا شيعيان در اين عصر نسيم آزادى را احساس كردند و علماى آن‌ها علناً به مناظره و مجادله با پيروان مذاهب ديگر مى پرداختند . اين عصر به علماى برجسته‌اى افتخار مىكند كه نظير آن‌ها كمتر در عصرى ديگر به چشم مىخورد ؛ امثال :\r\n- آل‌سعيد ، كه از جملهء آن‌ها محقق ، صاحب « شرايع الاسلام » و علامهء حلى و پدر و پسر او مىباشند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n- آل‌طاووس ، كه از جملهء آن‌ها است : دانشمند نيكوكار مجدالدين و دو سيد بزرگوار : رضى الدين و غياث الدين كه اين دو در عصر مغول‌ها ، نقيب طالبيين در عراق بودند .\r\n- و خواجه نصيرالدين طوسى ، پيشواى فلسفه و كلام ، همان كسى كه در زمان هولاكوخان سرپرستى اوقاف را در ممالك مغول‌ها در اختيار داشت .\r\n- و دانشمندان فراوان و برجستهء ديگرى كه در اين دوره در ايران به ثمر رسيدند .\r\n\r\nشيعه و صفويه « 1 » در ايران\r\nوقتى حكومت و فرمانروايى مغول‌ها منقرض شد ، سرزمين‌هاى تحت حكومت آن‌ها به چند دولت كوچك شيعى تقسيم شد كه هر دولتى ، بخشى از ممالك و سرزمين‌هاى تحت حكومت مغول‌ها را به تصرف و اشغال\r\n\r\n\r\n","description":"","footnote":"\r\n( 1 ) . حكومت صفوىها در سال 905 ه . ق آغاز شد و در سال 1148 ه . ق - كه نادرشاه زمام امور را به دست گرفت - به پايان رسيد و خطبه به نام شاه عباس سوم را گسست . نادرشاه در آن روزگار صرفاً يك فرمانده و فرمانروا بود و شاهان صفويه - چنان‌كه مىگويند - علوى موسوى بوده‌اند . بعضى از مورخين برآنند كه آبا و اجداد صفوىها از اقطاب صوفيهء اهل طريقت بوده و از زمرهء اهل‌سنت به شمار مىرفتند و نخستين كسى كه از اين سلسله اظهار تشيع نمود ، شاه اسماعيل صفوى است .\r\n","page_name":" 40 ","page_number":40},
  {"content":"\r\n\r\nخود در آورده بود ، مانند : دولت چوپانىها كه آذربايجان ، عراق عجم ، ديار بكر و قسمتى از حدود روم را تصرف كرده بودند ؛ و دولت ايلخان‌ها كه بخشى از ايران - از حدود آذربايجان غربى تا عراق عرب و فرات غربى - را در تصرف خود داشتند و پس از گذشتن مدتى حكومت آن‌ها فقط به عراق عرب محدود شد . و حكومت سربداريه كه بر خراسان و سبزوار و جز آن‌ها حكم مىراندند ، و دولت مرعشىها كه بر آمل و مازندران و بلاد ديگر استيلا يافته بودند .\r\nبعد از مغول‌ها تا وقتى كه شاه اسماعيل صفوى به حكومت رسيد دولت و حكومتى كه بر سراسر بلاد ايران حاكم باشد به وجود نيامد . شاه اسماعيل صفوى « 1 » به تصرف تمام سرزمين‌هاى ايران موفق گرديد و عراق عرب را بازگرداند و بر آن استيلا يافت .\r\nدر زمان شاه اسماعيل ، آثار مهمى در اعتاب مقدسه بنا شد ، از آن جمله : ساختمان حرم كاظميين عليهما السلام و مسجد بزرگ پشت حرم كه هم اكنون به « مسجد صفويه » معروف است . او نخستين پادشاه صفوى است كه در زمان او به\r\n\r\n\r\n","description":"","footnote":"\r\n( 1 ) . وى در سال 905 ه . ق به‌پا خاست ، و در اردبيل به سال 930 ه . ق ازدنيا رفت . در بحث مربوط به صفوىها ، افشارىها و قاجارىها به كتاب « آثار الشيعة الامامية » ( جزء سوم آن كه دربارهء پادشاهان شيعه است ) از فاضل و محقق معاصر شيخ عبدالعزيز جواهرى استناد جسته و از آن مستفيض هستيم ؛ چنان‌كه در موارد ديگرى از كتاب خود از كتاب ياد شده بهره برده‌ايم .\r\n","page_name":" 41 ","page_number":41},
  {"content":"\r\n\r\nترويج مذهب اماميه و تشيع در تمام بلادى كه حكومت وى در آن گسترش يافته بود اهتمام و عنايتى مبذول گشت .\r\nاو مبلغين را به سرزمين‌هايى كه مىخواست آن‌ها را به تصرف در آورد مىفرستاد تا مردم آن بلاد را به تشيع و مذهب اهل‌البيت عليهم السلام دعوت كنند . در زمان شاه اسماعيل نسبت به علما و علويان محبت و دوستى و رفتار مطبوع و خوش آيندى ، مبذول مىگرديد ، و عده‌اى از علما و علويان به عنوان « نقيب » و « صدر » منصوب شدند . از علما براى نشر و ترويج مذهب تشيع و تقويت اركان آن استمداد مىشد و به نام ائمهء اثنى عشر بر منابر خطبه مىخواندند .\r\nتشيع در اين زمان براى پيشرفت خود با گردنه‌هاى سخت و ناهموارى مواجه نگرديد كه سير و حركت آن‌ها را راكد سازد .\r\nدر زمان ساير سلاطين صفويه نيز وضع به همين منوال بود ؛ زيرا نهر حوالى حله در زمان شاه طهماسب « 1 » به وجود آمده بود . و نيز در زمان او بود كه نهرى را حفر كردند تا آب آن به نجف برسد ؛ لكن علىرغم كوشش‌هاى عظيمى كه براى آن صرف شد آب به نجف نرسيد ؛ چون زمين نجف از مجراى نهر بلندتر بود .\r\nدر زمان شاه عباس اول « 2 » گام‌هاى وسيع‌ترى براى نشر\r\n\r\n\r\n","description":"","footnote":"\r\n( 1 ) . وى در بيست و هشتم ذى حجه سال 919 ه . ق به دنيا آمد و درسال 930 ه . ق به سلطنت رسيد و در سال 948 ه . ق از دنيا رفت .\r\n( 2 ) . او به سال 979 ه . ق زاده شد ، و در سال 996 ه . ق رسماً به تخت‌نشست و به سال 1037 ه . ق از دنيا رفت .\r\n","page_name":" 42 ","page_number":42},
  {"content":"\r\n\r\nمذهب اهل‌البيت عليهم السلام برداشته شد كه نتايج آن مهم‌تر از كارهايى بود كه در زمان شاه اسماعيل انجام گرفته بود . در اين زمان يعنى در دوران شاه عباس اول آثار مهم و خدمات بزرگى جلب نظر مىكند كه حاكى از مساعى و نصرتى است كه نسبت به تشيع مبذول مىگرديد . اين مساعى و كارهاى جالب و مهم با رهنمودهاى دو دانشمند بزرگ ؛ يعنى شيخ محمد بهاءالدين عاملى معروف به « شيخ بهايى » و سيد ميرمحمدباقر داماد صورت پذيرفت .\r\nشاه عباس اول ( در مقام جلب توجه مردم شيعى ايران ) نسبت به اهل‌البيت عليهم السلام احترام عجيبى نشان مىداد ؛ از جمله : بارها به زيارت امام‌رضا عليه السلام رفت ، در يكى از اين زيارت‌ها مسافت ميان پايتخت خود ؛ يعنى اصفهان تا مرقد امام‌رضا عليه السلام در خراسان را با پاى پياده طى كرد كه بزرگان دولت و حكومت نيز در اين سفر او را همراهى مىكردند ، اين مسافت - طبق اندازه‌گيرى - به يكصد و نود و نه فرسخ مىرسيد . و در زيارت ديگر به سال 1021 ه . ق صحن رضوى را توسعه داده و ساختمان‌هاى بلند و قنات‌هاى مهمّى در كنار مرقد احداث كرد ؛ اما آثار ديگرى كه مربوط به همين زمان مىباشد عبارت از سپردن جواهر ، تحفه‌هاى گران‌بها ، قرآن‌هاى نفيس ، كتاب‌هاى باارزش و امثال آن به خزانهء آستان قدس رضوى و خزائن ائمهء ديگر در عراق است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاز حسنات جاويد وى - كه از زمان شاه عباس تاكنون باقى ماند - مساجد و مأذنه‌هاى اصفهان و شهرهاى ديگر و نيز قنوات ، ابنيه و كاروانسراها در مسير مسافران مشاهد مقدسهء عراق مىباشد . و نيز از آثار جالب اين زمان بناى صحن كنونى مرقد اميرالمؤمنين عليه السلام است ، و همانگونه كه درميان مردم معروف است و زبان به زبان براى هم بازگو مىكنند صحن مذكور با مهندسى و معمارى شيخ بهايى بنا شد ؛ چنان‌كه بايد چاه‌هاى وسيع متعددى را - كه تا هم اكنون در نجف باقى است و به « شاه عباسيات » معروف مىباشد - از آثار مربوط به همين دوره دانست . « 1 »\r\nدر اين زمان بيش از هر وقت به اهل علم ارج مىنهادند ، و از علما قدردانى مىكردند ؛ و لذا رواج و رونق بازار علم در اين زمان معروف و از مشخصات آن است . و آنچه در اين دوره در جهت خدمت به علما و علويان وقف شد مطلبى است كه كمتر كسى از آن بى خبر مىباشد .\r\n\r\n\r\n","description":"","footnote":"\r\n( 1 ) . حجةالاسلام سيد حسن صدر در كتاب فشردهء خود : نزهة اهل الحرمين فى عمارة المشهدين » آورده كه بناى صحن رضوى از آثار زمان شاه عباس دوم است و پدر او شاه صفى به ساختن آن آغاز كرد ؛ اما قبل از آن‌كه به اتمام برسد از دنيا رفت و شاه عباس دوم آن را تكميل نمود . به هر حال ، ظاهراً نهر معروف به « مُكريه » يا « نهر الشاه » از آثار دورهء شاه صفى است ، نه شاه عباس اول : زيرا آب از كانال اين نهر در سال 1042 ه . ق به نجف جريان يافت و شاه عباس اول در سال 1037 ه . ق از دنيا رفته بود .\r\n","page_name":" 44 ","page_number":44},
  {"content":"\r\n\r\nخلاصه آن‌كه : حكومت صفوىها صرفاً يك حكومت سياسى نبوده است ؛ بلكه اين حكومت در جهت خدمت به دين و ترويج تشيع اهتمام زيادى نشان مىداد ، به ويژه در زمان شاه اسماعيل و شاه عباس اول كه آثار خدمات دينى در دوران آن‌ها چشمگير است . پادشاهان در اين عصر و عصرهاى ماقبل آن به ترويج دين افتخار مىكردند ( و در تظاهر به آن سخت پايبند بودند ) ؛ علت آن نيز جوّ و فضايى بود كه مردم در آن به سر مىبردند ؛ چرا كه روح دينى در اين فضا حاكم بوده است و يا اين‌كه شايد پادشاهان طبعاً به علما احترام مىگذاشتند و سعى بر آن داشتند كه به آن‌ها تقرب جسته و از آراى آنان بهره گيرند . اصولًا كار علما ، اجراى برنامهء دينى و قوانين شريعت در هر دوره‌اى بوده است . در دورانى كه رأى و نظر علما ، اقوال و رهنمودهاى آن‌ها در حكومت نقش داشت ، برنامهء دين بر بلاد و سرزمين‌ها حاكم بود و قوانين دينى رو به رواج و انتشار مىگذاشت و مردم نيز بدان پايبند مىشدند . و اگر در هر زمانى يك پادشاه و زمامدار با احكام شريعت به مخالفت بر مىخاست علما در صدد نگاهبانى و دفاع از حريم دين و مظاهر دينى بر مىآمدند و به آن زمامدار نسبت به آيين الهى هشدار مىدادند . قوام و دوام نشر و ترويج شريعت در اين دوران رهين هميارى زمامداران و علماى دينى بوده است . در هر دوره‌اى كه مىبينيم بى دينى و مخالفت با\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nشريعت رواج يافت دوره‌اى است كه زمامداران آن دوره از علماى دينى فاصله گرفته‌اند و به نصايح آن‌ها گوش فرا نداده‌اند و از آرا و دعوت‌هاى آن‌ها بهره‌مند نبوده‌اند .\r\n\r\nشيعه و دوران حكومت نادرشاه « 1 » در ايران\r\nهمهء ما به فتوحاتى كه براى نادر شاه به هم رسيد آشنا هستيم و مىدانيم كه وى بر ايران ، هند ، عراق ، بحرين ، افغان ، بخارا و بلاد ديگر طى مدت نسبتاً كوتاهى استيلا يافت .\r\nدر زمان نادرشاه آنگونه اهتمام كه نسبت به شئون دينى و ترويج از علم و قدردانى از علما - كه در زمان صفوىها مبذول مىشد - ديده نمىشود . نادرشاه به علماى دينى اجازه نمىداد در كار حكومت و دولت دخالت كنند ؛ اما در زمان او خدماتى كه در مورد مرقدهاى ائمه و اهل‌البيت عليهم السلام انجام گرفت كمتر از دوران صفوىها نيست ؛ زيرا بناى گنبد براى مرقد اميرالمؤمنين عليه السلام كه با روكش طلا مزين شده و پر شدن خزانهء مرقد امام‌حسين عليه السلام از پول‌ها و جواهر و غيره ، كه همگى در دورهء نادرشاه - پس از بازگشت فاتحانهء او از هند - انجام گرفت نشان مىدهد كه چه كوشش‌هاى جالب و خدمات بزرگى در اين دوره مبذول گرديد ؛ چنان‌كه در همين دوره بوده است كه بناى عظيمى در مشهد رضوى\r\n\r\n\r\n","description":"","footnote":"\r\n( 1 ) . نادرشاه به سال 1100 ه . ق زاده شد و در سال 1148 ه . ق بر تخت سلطنت‌جلوس‌كرد و در جمادىالاولى به‌سال 1160 ه . ق به‌قتل رسيد .\r\n","page_name":" 46 ","page_number":46},
  {"content":"\r\n\r\nساخته شد كه سنگ‌هاى مرمر آن را از آذربايجان آورده بودند .\r\nنادرشاه براساس شروطى با عثمانىها صلح كرد كه يكى از آن‌ها اين بود كه بايد دولت عثمانى ، رسميّت مذهب جعفرى را مثل ساير مذاهب چهارگانهء اهل‌سنت اعلان كند . و ديگر ساختن ركن خاصّى براى مذهب جعفرى در مكهء مكرمه . و سوم ، صيانت ، حمايت و دفاع از حجاج ايران در راه مكه بود ؛ لكن عثمانىها ، به هيچ يك از اين شروط - به‌خصوص نسبت به شرط اول و دوم يعنى رسميت شناختن مذهب جعفرى و ساختن ركن ويژهء مذهب جعفرى در مكه - وفا نكردند .\r\nوقتى نادرشاه به عراق آمد دانشمندان شيعى و سنى را فراهم آورد و آن‌ها را به مناظره و وحدت در مذهب واداشت ؛ اگر چه در به هم رساندن اين اجتماع و گردهمايى و مناظره و استدلال متقابل آنان موفق بود ؛ لكن براى ايجاد وحدت مذهب ناكام ماند ؛ اگر چه طى مدت كوتاهى - از ترس سطوت نادرشاه - اظهار وحدت مذهبى مىكردند .\r\nآنگاه ايران پس از نادرشاه با جنگ‌ها و فتنه‌هايى مواجه شد و خاندان افشاريه نتوانستند بيش از چند سالى به حكومت و فرمانروايى خود ادامه دهند . و در اين مدت نيز گرفتار جنگ‌هاى داخلى و رقابت بوده‌اند ، تا آن‌كه حكومت زندىها بر سر كار آمد . در دورهء آن‌ها كارهاى مهمى نسبت به مذهب و شيعيان صورت نگرفت ؛ زيرا\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nحكومت زندىها آنچنان كه بايد ، همهء بلاد ايران را زير پوشش خود قرار نمىداد ؛ علاوه بر اين‌ها روزگار آن‌ها به جنگ و ستيز با اولين پادشاه قاجارىها ؛ يعنى آغامحمدخان سپرى شد .\r\n\r\nشيعه و دوران حكومت قاجارىها « 1 » در ايران\r\nآغاز سر بر آوردن قاجارىها با ايام حكومت نادرشاه مواجه بود ، و ايران - جز پس از انقراض حكومت زندىها به دست آغامحمد خان در سال 1202 ه . ق - براى حكومت قاجارها آمادگى نيافته بود . وقتى قاجارها بر فراز تخت حكومت تكيه زدند نفوذ روحانيت در حكومت اعاده شد و از طرق مختلف نسبت به علما خدماتى صورت گرفت ، و پاره‌اى از پادشاهان اين سلسله در برابر علما نسبتاً از گوش شنوايى برخوردار بودند ؛ از قبيل فتحعلىشاه ( كه ظاهراً براى تقويت سلطه و حكومتش به علما احترام مىگذاشت تا از اين رهگذر قلوب مردم را به خود جلب كرده باشد ) .\r\n\r\n\r\n","description":"","footnote":"\r\n( 1 ) . اولين پادشاه از اين سلسله - كه بر همهء سرزمين‌هاى ايران استيلا يافت آغامحمد خان بوده است . وى حدود بيست و يك‌سال سلطنت كرد ، و در سال 1211 ه . ق به قتل رسيد . آخرين پادشاه اين سلسله احمد شاه بوده است كه در سال 1344 ه . ق با دسيسهء رضاخان از سلطنت خلع گرديد .\r\n","page_name":" 48 ","page_number":48},
  {"content":"\r\n\r\nعده‌اى از علما ( تحت تأثير اين ظواهر فريبا قرار گرفتند و ) كتاب‌هاى متعددى به نام فتحعلى شاه تأليف كردند ؛ از آن جمله علامهء اكبر ، شيخ جعفر كه كتاب « كشف الغطا » را براى او تأليف نمود .\r\nبه هر حال اين پادشاه به تجليل از علم و تقدير از علما و اهتمام به دين تا آنجا ( تظاهر مىكرد ) و به آن‌ها وقع مىنهاد كه شيخ جعفر ياد شده در ديباچهء كتاب خود به ستايش او پرداخت ، همين شاه - به منظور ( خاطر نشان ساختن ) احترام خود نسبت به علما و تكريم آن‌ها - روزى كه شيخ جعفر از نجف براى ديدار ايران آمده بود با پاى برهنه به استقبال وى شتافت . همچنين ميرزا محمد جعفر استرآبادى ( قدس سره ) كتاب « نجم الهدايه » و مولى علىاكبر ايجى اصفهانى ، كتاب « زبدةالمعارف » را - كه اين كتاب اخير ، در اصول دين و اخلاق و معارف است - به نام اين شاه تأليف كردند . و نيز كتاب‌هاى ديگرى به نام او تأليف شده است .\r\nاز جمله كارهاى نيكى كه در زمان سلطنت او به انجام رسيد عبارتند از :\r\n- روكش طلا بر گنبد و ايوان مرقد امام‌حسين عليه السلام و نصب پنجره‌هايى از نقره بر ضريح آن حضرت .\r\n- بناى گنبد مرقد حضرت عباس عليه السلام .\r\n- پوشش‌طلا بر گنبدسيده‌فاطمه ( حضرت‌معصومه )\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدختر موسىبن‌جعفر عليهما السلام در قم‌وبناىصحن وسيع براى آن .\r\n- بناى صحن امام‌رضا عليه السلام و اهداى قنديل‌هاى زرّين ، براى حرم مقدس او .\r\n- نصب ضريح نقره بر مرقد حضرت عبدالعظيم « 1 » ، مدفون در نزديكى تهران ( شهر رى ) .\r\n- نصب ضريح نقره بر مرقد سيد احمد « 2 » در شيراز .\r\n- بناى مساجد و مدارس و امثال آن‌ها كه نشان دهندهء اهتمام مردم آن زمان براى خدمت به اهل‌البيت عليهم السلام و دفاع از مذهب تشيع است .\r\nدر اين زمان تنها به ترويج دين و دانش بسنده نشد ؛ بلكه ادب نيز به رواج و رونق خود دست يافت ؛ به شعرا و ادبا هديه‌هاى فراوانى تقديم مىشد ؛ حتى تا آنجا اين\r\n\r\n\r\n","description":"","footnote":"\r\n( 1 ) . وى فرزند عبداللَّه بن على بن حسن بن زيد بن حسن بن على بن‌ابى طالب عليهم السلام است . در « ثواب الأعمال » آمده است : مردى از مردم رى بر امام‌هادى عليه السلام وارد شد . حضرت فرمود : كجا بودى ؟ عرض كرد : حسين عليه السلام را زيارت مىكردم . فرمود : چون تو قبر عبدالعظيم را - كه در كنار شما ( يعنى در رى ) قرار دارد - زيارت كردى ، مانند كسى بودى كه امام‌حسين را در ( كربلا ) زيارت كرده است .\r\n( 2 ) . امروزه ميان مردم به « شاه چراغ ! » معروف است ؛ وى فرزند امام‌موسى كاظم ( عليه السلام ) مىباشد ، پدرش او را دوست مىداشت و زمين معروف به « اليسيرة » را به او بخشيد . گويند : وى هزار برده را آزاد كرد ، راجع به فضيلت و نيز توجه و عنايت امام‌كاظم ( عليه السلام ) نسبت به او مطالبى در كتب رجال جلب نظر مىكند .\r\n","page_name":" 50 ","page_number":50},
  {"content":"\r\n\r\nقدردانى پيش رفت كه ارباب ادب از ايرانى و عرب به ايران روى آوردند و انجمن‌هاى ادبى بر سر پا گرديد كه در آن‌ها گفتگوهاى ادبى و نوادر و ظرائف سخن رد و بدل مىشد ؛ در نتيجه همزمان با اين دوره ، شعراى چيره‌دست و توانايى پديد آمدند .\r\nدر زمان ناصرالدين شاه نيز وضع به همين منوال بود . در اين دوره‌ها عنايت و اهتمامى نسبت به روحانيين در عراق و ايران مبذول مىگرديد و زمامداران نسبت به آن‌ها ارج مىنهادند و آنان را از عطاياى خود بهره‌مند مىساختند . در زمان ناصرالدين شاه كارهايى بدين شرح انجام گرفت :\r\n- پوشش طلا بر گنبد عسكريين عليهما السلام در سامرا .\r\n- پوشش ايوان حرم امام‌رضا عليه السلام در مشهد رضوى با طلا .\r\n- پوشش طلا بر گنبد حضرت‌عبدالعظيم حسنى عليه السلام در رى .\r\nكتاب‌هاى « مرآت البلدان » و « ناسخ التواريخ » و جز آن‌ها در زمان اين شاه تأليف شد .\r\nخلاصه آن‌كه : در دورهء قاجارها از مذهب اهل‌البيت عليهم السلام ترويج و حمايت به عمل آمد ، آن‌ها ( براى تقويت پايه‌هاى حكومت خود ) به يارى علم و علما بر مىخاستند و ايران در اين دوره از وجود علماى برجستهء فراوان ، مىدرخشيد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nعده‌اى از دانشمندان ايرانى نيز در اين دوره از ايران به نجف مهاجرت كرده بودند كه شمار اين علماى مهاجر به حدود ده هزار نفر مىرسيد ؛ لذا بوستان علم در ايران و عراق به خاطر اهتمام و عنايتى كه نسبت به اهل علم مبذول مىگرديد سرشار از مناظرى خوش و ميوه‌هايى مطبوع بود ، تا آن‌كه در زمان محمد على شاه انقلاب و آشوبى پديد آمد ، اهل علم دچار وضع نابسامانى شدند و ارتباط ايران با علماى مهاجر عراق قطع شد ؛ و لذا ناگزير شدند به ايران مراجعت كنند .\r\nدر ايام حكومت قاجارها مطابع و چاپخانه‌هاى چاپ سنگى پديد آمد ، از رهگذر آن بسيارى از كتب فقهى و دينى و ساير فنون علم انتشار يافت و نفوذ روحانيّت تمام بلاد ايران و سرزمين اين مملكت - اعم از شهر و كوه و دشت و بيابان - را زير پوشش داشت تا حكومت قاجارها منقرض گشت .\r\nخلاصهء سخن آن‌كه : ايران در قرن اول هجرى - پس از آن‌كه مسلمين آن را فتح كردند - با ولا و محبت نسبت به اهل‌البيت عليهم السلام آشنايى نداشت . و در قرن دوم همزمان با حكومت امويان بود كه تشيع در آن ريشه دوانيد و مردم با ولاى اهل‌البيت عليهم السلام تاحدّى مأنوس شدند .\r\nتشيع در اواخر قرن دوم و سوم - در ثلث اول دوران حكومت بنىعباس و پس از اقامت امام‌رضا عليه السلام در خراسان\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n- ظهور خود را آغاز كرد . و در قرن چهارم و پنجم - همزمان با حكومت آل‌بويه - انتشار يافت و طىّ مدتى در عهد سلجوقيان گرفتار ركود و توقف گرديد ؛ سرانجام در دورهء حكومت مغول‌ها ( از قرن هفتم ) دامنهء تشيع در ايران رو به گسترش نهاد تا آن‌كه شاه اسماعيل صفوى در قرن دهم بر حكومت دست يافت و از همين قرن بود كه تشيع همهء سرزمين ايران را زير پوشش خود گرفت ؛ البته بايد توجه داشت عده‌اى از اكراد در اين سرزمين بر مذهب اهل‌سنّت باقى ماندند ( و در كردستان به سر مىبرند ) و همچنين عده‌اى از عرب‌هاى جنوب ( و مردمى از شمال ، و نيز گروهى از مردم زاهدان و بلوچستان ايران ) پيرو مذهب اهل‌سنت مىباشند . وقتى چنين واقعيتى براى ما به مدد برهان و وجدان روشن شد به اين نتيجه مىرسيم كه ايرانىها ، همان مردمى هستند كه سال‌ها پس از پيدايش تشيع آن را پذيرا شدند و تشيع پس از قرن‌ها توانست همهء سرزمين ايران را در بر گيرد . و اين تصور - كه تشيع از ايران شروع شد - را بايد تصورى واهى بر شمرد . آيا صحيح است بگوييم آن پديده‌اى كه همزمان با حيات نبىّاكرم صلى الله عليه و آله جوشيد و در عروق گروهى از صحابهء برگزيدهء او جريان يافت منبع آن‌را در قرن دهم در ايران جستجو كنيم ؟ بايد از اين تصور واهى و اشتباه و بهتان بزرگ به خدا پناه برد ؛ بلكه عناد و اصرار بر اختلاف ، انسان را به آنجا مىكشاند كه\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nدانسته و يا نادانسته وجود آفتاب را در حال طلوعش انكار مىكند و ديدگان او در رؤيت ماهتاب در شب چهارده از كار مىافتد .\r\nهدف ما از اين سخن آن است كه اهل بصيرت و پويندگان حق را هشدارى باشد تا حقايق را از جاده‌اى مستقيم و روشن - و نه از طريقى گرفتار انحراف و اعوجاج كه انسان را از صراط مستقيم به دور ساخته و موجب سقوط در چاه وَيل مىگردد - جويا گردند .\r\n\r\n\r\n","description":"","footnote":"","page_name":" 54 ","page_number":54}
  ]