[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nزندگى دوازده امام\r\nنويسنده\r\nهاشم معروف الحسنى\r\nترجمه\r\nمحمد مقدس\r\nجلد اول\r\nمؤسسهء انتشارات امير كبير\r\nتهران ، 1382\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحسنى ، هاشم معروف ، 1919 -\r\nزندگى دوازده امام / نويسنده هاشم معروف الحسنى [ صحيح : حسنى 
  ] : ترجمه محمد مقدس . - تهران : امير كبير ، 1370 .\r\n2 ج .\r\n( دوره 2 جلدى ) ISBN 964 - 00 - 0026 - 4\r\n( ج 2 ) ISBN 964 - 00 - 0329 - 8 - ( ج 1 ) ISBN 964 - 00 - 0328 - X\r\nفهرستنويسى بر اساس اطلاعات فيپا .\r\nعنوان اصلى : سيره الائمه اثنى عشر .\r\nكتابنامه به صورت زير نويس .\r\nچاپ چهارم : 1382\r\n1 . ائمه اثنا عشر - سرگذشتنامه . الف . مقدس ، محمد ، مترجم . ب . عنوان .\r\n9041 س 5 ح / 5 / 46 BP / 95 / 297\r\nكتابخانه ملى ايران\r\n7813074 / 2365 - 70 م\r\nزندگى دوازده امام ( جلد اول )\r\nتأليف : هاشم معروف الحسنى\r\nترجمهء محمد مقدس\r\nچاپ سوم : 1376\r\nچاپ چهارم : 1382\r\nچاپ و صحافى : چاپخانهء سپهر ، تهران\r\nشمارگان : 2000 نسخه\r\nحق چاپ محفوظ است .\r\nISBN 964 - 00 - 0328 - X ( vol . 1 )\r\nشابك 964 - 00 - 0328 - X ( جلد اول )\r\nISBN 964 - 00 - 0026 - 4 ( 2 VOL . set )\r\nشابك 4 - 0026 - 00 - 964 ( دوره 2 جلدى )\r\nمؤسسهء انتشارات امير كبير تهران ، ميدان استقلال .\r\nwww . amir . kabir . com\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nجلد اول\r\n\r\n[ مقدمات پژوهش 
  ]\r\n\r\nدر اين كتاب\r\nاين كتاب بحث و پژوهشى است در برخى از جنبه‌هاى زندگى امامان دوازده‌گانه و رهاوردهاى پرخيروبركت و فداكارانهء آنها در جهت خير و صلاح انسان و برخوردشان با زمامداران وقت كه به قيمت آسايش و زندگيشان تمام شد و از جانشان چه خشنود و استوار در راه جامعهء برتر ، انسان برتر و حاكمانى برتر دست شستند ؛ در اين رابطه هر جا كه نياز افتاد از روايات و حوادث تاريخى كه از دستبرد توطئه‌گران و زمامداران و دارودسته‌شان در امان نمانده ، بهره برده و در هر روايت و حادثه‌اى كه به قلم آورده‌ام جانب بيطرفى را رعايت كرده‌ام و اميد كه توفيق يارم بوده باشد .\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nبه نام خداوند بخشندهء مهربان سپاس و ستايش خداى جهانيان را و درود و بدرود بر برگزيدهء مردمان ، محمد ( ص ) و دودمانش رهنمايان ره يافته‌اى كه خداوند از ميان خلقش ، گلچين كرد و ايشان را رهنمون فرمانبرى و دعوتگر راه و مهر و بخشندگىاش ، قرار دارد .\r\nهمواره در انديشه نوشتن دربارهء زندگى دوازده امام بوده‌ام و آرزو مىكردم بدين كار توفيق يابم ؛ در جريان پرداختن به سيرهء پيامبر گرامى ( ص ) و آنگاه كه متوجه شدم آنانى كه در نخستين دوره‌هاى تدوين آثار اسلامى و به رشتهء تحرير كشيدن آنها ، ارضاى عواطف مذهبى و همگام شدن با حاكميت سياسى دوره‌اى كه به نظر بيشتر مسلمانان ، سياستش در آن با مذهب در يك كانال قرار داشت ، از حقيقت بر ايشان مهمتر است ، اين ايده در من شكفت و نسبت به اولويت آن مصممترم ساخت و فكر مىكنم پس از نتيجه‌گيرى چنين انديشه‌هايى بود كه توانستم به دنبال مطالعهء اصولى بيشتر مراحلى كه اين آيين از آغاز تا پايان درگيرش بود دربارهء سيرهء پيامبر قلمفرسايى كنم و انديشه‌هايى را نتيجه گيرم كه چه بسا بسيارى از آنها براى خوانندگان تازگى داشته باشد ولى به هر حال بررسى و پژوهشهايم در جريانهايى زادهء شرايط و اوضاع آن دورهء تاريخى با در پيش گرفتن بيطرفى در هر موضوع و ايده‌اى ، بدانها سوقم داده‌اند . اگر چه مدعى آن نيستم كه تعهد بيطرفى كامل در موضوعى كه به عقيده بستگى پيدا مىكند كار آسانى است ولى در هر صورت تلاشى است كه اميدوارم با موفقيتم همراه باشد و در آن ، صادقانه عمل كرده باشم . همچنانكه انتظار دارم خوانندگان ، حرفهاى تازه را از همان ديدگاهى كه عادت كرده‌اند به تاريخ نگاه كنند و داورىاش كنند ، ارزيابى ننمايند .\r\nپس از فراغت از سيرهء پيامبر ( ص ) ، دوباره اين احساس به من دست داد كه به پاس حق و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمقامى كه دوازده امام ( ع ) دارند و از اين جهت كه سيرهء آنها ادامهء سيرهء پيامبر است و از همان سرچشمه سيراب گشته ، در جهت نگارش سير ( زندگى ) آنان سوق داده مىشوم چه اينان نيز به دليل برخورد با اخلاف كسانى كه از آغاز طلوع سپيدهء اين آيين از در مخالفت با آنان برآمدند و همهء توش و توان خود را در اين راه به كار گرفتند ، گرفتار حوادث دردناكى گرديدند .\r\nامامان اهل بيت ، در برابر نوادگان « ابو سفيان » و « حكم بن العاص » و « عباس بن عبد المطلب » و هر زمامدار ستمگر و صاحب ثروت پرآز و منافق گمراهى ، درست همان برخوردى را داشتند كه جد بزرگوارشان محمد مصطفى ( ص ) در رويارويى با طاغوتهاى قريش و ستمگران مكه و يهوديان بنى قريظه پيش گرفته بود و از آزادى و بندگى ، ثروت و فقر ، داد و بيداد ، دانش و نادانى و جنگ و صلح سخنها سر دادند و در كنار ستمديدگان و مستضعفان و پرهيزگاران و نيكان و مستمندان و نيز در جانب صلح و دانش قرار گرفتند و در عين حال ، پايهء مبارزه و تلاش در راه جهانى برتر ، انسانى برتر و جامعه و حكومتى برتر را براى نجات بشريت از فقر و جهل و ستم و بندگى و استثمارى كه در آن غوطه‌ور است و رنج مىبرد ، پى نهادند و براى مشكلات زندگى راه حلهاى منطقى ارائه دادند كه در هر زمان و مكانى قابل اجرا هستند و در تمامى زمينه‌ها دانش و كمال و آثار پرارجى بجاى نهادند كه در هيچ كتابى نمىگنجد و جملگى در هر شرايط و زمانى ، به كار انسان مىآيد ، و چه جاى شگفت است كه ايشان ، آنچه را كه على ( ع ) از پيامبر ( ص ) گرفت و هزار رشته از دانش بود و خداوند در هر كدام هزار رشتهء ديگر گشود ، از وى گرفته بودند و پيامبر ( ص ) آنان را همسنگ قرآنى بشمار آورد كه تا جمع آمدن به گرد وى ، بدان پيوسته‌اند و همان قرآنى كه از همه چيز در آن سخن رفته است .\r\nائمه اهل بيت ، از حكام زمان و دستگاههاى آنها تا واپسين دم زندگى ، همه گونه رنج و مشقتى را متحمل گرديدند و كشته ، زندانى يا اسير زمامداران ستم پيشه‌اى شدند كه همواره در صدد بودند تا آنها و پيروانشان را از مردم جدا نگه دارند ؛ آنها از كسانى كه براى مفسده‌جويى و مشوه ساختن تعاليم اسلام با آميختن آثارشان به بدعتها و افسانه‌ها ، به صفوفشان راه يافته بودند ؛ رنجها كشيدند و حتى از دوستدارانى كه ناگفته‌ها و ناكرده‌ها به ايشان نسبت مىدادند ، رنج و عذاب كشيدند ولى خشمشان را فرو مىخوردند و درباره چنان كسان مىگفتند : « به خدا سوگند هيچ كس بيش از آنانى كه سخنى را كه ما دربارهء خود نگفتيم راجع به ما بگويند با ما دشمنى نورزيده است » و اظهار مىداشتند : « آنچه كه راجع به ما گفته شده و امكان دارد كه از مخلوق سر زده باشد ولى شما توان درك و فهم آن نداريد ، انكارش مكنيد و به ما نسبتش دهيد ولى آنچه كه نمىتوان از مخلوق انتظارش را داشت ، نپذيريد و به ما نسبتش ندهيد » .\r\nو چه بسا اين بزرگواران ، از كسانى كه هر روايت و گفتار و كردارى منسوب به ايشان را بدون دقت نظر و موشكافى ، كه براى تميز ريگ و الماس و جدايى گوهر و سنگ لازم است . و به نظر من با حسن نيت تمام نقل كردند و نگاشتند نيز رنج مىبردند . چرا كه اينان على رغم تلاش\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nسازندهء خود ، به دست دشمنان اسلام و كين‌ورزان اين آيين و ائمه اهل بيت ( ع ) ، سلاح سپرده‌اند و كار ايشان را در سمپاشى و مشوه ساختن اعتقادات شيعه - كه هرازگاهى لابلاى نوشته‌هايشان ميتوان ديد - آسان گردانده‌اند .\r\nولى اعم از اينكه اينان با حسن نيت بنويسند يا سوء نيتى در كارشان باشد بهر حال در آنچه كه به شيعه نسبت مىدهند و بر چسبى كه به ائمه شيعه مىزنند بر همان روايتهاى وارد شده در كتب حديث دسترس - كه برخى پول‌پرستان مدعى دوستى ائمه همچنان به تجديد چاپشان مىپردازند و بىتوجه به وجود روايتهاى توهين‌آميزى به شيعه و امامانشان در آن و همانگونه كه هست در پى عرضهء آنها به شكل و ظاهر زيبنده‌اى بر مىآيند - استناد مىكنند .\r\nحتى شيعيانى كه در زمان ما دربارهء ائمه ( ع ) مطلب مىنويسند نيز همانچه كه كلينى و صدوق و مفيد و ديگران از صدها سال پيش گفته‌اند را در لفظ و معنا تكرار مىكنند و توجه ندارند كه آنچه اين بزرگان نوشته‌اند و تلاش قابل ستايشى كه داشته‌اند ، با زمان و دوران خودشان هماهنگى داشت و بيان شايسته‌اى از واقعيتهاى آن روزيشان بشمار مىرفته ولى پس از اينهمه تحول و پيشرفت و تكامل در انديشه‌ها و ذهنها و بيگانگى انسان معاصر با انسان آن زمان در ديدگاه و انديشه و منطق و برخوردش با زندگى ديگر نه پذيرفته است و نه سودمند كه بخواهيم با چنان شيوه‌ها و معجزاتى ، عظمت و بزرگى اشخاص را نشان دهيم و ناگزير بايد در پرتو جريانهاى تازه و پيشرفتهاى حاصله و آثارى كه از هر كس بجاى مانده ، بزرگوارى و شخصيت والايش را مورد بررسى قرار دهيم كه در آثار اهل بيت ( ع ) براى نشان دادن عظمت و بزرگى آنان چيزهايى پربارتر و غنىتر از معجزه و كرامات يافت مىشود و در اين سخن به گزاف نرفته‌ام كه : « هر پژوهشگرى مىتواند آنچنان كراماتى از زندگى و آثار بجاى مانده از ايشان ، استخراج كند كه نوابغ زمان - در هر شأن و مقام والايى كه قرار داشته باشند - بدانها مباهات كنند . »\r\nو اگر جز شيعه ، همانند على ( ع ) و فرزندانش داشتند دنيا را از آثار و بزرگواريهاى ايشان پر مىكردند و گنجهاى بيشمارى از راز و امتياز آنها ، بر مىشمردند ؛ « حفناوى » در كتابى كه راجع به ابو سفيان نگاشته و « الخضرى » در « محاضرات » خود مىگويند : « فرموده پيامبر ( ص ) در اينكه هر كس به خانه ابو سفيان در آيد در امان است ، افتخار بس بزرگى نصيب وى ساخته كه تا به امروز كسى از آن برخوردار نشده است » در حالى كه هر كس در سيرهء پيامبر و شيوه‌اى كه وى در تبليغ آيينش به كار برده دقت كند در مىيابد كه اين سخن به مناسبت ويژه‌اى به زبان آمده تا قريش و اهالى مكه را بدون خونريزى و خشونت ، به اسلام سوق دهد و در همان حال اين را نيز فرموده بود كه هر كس وارد منزل « حكيم بن حزام » گردد در امانست و هر كس سلاح بر زمين نهد در امانست ولى به نظر حفناوى و الخضرى و برخى ديگر از بزرگان اهل سنت هيچ كس حتى على بن ابى طالب ( ع ) نيز كه پيامبر در دهها مناسبت و بنا به اجماع اهل سنت و شيعه در\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآن روزها دوش به دوشش قرار داد تا بتهايى را كه ابو سفيان پرستش مىكرد و تا به هنگام مرگ نيز كه به محمد و خداى محمد ( ص ) همچنان كفر مىورزيدند مىپرستيد - از اين افتخار بهره نبرد .\r\nبهر حال ، خداوند توفيقم بخشيد تا در حد توان و امكانات محدود خويش برخى جنبه‌هاى زندگى آنان را روشن سازم و پس از فراغت از اين كار ، سرشار سعادت و شادى گرديدم چرا كه سيرهء اين بزرگواران ، خداى را به ياد مىآورد و دلهاى مرده را - چنان زمين كه با ابرهاى آسمانى از گياهان مىشكفد - جان مىبخشد و به ميزانى كه هر كس از دانش آنان سيراب گردد و تحت تأثير سيرهء ايشان قرار گيرد ، جاودانگى و عظمت مىيابد .\r\nدر هر زمان صدها تن دانشمند بزرگوار از شيعيان اينان ، به عرصهء وجود آمدند كه مورد تعظيم و ستايش و ارج قرار گرفته‌اند و تاريخ بيشتر علوم با تاريخ ( زندگى ) ايشان پيوند خورده و تنها به اين دليل به چنين مقام والايى رسيدند كه فارغ التحصيل مكتب اهل بيت بوده‌اند و سيره و آموزه‌هاى آنان را چراغ راه خود قرار دادند و گرنه خود ، چيزى نبوده‌اند .\r\nمن ( نويسنده ) مدعى نيستم كه چيز تازه‌اى آورده‌ام يا بر همهء جنبه‌هاى زندگى ايشان واقف گشته‌ام و رمز و راز هر گوشه و كنار آن را دريافته‌ام ؛ چنين ادعايى ندارم زيرا وقوف بر اين گستره و نهانهاى آن ، براى كسى كه با آنها زندگى نكرده باشد و حضورشان را درك نكرده باشد ، كار آسانى نيست و به نظر من درك آن نيز جز براى آنان كه خداوند از ميان خلقش برگزيد ، ميسر نيست .\r\nهمهء ادعاى من در اين است كه دربارهء زندگى آنها قلمفرسايى كرده و سعى كرده‌ام جنبه‌هايى از آن را روشن سازم و اميد دارم در اين كار توفيق يارم گشته باشد همچنانكه تلاشم اين بوده كه كارم فشرده باشد بنابراين آنجا كه امكانش بوده ، خلاصه و فشرده نوشته‌ام و در عين حال گاهى حوادث تاريخى و شرايط سياسى زندگى برخى از آنان و نيز بازيهاى مورخين و تحريفهايى كه به مصلحت زمامداران وقت در انعكاس جريانهاى تاريخى وارد كرده‌اند ، ناگزيرم ساخته كه ناچار راه بسط و تفصيل بپيمايم لذا بود كه حاصل اين كار را در دو جلد فراهم آورده‌ام و نخستين جلد را با سخن از صديقهء كبرى نخستين صحابى زن ، خديجه دخت خويلد و نيز صديقه صغرى فاطمهء زهرا ، آغاز كرده‌ام كه آن يك به پاس حقى كه بر هر مسلمان دارد و به منظور ارج‌گذارى بر خدمات ارزنده‌اى كه به اسلام كرده و فداكاريهاى بيدريغى كه با ثروت و زندگيش در راه آن مبذول داشته و آن يك كه همچون مادر بزرگوارش در خدمت به پيامبر و اسلام ، كمر همت بست و در اين راه آسايش و راحتيش را مايه گذاشت و پس از وفات مادرش ، مادر بزرگوارترين خاندان تاريخ گشت . . . آنگاه به ترتيب به زندگى هر يك از ايشان ( ائمه ) پرداخته‌ام و حال كه گوشه‌هايى از تاريخشان را تقديمشان مىكنم گاه سخن برادران يوسف را به هنگامى كه پس از برگزيدن او از سول خدا و مبعوث شدنش به پيامبرى به نزدش شتافتند به زبان\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمىآورم كه خداوند از قول ايشان در قرآنش آورده است :  يا أَيُّهَا الْعَزِيزُ مَسَّنا وَ أَهْلَنَا الضُّرُّ وَ جِئْنا بِبِضاعَةٍ مُزْجاةٍ فَأَوْفِ لَنَا الْكَيْلَ وَ تَصَدَّقْ عَلَيْنا إِنَّ اللَّهَ يَجْزِي الْمُتَصَدِّقِينَ  ( يوسف - 88 ) ( اى عزيز مصر ما با همهء اهل بيت خود به فقر و قحطى و بيچارگى گرفتار شديم و با متاعى ناچيز و بىقدر به حضور تو آمديم . محبت فرما و بر قدر احسانت بر ما بيفزا و از ما به صدقه دستگيرى كن كه خدا صدقه بخشندگان را نيكو پاداش مىدهد ) .\r\nو گاهى ديگر سرودهء شاعر اهل بيت را كه مىسرايد :\r\n« خاندان پيامبر ! در زندگى ياورم هستيد و در آن دنيا شما را توشه دارم » « به روز رستاخيز جز دوستى خالص با شما و اعتقاد بىآلايشم چيزى ندارم » .\r\nو سپاس خدايى كه دوستى آنها را رهنمون ما شد كه اگر يارى او نبود ، بدين راه ، ره نمىيافتيم .\r\nهاشم معروف الحسنى\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nپيش در آمد\r\nآنچه كه ميان مورخين و محدثين اتفاق نظر است اينكه مراد از « اهل البيت » ى كه در قرآن كريم و سنت پيامبر گرامى ( ص ) در دهها مناسبت وارد شده ، معناى عرفى و لغوى ويژهء آن نيست بلكه به عقيدهء جملگى شيعه و اكثر محدثان و علماى اهل سنت ، معناى محدودترى مورد نظر است كه از على ، فاطمه و ائمه پاك از نسل ايشان ، تجاوز نمىكند ، ديگر محدثين اهل سنت كه مفهوم عرفى و لغوى اين كلمه را برداشت مىكنند شرايط ، زمينه و قراينى كه حكايت از آن دارند كه اين كلمه را جز به خاندان پيامبر ، نمىتوان اطلاق كرد ، ناديده گرفته‌اند ؛ اينان و ديگرانى كه سعيشان بر اين بوده كه آن را به همسران يا به آنها و ديگر خاندانش ويژه بدانند بر منطق معقول و سنت قابل پذيرشى تكيه ندارند و انگيزه‌هاى ديگرى دارند كه از تعصب و كين‌توزى نسبت به اهل بيت ( ع ) و شيعيانشان مايه مىگيرد درست - و آنگونه كه طى فصلهاى آينده اين كتاب نشان خواهيم داد - مانند همان وضعى كه در تحريف و تأويل تمامى آنچه از پيامبر ( ص ) راجع به فضايل على و فرزندانش و نيز سرنوشت خلافت اسلامى ، پيش گرفته‌اند .\r\nهمچنانكه آيهء كريمه از سورهء احزاب نيز كه در آن كلمات « اهل البيت » وارد شده اگر چه طبق فهم و برداشت محدثين و مفسرين قرآن ، شامل پنج تن « اهل كساء » يعنى : محمد ، على ، فاطمه ، حسن و حسين عليهم السلام مىشود ولى كاربرد اين كلمه از سوى پيامبر اكرم ( ص ) ، معناى گسترده‌ترى به آن مىبخشد و دوازده امامى را كه شيعه به امامتشان افتخار مىكنند و از دشمنانشان بيزارى مىجويند ، در بر مىگيرد ؛ از ايشان ( ص ) روايت شده كه بارها گفته‌اند : « من در ميان شما دو گرانمايه چيز ، بجاى گذاشته‌ام ، كتاب خدا و خاندانم را ، تا آنگاه كه بدانها فراچنگ زده باشيد هرگز پس از من ، گمراه نخواهيد گشت » و در روايت ديگرى مىافزايد : ببينم كه پس از من چگونه با آنها برخورد مىكنيد . پيامبر ( ص ) خاندانش را دوش به دوش كتاب خدا و همسنگ با آن قرار داد كه سرگشته‌ها همچنانكه به اين يك ، به آن نيز ره مىجويند و گمراهان نيز چنان كه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبه احكام و تعاليم و رهنمودهاى آن ، به اينان نيز هدايت مىيابند و هيچ پيرو و گرونده‌اى به ايشان هرگز به گمراهى نخواهد افتاد زيرا اين خاندان در رفتار و گفتار و كردار خويش ، اصول و بنيادهاى قرآن و سنت و سيرهء پيامبر ( ص ) را منعكس مىسازند و با دقت و امانت و اخلاص تمام ، كليهء اهداف مورد نظر اسلام را تجسم مىبخشند و بدون هيچ ترديدى ، همين عترت پاكى كه پيامبر ( ص ) با قرآنش هماورد ساخت و پيروان و پايبندان راه آنان هرگز به گمراهى نخواهند رفت جز بر دوازده امامى كه پيامبر در مناسبتهاى گوناگون خاطرنشانشان ساخته و طبق بسيارى از روايتهاى نقل شده از ائمه و ديگران ، به نام ، از ايشان ياد كرده ، اطلاق نمىگردد .\r\nخلاصه اينكه قرآن كريم ، در كاربرد اين كلمه در مورد نزديكان پيامبر و خاندان وى ، از سنت پيشى گرفته و حال كه در پى سخن راندن از سيرهء ائمه دوازده‌گانه برآمده‌ايم ناگزير بايد به ريشه‌هاى اين كلمه و معنايى كه دربردارد ، بپردازيم و مطالعه‌اى جدى و اصولى و به دور از هرگونه تعصب و هوس در موارد كاربرد آن داشته باشيم تا مراد از آن را دريابيم .\r\nدر آيهء سى و سوم از سورهء احزاب آمده است :  وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى وَ أَقِمْنَ الصَّلاةَ وَ آتِينَ الزَّكاةَ وَ أَطِعْنَ اللَّهَ وَ رَسُولَهُ إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ - الْبَيْتِ وَ يُطَهِّرَكُمْ تَطْهِيراً  ( و در خانه‌هاتان بنشينيد و آرام گيريد و مانند دورهء جاهليت پيشين ، آرايش و خودآرايى نكنيد نماز را بپاداريد و زكات مال به فقيران دهيد و از امر خدا و رسول اطاعت كنيد . خدا چنين مىخواهد كه هر آلايش را از شما خانوادهء نبوت ببرد و شما را از هر عيب پاك و منزه گرداند ) .\r\nدر آيهء پيش از آن - بىهيچ ترديدى - مورد خطاب زنان پيامبر ( ص ) هستند كه در آن مىخوانيم :  يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَ قُلْنَ قَوْلًا مَعْرُوفاً »  ( اى زنان پيغمبر ، شما مانند يكى ديگر از زنان نيستيد اگر خدا ترس و پرهيزكار باشيد پس زنهار نازك و نرم با مردان سخن مگوييد مبادا آنكه دلش بيمار است به طمع افتد بلكه متين و درست سخن گوييد ) .\r\nهمچنانكه قسمت پيشين آيهء قبلى ( 33 ) و آيهء بعد از آن ( يعنى آيهء 34 ) نيز به دليل نون اناثى كه با همهء افعال و صيغه‌هاى موجود در آنها همراه شده ، خطاب به زنان است ؛ با اين مقدمات به نظر مىرسد كه قسمت پايانى آيهء سى و سوم ( يعنى  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ) با آيات پيش از خود و حتى با بخش قبلى همين آيه ، همخوانى ندارد ؛ بدون ترديد در اين پاره از آيه ، منظور همسران پيامبر نيستند بلكه خاندان وى هستند كه به زير كسايش گرد آمده بودند و در صورتى كه همسران پيامبر ( ص ) مورد نظر بودند ناگزير بايد مطابق روال آيات و قواعد ( زبان ) ضمير آنان به نون اناث مىپيوست و آيه به اين صورت در مىآمد : ( انما يريد اللّه ليذهب عنكن الرجس اهل البيت و يطهركن تطهيرا ) .\r\nعلاوه بر اين ، آيه حكايت از اين دارد كه خداوند هر زشتى و پلشتى را از ايشان زدوده و\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nپاكشان گردانده است و زشتى و پلشتى ( رجس ) هر آن گناه و خطاهايى است كه خداوند بدانها راضى نيست و پاك گرديدن از آنها ، مرادف عصمت است و همسران پيامبر ( ص ) به اتفاق محدثين و مورخين ، در اين مقام بلند ( عصمت ) نبوده‌اند چه در زمان حياتش ، بارها به او توهين روا داشتند تا جايى كه به مدت يك ماه ، تحريمشان كرد و تهديد به طلاق كرد و يك بار به اتفاق گروهى از اصحابش به كنار منزل يكى از آنها ايستاده و ضمن اشاره به منزل فرمود : هم از اينجاست كه فتنه بر مىخيزد و يك بار ديگر نيز چنين كرد و طبق روايت بخارى در صفحه 189 از جلد دوم « صحيح » ضمن اشاره به او فرمود : « هم از اينجاست كه شاخ شيطان مىرويد » .\r\nاز آنهايى كه پس از وفات حضرتش باقى ماندند نيز در مقايسه با ديگر زنان مؤمن ، كسى در سطح مطلوبى قرار نداشت در حالى كه از ايشان خواسته شده بود كه براى زنان ديگر الگوى شايسته‌اى باشند ؛ البته به استثناى بانوى بزرگوار « ام سلمه » رضوان اللّه عليها كه در خانه‌اش بماند و ساليان دراز پس از وى همچون الگوى برازنده‌اى براى زن مسلمان ، زندگى كرد و تمامى زندگيش را در راه خدا و خير و صلاح تمامى مردم ، طى كرد ؛ در حالى كه ديگر همسرانى كه پس از حضرتش مانده بودند در فتنه‌ها و درگيريها و جنجالها شركت كردند تا جايى كه يكى از ايشان مىخواست كه همچون قهرمانانى در آيد كه كارگردانى نبرد را بر عهده مىگيرند و هر كارى را انجام مىدهند تا از آن پيروز درآيند و براى اين كار لشكرى را براى جنگ با امام مسلمين ، از مدينه تا بصره فرماندهى كرد و جارى شدن خونها و به باد رفتن اموال را باك نداشت و همين جنگ بود كه از جمله مهمترين رويدادهاى داخلى در زندگى مسلمانان صدر اسلام بشمار رفته و مىرود و راه را بر معاوية بن هند ( معاوية بن ابو سفيان ) هموار ساخت تا به اتفاق هوادارانش در شام ، سر به شورش بردارد و آن را بهانه قرار دهد و از آنجا به خلافت اسلامى چشم بدوزد و به همراهى كسانى كه موضعگيريهاى عايشه در بصره و مدينه فريبشان داد و گمراهشان ساخت ، در راه آن بجنگد ؛ نبردهاى سختى كه در صفين و جاهاى ديگر به قيمت دهها هزار قربانى از مسلمانان تمام شد و تحولى در تاريخشان پديد آورد بدترين پىآمدها و اثرات را در زمينه‌هاى گوناگون ، بجاى گذارد .\r\nخلاصه اينكه ، آنهايى كه خداوند از ايشان زشتى و پلشتيها را زدود و پاكشان گردانيد ، بىهيچ ترديدى ، خاندان پيامبر ( ص ) هستند و ويژه دانستن ايشان به على ، فاطمه و فرزندان پاك آنها از سوى جملهء شيعيان و اكثر محدثين اهل سنت ، تصريح شده است و هيچ كس جز « عكرمه » غلام عبد اللّه بن عباس ، بر آن نيست كه به زنان پيامبرش ، اختصاص دهد . و چنين موضعى از او شگفت‌انگيز نيست چرا كه به دروغگويى و جعل حديث شهرت يافته و بنيادهاى فكرى خوارج را پذيرفته و به استناد منابع تاريخى به تبليغ و نشر آنها در بخش باخترى سرزمين اعراب ( شمال شرقى افريقا ) همت گماشت و هم او بنيانگذار اوليهء مذهب ازارقه در آن سرزمين بود كه تا به امروز نيز\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nوجود دارد . او از مصاحبت و ملازمت با عبد اللّه سوء استفاده مىكرد و جعليات خويش را به وى نسبت مىداد تا جايى كه فرزند عبد اللّه ( على ) ناچار به شلاقش كشيده و آنچنان كه در تاريخ زندگيش آمده ، در « الكنيف » به زندانش افكند .\r\nهمچنانكه « مقاتل » نامى از قماش عكرمه كه به دشمنى و كين‌توزى به على و خاندانش شهرت دارد نيز روايت كرده كه ( آيه ) در مورد همسران پيامبر ( ص ) نازل گرديده است ؛ « النسايى » اين شخص را از جمله دروغگويانى كه به جعل حديث شهرت دارند ، توصيف مىكند و « الجوزجانى » در شرح حال وى در « ميزان الاعتدال » مىنويسد : « مقاتل » دروغگوى بىپروايى بود كه « ابو جعفر المنصور » مىگفت هرچه كه دوست دارى درباره‌ات گفته شود بگو تا به عنوان روايت ، نقل كنم و به « مهدى عباسى » گفت : اگر خواسته باشى احاديثى دربارهء عباس ، [ عباس بن عبد المطلب سر دودمان بنى عباس 
  ] برايت بگويم : كه پاسخش داد نيازى بدان ندارم و حال كه او و همپالگىاش عكرمه از نظر محدثين در رأى و روايت در چنين سطحى قرار دارند ، نيازى به توضيح بيشتر نيست بويژه هنگامى كه از على ( ع ) و فرزندانش ، سخن بميان آورند ؛ و از اينجا روشن مىشود كه اختصاص آيه به زنان پيامبر ( ص ) - جز عكرمه و مقاتل - كه حتى نزد علماى اهل سنت و محدثين آنان بىاعتبارند ، منبعى ندارد و دو نظرگاه عمده در اين خصوص يكى متعلق به اتفاق نظر شيعه و جمع بزرگى از محدثين سنى است كه قائل به ويژگى آن به على ، فاطمه ، حسن و حسين است و ديگرى آنچنان كه گروهى ديگر از محدثين و مفسرين اهل سنت قائلند ، علاوه بر اينان ، زنان پيامبر را نيز شامل مىدانند .\r\nدر كنار چنين نظرگاههايى ، اين نظر هم هست كه مراد از اهل البيت در آيه ، همگى بنى هاشم است ؛ « ابن حجر الهيثمى » در « صواعق » اين نظر را به الثعلبى منسوب مىداند و با حديثى كه آن را ( خوب ) توصيف كرده ، تأييدش مىكند . حديث از اين قرار است كه پيامبر ( ص ) ، عباس و فرزندانش را گرد آورد و فرمود : « پروردگارا اين عموى من و برادر پدر من است و اينان اهل بيت اويند ؛ آنها را همانگونه كه خاندانم را در پناه گرفته‌اند ، از آتش دوزخ در امان بدار . » و در ادامه مىافزايد : نتيجه آن است كه اهل خانه ، شامل اين آيه مىگردند زيرا آنها ( يعنى همسران پيامبر ( ص ) ) طرف خطاب قرار گرفته‌اند . و حال كه به نظر وى ، آيه شامل وابستگان نسبى مىشود .\r\nبراى چه آن را شامل تمامى بنى هاشم دانسته است .\r\nاين روايت - كه به « اهل البيت » معنايى گسترده شامل خاندان و همسران و حتى عباس - بن عبد المطلب و فرزندانش مىدهد و در آن وارد شده كه پيامبر وقتى گردشان آورد و دعايشان كرد كه از آتش نجات يابند ، ديوارها و سقف خانه را سه بار امان داد - چنين روايتى علاوه بر ضعف سندى و تناقضى كه با روايتهاى بسيارى از آنچه كه در صحاح اهل سنت و مجاميع معتبر و مورد اطمينان آنها مورد استناد قرار گرفته دارد ، نشانه‌هاى جعل و دروغ از آن روشن است چرا كه زنان و نزديكان بنى هاشم او با ديگر مردم ، فرقى ندارند و در سستى و بىپايگى چنين روايتى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهمين بس كه هيچ كس از بنى عباس در برابر دشمنان علوى و غير علوى خود بدان استناد نكردند در حالى كه اگر اين روايت صحت داشت افتخار بس بزرگى را نصيب ايشان مىساخت ؛ علاوه بر اين ، او پيش از مرگ ، عباس و بنى هاشم را فراخواند و همانگونه كه طى بسيارى از سفارش به اهل بيت و خانواده‌اش عمل مىفرمود سخنانى در اينكه هيچ برترى بر مسلمانان ندارند و مبادا از خويشى نزديك خود با پيامبر خدا ( ص ) براى فخرفروشى و برترىجويى در برابر مردم ، سوء استفاده كنند ، به ايشان فرمود زيرا از اين خويشى و نزديكى ، هيچ طرفى در برابر خدا نخواهند بست .\r\n« الرازى » در تفسير آيه مىگويد : ( خداوند متعال از اين جهت در  لِيُذْهِبَ عَنْكُمُ الرِّجْسَ أَهْلَ الْبَيْتِ  از خطاب مؤنث خوددارى ورزيده و به خطاب مذكر ( عنكم ) روى آورده تا زنان و مردان اهل بيت پيامبر ( ص ) را شامل آن گرداند ) و مىافزايد : اولى آن است كه گفته شود اهل بيتش شامل فرزندان ، همسران و حسن و حسين مىشود و على هم از آنهاست زيرا او به دليل معاشرت با دخت پيامبر و ملازمتش با وى ، از آنان بشمار مىرود « 1 » .\r\nاز جمله ديگر كسانى كه شامل بودن همسران ، على ، فاطمه و فرزندان اين دو را ترجيح مىدهند ، « ابن كثير » است ؛ « طبرسى » در تفسير خود مجمع البيان از ابى سعيد الخدرى و انس بن - مالك و وائلة بن الاسقع و عائشة و ام سلمة نقل مىكند كه آيه ، ويژهء رسول خدا ، على ، فاطمه ، حسن و حسين است و مىافزايد كه ابو حمزه ثمالى در تفسير خويش از شهر بن حوشب نقل كرده كه « ام سلمه » گفته است : فاطمه ( ع ) با ظرفى غذا نزد پيامبر ( ص ) آمد ، پيامبر به وى فرمود ، همسر و دو فرزندت را حاضر كن ؛ فاطمه آنها را بياورد . غذا خوردند ؛ آنگاه عباى خيبريش را بر آنان افكند و گفت : خداوندا اينان اهل بيت و خاندان منند ، زشتيها را از ايشان بزداى و پاك و منزهشان گردان ؛ گفتم اى رسول خدا من هم جزو آنها هستم فرمود : تو بسلامت باش و مىافزايد « ثعلبى » در « الدر المنثور » با اسناد به ام سلمه روايت مىكند كه پيامبر ( ص ) در خانهء او ( ام سلمه ) بود كه خداوند آيهء انما يريد ليذهب عنكم الرجس اهل البيت را نازل كرد . و از « مجمع » روايت شده كه مىگويد : به اتفاق مادرم به حضور عايشه رسيدم ، مادرم از وى راجع به مخالفتش با على ( ع ) در جنگ جمل پرسيد ، پاسخ داد : اين كار از تقديرات الهى بود . آنگاه دربارهء على از وى پرسيد ، گفت : از كسى مىپرسى كه رسول خدا از هر كسى بيشتر دوستش داشت ؛ رسول خدا كسى را به همسريش برگزيد كه از همه بيشتر دوست مىداشت ، من شاهد آن بودم كه پيامبر ، على ، فاطمه ، حسن و حسين را به دور خود گرد آورد و فرمود : پروردگارا ! اينان اهل بيت منند پس زشتى را از ايشان بزداى و پاك و منزهشان گردان ، گفتم اى رسول خدا و من نيز از اهل بيت تو هستم ، فرمود ، دور شو و برو بسلامت .\r\nهمچنانكه گروهى از محدثين با سندى كه به جابر بن عبد اللّه انصارى مىرسد روايت كرده‌اند\r\n\r\n\r\n","description":"","footnote":"\r\n( 1 ) نگاه كنيد به جزء 25 از تفسير رازى ، صفحه 209 .\r\n","page_name":" 21 ","page_number":21},
  {"content":"\r\n\r\nكه مىگويد : هنگامى كه اين آيه بر پيامبر ( ص ) نازل گرديد در خانه كسى جز على ، فاطمه ، حسن و حسين نبود ، و پيامبر فرمود : پروردگارا اينان اهل بيت من هستند .\r\nدر صفحه 116 از جلد دوم صحيح مسلم آمده كه عايشه گفته است : يك روز صبح پيامبر كه عباى پشمين و سياه بر دوش داشت ، بيرون شد . در اين هنگام حسن بن على ( ع ) به او رسيد وى را به زير عبا برد ، سپس حسين ( ع ) آمد او نيز در آن شد ، على و فاطمه ( ع ) نيز سر رسيدند و به آنها پيوستند در اين حال پيامبر فرمود :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  . اين روايت در تفسير طبرى ، بحر المحيط اندلسى ، « التسهيل » تضيف الحافظ ، و ديگر تفاسير با سندهاى فراوان به بانوان عايشه و ام سلمه و نيز ابى سعيد الخدرى و جابر بن عبد اللّه انصارى و ديگر صحابه‌هاى مورد اعتماد نيز ، آمده است .\r\nآيه ، در مورد پيامبر ، على ، فاطمه ، حسن و حسين وارد شده و اين حقيقت را « ترمذى » در « صحيح » خود ، احمد بن حنبل در « مسند » ، الحكم در « مستدرك الصحيحين » و « ابن الاثير الجزرى » در « اسد الغابة » و المتقى در « كنز العمال » ، البيهقى در سنن و الطحاوى در « مشكل الآثار » ، الخطيب البغدادى در « تاريخ بغداد » ، النسايى در خصايص ، المحب الطبرى در « رياض النضرة » ، الهيثمى در مجمع الفوائد ، الحافظ ابو القاسم الدمشقى در « الموافقات و الاربعين الطوال » و ابو داود الطيالسى در مسند خود و ديگر محدثينى كه قائل به نزول آيه دربارهء پيامبر و على و فاطمه و دو فرزندشان ( حسن و حسين ) هستند ، تأكيد كرده‌اند . و آن كس كه اندك دقت و تأملى در منابع حديث و مجاميع سنى و شيعه آن داشته باشد با خيال راحت به اين نتيجه مىرسد كه اين آيهء كريمه ، شامل همسران ، عموها و بستگان نمىشود بلكه مراد از آن ، خاندان و اهل بيت اويند كه در مناسبتهاى مختلف با در نظر گرفتن ايشان و اشاره به آنها ، فرموده : انى مخلف فيكم الثقلين ما ان تمسكتم بهما لن تضلوا بعدى ابدا كتاب اللّه و عترتى اهل بيتى .\r\nاز موارد بسيارى كه پيامبر اين آيه را تلاوت مىفرمود مىشود دريافت كه او كوشش داشت راه بر آن دسته از همسران و بستگان خود كه مدعى ورود در اهل بيتى كه خداوند زشتى را از آنان زدود ، بودند ببندد ؛ از ابى الحمراء نقل شده كه مىگويد طى هشت ماه در مدينه با پيامبر ( ص ) بودم و حتى يك بار هم نشد كه به هنگام عزيمت به نماز بامدادى به درب خانهء على ( ع ) نيايد و دست بر آن نگذارد و نگويد ؛ الصلاة ، الصلاة انما يريد اللّه ليذهب عنكم الرجس اهل البيت و يطهركم تطهيرا .\r\nو از عبد اللّه بن عباس نقل شده كه مىگويد : به مدت شش ماه شاهد پيامبر بودم كه هر روز در اوقات نماز به خانهء على بن ابى طالب ( ع ) مىآمد و مىگفت : السلام عليكم و رحمة اللّه و بركاته انما يريد اللّه ليذهب عنكم الرجس اهل البيت و يطهركم تطهيرا ، اختصاص اين آيه به پيامبر ، على ، فاطمه ، حسن و حسين ( ع ) با همراهى آن در آياتى كه خطاب آنها متوجه همسران پيامبر ( ص ) است منافاتى ندارد چرا كه در قرآن كريم موارد ديگرى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nيافت مىشود كه به روال آيات ، پايبندي نشده است ؛ صاحب تفسير المنار ( محمد رشيد رضا ) در صفحه 451 جلد دوم ، از استادش شيخ محمد عبده نقل مىكند كه در قرآن اين سابقه هست كه انسان را از موضوعى به موضوع ديگر مىكشاند و سپس به همان مبحث اصلى بازمىگرداند .\r\n« طبرسى » نيز در مجمع البيان سخنى به اين مضمون دارد كه از جمله عادتهاى علما در سخنانى كه ايراد مىكنند آن است كه از مبحثى به مبحث ديگر كشانده مىشوند و پس از آن به همان مبحث پيشين بازمىگردند و مىافزايد كه در قرآن و شعر و كلام عرب ، از اين موارد فراوان يافت مىشود .\r\nو در روايتى از امام صادق داريم كه چه بسا در آيه‌اى از قرآن ، آغازش در يك مورد و پايانش در مورد ديگرى سخن رفته باشد بنابراين با توجه به عدم پايبندي به سياق كلام در بيشتر موارد ، نمىتوان در مورد قرآن كريم ، روال و سياق آيه را ملاك قرار داد و ناگزير بايد هر آيه را به تنهايى موشكافى كرد و به آنچه كه در تفسيرهاى هماهنگ با مضمون و ظاهر آن آمده ، استناد جست و لازم مىآيد كه به آنچه از پيامبر يا يكى از ائمه در تفسير آن وارد شده و اعتماد كرده‌ايم ، استناد جوييم اگر چه احيانا با روال يا ظاهر آيه ، منافات داشته باشد .\r\nاكثر محدثين و مفسرين با استفاده از اين آيه عصمت اهل بيت را نتيجه گرفته‌اند استدلال بدين گونه است كه مىگويند از جمله موارد استعمال كلمهء « انّما » بيانگر تأكيد و پافشارى و ارادهء قطعى بر انجام چيزى است كه به دنبال آن مىآيد كه ناگزير زدايش و پاكى از گناه و زشتيهايى است كه كلمهء رجس در بر مىگيرد ؛ در صورتى كه اگر در چنين كارى ، ارادهء مطلق خداوندى مورد نظر بود ، مختص به اهل بيت نمىگرديد حال آنكه آيه كريمه براى امتياز آنان بر ديگران نازل شده [ چون با « انما » شروع شده است 
  ] و چنين اراده‌اى تنها در صورت تحقق خواست مورد نظر كه عين عصمت است ، حاصل مىشود و اين همان چيزى است كه شيعيان در مورد پيامبر ( ص ) ، فاطمهء زهرا و ائمه اطهار ( ع ) مدعى آنند ؛ محى الدين معروف به ابن العربى در صفحه 196 نخستين جلد از چاپ اول كتاب خود ، « الفتوح المكية » نيز اين حقيقت را تأكيد كرده و مىگويد : خداوند متعال پيامبر و اهل بيت وى را با آيهء انما يريد اللّه ليذهب عنكم الرجس اهل البيت و يطهركم تطهيرا ، منزه گردانده است و « رجس » در لغت ناپاكيهاست و چه چيز از گناه ناپاك‌تر است . . . و در ادامه مىگويد : بنابراين جز نسبت پاك و منزه و مقدس ، نسبتى به اهل بيت برازنده نمىآيد ؛ آنها عين پاكى هستند و به اين سخن مىافزايد : سلمان فارسى نيز معصوم از گناه است زيرا اهل بيت به گواهى خداوند سبحان ، معصوم هستند و ثابت شده كه رسول خدا ( ص ) فرموده است : سلمان از خاندان و اهل بيت ماست بنابراين او هم به گواهى خدا و رسولش ، معصوم است .\r\nو در صفحه 127 از جزء دوم كتاب « الفتوحات » مىنويسد : از موحدانى كه رسول خدا بر آنان مبعوث گرديد هيچ كس در آتش نخواهد ماند زيرا به بركت اهل بيت عليهم السلام ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nآتش بر موحدين ، سرد و سلامت مىگردد .\r\nآنچه كه نزول اين آيه را دربارهء پيامبر ( ص ) و على و فاطمه و حسن و حسين ( ع ) تأكيد مىكند روايتى است كه مسلم در صحيح خود با سندهاى گوناگون كه جملگى به صحابى گرانمايه « زيد بن ارقم » منتهى مىشود ، آورده است و از وى نقل كرده كه از پيامبر ( ص ) در اين باره كه آيا آيه شامل همسران وى مىشود يا خير پرسش كرد ، فرمود : نه به خدا سوگند ؛ زن تنها مدتى را با مرد مىگذراند آنگاه در پى طلاق مرد ، به نزد پدر و خويشانش بازمىگردد ( درحالىكه ) اهل بيت هر كس ، تبار و بستگان اويند كه پس از وى زكات بر ايشان حرام گرديده است .\r\nاز جمله آياتى كه اشاره به قداست و حتى عصمت اهل بيت دارد و فرمان به اطاعت از آنان مىكند ؛ اين آيه از سورهء نساء است كه :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلًا  ( نساء - 59 ) ( اى گروندگان ! خدا و پيامبر و صاحبان امر را فرمان بريد پس اگر در چيزى از امور دين با هم اختلاف كرديد به خدا و رسول بازبريد اگر به خدا و به روز رستاخيز ايمان داريد آن روش براى شما بهتر و نيكوتر سرانجام است ) .\r\nفخر رازى در صفحهء 144 از جلد دهم تفسير خود ، معتقد به دلالت اين آيه بر عصمت اولى الامر است و مىگويد : خداوند متعال به طور مؤكد امر به اطاعت ايشان فرموده و چنين امرى مستلزم عصمت از گناه است و اگر خطا و لغزش معصوم نباشند و بر اساس معصوم نبودن ، سخن رفته باشد فرمان به اطاعت به مفهوم پيروى از آن خطاها و لغزشهاست .\r\nدر حالى كه فرض بر آن است كه از ارتكاب خطا و لغزش نهى شده و اين امر بدان مىانجامد كه امر و نهى نسبت به انجام يك عمل - با اعتبارى همسان - جمع آمده باشد كه از خداوند متعال ( صدور چنين تناقضى ) محال است و در نتيجه ثابت مىشود كه وقتى فرمان مؤكد خداوندى در اطاعت از كسى مطرح مىشود ، ناگزير آن كس بايد معصوم باشد .\r\nشيعه ، در وجوب عصمت اولى الامر با رازى اتفاق نظر دارند بويژه كه اولى الامر از نقطه نظر فرمانبرى از ايشان و تسليم شدن به امر آنها ، با خدا و رسول همرديف آمده‌اند ؛ در اين نيز ترديدى نيست كه پيامبر در تمامى حالات از گناهان منزه ( معصوم ) است و معقول نيست كه خداوند با وجود لغزش و خطاى آنها بدين شيوه و بدون هيچ قيدى فرمان به اطاعت از ايشان دهد ؛ شيعه با وجود توافق نظرى كه با نتيجه‌گيرى رازى از اين آيه دارند در مقصود از اولى الامر با وى همعقيده نيستند او مدعى است كه منظور از اولى الامر معصوم از لغزش و خطا بنا به احتمالى كه اجمالا از قرار ذيل مىآيد ، كسانى هستند كه به رتق و فتق امور مسلمانان مىپردازند ؛ نمىتوان در اين آيه از اولى الامر ، امام معصوم را آنگونه كه بنا به تعبير او ، رافضيها ( شيعه ) مدعى هستند ، مراد دانست زيرا اطاعت از وى و مراجعه به او در مشكلات زندگى منوط به شناخت و امكان\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدسترسى به اوست در حالى كه آنها ( شيعه ) معترفند كه غايب است و نمىتوان به او دست يافت و در چنين حالى ، تكليف اطاعت ازو ، بيانگر موضوعى نيست و ناگزير بايد منظور از اولى الامر كسانى جز آنان كه مورد ادعاى شيعه هستند ، باشد و جز گروهى از مسلمانانى كه به رتق و فتق امور مىپردازند ، نمىتوان در نظرشان گرفت .\r\nو در ادامه مىگويد : در آيه چيزى هست كه ادعاى شيعه را نفى مىكند و آن اينكه خداوند متعال با يك زبان و يك شيوه ، فرمان به اطاعت از خدا و پيامبر و اولى الامر داده است و اين زبان نمىتواند هم مطلق باشد و هم مشروط ، زيرا نسبت به خدا و رسول مطلق است و نسبت به اولى الامر ناگزير بايد مشروط به شناخت آنها و امكان دسترسى به ايشان ، باشد و ثانيا خداوند فرمان به اطاعت از اولى الامر داده و اين تركيب به صورت جمع آمده در حالى كه به نظر شيعه در هر زمان جز يك امام ، وجود ندارد و چنانچه قائل به ارادهء فرد از لفظ جمع باشيم ، خلاف ظاهر است و ثالثا خداوند مىفرمايد :  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  در حالى كه اگر طبق اعتقاد شيعه مراد از اولى الامر ، امام باشد لازم بود كه گفته مىشد : فان تنازعتم فى شىء فردوه الى الامام ، زيرا به زعم آنها امام نماينده خدا و رسول است . . . و در پايان نتيجه مىگيرد كه در تفسير آيه ، حقيقت همانى است كه يادآور شديم نه آنچه كه رافضيها و ديگران اظهار مىدارند .\r\nآنچه كه در رد اين نظر مىتوان گفت اين است كه از آيه چنين دريافت مىشود كه اولى - الامر كسانى هستند كه به چنان مرتبه علمى و مذهبى رسيده‌اند كه فرض خطا و انحراف آنها از حق جايز نيست بويژه كه خداوند اطاعت از ايشان را با اطاعت از خود و پيامبرش قرين دانسته است و كسانى كه به رتق و فتق كارها مىپردازند هر چند تعدادشان زياد باشد كسى اين تصور را ندارد كه در چنين سطحى باشند مگر آنكه تمامى امت بر آن صحه گذارند و حتى يك نفر هم مخالفت نكند در صورتى كه از نظر آنان ( اهل سنت ) به مفهوم رأى واحد همگى امت نيست و به پنج ، شش و طبق آنچه در كتابها و تأليفاتشان در اين موضوع آمده با تعدادى از اين كمتر نيز بسنده مىشود .\r\nواضح است اهل سنتى كه اجماع را از اصول ادلهء شرعى مىدانند كه ترديد و عدول از آن جايز نيست و با اين حال تا اين حد آسانش گرفته‌اند تنها هدفشان توجيه و درست نشان دادن خلافت ابو بكرى است كه در آغاز عمر بن الخطاب و گروه اندكى از مهاجرين و انصار با آن موافق بودند در حالى كه مخالفين و معترضان از بزرگان اسلام و بيش از موافقان بودند و على بن ابى طالبى در ميانشان بود كه پيامبر ( ص ) طى حديث متفق عليه اهل سنت و شيعه ، درباره‌اش مىگويد : على مع الحق و الحق مع على يدور كيفما دارو در حديث ثقلين وى را همسنگ قرآنى قرار مىدهد كه هيچ باطلى در آن راه نمىيابد و در حديثى ديگر به سفينهء نوحى تشبيهش مىكند كه كسى جز كسانى كه بدان پناه آورده‌اند از خشم و غضب خداوندى در امان نمىمانند .\r\nو چه خطاها كه از چنان اجماع‌كنندگانى ، سر نزد و بر سرنوشت مسلمانان طى تاريخ\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپرفرازونشيبشان تأثير منفى بجاى نگذاشته و تا به امروز مسلمانان از عواقب آن رنج نمىكشند .\r\nبدون ترديد ، « رازى » اينها را خيلى خوب مىداند و آگاه است كه اولى الامرى كه خداوند اطاعت از آنها را به طاعت خود و رسولش مقارن ساخته همان اهل البيتى هستند كه اذهب اللّه عنهم الرجس و در حديث ثقلين و ديگر متون فراوانى كه در مورد فضل آنها از پيامبر نقل شده ، وارد آمده و نسبت به دوستى و ولايت ايشان و پيروى راهشان و پناه آوردن به ايشان ، تأكيد شده است ؛ اينها همه را مىداند ولى دانستن چيزى است و حقيقت‌جويى و حقيقت‌پويى - حتى اگر با پيش داوريها و ذهنيت وى و ارث گرفته از پدران و نياكان ، همخوان نباشد - چيز ديگرى است .\r\nاينكه مىگويد : طاعت از آنها ( اولى الامر ) مشروط به شناخت و امكان دسترسى به ايشان است و تكليف چنين اطاعتى بدون آن تكليف خارج از توان ( ما لا يطاق ) است و . . . اين سخنان از دانشمندى چون رازى ، بسيار شگفت‌انگيز است چه لازمهء آن شرطى شدن هر امر مطلقى است زيرا هر حكمى به هنگام اجرا ، مستلزم شناخت مورد آن است و بجاى آوردن فرمان نماز و روزه و زكات ، بدون شناخت اين مفاهيم ، امكان‌پذير نيست و چنانچه آنگونه كه « رازى » مدعى است شناخت مورد متعلق را شرط بدانيم لازم مىآيد كه وجوب ، مشروط باشد كه در اين صورت مقومات وجوب و « وجود » امرى ، با هم آميخته شده‌اند و اين معقول نيست كه كسى بدون شناخت موضوعى ، مكلف به اجراى فرمانى دربارهء آن باشد ولى اين نكته تنها به معناى شرط بودن شناخت موضوع و نه شرط اصل ( وجوب آن ) است ؛ بيشتر اصوليها معتقد و قائل به وجوب كسب و فراهم آوردن اين گونه مقدمات ( پيش زمينه‌ها ) هستند در حالى كه كسى بر آن نيست كه تحصيل و فراهم آوردن مقدمات وجوب ، واجب است چرا كه پيش از حصول آن مقدمات ، وجوبى مطرح نيست تا وجوب تحصيل مقدماتش از آن ناشى گردد و چنين وجوبى پس از وجود ( پيدايى ) محقق مىگردد و پس از وجود نيز بنا به لزوم تحصيل حاصل ، هيچ بهره و سودى از وجودش حاصل نمىشود . و علاوه بر اينها ، شناخت موضوع تكليف را نمىتوان به عنوان شرطى براى آن تكليف دانست زيرا يك رتبه از آن ، مؤخر است در حالى كه شرط دانستن آن ، مستلزم تقدم آن است و مقيد كردن مقدم به مؤخر ، به مفهوم آن است كه مؤخر در عين حال مقدم هم باشد .\r\nاز سوى ديگر اينكه نكته‌اى كه « رازى » نسبت به دعوى شيعه و برخى محدثين سنى مذهب مىكند عينا بر نتيجه‌اى كه خود وى در مورد تفسير اولى الامر به اجماع امت - بنا به تعبيرى كه دارد - مىگيرد صادق است زيرا اجماع « اهل حل و عقد » با اجماع امت ، ناگزير بايد با شناخت آن توأم باشد و بدون ترديد شناخت اينان سخت‌تر و دشوارتر از شناخت فرد يا افرادى در مقاطع زمانى متفاوت است زيرا اجماع ، به معناى اتفاق نظر همگى يا تنها اهل حل و عقد است و اطلاع از نظرات آنها و شناخت نسبت به آنها ، آسان نيست بنابراين منطق « رازى » كه با آن به ايرادگيرى از شيعه و آن گروه از محدثين سنى كه با آنان همعقيده هستند پرداخته گريبان خودش را نيز\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمىگيرد و وجوب اطاعت مقيد و مشروط به شناخت اجماع كنندگان ، مىگردد كه علاوه بر دشوارى تحقق چنين شرطى ، وجوب اطاعت مقيد به حصول آن ( شناخت ) شده و پيش از آن وجوبى وجود ندارد و پس از آن تكليف آنچنان كه در پاسخ اشكال وى به تعبير خودش به رافضيها نشان داديم از باب تحصيل حاصل مىگردد .\r\nچيزى كه واقعا در سخنان وى جاى تعجب دارد اين ادعاى اوست كه نمىشود به امامان دسترسى پيدا كرد و از نظرياتشان آگاه گرديد ؛ شگفتى از اينجاست كه اطاعت از خدا و رسول و اولى الامر تنها به اين معناست كه سخنان و نظرياتشان را ملاك قرار داد و اين كار هم منوط به تماس و پيوند با شخص آنها نيست و پس از فراهم آمدن دلايل شناخت ايشان و نظرياتشان در هر موردى از طريق روايتگران مورد اعتمادى كه همزمان با آنها زيسته‌اند يا با معاصرانشان پيوند داشته‌اند ، چنان شناختى دشوار نيست ، شيعه همواره تلاش ورزيده‌اند كه در اصول و فقه خود - بويژه پس از غيبت امام عصر ( عج ) كه دسترسى به امام بر هر كسى ناممكن گشته است - به راويان حديث آنها ، مراجعه كند ؛ در عصر ظهور نيز دسترسى به آنها براى هر كس ، ميسر نبود و آنها كه از ايشان فاصله داشتند نيز به راويان احاديث مراجعه مىكردند و پس از غيبت نيز طى قرنهايى كه تا كنون سپرى شده ، روايتهاى گرد آمده در مجاميع حديث كه سندشان منتهى به پيامبر ( ص ) و ائمه مىشود پس از قرآن تنها منبع احكام و نظرهايى است كه شيعه به پيامبر و ائمه اهل بيتى كه اين آيه و ديگر آيات و روايات نقل شده از پيامبر ( ص ) مانند حديث ثقلين و احاديث ديگرى كه با عدم تأويل و تحريف و تفسير خلاف ظاهر و منافى با قراين و شرايط پيرامون آنها ، ايشان را منظور كرده‌اند ، نسبت مىدهند .\r\nپاسخ دومين اشكالى كه « رازى » به شيعه مىگيرد و مىگويد كه اولى الامر به صيغه جمع آمده حال آنكه به اعتقاد شيعه ، در هر زمان تنها يك امام وجود دارد و برداشت مفرد از جمع ، خلاف ظاهر است در اين خلاصه مىشود كه ظاهر اين گونه عموميتها ، عموميت استغراقى است كه در آن اجتماع همهء آحادش در آن واحد ، شرط نمىشود ؛ مثلا اگر كسى بگويد ( دانشمندان را ارج گذار ) اين حكم حتى اگر وجود علما مترتب به زمان باشد ، درست است و غالبا همان چيزى است كه اصوليها ، آن را قضيهء حقيقى مىنامند كه در آن حكم متوجه افرادى است كه وجود دارند و يا به وجود خواهند آمد . بيشتر عموميات قرآنى نيز از اين قبيل هستند و ناگزير بايد اولى الامر متضمن تعدادى باشد كه بتوان به ضمير جمع خطابشان كرد اعم از اينكه هنگام صدور حكم و يا به صورت پياپى ، باشند كه نزد شيعه ، ( از اين احكام ) بفراوانى يافت مىشود .\r\nدر رابطه با سومين اشكالى كه « رازى » از شيعه مىگيرد و مىگويد اگر آيه ، امامان شيعه را مد نظر قرار داشت لازم بود كه بگويد فان تنازعتم فى شىء فردوه الى الامام زيرا به نظر آنها ( شيعه ) امامان تعبيرى از خدا و رسول هستند در حالى كه آيه تنها به وجوب ارجاع چنين امورى به خدا و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nرسول ، صراحت دارد ، پاسخ اجمالى اين است كه نياوردن اولى الامر در بخش دوم آيه ، بنا به جواز حذفى كه مبتنى بر ذكر آن در بخش اول است و تكرار آن را بىنياز مىكند ، نقض مراد نيست و حتى گاهى چنين حذفى بر زيبايى كلام ، مىافزايد و وقتى آيه ، اطاعت از خدا و رسول و اولى الامر را واجب گرداند ديگر دليلى وجود ندارد كه از اولى الامر سخن بميان آورد به ويژه كه در آيهء ديگرى ، ( آيهء 13 سورهء نساء ) آمده كه :  وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ  ( در حالى كه اگر به رسول و صاحبان حكم ( پيشوايان اسلام ) رجوع مىكردند همانا تدبير كار را اهل بصيرت مىدانستند ( و در آن واقعه صلاح‌انديشى مىكردند ) « 1 » .\r\nخلاصه اينكه آيه در وجوب اطاعت از خدا و رسول و اولى الامر ، صريح است ولى در مورد ائمه اهل بيت صراحت ندارد و در اينجاست كه براى شناخت كسانى كه اطاعتشان به اطاعت خدا و رسول قرين گرديده است ، بايد از چارچوب آيه فراتر رفت ؛ شيعه در اين راستا به مجموعه‌اى دلايل ( آيات و احاديث ) استناد مىكند كه ظاهر برخى در اين مورد صريح است و برخى ديگر ، دلالتشان با توجه به قراين و شرايط محيط به آنهاست از جمله آيه تطهير هست كه از آن صحبت كرديم و حديث ثقلين كه به صراحت مشعر بر آن است كه هر كس به عترت پيامبر ( ص ) تمسك جويد همچون كسى است كه به كتاب خدا چنگ يازيده و هرگز گمراه نخواهد شد . و حديثى كه پيامبر در آن ، اهل بيت خود را به كشتى نوح تشبيه كرده و روشن است كه وجه تشبيه در اينجا حكايت از آن دارد كه هر كس آنان را ولى خود قرار دهد و به ايشان اقتدا كند و راهشان را پىگيرد همانگونه كه نوح از غرق شدن نجات يافت از عذاب و عقاب الهى در امان مىماند .\r\nو حديث « الائمة الاثنى عشر كلهم من قريش » كه در برخى روايتها تصريح شده كه از فرزندان على و فاطمه هستند و يكى يكى آنها را به نام ياد مىكند ؛ و حديث اهل بيتى امان لاهل الارض كما ان النجوم امان لاهل السماء ( اهل بيت من پناه زمينيان هستند همچنانكه ستارگان پناه آسمانيانند ) و ديگر آيات و احاديث فراوانى كه در مجموع دلالتى قاطع بر اين دارند كه اولى الامر در آن آيه و خاندان و اهل بيت پيامبر در احاديث همانا ائمه دوازده‌گانه از خاندان وى و نه ياران و بستگان او ، هستند چرا كه شرايط لازم در اينان و ديگر مردم ، فراهم نيامده است .\r\nگروهى از مؤلفين سنى مذهب ، پس از آنكه متوجه شدند كه سند اين احاديث ، ترديدپذير نيست سعى كردند در ادعاى شيعه نسبت به دلالت آنها ايجاد شبهه كنند و اظهار داشتند كه اين احاديث نه صراحتى در امامت دوازده امام دارند و نه نشانى دلنشين و اطمينان‌بخش از اين برداشت در آنها ديده مىشود ؛ از جملهء اينان « شيخ محمد ابو زهرة » است كه در صفحهء 199 كتاب خود « الامام الصادق ( ع ) » مىنويسد : پس از پذيرش درستى اين لفظ ( يعنى تنها لفظ « عترة » و نه ( سنتى ) در حديث ثقلين كه ابو زهره آن را بر روايت ( عترة ) ترجيح داده است ) دليلى ندارد كه\r\n\r\n\r\n","description":"","footnote":"\r\n( 1 ) نگاه كنيد به جزء دهم از « تفسير الرازى » صفحه 145 و 146 .\r\n","page_name":" 28 ","page_number":28},
  {"content":"\r\n\r\nبپذيريم عترت وارد شده در حديث ثقلين شامل همان امامانى باشد كه شيعيان فاطمى ادعا مىكنند همچنانكه اين حديث بيانگر اين نيست كه اينان فرزندان حسين هستند و فرزندان حسن ( ع ) نيستند و به همين ترتيب كه مىگويند به دنبال يكديگر آيند و همانگونه كه دال بر ارثى - بودن امامت نيست بر سياسى بودن آن نيز دلالت نمىكند و بيش از هر چيز دلالت بر امامت فقهى و علمى دارد .\r\nاين سخن در حد خود درست و منطقى است و طبيعى است كه هر قضيه مشخص‌كننده موضوع خود نيست ولى پس از توجه و در نظر گرفتن قراين و مناسبتهايى كه آن احاديث را در برگرفته‌اند شكى در اينكه مراد از اهل البيت و عترت ، چه كسانى هستند ، باقى نمىماند و مىدانيم كه حول و حوش آيهء تطهير آمده كه پيامبر ( ص ) پس از آنكه على ، فاطمه ، حسن و حسين را به زير عباى خيبرى خويش گرد آورد آن را تلاوت فرمود ؛ همچنانكه در حديث ثقلين و سفينه نوح و ديگر احاديث كه شامل كلمات اهل البيت و عترة شده‌اند نيز در اولى ، همرديف قرآن و در ديگرى همچون سفينه نوح و در سومى پناه زمينيان قلمداد شده‌اند و ناگزير بايد چنين كسانى از اهل بيت و عترتش به بالاترين مقام علمى و مذهبى نايل آمده باشند كه جز امامان ( ع ) نمىتوانند باشند و بدون ترديد مسلمانان صدر اسلام به خوبى مىدانستند كه منظور از اهل بيت و عترتى كه پيامبر بر زبان مىآورد ، چه كسانى بوده‌اند بويژه كه بنا به روايت عبد اللّه بن عباس و ديگران طى 9 ماه شاهد بوده‌اند كه بيشتر روزها بر در خانهء على و فاطمه مىايستاد و مىگفت ( انما يريد اللّه ليذهب عنكم الرجس اهل البيت و . . . ) همچنانكه شاهد بوده‌اند كه طبق روايت صحيح مسلم در صفحه 131 از جلد هفتم و ترمذى و حاكم در المستدرك و ديگر منابع اهل سنت ، وقتى براى مباهله خارج مىشد جز اينان كسى همراهش نبود و مىفرمود : پروردگارا اينان اهل بيت من هستند .\r\nهمچنانكه در ابتداى سخن خود راجع به منظور از اين كلمه گفتيم ، پيامبر ( ص ) در مناسبتهاى مختلف و به منظور روشنگرى و يادآورى فضل و كمال خاندانش ، اين كلمه را به كار برده است .\r\nدر روايتى كه گروهى از محدثين به « زيد بن ارقم » ، « جابر بن عبد اللّه » ، عايشه ، ابو ذر و حذيفة - بن اسيد و ديگر صحابه‌ها نسبت داده‌اند آمده است كه پيامبر ( ص ) فرموده : اى مردم من در ميان شما چيزى بجاى گذاشته‌ام كه تا وقتى ملاكش قرار دهيد هرگز گمراه نخواهيد شد كتاب خدا و خاندان اهل بيتم . و در بيشتر متنها اضافه شده : اين دو تا به روز قيامت از يكديگر جدايىناپذيرند .\r\nو از برخى صحابه روايت شده كه در مناسبتهايى مىفرمود : خداوند در مورد دو چيز از شما سؤال مىكند : قرآن و خاندان اهل بيتم ؛ پس ببينم كه پس از من چگونه با آنها رفتار مىكنيد .\r\nو در روايت ديگرى از ايشان آمده كه بر سر راه خود به مدينه در بازگشت از حجة الوداع به « الجحفة » رسيد برابر مسلمانان همراهش به سخنرانى ايستاد و پس از ثنا و ستايش خداوند فرمود : عمر هر پيامبرى نيمى از عمر پيامبر پيش از اوست و من نيز دير يا زود دعوت حق را\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبايد لبيك گويم و در ادامه فرمود : آيا شهادت مىدهيد كه خدايى جز اللّه وجود ندارد و محمد بنده و فرستادهء اوست و بهشت و جهنم حق است : گفتند : آرى شهادت مىدهيم . آنگاه دستها را بلند كرده بر سينه گذارد و فرمود : من نيز با شما شهادت مىدهم . ببينم كه پس از من با اين دو گرانمايه ( ثقلين ) چه مىكنيد ؟ كسى از ميان جمعيت پرسيد : اى رسول خدا « ثقلين » كدامند ؟\r\nفرمود : كتاب خدا - كه از يك سو به دست خدا و از سوى ديگر ، در دست شماست - و خاندان اهل بيتم و پروردگار آگاه و مهربان خبرم داد كه اين دو هرگز و تا روز قيامت ، از يكديگر جدا نمىشوند : از آنها پيشى مگيريد كه هلاك مىشويد و از آنها غافل مگرديد كه به هلاكت مىرسيد و نخواسته باشيد كه به ايشان چيزى بياموزيد چرا كه آنها از شما داناترند ؛ آنگاه دست على را گرفت و فرمود : آن كس كه از خودش به او نزديكتر بودم ( بداند كه ) اين على مولاى اوست . . . و ديگر عبارتهاى متفاوتى كه در سخن پيامبر در مورد سفارش به چنگ انداختن به كتاب خدا و خاندان اهل بيتش روايت شد .\r\nمطمئنا گوناگونى روايتها مادام كه از كلام خود پيامبر ( ص ) و طى مناسبتهاى فراوان ولى با مضمون يگانه‌اى نشأت گرفته ، چيزى از ارزش حديث مزبور نمىكاهد « 1 » و چه بسا به دليل فراوانى راويانش كه از صحابه و ديگران هستند ، متواتر نيز باشد .\r\nدر « فيض القدير » از السمهورى نقل شده كه تعداد كسانى از صحابه كه اين حديث را از پيامبر ( ص ) نقل كرده‌اند به بيش از 20 نفر مىرسد ؛ ابن حجر نيز در صواعق ، همين نكته را تأكيد كرده است .\r\nاز جمله محدثينى كه نقل كرده‌اند : مسلم در صحيح خود به اسانيد مختلف ، ترمذى ، نسايى ، الحاكم در المستدرك ، احمد در « مسند » و ابن سعد در طبقات و ابو نعيم در حلية الاولياء و المناوى در فيض القدير و ابن جرير در « تاريخ » خود و مسعودى در « مروج الذهب » و ابن هشام در « سيره » و ابن كثير در « بداية » و ديگر محدثين و مورخينى كه اين حديث را مدون ساخته و بنا به تعبير الحاكم در مستدرك ، قرين به تأييد شيخين ( ابو حنيفه و ابو يوسف ) ، درستش دانسته‌اند .\r\nدر « صواعق » ابن حجر چاپ قاهره نيز آمده كه پيامبر خدا ( ص ) قرآن و عترت خود را ثقلين ناميده زيرا « ثقل » در لغت هر چيز گرانمايه و با ارزش و اعتبار است و اين دو نيز چنين‌اند زيرا هر كدام از آنها ، معدن علوم دينى ، رازها و حكمتهاى آسمانى و احكام شرع هستند و لذاست كه\r\n\r\n\r\n","description":"","footnote":"\r\n( 1 ) چرا كه گروهى از وى نقل كرده‌اند كه او اين سخن را در عرفه حجة الوداع به زبان آورده و گروهى ديگر آن را در غدير خم به دو نسبت داده‌اند و يا طى سخنرانى پس از بازگشت از مدينه ، اين سخن را به زبان آورده و همچنين گروهى ديگر از راويان بر آنند كه در بستر آخرين بيمارى خويش و در همان حال كه جمع بسيارى به دورش گرد آمده بودند ، بر زبان آورده است و همچنين بسيارى از مناسبتهايى كه از آنها بهره مىگرفت تا حق اهل بيت و حرمت آنان را به مسلمانان ، تأكيد كند .\r\n","page_name":" 30 ","page_number":30},
  {"content":"\r\n\r\nپيامبر خدا اينهمه نسبت به پايبندي و فراگيرى از آنها و اقتداى به آنها ، پافشارى كرده و گفته است سپاس و ستايش خدايى را كه در ما اهل البيت ، حكمت را به وديعه نهاد و مىافزايد :\r\nو گفته مىشود اين دو ( قرآن و عترت ) از اين جهت ثقلين ناميده شده‌اند كه رعايت حقوق آنها بسيار گرانقدر و خطير است و در ادامه مىگويد : آنهايى كه اينهمه نسبت به پيروى از ايشان و تمسك به آنها پافشارى شده عارفان كتاب خدا و سنت رسولش هستند چه هم اينانند كه از قرآن ، جدايى نمىيابند كه بخش ديگر حديث يعنى ( و به آنان مياموزيد كه از شما داناترند ) مؤيد اين مطلب است . و بدين ويژگى از ديگر علما ، تميز داده شده‌اند زيرا خداوند هر گونه زشتى و پلشتى را از ايشان زدوده و پاك و منزهشان ساخته و به معجزات روشن و مزاياى فزاينده ، مزينشان فرموده است و ادامه مىدهد : احاديثى كه نسبت به تمسك به اهل البيت ، پافشارى كرده‌اند اشاره به پيوستگى اين خاندان تا به روز قيامت دارند درست همانطور كه در مورد كتاب خدا ، صدق مىكند .\r\nبدون ترديد اهل بيتى كه پيامبر ( ص ) آنان را يكى از دو گرانمايه دانسته و از قرآن - جدايىناپذيرند و تمسك جوينده به ايشان گمراهى نخواهد يافت همانانى هستند كه آيهء 33 از سورهء احزاب يعنى :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ  مورد نظر دارد و چنين مزايايى جز در على ، فاطمه ، و امامان نسل ايشان فراهم نيست زيرا اينان در رفتار و نيز تمامى مراحل زندگى خويش ، منعكس‌كننده قرآن و بايدها و نبايدها و توصيه‌هاى آنند و هيچ كس هر چند كين‌توزيها و هواهاى نفسانىاش فزونى گيرد نمىتواند در تاريخ سرشار از جهاد و فداكارى و ايثار و تلاش و كوشش در راه خدا و در خدمت به همگى مردم بدون استثنايى ، كوچكترين نكته ابهام‌آميزى بيابد و همانگونه كه خداوند آنان را همسنگ قرآنى قرار داده كه پويندهء آن گمراه نمىشود و فرمان به اطاعت از خدا و رسول و آنان داده است در حديثى ديگر ، ايشان را به سفينهء نوح تشبيه كرده كه جز سرنشينان آن و كسانى كه به آن چنگ زده‌اند ، نجات نمىيابند ؛ مقتضاى چنين تشبيهى آن است كه ايشان تنها راه نجات از هلاكت و گمراهى هستند درست همانطور كه در آن روزگار كشتى نوح تنها راه نجات شمرده مىشد .\r\nدر جلد اول از « مستدرك الصحيحين » به اسناد « خنش الكنانى » روايتى آمده كه مىگويد :\r\nاز ابو ذر شنيدم كه همچنانكه درب كعبه را گرفته بود مىگفت : اى مردم آن كس كه مرا شناخت من همانم كه شناخته و آن كس كه نمىشناسد بداند كه من ابو ذرى هستم كه از رسول خدا شنيدم كه مىگفت : مثال اهل بيت من مثال كشتى نوحى است كه هر كس سوار آن شد نجات يافت و آن كس كه از آن روى بتافت ، غرق گرديد . اين حديث را به همين شكل يا به شكلى نزديك به آن ولى به همين مضمون ، كسانى چون المتقى در « كنز العمال » على بن سلطان در « مرقات » و البزاز و الطبرانى و ابو نعيم در « الحلية » و المحب الطبرى در « ذخائر » و البغدادى در تاريخ خود و السيوطى در « الدر المنثور » و المناوى در « كنوز الحقايق » و الهيثمى در « مجمع الزوائد »\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nو ابن حجر در صواعق و بسيارى ديگر از محدثين و مورخينى كه در اينجا مجال ذكرشان نيست ؛ و نيز مطابق آنچه در صفحه 190 از جلد اول كنز العمال آمده اين حديث را به اسانيد گوناگون و متعدد كه بيشتر آنها به ابو ذر و ابن عباس و انس بن مالك و ابى سعيد الخدرى و على بن ابى طالب ( ع ) ، نقل كرده‌اند .\r\nاز روايتهاى فراوانى كه در مجاميع حديث اهل سنت و شيعه آمده چنين بر مىآيد كه پيامبر اكرم ( ص ) ، هميشه و به شيوه‌هاى گوناگون كوشش داشت كه آن گروه صالح از خاندانش را براى رهبرى امت تدارك ببيند و مسلمانان را توجه دهد كه در مشكلات و مسائل زندگى اعم از آنها كه به دين يا دنيايشان مربوط مىشود ، به آنها مراجعه كنند و گاهى آنها را به كشتى نوح و گاهى ديگر به « باب حطه » ( دروازهء آمرزش گناه ) تشبيه مىكرد و مىفرمود : اهل بيت من همچون دروازهء آمرزش گناهان نزد بنى اسرائيل است كه هر كس از آن در گذشت از عذاب خدا ، در امان مىماند و گاهى ديگر به ستارگان آسمانشان مانند مىكرد و مىفرمود : ستارگان پناه آسمانيانند و اهل بيت من پناه امت من در برابر گمراهيها و هلاكت‌اند و ديگر احاديثى كه در مجموع و با توجه به شرايط و زمينه‌هاى آن نشانگر تأكيد فزاينده آن است كه رهبرى و زمام امت به دست كاردانان امين و شايسته‌اى افتد تا راهى را كه تمام توش و توانش را در آن بيدريغ مصروف داشت و آرام و آسايشش را در آن مبذول داشت و توانست طى سالهاى اندكى پس از تلاشهاى دشوار ، پيگير و خستگىناپذير ، گامهاى بلندى از آن را پشت سر گذارد و در عين حال اين گونه برخوردها و تأكيدها و موضعى كه در رابطه با اهل بيت و خاندانش داشت نشانگر آن است كه او بيم آن داشت كه كينه‌ورزيها و هواپرستيها پس از مرگش كارساز افتد و امت بدان سوق داده شود كه به توطئه و كشتار عليه اهل بيت و پيروان و شيعيانشان و به مفسده‌جويى و فحشاء و كارهاى زشت ، بپردازند .\r\nآيهء بيست و سوم از سورهء شورى نيز نازل شد تا بر امت تأكيد كرده باشد كه حق‌شناسى و وفادارى نسبت به محمد ، همانا دوستى و عشق به نزديكان و اهل بيت او و حفظ حرمت آنها پس از مرگش مىباشد :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  ( بگو كه من از شما اجر رسالت جز اين نمىخواهم كه مودت و محبت مرا در حق خويشاوندان منظور داريد ) . زمخشرى در « الكشاف » آنجا كه سخن از اين آيه بميان است مىگويد : رسول خدا ( ص ) فرمود : هر كس در دوستى آل محمد بميرد شهيد مرده است ؛ هر كس در دوستى آل محمد بميرد ، آمرزيده است و هر كس در دوستى آل محمد بميرد ، مؤمن و با ايمان كامل مرده است ، هر كس در دوستى آل محمد بميرد ملك الموت و منكر و نكير ، مژدهء بهشتش دهند و خداوند در گورش دو در مىگشايد ؛ هر كس بر دشمنى آل محمد بميرد روز رستاخيز ميان دو چشمش نوشته مىشود : مأيوس از رحمت الهى است و بوى بهشت نيز به مشامش نمىرسد .\r\nفيروزآبادى در كتاب خود « فضائل الخمسة » مىافزايد : فخر رازى در « تفسير الكبير » خود و\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nطى تفسير همين آيه روايت زمخشرى را نقل مىكند و در ادامه اضافه مىكند : آل محمد همانهايى هستند كه پيش از ديگران به او اولويت دارند و آنها كه اولويتشان نسبت به او كاملتر و استوارتر باشد آل ( خاندان ) وى بشمار مىآيند و ادامه مىدهد كه : ترديدى نيست تعلق و پيوند ميان فاطمه ، على ، حسن و حسين از يك سو و پيامبر خدا ( ص ) از سوى ديگر - طبق احاديث متواتر - از همه به وى شديدتر است و لازم مىآيد كه اينان آل وى و خاندان او باشند .\r\nدر مجمع الزوائد هيثمى و كنوز الحقايق مناوى و « ذخاير العقبى » محب طبرى و « نور الابصار شبلنجى ، رواياتى در اين زمينه نقل شده كه جملگى با روايتى كه زمخشرى در مقام تفسير آية - القربى نقل مىكند ، يك مضمون دارند « 1 » .\r\nبدون ترديد روايت زمخشرى كه محبان آل محمد را در چنان منزلت والايى قرار داده و بهشت را بر دشمنانشان حرام دانسته با فرض صحت دوستدارانى را مد نظر قرار داده كه رهرو خط آل محمد هستند و به امر و نهيهاى خداى كاملا پايبندند ولى پيروان و هوادارانى كه همچون بسيارى از مدعيان دوستى آل محمد كه به راه آل محمد پايبند نيستند با ديگر مردم تفاوتى ندارند و اگر خداوند به عذابشان گرفتار كند عدالتش اقتضا كرده و اگر به بهشتشان برد بخشايش و كرمش شامل حالشان شده است و اى بسا كه اينان نيز در پى دوستى آل محمد در رفتار و كردارشان نيز آنان را سرمشق قرار دهند و به چنان مقام والايى نايل آيند و گاهى هم در دشمنى بدانجا رسند كه دشمنانشان را الگو قرار دهند و آموزه‌هاى آنان را كه در چارچوب قرآن و سنت رسول خداست پشت پا گذارند همراه منافقان و كافران در اسفل السافلين جهنم ، جاى گيرند .\r\n\r\n\r\n","description":"","footnote":"\r\n( 1 ) نگاه كنيد به « فضايل الخمسة من الصحاح الستة » .\r\n","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nدوازده امام ، همگى قريشىاند\r\nدر روايات پيش گفته ، پيامبر ( ص ) فرموده است كه اهل بيت او ، همشأن قرآن هستند و پيروانشان پيرو قرآن و منحرفان از ايشان ، منحرف از آنند و آنها همچون سفينهء نوح ، دروازهء آمرزش گناه و ستارگان آسمان هستند و روايتهايى جز اينها كه مسلمانان را وامىدارد تا آنها را الگو قرار دهند و در هر مورد و مشكلى به ايشان مراجعه كنند و از بيم آنكه هواهاى نفسانى و كين‌توزيها پس از وى بر مسلمانان غلبه گردد و به تفسير و تأويل و تحريف و گمراه‌سازى بپردازند و قدرت را پس از وى اين و آن قرار دهند به اين هم بسنده نكرده و طبق روايتهاى اهل سنت ، جانشينان بعد از خود را به عدد ، يادآور شده و طبق روايتهاى شيعه ، تعداد و نامشان را بر شمرده است تا هيچ عذر و بهانه‌اى براى منحرفين باقى نماند و گمراهان و تحريف‌گران را جاى هيچ ترديدى نباشد ؛ با اين وجود ، اهل سنت چنان رواياتى را طبق برداشت و معتقدات خويش تفسير كرده‌اند در حالى كه اگر خلافت اسلامى ، آنگونه كه پيامبر در نظر گرفته بود ادامه مىيافت ، اين روايتها و امثال آن در نظر كسانى كه واژگونه و تأويلشان كردند همچون وحى آسمانى كه هيچ كم‌وكاستى در آن راه نمىيابد ، تلقى مىگرديد .\r\nبهر حال در صحيح بخارى ، كتاب الاحكام ، با اسناد به جابر بن سمرة آمده كه وى از پيامبر ( ص ) شنيده كه مىفرمود : دوازده فرمانروا خواهند بود و راوى مىافزايد پيامبر ( ص ) عبارتى را بر زبان آورد كه بر وى پوشيده ماند ولى پدرش شنيد كه عبارت از اين بود : جملگى از قريش هستند .\r\nهمين حديث را احمد بن حنبل در مسند خود عينا و به دو طريق ، نقل كرده است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر بخش « الامارة » صحيح مسلم آمده كه جابر بن سمرة مىگويد : با پدرم در حضور پيامبر شنيدم كه فرمود : اين امر به فرجام نرسد مگر آنكه دوازده تن خليفه در پى هم آيند كه جملگى از قريش‌اند .\r\nو در روايت ديگرى كه آن را نيز مسلم در صحيح خود نقل كرده پيامبر مىفرمايد :\r\nاين دين همچنان پابرجا خواهد ماند تا روز واپسين فرا رسد ( و تا آن زمان ) دوازده خليفه در پى هم مىآيند كه همگى قريشى هستند .\r\nحديث را به همين شكل ترمذى در صحيح خود ، ابن حجر در « صواعق » و الحاكم در مستدرك نقل كرده و افزوده‌اند كه پيامبر فرمود به تعداد پيشوايان بنى اسرائيل ؛ همچنانكه الهيثمى در « مجمع الزوائد » و المتقى در كنز العمال نيز روايت كرده‌اند ؛ در كنز العمال آمده است كه ابن عدى و ابن عساكر اين روايت را به ابن مسعود نسبت داده‌اند كه او از پيامبر شنيده است ؛ المناوى در « فيض القدير » و ديگر محدثين و مؤلفين نيز روايت كرده‌اند « 1 » .\r\nدر روايت ابى نعيم كه در صفحه 86 از جلد اول « حلية الاولياء » نقل گرديده و به عبد اللّه بن عباس نسبت داده شده آمده است كه رسول خدا فرمود : هر آن كس كه خوش دارد زندگى و مرگ مرا داشته باشد و در بهشت برين جاى گيرد پس از من على ( ع ) را دوست داشته باشد و به امامان بعد از من اقتدا كند آنها خاندان من هستند كه از سرشتم آفريده شده و دانش و خرد فراوان دارند و واى بر آن گروه از امت من كه فضلشان را انكار مىكنند و پيوندم را با ايشان مىگسلند ، آنها هرگز از شفاعت من نزد خداى بهره‌مند نخواهند گشت .\r\nآنچه كه نمىشود ناديده‌اش گرفت و حاشا كرد اين است كه اين روايتها با وجود تفاوتهايى كه در بيان دارند جملگى بر آنند كه تعداد شايستهء امامت يا خلافت يا امارت ، از دوازده يعنى تعداد پيشوايان بنى اسرائيل كه خداوند بنا به آيهء ذيل براى راهنمايى قوم و نجاتشان از گمراهى ، مبعوث گردانيد ، تجاوز نمىكند :  « وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً »  ( مائده - 12 ) ( و همانا خدا از بنى اسرائيل عهد گرفت و دوازده بزرگ از ميان آنها برانگيختيم ( كه پيشواى هر سبطى باشند ) .\r\n\r\n\r\n","description":"","footnote":"\r\n( 1 ) نگاه كنيد به « فضايل الخمسة » ج 2 صفحه 23 و 24 .\r\n","page_name":" 36 ","page_number":36},
  {"content":"\r\n\r\nهمچنانكه روايت پيش گفتهء ابو نعيم تصريح دارد كه آنها ( امامان ) جملگى از خاندان پيامبر و از سرشت اويند و ديگر روايتها حكايت از آن دارند كه آنها تا آنگاه كه اسلام باقى است يا تا به روز واپسين ( طبق روايت مسلم در صحيح خود ) و يا طبق روايت ديگر او تا آنگاه كه تنها دو نفر بر كرهء خاكى باقى مانده باشند ، ماندگارند .\r\nبدون ترديد ، ماندگارى آنها در اين فاصله زمانى دراز به معناى آن نيست كه همگى با هم و تا گردش روزگار باشند ، در مورد عده‌اى از آنان نيز صدق نمىكند زيرا هيچ كس از مردم ، چنين عمر نخواهد داشت بلكه مقصود وجود آنها در پى هم و تا هنگامى است كه تنها خدا مىداند و پس از آن آموزه‌ها ، راه و روشها و اصول پىنهاده از سوى آنهاست كه ادامه مىيابد و مژده‌بخش خير و سعادت به انسانيت و نسلهاى بشرى است و زندگى آزاد ، شرافتمندانه و آسوده‌اى را تا هر اندازه كه خدا بخواهد ، براى آنها فراهم مىكند .\r\nاگر به تفسير و برداشتى كه ( شيعهء امامى ) از اين روايتها ( كه در صدور آنها از پيامبر ( ص ) اتفاق نظر است ) دارند وقعى نگذاريم معناى قابل قبول و دلنشينى از آنها بجاى نمىماند زيرا خلافت ، آنچنان كه مطرح گرديد در دست تعدادى از قريش كه به مراتب بيش از آنچه پيامبر مشخص فرموده بودند ، افتاد و با توجه به اين روايتها ، نمىتوان ميان واقعيتى كه حاصل شد و تعدادى كه پيامبر تعيين كرده بود هماهنگى و سازگارى قائل گرديد مگر آنكه به تأويل و سفسطه و نيرنگى كه با مضمون و محتواى روايتها به هيچ وجه نمىخواند ، متوسل شويم . لذا بيشتر محدثين و علماى اهل سنت كه توجه كردند تعداد كسانى كه در پى يكديگر از راشدين و امويها و عباسيها به مسند قدرت رسيدند به حدود سى تن بالغ مىشوند ناگزير گرديدند كه به هر طريق شده به تأويل بپردازند و به دوازده امام از اهل بيتش ، نسبتشان دهند .\r\n« بيهقى » نقل مىكند كه عدد وارد آمده در نقل قولهاى پيامبر ( ص ) تا خلافت هشام بن عبد الملك را در بر مىگيرد و ابن كثير در تاريخ خود پاسخش مىدهد كه كسانى كه به نام خليفه تا اين تاريخ در پى يكديگر آمدند اگر عبد اللّه بن زبير را هم در شمارشان بدانيم ، به شانزده تن بالغ مىشوند .\r\nبرخى ديگر مىگويند : دوازده نفرى كه پيامبر به آنها اشاره فرموده با حكومت سليمان بن عبد الملك پايان مىپذيرد و در نتيجه از يك سو « يزيد بن معاويه » و « مروان بن الحكم » اين دو فرومايهء فرومايه زاده از خلفا همانانى مىگردند كه تا دنيا\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدنياست خليفه هستند و اين قائم به خلافت آنهاست و از سوى ديگر عمر بن عبد العزيزى كه به عدل و خرد و مخالفتش با سياست طاغوتهاى پيش از خود از آن خانواده شهرت دارد از شمار عدد تعيين شده از سوى پيامبر ( ص ) ، خارج مىگردد .\r\nبرخى همچنين نتيجه گرفته‌اند كه عدد وارد شده در روايتها ، شامل خلفاى سه‌گانه يعنى ابو بكر ، عمر و عثمان و 9 تن از حكام اموى است كه از سوى امت برگزيده شدند ؛ اين عده ؛ امير المؤمنين و فرزندش حسن بن على را به اين دليل از اين گردونه خارج ساختند كه بنا به تعبير خود ، امت آنها را برنگزيدند .\r\nدر تاريخ ابن كثير آمده كه بيهقى از « حاتم بن ابى صفرة » و او از « ابى بحر » نقل كرده كه مىگويد : ابو الجلد همسايهء من بود و از وى شنيدم كه مىگفت و بر گفته‌اش سوگند ياد مىكرد كه : اين امت هرگز از ميان نخواهد رفت مگر آنكه دوازده خليفه بر آنان آمده باشند كه جملگى به دين حق خوانند و شيوهء خداى در پيش گيرند از ايشان دو تن از اهل البيت هستند كه يكى چهل و ديگرى سى سال زيست مىكنند « 1 » .\r\nو برخى نيز بر اين باورند كه احاديث گوياى دوازده تن ، اشاره بدان دارد كه آنها نمايانگر اسلام راستين هستند و براى برقرارى و گسترش آن تلاش مىكنند و اين ويژگيها جز بر برگزيدگان نخبه‌اى كه طى سده‌هاى آغازين تاريخ اسلام قدرت را پىدرپى بدست گرفتند ، صدق نمىكند و خلفاى چهارگانه ، حسن بن على ( ع ) و عمر بن - عبد العزيز و ديگرانى از بنى اميه و بنى عباس كه به حسن سياست و عدل و مردم‌دارى شناخته شده‌اند را در شمار آنان آورده‌اند ؛ السيوطى به خلفاى چهارگانه و حسن بن على و عمر بن عبد العزيز ، عبد اللّه بن الزبير و المهدى عباسى و الملك الظاهر و معاوية بن ابى سفيان را افزوده و در ادامه مىگويد : ويژگيهايى كه پيامبر ( ص ) بر شمرده بر سايرين صدق نمىكند و براى تكميل عددى كه پيامبر تعيين فرموده دو تن باقى مىمانند كه بنا به گفتهء او ، منتظر الظهور هستند كه يكى محمد بن الحسن المهدى منتظر است و ديگرى كه نامش را نمىبرد . و از اين قبيل سفسطه‌ها و مغلطه‌ها كه برخى محدثين اهل سنت و دانشمندانشان - كه ناگزير به اعتراف در مورد صدور روايتهاى پيش گفته از پيامبر ( ص ) گرديدند - بدانها متوسل مىشوند . درست همانطور كه در مورد روايتهاى ديگرى كه خود را ناگزير مىبينند كه مضمون آنها را با واقعيت مطرح شده طى خلافت اسلامى ،\r\n\r\n\r\n","description":"","footnote":"\r\n( 1 ) نگاه كنيد به جلد 2 تاريخ ابن كثير صفحه 249 و 250 .\r\n","page_name":" 38 ","page_number":38},
  {"content":"\r\n\r\nوفق دهند .\r\nخلاصه آنكه برخورد اهل سنت با اين روايتها و پس از آنكه بيشترشان پذيرفتند از پيامبر ( ص ) صادر شده است ، با منطق سازگار نيست و يك طرفه و تكلف‌آميز است در حالى كه برخوردى كه شيعه با آنها دارند با مضمون و برداشتى كه از آنها مىشود كاملا سازگار و هماهنگ است و مسلما چنين نبوده كه پيامبر ( ص ) بارها و بارها به ميان جمع پيروانش آيد و از تعداد خلفايى كه پس از وى عملا قدرت را بدست گرفتند ، سخن براند در حالى كه اگر همه آن خلفا را به استثناى خلفاى راشدين و عمر بن - عبد العزيز ، در نظر بگيريم جملگى پيش از آنكه وسيله اصلاح و هدايت باشند باعث ويرانى و خرابى بودند حال آنكه مىدانيم در برخى از آن روايتها - آنچنان كه در دومين روايت مسلم در صحيحش آمده - پيوندى ميان وجود خلفا از يك سو و بقاى دين از سوى ديگر ، قائل گرديده است ؛ منطقى و معقول و درست نيست كه پيامبر دوازده ( خليفه يا امام ) از ميان بيش از سى خليفهء پس از خود را نام ببرد در حالى كه راه و روش و سياست همگى به استثناى تفاوتهايى كه بنا به شرايط زمانى و منافع شخصى خودشان بروز مىكرد ، يكى بود .\r\nآنچه كه بايد بنا به ظاهر روايتها و اصل بيهوده نبودن كلام پيامبر ( ص ) ، برداشت كرد دوازده خليفه يا امامى كه مطمح نظرند همان امامان از عترت اويند كه به دنبال يكديگر آمده‌اند و امام دوازدهم محمد بن الحسن ، همچنان باقى است كه حتى اگر تنها دو تن بر روى زمين مانده باشند ظهور خواهد كرد و دين ، با بقاى آثارى كه از پدرانشان بجاى مانده و به نسلهاى بشرى بسان مشعل هدايت سپرده است و انسانها را در صورت پايبند به آنها و بهره‌گيرى از رهنمودهايشان به خوشبختى و سعادت سوق مىدهد ، پابرجا مىماند .\r\nاستاد توفيق ابو علم در كتاب خود « أهل البيت » مىنويسد : در ائمه اهل بيت ، اين دژهاى اسلام و حاميان آن و نشان‌دهندگان راه خشنودى و طاعت الهى - طبق آنچه كه « الماوردى » و « ابن خلدون » ذكر كرده‌اند ويژگيها و صفات زيرين ، جمع است :\r\nعدالت با شرايط جامع آن كه عبارتند از : خوددارى از ارتكاب گناهان كوچك و بزرگ ، دانش و علم در هر زمينه‌اى كه نياز است باشد ؛ شناخت احكام و پديده‌هاى مختلف ، شجاعت و بيباكى و نسب زيرا كه امامت تنها در قريش است ، و عصمت كه متكلمين آن را از الطاف الهى مىدانند كه به كاملترين بندگانش ارزانى مىدارد و\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبدان ، از هر گناه عمدى و سهوى بر كنار مىماند .\r\nو در ادامه يادآور مىشود : شيعه ، به اتفاق نظر ، قائل به جمع آمدن اين صفات در امام هستند و حديث ثقلين دلالت بر آن دارد چه در اين حديث ، خداوند قرآن و عترت را قرين يكديگر دانسته و همانگونه كه قرآن از هر خطا و لغزشى مصون است عترت طاهره نيز چنينند چه در غير اين صورت برابرى آنها و در يك رديف قراردادنشان ، بىمورد بود ؛ نويسنده پس از بر شمردن مزايا و صفاتى كه خداوند از در محبت بر آنها گشوده ، به اين نتيجه رسيده كه اين ويژگيها جز در ائمهء اهل بيت ، اين دژهاى اسلام و حاميان آن و نشان‌دهندگان راه خشنودى و طاعت خداوندى ، فراهم نيامده است .\r\nاستاد ابو علم سخنش را كه منصفانه و بيطرف در خدمت به حقيقت است پى مىگيرد و به گفتگويى مىرسد كه ميان امام رضا ( ع ) از يك سو و مأمون و برخى دانشمندان از سوى ديگر انجام گرفته است و طبق نقل قولى كه مؤلف از « عيون اخبار - الرضا » آورده در آن آمده است : امام رضا طى سخنان مفصلى ، به مأمون و علماى مورد بحث مىگويد ، خداوند متعال ، برگزيدگى عترت را در دوازده جاى قرآن توضيح داده است از جمله : آيهء  « وَ أَنْذِرْ عَشِيرَتَكَ الْأَقْرَبِينَ »  و آيهء « التطهير » و آيهء مباهله را بر مىشمرد ؛ وقتى مسيحيان نجران به رهبرى سركردگانشان به سوى پيامبر آمدند و پيامبر نيز طبق آيهء ذيل پس از گفتگويى بلند به فرمان خداوند سبحان به اتفاق على ، فاطمه ، حسن و حسين ، بيرون شدند تا به مباهلهء آنها بپردازد :  « فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ »  ( آل عمران - 55 ) ( پس هر كس با تو در مقام مجادله دربارهء عيسى بر آيد پس از آنكه به وحى خدا بر احوال او آگاه شدى بگو كه بياييد ما و شما با فرزندان و زنان خود با هم به مباهله برخيزيم ( يعنى در حق يكديگر نفرين كرده در دعا و التجا به درگاه خدا اصرار كنيم تا دروغگو و كافران را به لعن و عذاب خدا گرفتار سازيم ) .\r\nاكثر محدثين اتفاق نظر دارند كه در اين آيه ، منظور از انفسنا ، على و پيامبر است و مراد از نسائنا ، فاطمهء زهرا و مقصود از ابنائنا ، حسن و حسين ( عليهما السلام ) هستند زيرا به اتفاق مؤلفين سيرهء پيامبر ، او تنها با همين عده ، خارج گرديد .\r\nهمچنانكه آيهء :  « وَ آتِ ذَا الْقُرْبى حَقَّهُ »  ( و حق خويشان را ادا كن ) را كه دربارهء عترت پيامبر ( ص ) نازل شده بر شمرد و فرمود : وقتى اين آيه بر پيامبر ( ص ) نازل گرديد\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبه فاطمهء زهرا فرمود : اين « فدكى » است كه هيچ اسب و استرى بر آن هراسان و مضطرب نگرديده ( كنايه از اينكه از طريق جنگ به غنيمت در نيامده است ) كه تنها به من - و نه مسلمانان - تعلق دارد و پس از آنكه خداوند فرمانم داد ، آن را به تو و فرزندانت واگذار مىكنم ؛ و آيهء  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  را بر شمرد و در پى بىآن افزود : اين مودت ، از سوى خداوند متعال فريضه است و هيچ مؤمن مخلصى نيست كه بدان عمل كند و بهشت بر او واجب نگردد زيرا خداوند متعال فرمود :   « وَ الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »   و در ادامه مىگويد : ولى بيشتر مؤمنان بدين آيه وفادارى نكردند .\r\nو مىافزايد : پدرم از جدم به نقل از پدرانش از امير المؤمنين على ( ع ) برايم نقل كرده كه : مهاجرين و انصار به گرد رسول خدا جمع آمده گفتند : تو اى رسول خدا براى خانواده و ميهمانانى كه بر تو وارد مىشوند خرجهايى دارى ، اين اموال و جانهاى ماست كه در اختيار تست به لطف و مرحمت خود هر تصميمى در مورد آنها كه صلاح مىدانى بگير و با خاطرى آسوده به هر كس مىخواهى عطا كن يا از هر كس دريغ دار ؛ در اينجا بود كه روح الامين بر وى نازل شده به او گفت اى محمد ! آيهء  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  را بر آنها بخوان ؛ منافقان گفتند : محمد تنها به اين دليل آنچه را كه بر وى عرضه كرديم رد كرد كه ما را به مودت و دوستى خويشانش پس از خود ، فراخواند و اين مطلبى است كه فى المجلس ، علمش كرده است ؛ كه خداوند آيهء :  « أَمْ يَقُولُونَ افْتَرى عَلَى اللَّهِ كَذِباً فَإِنْ يَشَإِ اللَّهُ يَخْتِمْ عَلى قَلْبِكَ وَ يَمْحُ اللَّهُ الْباطِلَ وَ يُحِقُّ - الْحَقَّ بِكَلِماتِهِ إِنَّهُ عَلِيمٌ بِذاتِ الصُّدُورِ »  را بر وى نازل فرمود ؛ وقتى پيامبر آيه را بر ايشان خواند و دانستند كه از سخنشان باخبر گرديده ، پشيمان شدند و كار خود دشوار ديدند و آنگاه خداوند آيهء ذيل را نازل فرمود :  « وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ - السَّيِّئاتِ وَ يَعْلَمُ ما تَفْعَلُونَ »  .\r\nهمچنين آيهء ذيل را بر شمرد :  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً »  گفته شد اى رسول خدا معناى تسليم را دانستيم ( كه سلام گفتن باشد ) ، نمازگزاردن ( درود و ثنا فرستادن ) بر تو چگونه و به چه مفهوم است ؟\r\nفرمود : بگوييد « اللهم صل على محمد و آل محمد كما صليت و باركت على ابراهيم و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nآل ابراهيم انك حميد مجيد » ؛ خداوند متعال فرموده است :  « سَلامٌ عَلى إِل‌ْياسِينَ »  كه منظور آل محمد است و بر خاندان هيچ پيامبرى جز اينان ، درود نفرستاده است .\r\nو در ادامهء سخن ، از جمله آيهء  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  را بر مىشمرد و مىگويد اهل الذكر ، ما هستيم زيرا بنا به آيهء دهم از سورهء طلاق ، « الذكر » رسول خداست و ما اهل بيت او هستيم :   « فَاتَّقُوا اللَّهَ يا أُولِي الْأَلْبابِ الَّذِينَ آمَنُوا قَدْ أَنْزَلَ اللَّهُ إِلَيْكُمْ ذِكْراً رَسُولًا يَتْلُوا عَلَيْكُمْ آياتِ اللَّهِ مُبَيِّناتٍ »   .\r\nامام رضا ( ع ) به بر شمردن آياتى كه ويژهء اهل البيت و برترى آنها بر همهء مردم ، هستند ادامه مىدهد و در همان حال كه با مأمون و علمايى كه با وى بودند سخن مىگفت به وى گفتند : ما شهادت مىدهيم كه شما ، همان اهل بيت او هستيد كه در اين آيات مورد نظر مىباشند . پس خداوند به شما پاداش نيكو دهاد .\r\nاستاد ابو علم ، پس از آنكه گفتنيها را دربارهء آيات و احاديثى كه به طور صريح يا ضمنى راجع به اهل بيت وارد شده‌اند بيان كرد مىگويد : بالاخره اينكه به نظر من ، اهل البيت همان ( اهل كسا ) يعنى على ، فاطمه ، حسن و حسين و فرزندان فاطمه زهرا و على ( ع ) هستند و به دنبال آن مىگويد : اين نظر من با روايات صحيحى كه تقديم گرديد همخوانى دارد و به پژوهشگر واقعا اطمينان خاطر مىبخشد و تاريخ درستى از اين خاندان گرانقدر پيامبر ارائه مىدهد ، همان خاندانى كه برگزيدهء خدا - محمد ( ص ) - دربارهء آنها فرمود : بهشت بر كسى كه بر خاندانم ستم روا دارد و آنها را بيازارد حرام گرديده و هر آن كس به هر كدام از آنان خدمتى كرد و پاداش نگرفت من فردا در روز قيامت و آنگاه كه ديدارم مىكند ، پاداشش مىدهم ؛ و در بسيارى احاديثى كه محدثين در صحاح و مجاميع حديث خويش نقل كرده‌اند فرموده : سوگند به آنكه جانم به دست اوست ، ايمان در دل كسى كه خاندانم را به خاطر خدا و خويشاوندى با من دوست نداشته باشد ، جاى نمىگيرد و آن كس كه حسن و حسين و پدر و مادرشان را دوست بدارد روز قيامت با من در يك رتبه خواهد بود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nخديجه دخت خويلد نخستين صحابى زن\r\nبهتر آن ديدم كه پيش از پرداختن به سيرهء امامان دوازده‌گانه ، سخنى هر چند فشرده دربارهء دو بانوى بزرگوار داشته باشم : يكى خديجه مادر زهرا ( س ) و جدهء امامان كه ثروت و موقعيت خود را نثار اسلام كرد و در راه آن هر گونه اذيت و آزار و دشوارى را بجان خريد و با قلبى باز و گشوده بر تمامى تعاليمش و ايمانى استوار به اينكه خداوند هرگز پيامبرش را ناكام نمىسازد به استقبال آيين تازه در آمد و آنگاه كه پيامبر ، هراسيده و با نگاه‌هاى بهت‌آلود در نخستين لحظات فرود آمدن وحى ، به نزدش آمد سعى كرد تا آرامش و اطمينان را به وى بازگرداند و عاشقانه و با صفاى همسرى مهربان ، در برش گرفت و به سينه‌اش نزديك ساخت و در اين حال ، با وى مهر و محبت مادرى را يافت كه از تمام دشمنان دنيا ، در امانش مىدارد .\r\nدر همين مورد است كه بانو « بنت الشاطى » مىگويد : آيا همسرى جز او ، چنان استقبالى نسبت به دعوت تاريخى او از غار « حرّا » به عمل مىآورد و آنگونه با مهر و محبت تمام و شفقتى سرشار و با ايمانى استوار و بىآنكه كمترين ترديدى در صداقتش به خود راه دهد يا به اطمينانش در اينكه خداوند هرگز او را خوار نخواهد گرداند خللى وارد آيد ، در آغوشش مىگيرد ؟ در توان كدام بانوى ثروتمند و در ناز و نعمتى جز خديجه بود كه با كمال خشنودى از آسايش و نعمت و راحتى كه برخوردار بوده دست شويد تا در سخت‌ترين شرايط رنج‌آميز در كنار همسرش باشد و در راه آنچه كه بدان ايمان دارد ، با هر شكنجه و آزار و اذيتى كه بر او روا مىرود ، شريكش باشد . تنها او بود كه دست تقدير آماده‌اش ساخته بود تا با تمام وجود وارد زندگى پيامبر ( ص ) شود و آرامش\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو اطمينان و اميدش بخشد .\r\nبنابراين بجاست كه بنا به حق بزرگى كه بر همهء مسلمانان دارد و حال كه در پى سخن گفتن از دوازده امام از نوادگان وى كه به تقدير الهى مادر آنهاست و همسر بزرگوارش پدر آنها ، هستيم تا آنجا كه فرصت اجازه مىدهد دربارهء او سخن گوييم .\r\nو ديگرى دخترش ، فاطمهء زهرا ( س ) است كه خداوند به نعمت بزرگى وى را برگزيد و دودمان پيامبر را در فرزندانش منحصر ساخت و والاترين نسلى را كه اعراب در تاريخ دور و دراز خود شناخته‌اند ، در او حفظ كرد و هم او به تنهايى سرسلسلهء خاندانى پاك و سرچشمهء عطرآگين دودمان پيامبر گرديد .\r\nخديجه دخت خويلد ، نخستين همسر پيامبر ، از پدر و مادرى قريشى زاده شد ؛ پدرش خويلد بن اسد بن عبد العزى بن قصى بن كلاب بن مرة ابن كعب بن لؤى بن غالب بود و مادرش فاطمه دختر زائدة بن الاصم بود و نسبش به فهر بن لؤى بن غالب مىرسيد ، همچنانكه نسب مادر فاطمه ، هاله دختر عبد مناف بن الحارث نيز به فهر بن لؤى بن غالب مىرسيد و به همين دليل است كه اخباريها مدعىاند خديجه از پدر و مادرى زاده شد كه هر دو از اصيلترين دودمانها در شبه جزيرهء عرب بوده‌اند ؛ او علاوه بر چنين نسب گرانقدر و اصيلى ، از آوازهء نيكو ، اخلاق پسنديده و صفات برجسته نيز برخوردار بود و در موقعيت و مقام والايش همين بس كه پيش از ازدواج با پيامبر ( ص ) به « طاهره » و بانوى زنان قريش ) شهرت داشت و در عين حال از ثروتمندان و صاحب‌مكنتان قريش بشمار مىرفت و دين‌دارى ، از محيط خانواده و وراثت ، در نهادش سرشته بود چرا كه پدرش خويلد همان كسى بود كه با ذو نواس - آخرين پادشاه تبابعهء يمن - زمانى كه مىخواست حجر الاسود را با وى به يمن ببرد بىباكانه درگير شد و در برابرش ايستاد زيرا اين كار را از آيينهاى دين خود مىدانست و پسر عمويش « ورقه بن نوفل » به مطالعهء كتابهاى مسيحيان و يهوديان مىپرداخت و آنچه را كه مىپسنديد از دستورات آنها را انجام مىداد و اين كار را نه از اين جهت كه با مسيحيان و يهوديان معاشرت داشت يا اينكه مكه در آن زمان پايگاه اين اديان بود بلكه از اين جهت كه بت‌پرستى را به مسخره مىگرفت و به دنبال دينى بود كه اطمينان و آرامشش بخشد ، انجام مىداد .\r\nاخباريها و مؤلفين سيرهء پيامبر اكرم ( ص ) ، سخن از آن مىرانند كه وقتى رسول خدا در غار حرا ، آثارى از نبوت ديد و صدايى شنيد كه با وى سخن مىگفت ترسان و لرزان و شگفت‌زده به خانه بازگشت تا ديده‌ها و شنيده‌هايش را براى همسر با وفا و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nصميمىاش تعريف كند و او بلافاصله نزد پسر عمويش ( ورقة بن نوفل ) شتافت و ماجراى پيامبر را برايش بازگفت ؛ « ورقة » به آيندهء درخشان و پرارجش مژده داد كه دنيا را تكان مىدهد و تاريخ بشريت را صفحهء نوينى مىگشايد و در عين حال از قوم خود سختيها ، رنجها و شكنجه و آزار فراوانى متحمل مىشود .\r\nبانو خديجه ، پيش از پيامبر ، دو بار ازدواج كرده بود اول با ابو هالهء النباش بن - زرارة بود كه از وى صاحب پسرى شد و نامش را « هند » گذارد كه اسلام را درك كرد و از پيش گروندگان به آن بود ؛ حسن بن على ( ع ) حديث توصيف پيامبر را نقل مىكند كه بيشتر راويان و محدثين آن را ذكر كرده‌اند و منسوب به اوست كه مىگويد :\r\n« پدر و مادر و برادر و خواهرم از بزرگوارترين مردم هستند » .\r\nاو در تمام جنگها و غزوات پيامبر ( ص ) شركت جست و همچون مادرش ( خديجه ) خالصانه ، سر سپرده اين آيين بود و پس از مرگ پيامبر ، در كنار على ماند و در بصره ، به شهادت رسيد .\r\nخديجه پس از فوت نخستين همسرش ( ابو هند ) با « عتيق بن عايد المخزومى » ازدواج كرد و از وى صاحب دخترى شد كه وى را نيز « هنده » ناميد ، هنده در دامان مادر پرورش يافت و از آغاز پيدايش اسلام به اين آيين گرويد و در شمار صحابيه‌هاى بزرگوارى گرديد كه خالصانه در خدمت اسلام در آمدند .\r\nپس از وفات همسر دومش ( عتيق بن عايد المخزومى ) على رغم اينكه در بحبوحهء جوانى بود ، از مردان كناره گرفت و با وجودى كه اشراف قريش با پيشنهادهاى چشمگير به خواستگاريش مىآمدند به همگى جواب رد مىداد و همچنان به دور از مردان و مشكلات همسردارى ، با خيالى آسوده بسر مىبرد زيرا بيشتر خواستگاران ، چشم به ثروت سرشارش دوخته بودند ؛ تا اينكه به سن 40 سالگى رسيد ؛ محدثين و مؤلفين سيره روايت مىكنند كه او افرادى را با مزدى معين ، به تجارت شام مىفرستاد و پيش از ازدواج با پيامبر ، از وى خواست كه كاروان تجارتش را همراهى كند و از آنجا كه در امانت و صداقت و پشتكارش زبانزد خاص و عام بود سرمايه‌اى دو برابر ديگران در اختيارش گذارد ؛ پيامبر نيز پس از مشورت با عمويش ابو طالب ، با اين درخواست موافقت كرد . خديجه غلام خود ميسره را براى مراقبت و خدمت كاروان ارسالى ، همراهش نمود . اين سفر به نحو بىسابقه‌اى ، موفقيت‌آميز بود ؛ ميسره پيش از رسيدن كاروان به نزديكيهاى مكه ، شتابان نزد خديجه آمد تا از ماجراهايى كه در راه بر محمد\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nگذشت و ملاقاتى كه با « بحيرا » داشت و ديگر جريانهايى كه پيش از آن نديده بود و تازگى داشت ، خبرش دهد .\r\nبا نزديك شدن كاروان به مكه و بر اثر سروصداى كاروانيان ، مردم به استقبالشان شتافتند ؛ جوش و خروش استقبال كنندگان با سر و صداى اشترها ، درهم آميخت و صديقهء كبرى خديجه در منزل خود با اشتياقى آميخته با احساسى ناشناختهء درونى به راه كاروان چشم دوخته بود و غلامش ، يك دم از بازگويى موفقيت اين سفر و ماجراهاى - شگفت‌انگيزى كه بر محمد گذشت به او ، بازنمىايستاد ؛ خديجه ، همچنانكه غرق انديشه‌ها و تأملات خود بود محمد ( ص ) با چهره‌اى زيبا و برازنده و سيمايى متين و بزرگوار به خانه‌اش نزديك شد ؛ خوشامدش گفت و با جملاتى سرشار مهر و عطوفت ، بازگشتش را تبريك و تهنيت گفت و او نيز از چنين برخوردى ، سپاسگزارى كرد و آنگاه به بازگو كردن اخبار اين سفر و سود تجارتش و نيز بر شمردن كالاهايى كه از شام با خود آورده و در حجاز بازار گرمى دارد ، پرداخت ؛ خديجه ، شگفت زده از سخنانش و مبهوت شخصيت جذاب و گرانمايه صفاتى كه تا پيش از آن در جوانان و پيران ثروتمند مكه سراغ نكرده بود به وى گوش فرا مىداد تا اينكه سخن به پايان برد و از خانه بيرون شد ؛ خديجه همچنان ايستاد و با نگاه دنبالش مىكرد تا بالاخره به سمت منزل عمويش ابو طالب پيچيد و از ديده پنهان شد ؛ ابو طالب ، مشتاقانه و خشنود به استقبالش شتافت و از اينكه سالم و تن درست بىآنكه گزندى از دشمنان يا خستگى سفر و دورى راه به دو رسد ، بازگشته - است تبريك و تهنيتش گفت .\r\nمورخين مدعيند كه پس از اين سفر موفقيت‌آميز بود كه خديجه در پى برخورد با صفات برجسته و صداقت و بزرگوارى محمد ( ص ) و نيز شگفتيهايى كه ميسره در طول سفر از ايشان ديده بود ، شب را به انديشهء او و آيندهء درخشانى كه در پيش دارد ، گذراند و برازندگى و برخورد و خصلتها و اخلاق زيبا و پسنديده‌اش را به چشم آورد و آرزو كرد كه باقىماندهء عمر را - پس از آنكه از مردان دست شسته بود - شريك زندگيش گرداند و آنگاه به موانع اين راه انديشيد ، آيا او ( محمد بن عبد اللّه ) جوانى چشمگير و بزرگوارى جادويىاش و شهرتى كه جانها و گوشها را درنورديده به بيوه‌اى كه از چهل سالگى گذشته ، پاسخ مثبت مىدهد ؟ در حالى كه او در بحبوحهء جوانيش از دوشيزگان مكه و نوشكفتگان بنى هاشم ، چشم پوشيده ( و در انديشهء ازدواج با آنان ، بر نيامده است ) و خديجه به منزلهء مادر يا خالهء او بشمار مىآيد چه اگر « آمنه بنت وهب »\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمادر پيامبر تا آن تاريخ زنده مىماند به چهل سالگى نرسيده بود در حالى كه خديجه اين سن را پشت سر گذارده و تا آن زمان دو بار ازدواج كرده بود ؛ با اين خيالهاى - هيجان‌انگيز و نگرانيها ، كلنجار مىرفت كه نفيسه دختر منبه يكى از دوستانش ، به ديدنش آمد و او بيهوده كوشيد تا خود را به حالت عادى بازگرداند ؛ نگرانى و اضطراب درونيش ، بر تازه وارد پوشيده نماند و تا آنگاه كه پرده از درونش با وى نگشود رهايش نكرد ؛ « نفيسه » نسبت به اين موضوع اميدوارش كرد و قول داد كه در مورد ازدواج با محمد - اين آرزوى رؤيايىاش - از هر تلاش و كوششى دريغ نورزد و تمام هوش و درايت خويش را به كار گيرد .\r\nبنابراين به نزد او رفت . با خود خلوت كرده بود سخن را با اين پرسش آغاز كرد كه چرا تا كنون كه سنش از بيست تجاوز كرده و نياز مبرم به همسرى دارد كه در كنارش آرام گيرد و دنيايش را سرشار شادى و انس گرداند ، اقدام به ازدواج نكرده است ؟ محمد ( ص ) پاسخى به او نداد . مشكلات ازدواج ، يتيمى و فقر در ذهنش به رژه آمدند . او همچنان ساكت در انديشه بود ولى نفيسه براى بار ديگر پرسش خود را تكرار كرد تا پاسخى ازو گيرد و بالاخره با پافشارى و شيوهء خاصى ، وى را وادار به سخن كرد .\r\nمحمد ( ص ) لبخندى به لب آورده گفت : به خدا هيچ پولى در دست ندارم تا با آن اقدام به ازدواج كنم ؛ در اينجا بود كه نفيسه ، راهى و روزنه‌اى براى ورود به اصل مطلب يافت و در پاسخش گفت : اگر زيبايى و شرف و ثروت و كاردانى ، يك جا گرد آمده باشد بازهم مخالفت مىكنى ؟ اين خديجه است كه بر تمام زنان قريش و مكه برترى دارد .\r\nمحمد ( ص ) اين پيشنهاد را با خشنودى تلقى كرد و با عمويش ابو طالب ، در ميان گذاشت ، اين يك لبخندى شوق‌آميز بر چهره آورد و گل از گلش شكفت و نسبت به سرنوشت برادرزاده‌اش كه بيش از فرزند برايش عزيز بود ، اطمينان حاصل كرد ؛ در فاصله زمانى كوتاهى ، همه چيز ميان آنها حل و فصل شد . به همراهى عموهايش ابو طالب و حمزه ، به خانه وى رفت براى ازدواجى كه مشيت خداوندى در نظر گرفته بود تا به محمد در اداى رسالتى كه طى سالهاى اندك بعدى بر دوش مىگيرد يارى رساند ، همه چيز آماده و مهيا بود .\r\nطبق ادعاى بيشتر مورخين و سيره‌نويسان ، پس از سخنان كوتاهى كه ابو طالب به رسم متداول در مجلس عقد به زبان آورد ازدواج انجام پذيرفت . علاوه بر اين روايت\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكه حكايت از آن دارد كه سفر تجارتى محمد به شام و موفقيتهاى بدست آمده - به ترتيبى كه بيان كرديم - زمينه را براى ازدواج فراهم ساخت . گروهى از مورخين و مؤلفين سيره بر آنند كه ازدواج محمد با خديجه از نتايج و دستاوردهاى سفر تجارتى نبوده و نفيسه بنت منبه نيز واسطگى ميان آنها را بر عهده نداشت بلكه واسطهء اين امر ، خواهر خديجه ( هاله ) و بنا به خواست او ، بوده است .\r\nدر تاريخ يعقوبى به نقل از عمار ياسر آمده كه مىگويد من در مورد نحوهء ازدواج خديجه با محمد ، از هر كس آگاهترم ؛ من دوست محمد ( ص ) بودم روزى به اتفاق ميان صفا و مروه ، قدم مىزديم كه با خديجه و خواهرش هاله ، مواجه شديم ، وقتى چشمش به رسول خدا افتاد خواهرش هاله نزدم آمد و گفت : اى عمار آيا دوست تو تمايلى به ازدواج با خديجه دارد ؟ در پاسخ گفتم كه اطلاعى ندارم ، پيش محمد رفتم و موضوع را با وى در ميان گذاشتم ، به من گفت بازگرد و قرارى بگذار تا به نزدش برويم وقتى ساعت قرار فرارسيد عمويش عمرو بن اسد را حاضر كرد ، محاسنش را عطرآگين ساخت و وى را آراست ، پيامبر نيز به اتفاق عموهايش و پيشاپيش آنها ابو طالب ، حضور يافت خطبه را خواندند و ازدواج انجام گرفت .\r\nعمار ياسر مىافزايد كه خديجه محمد را اجير نساخت ، او ( محمد ) هرگز اجير كسى نگرديد ؛ ابن كثير نيز در تاريخش داستان اين ازدواج را پس از نقل داستان نخست كه نزد محدثين شايع بود ، به همين نحو ، ذكر كرده است .\r\nدر تاريخ « ابو الفداء » آمده كه وقتى محمد از شام بازگشت و ميسره حوادث راه را براى خديجه بازگفت او مستقيما وى را خواستگارى كرد و ازدواج به بيست بچه شتر ، انجام پذيرفت .\r\nمن ( نويسنده ) در كتاب خود « سيرة المصطفى » مراحل زندگى پيامبر از كودكى تا ازدواجش با خديجه و روايات راجع به ازدواجش را يادآور شدم و روايت عمار ياسر را بنابه دلايلى كه ذكر كردم ، ترجيح دادم ، اين دلايل و شرايطى كه ازدواج با وجود آنها انجام گرفت هر چه باشند آنچه كه شكى در آن نيست اين است كه اين ازدواج بنا به خواست و تمايل او و پس از آنكه خواستگارى بزرگان قريش و اشراف مكه را نپذيرفته بود ، انجام گرفت ؛ و محمد ( ص ) نيز از آنچنان ويژگيهاى برازنده ، جوانى سرشار و سيما و سيرت زيبايى برخوردار بود كه انگشت بر هر كدام از دوشيزگان مكه و زيبارويان بنى هاشم مىگذاشت جواب رد به وى نمىدادند ولى مشيت الهى بر اين قرار\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nگرفته بود كه براى انجام ازدواجى كه مكه به خود نديده بود ، همه چيز فراهم آيد و اين دو از زندگى زناشويى سعادتمندانه‌اى برخوردار گردند و از شهد شيرين زندگى جرعه‌ها سركشند و حديث عشق و ازدواجشان ثبت تاريخ شود و پانزده سال را با مهر و محبت و آرامش در كنار يكديگر گذرانند و خداوند با دختران و پسرانى كه به ايشان ارزانى داشت و آخرينشان فاطمهء زهرا بزرگ بانوى زنان گيتى بود ، نعمتش را بر آنها ، تمام كرد .\r\nاستاد كتانى در كتابش « الزهراء » مىگويد : در مدت بيست و پنج سالى كه سرشار عشق و فداكارى بود خديجه در عشق به همسرش ذوب گرديد و هر آنچه را كه به او مىداد مىگرفت و هر آنچه مىگرفت به او مىداد اين دادوستد يك سال و برابر بود بىآنكه هيچ يك از طرفين احساس كنند كه دادن جز گرفتن و گرفتن متفاوت با دادن است و مىافزايد : خديجه عشق سرشارى را تقديم همسرش كرد ولى احساس نمىكرد چيزى تقديم داشته بلكه از وى عشقى نصيبش مىشد كه مالامال خوشبختى و سعادت بود ، دارايى و ثروتش را در اختيارش گذارد ولى اين احساس را نداشت كه چيزى داده است بلكه روشنى و هدايتى از وى ستانده كه از گنجهاى دنيا ، پرارزش‌تر است .\r\nپيامبر ( ص ) نيز به نوبهء خود عشق و احترام و منزلتى به وى داد كه به والاترين مقام رساندش ولى احساس نمىكرد چيزى به وى داده است و همواره مىگفت : اسلام تنها به شمشير على و ثروت خديجه ، پايدار ماند و با اين حال عمر و جوانىاش را ارزانيش داشت و تا آنگاه كه زنده بود همسرى جز او برنگزيد و احساس نكرد كه چنين چيزهاى گرانبهايى ، نثارش كرده است .\r\nپيامبر ( ص ) مىگفت : به خدا سوگند كه خداوند كسى بهتر از او جايگزينم نساخت ؛ او آنگاه كه مردم دروغگويم خواندند به من ايمان آورد و هنگامى كه تحريم كردند ، به ياريم شتافت .\r\nپانزده سال پس از ازدواج بىهمتاى آنها ، كه زبانزد مردم بود و خواهد بود زيرا در بخشش و عطا و شكيب و فداكارى در راه آيين و عقيده در دشوارترين لحظات و طاقت‌فرساترين مراحلى كه از تحمل انسانها خارج است . سخاوتمند و گشاده دست بود ، پس از اين سالها كه محمد به چهل سالگى نزديك مىشد اين زوج ، پذيراى حادثهء سرنوشت‌سازى نه تنها در زندگى خود و زندگى قريش و اعراب بلكه در زندگى تمامى بشريت شدند و محمد بزرگ ، رسالت آسمانى را بر عهده گرفت و در واقع پاى به زندگى تازه و مالامال شكنجه و آزار و مبارزات دردناك و دشواريها و مشقتها ، گذارد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nحقيقت آن است كه حادثه‌اى كه به منظور اشاره به نقش همسر گرانمايهء ( خديجه ) در آن ، اشاره‌اى كوتاه بدان خواهيم داشت براى محمد بن عبد اللّه مطلقا جنبهء غير منتظره و ناگهانى نداشت ؛ او همواره انتظار داشت كه بالاخره تأملات عميق و انديشه‌هاى هميشگىاش در تنهاييها و آنگاه كه به دور از مردم فضاى مناسبى براى انديشيدن در هستى و پديده‌هاى آن فراهم مىآورد و به رازهاى آفرينش و ريزه‌كاريهاى آن واقف مىگشت و به قدرت عظيم و نهانى پى مىبرد كه طبق نظم و سيره و قوانين و قانونمندى خاصى اين همه را مىگرداند ، به نتيجه‌اى برسد .\r\n « لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ »  ( نه خورشيد را سزد كه ماه را دريابد و نه شب روز را پيشى گيرد و هر دو در چرخ فراخ خود شنا مىكنند ) ( يس - 40 ) و او همچنان قومش را به باد مسخره مىگيرد و تقديس آن بتهايى را كه به دور كعبه آويخته‌اند و قربانى نثارشان مىكنند و با وجودى كه هيچ سود يا زيانى به آنها نمىرسانند ، بتها را مىپرستند ، از سوى ايشان زشت و ننگ‌آميز مىشمرد .\r\nاو احساس مىكرد كه چنين برخوردهايى لاجرم بايد به چيزى ختم شود . حس مىكرد كه به حقيقت بزرگ نزديك مىشود و راز شگفت بر وى آشكار مىگردد . تا نزديكيهاى چهل سالگى به اين وضع ادامه داد . عادت كرده بود كه براى خلوت داشتن به غار حرا رود و اين كار را دوست مىداشت ، خديجه كه اينك به شصت سالگى نزديك مىشد ؛ على رغم اينكه اين خلوتها غالبا ميان او و همسرش جدايى مىانداخت ، مضايقه‌اى بخرج نمىداد و سعى نمىكرد آرام خلوت وى را به هم زند . وقتى به سوى حرّا بيرون مىشد دو ديده را به دو مىدوخت و به چيزى جز او نمىانديشيد و دورادور بىآنكه مزاحم خلوت و تنهايىاش باشد كسى را گسيل مىكرد تا از وى مراقبت و نگهبانى به عمل آورد .\r\nبه نظر مىرسيد كه اين گرانمايه همسر ( محمد ) با چنين وضعى آمادگى پذيرش آن رسالت را پيدا كرده است ولى وقتى در حال اعتكاف در غار ، وحى به وى نازل گرديد به سرعت و در تاريك روشن پگاه لرزان و بيمناك به خانه‌اش بازگشت وقتى به اتاق همسر با وفا و مهربانش رسيد احساس كرد كه به ساحل امنيت و آرامش رسيده است ؛ در كنارش نشست همه چيز را از جمله آنچه كه در غار بر او رفته بود ، برايش بازگفت خستگى بر او چيره مىشد ؛ خديجه با اشتياق مادرى مهربان به سويش شتافت و با اطمينان و يقين\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nندايش داد و گفت مژده‌ات باد خداوند هرگز ترا ناكام نخواهد گذارد تو هميشه پيوند خويشانت بوده‌اى و جز راست نگفته‌اى ، سختيها و مشقتها را تحمل كرده‌اى و ميهمانان را ارج نهاده‌اى و بر سختيهاى روزگار شكيب داشته‌اى . . . او همچنان با سخنانى از اين گونه ، اطمينانش مىداد تا اينكه هيجانش فرو كش كرد و احساس آسودگى و رهايش و آرامش كرد ؛ رختخوابش را آماده كرد و همچون مادرى كه با تنها فرزندش مىكند ، دستش را گرفت و به خواب رهنمونش شد و تا تن به خواب نداده و غرق خواب نشده بود ، از كنارش دور نشد ؛ با گامهايى سنگين از اتاق بيرون رفت و از آنجا راه منزل پسر عمويش « ورقة بن نوفل » را پيش گرفت ؛ مكه هنوز از خواب صبحگاهى هشيار نشده بود سپيده به آرامى بلندى مىگرفت و مژدهء روز مىداد پسر عمويش را از خواب بيدار كرد ، خستگى و خمودى ، پيرى و كهولت به سراغش آمده بود . به پايش به صحبت نشست و از محمد و آنچه در غار بر او رفته بود سخن گفت ؛ پير مرد چهره‌اش گشاده گشت و از اين سخنان ، برق شادى به چشمانش آمد و لرزه بر اندامش افتاد و گفت :\r\nقدوس ! قدوس ! سوگند به آنكه جان ورقه به دست اوست اگر باورم كنى خديجه ، مىگويم كه همان ناموس اكبرى كه بر موسى و عيسى بن مريم آمد ، بر وى نيز آمده است ، او مطمئنا پيامبر اين امت است ، اين مطلب را به او بگو و بايد كه پايدارى كند و به كار خود اطمينان و اعتماد داشته باشد .\r\nخديجه با شنيدن اين سخنان و بىآنكه منتظر سخن ديگرى باشد به سرعت راه خانه پيش گرفت ، آنچنان مطمئن بود كه تو گويى از آسمان وحى دريافت كرده بود شتابان در آمد تا مژده پيامبريش را كه پسر عمويش ورقة بن نوفل و عمرو بن نفيل و ديگر - خداپرستان و كاهنان و رهبانان در شبه جزيره ، منتظر ظهورش بودند ، به همسرش برساند ، او ( محمد ) همانگونه كه تركش كرده بود ، همچنان در خواب بود ، در كنارش ايستاد ، چهره‌اش شكفته بود و اثرى از انديشه‌هايى كه پس از بازگشت از غار و ديدن چهرهء رنگ پريده و ترسيده‌اش به ذهنش گذشته بود ، باقى نمانده بود .\r\nدشوارش آمد كه از خواب بيدارش كند ؛ با اشتياق و مهربانى در كنارش ايستاد و به وى خيره شد همانگونه كه به آيندهء درخشانش مىانديشيد ، « محمد » تكانى به خود داد و نفسش سنگين شد و عرق بر چهره‌اش نشست پيش از آنكه به وضع عادى بازگردد تو گويى به گوينده‌اى گوش فرا مىداد ، زمانى بدين گونه سپرى شد . خديجه نگاهش را همچنان به او دوخته و دوباره نگران او شده بود . هنگامى كه ( محمد ) از نگرانى و\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدلواپسى وحى رهايى يافت آنچه به وى وحى شده بود تلاوت كرد :         « يا أَيُّهَا الْمُدَّثِّرُ قُمْ فَأَنْذِرْ وَ رَبَّكَ فَكَبِّرْ وَ ثِيابَكَ فَطَهِّرْ وَ الرُّجْزَ فَاهْجُرْ وَ لا تَمْنُنْ تَسْتَكْثِرُ وَ لِرَبِّكَ فَاصْبِرْ »         ( سورهء مدثر آيات 1 تا 7 ) ( الا اى رسولى كه خود را به لباس ( فكر و حيرت ) پيچيده‌اى ، برخيز و به پند و اندرز ، خلق را خدا ترس گردان و خدا را به بزرگى و كبريا ، ياد كن و لباس ( جان و تن ) را از هر عيب و آلايش پاكيزه دار و از ناپاكى ( بت و بت‌پرستان ) به كلى دورى گزين و بر هر كه احسان كنى ابدا منت مگذار و براى خدا بر آزار مردم در تبليغ رسالت ، شكيبا باش ) .\r\nو نگاهى سرشار سپاس و قدر دانى به همسرش انداخت ، خديجه نگران حال همسرش شده بود بنابراين از وى خواست تا به خوابش ادامه دهد ؛ پيامبر به وى گفت :\r\nنه خديجه ! زمان خواب و آسايش به پايان رسيد اين جبرئيل امين است كه فرمانم مىدهد تا مردم را هشدار دهم و به خدا و پرستش او دعوتشان كنم ؛ حال در انديشه‌ام كه چه كسى را بايد دعوت كنم و كدام يك دعوتم را پذيرا مىشود .\r\nدوباره در همان لحظه و اين بار به اتفاق محمد ( ص ) نزد پسر عمويش « ورقة بن - نوفل » شتافت تا ماجراى تازه را برايش نقل كند ، همين‌كه چشمش به وى افتاد فرياد بر آورد . سوگند به كسى كه جانم به دست اوست تو پيامبر اين امتى ، تكذيب مىشوى ، آزار و اذيت مىبينى . آواره مىگردى و مىجنگى و اگر آن روز را درك كردم ( تا آن وقت زنده ماندم ) ترا براى رضاى خدا يارى خواهم داد ؛ آنگاه به او نزديك شد و فرق سرش را بوسيد .\r\nپيامبر ( ص ) به وى گفت : آنها آواره‌ام نيز مىگردانند ؟\r\nپاسخش داد : آرى ؛ كسى نبوده كه كار ترا انجام دهد و آزار و دشمنى نبيند ، اى كاش جوان بودم . اى كاش تا آن وقت زنده مىماندم .\r\nپيامبر ( ص ) از آنچه شنيد نفسى به آرامى كشيد . به خانه‌اش بازگشت تا مبارزه‌اش را در راه رسالت و آيين تازه ، با هر تلاش و فداكارى آغاز كند ؛ او مىداند كه قريش وقتى ببينند كه محمد ، بتها و معبودهايشان را كه دهها سال معبود پدرانشان بوده‌اند به باد مسخره مىگيرد و به خداى يكتا و يگانه و بىهمتا و به رهايى بردگان و مستضعفان از سلطهء اشراف و خوش‌گذرانان فرايشان مىخواند هرگز زير بار او نمىروند و از نخوت و تكبرشان پياده نمىشوند .\r\nهمسرش با ثروت و جان و موقعيتش از همان لحظات نخست به ياريش شتافت و\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبنا به اتفاق مورخين و محدثين در هر اذيت و آزار و شكنجه و محروميتى كه در تمام مراحل متحمل شد ، شريكش بود و آنگاه كه قريش توافق كردند كه بنى هاشم را تحريم و محاصرهء اقتصادى كنند و از ضرورىترين نيازهاى زندگى محرومشان سازند و از مكه بيرونشان كردند و در شعب ابو طالب گردشان آوردند و هر دم حلقهء محاصره را بر آنان تنگ و تنگتر كردند تا از گرسنگى بميرند يا به قريش بازگردند و بتهاى آن را پرستش كنند ، پس از اين توافق و به دنبال اجراى بند بند آن بانوى بزرگوار خديجه ، بىكمترين ترديدى ، به همراه همسر ارجمندش بيرون شد و از خانه و كاشانه و ثروتش به طيب خاطر و با اطمينان به راه درست و پيروزى نهايى كه در انتظار ايمان‌آورندگان به حق و شكيبايان بر شكنجه و آزار در راه خداست ، در گذشت .\r\nاو در حدود سه سال در آن حصار با وى بسر برد و طعم رنج و گرسنگى و محروميت و بيم و نگرانيهاى محاصره را لمس كرد ، به سن پيرى رسيده بود و ضعف و سستى و فرتوتى به سراغش آمده بود شصت سال را پشت سر داشت ولى با اين حال به اتفاق ديگر محاصره‌شدگان از جمله محمد ( ص ) بر هر گونه ستم و بىعدالتى و نالهء محروميت و گرسنگى كودكان ايستادگى كرد و با تمامى قريش و غرور و نخوتشان روياروى گرديد .\r\nاين نقشهء قريش همچون تدابير پيشين ، محكوم به شكست بود . ميان آنها كه توافقنامه را امضا كرده بودند اختلاف نظر افتاد خداوند موريانه‌اى را مأمور كرد ، كه به استثناى لفظ جلاله ، توافقنامه را طعمهء خود كند ، گروهى از سرشناسان مكه توافق كردند كه محاصره برداشته شود و به بنى هاشم فرصت بازگشت به خانه‌هايشان را فراهم آوردند و رو سياهى به زغال ماند ؛ كار پيامبر ( ص ) عظمت تازه‌اى يافت و پس از شكست قريش و ناكامى آنها ، قدم به مرحلهء جديدى گذارد و تقدير چنين بود كه در دهمين سال بعثت ، پيامبر عمويش ابو طالب توانمندترين ياران خود و سرسختترين آنها در برابر تلاشهاى قريش و پيروانشان را از دست بدهد ، و چند روز يا چند ماهى پس از آن - به تفاوت رواياتى كه نقل شد - شريك خود در جهاد و فداكارى و نخستين كسى كه از ابتداى بازگفتن داستان وحى به او ايمان آورده و همراهش شده بود و كسى كه همهء ثروت و مكنت و آسايش و راحت خود را تا آخرين نفس نثار كرده بود ، از دست بدهد . اين دو فاجعه بر پيامبر سخت گران آمد ، در مكه جاى عمويش اين ياور و پشتيبان را و در خانه نيز جاى شريك فداكاريهايش را خالى يافت .\r\nقريش در اين سال كه « عام الاحزانش » ( سال غمها ) ناميد بر او سخت‌تر گرفت\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو بر اين گمان بود كه آنچنان دچار يأس و نوميدى مىشود و آرزوها و اميدهايش بباد رفته كه ياراى ادامه راه نخواهد داشت ولى ديرى نپاييد كه اميدشان تبديل به يأس شد و در اين گمانها نيز ناكام ماندند ، محمد ( ص ) و مسلمانان همراهش ، استوارتر گرديدند و عزمشان راسخ‌تر و اراده‌شان نيرومندتر شد و دل و جان نثار اين آيين مىكردند و شهادت در راه آن را افتخار و پيروزى مىدانستند .\r\nمرگ هنگامى به سراغ ابو طالب و خديجه آمد كه دعوت اسلامى ، مراحل گسترده‌اى را طى كرده بود و از مكه و اطراف آن به تمامى حجاز و آن سوى آن تا كشورهاى هم مرز شبه جزيره ، گسترش يافته بود و در هر كوى و بر زن ورد زبان مردم گشته بود ؛ عده‌اى از صحابه با ترك يار و ديار ، آبها را درنورديدند تا اسلام را به حبشه برند و تصاويرى از ايمان ، قهرمانى و فداكاريهايى كه در زندگى محمد و يارانش بروز يافته بود برابر جهانيان به نمايش گذارند تا تمامى مردم را در ايمان به يگانه بىهمتا و محبت و مهر و تلاش و كوشش براى همه به زير يك پرچم ، گرد آورند .\r\nخديجه مرد و از دنياى مردم نهان شد ولى همواره در برابر ديدگان همسر گرانمايه و وفادارش ، باقى ماند ؛ طبق آنچه كه تاريخ مىگويد پس از خديجه زنان بسيارى به زندگى پيامبر راه يافتند ولى در قلب او و دنيايى كه داشت ، تنها خديجه جاى گرفته بود و هيچ يك از زنان نتوانست اين جاى را متعلق به خود كند ؛ هيچ يك توان آن نداشت كه جاى خديجه را پر كند يا از شور و شوق پيامبر به او - كه هميشه و همه جا با او بود - اندكى بكاهد . عايشه دختر أبو بكر را به همسرى پذيرفت كه در آستانهء دلباختگى ، شادابى و طراوت جوانىاش بود با اين حال از اينكه در قلب محمد جاى گرفته و جايى براى او نمانده بود همواره حسادت مىورزيد زيرا هر صبح و شام يادش ، نامش و وفايش را بر زبان مىآورد .\r\nخواهرش هاله ، به مدينه آمد . همين‌كه پيامبر صدايش را شنيد به ياد صداى خواهر در گذشته‌اش افتاد قلبش تپيدن گرفت و فرياد برآورد : خوشامدى هاله . عايشه خوددارى نتوانست فريادش بر آمد كه :\r\n( تو همچنان با حسرت و درد پيرزنى از جمله پير زنان قريش را به ياد مىآورى كه سرخ گونه بود و سالهاست كه بدرود زندگى گفته است و اينك خداوند ازو بهترش را\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nنصيبت ساخته است ) « 1 » .\r\nبا اينكه پيامبر پرشكيب بود و در برابر هر آزارى بردبارى داشت و در برخورد با جملاتى از اين نوع كمتر حساسيت نشان مىداد ( با شنيدن سخنان عايشه ) به خشم آمد و رنگش برآشفت و همچنانكه خشم بر او چيره شده بود رو به او كرد و گفت :\r\n( سوگند به خدا ، خداوند هرگز ازو بهترش را نصيبم نساخت ؛ به هنگامى كه همه كفر مىورزيدند او ايمانم آورد و وقتى همه تكذيبم كردند ، باورم نمود و در زمانى كه مردم از همه چيز محرومم ساختند ، ثروتش را در اختيارم نهاد . و خداوند ازو و نه ديگر زنان ، مرا صاحب پسر نمود ) « 2 » .\r\nعايشه كه سوگند ياد كرد ديگر چيزى ازو نگويد ، ديگر سخنى نگفت . ولى بيشتر وقتها ، حسادت بر او چيره مىگشت و قادر به كنترل خود نمىشد ؛ روزى پيامبر در يكى از مناسبتهايى فراوانى كه از خديجه ياد مىكرد ، يادش كرد عايشه كه قادر نبود از آن درگذرد گفت :\r\n( مثل اينكه در دنيا زنى جز او آفريده نشده است ) وقتى پيامبر اين سخن را از عايشه مىشنيد به بر شمردن محاسن او و هميارى و بخشش سخاوتمندانه‌اش در راه خدا و اسلام ، مىپرداخت ؛ روايتگران از وى نقل مىكنند كه وقتى گوسفندى قربانى مىداد مىگفت : دوستان خديجه را فراخوانيد و از گوشت آن ميانشان تقسيم مىكرد . و اگر عايشه در اين كار سرزنشش مىكرد ، مىگفت : به خدا سوگند آنانى را كه خديجه را دوست داشته‌اند دوست مىدارم « 3 » .\r\nاز عايشه نقل شده كه به مناسبتهايى اظهار داشته است :\r\n( آنچنان حسادتى به خديجه مىورزيدم كه به هيچ كس ديگر نمىورزيدم و پيامبر خدا تنها پس از مرگ او با من ازدواج كرد ) ؛ و گاهى ديگر مىگفت : ( هنگامى كه پيامبر از خديجه ياد مىكرد آنچنان به او غبطه مىخوردم كه به هيچ يك از همسران پيامبر نمىخوردم و او سه سال پس از مرگش ، با من ازدواج نمود ) .\r\nو حتى روز فتح مكه با وجودى كه بيش از ده سال - مالامال حوادث - گذشته بود پيامبر خدا را مىبينيم كه - بنابه آنچه در حوادث سال هشتم در جلد سوم از تاريخ\r\n\r\n\r\n","description":"","footnote":"\r\n( 1 ) « المحب الطبرى » و « السمط التمين » .\r\n( 2 ) همان منبع و « الاستيعاب » ابن عبد البر .\r\n( 3 ) همان منبع .\r\n","page_name":" 55 ","page_number":55},
  {"content":"\r\n\r\nطبرى آمده است - وقتى وارد مكه مىشود در محلى كه براى او نزديكى قبر خديجه در نظر گرفته شده تا از آنجا بر فتح مكه اشراف داشته باشد جاى مىگيرد تا در كنارش باشد .\r\nپس از خديجه صدها ميليون زن ، اسلام مىآورند ولى او تنها زن مسلمانى است كه از آن ميان خداوند نقش عظيمى در بناى اسلام به دو واگذارده و او را سمبل وفادارى و محبت و ايثار به همسرى قرارش داد كه پيش از هر كس تصديقش كرد و به او ايمان آورد و از آسايش و ثروتش هيچ دريغ نكرد و هر دشوارى در اين راه را بر خود هموار ساخت .\r\nدر سيرهء ابن اسحاق آمده كه : ( پيامبر خدا هيچ سخن ناخوشايند و ناپسندى نشنيد مگر آنكه خداوند به وسيله خديجه ، آن را بر وى تحمل‌پذير گردانيد و به وى قوت قلب بخشيد و برخورد مردم با او و مسئوليت ايشان را بر وى هموار ساخت تا اينكه بالاخره دار فانى را وداع گفت ) .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nفرزندانش از پيامبر ( ص )\r\nبانو خديجه براى پيامبر دو فرزند پسر به دنيا آورد ؛ يكى قاسم كه كنيه‌اش از وى گرفته شده بود و ديگرى عبد اللّه ملقب به « طاهر » و « طيب » و گفته شده كه طاهر و طيب دو فرزند خديجه بوده‌اند كه در كودكى فوت كرده‌اند ؛ آنچه كه ميان مورخين و محدثين شهرت دارد آن است كه همان گونه كه گفتيم جز قاسم و عبد اللّه ، فرزند پسرى نداشته و قاسم تنها حدود دو سال و به روايتى ديگر بيش از دو سال ، زندگى كرد .\r\nو در مورد فرزندان دختر ، آنچنان كه ميان مورخين شهرت دارد چهار تن از پيامبر ، به دنيا آورد كه عبارت باشند از : زينب ، رقيه ، ام كلثوم و زهرا و گفته شده كه او ، تنها زينب و زهرا را داشته و رقيه و ام كلثوم زاييده فكر جاعلانند كه به دختران پيامبر افزوده‌اند و ايشان را در پى هم به ازدواج عثمان بن عفان در آورده‌اند تا همچون ديگر دامادان پيامبر ( ص ) ، شايستگى دخترانش را يافته باشد و او ( عثمان ) را به مناسبت ازدواجش با دو دختر پيامبر به ذى النورين هم ملقب كرده‌اند كه احتمال آن بعيد نيست .\r\nاين نيز گفته شده كه او زينب ، رقيه و زهرا را براى پيامبر به دنيا آورد ولى آنچه كه ميان محدثين و مورخين شهرت دارد همان روايت اولى است ؛ اين جنبه از موضوع ، براى ما اهميت چندانى ندارد گواينكه خود من گفتهء آخرى را ترجيح مىدهم و معتقدم كه جعل كنندگان ، به سه دختر پيامبر ، ام كلثوم را افزوده‌اند و پس از خواهرش رقيه ، به همسرى عثمانش در آوردند تا اين يك را ذى النورين ( دارندهء دو نور ) كرده باشند يا بهر حال اين جعل كنندگان ، دليل ديگرى براى كار خود داشتند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nخواست الهى بر اين بود كه پيامبر فرزندان پسر خود را در خردسالى از دست بدهد و در جامعه‌اى كه به دختر هيچ اهميتى داده نمىشد و نفرت و انزجار از دختران بدان پايه رسيده بود كه برخى او را زنده به گور مىكردند و هر كس فرزند پسرى نداشت مقطوع النسلش مىانگاشتند ، تنها دخترانش باقى بمانند و وقتى پسر كوچكش مرد به پيامبر توهين روا داشتند و گفتند : نوادهء عبد المطلب ، از فرزندى اخته است و او را « ابتر » ناميدند و خداوند به همين مناسبت ، سورهء كوثر را نازل فرمود :     « إِنَّا أَعْطَيْناكَ - الْكَوْثَرَ فَصَلِّ لِرَبِّكَ وَ انْحَرْ إِنَّ شانِئَكَ هُوَ الْأَبْتَرُ »     ( اى محمد ، ما ترا حوض كوثر بخشيديم پس خداى خويش را نماز كن و قربانى كن آن كس كه ترا زشت دارد او بدنام و دم بريده است ) .\r\nزنده به گور كردن دختران نزد برخى قبايل عرب همچون تميم ، قيس ، اسد ، هذيل و بكر بن وائل ، تا پيش از اسلام ، امر رايجى بود ؛ در « مجمع الامثال » ميدانى و « بلوغ - الارب فى احوال العرب » نويرى آمده كه زنده به گور كردن دختران ميان همهء قبايل رسم بود ولى به دليل زشتى و قباحت فاجعه و انعكاس وحشتناك آن ، برخى نويسندگان كوشش دارند كه اين كار را محدود به مناطقى خاص و شرايط ويژه‌اى بدانند ولى بهر حال پس از شيوع اين كار و هشدار و سرزنشى كه قرآن در چندين آيه در مورد آن داده ، كسى نمىتواند منكر اين جنايت اعراب ( در حق دختران ) شود و تاريخ آنان را از اين كار مبرا بداند :\r\n  « وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ »   ( و هنگامى كه از دختران زنده به گور باز مىپرسند كه آن بىگناهان را به چه جرم و گناه كشتيد ؟ ) ( سورهء تكوير آيات 8 و 9 ) .\r\n  « وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ . يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ أَلا ساءَ ما يَحْكُمُونَ »   ( و چون يكى از آنها را به فرزند دخترى مژده آيد از شدت غم و حسرت رخسارش سياه شده و سخت دلتنگ مىشود و از اين عار روى از قوم خود پنهان مىدارد و به فكر افتد كه آيا آن دختر را با ذلت و خوارى نگه دارد يا زنده به خاك گور كند ( عاقلان ) آگاه باشيد كه آنها بسيار بد مىكردند ) ( سورهء نحل 59 - 58 ) .\r\nو در مورد دلايل و انگيزه‌هايى كه آنان را به ارتكاب اين جنايت هولناك سوق مىداده و نحوهء انجامش با توجه به برخى شواهد و اخبار ، مىتوان چنين انگاشت كه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدلايل اقتصادى در پس آن قرار داشته و هنگامى صورت مىگرفته كه سختى روزگار و تنگدستى ، گريبانگير خانواده مىشده و دختر ياراى مقاومت يا امكان انجام كار ، نداشته است در حالى كه پسران ، قويترند و امكاناتى دارند كه دختران فاقدند و در همين مورد است كه يكى از شعراى عرب زبان سروده است :\r\nوقتى خوارى دخترى را كه خويشانش از وى بيزارند دانستم ، ميل زندگى در من افزونى گرفت .\r\nاز درشتى عمو يا ستم برادر بيم دارم و اشكم از سرزنشهايى كه مىشد براى او فرو مىچكيد .\r\nاو مرا دوست مىدارد و من از روى دلسوزى مرگش را ، كه چنگال مرگ براى خانواده از هر بلاى آسمانى برتر است .\r\nوقتى عجز و لابهء دخترم را به ياد مىآورم ، دلم از اشك جارىشدهء او ، خون مىشود .\r\nو پس از پايان گرفتن كار ، زبان حال پدر را چنين وصف مىكند :\r\nاينك كار پايان گرفت و ديگر پس از اين آرامش و بىهيچ دلبستگى و شكيبى ، هيچ غمى به دل ندارم ( چيزى مانع از خوابم نمىشود ) .\r\nدر قرآن نيز در يكى از آيات سورهء اسرى ، به همين نكته اشاره شده است :  « وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ »  ( سورهء اسرى ( بنى اسرائيل ) - 31 ) ( و هرگز فرزندان خود را از ترس فقر به قتل مرسانيد ( زنده به گور مكنيد ) كه ما رازق شما و آنها هستيم ) .\r\nو در آيه‌اى از سورهء انعام آمده است :  « قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ »  ( سورهء انعام - 151 ) ( بگو اى پيغمبر بياييد تا آنچه خدا بر شما حرام كرده همه را براستى بيان كنم در مرتبهء اول اينكه به هيچ وجه شرك به خدا نياوريد و ديگر اينكه دربارهء پدر و مادر احسان كنيد و ديگر اولاد خود را از بيم فقر نكشيد ما شما و آنها را روزى مىدهيم و ديگر به كارهاى زشت آشكار و نهان نزديك نشويد و نفسى را كه خدا حرام كرده نكشيد مگر به حق ( به حكم حق و قصاص ) شما را خدا به آن سفارش كرده باشد كه تعقل كنيد ) .\r\nهمچنانكه برخى اخبار ايشان حكايت از آن دارد كه ارتكاب اين جنايت ، ناشى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاز ترسى بوده كه از انحراف رفتار دختر و زير پا نهادن عادات و رسوم خانواده ، داشتند و به همين مناسبت برخى مورخين مدعيند اولين كسى كه اين كار را انجام داد « لقمان بن - عاد » از اعراب باديه‌نشين بود كه پس از اطلاع از خيانت همسرانش ، براى گرفتن انتقام همهء آنان و دخترانش را نيز از دم تيغ گذراند .\r\nبرخى تاريخ‌نگاران و مفسران همچون قرطبى و نيشابورى معتقدند كه وقتى « نعمان بن منذر » ، به دنبال خوددارى بنى تميم از پرداخت مالياتى كه به آنها تحميل كرده بود ، بر آنان يورش برد و گروهى از آنها را كشت و زنانشان را اسير كرد و هنگامى كه « قيس بن عاصم » بزرگ قبيله ، خواست تا زنان اسيرش را بازپس گيرد يكى از دخترانش از بازگشت خوددارى ورزيد و ترجيح داد كه نزد نعمان بماند بنابراين قيس در حالى كه جنون گرفته بود بازگشت و همهء دخترانش را زنده به گور كرد و از آن پس نيز هر دخترى كه از وى به دنيا مىآمد او را زنده به گور مىكرد ، بسيارى از مردان تميم و ديگران نيز به دو اقتدا كردند .\r\nدر حالى كه برخى ديگر از نويسندگان ، بر اين باورند كه زنده به گور كردن دختران ، از ديگر ملتها به اعراب منتقل شده است ؛ ملتهايى كه دخترانشان را قربانى الهه‌ها مىكردند و از جمله مصريان باستان كه همه‌ساله عروسى از زيباترين دوشيزگان خود را قربانى نيل مىكردند ؛ بهر حال آنچه در آن ترديدى نيست زنده به گور كردن دختران در ميان اعراب رواج داشته است و از جمله رواياتى كه دربارهء علت آن ذكر شده مىتوان چنين نتيجه گرفت كه برخى از بيم رسوايى و ننگ و برخى ديگر - بنا به رواياتى كه حكايت از آن دارند - تقديم خدايانشان مىكردند :\r\n « وَ يَجْعَلُونَ لِلَّهِ الْبَناتِ سُبْحانَهُ وَ لَهُمْ ما يَشْتَهُونَ »  ( النحل - 57 ) ( و اين مشركان ، فرشتگان را با اينكه خدا منزه از فرزند است دختران خدا دانسته و حال آنكه خود پسران را آرزو مىكنند ) .  « أَمْ لَهُ الْبَناتُ وَ لَكُمُ الْبَنُونَ »  ( الطور - 39 ) ( آيا خدا را دختران و شما را پسران خواهد بود ؟ ) .  « أَ لَكُمُ الذَّكَرُ وَ لَهُ الْأُنْثى »  ( النجم - 21 ) ( آيا شما را فرزند پسر و خدا را دختر است ؟ ) .\r\nو برخى هم چنان كه ابيات پيش گفته بدان اشاره دارند ، از بيم فقر و تنگدستى ، بدين كار دست مىزدند ؛ در اخبار عرب آمده كه « صعصعة بن ناحية » و « عمرو بن زيد بن - نفيل » ، دهها دختر را از دست پدرانشان نجات دادند و بزرگ كردن آنها را به عهده گرفتند .\r\nنخستين كار از اين نوع را صعصعة بن ناحيه هنگامى انجام داد كه به مردى برخورد كه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمشغول كندن گودالى بود و در كنارش زنى گريه‌كنان دخترش را به بغل گرفته بود ؛ رو به مرد كرد و از وى علت اين كارش را پرسيد ، پاسخش داد كه تنگدستى به اين كارش واداشته است ؛ او نيز دخترك را به دو ماده شتر و بچه‌هاى آنها ، بخشيد و از آن هنگام ، هر وقت خبرى از اين گونه به گوشش مىخورد ، چنين كارى مىكرد . در همين مورد است كه برخى وابستگان وى سروده‌اند : « و از ما كسى است كه زنده به گوران را منع مىكرد و قربانى را جان مىبخشيد تا زنده ، در گور نخرامد » .\r\nاينكه زنده به گور كردن چگونه انجام مىشد ، زمخشرى در صفحه 188 از جلد چهارم كشاف خود چنين تعريف مىكند :\r\nمرد با دختركش به راه مىافتاد ؛ قبلا گودالى ( چاهكى ) در بيابان كنده بود ، دخترك را در آن گودال مىافكند و آن قدر خاك به رويش مىريخت تا گودال پر شود ؛ چيزهاى ديگرى هم گفته‌اند بهر حال اين زنده به گور كردن به هر شكل بوده اسلام به جنگ آن پرداخت و آن قدر اين كار را سرزنش و تقبيح كرد كه به كلى از ميان رفت و همچون قصه‌اى ، داستان كتابها گرديد ؛ اسلام به اين نيز اكتفا نكرد آن قدر مرتبهء زن را بالا برد و در بسيارى از جنبه‌هاى زندگى آنها را برابر يكديگر قلمداد كرد و پيامبر اكرم ( ص ) فرمود : ( بهترين مردم نزد خدا كسى است كه با همسران و دخترانش ، خوشرفتارى كند ) .\r\nدر هر صورت همهء دختران پيامبر ، به سن ازدواج رسيدند و در زمان حياتش ، ازدواج كردند . بزرگترين آنها ، زينب بود كه به همسرى عاص بن الربيع خواهرزادهء خديجه در آمد ، اين ازدواج موفقيت‌آميز بود و داماد ، تحت تأثير فشارهاى قريش قرار نگرفت و در برابر آنچه كه براى جدا شدن از او بىدريغ بذل كردند ، فريفته نشد و حتى تا هجرت پيامبر نيز كه هنوز اسلام نياورده بود به او وفادار ماند . قريش ناگزيرش ساختند تا همراهشان در جنگ بدر شركت جويد او به اتفاق جمعى از مشركان به اسارت مسلمانان در آمد ؛ پيامبر ( ص ) بدون فديه ، رهايش ساخت و با وى شرط كرد كه وقتى به مكه رسيد دخترش زينب را به مدينه بفرستد او نيز همچنانكه در « سيرة المصطفى » توضيح داديم به مجرد رسيدن به مكه ، به اين شرط عمل كرد .\r\nطى سال ششم هجرت چنين شد كه كاروان تجارت قريش به سركردگى ابى العاص ، به غنيمت مسلمانان افتاد . ابى العاص هر آنچه كالا و اموال در كاروان بود رها كرد و با استفاده از تاريكى شب از كاروان جدا گشت و در دل شب به منزل همسرش زينب\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nوارد شد . اسلام ميان آنها جدايى افكنده بود ؛ از همسرش پناه خواست تا نزد پدرش و مسلمانان ، ضامنش باشد ؛ زينب اين خواسته را پذيرفت و به منزلش راه داد ، در سپيده دم همان شب كه مسلمانان با پدرش به نماز مىايستادند بيرون شد و در همان حال كه مردم آماده نماز مىشدند صداى زينب در فضاى مسجد پيچيد كه مىگفت : « بدانيد و آگاه باشيد كه من ، ابى العاص بن الربيع را پناه داده‌ام » و از پدرش و مسلمانان خواست كه آنها نيز پناهش دهند و اموال و كالاهايى را كه از وى به غنيمت گرفته بودند ، پس گردانند ؛ مسلمانان اين درخواست را پذيرفتند و آنچه گرفته بودند به وى بازگرداندند - . به سرعت راه مكه پيش گرفت تا اموال را به صاحبانش بازگرداند . بلافاصله پس از رسيدن به مكه ، اين كار را كرد و در برابر همهء قريش ، اسلامش را آشكار كرد و به مدينه بازگشت و همان گونه كه به تفصيل در سيرة المصطفى نوشتيم ، به محض ورودش به مدينه ، پيامبر ( ص ) همسرش را مجددا به عقدش در آورد و تا عمر داشت به او وفادار ماند تا اينكه در آغاز سال هشتم هجرت ، به دنبال بيمارى ناشى از سقط جنين در بيابان خارج از مكه به هنگامى كه همسرش پس از جنگ بدر او را از ترس قريش به مدينه گسيل داشته بود ، در گذشت .\r\nولى رقيه و ام كلثوم با واسطه قرار دادن ابو طالب از سوى برادرش عبد العزى معروف به ابو لهب ، به عقد پسرانش « عتبة » و « عتيبة » در آمدند . ابو لهب مىدانست كه محمد ( ص ) ، خواست عمويش را به زمين نمىگذارد ؛ به هر حال اين دو دختر ، بنا به درخواست ابو لهب و همسرش ام جميل ( حمالة الحطب ) به ازدواج دو برادر در آمدند و به خانهء جديدشان منتقل شدند ، خديجه در دل به اين ازدواج راضى نبود و بنا به بيمى كه از ام جميل - كه با خشونت و سليطگى و بيرحمى و قساوتش آشنا بود - داشت نسبت به آنها ، احساس ترحم و شفقت مىكرد .\r\nخديجه اينها همه را در مورد ام جميل مىدانست و گرچه گاه دخترانش را از همخوابگى با همسران منع مىكرد ولى از اين موضوع ( رنجش و ناراحتى ) سخنى با همسرش بميان نمىآورد چه مىدانست كه محمد هر روز به آرامش و آسودگى خيال و خلوت بيشترى با خود ، نياز داشت و براى تحمل بار سنگين مشقتى كه به دوش داشت ، به دلجويى و همدردى همسرش نيازمند بود .\r\nاحساسات خديجه نسبت به دخترانش ، خيال‌پردازانه نبود ، بيم و هراس و نگرانىاش پايه‌اى منطقى داشت و از شناخت اخلاقى اين زن ، سرچشمه مىگرفت ؛\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nهمين‌كه پيامبر ( ص ) دعوتش را آشكار كرد قريش با تمام قدرت ، در برابرش ايستاد ، ام جميل و همسرش عبد العزى ، در حمله و مخالفت با محمد ، از ديگر سردمداران قريش و رهبران سر سخت آن دست‌كمى نداشتند ؛ آنها براى جنگ با وى نقشه‌ها كشيدند و براى به شكست كشاندنش ، دست به يكى كردند و از جمله عوامل فشارى كه از آن استفاده كردند دخترانش بودند . به سراغ يك يك دامادها آمدند تا آنها را تشويق به طلاق دادن همسرانشان كنند به آنها وعده دادند كه هر كدام از دوشيزگان قريش را كه بخواهند در اختيارش قرار دهند : « ابو العاص بن الربيع » با ترجيح دادن زينب به ديگر ديگر زنان ، حاضر نشد دست از وى بشويد ولى عتبة و عتيبة بلافاصله و براى خشنود ساختن مادرشان كه همواره از بنى هاشم كينه به دل داشت چون نسبت به طايفه‌اش بنى عبد شمس مقام و منزلت والاترى داشتند و در عين حال نسبت به خديجه كه تك بانوى مكه و بىرقيب بود حسادت و نفرت مىورزيد - به خواست قريش و ام جميل پاسخ مثبت دادند . دو دختر به خانه پدرى بازگشتند خانه‌اى كه تا پيش از ازدواج زندگى سعادتمندانه‌اى در آن داشتند و در كنار مادرشان ماندند . محمد بىآنكه از بازگشت آنها احساس تنگنايى يا ملال به خود راه دهد تبليغ رسالت خود را پى گرفت ، اندك زمانى نگذشته بود كه بنا به اظهارات بيشتر مورخان ، « عثمان بن عفان » رقيه را از پدر خواستگارى كرد و او نيز وى را به عقدش در آورد و در پى فشارهايى كه قريش بر مسلمانان مىآوردند و به تعقيب و آزار آنها مىپرداختند به حبشه مهاجرت كرد و به اتفاق وى بازگشت و تا سال دوم هجرت با او بود تا اينكه فوت كرد . پيامبر ( ص ) با يارانش براى جنگ بدر خارج شده بود و عثمان به دليل درگير بودن با غسل و كفن و دفن همسرش در آن شركت نجست ؛ دفن وى در روزى بود كه پيامبر پيروزمندانه از بدر به مدينه بازگشت و ام كلثوم با خواهرش زهرا در خانهء پدر مانده و شاهد بازگشت پيروزمندانه پدر از بدر و مرگ خواهر خويش بود ، مورخين مدعيند كه با آغاز سال سوم هجرت و طى ماه ربيع الاول ، پيامبر در منزل نشسته بود كه « عمر بن الخطاب » با چهره‌اى خشم‌آگين وارد شد تا بنا به ادعاى مؤلفان سيرهء پيامبر - لب به شكايت از أبو بكر و عثمان گشوده گفت :\r\nاى رسول خدا ، به هر دو پيشنهاد كردم كه با دخترم حفصة ازدواج كنند .\r\nأبو بكر سكوت اختيار كرد و عثمان در آمد كه : فعلا قصد ازدواج ندارم .\r\nراوى - طبق آنچه كه در « الاستيعاب » و « السمط التمين » محب طبرى آمده -\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمىافزايد كه پيامبر از در مطايبه به عمر بن الخطاب فرمود : نگران مباش كسى كه از عثمان بهتر است حفصه را به همسرى مىگيرد و عثمان نيز با كسى كه از حفصه سر است ازدواج مىكند .\r\nبعدها ، پيامبر با حفصه ( دختر عمر ) ازدواج كرد و عثمان نيز بنا به ادعاى بيشتر مورخان ، ام كلثوم را از پيامبر خواستگارى و با او ازدواج كرد . و حدود شش سال را با وى گذراند .\r\nدر اين فاصله اسلام گامهاى بلندى به پيش برداشته بود و به بيشتر مناطق - عرب‌نشين حجاز راه يافته و بويژه پس از صلح حديبية و پيروزىهاى پس از آن در خيبر ، مكه و هوازن و ديگر جنگها و غزوات كه از آنها پيروز در آمد ، براى خود قدرتى شده بود .\r\nروايات بسيارى اشاره به اين دارند كه عثمان بن عفان با او خوشرفتارى نمىكرد و ملاحظه پيامبر اكرم را نيز باور نداشت و با وجود او ، چندين همسر ديگر اختيار كرد و مرگ ام كلثوم بر اثر ضربات بيرحمانه عثمان بر او بود كه به شكستن استخوانهايش انجاميد و در حالى كه غسل بر گردن داشت در تشييع جنازهء او شركت جست . از آنجا كه عثمان باعث مرگ ام كلثوم شده بود ، پيامبر از حضورش در جمع تشييع كننده‌ها خشنودى نداشت بنابراين رو به سوى مسلمانان كرده فرمود : هر كس غسل به گردن دارد بر جنازه حاضر نشود ؛ منظور او عثمان بود ولى عثمان سخن پيامبر را ناشنيده گرفت ؛ پيامبر ( ص ) چندين بار ديگر اين مطلب را عنوان فرمود و تهديد كرد چنانچه فرد مورد نظر خود بازنگردد نامش را بر ملا خواهد ساخت ؛ عثمان يقين كرد كه اگر همچنان نشنيده‌اش بگيرد رسوا خواهد شد بنابراين به بهانهء ناراحتى كه برايش پيش آمده از پيامبر اجازهء مرخصى خواست و ناگزير بىسروصدا از صف تشييع كنندگان جدا شد ، مرگ ام كلثوم در ماه شعبان از نهمين سال هجرت بوقوع پيوست .\r\nدر « تاريخ الخميس » به نقل از محمد بن عبد الرحمن بن زراره آمده كه پيامبر ( ص ) خطاب به تشييع كنندگان فرمود : آيا كسى از شما هست كه شب گذشته با همسرش نزديكى نكرده باشد ؟\r\nابو طلحه گفت : آرى من اى رسول خدا .\r\nفرمود : به گور درآ و بخاكش بسپار .\r\nابو طلحه زيد بن سهل انصارى چنين كرد : « النجارى » و گروهى ديگر از محدثين نيز اين روايت را نقل كرده‌اند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر صفحهء 232 از جلد دوم الغدير به نقل از طبرى ، از گروهى روايت شده كه پيامبر ( ص ) ( در ميان جمع تشييع كنندگان ) فرمود : چه كسى از شما شب را با همسرش بسر نبرده است ؟ عثمان سخنى نگفت چون همان شب مرگ دختر پيامبر ( همسرش ) با برخى همسرانش نزديكى كرده بود و حتى مرگ همسرش و شريك زندگيش نيز او را از ارضاى شهوتها و هوسهايش ، بازنداشته بود در حالى كه اين چيزى است كه كمتر از مردى كه همسر و شريك زندگيش را از دست داده ، انتظار مىرود .\r\n« ابو سليمان عدى محمد البستى » اقتراف ( يعنى فعلى كه ما به نزديكى با همسر ترجمه كرديم . م ) را به گناه تفسير كرده است بهر حال بر فرض كه چنين تفسيرى صحت داشته باشد نشانگر آن است كه مرگ او براى عثمان بىتفاوت بود و از آنجا نشان‌دهندهء نادرستى حديثى است كه در « الطبقات الكبرى » و ساير مراجع آمده و گروهى از پيامبر ( ص ) نقل كرده‌اند كه پس از مرگ ام كلثوم فرموده است : اگر دختر سومى هم داشتم او را به عقد ازدواج عثمان در مىآوردم . گواينكه بنده ( نويسنده كتاب ) در اصل وجود او ( ام كلثوم ) و ازدواجش با عثمان و نيز تمامى آنچه كه طى تشييع و دفن وى از قول پيامبر ( ص ) نقل شده ترديد دارم زيرا از اخلاق پيامبر ( ص ) به دور است .\r\nعلاوه بر اينها ، رواياتى كه از هجرت على ( ع ) به مدينه - پس از انجام مأموريت محوله از سوى پيامبر به وى - سخن بميان آورده‌اند هيچ اشاره‌اى به اين نكرده‌اند كه او جز فاطمه زهرا ، دخترى از فاطمه را به همراه داشته باشد و معقول نيست كه او فاطمهء زهرا ، فاطمه بنت الحمزه و مادرش فاطمه بنت اسد و ام ايمن را همراه داشته باشد ولى ام كلثوم دختر پيامبر را در مكه ، گرفتار قريشيها ؛ رها كند ؛ و اللّه اعلم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nفاطمهء زهرا ( س )\r\nكه بنا به برخى روايتها ، خداوند از خشنوديش خشنود مىگردد و از خشمش خشمگين ؛ بانويى كه تقدير الهى بر آن گرفت كه خاندان محمد بن عبد اللّه در او منحصر گردد و بزرگوارترين جهانيان و سرور پيامبران ، پدر فرزندانش باشد .\r\nفاطمهء زهرا چهارمين دختر پيامبر ( ص ) بود كه روايات در تاريخ ولادتش متفاوتند ؛ در روايت محمد بن يعقوب كلينى در كافى به نقل از حبيب سجستانى و او از امام محمد باقر ( ع ) آمده كه وى پنج سال پس از بعثت پيامبر ، به دنيا آمد و در هيجده سالگى بدرود زندگى گفت و در روايت طوسى در « مصباح » و ديگران مىخوانيم كه ولادت اين بانو در بيستم جمادى الآخر دو سال پس از بعثت پيامبر در جمعه روزى بوده است ؛ روايت ديگرى در مصباح حكايت از آن دارد كه ولادتش پنج سال پس از بعثت بود ؛ بيشتر روايات اهل سنت متفق القولند كه تولدش پنج سال پيش از بعثت بوده است ؛ از جمله بنت الشاطى ، در سخن از دختران پيامبر ( ص ) مىنويسد : خواست خدا بر آن بود كه تولد فاطمه ( س ) با واقعهء گرانقدرى قرين باشد كه در آن قريش در اختلافى كه در پى تجديد بناى كعبه بر سر نهادن حجر الاسود با هم پيدا كردند ، محمد را داور خود قرار دادند و در اين جريان ، مژدهء ولادتش را به وى دادند و جشن بىسابقه‌اى براى دخترى كه سه دختر پياپى پيش از وى آمده بود ، بپاداشتند ؛ اين دختر دوران كودكيش را در آغوش پدر و مادر و مهر و محبت خواهرانش بويژه خواهر بزرگتر كه حكم مادر كوچكش را داشت ، طى كرد .\r\nاز تاريخ ولادتش كه بگذريم فاطمهء زهرا در دامان پدر و مادرى بزرگ شد كه در\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nطول تاريخ ، ارجمندتر از آنان يافت نشده و در تاريخ انسانيت ، احدى همچون پدر گراميش داراى آنچنان آثار عميقى نبوده كه چهرهء تاريخ را دگرگون كند ، اعراب را يك - شبه ره صدساله بپيمايد . و مادرش كسى بود كه زندگى و همه چيزش را در اختيار همسر گرانقدرش گذارد و در برابر از نور و هدايت او بهره‌ها گرفت چنان كه بانوى اول زنان مسلمانى شد كه تا به امروز به هزاران ميليون تن مىرسند .\r\nفاطمهء زهرا در دامان چنين پدر و مادرى نشأت يافت و از همان كودكى استقبالگر جريان پرارجى گرديد كه مكه ، مدينه و شبه جزيرهء عربى و پس از آن جهان را درنورديد .\r\nفاطمهء زهرا به تنهايى در منزل پدرش ، سرشار محبتهاى پدرى گرديد كه پسرانش را از دست داده بود و بار سنگين نبوتى را كه مدتها آمادهء آن گرديده بود ، به دوش مىكشيد و چه مشقتهاى جان‌فرسايى كه در راه آن متحمل نشد و به هر سو كه مىرفت قريش و مزدورانشان را در برابر خود مىيافت و فاطمه با سن كودكانه‌اى كه داشت اينها همه را مىديد و در كنار مادر ، به پدر قوّت قلب مىداد و همدردى مىكرد ؛ او از اذيت و آزار جانفرسايى كه پدر مىديد رنج مىكشيد و شكنجه‌هاى تلخى كه مسلمانان صدر اسلام مىديدند و درد و رنج شلاقهايى كه بر پشت مستضعفين نواخته مىشد همه و همه را با تمام وجود حس مىكرد ، او در اين سن كودكى ، شاهد چنين صحنه‌هاى دلخراشى بود كه جان و روانش را مىآزرد و پدرش را مىديد كه به خاطر آن رنج - ديدگان و شكنجه‌شدگان ، در رنج و عذاب بود ولى قادر به انجام كارى براى آنها نبود .\r\nاز جمله ساده‌ترين آزارى كه بر وى روا مىشد - بنا به روايت طبرى - اين بود كه يكى از نابخردان قريش بر او گذشت و در حالى كه دو دستش را از خاك و خاكروبه پر كرده بود بر سر مباركش ريخت و پيامبر همچنانكه سرش آلوده به خاكروبه بود وارد منزل شد دخترش ( فاطمه ) برخاست و گريه كنان به تميز كردن سر پدر پرداخت ؛ مادرش ( خديجهء كبرى ) تازه بدرود حيات گفته بود على رغم اينكه گريه دختر بر پدر گران مىآمد و قلبش را مىفشرد با ديدن چنين صحنه‌هايى ايمان و استوارى بيشترى مىيافت و مطمئن بود كه بالاخره بر دشمنانش چيره خواهد گشت همانگونه كه اشك چشمان دختر را فرا گرفته بود به او گفت : دخترم گريه مكن خداوند پدرت را مصون خواهد داشت و او را در فيروزى بر دشمنانش و به انجام رساندن رسالتش يارى خواهد داد .\r\nيك بار نيز او را ديد كه در خانهء خدا به سجده رفت و گروهى از مشركان قريش او را به مسخره گرفته و نقشهء آزارش مىكشيدند و صحبتهايى از آنان شنيد كه جانش را\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىآزرد و دلش را به درد مىآورد همچنانكه فاطمهء زهرا در كنار پدر نشسته بود « عتبة بن ابى معيط » كه شكنبهء گوسفندى با خود داشت آن را بر پشت پيامبر كه به سجده رفته بود ، افكند فاطمهء زهرا گريه كنان به سوى پدر شتافت و آن را برداشت وقتى پيامبر سر از سجده برداشت صدايش را شنيد كه آنها را به نفرين گرفته و نزد خدا از آنهايى كه براى آزارش نقشه مىكشيدند شكايت برد . تنها چند سال كه گذشت خبر ديوانه شدن و طعمهء درندگان گشتن آنها به او رسيد . استاد « توفيق ابو علم » در كتابش اهل البيت مىنويسد :\r\nبانو فاطمهء زهرا داراى 9 نام بود : فاطمه ، صديقه ، مباركه ، طاهره ، زكيه ، محدثه و زهرا . ابو علم در همين كتاب مىافزايد به او مادر پيامبر نيز مىگفتند زيرا پس از فوت مادر به تنهايى عهده‌دار پدر شده بود . ابو علم به نقل از على ( ع ) روايت مىكند كه پيامبر به وى فرموده است :\r\nفاطمهء زهرا از آن جهت فاطمه ( از شير گرفته شده ) ناميده شد كه خداوند او و خاندانش را در روز قيامت از آتش بدور نگه داشته است « 1 » . و با استفاده از كتب حديث به بيان مناسبتهايى مىپردازد كه بر اثر آنها به چنان نامهايى موصوف گشته است ؛ اعم از اينكه اينها صحت داشته باشد يا نداشته باشد آنچه در آن ترديدى نيست اينكه فاطمهء زهرا نزد رسول خدا از ديگر خواهرانش عزيزتر بوده و از همه بيشتر دوستش مىداشته است ؛ اين موضوع را دهها مناسبتى كه پيامبر براى سخن گفتن از فاطمهء زهرا و فضل و امتيازى كه خداوند نسبت به همهء زنان بر او روا داشته بهره‌بردارى نمود ثابت مىكند . پيامبر خدا بارها به وى فرموده است كه خداوند به خشنودى تو خشنود و به خشمت خشمناك مىگردد . و اين سخن به اين دليل بود كه فاطمهء زهرا تنها به خشنودى خدا خشنود مىشد و به خشمش خشم مىگرفت .\r\nدر « صحيح بخارى » آمده كه پيامبر خدا ( ص ) مىفرمود :\r\nفاطمه پارهء تن منست هر كس خشمگينش سازد مرا به خشم آورده است .\r\nو مسلم در صحيح خود روايت كرده كه فرمود :\r\nفاطمه ، پاره‌اى از من است آنچه خشنودم مىسازد او را خشنود مىكند و آنچه آزارم مىدهد او را نيز مىآزارد .\r\nابن حجر در « الاصابة » ، ترمذى در « صحيح » خود و نسايى و ديگر محدثين ،\r\n\r\n\r\n","description":"","footnote":"\r\n( 1 ) چنان كه در « الصواعق » ابن حجر و ديگر كتب حديث آمده است .\r\n","page_name":" 68 ","page_number":68},
  {"content":"\r\n\r\nهمين روايت را به مضمون يا عينا نقل كرده‌اند و از بس كه چنين رواياتى از پيامبر نقل شده اگر نه در لفظ در معنى به صورت روايات متواتر در آمده است .\r\nدر « الاغانى » ابى الفرج اصفهانى آمده كه عبد اللّه بن الحسن المثنى بن الحسن ( امام ) به حضور عمر بن عبد العزيز رسيد ، اين يك او را گرامى داشت و نيازهايش را بر آورده ساخت و وقتى علت اين چنين احترام و ارجى را از وى پرسيدند پاسخ داد كه رواياتى از افراد مطمئن برايش بازگفته شده كه گويا خودش از زبان پيامبر اكرم شنيده است كه مىفرمود : فاطمه پاره‌اى از من است آنچه شادش مىكند مرا شاد مىسازد و آنچه به خشمش مىآورد مرا خشمگين مىسازد و اين عبد اللّه ، پاره‌اى از فاطمه است كه او نيز پارهء تن رسول خداست .\r\nدر المستدرك حاكم روايتى با سندى كه به « ابى ثعلبة الخشنى » مىرسد حكايت از آن دارد كه : هرگاه پيامبر ( ص ) از سفر يا جنگى بازمىگشت به مسجد مىآمد و دو ركعت نماز بجاى مىآورد و آنگاه به ستايش از فاطمه مىپرداخت و آنگاه به نزد همسرانش مىرفت . همچنانكه از عبد اللّه بن عمرانة روايت شده كه مىگويد : وقتى پيامبر خدا عازم سفر بود آخرين نفر با فاطمه ديدار و خدا حافظى مىكرد و هنگامى كه حضرتش از سفر بازمىگشت پيش از همه به ديدار او مىرفت .\r\nو در الاستيعاب ابن عبد البر به سندى كه به بانو عايشه ختم مىشود روايتى آمده كه مىگويد : پيامبر خدا دخترش فاطمه را بيش از هر زنى و همسر او على را بيش از هر مردى دوست داشت ، عايشه مىافزايد كه او ( حضرت على ) بسيار روزه‌دار و نماز خوان بود .\r\nو در « المستدرك » به سندى كه به « جميع بن عمير » منتهى مىشود روايتى آورده كه مىگويد :\r\nهمراه مادرم ، پيش عايشه رفتم و از پس پرده شنيدم كه در پاسخ به پرسش مادرم راجع به على ( ع ) مىگفت : از مردى سؤالم مىكنى كه به خدا سوگند هيچ مردى از على و هيچ زنى از فاطمه در سراسر گيتى نزد پيامبر خدا ( ص ) عزيزتر و محبوبتر نبود .\r\nو در كتاب « اهل البيت » نوشتهء توفيق ابو علم در جايى كه سخن از فاطمه ( س ) به ميان آمده به نقل از ابى سعيد الخدرى روايت شده كه روزى على ( ع ) ، از فاطمه خواست كه اگر خوراكى دارد بياورد ، به او گفت : سوگند به آنكه محمد را به نبوت برگزيد چيزى نداريم و خودمان نيز هنوز چيزى نخورده‌ايم ؛ گفت : پس چرا به من نگفتى تا چيزى\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nتهيه مىكردم ؛ پاسخش داد كه از خداوند شرمم آمد كه چيزى بر عهده‌ات گذارم كه از توانت خارج است ؛ آنگاه على ( ع ) از منزل خارج شد و يك دينار قرض كرد تا براى خانه چيزى خريدارى كند در راه به مقداد بن الاسود برخورد كه در روزى فوق العاده گرم ، گرما رمق ازو ربوده بود ، وقتى على ( ع ) او را ديد از ناراحتىاش جويا شد و گفت : ترا چه مىشود اى مقداد كه در اين ساعت روز بيرون شده‌اى پاسخ داد مرا به خود واگذار و از وضعم مپرس ؛ به او گفت : برادر تو نبايد حال خود را از من پنهان دارى ، گفتش : حال كه اصرار دارى سوگند به آنكه محمد را به نبوت برگزيد آنچه به اين روزم انداخته تلاش و كوشش ( براى معاش ) است خانواده‌ام از گرسنگى ، به ناله افتاده‌اند از خانه بيرون شده‌ام تا شايد اندك چيزى از نيازشان را تهيه كنم .\r\nراوى مىگويد وقتى على سخنش را شنيد و آثار تلاش و كوشش و نگرانى در وى ديد او را در وضع دشوارترى از خود يافت و دينار را به وى داد و بىآنكه چيزى تهيه كرده باشد به خانه بازگشت ، آن روز به همراه پيامبر نماز گزارد نماز مغرب كه به پايان رسيد پيامبر از محرابش برخاست و به او گفت : آيا چيزى براى شام ( در منزلت ) يافت مىشود ؟ على ( ع ) از فرط خجالت سرش را به زير گرفت و نمىدانست چه‌كار كند و بالاخره پس از سكوتى طولانى به اتفاق پيامبر به منزل شدند ؛ در منزل فاطمه زهرا مشغول نماز بود و پشت سرش ديگ كوچكى بر اجاق قرار داشت وقتى فاطمه نمازش را بپايان رساند رو به پيامبر ( ص ) كرده سلام گفت . پيامبر دستى بر سرش كشيد و فرمود : امروز را چگونه سپرى كردى ؟ و از وى شام خواست او نيز ديگ را بر داشت و در برابرش گذاشت . على شگفت زده به او نگاه مىكرد زيرا از آن هنگام كه به وى گفته بود چيزى در خانه نداريم به قصد تهيه قوتى ، بيرون رفته ( و هنوز چيزى نياورده ) بود فاطمهء زهرا ( س ) علت - شگفت‌زدگى همسرش را دانست و سوگند ياد كرد كه او نمىداند اين ديگر از كجا آمده است :\r\nپيامبر خدا دست بر پشت على نواخت و به وى فرمود : يا على ! اين پاداش همان دينار است از سوى خدا آمده است ، خداوند هر كه را بخواهد بدون حساب و كتابى روزى مىدهد . آنگاه اشك در چشمان پيامبر حلقه زد و فرمود : سپاس خدايى كه شما را از اين دنيا بيرون نمىبرد تا آنكه پاداشتان دهد . براى تو و فاطمه همانى را قرار داده كه براى مريم و زكريا قرار داده بود . آنجا كه خداى متعال مىفرمايد :  « كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ »  ( آل عمران - 37 ) ( هر وقت زكريا به صومعهء عبادت مريم مىآمد رزق\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nشگفت‌آورى مىيافت مىگفت اى مريم اين روزى از كجا براى تو مىرسد پاسخ مىداد كه اين از جانب خداست كه همانا به هر كس خواهد روزى بىحساب دهد ) .\r\nو ديگر روايات بسيارى كه به توصيف فقر و درماندگى پيامبر و خاندانش و نيز رنج و عذابى كه غالبا از گرسنگى و تنگدستى مىكشيدند مىپردازند كه بالاخره همانگونه كه در مورد فاطمهء زهرا پيش آمد ، مائده‌هاى آسمانى بر آنان نازل مىشد ؛ به گمان من بيشتر اين گونه روايتها جعلى است زيرا اولا بيشتر آنها جزو مراسيل ( بدون واسطه و سند ) هستند و مرسلين ( نقل كنندگان ) مورد اعتماد نيستند و سند نداشتن روايت از نقاط ضعف آن است حتى اگر روايت مستقيما نقل شده باشد مگر آنكه بدانيم كه راوى جز از افراد مورد اطمينان نقل حديث نمىكند مانند روايتهاى بدون سندى كه « محمد بن - عمير » نقل مىكند و آنچه كه به اين طريق نقل شده باشد به دليل ضعف راويان ، حائز شرايط عمل و ملاك قرار دادن روايت نيست .\r\nو دوم اينكه پيامبر پس از جنگ بدر آن قدر از غنايم جنگى بهره گرفته بود كه كفاف نيازش مىداد ، به علاوه اموال خديجه را نيز در اختيار داشت و با توجه به اينكه ثروتمندان « اوس » و « خزرج » همهء دارايى خود را در اختيار وى قرار دادند بعيد است كه او را آنچنان گرسنه به حال خود واگذارند كه مدت يك شبانه روز يا بنابر برخى روايات روزها خود و دختر و پسر عمو و همسرانش ، در رنج و عذاب باشند در حالى كه بذل و بخشش از برجسته‌ترين ويژگيهاى عرب و افتخارات ايشان است .\r\nبدون ترديد پيامبر ، على و فاطمه چنان نبوده‌اند كه تمام فكر و ذكرشان خورد و خوراك و لذتهاى زندگى باشد ؛ آنها به حد اقل بسنده مىكردند تا - طبق آنچه كه در سيرهء ايشان آمده - با فقرا و محرومان همدردى كرده باشند .\r\nبه نظر من بعيد نيست كه اين گونه روايات ساخته و پرداختهء داستانسرايان و مزدورانى باشد كه چنين رواياتى را جعل كرده‌اند تا به تدريج وجود كسانى كه را كه طبق عادات خود هديه تقديمشان مىكرده‌اند توجيه كنند ، يا اينكه آنها را برخى دوستدارانى پرداخته‌اند كه اهل البيت را تنها از دريچهء امدادهاى غيبى و مائده‌هاى آسمانى و اين گونه افسانه‌ها و كرامات ، مىشناسند .\r\nعبد اللّه بن عباس از پيامبر ( ص ) نقل مىكند كه روزى فرمودند :\r\nخداوند متعال مردمان را از درختان گوناگونى آفريده ولى من و على از يك درخت آفريده شده‌ايم . حال در مورد درختى كه من تنهء آن ، فاطمه ساقه‌هاى آن ، على گشن\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nآن و حسن و حسين ميوه‌هاى آن و شيعيان ما برگهاى آن هستند چه مىگوييد ؛ هر كس به شاخه‌اى از آن آويخت به بهشتش سوق مىدهد و آن كس كه آن را رها كند به دوزخ فرو مىافتد « 1 » .\r\nو در روايت ابن عباس به نقل از پيامبر ( ص ) آمده كه مىفرمايد :\r\n( اى على ! فاطمه پارهء تن و نور ديده و ميوهء دل من است آنچه آزارش مىدهد مرا مىآزارد و آنچه شادش مىكند مرا شادمان مىسازد ؛ او نخستين كس از اهل بيت من است كه به دنبالم مىآيد ( پس از من مىميرد ) بنابراين پس از من به او نيكى كن و حسن و حسين فرزندان و دردانه‌هاى منند و سرور جوانان بهشتىاند باشد كه همچون گوش و چشمت از آنها مراقبت به عمل آورى ) .\r\nابن عباس مىافزايد : آنگاه پيامبر ( ص ) دو دستش را به آسمان گرفت و فرمود :\r\nپروردگارا ترا به شهادت مىگيرم كه من دوستدار كسى هستم كه آنها را دوست بدارد و خشم مىدارم بر هر كس كه آنها را به خشم آورد و با آن كس كه با ايشان از در سازگارى در آيد سازگارم و با هر كه به جنگشان رود مىجنگم . با دشمنانشان دشمنى مىكنم و يارانشان را ياورم .\r\nهمچنين روايت كرده‌اند كه روزى پيامبر ( ص ) نشسته و در كنارش على ، فاطمه ، حسن و حسين نيز قرار داشتند فرمود : خداوندا تو مىدانى كه اينان اهل بيت من و ارجمندترين كسان نزد منند ، دوست‌دار آن كس كه آنها را دوست داشته باشد و بر آن كس كه خشمشان برمىانگيزد خشم‌گير ، ياور ياورانشان باش و با دشمنانشان دشمنى كن و بر هر كس بر آنها اهانت روا دارد ، اهانت روا دار و اين خاندان را از هر زشتى و پلشتى بدور و منزه و از هر گناهى معصوم نگهدار ، و اى پروردگار جهانيان ، ايشان را به روح القدس ، تأييد و پشتيبان باش .\r\nدر روايت « ابن عبد البر » در الاستيعاب آمده كه پيامبر ( ص ) به دخترش فرمود :\r\nدخترم ! آيا راضى مىشوى كه بانوى زنان جهان باشى گفت : پدر پس مريم دختر عمران چه ؟ فرمود : او بانوى زنان معاصر خويش است .\r\nبه همين مضمون ، شيخ صدوق در « امالى » خود به نقل از پيامبر ( ص ) روايت\r\n\r\n\r\n","description":"","footnote":"\r\n( 1 ) منظور از آويختن به شاخه‌ها ، عمل به آموزه‌ها و پيروى از ايشان است و رها كردن نيز يعنى عدم پيروى از ايشان در اجراى فرمانهاى خداوندى و آنچه كه خداوند دوست دارد يا نپسندد ؛ بدون ترديد سرنوشت كسانى كه سيرهء پيامبر و اهل بيت او را سرمشق قرار دهند بهشت است و فرجام آنهايى كه از اين راه منحرف گشته و به خواست الهى وقعى نمىنهند جهنم ؛ گوهر كه مىخواهند باشند .\r\n","page_name":" 72 ","page_number":72},
  {"content":"\r\n\r\nمىكند كه همواره مىفرمود فاطمه بانوى زنان جهانيان است و وقتى به وى گفته مىشد كه او بانوى زنان دورهء خويش است مىفرمود : مريم دختر عمران چنان بود ولى دخترم بانوى زنان جهان از آغاز تا انجام است .\r\nو بسيارى از اين قبيل رواياتى كه محدثين شيعه و سنى در مجاميع و صحاح خود نقل كرده و جملگى بدين مضمون هستند كه خداوند متعال بانو فاطمهء زهرا را نه از آن جهت كه فرزند پيامبر است بلكه بدين خاطر كه آنچه خدا مىخواهد و دوست دارد انجام مىدهد و همچون مادرش صديقهء كبرى در كردار و رفتارش از هر زن ديگرى با خلوص نيت بيشترى عمل كرده است بر همهء زنان برتريش داده و او را گرامى مادر خاندان پاكى برگزيده كه ادامه بخش راه پيامبرند و بار سنگين مبارزه و جهاد را بر دوش مىكشند و با عزمى استوار ، صداقت و قهرمانى بىنظيرى در جهت اعتلاى كلمة اللّه و گسترش ارزشهاى والايى كه جد بزرگوارشان بدانها دعوت كرده و به اتفاق ياران گرانقدر و گراميش همه چيز خود را در راه آن فدا كرده كوشيده‌اند .\r\nآنچنان كه در « مستدرك الصحيحين » و « تاريخ بغداد » روايت شده پيامبر ( ص ) بارها فرموده است : همهء افراد وابسته به خويشان خود هستند مگر فرزندان فاطمه كه من پدرشان و همهء فاميلشان هستم و در روايت « كنز العمال » مىفرمايد : هر كسى خويشى دارد كه به آنها وابسته است مگر فرزندان فاطمه . من خويش و ولى آنها هستم . آنها از سرشت من آفريده شده‌اند پس واى بر آنها كه فضلشان را منكرند ؛ هر كس آنها را دوست داشته باشد خداى را دوست داشته و هر كس به خشمشان آورد خدا را خشمگين ساخته است .\r\nو در روايت « ذخائر العقبى » آمده كه : خانوادهء فرزندان هر مادرى ، وابسته به پدرشان است جز فرزندان فاطمه كه خانواده‌شان به من بازمىگردد و من پدرشان به شمار مىآيم .\r\nپيامبر اكرم ( ص ) اين سخن را بارها و بارها تكرار كرد زيرا از غيبش خبر رسيده و بىكمترين ترديدى درك كرده بود كه خاندان پاك فرزندان فاطمهء زهرا تا به روز قيامت از قرآن جدايى نمىپذيرند و ارزشهاى و الا ، حقانيت و خيرى كه خداوند به آنها ارزانى داشته ، ارزانى مردم مىكنند و راهى را كه او در رهايى انسان از شهوتها و - سلطه‌جوييها آغاز كرده ، ادامه مىدهند و استوار و پابرجا ، در كنار ستمديدگان زمين و روياروى ستمگران و سردمداران شرك و گمراهى و استثمار و بندگى قرار مىگيرند تا از آزادى و\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nشرافت انسانى پاسدارى كنند .\r\nپيامبر اكرم ( ص ) خود مىديد كه هدفهاى رسالتى كه آورده بود و به خاطر آن فراتر از توان انسانى ، جانفشانى و ايثار كرد و نيز گامهاى بلندى كه در اين راه برداشته است در برابر غرور و نخوت ستمگران و سلطه طلبى اربابان زر و زور كه از اين دو در جهت سلطه بر مردم و تجاوز و ستمگرى يارى مىگيرند ، بىدفاع هستند و جز نسل پاك از سلالهء فاطمهء زهرا ( س ) كسى نيست كه در جهت بارورى اين هدفها و مصون نگهداشتنشان از تحريف و كم‌وكاست ، عمل كند تا همچنان براى تمامى مردم ، منشأ بخشندگى و خير و رحمت باشند ؛ بنابراين دوستى و محبت خويش را نثارشان ساخت و با نسبت دادن آنها به خود ، ارجشان گذارد و سخنى را در مورد ايشان به زبان آورد كه نزد محدثين و راويان حديث شهرت يافته است :\r\nهمهء بنى آدم وابسته به خانواده و پدران خود هستند مگر فرزندان فاطمه كه من پدرشان و خانواده‌شان بشمار مىآيم .\r\nو خداوند تبارك و تعالى بر او قرآنى فرستاد كه هيچ كم‌وكاستى در آن از هيچ سو راه نمىيابد و هم در اين كتاب ، دوستى و محبت به آنان را پس از وى و در هر دوره و زمانى ، بر همهء مردم فرض نمود :\r\nقل لا اسألكم عليه اجرا الا المودة فى القربى .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمهاجرتش به مدينه\r\nوقايع و حوادث دردناكى از زمان كودكى تا كنون بر فاطمهء زهرا گذشته بود كه قلبش را به درد مىآورد . از رنجها و مشقاتى كه پدر بزرگوارش به خاطر آيين تازه به خود ديد شكنجه‌ها و آزارهايى كه پيروان مستضعفش ناگزير به تحمل آنها بودند تا محاصره در شعب ابى طالب كه حدود سه سال به طول انجاميد و تا فوت عموى پدرش ابو طالب و مادرش خديجه در يك سال ، تا هجرت پربيم و هراس پدرش به مدينه كه به دنبال شدت گرفتن اذيت و آزار قريش و كمر بستن همهء قبايل به قتل او و پس از آنكه جايى براى ماندن نداشت . . . و على رغم اينكه قريش همه جا مراقب بود و تعقيب مىكرد و جايزه‌هايى سخاوتمندانه براى كسى كه نشانى از وى مىداد تعيين كرده بود به سلامتى انجام پذيرفت ؛ پيامبر پيش از هجرت ضمن سفارشهاى لازم به على ( ع ) فرمان داد تا در جايش بخوابد و به اتفاق زنانى كه باقى مانده بودند يعنى : فاطمهء زهرا ، فاطمه بنت اسد ، فاطمه دختر حمزه و فاطمه دختر زبير بن عبد المطلب ، به وى ملحق شود در اينجا در ميان زنانى كه با على از مكه به مدينه آمدند نامى از ام كلثوم بميان نيست و اين خود باعث شده كه نسبت به وجود چنين كسى جزء دختران پيامبر ( ص ) ترديدهايى مطرح باشد .\r\nدر هر صورت پس از آنكه على ( ع ) سفارشهاى پيامبر را انجام داد و بنا به آنچه در تأليفات سيرهء پيامبر آمده ، امانتها را به صاحبانش سپرد و براى اين زنان ، جهازهاى شتر تهيه ديد و از مكه رهسپار مدينه ( يثرب ) شد و به كسانى كه هنوز در مكه مانده بودند اشاره فرمود كه شبانه خود را به ( ذى طوى ) برسانند و از آنجا به سمت مدينه راه خود پيش گيرند و خود در روشنايى روز با همراهان از جمله ام ايمن و ابو واقد ليثى ، به\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nراه افتاد . ابو واقد از بيم آنكه مبادا قريش به گيرشان اندازند و مانع از انجام مأموريتشان گردند كاروانيان را به سرعت راه مىبرد ، على ( ع ) به او گفت : اى ابو مقداد با زنان مدارا كن و اين بيت بر زبان آورد :\r\nجز خدا ، نيست ، گمان [ بد 
  ] دور دار و در بيمى كه دارى خداى مردم ترا كافى است وقتى به ضجنان رسيدند قاصدهاى قريش آنها را يافتند هشت تن گردن كلفت بودند كه يكى از بردگان حرب بن امية به نام جناح نيز همراهيشان مىكرد ، على ( ع ) به ايمن و ابو واقد گفت كه شتران را خوابانده و آنها را ببنديد و خود پيش آمد ، زنان را پياده كرده و به گوشه‌اى برد و با شمشير به سراغ مزاحمان رفت . آنها به وى گفتند : آيا گمان مىكنى با اين زنانى كه همراه كرده‌اى ، نجات مىيابى ؟ ( وجود زنها باعث مىشود كسى با تو كارى نداشته باشد ؟ ) و از وى خواستند پيش از آنكه مجبور به بازگشت شود با رضاى خويش ، بازگردد ؛ ولى على ( ع ) با شمشير به پاسخشان رفت و آنچنان بر ايشان تاخت كه هر كدام را به يك سو افكند و يكى پس از ديگرى به دنبالشان افتاد و با شمشير چنان ضربتى بر گردن جناح ( غلام حرب بن امية ) وارد آورد كه او را به دو پاره كرد و شمشير از ديگر سو بر كتف اسبش وارد آمد و ديگران پا به فرار گذاردند ؛ على ( ع ) با همراهانش به راه خود ادامه دادند تا بالاخره وارد مدينه شدند ؛ پياده روى ، آنچنان از حالش برده بود كه پيامبر ( ص ) دل بر او سوزاند .\r\nدر برخى تأليفات سيره آمده است ، حويرت بن نقيد بن عبد قصى ، جزو گردن‌كلفتانى بود كه قريش براى تعقيب على ( ع ) و همراهانش ، فرستاده و از كسانى بود كه در مكه پيامبر را آزار مىدادند ؛ حويرت به طرف شترى كه فاطمهء زهرا و يكى ديگر از فاطمه‌ها را بر خود داشت يورش برد و آن را به زمين افكند اين جريان بر فاطمهء زهرا - كه بر اثر حوادثى كه پيش از هجرت بر پدرش رفته و بويژه پس از مرگ مادر از لحاظ جسمى ضعيف بود - گران آمد .\r\nسالها پس از اين حادثه ، سپرى شد ؛ سال هشتم هجرى رسيد كه طى آن پيامبر ( ص ) مكه را فتح كرد و اين جنايت حويرت ، همچنان بر سر زبانها بود پيامبر او را در ليست كسانى كه خونشان - حتى اگر در كعبه پناه گرفته باشند - بايد ريخته شود قرار داد كه كه على ( ع ) نيز او را به قتل رساند .\r\nپيامبر ( ص ) پس از رسيدن به مدينه در منزل ابو ايوب انصارى يعنى جايى كه شترش زانو به زمين زد ميهمان شد و شروع به ساختن مسجد خويش كرد و با ديگر\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمسلمانان در بناى مسجد شركت جست تا اينكه بالاخره كار ساختمان مسجد پايان گرفت و پس از آن خانهء ساده‌اش را كه از چند اتاق تشكيل مىشد و برخى با سنگ و برخى ديگر با شاخه‌هاى نخل و گل ساخته شده بود ، به پايان رساند ؛ در مورد ارتفاع سقف اين اتاقها ، امام حسن ( ع ) نوادهء پيامبر توصيفى از آنها دارد كه مىگويد : وقتى وارد اتاقهاى منزل پيامبر مىشدم با وجودى كه كودكى بيش نبودم دستم به راحتى به سقف مىرسيد ؛ وسايلى كه پيامبر براى منزلش فراهم آورد نيز در كمال سادگى بود ، او بنا به برخى روايات براى خود تختى از چوب كه با ليف ( خرما ) بهم بسته شده بود ، تهيه كرد .\r\nفاطمهء زهرا دختر پيامبر ( ص ) ، از مكه به مدينه هجرت كرد تا در اين منزل ساده وارد شود و شاهد آن باشد كه انصار ( مدينه ) چگونه با دل و جان ، او و همراهان مهاجرش را پذيرا شده‌اند . آنها با آن گروه از برادران اوس و خزرجى خويش كه اسلام آورده بودند ، استقرار يافتند و باتفاق پيامبر ، به دعوت اسلام و برنامه‌ريزى فردايى بهتر پرداختند ، پيامبر ميان مهاجرين از يك سو و مسلمانان مدينه ( انصار ) از سوى ديگر پيوند برادرى خواند تا احساس بيگانگى را از ايشان بزدايد و با اين برادرى كه ايمان به خداوند يكتا شالودهء آن بود ، آنان را به يكديگر نزديك ساخت ؛ و على را براى خود گذارده و در برابر گروهى از مهاجرين و انصار همچنانكه دست او را گرفته بود فرمود : ( و اين برادر و وصى و جانشين من است ) . و مدت زمانى بر اين برادرخواندگى نگذشته بود كه على ، داماد پيامبر ( ص ) و همسر محبوبترين دخترانش به او و آنكه از همه بيشتر در جان و دلش جاى داشت ، گرديد .\r\nبنا به بيشتر روايات ، فاطمهء زهرا به هنگام ازدواج با على ( ع ) حدود پانزده سال و بنا به روايتهاى ديگرى حدود هيجده سال داشت ، روايتهاى ديگرى نيز وارد شده است .\r\nگروهى از خاورشناسانى كه نسبت به اسلام كينهء ديرين به دل دارند و از خاورشناسى وسيله‌اى براى ضربه به اسلام و مسلمانان و تبليغ مسيحيت و صهيونيسم بهره‌بردارى مىكنند و در رأس آنها خاورشناس « لامنس » ، از وجود برخى روايتهاى مشكوكى كه لابلاى روايتهاى درست جاى داده شده‌اند سوء استفاده كرده‌اند تا به كينه و نفرت و ايجاد شك و ترديد دربارهء خاندان پاك پيامبر ( ص ) ، دامن زنند ؛ « لامنس » در كتاب خود راجع به فاطمهء زهرا ، همچون كين‌توزى حقير و زبون و سراپا نفرت و خشم ، سخن رانده و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدر مورد سن ايشان به هنگام ازدواج با على ( ع ) به بىپايه‌ترين روايتها ، استناد جسته است تا مگر راهى براى دروغ و پرده‌پوشى حقيقت و تحريف آن و خشنودسازى اربابان اسلام ستيزش ، يافته باشد .\r\nبرخوردهاى لامنس و ديگران با اسلام و مسلمانان را نمىشود ناآگاهانه و از روى نادانى ارزيابى كرد زيرا ناآگاهى را مىشود با بحث و كنكاش حقيقت ، درمان كرد و و اين كار براى مبلغان مسيحى و صهيونيسم كين‌توز جهانى كه خاورشناسى را بهانهء كار خود قرار داده و براى انجام وظيفه خويش به اصطلاح به پژوهشهاى اسلامى روى مىآورند ، بسيار ساده است ؛ اينان دچار آنچنان بيماريهايى هستند كه حقايق روشن ، اثر تشديدكننده بر آنها دارد و دلهاى مالامال نفرتشان از اسلام و از پيامبر و خاندانش را خون‌آشامتر مىسازد ؛ بدون هيچ ترديدى ، چنين بيماريهايى ، دهها بار از نادانى و جهل ، بدتر و خطرناكترند .\r\n« لامنس » مىگويد : تا هنگام ازدواج و حتى پس از آن ، فاطمهء زهرا دختر پيامبر ، هيچ آوازه‌اى نداشت و سخنى از وى بميان نمىآمد و تا پيش از پيدايش انديشهء تشيع در اسلام ، مورخين كاملا به فراموشىاش سپرده بودند و اهميتى به وى نمىدادند ولى هنگامى كه تشيع مطرح شد به او پرداختند و درباره‌اش سخنها سردادند و آوازه‌اش گستريدن گرفت و در همان حال ، خواهرانش همچنان در بوتهء فراموشى بودند و محدثين ، سخنى از ايشان بميان نمىآوردند .\r\nو در ادامه مىگويد : در مورد علت تأخير ازدواج تا هيجده سالگى دليلى جز اينكه از زيبايى بىبهره بود و كسى به خواستگاريش نمىآمد ، وجود نداشت ؛ خودش نيز باور نمىكرد كه كسى او را خواستگارى كند ؛ به اين سن رسيده بود ولى آنچه كه خواستگاران مرد در پى آنند ، فاقد بود . و مىافزايد : پس از آنكه پيامبر ، ازدواج با على ( ع ) را با وى در ميان گذاشت ، اندك زمانى ساكت ماند ولى اين سكوت نه از خجلت و شرمسارى بلكه از شگفتى اينكه بالاخره خواستگارى به سراغش آمده ناشى مىشد و پس از اين سكوت به سخن در آمد در حالى كه از ازدواج با مرد فقيرى چون على بن ابى طالب ، دچار ترديد شده بود .\r\nبا اين ياوه‌گوييهايى كه بر هيچ منطق و علم و پژوهشى ، استوار نيست لامنس و ديگرانى كه عنوان خاورشناسى را يدك مىكشند ، سخن مىرانند در حالى كه كسانى كه از صفات و ويژگيهاى اين بانو سخن بميان آورده‌اند او را در زيبايى و همهء برازندگيهايش\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nسرآمد اقران دانسته‌اند . او از پدر و مادرى زاده شد كه بنا به وصفى كه از آنها شده در كمال زيبايى بوده‌اند و علاوه بر اين رواياتى كه حكايت از ازدواج زود هنگام او دارند خيلى بيشتر و درستتر از رواياتى است كه لامنس ، بدون ذكر دلايل ترجيح خود ، به آنها استناد كرده است و اضافه بر اينها ، مؤلفين سيرهء پيامبر و كسانى كه از ازدواجش با على ( ع ) سخن بميان آورده‌اند در همان حال رواياتى را از گروهى صحابه و ديگران نقل كرده‌اند كه ابو بكر و عمر بن الخطاب و عبد الرحمن بن عوف و ديگر ثروتمندان و صاحب‌مكنتان - ، اظهار تمايل كرده بودند كه داماد پيامبر ( ص ) شوند و دخترش را از وى خواستگارى كردند ولى او با اين سخن كه « او منتظر فرمان خداوند متعال در اين باره است » از دادن جواب به آنها خوددارى ورزيده بود .\r\nدر « جلال العيون » نوشتهء « سيد عبد اللّه بشير » ، به نقل از خوارزمى در المناقب و ديگر كتب خاصه و عامه از ام سلمه و سلمان فارسى و امير المؤمنين ( ع ) آورده كه بنا به تعبير خود ، فاطمهء زهرا را بزرگان قريش و پيش كسوتان اسلام در نوجوانىاش خواستگارى كرده‌اند ولى پيامبر ، چنان با خواستگاران برخورد مىكرد ( و جواب رد مىداد ) كه هر خواستگارى گمان مىكرد پيامبر ازو خشم دارد يا اينكه از آسمان ، وحى بر وى نازل شده است . راوى ادامه مىدهد كه : ابو بكر نيز به خواستگاريش آمده بود . پيامبر در پاسخش گفته بود تصميم دربارهء او با خداست ، بعد از ابو بكر نيز عمر بن الخطاب به خواستگارى آمد ، پيامبر همان پاسخ را به وى داده بود و ديگر رواياتى كه محدثين و مورخين در مجاميع خويش نقل كرده و اين كين‌توزان ، آنها را ناديده گرفته و تنها به برخى روايتهايى كه در برابر نقد علمى و دقت و كنكاش در سند ، تاب مقاومت ندارند ، استناد جسته‌اند و بدون وجود كمترين اشاره‌اى در اين روايات كه بشود چنان برداشتهايى كرد به اين نتيجه رسيده‌اند كه تأخير ازدواج او تا سن هيجده سالگى تنها به دليل نداشتن زيبايى و ديگر خصوصياتى است كه خواستگاران بدنبال آنند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nداستان ازدواجش با على ( ع )\r\nاين ازدواج براى مسلمانان هيچ جاى شگفتى نداشت چه آنها مىدانستند كه براى فاطمه ، هيچ كس جز على ، كه از اوان كودكى و هنگامى كه شش سال بيشتر نداشت ، پدرش بزرگش كرده و در خانه پيامبر پس از آنكه دخترانش به خانهء همسر رفته بودند جز على و فاطمه كسى نمانده بود . در آن هنگام او كودكى بيش نبود كه با قلبى گشاده و بصيرتى كامل از چنان حادثهء بزرگى ( پيامبرى ) كه بر مربى و كفيلش اتفاق افتاد ، استقبال كرد و در سختيها و بحرانها ، همگام و همراهش گرديد و در همهء جنگها و غزوه‌ها ، جانش را در طبق اخلاص گذارد .\r\nو از سوى ديگر فاطمه نيز همزمان با چنين حادثهء گرانقدرى پا به عرصهء گيتى نهاد و سالهاى سختى را كه جامعهء جان سخت بت‌پرست فراهم آورده و در برابر دين تازه ايستادگى كرده بود گذراند و همگام با مادرش خديجه آن جريانات طاقت فرسا را از سر گذرانده بود و پيش از آنكه به سن ده سالگى برسد با فاجعهء دردناك از دست دادن مادر مواجه گرديد و در گردونهء جانگدازى كه پس از وفات عمويش ابو طالب به گردش افتاد ، قرار گرفت و با سختيها و مشقتها و رنجهاى بسيار زندگى تازه‌اش را آغاز كرد و در همان حال به مسئوليتهاى سنگينى كه در اين خانه كه كودكىاش را به همراه پسر عمويش على بن ابى طالب - كه پدرش از ميان فرزندان ابو طالب همچون فرزند و برادر ( به روزى كه ميان مهاجرين مكه و انصار مدينه پيوند برادرى خواند ) و دوستى از عزيزترين دوستانش و نزديكترين آنها به قلب و جانش ، و جانشين در آغاز دعوت خود و آنگاه كه بنى هاشم را به اسلام خواند و آنان را در اين راه به يارى طلبيد و پدرى براى خاندان\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nپاكش از سلالهء زهرا - به خانه آورده بود با خوشى و خرمى در آن طى كرده بود ، با كمال آگاهى و هشيارى ، وقوف داشت .\r\nفاطمهء زهرا زندگى تازه‌اش را آگاهانه و با قلبى گشاده در برابر رسالت پدر آغاز كرد و با وجود خردسالى به خوبى به معناى نبوت و پيامبرىاش براى خدايى كه وى را برگزيد و به عنوان مژده‌بخش و آگاهى دهندهء زمينيانش قرار داد ، آگاهى داشت . و از اينكه كودكى و بازيگوشى را پشت سر گذارده بود هيچ افسوسى نمىخورد و دشوارش نمىآمد كه از راحت طلبيها و آسوده خياليهايى كه امثالش از آن برخوردارند ، درگذرد و هرگز چنان نبود كه آنچه همسن و سالهايش بدان مىپردازند او را از پرداختن به پدر و مراقبت از وى بازدارد و در حالى كه حتى يك لحظه كمترين ترديدى به خود راه نمىداد و از اراده‌اش كمترين سستى نمىگرفت در برابر حوادث با تمام خشونت و سهمناكى آنها ايستادگى مىكرد و پس از هجرت پدر در فضايى آكنده از نگرانى بر سرنوشت او ، پيش‌آمدها را زير نظر داشت تا اينكه بالاخره ، طى كاروان هجرت به مدينه - اين شهر امن - پاى گذاشت . در اين شهر و بويژه پس از مشاهدهء ياران تازه‌اش كه آنسان به اسلام مىگرويدند و در راه آن ايثار و فداكارى مىكردند و در جنگها و درگيريها شركت مىجستند و پيروزيهاى پياپى نصيب خود مىساختند و پس از آنكه پسر عموى قهرمانش را ديد كه هيچ يك از جوانان قريش و همهء اعراب در فداكارى و قهرمانى و دفاع از پيامبر ياراى برابريش نداشت ، از رنج و مشقت نگرانيها و بيمها بر پدر و آيين تازه‌اش ، احساس آرامش كرد .\r\nاو على ( ع ) را مىديد كه بيست سالگى را پشت سر گذارده و از همهء مسلمانان به پدرش نزديكتر است و آنچنان جايى در قلب او دارد كه هيچ يك از مهاجرين يا انصار ( مسلمانان مدينه ) حتى بخواب هم نمىديدند و صداى پدرش را مىشنيد كه در برابر انبوه مسلمانان ، روزى كه ميان مهاجرين و انصار پيوند برادرى خوانده بود ( خطاب به على ) مىفرمود : « ترا براى خودم گذاردم تو برادر من در دنيا و آخرتى » . در دلش جايى براى او باز كرده بود كه براى هيچ كس ديگر نكرده بود ؛ پيوند و رابطه‌اى عميق‌تر از برادرى و پسر عموزادگى و خويشى با وى حس مىكرد ولى در عين حال نمىتوانست احساسات خود را نسبت به او يا آنچه كه در آيندهء نزديك با ازدواج خدا خواستهء آنها بوقوع مىپيوست ، تفسير كند زيرا ماندن در خانهء پدرى و خدمت به او و فراهم آوردن آسايش و آرامش او را با وجودى كه چندين همسر در خانه داشت ، بر او ( على ) و بر ازدواج و دلبستگيهاى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاين دنيا ترجيح مىداد .\r\nولى همين‌كه سال دوم هجرت پيامبر آغاز گرديد و نشانه‌هاى ثبات و آرامش بر مسلمانان هويدا گشت سيل خواستگاران رو به سوى پيامبر آوردند و دخترش را از وى مىخواستند و او با زبان خوش و رويى گشاده به همهء آنها پاسخ مىداد : « من در انتظار فرمان الهى هستم » ؛ بدون ترديد امام على ( ع ) از كسانى بود كه به ازدواج با فاطمه اميد بسته بود ولى شرم و خجالتش مانع از آن مىشد كه موضوع را با پيامبر در ميان بگذارد و البته ازدواج ، خود مستلزم فراهم آوردن امكانات مادى معينى است كه او فاقد آنها بود ولى گروهى از يارانش او را تشويق مىكردند كه اقدام به اين كار كند و ما در اينجا ناگزير خلاصه‌اى از آنچه كه در تأليفات سيرهء پيامبر و مجاميع حديث دربارهء ازدواجش با او با چنان مهريهء اندك و جهيز ساده‌اى كه بنا به توصيف مورخين و محدثين ساده‌تر از آن يافت نمىشد آمده ، بازمىگوييم .\r\nدر كتاب « كافى » كلينى به نقل از حسن بن محبوب و او به نقل از حبيب سجستانى آمده كه مىگويد : از امام باقر ( ع ) شنيدم كه مىفرمود : فاطمهء زهرا دخت پيامبر پنج سال پس از بعثتش به دنيا آمد و هنگامى كه زندگى را بدرود گفت تنها هيجده سال و هفتاد و پنج روز داشت و بنابراين به هنگام ازدواج تقريبا 9 ساله بوده است . طبرى در تاريخ خود ده سالگى را به هنگام ازدواج او ترجيح مىدهد و روايت پانزده سالگى و جز اينها نيز وجود دارد .\r\nدر « كشف الغمة » به نقل از امام صادق ( ع ) آمده كه ايشان فرموده‌اند : اگر خداوند متعال امير المؤمنين على ( ع ) را نمىآفريد بر روى زمين ( همسرى ) برازندهء فاطمهء زهرا يافت نمىشد ؛ صاحب كتاب « الفردوس » همين مطلب را از پيامبر ( ص ) نقل كرده است .\r\nدر « مناقب » ابن شهر آشوب آمده كه در كتب صحاح به اسانيد موثق روايت مشهورى از ابن عباس و عبد اللّه بن مسعود و البراء بن عازب و ديگران به عبارتهاى مختلف ولى با يك مضمون نقل شده كه ابو بكر و عمر بن الخطاب از جمله كسانى بوده‌اند كه پس از استقرار پيامبر در مدينه ، فاطمهء زهرا را از وى خواستگارى كرده و بر اين خواسته اصرار داشته‌اند و پيامبر با اين سخن به ايشان پاسخ داده است : ( من منتظر فرمان خدا دربارهء او هستم ) .\r\nو در « الطبقات الكبرى » ابن سعد آمده كه ابو بكر و عمر بن الخطاب كه فاطمه را از\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nپيامبر ( ص ) خواستگارى كردند جز اينكه « من منتظر فرمان خدا دربارهء او هستم » سخنى به ايشان نگفت و آنچه كه مانع از آن مىشد كه على قدم پيش گذارد شرم و حيا به اضافهء فقر او بود و هنگامى كه برخى مسلمانان او را تشويق به خواستگارى كردند به حضور پيامبر رسيده و از فرط شرمندگى سر به زير افكنده بود پيامبر دانست كه در دل چه دارد با همان خوش‌رويى هميشگى ، از وى استقبال كرد و خوشامدش گفت و با عطوفت و مهربانى ، نيازش را پرسيد و براى پرسش خود پافشارى كرد . على ( ع ) با صدايى آرام و محجوب ، با اظهار « مرحبا » و « اهلا » پاسخ خوشامدش را گفت ، على ( ع ) بيرون شد تا ماجرا را براى دوستانش تعريف كند آنها منتظرش بودند . وقتى از جريان اطلاع پيدا كردند به وى گفتند كه پيامبر آنچه را مىخواستى ، پذيرفته است .\r\nو از سوى ديگر ، پيامبر به خانه آمد تا تمايل على به فاطمه را با وى در ميان بگذارد و طبق آنچه در روايت ابن سعد در « طبقات » آمده به او فرمود : از پروردگارم خواسته‌ام تا ترا به همسرى بهترين آفريده‌هايش و آنكه بيش از همه دوستش مىدارد ، در آورد و تو دخترم ، على و ويژگيها و فضايلش را مىشناسى ، او امروز براى خواستگاريت آمده بود نظرت چيست ؟ فاطمه سكوت كرد و چيزى نگفت ؛ پيامبر ( ص ) بيرون آمد و فرمود : سكوت او ، رضاى اوست .\r\nو باز طبق آنچه كه « كشف الغمة » از « مناقب » ابن شهر آشوب روايت كرده ، پيامبر خدا مسلمانان را گرد آورد و به سخنرانى براى ايشان پرداخت و از جمله فرمود :\r\nخداوند فرمانم داده كه دخترم فاطمه را به همسرى على ( ع ) در آورده و من او را با 400 مثقال نقره به ازدواجش در آوردم .\r\nآنگاه رو به سوى على ( ع ) كرد و فرمود :\r\nپروردگارم فرمانم داده كه ترا به همسرى دخترم فاطمه در آورم و من شما را به 400 مثقال نقره به ازدواج يكديگر در آورده‌ام ؛ آيا به اين ازدواج راضى هستى على ؟\r\nعلى ( ع ) گفت :\r\nاى رسول خدا راضى هستم و به حالت سجود خداى را سپاس گفت .\r\nپيامبر ( ص ) فرمود :\r\nخداوند مباركتان گرداند و از شما ، بسيار و پاك بروياند .\r\nو در روايت « انس بن مالك » آمده كه فرمود : خداوند بر شما مبارك گرداند و خوشبختتان سازد و فراگردتان آورد و از شما بسيار و پاك ، بروياند و انس بن مالك خود\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمىافزايد كه به خدا سوگند كه بسيار و پاك از ايشان برويانيد .\r\nو در برخى روايتها به نقل از اهل البيت ( ع ) آمده كه مهريهء او ، پانصد درهم يعنى معادل 5 / 12 ( وقيه ) نقره كه هر « وقيه » اى برابر 40 درهم است ، بوده . ابن سعد در « طبقاتش » مدعى است كه مهريه دختران پيامبر از اين مبلغ فراتر نرفته است .\r\nو در « الاستيعاب » ابن عبد البر آمده كه رسول خدا ( ص ) به او ( فاطمه ) فرمود :\r\nترا به همسرى بزرگوارى در دنيا و آخرت ، در آوردم و هم او نخستين صحابى مسلمانان است و دانشش از همه بيشتر و شكيب و بردباريش از همه فزونتر است .\r\nعلى ( ع ) پس از آنكه سپرش را به چهار صد و هفتاد درهم به عثمان بن عفان فروخت ، مهريه را بياورد و آن را در اختيار پيامبر خدا گذارد ؛ پيامبر مشتى از آن برداشت و به بلال داد و فرمود : براى فاطمه عطر خريدارى كن ، آنگاه با دو دست مقدارى ديگر برداشت و به ابو بكرش سپرد و به وى فرمود : برايش لباسهاى شايسته و وسايل منزل خريدارى كن و عمار بن ياسر و گروهى از دوستانش را به همراهش گسيل كرد به اتفاق وارد بازار شدند آنها چيزهايى را در بازار به ابو بكر پيشنهاد مىكردند كه خريدارى كند اگر صلاح مىدانست مىخريد ؛ مبلغى نيز به ام ايمن واگذارد تا لوازم خانگى خريدارى نمايد مجموع جهيز عبارت شده بود از پيراهنى به قيمت هفت درهم الاغى به چهار درهم و پارچه سياه خيبرى و تختى نوار دوزى شده و دو دست تشك كنفى كه در يكى ليف خرما و ديگرى پشم گوسفند تعبيه شده بود ، چهار عدد بالش چرم طائفى كه در آنها گياهى خوشبو تعبيه شده و پرده‌اى نازك پشمى و زيرانداز حصيرى و باد بزن دستى و لگنى مسى براى شستن لباس و يك مشك و قدحى براى شير و يك آفتابه و كوزه‌اى سبز و دو عدد تغار گلى ، يك عدد عبا ، يك تنگ آب و از اين قبيل لوازم سادهء طبقات فقير .\r\nجهيز خريدارى شده به نزد رسول اكرم ( ص ) آورده شد ايشان با دست آن را زير و رو كرده به گريه افتادند و فرمودند خدا بركت دهد به قومى كه همهء ظرفهايشان گلى است ؛ و اين گونه با چنين سادگى خواستگارى و ازدواج انجام گرفت . جهيزيه از ساده‌ترين چيزهايى بود كه در مدينه يافت مىشد ؛ تاريخ ازدواج ، ماه رجب از سال دوم هجرت بود و بنى - عبد المطلب بدين مناسبت پيوند را جشن گرفتند كه اين دو را كه خداوند پيش از آنكه خود بخواهند خواسته بود و بدان جاودانگى بخشيده و اين دو انسان را همچون الگوى متكاملى در انسانيت براى هر زن و مرد قرارشان داد به يكديگر پيوند خورده بودند . اگر بليغ‌ترين مردم و تواناترينشان در پرداخت الفاظ و تركيب آنها گرد هم آيند نخواهند\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nتوانست كه جز اين دو نام ، نامى كه صداقت و حقيقت و اخلاص و عدالت و پاكى و عفت و فضيلت را در يك كلمه يا بيشتر جمع آورد ، كلمهء ديگرى بيابند ، اين دو نامى كه با مفاهيم پيش گفته وحدت يافته‌اند . على بنا به آنچه كه در روايت بانو عايشه و ديگران آمده بهترين مردان پس از رسول خداست و از همه به او محبوبتر و نزديكتر است و فاطمه ، بانوى زنان جهان و از هر زنى به پيامبر محبوبتر است .\r\nخداوند نيز دعاى پيامبر ( ص ) را بر آورده كرد و نسل پاك و امامان راهنما را از ايشان برويانيد تا جانشينان خدا و پاسداران وحى او در زمين باشند و طبق مضمون درستترين روايات شيعه و سنى هر آنكه به ايشان تمسك يافت نجات يابد و آنكه از ايشان روى بتافت و آموزه‌هايشان ناديده انگاشت ، گمراه شود .\r\nو اين گونه بانوى زنان جهان فاطمهء زهرا به استقبال زندگى تازه‌اش در خانهء سادهء متعلق به حارثة بن النعمان ديوار به ديوار منزل پدرش كه على برايش فراهم آورده بود رفت ؛ زندگى جديدى كه مورخين و محدثين آن را به فقر و ندارى توصيفش كرده‌اند ؛ هيچ يك از اين مورخان و محدثين را نمىبينيم كه تنگدستى و فقر و سختى زندگى را در مورد وى نفى كند و جهيزيش را جز اين موارد ساده بر شمارد زيرا كه پدرش صاحب چيزى نبود و از غنايم بدست آمده براى خود اندوخته‌اى نداشت . او هميشه در تمامى موارد زندگيش از آنچه كه به ثروت و ثروتمندان تعلق داشت دورى مىگزيد و با بينوايان همراه و هم‌آوا مىشد و همسرش برگردانى درست از پدرش بود كه از طريق تجارت يا ارث ، صاحب اندوخته‌اى نبود پدر او ( ابو طالب ) با همه مقام و منزلتى كه داشت آنچنان فقير بود كه از عهدهء بر آوردن نيازهاى خانواده‌اش بر نمىآمد تا جايى كه محمد ( ص ) را بر آن داشت تا به ديگر عموهايش پيشنهاد كند تا هر يك ، يكى از فرزندان وى را نزد خود برند تا اندكى از فشارى كه بر او مىآيد ، بكاهند و او خود على را كه در آن هنگام بيش از هشت سال نداشت ، برگزيد كه طى زندگى با پيامبر به حرفه‌اى كه بشود از آن درآمدى داشت از قبيل تجارت كه پيشهء قريشهاى مكه بود يا زراعت كه اهل يثرب ( مدينه ) بدان مىپرداختند نيز نپرداخت و جز پسر خود ، چيزى نداشت بنابراين آن را فروخت و با بهاى آن ، جهيز همسرش را تهيه كرد .\r\nبا چنان وسايل زندگى ساده‌اى ، زندگى تازهء خود را پذيرا شدند و تسليم مشيتى گرديدند كه از سوى پروردگار در انتظارشان بود و بانوى زنان جهان ( فاطمهء زهرا ) با بدوش كشيدن بار مسئوليت زندگى مشترك و با پاسخ به تقدير بزرگ الهى و تحمل تلخيها\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nو مشقتهاى آن به اميد كاميابى در آن دنيا ، خشنود و خرسند قدم به زندگى تازه گذارد تا در كنار همسرش در كانونى سرشار از محبت و فروتنى و فداكارى ، قرار گيرد و براى على ( ع ) نيز آسان نبود كه همسرش را در كار طاقت‌فرساى خانه ، دست تنها ببيند بنابراين او نيز تا آنجا كه شرايط اجازه‌اش مىداد به كمكش مىشتافت گواينكه به دليل شركت در جنگها و درگيريها ( با مشركان ) كه گاه خود فرماندهىاش را بر عهده داشت و گاهى ديگر در آنها مشاركت مىفرمود ، كمتر در مدينه مىماند . و بويژه پس از آنكه فاطمهء زهرا مادر شد و كارهاى خانه چندين برابر گرديد ، شرايط اجازه‌اش نمىداد كه مشاركت مؤثرى با وى داشته يا كسى را براى كمك به او اجير كند يا بخرد . روزى وقتى كه داشت پدرش با غنايم و اسرا از يكى از غزواتش بازگشته به وى گفت : اى بانوى زنان ! من ديگر به خاطر تو ( و رنج و مشقتى كه دست تنها در خانه مىكشى ) طاقتم طاق شده است پيامبر خدا ( ص ) با گروهى اسير از جنگى كه داشته بازگشته است به نزدش برو و از او بخواه يكى از اسراى زن را در اختيارت گذارد بلكه بتواند در برخى كارها ، كمكت نمايد . او كه مشغول آسياب كردن جو بود و بىنهايت خسته ، پاسخش داد كه ان شاء اللّه اين كار را خواهد كرد وقتى كارش پايان گرفت ساعتى صبر كرد تا خستگى در كند آنگاه به قصد خانهء پدر با گامهايى آرام ، بيرون شد وقتى پيامبر دخترش را ديد خوشامدش گفت و طبق عادت با خنده و رويى گشاده او را پذيرفت آنگاه از علت حضورش پرسيد شرمندگى مانع از آن گرديد تا علت آمدنش را بازگويد بنابراين به او گفت آمدم تا سلامى كرده باشم و به همانجايى كه بود بازگشت تا على را در جريان آنچه گذشت قرار دهد . على ( ع ) از آنجا كه نگران همسرش بود تصميم گرفت خود با پيامبر روياروى شود و رنج و مشقتى را كه پارهء تنش در منزل بدوش دارد با او در ميان بگذارد . بنابراين همين كار را هم كرد ولى پيامبر پاسخ داد كه اين كار را نخواهم كرد و اهل « صفة » [ كسانى كه از فرط نياز در سايهء ديوار مسجد گرد مىآمدند تا كمكى به آنها شود - م 
  ] را كه از فرط گرسنگى و ندارى به خود مىپيچند ، رها نمىكنم غنايمى كه دارم به فروش مىرسانم و بهايش را ميان آنها پخش مىكنم . بنا به روايت احمد بن حنبل كه در مورد زندگى اين دو و محروميتشان از مواهب زندگى آورده ، آنها بىآنكه به چيزى دست يابند ، به خانه بازگشتند .\r\nولى شكايت آنها دل پيامبر ( ص ) را به درد آورد و او را از هر كار ديگرى بازداشت لذا بنا به برخى روايات به نزد آنها آمد و با مهربانى به ايشان گفت : آيا مىخواهيد كه بهتر از آنچه از من خواستيد به شما عرضه كنم ؛ گفتند : آرى يا رسول اللّه . فرمود : پس از\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nهر نماز سى و سه بار سبحان اللّه و سى و سه بار اللّه اكبر و سى و سه بار الحمد للّه بگوييد همين كار را كردند و از همين جا اين سنت پس از هر نماز پا گرفت .\r\nو از على ( ع ) نقل شده كه فرمود : به خدا سوگند كه اين سفارش پيامبر را از هنگامى كه به من آموخت ، رها نساختم پس از اين سفارش بود كه آن دو احساس آرامش كردند و خستگيها و سختيها بر ايشان هموار گرديد و اين رهنمود را در همهء جنبه‌هاى زندگى ، پياده كردند . راويان در سخن از او ، يادآور مىشوند كه از آن هنگام و در طول زندگى تا پيش از فوت پدرش ( پيامبر ( ص ) ) ، لبخند از لبانش زدوده نشد و همواره با تمام اين گرفتاريها با همسر و با پدر ، گشاده‌رو بود . زبانش جز به راستى ، نمىگرديد و جز از حق سخن نمىراند ، از زشتيها دورى مىجست و به نيكيها عشق مىورزيد و در گفتار صداقت داشت و در وعده وفادارى و در راز نگهدارى . اين همه سجاياى مثبت را از پدرش به ارث برده بود و با همسرش زندگى كرد و مىدانست كه او تنها از اين جهت به آنچه پيامبر داشت نايل آمده بود كه در تمامى ويژگيها و خصلتها كپى او بود .\r\nعمرو بن دينار از بانو عايشه روايت مىكند كه او گفته است : « هيچ كس را از فاطمه - جز پدرش - راست‌گفتارتر نديدم » . و در روايت الاستيعاب آمده كه گفته است :\r\n« كسى را راست‌گفتارتر از فاطمه نديدم مگر آنكه آن كس ، پدرش باشد » .\r\nاو به چيزهاى ساده در زندگى بسنده مىكرد زيرا از پدرش شنيده بود كه به مردم مىگفت : خواسته‌هايتان را ساده كنيد چه هر بنده‌اى ، همانى را خواهد داشت كه در اين دنيا برايش مقرر شده باشد و هيچ بنده‌اى ، رخت از آن نخواهد بست مگر آنكه آنچه برايش مقرر شده ، به دو رسد . و به او گفته بود : اى فاطمه ، در برابر تلخيهاى دنيا ، شكيبا باش تا فيروزى آن دنيا به دست آورى . او هرگز به چيزى كه حقش نبود چشم نداشت و از هيچ كس جز پروردگارش چيزى نمىطلبيد او به مرز استغنا رسيده و از وضع خويش ، خشنود بود زيرا از پدرش شنيده بود كه مىفرمود : دارندگى به زيادى مال نيست بلكه به استغناى نفس است و طى موعظه به يك اعرابى مىفرمود : وقتى نماز مىخوانى همچون كسى بخوان كه آخرين نمازش را مىخواند و سخنى بر زبان مياور كه ناگزير شوى فردايش ( بابت آن ) عذر خواهى كنى و به آنچه در دست مردم گرد آمده ، چشم مدوز يعنى كه غناى نفس داشته باش . و از امام على ( ع ) شنيد كه به برخى از يارانش مىفرمود ، بايد كه در قلب شما ، نياز و بىنيازى از مردم ، گرد آيد نيازتان بديشان در اين باشد كه با مردم به آرامى سخن گوييد و در برابرشان گشاده‌رو باشيد و بىنيازى شما را در اين باشد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nكه عزت خويش نگه داريد و آبرويتان حفظ كنيد .\r\nاو هيچ‌گاه به دلبستگيهاى اين دنيا دل نبست زيرا از پدر شنيده بود كه مىفرمود :\r\nآن كس كه صبح كند و تنها در انديشهء امور دنيوى باشد خداوند كارش را دشوار خواهد ساخت و هميشه دست به دهانش خواهد گذارد و از دنيا تنها آنچه را كه برايش مقرر شده است ، نصيبش مىگرداند ولى آن كس كه صبح كند و تنها در انديشهء آخرتش باشد خداوند كارش را راست گرداند و دارايىاش را نگه دارد و غنايش را در قلبش جاى دهد و دنيا خود ناگزير به نزدش آيد .\r\nو فاطمه اين گفتهء پدرش به على ( ع ) را شنيده بود كه مىفرمود : « آن كس كه دنيا و آخرت را در برابرش گذارند و او آخرت را به دنيا ترجيح دهد بهشت از آن اوست و آن كس كه دنيا را ضمن بىتوجهى به آخرت برگزيند دوزخ از آن اوست » و از پدرش ( ص ) شنيده بود كه مىفرمود : پروردگار عز و جل به من پيشنهاد كرده بود كه بطحاى مكه را برايم طلا گرداند گفتم : نه پروردگار من روزى گرسنه و ديگر روز سير خواهم شد ؛ روزى كه گرسنه باشم به درگاهت پناه مىآورم و از تو مىطلبم و روزى كه سير خواهم گرديد ترا سپاس مىگويم و شكرت بجاى مىآورم » .\r\nشكيبايى در برابر مصائب و سپاس به هنگام آسايش و رضامندى از قضايى كه مقدر شده از مهمترين ويژگيهاى او بود . از پدرش روايت كرده كه فرمود : خداوند متعال اگر بنده‌اش را دوست داشته باشد او را مبتلا مىسازد چنانچه شكيبايى پيشه كرد او را - برمىگزيند و اگر خشنود و راضى بود به او مرتبه والاترى مىبخشد . همچنين از او روايت مىكند كه فرمود : خداوند به موسى بن عمران وحى فرموده به او گفت : من مىدانم كه صلاح بندهء مؤمنم در چيست پس بر بلايى كه بر وى نازل مىكنم شكيبا باشد و بر نعمتهايى كه ارزانىاش مىدارم سپاس گويد و به قضايم خشنود باشد آنگاه من او را در شمار صديقين ، بياورم .\r\nاو در سخاوتمندى وجود ، نزديكتر كس به پدرش بود زيرا از وى شنيده بود كه مىفرمود : سخا و بخشش درختى از درختان بهشت است كه شاخه‌هايش به زمين آويخته و هر كس به اين شاخه‌ها چنگ اندازد او را به بهشت رهنمون مىشود . و از وى شنيده بود كه مىفرمود : سخاوتمند به خدا ، مردم و بهشت نزديك است و از آتش دور ، و خداوند خود سخاوتمند است و سخاوتمندان را دوست مىدارد .\r\nدر « دلائل الإمامة » از امام حسين ( ع ) به نقل از مادرش فاطمه زهرا ( س ) روايت\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشده كه گفت : پدرم رسول اللّه به من فرمود : مبادا كه بخل بورزى كه بخل آفتى است كه در انسانهاى بزرگوار يافت نمىشود ؛ از بخل دورى كن چرا كه بخل درختى است در جهنم كه شاخه‌هاى آن در اين دنيا پراكنده‌اند و هر كس به يكى از آنها آويخت به جهنمش رهنمون مىسازد و از همسرش ( على ( ع ) ) شنيده كه فرمود : آن كس كه در برخورد با نيكيها ، گشاده دست باشد خداوند آنچه را كه در دنيايش انفاق كرده به حسابش مىآورد و در آخرتش ، چندين برابر جبران مىكند .\r\nاو در سخاوتمندى و كرم بدانجا رسيد كه با سرمشق قرار دادن پدر و همسر خويش ، و بويژه پس از نزول اين دو آيه :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  ( الحشر - 9 ) ( و هر چند به چيزى نيازمند باشند باز مهاجران را در آن چيز ، بر خويشتن مقدم مىدارند ) و  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  ( آل عمران - 92 ) ( شما هرگز به مقام نيكوكاران و خاصان خدا نخواهيد رسيد مگر آنكه از آنچه دوست مىداريد و بسيار محبوب است در راه خدا انفاق كنيد ) غذايى را كه جز آن براى خود نداشت ، به فقرا و مستمندان مىبخشيد .\r\nمحدثين سنى و شيعه دهها روايت در بخشندگى و كرامتش نقل كرده‌اند و بعيد هم نيست كه دوستداران و قصه‌پردازان و برخى وعاظ ، در جعل برخى از آنها نقش داشته باشند ولى برخى ديگر آنچنان فراوانند كه مىتوان آنها را و لو در مضمون خود ، متواتر دانست .\r\nولى سرگذشت سرشار از فداكاريها و بخششهايى كه با رفتار و كردار و گفتارش در راه پدر و رسالت او داشته ما را از پرداختن به جنبه‌هاى غيبى اين مسأله كه بسيارى از مردم توان درك آنها را ندارند و جز آنان كه قوهء درك حقايق و تميز حق از باطل دارند ، آنها را نمىپذيرند ، بىنياز مىسازد .\r\nفاطمهء زهرا در طول زندگيش در كنار پدر و همسر خود بود و همچون شمع در عشق به آنها ذوب شد و سرآغاز خاندانى گرديد كه به مشيت الهى ، از پيامبر و امام نشأت يافته بود و بر ايشان حسن و حسين را به دنيا آورد كه جدشان دربارهء آنان فرمود : اينان دو فرزند امام من هستند و آنان را همراه پدر و مادرشان به زير كسايش در آورد و خداوند آيهء  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  را در مورد آنان نازل كرد و امت را در جريان نسلهاى پياپى او كه تا به رستاخيز ، به دنبال يكديگر خواهند آمد ، قرار داد و فرمود كه آنها به اتفاق پدر و مادر و ائمه اطهار از فرزندان\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nحسين تا آنگاه كه بر روى زمين مردمى باشند كه خداى را تقديس كنند و آياتش را به زبان آورند هرگز از قرآن جدايى نپذيرند و دخترانى چون زينب و ام كلثوم ، به دنيا آورد .\r\nو نخستين فرزندى كه پيامبر خدا از سلالهء نبوت و امامت استقبال كرد امام حسن ( ع ) نوادهء او بود كه چشم زهرا و دوستدارانش در نيمهء رمضان سال سوم هجرت ، به دو روشن گرديد و مژدهء ولادتش به پيامبر رسيد و او با اشتياقى فزاينده به نزدش آمد و با شور و شوق فراوان كودك نو رسيده و برادرش حسين را كه به فاصله كمتر از يك سال پس از وى به دنيا آمد و ايشان را به جاى دو فرزندى كه خداوند متعال در سن شيرخوارگى آنها را بازستانده بود ، پذيرا شد و قلبش براى اين دو نواده خود گشوده گرديد و در آنها ادامهء زندگيش در اين جهان و جايى كه مهر پدرى را از قلب سرشارش روانه سازد ، يافت چه تا آن هنگام و با مرگ خديجه و با وجودى كه به فاصلهء هفت سال پس از مرگ او و بنا به آنچه در سيره‌اش آمده ، پنج زن را كه از جمله يكى از آنان سن بسيار پايينى داشت به همسرى پذيرفته بود ، از داشتن فرزند مأيوس ماند و صاحب فرزندى نشد مگر آنكه « ماريه قبطة » را كه برايش ابراهيم آورد ، استثنا كنيم كه با او بازى مىكرد و از حركات و رشد سريع او لذت مىبرد و روز بروز بر شكفتگى چهره‌اش افزوده مىشد ولى مشيت خدا بر آن بود كه در اواخر سال نهم هجرت و تنها پس از آنكه شش ماه يا اندكى بيشتر زندگى كرد با مرگ دست و پنجه نرم كند و پس از چند روز بيمارى ، از پاى در آيد پيامبر با فوت او آنچنان بىتاب گريه مىكرد كه اطرافيانش نيز متوجه مىشدند و با مرگ او خاندانش جز از فاطمهء زهرا ، بانوى زنان جهان ، گسسته شد .\r\n« نبت الشاطى » در كتاب خود ( شرح حال بانوان خاندان پيامبر ( ص ) ) مىنويسد :\r\nپس از اينها ، جاى شگفتى نيست كه او ( ص ) آنچنان دو نوادهء خود حسن و حسين را پذيرا گردد و تمامى عشق و محبتى را كه در دل داشت و بر اثر محروميت از فرزند على - رغم ازدواجش با زنان ، نهفته بود نثار آنان نمايد و باز جاى شگفتى نيست كه آن دو را فرزندان خود ناميد و بويشان مىكشيد و به خود مىفشردشان و نامشان همچون ترانهء زيبايى بر لبانش جارى بود و از تكرار و به زبان آوردن آنها ، خسته نمىگرديد . و در آنها انس و خاطره‌اى را كه از فرزندان نداشته بدل داشت ، مىيافت ، او در ادامه مىگويد :\r\nخداوند ، فاطمهء زهرا را بدين نعمت بزرگ امتياز بخشيد كه خاندان پيامبرش مصطفى را در فرزندان او منحصر ساخت و ارجمندترين سلالهء تاريخ بشريت را به دو حفظ كرد همچنانكه على را نيز بزرگى بخشيد و نسل خاتم الانبياء را به دودمانش پيوند داد و\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبدين افتخار جاودانگى و عزت هميشگى يافت .\r\nو چه بسا محمد ( ص ) نيز اگر در انتخاب فرزندى كه بايستى خاندان پاكش را به دو مىپيوست و دامادى كه پدر اين خاندان بزرگوار باشد ، آزاد بود همانى را انتخاب مىكرد كه خدا انتخاب كرد . على ( ع ) از همهء دامادها به او نزديكتر و خويشتر بود و در رگهايش خون اصيل هاشمى جارى و نسب وى در عبد المطلب به نسب رسول خدا ، گره مىخورد .\r\nو ادامه مىدهد : على ( ع ) مقام و موقعيت خود را نزد پيامبر مىدانست و بدان مباهات مىكرد تا جايى كه روزى كه سرشار محبت پيامبر شده بود از او پرسيد كه كدام يك را بيشتر دوست مىدارد دخترش فاطمه يا همسر او على را ؟ پيامبر با لبخندى زيركانه پاسخش داد : فاطمه را از تو بيشتر دوست مىدارم و تو از فاطمه پيش من عزيزترى .\r\nبدون ترديد برخورد پيامبر با فاطمه و فرزندانش اثر عميقى در وى و بر پسر عمويش على ( ع ) داشت . فاطمه احساس شادى و غرور مىكرد چه توانسته بود كه به فضل الهى ، آنچه را كه در نوادگان گرانقدرش مىيافت ، تقديمش كند ، شادى و غرور على ( ع ) نيز از اين پيوند ناگسستنى كه خونش را با خون پيامبر آميخت و از وى خاندان سرور عرب و عجم ( پيامبر ) فرزندان دخترش زهرا و آل بيت گراميش را به عرصه وجود آورد و در ميان مردم تنها كسى گرديد كه افتخار و عظمت پدرى خاندان پيامبر را نصيب خود ساخت ، چرا كه پيامبر مىفرمود : هر قومى به پدرانشان وابسته‌اند مگر فرزندان فاطمه كه من پدر آنها بشمار مىآيم و هم دربارهء اينها و در حضور انبوه مهاجرين و انصار فرمود :\r\nاين دو ، فرزندان من و فرزندان دختر من هستند پروردگارا من آنها را دوست دارم و تو هر آن كس كه ايشان را دوست دارد دوست بدار .\r\nدر فصلهاى بعدى اين كتاب و به هنگامى كه از سيرهء اين دو امام بزرگوار سخن بميان مىآوريم برخى رواياتى را كه شيعه و سنى در مورد مقام و موقعيت ايشان نزد پيامبر و فضلشان ، متفق القولند ، ان شاء اللّه عرضه خواهيم كرد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nآيا على ( ع ) انديشه ازدواج با ديگرى را از سر گذراند\r\nفاطمهء زهرا ، از آن روزى كه پيامبر ، على را از سن كودكى نزد خود آورد ، در منزل پدرش با على ، زيسته بود ، و از آن پس نيز پس از ازدواج ايشان ، در منزلى كه على برايش فراهم كرده بود با او بسر مىبرد و بدون ترديد وقتى به ازدواج با وى تن داد او را از هر نظر خوب مىشناخت و در وى مردى را مىديد كه همهء ويژگيهاى پسنديده جمع آمده و تمامى موهبتها در وى به كمال رسيده است مردى را مىديد كه زندگيش با او متكامل مىشود و ميان آن دو وحدتى شكل مىگيرد كه جز با مرگ ، جدا شدنى نيست و از آنها همه گذشته با اين ازدواج زندگى آنها با پيوند محكمتر از هر پيوند ديگرى كه مردم را به يكديگر نزديك مىكند يعنى ايمان به پيامبرى محمد و رسالت او - كه در راهش همه چيز خود را فدا كردند و خود و همهء تجملات و لذتهاى زندگى را در اين راه به فراموشى سپردند درست همان گونه كه مادرش خديجه كبرى ، در اين راه و به خاطر همسر گراميش و پيش از اين چنين فداكارى كرده بود - پيوند خورده بود .\r\nلذا طبيعى بود كه ميان آن دو چيزى كه به صفا و صميميت زندگيشان لطمه وارد آورد وجود نداشته باشد همچنانكه ميان مادر و پدرش در طول زندگيشان ، از اين قبيل پيش‌آمدها مطرح نگشته بود . ولى پژوهشگران گاه به روايتهايى برخورد مىكنند كه حكايت از وجود اختلافهايى گاهگاهى ميان آنها دارند كه وقتى به گوش پيامبر مىرسيد سعى در رفع و رجوع آنها مىكرد .\r\nدر برخى روايات آمده كه او روزى وارد منزل دخترش فاطمه زهرا ( س ) شد در حالى كه نشانه‌هايى از اندوه و نگرانى در چهره‌اش يافت مىشد ولى پس از مدت زمانى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكه مىماند با چهره‌اى گشاده و آرام گرفته از آنجا خارج مىشد و يكى از يارانش به او مىگفت : اى رسول خدا وقتى كه وارد منزل شدى حالت گرفته‌اى داشتى ولى وقتى كه بيرون آمدى چهره‌ات از هم شكفته بود پاسخ مىداد چرا چنين نباشد در حالى كه من ميان دو تن كه از همه به من عزيزترند تفاهم بوجود آوردم .\r\nابن سعد در طبقاتش روايت مىكند كه روزى فاطمهء زهرا از سرسختى و صلابت همسر به تنگ آمد و به او گفت به خدا سوگند كه شكايتت را به نزد رسول خدا خواهم برد و به همين منظور از منزل خارج شد . على ( ع ) نيز به دنبال او خارج گرديد و هر دو به نزد پيامبر شدند و پيامبر به هر دوى آنها مهربانى كرد و آن دو با خشنودى و رضا و اطمينان خاطر به خانه بازگشتند .\r\nبرخى راويان از درج اين گونه روايات ، بنا به ادعاى خود وجود گله‌گذاريهايى را ميان آن دو نتيجه‌گيرى كرده‌اند و على رغم اينكه آنچه به عنوان اختلاف ميان على ( ع ) و زهرا ( س ) روايت شده از نوع مرسل است و راوى از آنانى نيست كه بشود به او اطمينان كامل حاصل كرد به فرض صحت و وجود اختلاف با مقام امام على و بانوى زنان و نيز مقام عصمت آنها كه آيات كريمه و احاديث نبوى بر آن دلالت دارند ، منافاتى ندارد هيچ يك از اين دلايل مانع از آن نيست كه ميان آن دو در برخى مسائل كه به دين يا به حقوق ثابت هر يك به ديگرى تعلق ندارد ، اختلاف نظرهايى پيش آيد .\r\nبا اين حال سادگى بسيار ، سرسختى و شدت عملى كه طبق برخى از اين روايتها على را بدان توصيف مىكنند چيزهايى نبوده‌اند كه باعث شگفتى فاطمهء زهرا شوند و يا احيانا بر او گران آيند زيرا او - به اتفاق كسانى كه به وصفش پرداخته‌اند - بر دشمنان خدا سخت‌گير و در احقاق حق قاطع و در خورد و خوراك و پوشاكش ساده و به اصطلاح خشن بود ولى در زندگىاش با مردم و به هنگام نماز آنچنان افتاده و به جوش بود كه گاهى با مؤمنين به شوخى مىپرداخت و با مستمندان همدردى مىكرد تا جايى كه برخى از دشمنانش اين كارها را ناپسند دانستند و آن را به عنوان نقاط ضعف او بر شمردند .\r\nو اما داستان ازدواج على با كسى غير از او ، در برخى روايات آمده كه او چيزى نمانده بود كه اقدام به كارى كند كه فاطمهء زهرا را ناخوش آيد ولى نتوانست از عواقب و نتايج آن چشم‌پوشى كند و اين داستان اشاره بدان دارد كه حضرت على ( ع ) تصميم گرفت با « جويرية » دختر ابى جهل عمرو بن هشام المخزومى - دشمن خدا و اسلام - ازدواج كند و خانواده عروس از پيامبر نظر خواهى كردند و او موافقت نكرد و اين كار\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nرا نپسنديد . راويان دنبالهء اين افسانه را اين گونه ادامه مىدهند كه فاطمهء زهرا گريه كنان به نزد پدر رفت و به او گفت : مردم مىپندارند كه تو به خاطر فرزندانت ، خشمگين نمىشوى و پيامبر همان لحظه برخاست به حالتى خشمگين به مسجد شد و بالاى منبر رفت و در برابر گروهى انصار و مهاجر ، فرمود : بدانيد و آگاه باشيد كه بنى هشام بن - المغيره ، در مورد به ازدواج در آوردن دخترشان با على ( ع ) اجازه خواستند ولى من اجازه اين كار نمىدهم ، نمىدهم و نمىدهم ؛ فاطمه زهرا پارهء تن من است و آنچه او را ناراحت مىكند مرا نيز ناراحت مىسازد و آنچه باعث آزارش مىشود مرا نيز مىآزارد و من بيم آن دارم كه او در ايمانش ، سست گردد آنگاه وارد منزل فاطمه شد و همچنانكه دستش را گرفته بود بيرون آمد و گفت : آن كس كه اين را شناخته او را شناخته است و آن كس كه نشناخته بداند كه او فاطمه دختر محمد است و پاره تن و قلب و روح من است هر كس او را بيازارد مرا آزرده و هر كس مرا بيازارد خدا را آزرده است .\r\nو از اين قبيل سخنان كه دربارهء اين افسانه آمده و پيامبر را همچون انسان مستبدى تصوير كرده كه احساسات و عاطفه‌اش را به اين سادگى زير پا مىگذارد و به دخترش به حساب حكم خداوند ، محبت روا مىدارد و فاطمهء زهرا را نيز همچون زنى كه از هر زنى ايمان و شكيب كمترى دارد و بيم آن دارد كه اگر اين كار صورت پذيرد از حدود خداوندى پا فراتر گذارد ، مجسم مىسازد .\r\nآنهايى كه چنين داستانهايى سرهم كرده‌اند نه تنها به على ( ع ) به پيامبر نيز قصد اسائه ادب داشته‌اند زيرا پيامبر آنچنان كه در اين روايت آمده است در نظر داشت على ( ع ) را از آنچه كه خداوند براى همهء مردم مباح دانسته و خودش و همهء مسلمانان يا بيشتر آنها انجامش داده بودند ، بازدارد ، مگر پيامبر مىتواند اين چنين برخورد خشك و خودخواهانه داشته باشد و در حكم خدا ، محبت دخترش را ترجيح دهد ؟ در حالى كه مىدانيم كه بارها به فاطمه فرموده بود : فاطمه ! تو بايد براى خود كار كنى و بدانى كه من هرگز نزد خدا به كار تو نخواهم آمد و به كسى كه مىخواست شفاعت زنى از انصار را كه دزدى كرده بود نزد وى كند فرمود : به خدا سوگند كه اگر فاطمه دختر محمد نيز دزدى مىكرد دستش را مىبريدم .\r\nو اينكه ادعا شده كه فرموده من از آن بيم دارم كه دخترم در ايمانش به انحراف گرايد ، بدين معناست كه گويا او نيز مثل زنان ديگر در چنين حالتهايى به انحراف گرايش پيدا مىكند و از احكام خدا تجاوز مىكند در حالى كه پيامبر بارها و بارها\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nفرموده است : خداوند به خشم او خشمگين و به خشنوديش خشنود مىگردد و بدون ترديد او بدين مرتبه و مقام نرسيده جز آنكه همهء كارها و حركات و گفتار و كردارش در چارچوب خواست خداست و اگر اين ادعاى راوى درست باشد و فاطمه در كارى كه خداوند براى على ( ع ) و ديگران ( اختيار همسر ديگر ) جايز دانسته ، ايمانش سست شود و به انحراف گرايد پيامبر چگونه خشنودى و خشم او را به خشنودى و خشم خدا پيوند مىدهد در حالى كه او - بىآنكه هيچ مسلمانى ترديدى به خود راه دهد - يكى از مخاطبان آيهء تطهير است و با اين وجود ، چگونه ايمانش سست شود و منحرف گردد درحالىكه خداوند زشتيها و پلشتيها را از وى زدوده و از هر گناهى ، پاكش ساخته و او را بانوى اول زنان جهان گردانده است .\r\nآنها كه اين داستانها و افسانه‌ها را سرهم كرده‌اند و به پيامبر چنين برخوردهاى خشك و دور از منطقى را نسبت داده اين روايت را هم نقل كرده‌اند كه به روز قيامت خداوند همهء بشر را در يك جا گرد مىآورد و آنگاه منادى خداوند ندا سر مىدهد كه سرهاتان را پايين بيندازيد و چشمهاى خود فرو بنديد زيرا فاطمه دختر محمد ( ص ) مىخواهد از پل صراط بگذرد .\r\nو حال كه طبق همين روايت ، فاطمهء زهرا در چنين مقامى باشد چگونه مىشود بر اثر امرى كه نزد همهء مسلمانان رايج بوده و حتى در خانهء پدرش بيش از چهار زن وجود داشته ، از دين و ايمانش منحرف گردد .\r\nولى كسى كه تاريخ زندگى حضرت على ( ع ) را در آن دوره از تاريخ اسلام اعم از بخشى كه با پيامبر مىزيسته و در كنارش در راه اسلام به جهاد مىپرداخته يا بخشى كه پس از ازدواج با بانوى زنان ( فاطمهء زهرا ( س ) ) طى كرده مورد كنكاش قرار دهد بىهيچ ترديدى به اين نتيجه مىرسد كه روايتهايى كه در مورد تمايل به ازدواجش با دختر ابى جهل و يا بنا به آنچه در برخى مؤلفات سيره به چشم مىخورد اختصاص دادن برخى كنيزكان در يكى از جنگهاى موفق به خويش ، جملگى دست‌پخت صحابه‌هاى منافق يا اموىهاست كه در صدد بودند بدين ترتيب روابط او با پيامبر را كه مورد رشك دوست و دشمن و خاص و عام بود - هرچند اندك - خدشه‌دار سازند .\r\nو شگفت اينجاست كه بيشتر مورخين بر آنند كه خواستگارى على ( ع ) از « جويرية » دختر ابو جهل ، در همان سالى بوده كه با فاطمهء زهرا ازدواج كرده و يا بنا به تعبير استاد « توفيق ابو علم » در كتاب خود « اهل البيت » پيش از ولادت نخستين مولود مبارك\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nازدواجشان در سال سوم ، بوده است . او مىگويد : اين جريان هنگامى بود كه على و فاطمه تازه ازدواج كرده بودند و مىافزايد : و بسيارى از مورخين بر اين باورند كه پيش تولد امام حسن ( ع ) بوده است .\r\nشگفتى در اينجاست كه ابو جهل و بنى مغيره در مكه بوده‌اند و ابو جهل از سردمداران مشركان و سرسخت‌ترين دشمنان اسلام بود و از همه بيشتر به پيامبر و پيروان او ، اهانت روا مىداشت و هم او بود كه پيش از هجرت پيامبر ، به قريش رهنمود داد تا هر قبيله از آنها ، جوانى برومند را برگزينند و همگى كمر به قتل محمد بزنند تا خونش به عهدهء همهء قبايل افتد ، قريش هم اين كار را كرد و اگر پيامبر از طريق وحى از اين توطئه آگاه نمىگرديد و به مدينه هجرت نمىفرمود آنها به هدف شوم خود رسيده بودند ، همهء مورخين متفق القولند كه ابو جهل در جنگ بدر كشته شد و فرزندانش تا سال هشتم هجرى كه مكه فتح شد ، همچنان بر شرك خود بودند بنابراين چگونه مىتوان باور كرد بنا به روايت كذايى ، پيامبر در آغاز سومين سال هجرت و پيش از ولادت امام حسن فرموده باشد : بدانيد و آگاه باشيد كه بنى مغيره از من اجازه خواسته‌اند تا دخترشان را به ازدواج على در آورند و بهر حال حتى اگر فرض كنيم كه على ، با وجود فاطمهء زهرا ، به ازدواج با زن ديگرى انديشيده بود و فاطمهء زهرا نيز از اين انديشه چندان رضايتى نداشت اين ديگر جاى سرزنش ندارد و هيچ كس حق ندارد از قداست او بدين خاطر ، چيزى بكاهد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nمصحف فاطمه\r\nمسلمانان نخستين ، همهء گفته‌ها و كردار رسول اكرم را گردآورى و ثبت كردند و از طريق آنها سنت پيامبر ( ص ) شكل گرفت و به طبقهء دوم و ديگر طبقات انتقال يافت .\r\nبدون ترديد از طبقهء اول كسانى بيشتر از گفته‌ها و كرده‌هاى پيامبر آگاهى داشتند كه تماسشان با او در مناسبتهاى مختلف بيش از ديگران بود و بر اين اساس مسلما صحابه‌هاى نخستين از اين جهت نقشى مؤثرتر از آنانى دارند كه همچون ابو هريره و ديگر كسانى كه در آخرين سالهاى زندگى پيامبر ، اسلام آوردند ولى مجاميع روايت اهل سنت پر از روايتهاى ايشان است و على رغم اينكه تماسهايشان با پيامبر كاملا محدود بوده ، از گسترده‌ترين منابع نقل حديث بشمار مىآيند . به اين دليل و دلايل ديگرى كه در اينجا نيازى به برشمردشان نمىبينيم . برخورد با روايتهاى اينان بايد احتياطآميز باشد و در عين حال از اينكه كسانى كه از بعثت تا وفات ملازمش بودند بويژه نزديكانى چون على ( ع ) و ديگر صحابه‌هاى بزرگوار ، هزارها حديث از وى روايت كنند ، چندان بعدى ندارد در حالى كه مجاميع حديث اهل سنت در مقايسه با تعداد روايتهاى سه سال آخر زندگى پيامبر [ و به نقل از اين تازه اسلام آورده‌ها 
  ] از آنها بسيار بسيار كم روايت مىكنند همچنانكه نبايد آنچه را كه در منابع شيعه در مورد مصحف فاطمه - كتابى كه امامان اهل بيت از آن سخن گفته‌اند - روايت شده ، شگفت‌انگيز تلقى كرد زيرا فاطمه زهرا طى زندگى خويش ، هرگز از پدر ، جدا نشد ، هميشه در خدمتش بود و تر و خشكش مىكرد و به صورتى كه براى هيچ كس ديگر - جز پسر عمويش على ( ع ) - ميسر نبود احاديث و روايتها و خطبه‌هاى او را مىشنيد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبنابراين جاى شگفتى نيست كه در چنين احوالى ، بانو فاطمهء زهرا بخشى از آنچه را كه از پيامبر و همسرش در مسائل شرعى ، آداب و اخلاق و آنچه اتفاق خواهد افتاد و دگرگونيهايى كه پديد خواهد آمد ، شنيده بود در كتابى گرد آورده و امامان فرزندش اين مصحف را همچون ديگر چيزهاى متعلق به او ، يكى پس از ديگرى به ارث برده‌اند .\r\nدر روايت كلينى به نقل از احمد بن عمرو الحلبى از ابو بصير آمده كه مىگويد : بر امام جعفر صادق ( ع ) وارد شدم به من فرمود : اى ابا محمد رسول خدا به على ( ع ) هزار باب علم آموخت و از هر بابى ، هزار باب گشود . گفتم : علم يعنى اين ! آنگاه لختى به زمين خيره ماند و پس از آن فرمود : اى ابا محمد اين علم بدينجا نيز ختم نمىشود ، « جامعه » نزد ماست كسى چه مىداند كه « جامعه » چيست ؟ گفتم : فدايت گردم به من بگو « جامعه » چيست ؟ فرمود صحيفه‌اى است به طول هفتاد ذرع كه پيامبر خود آن را ديكته كرد و به خط حضرت على نوشته شد و حاوى هر حلال و حرام و هر چيز مورد نياز حتى ديهء خراش است ، او مىافزايد كه امام فرمود : « جفر » نيز نزد ماست كسى چه مىداند كه « جفر » چيست ؟ « جفر » ظرفى چرمى است كه در آن علم پيامبران و دانشمندان پيشين بنى اسرائيل جمع است ؛ آنگاه امام فرمود كه مصحف فاطمه نيز نزد ماست كسى چه مىداند كه مصحف فاطمه چيست ؟ گفتم چيست آن ؟ فرمود مصحفى است سه برابر قرآن كه به خدا سوگند حتى يك حرف از قرآن در آن نيامده است .\r\nهمچنانكه در « الكافى » به نقل از على بن الحكم از حسين بن ابى العلاء آمده كه امام صادق ( ع ) مىفرمود : « جفر سفيد » نزد ماست گفتم چه چيزى در آن است ؟ فرمود زبور داود و تورات موسى و انجيل عيسى و كتاب ابراهيم و مصحف فاطمه .\r\nو براى اينكه سوء تفاهمى براى كسى پيش نيايد و كسى گمان نبرد كه كلمهء مصحف به معناى قرآن ديگرى جز آنچه در اختيار مردم است مىباشد يا از اين نام ( مصحف ) به قصد گمراه‌سازى ، تفسيرى خلاف واقع صورت گيرد امام مىفرمايد : مدعى نيستم كه در آن قرآن هست بلكه مطالب مورد احتياج مردم به ما در آن وجود دارد ، در آن [ حد 
  ] تازيانه ، نيم تازيانه و ربع تازيانه و حتى ديه خراش ، وجود دارد .\r\nامام در دنباله مىافزايد : و « جفر سرخ » نزد من است راوى مىپرسد : در آن چيست ؟\r\nمىفرمايد : در آن سلاحى است كه در برابر خون گشوده مىشود و صاحب شمشير آن را مىگشايد . عبد اللّه بن يعفور به ايشان مىگويد : آيا بنى حسن آن را مىشناسند فرمود : آرى به خدا به همان خوبى كه شب و روز را مىشناسند ولى حسادت و دنياپرستى آنان را به\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nانكار وامىدارد و اگر حق را مىطلبيدند براى ايشان بهتر بود و ديگر رواياتى كه در مجموع بدين مضمونند كه « جامعه » ، « جفر » و « مصحف فاطمه » سه چيزى هستند كه ائمه عليهم السلام از جد بزرگوارشان على و جدهء خود فاطمهء زهرا به ارث برده‌اند و چه بسيارى از اين روايات در اينكه محتويات آنها از احكام و شرايع و راهنماييهايى كه پيامبر آورده ، تجاوز نمىنمايد بعيد هم نيست كه ضمن در بر داشتن اين مطالب ، شامل اشاره‌هايى به برخى حوادث و اتفاقهايى كه طى ماهها و سالها يا قرنهاى پس از وفاتش را طبق وحى كه به وى شد ، در بر گرفته باشد ؛ روايت فضيل بن سكرة كه از امام صادق ( ع ) نقل كرده به همين نكته اشاره دارد و حاكى از آن است كه امام صادق ( ع ) فرمود :\r\nبه كتاب فاطمه نگاه مىكردم از همهء كسانى كه در زمين پادشاهى مىكنند به نام و نام پدرشان ياد شده ولى از فرزندان حسن چيزى در آن نيافتم . روايت حسين بن ابى العلاء نيز اشاره به همين نكته دارد . با وجودى كه رواياتى كه به اين كتابها اشاره دارند و به مضمون و محتواى آنها نيز پرداخته‌اند و وجود چنان محتوايى از پيامبر و با استفاده از وحى ، بعيد نيست و جاى شگفتى هم ندارد كه پيامبر ، على ( ع ) و فاطمه را در جريان آنچه بوده و خواهد بود قرار داده باشد با اين حال گروهى از محدثين و مؤلفين از اين نامهاى سه‌گانه ، [ « جامعه » ، « جفر » و « مصحف فاطمه » 
  ] براى مشوه‌سازى و به لجن كشيدن روايتهاى شيعه ، سوء استفاده كرده گفته‌اند ، فاطمه قرآنى جز آنچه كه در اختيار مسلمانان است دارد و على ( ع ) نيز داراى دو كتاب « جفر » و « جامعه » است كه پديده‌هاى هستى و حوادث جهان تا به روز قيامت در آن ثبت است و اين دو كتاب با حروف ، رمزها و محاسباتى نگاشته شده‌اند كه امامان شيعه در غيبگوييهاى خويش ، از آن استفاده مىكنند اينان مىافزايند كه بخش بزرگى از شيعيان بر اين باورند كه ائمه علم غيبى دارند كه هيچ كس جز آنان ، ندارد از كسانى كه چنين نسبتهايى به شيعه روا مىدارند « الايجى » در « المواقف » و الجرجانى در شرح آن و « ابن الضياع المالكى » در « الفصول المهمة » و ديگرانى از متأخرين كه دعوت به نزديكى سنى و شيعه و ناديده گرفتن اختلافهاى فرعى و مطالب جنجال برانگيزى كه باعث دور شدن از اين هدف مىشوند مىكنند و از ميان اين گروه شيخ محمد ابو زهره در كتاب خود « الامام الصادق » است كه به شيعه و امامانشان چنين تهمتى روا مىدارد . و حال آنكه اگر فرض مىكرديم چنين رواياتى به عايشه يا پدرش و ديگر بزرگان صحابه ، چيزى از اين قبيل را نسبت مىدادند حتما بسيارى از آنان به دنبال توجيه درستى از آنها بر مىآمدند و همانطور كه در مورد هر\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nآنچه به صحابه بستگى پيدا مىكند عمل مىكنند در اين مورد نيز مو را از ماست مىكشيدند و اين گونه سرسرى از آن نمىگذشتند .\r\nاز اين جنبه نيز كه بگذريم همان گونه كه در روايات سخن از مصحف فاطمه زهرا بميان آمده از مصحف متعلق به عايشه نيز صحبت شده كه محتويات آن بيش از قرآنى است كه در دسترس مسلمانان است .\r\nدر جلد اول « الاتقان » سيوطى آمده كه « مهيدة دختر ابى يونس » گفته است : پدر هشتادساله‌ام در مصحف عايشه خوانده است كه  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً »  و على الذين يصلون الصفوف الاولى ( و بر آنان كه در صفهاى نخست نماز مىگزارند ) و از اين گونه رواياتى كه حكايت از آن دارند كه مصحف او ( عايشه ) شامل بخشهايى است كه در قرآن دسترس مسلمانان ، يافت نمىشود . ولى با اين حال نويسندگان ، اينها را ناديده گرفته‌اند و به شيعه اتهامات زشتى روا مىدارند و به امامانشان مطالبى نسبت مىدهند كه تاريخ پربارشان در هر زمينه‌اى ، با آن مطلقا بيگانه است تازه رواياتى كه از مصحف فاطمه ، « جفر » و « جامعه » سخن بميان آورده‌اند آنچنان صريح و روشن هستند كه جاى هيچ گونه ترديد و مجالى براى تحريف و گمراه‌سازى باقى نمىماند . و علاوه بر اينها چنين رواياتى در سطحى نيستند كه شيعه را وادار به پايبندي به آنها و پذيرش و كار بستن محتوياتشان بنمايند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفاطمهء زهرا در فتح مكه\r\nفاطمهء زهرا از اينكه مىديد بخش بزرگى از جزيرة العرب به زير چتر اسلام در آمده و رسالت پدرش را پذيرا گشته‌اند احساس سعادت و شادى زايد الوصفى مىكرد و اينك اين قريش با آن همه تكبر و نخوت خويش است كه فرستاده‌اى را به يثرب ( مدينه ) به نزد رسول خدا گسيل داشته تا آتش بسى را كه طى صلح حديبيه در سال ششم هجرت به امضا رسيده بود تمديد كند .\r\nقريش پس از زير پا گذاردن شرايط مورد توافق و يارى رساندن بنى بكر به هم‌پيمانانش عليه « خزاعه » كه هم پيمان پيامبر بود و پس از آنكه متوجه شد كه مسلمانان ، تبديل به قدرتى شده‌اند كه نمىشود ناديده‌شان گرفت بزرگ خود ابو سفيان را به نزد پيامبر فرستاد ؛ خبر خيانت قريش به « خزاعه » به پيامبر رسيده و او براى جنگ با آنها آماده مىشد ابو سفيان به حضور پيامبر رسيد تا درخواست قريش را با ايشان در ميان بگذارد و هنگامى كه پيامبر را مايل بدين كار نديد خواست تا گروهى از مسلمانان را واسطه قرار دهد ولى كسى تن به چنين نقشى نداد آنگاه به خانهء دختر خود رمله همسر پيامبر ( ص ) آمد در اينجا نيز روى خوشى نديد و همين‌كه مىخواست روى فرشى كه در اتاقش پهن بود بنشيند به شتاب نزديك شد و فرش را جمع كرد تا او كه مشرك بود و با اسلام دشمنى مىورزيد و توطئه مىچيد روى آن ننشيند ؛ از اينكه اينهمه حتى در برابر دخترش خوار شده بود غمگين و ناراحت گرديد ؛ تصور چنين سرسختى و قاطعيتى را كه از دخترش نيز ديد ، نمىكرد و اگر در مراجعه به على ( ع ) اميدى به موفقيت مأموريتش نمىديد كاملا مأيوس مىشد او مىدانست كه على و همسرش زهرا ( ع ) از نزديكترين كسان\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبه محمد ( ص ) هستند بنابراين اميدوار گرديد كه با مراجعه به آنها موفقيتى نصيب خود سازد به نزد على آمد به او گفت : اى ابو الحسن تو از همه بيشتر به من رحم دارى و من نيازى دارم كه تنها به دست تو برآورده مىشود نزد رسول خدا شفاعتم كن تا در اين مأموريت موفق شوم و با دست پر به قريش بازگردم . على ( ع ) به او گفت : هان اى ابو سفيان به خدا سوگند كه اگر پيامبر تصميمى بگيرد هيچ كس نمىتواند او را از آن منصرف سازد يا سخنى در آن رابطه با وى به زبان آورد در اينجا ابو سفيان اميد تازه‌اى يافت به سوى فاطمه زهرا و فرزندانش آمد به اين خيال كه او برايش كارگشايى مىكند و از او كه با كودكانش مشغول بازى بود خواست تا همچنانكه خواهرش زينب ، ابو العاص بن الربيع را كه به قول راوى مشرك بود شفاعت كرد ، شفاعتش كند و به پافشارى خود ادامه داد و پاى فرزندانش را نيز پيش كشيد ولى او از اينكه در كار پدر دخالت كند ، عذر خواست و همچنان جواب منفى به او مىداد .\r\nابو سفيان دوباره به نزد على ( ع ) بازگشت و با صدايى گرفته و مالامال نااميدى و شكست ، به او گفت : كارم بسى دشوار گرديد و نمىدانم كه با چه رويى به قريش بازگردم ، قريش اميدهاى زيادى به من بسته و مرا به نزد محمد فرستاده و انتظار فراوان دارد تا ناكام بازنگردم حال مرا راهنمايى كن و بگو كه چه‌كار مىتوانم بكنم . على ( ع ) به او فرمود : به خدا سوگند راه و چاره‌اى براى تو نمىبينم جز اينكه به ميان مردم روى و از دو گروه ، امان بخواهى تو از بزرگان كنانه هستى و آنها اين كار را با تو مىكنند ولى با اين حال فكر نمىكنم از اين كار طرفى بربندى ولى در عين حال راه ديگرى نيز در برابرت نمىبينم . ابو سفيان از خانه بيرون شد و به گروهى از مسلمانان رسيد و فرياد زد بدانيد كه من از اين مردم امان گرفته‌ام آنگاه به نزد پيامبر ( ص ) آمد و به او گفت : فكر نمىكنم كه تو اى محمد امان مرا ناديده بگيرى و پيامبر تنها به اين پاسخ بسنده كرد كه : « تو اين را مىگويى » آنگاه ابو سفيان پس از اين تلاشها ، ناكام و شكست خورده و دست خالى به مكه بازگشت .\r\nشگفت هم نبود كه فاطمه زهرا در لحظاتى كه ابو سفيان بزرگترين سركردگان قريش اين چنين خوار و زبون به ميان مسلمانان مىلوليد تا كسى را پيدا كند كه كمكش نمايد تا پيامبر آتش بسى را كه ميان خود از يك سو و قريش و هم‌پيمانانش از سوى ديگر امضاء شده بود ، تمديد نمايد . او سرمست از پيروزى حق بر باطل و ايمان به خدا بر شرك و گمراهى ، برخوردهاى قريش با پدرش را در مكه بخاطر آورد كه چگونه او\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nو يارانش را با انواع اذيت و آزار و توهين زير فشار قرار مىدادند تا بالاخره ناگزيرش ساختند شبانه و براى نجات خويش خارج شود و رو به سوى يثرب آورد و در آنجا دوستانى وفادار بيابد و پيمانش بندند كه او را از قريش و هم‌پيمانانش و نيز از كسى كه بدخواه او يا آيين تازه‌اش باشد ، مصون نگه دارند و حمايت كنند .\r\nهمهء آن انديشه‌ها و تصويرها ، در ذهن فاطمهء زهرا ، به رژه در آمدند و در همان حال مىديد كه بزرگ قريش و سر كردهء آن ( ابو سفيان ) به دنبال گوش شنوايى است تا مأموريتش را برايش بازگويد ولى تا ديروز يعنى سالهاى اندكى قبل ، فعال ما يشاء بود و سرنوشت پدر و پيروان و يارانش را هرگونه كه اراده مىكرد ، تعيين مىكرد .\r\nفاطمهء زهرا پس از اين گونه برخورد پدرش با ابو سفيان ، مطمئن شد كه او به اتفاق انصار و پيروانش ، به مكه يورش خواهد آورد و يقين داشت كه با چنين روحيهء درهم شكسته‌اى كه اهالى آن دارند پيروزى مطمئنا از آن او خواهد بود . و آرزو كرد كه خود نيز به اتفاق ديگر زنان مسلمان و همسرانشان ، او را همراهى كند . چند روزى بيش نگذشته بود كه پيامبر با ده هزار تن از مسلمانان و به پرچمدارى پسر عمو و وصىاش على بن ابى طالب از مدينه به قصد مكه كه هشت سال پيش شبانه و در پىاش فاطمه زهرا با آن همه خاطره‌هايى كه از آن داشت آن را ترك كرده بود ، خارج گرديد و وقتى به مكه نزديك شد مادرش خديجه و عمويش ابو طالب و دو خواهرانش رقيه و زينب را بخاطر آورد كه اين دو خواهر همچون او از مكه مهاجرت كردند ولى بدان بازنگشتند و اين تنها اوست كه با پدر بازمىگردد ؛ چقدر دلش مىخواست كه خواهرانش و مادرش نيز شريك شادىهايش مىگرديدند غمها و خاطره‌ها دوباره سر برآوردند و تمام وجودش را در بر گرفتند ولى خيلى زود اين صحنه‌ها را از خاطر برد زيرا صداى ده هزار مسلمان كه همگى با هم نداى اللّه اكبر اللّه اكبر لا إله اللّه وحده نصر عبده و اعز جنده و هزم الاحزاب وحده لا إله الا اللّه و اللّه اكبر سر مىدادند به گوشش رسيد مردم و اهالى مكه را مىديد كه وحشت زده و هراسان و براى فرار از اين لشكريان ، گريزگاهى مىيافتند و پدرش را مىديد كه پاس اين نعمت خدا ( پيروزى ) و به شكرانهء نعمتى كه به او ارزانى داشته آنچنان سر تعظيم به پيشگاهش فرود آورده كه پيشانى مباركش تقريبا به پاى مركبش مىرسيد به فرماندهان لشكرش سفارش مىفرمود كه با هيچ كس درگير نشوند و متعرض كسى نگردند و اعلام عفو عموميش حتى سردمداران قريش و طاغوتهاى سرسخت آن را در بر گرفت و تنها افرادى اندك از زن و مرد را كه به نام مشخصشان فرمود از اين عفو\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nهمگانى ، مستثنى كرد و فرمان داد حتى اگر پشت پرده‌هاى كعبه رفته باشند آنها را به قتل رسانند . از جمله ايشان « حويرث بن منقذ » ى بود كه به هنگام مهاجرت فاطمه زهرا او را وحشت زده كرد و باعث شد تا از مركبش به زير افتد .\r\nو در روايت ديگرى « هبار بن الاسود » ى بود كه خواهرش زينب را وحشت زده كرد و باعث شد تا سقط جنين كند و « عبد اللّه بن ربيعه » و « الحرث بن هشام » از بنى مخزوم بود كه از ام هانى دختر ابو طالب امان گرفته و وارد منزلش شده بودند و در همان هنگام على ( ع ) زره پوشيده وارد مىشود ام هانى او را بجاى نياورد ولى او خواهرش را شناخت .\r\nبه او گفت من دختر عموى پيامبر و خواهر على هستم وقتى اين سخن شنيد چهره‌اش را نمايان كرده همديگر را در آغوش گرفتند و همين‌كه چشمش به آن دو افتاد دست به سلاح به سويشان رفت . خواهر به او آويخته گفت : تو برادر من هستى و چنين رفتارى مىكنى و ميان آن دو و برادرش قرار گرفت و به او گفت : اگر مىخواهى آنها را بكشى اول مرا بكش .\r\nبنا بر اين آنها را به حال خود رها كرده و خارج شد . ام هانى به دنبال او بيرون رفت تا رسول خدا را ببيند و به خيمه‌گاهش در خارج از شهر رفت ، او را در آنجا نيافت فاطمهء زهرا آنجا بود خوشامدش گفت ولى پس از آنكه داستان دو مردى را كه امان داده بود و برخورد على با آنها را برايش بازگفت فاطمهء زهرا را سر سخت‌تر از برادر يافت ام هانى مات و مبهوت از چنين قاطعيتى و سر افكنده و نااميد ، منتظر ماند . ولى وقتى پيامبر به خيمه‌گاه آمد و ام هانى را در آنجا ديد خوشامدش گفت گراميش داشت او را در كنار خود نشاند و با وى به گفتگو پرداخت و به سخنش گوش فرا داد . ام هانى احساس گشايشى كرد ، بيم و هراسش از اسيران ، زدوده شده و پيامبر را در جريان داستان خود با برادرش و فاطمهء زهرا گذارد و گفت كه چگونه برادرش على در صدد بر آمد تا بر دو مشركى كه امان داده بود يورش برده و آنها را به قتل رساند و هم اينك اگر تو اى رسول خدا شفاعتم نكنى زندگيشان در معرض خطر قرار دارد ؛ پيامبر با قلب بزرگش كه محبت و مهربانى سرشارش شامل حال طاغوتهاى قريش و حتى ابو سفيان و همسرش هند كه با او و عمويش كارى كرد كه هيچ كس با دشمن خود نكرده بود ، شده بود رو به سويش كرد و با اطمينان به وى گفت :\r\nما آن كس كه تو امان داده‌اى امان مىدهيم و شفاعت مىكنيم آنگاه ام هانى به خانه‌اش بازگشت تا مژده بخشودگى و اطمينان خاطر را به آن دو بدهد .\r\nفاطمهء زهرا سرشار و سرمست از پيروزى خداوندى در كنار پدر ماند و ناظر سقوط لات و عزى و منات و ديگر بتها به زير پاى پدرش بود و قريش را مىديد كه التماسش مىكردند و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمىگفتند تو برادر و فرزند برادر بزرگوارى هستى و ما از آنگاه كه ترا شناختيم جز راستى و حقيقت و بخشش از تو نديديم و پدرش به آنها پاسخ مىداد : برويد شما همگى آزاد هستيد .\r\nفاطمهء زهرا آرزو مىكرد كه مادرش خديجه زنده بود و شاهد چنين صحنه‌هايى بود و مىديد كه چگونه طاغوتيانى كه سالهاى اندكى پيش از اين همسرش را از اين سو به آن سو مىكشيدند و هر گونه اذيت و آزارى بر وى روا مىداشتند امروز به دست و پايش افتاده‌اند و ملتمسانه و در كمال خفت و خوارى ، ازو مىخواهند كه قصاص خود و يارانش را كه مورد آزار قرار داده بودند ، نگيرد ؛ اى كاش بود و صداى بلال اذان‌گو را مىشنيد كه از بالاى كعبه در هر جاى مكه طنين‌انداز بود و به گردش ده هزار مسلمان نداى اللّه اكبر لا إله الا اللّه وحده نصر عبده و اعز جنده و هزم الاحزاب وحده ، سر مىدادند .\r\nاى كاش خديجه‌اى كه همهء ثروت و آسايش و راحت خود را براى درهم شكستن بتهاى كوچك و بزرگ نثار كرد تا امروز مىماند و بتها را مىديد كه چگونه زير پاى مسلمانان افتاده و قريش كه اينهمه تلخيها و سختيها از آنها ديد خوار و زبون به دست و پا افتاده‌اند و مردم گروه‌گروه به دين خدا مىگرويدند ولى مشيت الهى بر آن قرار گرفته بود كه او از اين دنيا چشم فرو بندد و على رغم ايمان و اعتقادى كه به پيروزى محمد و آيين او و « ان جند اللّه هم الغالبون » داشت در حسرت چنين لحظه‌اى بماند .\r\nروزهايى كه فاطمه زهرا با پدر در مكه گذرانده بود مالامال خاطره‌هاى تلخ و - دردآلود بود ؛ او به ياد مىآورد كه چگونه مشركين او را تعقيب و شكنجه مىكردند . محاصره شدنشان را در شعب ابو طالب و سختيها و محروميتهايى كه طى آن محاصره كشيدند به خاطرش آمد ؛ مادرش خديجه و عمويش ابو طالب را كه سرپرست و پشتيبان بود و همه حوادث تلخى كه چشيده بود بويژه پس از فوت مادرش ، بخاطرش آورد و در همان حال سرشار شعف و شادى زايد الوصفى شده بود زيرا مىديد كه چگونه شيرازهء شرك از هم مىپاشيد و پيروزيهاى پياپى نصيب مىشود و دژهاى شرك گزيرى از پيوستن به اسلام و پذيرش آن نمىبينند .\r\nدر آن مرحلهء پيروزمند ، شاهد قبايل « هوازن » و « ثقيف » و هم‌پيمانان عربشان بود كه تا آن تاريخ همچنان سرسختانه در برابر اسلام ايستاده بودند ولى در جنگ حنين دژها و قلعه‌هايشان فرو مىريزد و از هم پاشيده مىشود و كودكان و زنان و اموالشان به فاصلهء چند ساعت و در حالى كه عدهء آنها سه برابر تعداد مسلمانان بود ، به غنيمت\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمسلمانان در مىآيد ؛ اينها همه را فاطمه زهرا در فاصله‌اى كمتر از دو ماه ديده بود و پس از آن به اتفاق پدر و همسرش مكه زادگاه و پرورشگاه كودكيش و جايى كه خانواده و عزيزانش در آن بودند را رها كرد و به مدينه بازگشت و تا دو سال پس از آن را كه سعادتمندترين روزهاى زندگيش بشمار مىرفت ، در آنجا گذراند . اسلام در تمامى جزيرة - العرب گسترش يافته و بزرگترين دين در آن ديار بشمار مىآمد از همه سوى حجاز هيئتها به مدينه مىآمدند تا وارد اسلام شوند و تمام توش و توان و امكانات خود را تحت تصرف رهبر آن محمد بن عبد اللّه ( ص ) قرار دهند .\r\nاين دو سال بىآنكه چيزى باعث بر هم خوردن سعادت و شاديهايش گردد ، سپرى شد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nفاطمهء زهرا و بيمارى پدر\r\nبا آغاز سال يازدهم هجرت پدرش به مدينه در روزهاى آخر از ماه صفر ، پيامبر ( ص ) كه از يك بيمارى كه به سراغش آمده بود رنج مىبرد عازم تصرف رم بود و براى ، فرماندهى ارتشش « اسامة بن زيد » جوان را برگزيده و به همهء مهاجرين و انصار فرمان داده بود تا به او بپيوندند ، بيمارى روز بروز شدت بيشترى پيدا مىكرد ولى او همچنان آنان را به اعزام فرا مىخواند بيشتر مسلمانان بر اين گمان بودند كه اين بيمارى كسالتى است كه دير يا زود بر طرف مىشود ولى فاطمهء زهرا همچنان ناله‌هاى پدر را مىشنيد تا جايى كه چنان از ناراحتى پدر بىتاب شده بود كه گويا مرگ به سراغش آمده بويژه كه شنيده بود در برخى مناسبتها و همچنانكه مشغول موعظه اطرافيانش بود مىفرمود : دير يا زود بايد دعوت حق را لبيك گويم و در حجة الوداع بر فراز كوه عرفات كه ميان مسلمانان ايستاده بود مىگفت : چه بسا پس از اين سال ، ديگر شما را نبينم و همين سخن را در سال دهم هجرت نيز تكرار كرده بود . و چندين بار او را ديده بود كه به زيارت قبور مىرفت و مردگان را با كلماتى مورد خطاب قرار مىداد كه احساس مىشد اجل خود را نزديك مىبيند ؛ اينها همه را از پدر مىديد و مىشنيد و قلبش به لرزه مىافتاد و غم سر تا پايش را مىگرفت ولى او شكيبايى بخرج مىداد و چيزى از آنچه در دل داشت بروز نمىداد .\r\nولى هنگامى كه شكايتش را شنيد و ديد كه يارانش را گرد آورده و سفارش اهل بيتش را به آنها مىكند و ورق و دواتى مىخواهد تا اطمينان بايد كه پس از وى گمراه نمىشوند و به كردار گذشته خويش بازنمىگردند ديگر يقين كرد كه پدرش دير يا زود رفتنى است نتوانست خوددارى كند بويژه كه او را مىديد كه از درد به خود مىپيچيد و فرياد مىزد\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nواى از درد ! او به سويش مىشتافت و مىگفت : واى بر من از دردى كه مىكشى پدر .\r\nنگاه خداحافظگونهء كسى كه از دنياى مردم و رنجهاى آن رخت بر مىبندد بر وى انداخت و گفت : ديگر از اين پس پدرت دردى نخواهد كشيد .\r\nو در « البداية و النهاية » به نقل از صحيحين آمده كه : به هنگام بيمارى پيامبر ، همسرانش به گردش جمع شدند و هيچ يك از ايشان از او دور نمىشد ؛ فاطمه ( س ) به نزدش آمد و گام به گام به پيامبر نزديك شد ، پيامبر لبخندى به او زده و خوشامدش گفت و او را سمت راستش نشاند او را بىتاب ديد كه لحظه‌اى از دعا و نيايش لب فرو نمىبندد ، دلش بر او سوخت نزديكتر آمد و آهسته بطورى كه كسى نشنود چيزى در گوشش زمزمه كرد به گريه افتاد و رنگش تغيير يافت آنگاه دوباره به او نزديك شد و بار ديگر سخنش گفت و او به حالت اول بازگشت و لبخندى به لب آورد تو گويى اصلا چيزى نبوده است .\r\nو در روايت عايشه آمده كه به او گفت : پيامبر رازى را با تو در ميان نهاد كه از ما پنهان كرد اول گريه كردى و بعد لبخند زدى به ما بگو كه موضوع از چه قرار بود .\r\nفاطمه زهرا به او گفت : من هرگز راز پيامبر را افشا نكرده‌ام و در ادامه مىگويد : وقتى پيامبر بدرود حيات گفت به او گفتم : ترا به حقى كه بر تو دارم سوگند مىدهم كه ما را از آن راز آگاه كنى به او گفت : در آغاز از نزديكى اجلش خبرم داد و سفارشم كرد كه شكيبايى و پرهيزكارى پيشه كنم من گريه كردم و بار بعد كه بىتابى و ناراحتى مرا ديد به من گفت : آيا راضى مىشوى كه بانوى زنان جهانيان باشى و اولين كسى از خانواده‌ام باشى كه به من مىپيوندد در اينجا بود كه مژدهء لقاى خدا و پيوستن به پدرم را در جايى كه خداوند برايش در نظر گرفته بود دريافت كردم و لبخند به لب آوردم .\r\nدرد و ناراحتى پيامبر لحظه به لحظه بيشتر مىشد و هر دم مرگش را نزديكتر مىديد ولى با اين حال با چنين وضعى كه داشت به مسلمانان تأكيد مىكرد كه به فرماندهى « اسامة » ، بيرون شوند و از « اسامة » نيز مىخواست كه عجله كند آنگاه از هوش مىرفت و وقتى به هوش مىآمد فرياد واى واى او بلند مىشد و فاطمه در كنار پدر بىتابى مىكرد و مىگفت پدر ، درد پدر به جانم و در اين حال صدايش را مىشنيد كه مىگفت :\r\nرفيق اعلى را انتخاب مىكنم و ديگر همه دانستند كه او ميان زندگى و لقاى پروردگار ، اين يك را برگزيده است .\r\nعلى ( ع ) نيز وقتى او را درگير مرگ ديد به آغوشش كشيد و بنا به روايت ابن سعد در طبقاتش ، جان شريفش همچنانكه بر سينهء على قرار داشت ، از تن بدر شد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nالحاكم در « مستدرك » خود با سندى كه به ام سلمه ، همسر پيامبر ختم مىشود نقل كرده كه مىگويد : سوگند به خدايى كه سوگندش مىخورم على ( ع ) به پيامبر از هر كسى نزديكتر بود و مىافزايد : پيامبر را شنيدم كه پيش از مرگ مىفرمود : آيا على برگشت ؟ و اين جمله را تكرار مىكرد فاطمه به او گفت : گويا شما او را به دنبال كارى فرستاديد و هنگامى كه على بازگشت فكر كرديم شايد با او كارى داشته باشد بنابراين از خانه بيرون آمديم و پاى درب منزل نشستيم من از همه به درب نزديكتر بودم پيامبر پهلوى چپش را بر وى نهاد و با وى به نجوا پرداخت او همان روز جان به جان آفرين تسليم كرد . روز وفات بنا به اغلب روايات دوشنبه روزى دو شب مانده به پايان ماه صفر و بنابه روايت كلينى دوازده شب گذشته از ربيع الاول بود .\r\nشيون و ناله از خانه پيامبر خدا برخاست . همهء اهل مدينه از خبر وفات حضرتش آگاه شدند گريه كنان و نوحه‌خوانان جمع شدند . در سرتاسر « مدينه » صداى ناله و زارى بلند شد ، همه غافلگير شده بودند و مصيبت آنچنان بزرگ بود كه آنان را از انديشيدن به نقشه‌هاى توطئه‌گران و دسيسه‌چينان ، بازداشت و در حالى كه مسلمانان اندوهگين و غمناك گروه گروه به منزل پيامبر وارد مىشدند عمر بن الخطاب به ميان جمع آمده و به صداى بلند فرياد مىآورد ؛ بدانيد كه محمد نمرده است او غايب شده و همچون موسى كه به قومش بازگشت ، بازمىگردد و دست و پاى آنها را خواهد بريد و تهديد كرد كه هر كس مدعى مرگ محمد شود او را خواهد كشت اين سخن همچون آتش در هيزم ، در ميان جمعيت انبوه گرد آمده ، پخش شد و بسيارى بر اثر آن از گريه و زارى به خاطر فوت پيامبر ، دست كشيدند و كم كم در مرگ او ترديد به خود راه دادند . ديگر مردم با بيم و اميد در اين باره سخن مىگفتند بويژه كه گوينده نه از غيب آمده بود و نه در شمار عوام الناس بود و در ميان صحابه‌هاى پيامبر ، مقام و موقعيت ويژه‌اى داشت . نقشهء ابن الخطاب گرفت شايعه‌اى كه پراكنده بود ورد زبان خلق اللّه شد تا اينكه ابو بكر به منزل پيامبر - كه جسد در آنجا بود رسيد - طبق ادعاى بيشتر مورخين تا آن هنگام خارج از مدينه و در محل سكونت يكى از همسرانش بود گواينكه من در اين مورد ترديد دارم و به گمانم با گروهى مشغول برنامه‌ريزى و توطئه براى بازداشت صاحبان شرعى حق از رسيدن به حقشان بود ؛ آنها عمر بن الخطاب را فرستاده بودند تا مردم را از دست زدن به هر كارى كه به نفعشان نباشد ، بازدارد .\r\nابو بكر وارد منزل شد و به مجرد اينكه نگاهى به پيامبر ( ص ) انداخت به پيش\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nمردم بازگشت و خطاب به آنها گفت : هر كس محمد را مىپرستيد ( بداند كه ) محمد مرده است و هر كس خداى را مىپرستيد خداوند زنده است و مرگ ندارد . و آيهء  « إِنَّكَ مَيِّتٌ وَ إِنَّهُمْ مَيِّتُونَ »  را بر مردم تلاوت كرد ؛ عمر بن الخطاب كه تا آن هنگام مثل چشمه‌اى در جوش و خروش بود ، آرام گرفت و به اتفاق ابو بكر و گروهى از مهاجرين به جايى عزيمت كردند و از آنجا به سقيفه بنى ساعدة شدند كه انصار پس از آنكه دانستند مهاجرين عليه صاحبان شرعى خلافت دست به يكى شده‌اند و ممكن است در اين كار موفق هم بشوند ، در آنجا به بحث در اين موضوع مىپرداختند ميان دو طرف بحثهاى گسترده‌اى در گرفت و بالاخره همان گونه كه در كتاب خود « سيرة المصطفى ( ع ) » به تفصيل از آن سخن گفتيم به نفع ابو بكر پايان يافت .\r\nعلى ( ع ) و گروهى از ارجمندترين صحابه‌ها به چيزى جز پيامبر و كفن و دفن او نمىانديشيدند ، فاطمه دم بدم از عظمت مصيبتى كه بر او وارد شده بود از حال بىحال مىشد و هنگامى كه جسد پيامبر به خاك سپرده شد خود را به طرف آن كشاند و به رويش افتاد و از حال رفت و بنا به آنچه در روايت بخارى آمده وقتى به هوش آمد مشتى از آن خاك برگرفت و به چشمانش كه از بسيارى اشك خون‌رنگ شده بود نزديك ساخت و در حالى كه آن را مىبوييد مىخواند :\r\n- چه مىشود كسى را كه تربت احمد ( پيامبر ) را بو كشد آيا هميشه و همواره درد و مصيبت به مشامش مىخورد ؟\r\n- بر من مصيبتهائى وارد آمد كه اگر بر روزها وارد مىآمد تبديل به شب مىگرديدند .\r\nمسلمانان گرد آمده با گريه‌هاى او به گريه مىافتادند و دلهاشان پاره پاره مىشد .\r\nاو را مىديدند كه خاك را با دست زير و رو مىكند و بويش مىكشد و بدان خيره مىشود تو گويى از اين دنيا مأيوس گرديده است و اين ابيات مىخواند .\r\n- ما ترا همچون زمينى كه شترش را گم كند ، گم كرده‌ايم و از آن هنگام كه از ما غايب شدى وحى و كتاب نيز غايب شده‌اند .\r\n- اى كاش پيش از تو با مرگ روبرو مىشديم تا ديگر به خاك سپرده نمىشده و از ما دور نمىگرديدى .\r\nآنگاه رو به سوى انس بن مالك كرده و گفت : اى انس ! چگونه دلتان آمد كه بر روى جسد رسول خدا خاك بريزيد ؟ پس از پدرش ، هفتاد و پنج روز و به روايت\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nديگرى شش ماه زنده ماند طى اين مدت آنچنان شب و روز گريه و زارى كرد كه مسلمانان از گريه‌اش به تنگ آمدند و به شكيبايى و تحملش دعوت كردند .\r\nدر روايت امام صادق ( ع ) او روزهاى جمعه دو بار به قبرستان شهدا مىآمد و مىگفت : در اينجا پيامبر خدا بود و در آنجا مشركان بودند . و هرگز پس از آن خنده بر لبانش جارى نشد .\r\nو در روايت صدوق آمده كه وقتى پيامبر جان به جان آفرين تسليم كرد بلال از گفتن اذان خوددارى كرد و گفت پس از رسول خدا اذان سر نخواهم داد ؛ روزى فاطمهء زهرا فرمود : من ميل دارم كه صداى بلال مؤذن را بشنوم بلال را خبر كردند همين‌كه « اللّه اكبر » سر داد به ياد پدر افتاد و نتوانست از گريه خوددارى كند وقتى اشهد ان محمّدا رسول اللّه را به زبان آورد هق‌هق گريه‌اش بلند شد و به زمين افتاد و از هوش برفت مردم گفتند : اى بلال ديگر بس كن دختر رسول خدا از دنيا برفت وقتى به هوش آمد از وى خواست تا اذانش را بپايان برد اين كار را نكرد و به او گفت : اى بانوى زنان از آن بيم دارم كه با شنيدن صداى من بلايى سر خود بياورى در اينجا بود كه او را از ادامهء اذان معذور داشت .\r\nو از على ( ع ) نقل است كه فرمود : پيامبر را با پيراهنش غسل دادم فاطمه به من مىگفت اى ابو الحسن پيراهن را نشانم ده و وقتى اين سخن از وى شنيدم آن را از وى پنهان كردم .\r\nابن شهر آشوب در مناقبش مىگويد ، او پس از مرگ پدر هميشه پيچيده سر ، گريه - كنان و شكسته دل بود و هر لحظه از هوش مىرفت و به فرزندانش مىگفت : كجاست پدر شما كه در آغوشتان مىكشيد و بزرگتان مىداشت كجاست پدرى كه از همه بيشتر دوستتان مىداشت و به شما مهر مىورزيد و همچنان رفتار او را با فرزندان بخاطرشان مىآورد و برخوردش را با ايشان ، گوشزد مىكرد تا اينكه از حال مىرفت .\r\nدر بعضى روايات آمده كه على ( ع ) براى او خانه‌اى در بقيع ساخت كه ساعتهاى متمادى از شب و روز را در آن مىگذراند و در سوگ پدر گريه مىكرد و آن را بيت - الاحزانش ناميد .\r\n« توفيق ابو علم » در كتابش اهل البيت مىنويسد « بيت الاحزان همان جاى معروف در مسجد فاطمه است كه در سمت آرامگاه حسن و عباس واقع است و مىافزايد به همين مكان است كه ابن جبير در اشاره به آن مىگويد : دردا از قبة العباسية در خانهء فاطمه زهرا\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدختر رسول خدا كه به بيت الاحزان شناخته مىشود و گفته مىشود اين همان منزلى است كه از هنگام فوت پدر تا زمان حيات خود در آن بود و به عزادارى مىپرداخت .\r\n« صدوق » در « امالى » خود روايت مىكند كه امام صادق ( ع ) فرمودند : آنها كه زياد گريه كرده‌اند پنج تن هستند : آدم و يعقوب و يوسف و فاطمه دختر پيامبر ( ص ) و على بن الحسين زين العابدين . گريهء آدم از هنگام بيرون شدنش از بهشت و از ترس خدايش بود ؛ يعقوب به خاطر فرزندش يوسف آنچنان گريه سر داد كه بينايى خويش را بر سر آن گذاشت و به او گفته شد : به خدا سوگند كه تو هيچ نخواهى آسود از ياد يوسف تا در غم او گداخته شوى و يا از تباه‌شوندگان باشى و يوسف آنچنان بر يعقوب گريه مىكرد كه همراهانش در زندان از اين كار وى به ستوه آمدند و فاطمهء زهرا آنگونه در سوگ پدر گريه كرد كه اهل مدينه به ستوه آمدند و به او گفتند تو از فرط گريه ، ما را مىآزارى بنابراين به قبرستان مىرفت و در آنجا گريه مىكرد تا آرام گيرد و آنگاه به خانه‌اش بازمىگشت .\r\nو اما على بن الحسين ( امام زين العابدين ) به مدت بيست سال و به روايت ديگر چهل سال بر پدرش گريست و هر خورد و خوراكى را كه برايش مىآوردند گريه‌اش شدت مىگرفت به او مىگفتند : آيا نمىخورى ؟ پاسخ مىداد چگونه بخورم در حالى كه ابا عبد اللّه گرسنه مرد و چگونه بنوشم در حالى كه او تشنه مرد . و ديگر احاديثى كه راجع به اندوه و ناراحتىاش در از دست دادن پدر نقل شده‌اند و هنگامى كه از مردم آنچنان ناسپاسيها را ديد و ناظر بود كه چه‌سان حقوقش را ناديده گرفته‌اند و سفارشهاى پدر را در مورد او همسر و فرزندانش زير پا گذارده - كه تو گويى منتظر مرگش بودند تا چنان برخوردهايى با او و همسرش كنند - درد و غم و اندوهش دو چندان مىشد .\r\nبرخوردهايى كه حد اقل در مورد آنها مىتوان گفت نه خودبخودى بودند و نه ناآگاهانه بلكه نتيجهء برنامه‌ريزى حساب‌شده و مورد توافقى بودند كه به منظور بدست گرفتن قدرت به هر قيمت هر تجاوز و خطا و حق‌ناشناسى به محمد بن عبد اللهى كه اينهمه بر اين امت حق داشت و چيزى جز مودت و مهر و محبت خانه‌اش را از آنها نخواسته بود ، طرح طرح‌ريزى شده بود .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nبرخورد او با خلافت و ارث\r\nفاطمهء زهرا همچون اكثريت مسلمانان معتقد بود . كه پس از پدرش ، على ( ع ) از همه حق بيشترى به خلافت دارد زيرا او نيز از پدر صحبتهايى در اين باره شنيده بود كه خيلى صريح و گويا بودند ؛ او ، بنى هاشم و اكثريت قريب به اتفاق مسلمانان به هيچ وجه توقع نداشتند در حالى كه جسد پيامبر هنوز به خاك سپرده نشده و خانواده‌اش تنها به سپردن او به آرامگاه ابدىاش مىانديشيدند چنان نقشه‌هاى غير منتظره‌اى پياده شود بنابراين او ( فاطمه زهرا ) با ديدن چنين تحولى ، مسلما آنچنان برخورد قاطعانه‌اى نسبت به حق على در خلافت مىكند زيرا خلافت او را تداوم رسالتى مىداند كه او و پدرش ( ابو طالب ) از همه مردم بدان توجه بيشترى داشتند و فداكاريها و جانفشانيهاى بيشترى در راه آن كردند و بىگمان اگر فاطمه زهرا چنين موضع قاطعانه‌اى نسبت به خلافت نداشت مسأله سلب فدك و سهم ذى القربى از وى جزو نقشهء آنها نمىآمد ولى وقتى همدردى گروه بزرگى از مسلمانان را با وى ديدند و اينان منطق او را پذيرفتند متوجه شدند كه باقى ماندن فدك در دست او باعث قدرت گرفتن وى مىشود و براى على ( ع ) پشتوانه‌اى را فراهم مىآورد كه قادرش مىسازد تا برخورد سرسختانه‌اش را در رابطه با خلافت ، ادامه دهد بنابراين وقتى چنان ديدند آنها را به اصطلاح مصادره و به بودجه بيت المال ضميمه كردند . به نظر مىرسد همان گونه كه برخى منابع حكايت از آن دارند ( فدك ) نه زمينى كوچك با محصولى اندك يا مزرعه‌اى جمع و جور بلكه ثروت هنگفتى را شامل مىگرديد .\r\nو هنگامى كه فاطمه زهرا فدك را مطالبه مىكرد در واقع نه خود آن قطعه زمين\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدر سرزمين حجاز بلكه آن را سمبل قدرت و حاكميت همه‌جانبهء سياسى ، مادى و غيره كه متعلق به پدرش بود ، تلقى مىكرد ، مسأله آنچنان كه برخى تلاش دارند در چارچوب مادىاش منحصر سازند و يا از فدك معناى محدود و واقعيت تنگ آن را منظور كنند جنبهء مادى نداشت و بر سر ماديات نبود .\r\nاين موضوع را مىتوان از گفتگوى امام موسى بن جعفر با خليفه مهدى عباسى برداشت كرد كه طى آن نقطهء اختلاف بانو فاطمهء زهرا و ابو بكر را در آغاز خلافت مشخص كرده است .\r\nدر روايت على بن اسباط آمده كه وقتى امام موسى بن جعفر بر مهدى عباسى وارد شد او را ديد كه مظالم را به صاحبانش بازمىگرداند به او گفت : اى امير المؤمنين چرا مظلمهء ما بازگردانده نمىشود گفت : مظلمهء شما چيست اى ابو الحسن ؟ فرمود : هنگامى كه خداوند متعالى فدك و اطراف آن را بدون هيچ جنگ و ستيزى به فتح پيامبر در آورد آيهء  « وَ آتِ ذَا الْقُرْبى حَقَّهُ »  را بر او نازل كرد ، پيامبر خدا نمىدانست كه آنها ( ذا القربى ) كيانند بنابراين به جبرئيل مراجعه كرد و جبرئيل نيز به خدا رجوع كرد خداوند به او توصيه كرد كه فدك را به فاطمه دهد بنابراين پيامبر خدا او را خواند و به وى گفت :\r\nاى فاطمه خداوند فرمانم داد كه فدك را به تو بدهم فاطمه زهرا گفت اى رسول خدا آن را از تو و از خداوند مىپذيرم و تا زمان حيات پيامبر ( ص ) از آن بهره‌بردارى مىكرد ولى همين‌كه ابو بكر به خلافت رسيد آن را از ايشان بگرفت فاطمهء زهرا ( س ) به نزدش رفت و از وى خواست تا آن را بازگرداند به او گفت شاهدى بياور تا در اين مورد شهادت دهد . او امير المؤمنين على ( ع ) و ام ايمن را به نزدش برد آنها شهادت دادند و ابو بكر نوشته‌اى به دستش داد ، نوشته در دست ، خارج شد در راه به عمر بن الخطاب برخورد به او گفت اى دختر رسول خدا چه به همراه دارى گفت نوشته‌اى از ابو بكر دربارهء فدك ؛ آن را از دستش گرفت و نگاهى به آن انداخت سپس آب دهان بر آن انداخت و نوشته‌هايش - را پاك كرد و ورقه را پاره كرد : المهدى به او گفت : اى ابو الحسن محدودهء آن را برايم مشخص كن فرمود : چهار سوى مرزش كوه احد ، عريش مصر و سال دريا « دومة الجندل » « 1 » است . مهدى عباسى به او گفت : به اين گستردگى اى ابو الحسن ؟ فرمود آرى امير المؤمنين اينها همه را رسول خدا بدون هيچ جنگ و گريز و برخوردى ، بدست\r\n\r\n\r\n","description":"","footnote":"\r\n( 1 ) آبادى در اردن فعلى ( م ) .\r\n","page_name":" 114 ","page_number":114},
  {"content":"\r\n\r\nآورد ، گفت بسيار بزرگ است بررسى خواهم كرد « 1 » .\r\nهنوز امام موسى بن جعفر ( ع ) از مرزبندى فدك در چنين وسعت گسترده‌اى كه در واقع شامل بيشتر كشورهاى اسلامى مىشود ، فراغت پيدا نكرده بود كه « مهدى العباسى » متوجه شد درگيرى ميان صديقهء كبرى فاطمهء زهرا و ابو بكر و يارانش در آغاز خلافت نه بر سر آن پاره زمين كوچكى كه در حجاز قرار داشت بلكه بسى از آن فراتر مىرفت و به عريش مصر و سواحل درياها و دومة الجندل و به چنان مناطقى گسترش مىيافت كه مساحت آن از مساحت كل حجاز فزونتر مىشد ؛ فدكى كه امام به هنگام طرح بازگرداندن حق پايمال‌شدهء خاندانش از مهدى عباسى ، مرزهاى آن را مشخص ساخت به معناى واگذارى قدرت به صاحبان واقعى آن است پاسخ او به امام ( ع ) از اين دو كلمه فراتر نرفت كه : بسيار بزرگ است و بررسىاش خواهم كرد و امام خود مىداند كه چنين چيزى ، تحقق نخواهد يافت و هم آنچه كه آنان ( ابو بكر و عمر ) را به غصب فدك و خلافت از صاحبان واقعىاش و تغيير و تبديل و كودتا ، كرد ديگران را نيز به همين كار وامىدارد .\r\nفاطمهء زهرا به دنبال تكه‌اى زمين يا ارث مادى خويش نبود او حقى را مىخواست كه خداوند متعال در جانشينى پيامبر براى على در نظر گرفته بود و در اينجا ناگزير بايد علاوه بر آنچه گذشت نگاهى نيز به سخنرانى فاطمهء زهرا در مسجد كه با حضور ابو بكر و گروه بسيارى از مسلمانان ايراد شد ، بيفكنيم تا به اين حقيقت بيشتر واقف گرديم ؛ اين سخنرانى بيشتر درباره على ( ع ) و برخوردهاى جاودانه‌اش در اسلام و سرزنش مسلمانان از چنين انتخاب شتاب‌زده‌اى و بازگشتشان به جاهليت در سپردن قدرت به آنها كه شايستگىاش را ندارند و مخالفت آشكارشان با كتاب خدا ، دور مىزد و بدين ترتيب هميشه و همه جا اين جنبه از موضوع را مورد توجه قرار داده و همهء سعى و تلاش خود را بر آن متمركز مىساخت تو گويى كه فدك يا ديگر مسائل شخصىاش هيچ اهميتى براى او ندارند .\r\nاو طى سخنانى كه در برابر گروهى از زنان مهاجر و انصار كه براى عيادت او طى دوران بيماريش به منزل آمده بودند گفت : آنها بنياد رسالت و پايه‌هاى نبوت را بر هم زدند و قدرت را از صاحبان اصلىاش و آنها كه در دين و دنيا صلاحيت دارند دريغ داشتند بدانيد كه اين كار زيانى آشكار است و آخر چرا از ابو الحسن ناراحت و دل‌زده\r\n\r\n\r\n","description":"","footnote":"\r\n( 1 ) نگاه كنيد به كلينى ، « الكافى » جلد 1 .\r\n","page_name":" 115 ","page_number":115},
  {"content":"\r\n\r\nشده‌اند ؟ از شمشير آخته‌اش ، از بىباكيها و بىپرواييها كه نسبت به جان و زندگى خويش داشت يا از آن كوششها و تلاشها كه در كوبيدن دشمنان مىكرد يا از آن يورشهاى سهمگين كه بر صفوف تبهكاران مىبرد و يا از آن پايداريها و پافشاريها كه در راه حق مىكرد كه در كار خدا در برابر هيچ نيرويى سر تمكين فرود نمىآورد . از كدام اينها و به چه سبب دست از او برداشتند ؟ و به كلامش ادامه داده مىگويد : بياييد و بشنويد بشتابيد و بنيوشيد كه اگر در جهان دير مانى شگفتيها خواهى ديد ليكن از همه شگفت‌انگيزتر كار و گفتار اين مردم است . كاش مىدانستم كه به كجا پناهنده شده‌اند و به چه دليلى استناد و استدلال دارند و بر چه پايه‌اى تكيه‌گاه ساخته و به كدام رشته چنگ زده‌اند . چه بد مولا و رهنمايى براى خود برگزيده و چه بديار و مددكارى انتخاب كردند و چه بد معاوضه و مبادله‌اى ستمكاران راست ! ، به خدا سوگند عقب افتادگان را بر پيشروان مقدم دانسته و ناتوانان را بر نيرومندان برگزيده‌اند با اين كار دماغ خود را به خاك بدبختى و مذلت ساييده‌اند آنها كه بد كرده و به تصور خود كار نيك انجام داده‌اند . آگاه باشيد كه اينان مفسدان و تباهكارانند و ليكن شعور تشخيص خويش را از دست داده‌اند . واى بر آنها ! آيا آن كس كه به حق راهنما و راهبر است كار رهبرى و پيروى را سزاوارتر يا آن كس كه تا راهش ننمايند خود راه نمىشناسد . شما را چه شده و چگونه چنين داورى مىكنيد .\r\nو ديگر برخوردهاى او كه همواره روى خلافت و توطئه سقيفه دور مىزد توطئه‌اى كه بالاخره و پس از جدال ميان گروهى از مهاجرين به سردمدارى سه تن از بزرگانشان ابو بكر ، عمر بن الخطاب و ابو عبيدة بن الجراح از يك سو و گروه بزرگى از انصار كه رهبر خود سعد بن عباده را از ابو بكر و امثال او كه در مقايسه با انصار و در حوادثى كه بر اسلام از آغاز پيدايش تا آخرين روزهاى زندگى پيامبر ، گذشته هيچ نقطهء درخشانى نداشته‌اند بسى شايسته‌تر مىديدند از سوى ديگر ، به در دست گرفتن قدرت از سوى ابو بكر انجاميد .\r\nبعيد نيست كه انصار تنها موقعى چنين موضعى گرفتند كه متوجه شدند توطئه فراهم آمده تنها براى دور ساختن على ( ع ) از قدرت بوده است روايت « الزبير بن به كار » كه از زيد بن ارقم يكى از چهره‌هاى سرشناس انصار نقل كرده و در آن آمده كه اگر على ( ع ) را براى خلافت برگزيده بودند هيچ كس از انصار با آنها مخالفتى نمىكرد ، نشانگر همين معناست .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبرخى روايتگران مدعيند كه على ( ع ) فاطمه زهرا را بر چهارپايى سوار مىكرد و شبانه بر خانه‌هاى انصار مىگذشت ؛ او برخوردهاى على ، فداكاريهايش در راه اسلام و پيامبر و سخنانى را كه در جانشينى خود به زبان آورده بر آنان يادآور مىشد و از آنان يارى مىطلبيد تا حق خود را بازپس گيرد و قدرت به او بازگردانده شود ؛ اين روايتگران مىافزايند كه انصار به او مىگفتند : ما ديگر با ابو بكر بيعت كرده‌ايم ولى اگر همسرت آن وقت خودش را به ما نشان مىداد هيچ كس را بر او ترجيح نمىداديم و على ( ع ) پاسخشان مىداد كه آيا بايد پيامبر را همچنان در منزلش ميان خانواده و همسرانش بدون غسل و كفن رها مىكردم و با آنها بر سر بدست گرفتن قدرت درگير مىشدم ؟\r\nبرخى از شيعه على رغم ضعف سندى اين روايت و بىتوجه به منظورى كه جاعلان آن داشته‌اند ، آن را معتبر دانسته‌اند . منظور جاعلان اين بوده كه بگويند : على و فاطمه وقتى از قانع ساختن مردم با منطق و دليل عاجز ماندند به پنهانكارى و فعاليت زير زمينى متوسل شدند تا در عصيانى كه چه بسا منجر به سرنگونى نظام تازه ( خلافت ابو بكر ) مىشود انصار را به حمايت طلبند و در عين حال نشان مىدهند كه انصار با ايده‌اى كه بر آنها عرضه مىشود روى موافق نشان نمىدهند و به همهء اينها بايد توهينى را كه به على و فاطمه در اين روايت مىرود ، افزود .\r\nالبته آنچه ترديدى در آن نيست ، فاطمه زهرا با گروهى از سرشناسان انصار و مهاجر ، ديدار داشته و فداكاريها و از خودگذشتگيهايى را كه على از آغاز طلوع اسلام در راه آن مبذول داشته خاطرنشانشان ساخته و گفته‌هاى پيامبر را دربارهء او و جانشينىاش و آماده ساختنش براى پذيرش مسئوليت پس از خود را يادآور شده و برخورد زبونانهء آنها و همسويىشان با طمعكاران و جاهليت‌پرستانى را كه حتى در حيات پيامبر براى بدست گرفتن قدرت نقشه مىريختند به باد نكوهش گرفت ؛ گروهى از علماى مسلمان تحت تأثير سخنانش قرار مىگرفتند و از اينكه اين گونه جريانهاى امور از مسير اصلى و حقيقى خود عدول كرده شگفت زده مىشدند و خشمشان فزونى مىگرفت در حالى كه از پدرش شنيده بودند كه بارها به او گفته بود خداوند با خشم تو خشمناك مىگردد و از خشنوديت خشنود مىشود و باز از او شنيده بودند كه مىفرمود : فاطمه پارهء تن من است آن كس كه او را بيازارد مرا آزرده است و هر كس مرا بيازارد خداى را آزرده است ؛ آنها از خشم او و برخوردش كه در صورت سرباز زدن از ياريش در معرض خشم خدايشان قرار مىداد ، در شگفت ماندند ولى آنچه كه باعث شد ترس در دلشان\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nراه يابد و حس كنند كه قادر به يارى وى نيستند اندك بودنشان در مقايسه با تودهء مردم و كينه‌ورزان و طمع‌كاران بود .\r\nولى اينكه على بنا به آنچه كه در روايت وارد شده او را سوار بر چهار پا كرده شبانه به خانه‌هاى انصارش مىبرد و درب منازل را مىزد و درخواست يارى از آنها مىكرد به نظر من هيچ لزومى نداشت زيرا موضع او براى همه روشن بود ؛ او بارها با لحنى بسيار قاطع در مسجد مطرح كرده بود و نيازى به پنهانكارى نداشت تا مجبور باشد شبانه بنا به ادعاى اين روايت ، از انصار طلب يارى نمايد و علاوه بر اينها ، على ( ع ) هرگز در انديشهء قيام مسلحانه عليه وضع جديد نبود بويژه كه حركت ارتداد آنچنان وسعت گرفته بود كه در خارج از شهر تهديدى براى اسلام بشمار مىآمد و مصالح اسلام براى او و فاطمه زهرا ( ع ) از هر چيز ، فراتر بود .\r\nقيام فاطمهء زهرا و على تنها براى نشان دادن تجاوز آنها و انحرافشان از خطى بوده كه پيامبر اكرم از آغاز دعوتش به اسلام تا آخرين لحظه‌هاى حيات در مورد جانشين شرعىاش پس از خود ، پى گرفته بود و داستان فدك و سهم ذا القربى نيز در اين ميان تنها واكنش ابو بكر و يارانش بر اين قيام و برخوردش با خلافت ابو بكر طى فاصله كوتاه زندگيش پس از مرگ پدر بود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nداستان فدك\r\nپس از اين بررسى كوتاه در مورد برخوردش با خلافت ابو بكر ، به داستان فدك مىپردازيم كه مورد جر و بحثهاى بسيارى ميان شيعه و سنى شده و تا كنون نيز موضوع بحثهاى داغ ميان اين دو فرقه است و تاريخ آن با تاريخ نبرد قدرتى كه پس از وفات پيامبر اكرم ( ص ) به كوتاه ساختن دست على از قدرت انجاميد ، گره خورده است .\r\nفدك دهى است از دهات حجاز كه فاصله‌اش تا مدينه دو يا حد اكثر سه روز راه است و در كنار خيبر ، يكى از بزرگترين دهات يهوديان و مستحكمترين دژهاى آنان قرار دارد . پس از آنكه مسلمانان به دنبال نبردهاى سختى كه با يهوديان خيبر داشتند بر آن چيره شدند پيامبر يهوديان آنجا را آزاد گذارد تا روى زمينهاى خود كار كنند به شرطى كه نيمى از محصول را به فاتحين بپردازند ؛ وقتى پيامبر از اين كار فراغت حاصل كرد مردم فدك هراسناك شده مطمئن گرديدند كه پيامبر به سراغشان خواهد آمد بنابراين فرستاده‌اى به سويش روانه كردند و اعلام داشتند كه آماده‌اند تا زمين و هر آنچه كه دارند تسليم كنند مشروط به آنكه همچون مردم خيبر ، آزادشان بگذارد تا روى زمين كار كنند و نيمى از محصول را براى خود بردارند ؛ پيامبر اين پيشنهاد را پذيرفت و به نصف محصول با آنها مصالحه كرد و بدين ترتيب خيبر به تملك مسلمانان در آمد زيرا از طريق جنگ بر آن چيره شده بودند و فدك به تملك پيامبر در آمد زيرا هيچ درگيرى و نبردى در آن به وقوع نپيوست ؛ پيامبر ( ص ) نيز آن را به فاطمهء زهرا بخشيد و فاطمه زهرا نيز بنابه اتفاق منابع شيعه و برخى منابع سنى ، آن را در اختيار پدر\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nگذارد تا هر گونه صلاح ديد بكارش گيرد و به ميزان نياز خود و فرزندانش از آن ، بهره‌مند شود .\r\nدر « الدر المنثور » سيوطى به نقل از البزاز و ابى يعلى و ابن حاتم و ابن مردويه به نقل از سعيد الخدرى آمده كه مىگويد وقتى آيه  « آتِ ذَا الْقُرْبى حَقَّهُ »  نازل گرديد . پيامبر فاطمه زهرا را فراخواند و فدك را به وى بخشيد . گروهى به نقل از ابن عباس و ديگران نيز همين روايت را نقل كرده‌اند .\r\nدر شرح نهج البلاغه ( ابن ابى الحديد ) نيز به نقل از ابى سعيد الخدرى آمده كه پس از آنكه رسول خدا ( ص ) فدك را بدست آورد آن را به فاطمه بخشيد كه تا هنگام مرگش در اختيار او بود و پس از مرگ پيامبر ، ابو بكر آن را از وى ستاند و به بيت المالش ضميمه كرد و هنگامى كه آن را از وى خواست پاسخش داد كه او از پيامبر اكرم شنيده كه فرموده بود : ما پيامبران چيزى به ارث نمىگذاريم .\r\nو در روايت ديگرى به وى گفت : پدر تو هيچ درهم و دينارى بجاى نگذاشت و گفته بود ما پيامبران چيزى به ارث نمىگذاريم آنچه به صدقه گذارده‌ايم به ارث نمىرسد و سوگند به خدا كه من چيزى از صدقهء رسول خدا را از وضعى كه داشته ، تغيير نمىدهم .\r\nابن ابى الحديد در جلد چهارم از شرح نهج البلاغه مىگويد : ابو بكر به او گفت اى دختر رسول خدا ، به خدا سوگند كه پدرت درهم و دينارى به ارث نگذارد و او فرموده بود پيامبران چيزى به ارث نمىگذارند . فاطمهء زهرا گفت او پس از دستيابى ، آن را به من بخشيد و ابو بكر از وى خواست تا شاهدى بر اين ادعا آورد و او على ( ع ) و ام ايمن را آورد آنها شهادت دادند كه پيامبر خدا آن را به وى بخشيده است همچنانكه عمر بن - الخطاب و عبد الرحمن بن عوف نيز شهادت دادند كه پيامبر خدا آن را ميان مسلمانان ، پخش كرد . بنابراين به او گفت اى دختر رسول خدا تو راست گفته‌اى على و ام ايمن نيز راست گفته‌اند همچنانكه عمر و عبد الرحمن نيز راست گفته‌اند مال تو متعلق به پدرت بود و روزى شما را از آن مىداد و بقيه را ميان مسلمانان تقسيم مىكرد حال مىخواهى با آن چه كنى ؟ گفت : همان كارى مىكنم كه پدرم با آن مىكرد به او گفت : خدايت پاداش دهد من نيز مىخواهم همان كارى كه پدرت مىكرد انجام دهم فاطمه زهرا بنا به ادعاى اين روايت ، با اين كار موافقت كرد .\r\nبرخى روايات حاكى از آنند كه او نوشته‌اى دربارهء فدك به وى داد كه در آن به نفع وى شهادت داده بود ولى عمر بن الخطاب آن را از وى ستاند و پاره كرد بيشتر\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nروايات حكايت از آن دارند كه او شهادت على ( ع ) را به بهانه اينكه در مسأله ذىنفع است و شهادت ام ايمن را رد كرد زيرا در چنين مسائلى حتما بايد دو مرد يا يك مرد و دو زن ، شهادت دهند .\r\nو در روايت سليم بن قيس آمده كه ابو بكر مىخواست نوشته‌اى راجع به فدك برايش بنويسد ولى عمر بن الخطاب مانع از اين كارش شد و به وى گفت : على ( ع ) سنگ خود به سينه مىزند و ام ايمن زنى است بيگانه كه قادر به بيان سخنش نيست و هنگامى كه شهادت حسن و حسين را مطرح ساخت گفت آن دو صغيرند و شهادتشان ، جايز نيست ؛ اين بود فشردهء قضاوت ابو بكر نسبت به ادعاى فاطمهء زهرا ( ع ) كه نقل شد .\r\nاگر چه همهء اين روايات ، جاى سخن دارند ولى من سخن را بنابه آنچه كه محدثين نقل كرده‌اند پى مىگيرم و از آنجا ناگزير بايد برخى نكات را در مورد برخورد ابو بكر و عمر در اين مسأله يادآور شوم ؛ آنها با نپذيرفتن شهادت على ( ع ) حكم اسلام را زير پا گذاردند زيرا خويشاوندى تنها ، مانع از شهادت نمىشود و همچنين آنها با اين اتهام كه او على ( ع ) جانب فاطمهء زهرا را مىگيرد با پيامبر اكرم نيز به مخالفت برخاسته‌اند زيرا بارها و به مناسبتهاى مختلف از ايشان شنيده‌اند كه فرمود : « على با قرآن و قرآن با على است » ، « على با حق و حق با على است » و ديگر آيات و رواياتى كه تأكيد بر آن دارند كه على ( ع ) برتر و فراتر از شبهات است ؛ علاوه بر اين حكم اسلام در اين گونه ادعاها ، حكم به شهادت دو عادل يا يك شاهد و سوگند مدعى است و ابو بكر بايد فاطمهء زهرا را در كنار شهادت على ( ع ) سوگند شرعى مىداد و به مقتضاى اصول قضا ، حكم خود را صادر مىكرد ؛ فكر نمىكنم كه آنها ( ابو بكر و عمر ) اين موضوع را نمىدانستند ؛ پيامبر ( ص ) به همين ترتيب و در حضور ايشان در مسائل مبتلا به مردم ، قضاوت مىفرمود .\r\nپرسشى كه در اينجا مطرح مىشود اين است كه اگر طبق ادعاى فاطمهء زهرا ، پيامبر اكرم ( ص ) فدك را به او داده است و بىهيچ ترديد در اين ادعا صادق است و از عايدى آن به ميزان نياز برداشت مىكرد و ما بقى را در اختيار پيامبر مىگذارد كه خود در آن تصرف كند ، قابل تصور نيست كه مسلمانان و بويژه آنانى كه در رابطهء دائمى با وى بودند از اين جريان بىخبر باشند پس چرا در چنين وضعى و بنا به ادعاى اين روايات ، كسى جز على و ام ايمن و حسن و حسين ( ع ) ، به شهادت نيامدند ؟\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nپاسخ اين است كه براى فاطمهء زهرا ( س ) شاهد آوردن دشوار نبود و در شاهد - آوردن ام ايمن و فرزندانش حسن و حسين كه در آن روز كودكان خردسالى بيش نبودند ، ناچار نشده بود او شاهدانى داشت كه هيچ كس نمىتوانست از شهادت آنها در مورد موضوعى از اين دست ، كمترين ايرادى بگيرد ، ابو ذر و عمار و مقداد و عباس و فرزندانش و سلمان و ابو سعيد الخدرى و ديگرانى كه درستى سخنش را در ادعايى كه مىكند حتى به قيمت هر گونه شكنجه و آزارى شهادت مىدادند . ولى اگر فرض كنيم او چنان برخوردى داشته [ و به آن شاهدان بسنده كرده است 
  ] به نظر مىرسد كه فدك برايش اهميت نداشته و هدف وى را تشكيل نمىداده است و اگر اين درست باشد كه على ( ع ) و حسن و حسين را به شهادت آورده براى اين بود كه مىخواسته از آنها مخالفت آشكار دو خليفه با گفته‌هاى روشن پيامبر را در مورد خودش و فرزندانش به ثبت رساند در حالى كه اگر ارجمندترين صحابه‌ها را نيز به شهادت مىطلبيد او ( خليفه ) آمادگى آن نداشت تا خواسته‌هايش را بر آورده كند و چنين به نظر مىرسد كه در صدد بر مىآمد تا شهادت آنها را با دهها شهادت ( مخالف ) خنثى سازد همان گونه كه شهادت على و ام ايمن را با شهادت عمر بن الخطاب و عبد الرحمن بن عوف ( طبق روايت پيش - گفته شرح نهج البلاغه ) خنثى ساخت و با حديث « ما پيامبران چيزى به ارث نمىگذاريم » و در روايت ديگرى با حديث « ما آنچه را صدقه كرده‌ايم به ارث نمىگذاريم » ارث بردن او از پدرش را منكر گرديد در حالى كه اين حديث را كه بنا به اتفاق مورخين و محدثين تنها أبو بكر منبع آن است هيچ كس از صحابهء پيامبر جز ابو هريره ، مدعى آن نشده كه آن را از پيامبر ( ص ) شنيده است و هر كس هم آن را روايت كرده ، تنها به او اسناد داده است .\r\nدر « دلايل الصدق » به نقل از گروهى از محدثين به نقل از عايشه آمده كه او گفت : هنگامى كه پيامبر خدا بدرود زندگى گفت نفاق همه جا را فرا گرفت و اعراب از دين بازگشتند و انصار و مهاجرين از يكديگر جدا شدند و اگر آنچه بر پدرم وارد آمد بر كوههاى برافراشته مىآمد ، آنها را از جاى بر مىكند ، در هر جا اگر اختلاف نظرى پيش مىآمد او بدانجا مىشتافت و آن را حل و فصل مىكرد ؛ گفتند كه پيامبر خدا كجا بايد به خاك سپرده شود هيچ كس نمىدانست أبو بكر گفت : از رسول خدا شنيدم كه فرمود : هر پيامبرى فوت كند همان جايى به خاك سپرده مىشود كه جان به جان آفرين تسليم كرده است ؛ در ميراثش اختلاف نظر پيش آمد هيچ كس نمىدانست در اين\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمورد چه بايد كرد أبو بكر گفت از رسول خدا شنيدم كه فرمود : ما پيامبران آنچه را كه به صدقه داده‌ايم ، به ارثش نمىگذاريم .\r\nالمظفرى در « دلائل الصدق » مىگويد حديثى كه احمد در صفحه 13 جلد اول مسند خود به نقل از عمر بن الخطاب آورده كه مىگويد أبو بكر برايم گفته و او راست گفتار است كه از پيامبر شنيده كه مىفرمود ، پيامبر چيزى به ارث نمىگذارد و ارث او ميان مستمندان و نيازمندان پخش مىشود ، دليل بر آن است كه أبو بكر به تنهايى اين حديث را نقل كرده است و در ادامه مىگويد : ابن ابى الحديد در صفحه 85 از جلد چهارم شرح نهج البلاغه گفته است كه بيشتر روايات دلالت بر آن دارند كه اين حديث را جز او ، كسى روايت نكرده است همچنانكه بخش اعظم محدثين اين نكته را يادآور شده‌اند تا جايى كه فقها در احتجاج بدين خبر ، بسنده كردن به روايت تنها يك صحابى را مطرح ساخته‌اند « 1 » .\r\nبرخى ديگر از روايات بر آنند كه فدك و جز آن كه متعلق به پيامبر اكرم بوده است بنابه نظر سيوطى در « تاريخ الخلفاء » ، پس از وى از آن أبو بكر گرديد .\r\n« ابو داوود » در سنن خود و در باب صفاياى رسول خدا [ صفايا جمع صفى يعنى گزيدهء از غنيمت كه پيامبر ، امام يا رئيس براى خود بردارد . م 
  ] از كتاب خراج به نقل از ابى طفيل آورده كه گفته است : فاطمهء زهرا به نزد ابو بكر آمده ارثش از پيامبر را طلب كرد . أبو بكر گفت : از پيامبر خدا شنيدم كه مىفرمود : خداوند متعال اگر چيزى نصيب پيامبرش گرداند متعلق به كسى مىشود كه جانشين وى مىگردد .\r\nهمچنانكه در « كنز العمال » به نقل از احمد و ابى داوود و ابن حريز و البيهقى نيز اين حديث از أبو بكر روايت شده و مظفرى در « دلايل الصدق » مىگويد : ظاهر آن است كه خيبر اختصاص به آنها يافت و به چنگ آنها افتاد و گرنه از روايت بخارى ، مسلم و احمد چنين برداشت نمىشد كه عمر بن الخطاب و أبو بكر ، خيبر و فدك را به خود اختصاص دادند و گفتند كه اين دو ، صدقهء رسول خدا هستند و جزو حقوق وى بشمار مىروند و به او مربوط مىگردند و پس از وى نيز در اختيار ولى امر قرار مىگيرند و مىافزايد :\r\nاين نشان‌دهندهء آن است كه عمر و أبو بكر خيبر را جزو حقوق خويش و جانشينانشان در آورده و طعمهء خود تلقى كردند .\r\n\r\n\r\n","description":"","footnote":"\r\n( 1 ) نگاه كنيد به جلد 2 صفحه 32 از كتاب « دلايل الصّدق » مظفرى .\r\n","page_name":" 123 ","page_number":123},
  {"content":"\r\n\r\nولى استدلال أبو بكر به حديث نخست كه مدعى آن شده ، ميان محدثين شهرت بيشترى دارد با اين حال چيزى مانع از آن نمىشود كه درخواست فاطمهء زهرا نسبت به سهمى كه پيامبر از خيبر و ديگر غنايم دارد به استناد دو حديث نامبرده ، رد نشود .\r\nسؤالى كه در اينجا مطرح مىشود آن است كه آيا پيامبر مىتواند حكمى مخالف قرآن كه آشكارا سخن از ميراث فرزندان از پدران بميان آورده صادر كند و اين حكم نيز بر همهء مسلمانان حتى آنان كه از همه به وى نزديكترند مانند على و امثال او از خويشان و بستگانش كه موضوع مستقيما به دو مربوط مىشود پنهان بماند و تنها أبو بكر در جريانش قرار گيرد ؟ با توجه به اينكه او به هنگام نزول وحى در اين گونه موارد ، مسلمانان را گرد مىآورد و در جريانشان قرار مىداد زيرا چنين احكامى اگر چه مخاطب آيهء پيامبر باشد به همهء مسلمانان مربوط مىشود و آيا او مىتواند آن را از دخترش و پسر عمويش يعنى دروازهء شهر دانش و آن كس كه علم الكتاب را دارد ، پنهان سازد در حالى كه مىداند چنين كارى او را درگير اختلافاتى با جانشينانش مىكند و اين اختلافها به خود مسلمانان بازمىگردد و حتى در معرض اين قرارش مىدهد كه آنچه استحقاق ندارد مطالبه كند و از آنجا به آزار و خشم او منجر مىگردد در حالى كه بارها فرموده بود : خداوند با خشم او خشمگين و با خشنودىاش ، خشنود مىشود و فرموده بود : او پارهء تن من است آنچه آزارش مىدهد مرا نيز مىآزارد .\r\nگمان نمىكنم كسى به خدا و رسول ايمان داشته باشد و از شيوهء پيامبر در تبليغ احكام و نيز مقام و موقعيت فاطمه زهرا و على آگاهى داشته باشد و در عين حال در دروغ - بودن دو حديث منسوب به أبو بكر ، ترديدى به خود راه دهد .\r\nدر هر صورت فاطمهء زهرا بدون هيچ ترديدى عايدى خود و پدرش را طلب كرد و أبو بكر در برخورد با او از حدود شرعى تجاوز كرد و اينكه آنچنان كه از همه برخوردهايش مىتوان استنباط كرد آنچه براى فاطمهء زهرا اهميت داشت ادامهء حكومت پدرش و گسترش اسلام بوده و فدك و ارث از جمله ستمهايى بود كه در نظر داشته به عنوان ستمگرى دست‌اندركاران به ثبتش رساند او كه بنا به روايت مشهور از طريق پدرش در بستر بيمارى واپسين خود مىدانست به فاصلهء روزهاى اندكى به او مىپيوندد چه كارى مىتوانست با فدك داشته باشد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nخطبهء زهرا ( س ) در مسجد\r\nفاطمه زهرا همچنانكه گفتيم در رابطه با خلافت ، ارث و حق خود در فدك برخورد قاطعى داشت و هنگامى كه پافشارى آنها را در برخوردى كه داشته‌اند ديد بر آن شد تا نظر خود و مظلوميتش را بر بخش بزرگترى از مسلمانان اعلام كند تا عذرى براى كسى باقى نماند ؛ او در يكى از روزهاى جمعه ، گردهمايى مسلمانان در مسجد پدرش را غنيمت شمرد و مقنعه‌اش را بسر كرد و به اتفاق گروهى از زنان همراهش كه در پىاش روانه شدند و با گامهايى كه با گامهاى پيامبر خدا ( مو ) نمىزد بيرون شد و بر أبو بكر كه گروه بسيارى از مهاجرين و انصار در مسجد و به روايت ديگرى در خانه‌اش جمع آمده بودند ، وارد گرديد .\r\nنوادهء او عبد اللّه بن حسين بن الحسن به توصيف اين اقدام او پرداخته مىگويد :\r\nوقتى بر آنان وارد شد ابو بكر ميان او و ايشان نوارى سفيد يا پارچه‌اى كتانى حايل كرد آنگاه فاطمهء زهرا ناله‌اى بلند سر داد به گونه‌اى كه حاضران به گريه افتادند مدتى صبر كرد تا ساكت شدند آنگاه گفت : آغاز مىكنيم به ستايش از كسى كه بيش از هر چيز سزاوار ستايش و ارجمندى و بزرگوارى است . سپاس خداى را بر آنچه ارزانى داشته و شكر بر آنچه كه الهام بخشيده و به همين ترتيب نعمتهاى خداوندى را بر بندگانش ، برخوردهاى پدرش و فداكاريهاى او را در راه دعوت و نجات ايشان از گمراهى و پرستش بتها . . . بر مىشمرد . . . آنگاه به جانب اهل مجلس رو كرده گفت : شما اى بندگان خدا و اى پرچمداران امر و نهى و حاملين دين و وحى او شماييد كه امين خداوند نسبت به خودتان و مبلغين او نسبت به امتهاى ديگريد زمامدار حقيقى خدا در\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nميان شما هست و پيش از اين با شما عهد و قرارى به عمل آمده و بر حسب آن كسى كه بازمانده و تتمه‌اى از نبوت است به سرپرستى بر شما تعيين گرديده اين كتاب خداست كتاب ناطق و قرآن صادق نور فروزان و پرتو رخشان كه بيان آن بصيرت‌افزا و رازهايش خالى از ابهام و ظواهر آن متجلى و آشكار است پيروان آن مورد رشك مردم جهان شده‌اند و تابعين خود را به بهشت رهنمون است و نيوشيدن سخنانش به نجات و رهايى مىانجاماند بواسطه همين قرآن است كه به حجتهاى نورانى خدا و به فرمانهاى تفسير - شده و نواميس در پرده و بيانهاى روشنگر و برهانهاى كافى مىتوان دست يافت . و ادامه داده گفت : خداوند ايمان را براى تطهير شما از لوث شرك قرار داد و نماز را براى آنكه از كبرتان وارهاند و زكات را براى پاك ساختن ارواح و نفوس و افزايش روزى و روزه را براى تثبيت اخلاص و حج را براى استحكام كاخ دين ، و همچنان به صحبت دربارهء بهره‌هايى است كه مسلمان از اصول و فروع دين مىبرد پرداخت تا بدانجا رسيد كه : شما را پيامبرى از ميان خودتان بيامد كه از رنجتان رنجور مىشد و در پرورش و ساخت و ساز شما ، سخت كوش و حريص و نسبت به مؤمنان رءوف و مهربان بود ، اگر نسبت او را بنگريد خواهيد يافت كه او پدر من است نه پدر زنان شما و برادر پسر عم من است نه مردان شما چه نسبت افتخارآميزى ! رسالت خود را با انذار و اعلام خطر آغاز كرد و راه خود را از پرتگاه مشركين بگردانيد بر سر آنان بكوفت و گلوگاهشان را بفشرد و با زبان حكمت و موعظت نيكو ، به راه خداوندشان دعوت كرد ، بتها را در هم فرو ريخت و سر سروران را منكوب ساخت تا آنجا كه جمعشان پراكنده گرديد و پشت به ميدان كرده بگريختند . صبح صادق از زير پردهء شب بدر آمد و چهرهء تابان حق نقاب بر گرفت ، حقيقت مطلق و حق محض جلوه‌گر شد زمامدار دين در سخن آمد و عربده‌هاى شياطين در گلو خاموش شد خار نفاق از سر راه بيكسو افتاد و گره‌هاى كور كفر و شقاق از هم بگشود تا آنگه كه همصدا با گروهى تابنده دل و تهى شكم به كلمه اخلاص لب بگشوديد در صورتى كه شما خود بر لب گودالى از آتش مزمزهء هر نوشنده و طعمه آدم خواران فرصت طلب و آتشگيرانه هر شتابنده و لگدكوب هر رونده بوديد آب آلوده از گودال جاده‌ها مىنوشيديد و قوت از برگ درختان مىگرفتيد خوارى و پستى بر شما سايه افكنده بود . بيمناك آن بوديد كه مبادا شما را به چشم زدنى ، از ميانه بربايند . پس از اينها همه و همهء اينها خداوند شما را به دست پدرم محمد نجات بخشيد با آنكه او خود سخت مبتلى به ددان مردمى صورت و گرگان عرب و سركشان از\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاهل كتاب بود هر گاه‌وبيگاه كه آتش جنگى مىافروختند خداوند آن را خاموش مىگردانيد و هر دم كه شاخ شيطان از پنهانگاه خود مىدميد و يا اژدهايى از مشركين دهان مىگشود برادر خود را در كام آن مىافكند او نيز تا با مشت مردانهء خود آن را له و نابود نمىكرد و از آب تيغ بران آتش آن را نمىنشانيد دست‌بردار نبود فرسوده و رنج برده‌اى در راه حق و سخت كوشى در طريق انجام فرمان خدا بود خويشاوندى نزديك به رسول او و سرورى بر اوليا و دوستداران پروردگار . همواره دامن كوشش به كمر زده داشت ناصحى جدى و پندآموزى ساعى بود در حالى كه شما در آن احوال پرمخاطره ، در رفاه عيش غنوده و در مأمنى با يكديگر به شوخى و مزاح مىگذرانديد به انتظار آنكه حوادث بد روزگار بر سر ما فرود آيد و گوش خوابانده كه اخبارى از اين گونه دربارهء ما بشنويد به كارزار پشت مىكرديد و نبرد را مىگريختيد .\r\nاما همين‌كه خداوند براى پيامبر خود خانهء جاويدان انبياء و مأوى هميشگى برگزيدگان خويش را اختيار كرد دشمنى و نفاق پنهان شما آشكار شد و جامهء دين به كهنگى گراييد خشم فروخوردهء گمراهان به سخن آمد و گمنام مردمان بىمايه دعوى نبوغ كرد و نازپروردهء تبهكاران صدا در گلو انداخت و در صحن خانه‌هايتان به جولان آغاز كرد شيطان سر خود از سوراخ بدر آورد و شما را به سوى خود آواز داد ديد كه دعوت او را به قبول پاسخ مىگوييد و در او نظر به عزت مىنماييد از شما خواست كه بپاىخيزيد ديد كه چه سبك برخاستيد داغتان كرد ديد كه چه آتشين‌مزاجيد و به دنبال اين وسوسه‌ها ، به غصب داغ بر شتر ديگران نهاديد و به ستم مركب خود را در نوبت ديگران به آب برديد با آنكه از عهد و قرار ( كه پيامبر با شما كرده بود ) چيزى نمىگذشت و دهانهء زخم ، سخت گشاده و جسم پاك رسول خدا هنوز به خاك نرفته بود خود را پيش انداختيد و بهانه كرديد كه از بيم بروز فتنه چنين و چنان كرده‌ايد آگاه باشيد كه در ميان فتنه فرو افتاده‌ايد و جهنم از هر سو بر كافران احاطه دارد . و به خطبهء خود كه از صاعقه‌ها كوبنده‌تر بود همچنان ادامه داد در بند بند آن ، دلايل بسيارى در انحراف آنان از خط رسالت و شيوهء قرآن و مفاهيم روشن و آشكار آن هويدا بود سخنش را اين گونه ادامه داد : با اينهمه قرآن را پشت سر انداختيد آيا خواستيد كه از آن روى بگردانيد و يا چيز ديگرى را در قبال قرآن يافتيد و بر وفق آن حكم مىدهيد ؟ بدانيد كه حكم بر خلاف قرآن براى ستمكاران نيكو بدلى نيست و هر كس كه جز دين اسلام جويد هرگز از او نخواهند پذيرفت و در آخرت از زيانكاران است\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nآيا حكم جاهليت را مىجوييد در حالى كه از خدا نيكوتر داور كيست براى گروهى كه بىگمان و شك بر ايمانند .\r\nآنگاه خطاب به أبو بكر كرده فرمود : اى پسر ابو قحافه ( أبو بكر ! ) آيا در كتاب خدا آمده كه تو از پدرت ارث ببرى ولى من از ارث پدر بىبهره باشم ؟ شگفتا تهمتى كه به خدا بسته‌اى و آيا شما با عهد و قصد كتاب خدا را پشت سر انداخته و از آن دست كشيده‌ايد ؟ مگر خداوند در قرآن نفرمود كه سليمان از داود ارث برد و در آنجا كه داستان يحيى بن زكريا را بازمىگويد فرمود : زكريا گفت : « پروردگارا مرا فرزندى ده كه از من و خاندان يعقوب ارث برد » و نيز گويد : « در قانون خدا ، خويشاوندان نسبى بر خويشان بر برخى ديگر به ارث اولويت دارند » و باز فرمايد : « خداوند دربارهء فرزندانتان سفارش مىكند كه هر پسرى را از ارث همچون دو دختر بهره باشد » . و نيز گويد :\r\n« دستور داده شده كه چون يكى از شما را مرگ فرا رسد اگر مالى از خود بجاى نهد براى والدين و خويشاوندان به نيكويى وصيت نمايد كه اين كار شايستهء پرهيزگاران است » حال پنداشته‌ايد كه مرا از مال پدر بهره و ارثى نيست ؟ مگر خداوند شما را به آيه‌اى از قرآن مخصوص كرده و پدرم را از حكم آن خارج ساخته و مشمول آن نكرده است ؟ يا آنكه مىگويد اهل دو مذهب از يكديگر ارث نمىبرند و من و پدرم يك مذهب نداريم ؟ يا آنكه شما خود را از پدرم و پسر عمم به احكام خاص و عام قرآن ، آگاه‌تر مىدانيد ؟\r\nحال كه چنين است بگيريد آن را همچون مركبى مهار كرده و جهاز برنهاده و از آن خويشتن نماييد اما روز حشرى هم هست و با تو رو در رو خواهد گرديد كه خداوند چه خوش داورى است و محمد چه نيكو مدعى و دادخواهى و رستاخيز چه نيكو ميعاد - گاهى . در آن زمان است كه تباهكاران زيان كنند و ديگر پشيمانى سودتان نبخشد و هر خبرى را قرارگاهى است به زودى خواهيد دانست آن كس را كه عذاب رسواكننده فروگيرد و شكنجهء پاينده بر اندرونش ريزد ؛ در شرح نهج البلاغه آمده كه رو به سوى قبر پدرش كرده و سرودهاى « هند دختر اثاثة » را برخواند :\r\n- [ پس از تو حوادث ناگوارى بر ما رفت كه اگر خود شاهد و ناظر بودى اينهمه سخن نمىراندى 
  ] .\r\n- [ وقتى كه بدرود زندگى گفتى و از سخن بازماندى مردانى بر ما شدند كه از ايشان نفرت داشتيم 
  ] .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n- [ آنگاه كه چشم فرو بستى مردانى بر ما حمله‌ور شدند و خوارى و زبونى گريبانمان گرفت و اينك ناموسمان در خطر قرار گرفته است 
  ] .\r\nمردان و زنان حاضر آنچنان گريه كردند كه هرگز ديده نشده است . آنگاه خطاب به انصار فرمود : اى گروه جوانمردان و اى بازوان تواناى ملت و اى عهده‌داران حصانت اسلام اين ناديده حق من از سوى شما چه معنى دارد ؟ و اين تغافل در دادخواهى از من چرا ؟ مگر پدرم رسول خدا نمىفرمود : « حق هر كس را در رعايت از فرزندانش ملحوظ داريد » ؟ با چه شتابى و چه زود چنين گشتيد و با چه عجله‌اى از من دست كشيديد ! اينك محمد مرده است فاجعه‌اى سخت سهمگين بود كه بر همه جا غبار غم پاشيد فقدانى كه هرگز پر نمىشود و شكافى كه هرگز جبران نخواهد گشت با غيبت او پهنهء گيتى به سياهى نشست و در مصيبت او اختران آسمان نقاب كسوف بر چهره كشيدند اميدها در نااميدى نابود گرديد و كوهها از هم فرو ريختند حريمها از ميان رفت و حرمتها تباه شد كه مرگ او همان بلاى بزرگ و آن مصيبت عظمى بود كه بر ما فرود آمد كه هيچ فاجعه‌اى به پايهء آن نرسيد ليكن پيش از اين قرآن كتاب خدا جل شأنه آن را بصراحت ياد كرده و پيش‌بينى كرده بود و گفته بود : « و محمد جز پيامبرى نيست كه پيش از وى پيامبران آمده و در گذشته‌اند پس اگر بميرد يا كشته شود بازپس مىگرديد ؟\r\nو هر كس كه بازپس گرايد هرگز خداى را زيانى نرساند و ليكن سپاسداران را خداوند پاداش و جزا خواهد داد » .\r\nاى پسران برومند فيله [ نام افتخارآميز مادر بزرگ در طايفهء نيرومند اوس و خزرج 
  ] آيا دلتان رضا مىدهد كه مرا در مورد ارثيهء پدرم بكوبند و خرد كنند ؟ در حالى كه شما چشم در چشم من داريد و صداى مرا مىشنويد گرد هم جمع مىشويد و براى يارى من شما را عده و عدد فراوان است ساز و برگتان هست سلاح و سپر داريد شما همان برگزيدگان منتخب و منتخبان برگزيده‌ايد كه با قبايل عرب كارزار كرديد رنجها و زحمتها بر خود نهاديد تا آنكه به وجود شما آسياى اسلام بگردش آمد و شير در پستان روزگار آماده گرديد نعره شرك در گلو خفه شد و فوران گناه بيارميد آتش كفر بيفسرد و دعوت به هرج و مرج و بىنظمى متوقف ماند و دين نظام و انتظام پذيرفت اكنون چه شده كه پس از آن احوال باز به سرگردانى دچار آمده‌ايد و پس از آن هويدايى به پنهانكارى پرداختيد و بعد از آن همه كوشش و تلاش به عقب بازپس گراييده و بالاخره پس از ايمان و عقيدت مشرك و بىدين گرديده‌ايد ؟ آگاه باشيد مىبينمتان كه به وقفه سر به راه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nپستى و انحطاط نهاده‌ايد و آن كس را كه بايد قبض و بسط امور جامعه را در دست گيرد از زعامت و منصبش دور كرده‌ايد و آنچه را كه به گوارايى خورده بوديد باز - گردانده‌ايد چه باك اگر شما و هر آن كس كه در زمين مىزيد همگى كافر گردند كه خداوند بىنياز و مستوره است . آگاه باشيد كه من آنچه گفتم با توجه و آگاهى كامل به رسواييها و سست عنصريهايى است كه شما را فرو گرفته و نيرنگها و فريب‌كاريهايى است كه دلهاتان احساس مىكنند اما اينها كه گفتم جوش درون و رازهايى بود كه در سينه داشتم زهرى از دردهاى دل آزرده بود كه بيرون ريختم و براهينى بود كه ارائه كردم . آيا در پيش چشم خداوند دست به چنين اعمال آلوديد ؟ اما به زودى ستمكاران در خواهند يافت كه به كجا زير و زبر شده‌اند .\r\nبه نظر مىرسد كه اين سخنرانى و گفتگويش با انصار در مسجد ، اوضاع نگران - كننده‌اى را باعث گرديد و بر بسيارى مسلمانان ، نشانه‌هاى پشيمانى آشكار گرديد و ميان خود از مظلوميت او و از برخورد زبونانهء خويش و حق على ( ع ) در خلافت ، به سخن پرداختند . به دنبال چنين جو آشفته‌اى ، أبو بكر به بالاى منبر رفت و بنا به آنچه در روايت شرح نهج البلاغه آمده چنين به سخن آغاز كرد : اى مردم شما را چه شده كه اين چنين به اين سخنان گوش فرا داده‌ايد اگر از اينهايى كه به دورهء رسول خدا نسبت داده شده كسى چيزى شنيده بگويد و اگر گواهى مىدهد به سخن در آيد اينها مانند ادعاهاى روباهى است كه دمش را شاهد مىآورد و خود آتش بيار هر معركه است و همانى است كه مىگويد : آنها پس از آنكه درخت تنومندى شده بود از ريشه‌اش بركندند و در اين راه از فرومايگان يارى گرفتند و از زنانى هرزه و هر جايى بهره گرفتند .\r\nبدانيد كه اگر خواسته باشم چيزى بگويم مىگويم و اگر بگويم صاف و پوست‌كنده مىگويم .\r\nآنگاه رو به انصار كرده و گفت : اى گروه انصار ، گفتار احمقانتان را به اطلاعم رساندند شما در پايبندي به پيمان و عهد رسول خدا از همه محق‌تر هستيد . او [ پيامبر ( ص ) 
  ] به شما پناه آورد و شما پناهش داديد و ياريش كرديد ولى من با كسى از شما كه استحقاق ندارد ، روى موافق نشان نمىدهم .\r\nدر شرح نهج البلاغهء ابن ابى الحديد آمده كه اين سخن را بر نقيب « ابو يحيى جعفر بن يحيى بن ابى زيد البصرى » خواندم و گفتم منظور ( أبو بكر ) كيست ؟ و او در اين سخنانش اشاره به چه كسى دارد ؟ گفت او آشكارا سخن گفته است گفتم اگر آشكارا\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nگفته بود كه سؤال نمىكردم . خنديد و گفت منظور او على بن ابى طالب ( ع ) است .\r\nگفتم اين سخن تماما از آن على ( ع ) است . گفت آرى به خدا كه چنين است و فرزندم ! پاى ملك و حكومت در ميان است گفتم : انصار چه پاسخى دادند ؟ گفت آنها به طرفدارى از على برخاستند و او كه از آشفتگى اوضاع بيم داشت آنان را از اين كار بازداشت . ابن ابى الحديد مىافزايد كه آنگاه من توضيحاتى در مورد نكات مبهم اين سخنان و منظور وى از برخى تعبيرات ، از وى خواستم او برايم توضيح داد .\r\nبهر حال اگر فاطمهء زهرا چنين برخوردى در مسجد النبى ( ص ) داشته و با چنان لحن تند بىسابقه‌اى ، انصار و مهاجرين را مورد خطاب قرار داده مسلما اين سخنانش بىتأثير نبوده است ، روايت حكايت از آن دارد كه گروهى از انصار فرياد على على سر دادند ولى او از بيم نابسامان شدن احوال ، آنان را به سكوت و آرامش فراخواند كه نشان مىدهد آنها به منظور و هدف اصلى او در سرزنش كردن و توصيف آنان به ارتداد و نفاق پى برده بودند همچنانكه با فريادهايى كه نام على ( ع ) را به زبان داشتند أبو بكر ترسيد كه مبادا كنترل اوضاع از دستش خارج شود بنابراين به تهديد و وعده و وعيد متوسل گرديد و نسبت به هر گونه حركتى عليه وضع موجود ، هشدار باش داد ؛ اينها همه نشانگر آنند كه فاطمهء زهرا ( س ) در همهء حركتهايى كه داشته خلافت را محور اقداماتش قرار داده است ، سخنانش با زنان مهاجر و انصار كه در صفحات پيش بخشهايى از آن را نقل كرديم همه راجع به خلافت و برخورد زبونانهء مردانشان با آن بود و مطلقا كارى به كار فدك و سهم ذا القربى و ارث و از اين قبيل ، نداشت كه به نظر من او در سخنرانىاش در مسجد به اين دليل يادى از ارث نمىكند تا تجاوز آشكار آنان را به آنچه كه خداوند در كتابش نازل فرمود و نيز سلطهء آنان را بر خلافتى كه سختيهاى بسيارى از آن چشيد و در ميان حوادثى كه به دنبال وفات پدرش در پى هم آمدند از همه برايش دردناكتر بود ، نشان مىدهد .\r\nبدون ترديد پافشارى او تا بدين پايه در اين مسأله تنها به اين دليل بود كه او مصلحت اسلام را در آن مىديد و بدست گرفتن قدرت از سوى على ( ع ) را ادامهء حكومت پيامبر و به سود اسلام و گسترش آن مىدانست ؛ آنچه كه ثابت مىكند مصالح اسلام در نظر او از هر چيز ديگرى اهميت بيشترى برايش داشت مطلبى است كه در شرح نهج - البلاغه و ديگر روايتهاى شيعه آمده و حكايت از آن دارد كه او پس از سخنرانى خود در حالى از مسجد بازگشت كه نوشتهء أبو بكر دربارهء فدك را در دست داشت كه\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nعمر بن الخطاب آن را از وى ستاند و پاره كرد و فاطمه زهرا به او گفت : خداوند شكمت را پاره كند همچنانكه اين سند را پاره كردى ، روايات شيعه اضافه مىكنند كه او پس از اين برخورد عمر بن الخطاب با وى ، دل شكسته و ستمديده به خانه بازگشت و با سخنانى تند و خشونت‌آميز ، با على سخن گفت و در همان حال كه سخنش مىگفت صداى اذان‌گو بلند شد كه : « اشهد ان محمدا رسول اللّه » در اين حال على شمشير بدست برخاست و به او گفت : آيا خلافت و ارث يا رسالت پدر و پايدارى آن را مىخواهى ؟ آنگاه به او آويخت و گفت : مبادم كه رسالت پدر را نخواهم و ديگر روايتهايى كه راويان در اين موضوع ، نقل كرده‌اند .\r\nبهر حال سخن از فدك و ارث زهرا از پدر و برخوردهايش با اين مسأله و مسئلهء خلافت زياد است و بدرازا مىكشد و بدون ترديد دوستان و دشمنان بخش اعظم آنچه راويان نقل مىكنند را خود جعل كرده‌اند و با دقت و موشكافى در آنها ، بخش بسيار كوچكى از آنها قابل اعتماد است با اين وجود آنچه جاى هيچ ترديدى در آن نيست او در مورد حق على در خلافت و حق خويش در ارث ، سرسختانه و سازش‌ناپذير برخورد كرد و دشمنانش را مستأصل ساخت و مهاجرين و انصار را به مسئوليتهاى خود واقف ساخت تا جايى كه بخش بزرگى از آنان به طرفدارى از على برخاستند ولى موج ارتدادى كه خارج از شهر را فرا گرفته بود و شهر را تهديد مىكرد مانع از آن گرديد كه على به تدارك كار بپردازد و چاره در آن ديد كه عمل آنها را ناديده بگيرد و بدين ترتيب فداكارى و از خودگذشتگى ديگرى بر صفحات زرين فداكاريهايش در راه اسلام افزود و فدك بنا به برخى روايات همچنان در تصرف آنان بود و از آن به سود خود و بنابه روايات ديگرى به سود مسلمانان ، بهره‌بردارى مىكردند .\r\nآنها مىبايست به سفارش پيامبر خدا در مورد او عمل مىكردند و خشم او را كه مايهء خشم خدا بود ، بر نمىانگيختند اين سخن را بارها و بارها از پيامبرشان كه بيهوده سخن نمىگفت شنيده بودند و با آزار او نبايد پيامبر را مىآزردند زيرا بارها از وى شنيده بودند كه مىگفت ، هر كس فاطمه را بيازارد مرا آزرده است . اين وظيفهء آنها بود و به فرض محال كه او ادعاى چيزى را داشت كه متعلق به خودش نبود نبايد اين برخورد را با وى مىكردند و گمان نمىكنم كه اگر پيامبر ، فدك و سهمى از ذا القربى را به او مىگذارد كسى از مسلمانان با وى مخالفت مىكرد ولى همچنانكه گفتيم مسأله فراتر از اينها بود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nهمان گونه كه گفتيم فدك در دست آنان ماند و هر گونه مىخواستند در آن تصرف كردند و هنگامى كه خلافت به على ( ع ) رسيد او همچنانكه در مورد اموال شخصىاش عمل كرد آن را نيز به سود مسلمانان ، مورد تصرف قرار داد و در دورهء معاويه به سه قسمت تقسيم شد يكى به مروان بن الحكم ، ديگرى به عمرو بن عثمان و سومى به يزيد بن معاويه رسيد كه بالاخره به دست مروان بن الحكم افتاد او آن را به فرزندش عبد العزيز بن مروان بخشيد و عبد العزيز نيز به فرزندش عمر بن عبد العزيز و هنگامى كه خلافت به اين يك رسيد فدك نخستين « ظلّامه‌اى » بود كه به علويها بازش گرداند و حسن بن الحسن را فراخواند و به دست او سپرد و در بيشتر روايات آمده كه او آن را به على بن الحسين ( ع ) سپرده كه در دستش بود و محصول آن را ميان علويها ، پخش مىكرد . پس از فوت عمر بن عبد العزيز ، يزيد بن عبد الملك آن را از علويها ستاند و در طول زمامداريش در دست مروانيها بود و وقتى كه خداوند بندگان خدا و مملكت را از ايشان نجات بخشيد و ابو العباس معروف به السفاح در رأس دولت اسلامى قرار گرفت دوباره آن را به علويها ، بازپس داد و بنا به آنچه در روايت شرح نهج البلاغه آمده عبد اللّه بن الحسن بن الحسن [ نوادهء امام حسن مجتبى ( ع ) 
  ] ، آن را از او دريافت داشت و پس از قيام حسنيها عليه دولت عباسى ابو جعفر المنصور آن را از آنها گرفت و مهدى عباسى دوباره آن را بديشان بازگرداند و به هنگامى كه خلافت به موسى الهادى [ چهارمين خليفهء عباسى 
  ] رسيد آن را از دست علويها خارج ساخت و تا پيش از بقدرت - رسيدن مأمون ، در دست آنها ( عباسيها ) بود . او نخستين كارى كه در آغاز جلوسش كرد اين بود كه پروندهء ستمهايى كه اسلافش مرتكب شده بودند ، ورق زده ، نگاهش به نخستين سند كه افتاد گريه‌اش گرفت و به ملازمش دستور داد ندا دهد كه وكيل فاطمهء زهرا كجاست ؟ پير مردى برخاست ؛ با او به مناظره نشست و پير مرد پاسخش مىداد آنگاه مأمون فرمان داد كه آن را به ايشان بازگرداند در اينجا بود كه دعبل الخزاعى قصيدهء خود را با اين مطلع سرود :\r\n- چهرهء زنان با بازگرداندن فدك به بنى هاشم خندان گرديد .\r\nو همچنان در دست علويها ماند و محصول آن را ميان خود تقسيم مىكردند تا اينكه عهد متوكل عباسى رسيد ، او آن را از ايشان بازپس گرفت و تسليم عبد اللّه بن - عمر بن البازيار كرد ، در فدك ، تعداد يازده اصله نخل بود كه پيامبر با دستان مبارك خويش آنها را كاشته بود و فاطميها به هنگامى كه در اختيارشان قرار داشت ميوهء آن را\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبرداشت مىكردند و تا موسم حج نگهدارى مىكردند و وقتى حجاج به مدينه مىآمدند از آن خرما ، تقديمشان مىكردند و التماس دعايشان داشتند ، وقتى البازيار بر آن دست يافت بشير بن ابى اميه ثقفى را گسيل داشت و فرمان به قطع نخلهايى داد كه پيامبر ( ص ) كاشته بود و بلافاصله پس از آن فلج گرديد . « 1 »\r\nدر هر صورت آنچه كه هيچ شكى در آن نيست اينكه فدك و ديگر مواردى كه پيامبر بجاى گذاشته بود منظور اصلى فاطمهء زهرا يا على ( ع ) را - آنچنان كه گفتيم - تشكيل نمىداد ، در نظر آنان و آنسان كه در نامهء على به سهل بن حنيف آمده ، تمامى دنيا از دانهء تلخ بلوطى ، ناچيزتر است .\r\nدر نامهء ياد شده كه به هنگامى كه تمام مملكت اسلامى را با همهء وسعتش در زير سلطهء خود داشت نوشته بود آمده است : به خدا سوگند كه من از اين دنيا نه كيسهء زر و سيمى دوخته‌ام و نه از غنايم آن مالى اندوخته‌ام نه بجاى جامه‌اى كه مىرود كهنه شود پيراهن نو فراهم آورده‌ام و نه در سرتاسر جهان ، زمينى خريدارى كرده‌ام جز جيره‌اى ساده به اندازهء جيرهء يك ماده الاغ فرسوده ، چيزى بيشتر از آن نبرده‌ام از اين رو دنيا در نظر من از دانهء تلخ بلوطى هم بىارزشتر است ! بلى در زير سايهء آسمان ، يك فدكى داشتيم كه براى خاطر آن گروهى از مخالفان به ما بخل و حسد بردند و گروهى ديگر كه خويشاوندمان بودند ، سخاوت و بزرگوارى كردند بهترين داور در اين دعوا همانا خداست و آنگهى من فدك و غير فدك را مىخواهم چه كنم ؟ مگر نه اين است كه جاى تن رنجديده ، فردا در گور خواهد بود كه آثار آن در تاريكيش از بين مىرود و خبرهايش ناپديد مىشود « 2 » .\r\nفاطمهء زهرا نيز مثل على بود ؛ دنيا براى او حقيرتر از آن بود كه به خاطرش درگير شود يا با كسى خصومت ورزد بويژه كه او با اطمينان مىدانست كه پس از پدر تنها چند روزى بيشتر زنده نخواهد ماند و زندگى كوتاهش را با پدرى كه حتى يك وعدهء سير از سفرهء بلند نشد و با همسرى كه قاتق غذايش بيشتر روغن زيتون بود ، گذرانيده بود .\r\nآرى در برابر آنان ايستاد و همچنانكه گفتيم قهرمانانه به خاطر خلافت غصب شده تلاش كرد ولى البته بىآنكه نتيجه‌اى بگيرد بنابراين به منزل بازگشت ، شكست خورده و\r\n\r\n\r\n","description":"","footnote":"\r\n( 1 ) نگاه كنيد به شرح نهج البلاغه ص 80 و 81 .\r\n( 2 ) در متن كتاب مخاطب نامه سهل بن حنيف ذكر شده در حالى كه درست آن عثمان بن حنيف است . در برگردان متون نهج البلاغه ، از ترجمه آقاى محسن فارسى استفاده شده است . - م .\r\n","page_name":" 134 ","page_number":134},
  {"content":"\r\n\r\nنااميد به ياد روزهايى كه پدرش زنده بود گريه سر مىداد و اين ابيات زبان حالش شده بود :\r\n- بر من بدبختيهايى وارد آمد كه اگر بر روزها مىآمد تبديل به شب مىشدند .\r\n- در زير سايهء محمد چه زندگى خوبى داشتم شكوفايىام بود و بيمى از ستم نداشتم .\r\n- ولى امروز اسير زبونان گشته‌ام و بيم ستم دارم و ستمگرم را با پيراهنم مىرانم ( كنايه از آنكه بىيار و ياور مانده و هيچ وسيلهء دفاعى جز پيراهن خويش ندارم ) .\r\nفاطمهء زهرا در سه يا شش ماهى كه پس از پدر زندگى كرد در جهادى پيگير و مبارزه‌اى دشوار با دشمنان تازه‌اش كه موفق شده بودند با طرح نقشهء حساب شده و قبلى ، بر امور مسلمانان چيره گردند طى كرد و در برابر آنان ايستادگى كرد و با منطق و دليل به جنگشان رفت و آنان همچنان به كار خود ادامه مىدادند و هيچ حرمتى براى او نگه نداشتند و به هيچ يك از سفارشهاى پيامبر در مورد او و خاندانش عمل نكردند و على ( ع ) را زير فشار قرار مىدادند تا با آنها بيعت كند ولى او بيعتش را از ايشان دريغ كرد و خود به اتفاق گروهى از بهترين يارانش در خانه ، گوشه‌نشين شد أبو بكر ، عمر بن الخطاب را در رأس گروهى از يارانش فرستاد تا خانه را محاصره كرده و به هر قيمت كه شده او و همراهانش را به مسجد آورد ، عمر بن الخطاب و همراهانش با خود هيزم آورده بودند تا اگر كار بر آنها دشوار شد و به زور اسلحه نتوانستند اهل خانه را بيرون آورند ، خانه را آتش زنند ، عمر بن الخطاب با تمام نيرو فرياد مىزد و آنها را دعوت مىكرد تا به پاى خود بيرون آيند پيش از آنكه وادار به اين كار شوند و افزود : قسم به آنكه جان فرزند خطاب بدست اوست اگر بيرون نياييد خانه را به آتش مىكشم .\r\nدر صفحه 105 جلد دوم تاريخ يعقوبى آمده كه وقتى به اطلاع أبو بكر رسيد كه گروهى از انصار و مهاجرين به اتفاق على بن ابى طالب در خانهء فاطمهء زهرا اجتماع كرده‌اند گروهى به منزل يورش آوردند و على با شمشير خود بيرون آمده عمر بن الخطاب او را ديد شمشيرش را شكست و وارد خانه شد در اينجا فاطمهء زهرا در آمد و گفت : بيرون مىرويد يا سر برهنه كنم و به درگاه خدا بنشينم ؟ آنگاه آنها و هر آنكه در خانه بود خارج شدند « 1 » .\r\n\r\n\r\n","description":"","footnote":"\r\n( 1 ) آنچه كه تقريبا ميان مورخين و محدثين بر آن اتفاق نظر است كسى كه براى مقابله با گروه اعزامى ( عمر بن - الخطاب ) بيرون آمد زبير بن العوام بود كه پايش لغزيد و شمشيرش به زمين افتاد و عمر بن الخطاب پيش دستى كرد و آن را برداشت و به ديوار كوبيد ، اين روايت يعقوبى احتمالا ناشى از اشتباهى از سوى او يا از سوى ناسخ بوده است .\r\n","page_name":" 135 ","page_number":135},
  {"content":"\r\n\r\n« ابو الفداء » نيز در صفحه 64 از جلد دوم تاريخ خود مىگويد : عمر بن الخطاب پيش آمد و آتش با خود داشت . فاطمه بيرون آمد و به او گفت : كجا آمده‌اى اى پسر خطاب . آمده‌اى تا خانهء ما را آتش بزنى ؟ گفت : آرى مگر آنكه همان كارى كنيد كه مسلمانان كردند ( بيعت كنيد ) .\r\nمسعودى در مروج الذهب خود و ابن قتيبة در « الامامة و السياسة » و طبرى و ابن ابى الحديد در شرح نهج البلاغه و ديگر محدثين و مورخين نيز اين را تأييد كرده‌اند .\r\nبرخى روايات حكايت از آن دارند كه برخى از صحابه او را متوجه ساختند كه در خانه فاطمه و فرزندانش ، كسانى هستند كه او را به رسميت نمىشناسند پاسخشان داد كه حتى اگر او ( فاطمه ) هم در ميان آنها باشد و فاطمهء زهرا پدرش را به يارى طلبيد و از او كمك خواست و گفت : اى رسول خدا ما چه‌ها كه از أبو بكر و عمر پس از تو نكشيديم : برخى روايات نيز بر آنند كه آنها على ( ع ) را از خانه بيرون آورده و با وى به مسجد رفتند و در آنجا از وى خواستند كه بيعت كند و در صورتى كه تن بدين كار ندهد او را تهديد به قتل كردند فرمود : شما بندهء خدا و برادر پيامبرش را به قتل مىرسانيد ؟ عمر بن الخطاب به سويش شتافته گفت : بندهء خدا آرى ولى عنوان ديگرى برايت قائل نيستيم ، اين روايات مىافزايند كه أبو بكر احساس كرد كه اكثريت مسلمانان به كار بردن چنين شيوهء خودخواهانه و حساب نشده‌اى را با كسى چون على بن - ابى طالب ، نمىپسندند بويژه كه شاهد بودند كه فاطمهء زهرا دختر پيامبرشان چگونه به دور او مىگردد و گاهى پدرش را و گاهى ديگر مسلمانان را به يارى مىطلبد لذا ترسيد كه مبادا از اين برخورد دردناك به خشم آيند و بر وى بشورند بنابراين او را رها ساخت و امام به سوى قبر پيامبر ( ص ) آمد و از آنچه كه بر او رفته بود ، لب به شكايت گشوده گفت : اى رسول خدا اينان ، ضعيفم پنداشتند و مىخواستند مرا بكشند .\r\nو در روايت ديگرى ، وقتى آنها مىخواستند وارد منزل او [ فاطمهء زهرا ( س ) 
  ] شوند و على را از آن بيرون آورند مىخواست مانع از اين كار شود كه « قنفذ » ضربه‌اى به صورتش زد و به چشمش آسيب رساند و در روايت دوم ، عمر بن الخطاب با تازيانه او را زد و بر اثر آن بنابه تعبير راوى در بازويش ورمى حاصل شد و در روايت سوم آمده كه او\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nپشت در ايستاد تا مانع از ورود او به خانه شود ولى آنها به طرف در يورش آوردند و او را كه حامله بود به زمين انداختند و بر اثر آن فرزندى كه پيامبر خدا « محسن » ناميده بود ، ساقط كرد .\r\nو در روايت كافى به نقل از عبد اللّه بن محمد الجعفى از امام محمد باقر و امام جعفر صادق ( ع ) آمده كه فاطمهء زهرا وقتى چنان برخوردى را از آنان با خود ديد گريبان عمر را گرفته نزديكش ساخت و به وى گفت : اى فرزند خطاب ! سوگند به خدا اگر نه آن بود كه من نمىخواهم بىگناهى در اين ميان آسيب بيند نفرين مىكردم ( تو خوب مىدانى ) كه من اگر خداى را به چيزى سوگند دهم خيلى زود نفرينم تحقق مىيابد .\r\nو در برخى روايات او پشت سر على ( ع ) و به اتفاق گروهى از بانوان بنى هاشم ، بيرون شد و به سوى مسجد رفت و به آنها گفت : پسر عمويم را رها كنيد و دست از او بكشيد به خدا سوگند اگر اين كار را نكنيد سوگند به خدايى كه محمد را به حق مبعوث گرداند موهايم را برهنه مىكنم و پيراهن رسول خدا را بر سر مىگذارم نه شتر صالح از من نزد خدا پرارج‌تر است و نه بچهء آن از فرزندم . [ اشاره به داستان صالح پيامبر در قرآن دارد كه براى نشان دادن معجزه‌اى به منكران نبوتش شترى از سنگ بساخت و قومش را از آزار رساندن به آن برحذر داشت ولى بالاخره مخالفان آن را كشتند و به دنبال اين كار صاعقه‌اى فرود آمد و همه قوم را - از بد و خوب - بسوزانيد - م 
  ] ؛ سلمان فارسى كه بنا به ادعاى راوى هنگامى كه فاطمه زهرا قوم را مخاطب قرار داده بود در نزديكىاش قرار داشت مىگويد : ديوارهاى مسجد را ديدم كه از پايين شكاف برداشته‌اند و چنان فاصله‌اى بوجود آوردند كه مىشد يك نفر از آن عبور كند و خارج شود بنابراين به نزدش شتافتم و به او گفتم : اى دختر رسول خدا پدرت رحمتى براى جهانيان بود چنين مباد كه تو باعث هلاكت اين امت باشى وقتى مردم وضع را ديدند عمر ، على ( ع ) را رها كرد و به اتفاق به خانه بازگشتند .\r\nو از اين قبيل روايات بسيارى كه سند و اعتبارشان در برابر نقد علمى ، تاب مقاومت ندارد ولى با اين حال از خداوند متعال نيز دور نيست كه اگر فاطمه زهرا در خواست مىكرد تا حق را از آنان بگيرد ، دعايش را مستجاب مىساخت . ولى او و پدر و فرزندان گراميش ، با وجود ستمها و آزارها و كين‌توزى و دشمنيهايى كه از دشمنان ديدند هرگز از خداوند نخواستند تا در اين دنيا ، از آنها انتقامشان بگيرد ، آنها با همهء\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاين دشواريها ، با شكيبايى و خشنودى به قضاياى الهى برخورد كردند تا از آنچه خداوند به شكيبايان در بهشت و دنياى ديگر وعده داده ، برخوردار گردند و بدين ترتيب والاترين نمونه‌هاى ايثار و فداكارى و جان بازى در راه خدا و تلاش و كوشش به نفع همهء مردم را ، ادامه دادند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nبيمارى زهرا ( س )\r\nدرد و رنجهاى فراوان ، غمهاى فزاينده و ابرهاى تيره و تارى بر زندگيش سايه افكنده بود ؛ فوت پدر و غصب خلافت از پسر عمو ، گرفتن فدك از وى و محروم ساختنش از ارث و ديگر بدبختيها و فجايعى كه طى روزهاى اندكى بر وى فرود آمدند او را از پاى در آوردند ، جسم ناتوانش تاب تحمل اين همه رنج و بدبختى نداشت و بالاخره به زمينش انداخت ؛ ناتوانى و ضعف به سراغش آمده بود و اين خبر به مهاجرين و انصار نيز رسيد ، آنها از كردهء خود پشيمان شدند ، أبو بكر و عمر بن الخطاب پشيمان از آنچه بر او آورده بودند به خانه‌اش آمدند ولى او اجازهء ورودشان نداد و بر اين تصميم خود پافشارى كرد ، دست به دامان امير المؤمنين شدند و اظهار تمايل كردند كه در بازگشت ، به خانه‌اش وارد شوند ؛ او در خواست آنها را با وى مطرح ساخت ، در خواست او را رد نكرد هر دو وارد شدند و بر او سلام كردند سلامشان را پاسخ نگفت و روى از آنها برگرفت و اجازه نداد سخنش گويند ولى پس از اصرارى كه در اين كار ورزيدند اجازه‌شان داد . أبو بكر گفت :\r\nاى دردانهء رسول خدا سوگند به خدا كه خويشان رسول خدا از خويشان خودم به من عزيزترند و تو نزد من از دخترم عايشه ، عزيزترى و روزى كه پدرت بدرود زندگى گفت آرزو كردم كه من پيش از او مرده باشم و در ادامه گفت : من اعتراف مىكنم كه ترا مىشناسم و از فضل و شرف تو آگاهم و چيزى مانع از آن نشد كه تو به حق وارث خود از رسول خدا دست نيابى جز اينكه من از پيامبر ( ص ) شنيده بودم كه مىفرمود :\r\nما پيامبران چيزى به ارث نمىگذاريم و آنچه از ما مانده است صدقه است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nولى فاطمه زهرا پس از آنكه در سخنرانى چند روز پيش خود در مسجد پدرش كه در برابر مسلمانان ايراد كرد همهء ادعاهاى او را رد كرده بود ، ارث خود و حديثى را كه به پدرش نسبت داده بود ناديده گرفته رو به سوى آنها كرده گفت :\r\nشما را به خدا آيا نشنيده‌ايد كه پيامبر خدا مىگفت : خشنودى فاطمه خشنودى من و خشم او خشم منست و هر كس دخترم فاطمه را دوست داشته باشد مرا دوست داشته و هر كس او را به خشم آورد مرا خشمگين ساخته است ؛ گفتند : چرا شنيده‌ايم كه چنين سخنى گفته است .\r\nآنگاه دو دستش را به سوى آسمان بلند كرد و گفت : من خدا و فرشتگان و پيامبرانش را به گواهى مىگيرم كه شما مرا به خشم آورديد و هنگامى كه پيامبر خدا را ملاقات كنم شكايت شما را به او خواهم برد . و خطاب به أبو بكر كرده گفت : تا آنگاه كه زنده‌ام در هر نمازى كه مىگزارم از تو نزد خدا شكايت مىبرم .\r\nسخنانش همچون پتك و صاعقه بر آنان فرود مىآمد ؛ حس كردند زمين زير پايشان به حركت و جنبش در آمده است با ناكامى و درماندگى منزلش را ترك كردند آنها بارها از پيامبر ( ص ) شنيده بودند كه خطاب به فاطمه مىفرمود :\r\nخداوند با خشم تو به خشم مىآيد و با خشنوديت ، خشنود مىگردد . « 1 »\r\nزنان مسلمان به عيادتش آمدند ، بيماريش شدت گرفته بود از او پرسيدند كه چگونه‌اى اى دختر رسول خدا ؟ در پاسخ خيره به آنها نظر افكند و گفت : خود را متنفر از اين دنيايتان و شاد از دوريتان مىبينم و به نزد خدا و رسولش از آنچه كه پس از او بر من رفت شكايت خواهم برد در اينجا هيچ حقى از من حفظ نگرديد . هيچ تعهدى در مورد من رعايت نشد و هيچ سفارشى انجام نگرفت و حرمتى بر من روا نشد . وقتى اجلش را نزديك يافت امير المؤمنين على ( ع ) را فراخواند و وصيتش را با وى در ميان گذاشت و اصرارش كرد كه جسدش در تاريكى شب به خاك سپرده شود و هيچ يك از آنانى كه به او ستم روا داشتند و حقش را پايمال ساختند در تشييع جنازه‌اش حضور نيابند و آرامگاهش پنهان بماند همچنانكه به او وصيت كرد كه با خواهرزاده‌اش ( امامه ) ازدواج كند تا فرزندانش را تر و خشك نمايد حضرت على نيز اطمينانش داد كه\r\n\r\n\r\n","description":"","footnote":"\r\n( 1 ) آنچنان كه در « مستدرك » الحاكم و « اسد الغابه » و « ميزان الاعتدال » و « ذخائر العقبى » و « مقتل » خوارزمى و ديگر كتب حديث و تاريخ آمده است .\r\n","page_name":" 140 ","page_number":140},
  {"content":"\r\n\r\nوصيت او آنچنان كه خواسته است ، اجرا مىگردد .\r\nو در روايت ابن سعد در طبقاتش و جاهاى ديگر آمده كه او مايل بود كه نعشى برايش در نظر گرفته شود كه جسدش را بپوشاند زيرا مردم آن زمان بر تختى روباز قرار مىدادند و مرده هيچ پوششى نداشت او مىخواست كه هيچ كس جسدش را كه به دست مردان بدوش گرفته مىشد ، نبيند . بنابراين « اسماء بنت عميس » را فراخواند و خواسته‌اش را در اين مورد با وى در ميان گذاشت اسماء نيز براى او تختى ساخت كه قبلا مشابه آن را در حبشه ديده بود و خواسته‌اش را بر آورده مىكرد وقتى چشمش به تخت افتاد لبخندى زد كه بنا به ادعاى برخى روايتگران ، اين نخستين لبخند او پس از فوت پدرش بود .\r\nدر آخرين روز زندگيش ، احساس آرامش مىكرد ؛ از جايش بلند شد فرزندانش را شستشو داد و دستورشان داد كه براى زيارت قبر جدشان رسول خدا ( ص ) ، بيرون روند و رو به سلمى و يا خواهرش اسماء بنت عميس كه خدمتكارى و پرستاريش را بر عهده داشت كرد و از او خواست كه براى شستشوى خود ، برايش آب تهيه كند ، پرستار اين خواسته را نيز بر آورده كرد ، خود را شست و بهترين لباسش را به تن كرد و چنان جلوه كرد كه گويا سلامتىاش را بازمىيابد اسماء ، نفسى به راحتى كشيد ولى ديرى نپاييد كه دوباره نگران شد چون از او خواسته بود كه رختخوابش را وسط منزل بيندازد ، هاج‌وواج برخاست و رختخواب را در وسط پهن كرد ؛ روى آن دراز كشيد رو به قبله كرد و رو به سوى اسماء نموده گفت : من در حال مرگ هستم ؛ سلمى ، در شگفت از اين حادثهء سهمناك ، از خانه بيرون شد ، اين بدبختى غافلگيرش كرده و دنيا برايش تنگ و تاريك شده و بشدت نگران بود ، نتوانست بيش از چند دقيقه بيرون باشد بازگشت ، اندك اميدى به زندگى فاطمه زهرا داشت ولى هنگامى كه او را جسدى بىحركت يافت ، همهء اميدهايش مبدل به يأس شد . فريادى سر داد آنها كه در خانه بودند نيز فرياد كشيدند ، حسن و حسين كه با شنيدن صداى گريه و زارى ، شگفت زده خود را رسانده بودند مادر خويش را مرده يافتند ؛ مرد و زن گريه كنان به گرد خانه جمع شدند از آنجا كه فاطمه زهرا آنان را به ياد پدرش مىانداخت غم و اندوهشان صد چندان بود .\r\nحضرت على ( ع ) از سلمان فارسى خواست تا مردم را دور گرداند او نيز بيرون آمد و آنان را به متفرق شدن فرا خواند .\r\nعايشه آمد و مىخواست وارد منزلى شود كه جسد پاك زهرا در آن قرار داشت\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبنابه آنچه در روايت اسد الغابه و كنز العمال آمده اسماء مانع گرديد و به او گفت : فاطمهء زهرا از من قول گرفته كه كسى وارد نشود .\r\nحضرت على ( ع ) مشغول غسل و كفن او بود ، مردم براى تشييع جنازه و نماز بر آن هجوم مىآوردند ولى على ( ع ) بنابه وصيتى كه به او كرده بود چنين وانمود كرد كه مىخواهد كار تشييع و دفن او را به تأخير اندازد و هنگامى كه شب از نيمه گذشته بود و مردم در خواب بودند با گروهى از نزديكترين يارانش ، جسد را بيرون آورد و بنا به آنچه بيشتر محدثين روايت كرده‌اند شبانه در قبرستان بقيع بخاكش سپرد .\r\nو در روايت « بحار الانوار » مجلسى به نقل از ابن بابويه ، او را در خانه‌اش به خاك سپرد و از طوسى نقل شده كه او را يا در خانه و يا در باغ به خاك سپرد ؛ وقتى او را به خاك سپرد غم سراپايش را فرا گرفت بر لب گور ايستاد و با قلبى مالامال اندوه و حسرت گفت : « درود بر تو اى فرستادهء خدا ، درود بىپايان من و درود فراوان دخترت كه هم اكنون در جوارت نزول مىنمايد و زودتر از كسان و نزديكان ديگرت به سويت مىآيد . آه ! يا رسول اللّه چه بگويم كه از جدايى يگانه برگزيدهء دردانه‌ات چه در دل دردمندم مىگذرد ؟ ! صبرم كاهش نه بلكه پايان يافته و تاب و توانم از دست رفته ولى دورى و فراق جانگداز و مصيبت بزرگ و غم‌انگيز تو آن هم در اين هنگام مايهء تسلى و آرامش خاطرم مىباشد اوه من آن لحظاتى را كه سرت به سينه‌ام بود ، و روحت از كنار گردنم پرواز كرد . سپس تنت را شستشو دادم و آن را به آرامگاه هميشگيت برده سنگ لحد را زير بالينت نهادم ، هرگز فراموش نمىكنم . ( انا للّه و انا اليه راجعون ) ما از آن خداييم و به سوى او بر مىگرديم بارى هر چه بود گذشت و اينك سپردهء نازنينت به خودت بازگشت . دريغ بر او ؛ از اين پس اندوه و پريشانيم بهم پيوسته و شبها چشمانم بيدار و بر مرگ شما عزيزان گريان و خسته خواهد بود تا ببينم كى خداوند سرايى را كه تو در آن بسر مىبرى برايم مىگزيند و آتش شوقى كه به ديدارت دارم فرو مىنشيند . اما دخترت از ستمهايى كه امتت بر او روا داشتند و پاس حرمتش را نگذاشتند و حق همسرش را پايمال ساختند و باغ فدكش را به زور گرفتند و پهلويش را شكستند و جنينش را انداختند ، آگاهت خواهد ساخت و خبرهاى اندوهناكى از اينجا برايت خواهد آورد . مهر خاموشى را از لبهاى آن پاك سرشت دور بنماى و پيرامون رويدادهاى ناگوار و پيش‌آمدهاى ناهنجار از او پرسش و بازجويى فرماى . تا برايت بگويد هنوز تربت گورت خشك نگشته و يادت از ميان نرفته همه از تو و دخترت و دامادت روى\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبرتافتند و به سوى تنى چند از سودجويان و فرصت طلبان شتافتند . درود بر هر دوى شما ، درود بدرقه كننده‌اى دوست و دلسوز نه درود آدمى بدسگال و كينه‌توز . اگر از كنار شما بروم رفتنم از در آزردگى نيست و چنانچه بمانم ماندنم هرآينه از روى بدگمانى نمىباشد . جز شكيبايى چاره‌اى ندارم خدا هميشه به مردم شكيبا نويدهاى خوب داده است » ( خطبه 202 نهج البلاغه ) .\r\nبا اين اميد كه سخنم دربارهء زهرا ( س ) فراگيرندهء هر چند بخشى ناچيز از حق او باشد آن را با سخنان « عباس محمود عقاد » به پايان مىبرم كه به عنوان مقدمه‌اى براى پرداختن به داستان وفات او آورده است : او مىنويسد : « در هر دينى ، چهرهء مقدس و كاملى از زن وجود دارد كه مؤمنان خاشعانه به عنوان شاهكار خلقت خداوندى به تقديسش مىپردازند و اگر در مسيحيت چهرهء مريم مقدس مورد تقديس قرار گرفته در اسلام ناگزير بايد چهرهء فاطمه زهرا مورد تقديس قرار گيرد » .\r\nفاطمه زهرا در ميان زنان برجستهء تاريخ مقام و موقعيت والايى كسب كرده و نام او با نام صدها شهيد ، قرين گشته و نام وابستگان به او ( فاطميها ) طى صدها سال ، لرزه بر اندام ستمكاران و زورمداران انداخته و آسايش بر آنان حرام كرده و بزرگترين دولت اسلامى طى بيش از سه قرن ، افتخار انتساب به وى را داشته و از آن بالاتر انتسابش به او ، قدرتمندترين بنياد هستىاش را تشكيل مىداد زيرا او نه تنها دختر پيامبر و همسر امام و مادر هزاران شهيدى بود كه در راه محرومان و ستمديدگان و مستضعفين جان باخته بودند بلكه خود از آغاز بعثت پدر با آن همگام شد و اسلام آنچنان در نهادش ريشه گرفت كه تو گويى با سرشتش درآميخت و جزئى از هستى و طبيعتش شد كه او را به ثبات در راه حق و دفاع از ستمديدگان به هر قيمتى ، فرا مىخواند .\r\nروايتگران به اساتيد قابل اطمينان و درست روايت نكرده‌اند كه پدرش محمد امين ( ص ) به زنى جز او گفته باشد : خداوند به خشم تو خشمگين و به رضايت تو راضى مىشود ؛ او پس از پدرش آنچنان قاطع و سازش‌ناپذير در راه احقاق حق و زدودن ستمى كه بر او و همسرش على ( ع ) ، وارد شده بود ايستادگى كرد و تا پيش از بدرود زندگى به مبارزه و ستيز خود ادامه داد و چهرهء مقدس و كاملى از زن را به نمايش گذارد كه همچون پرشكوه‌ترين آفريده‌هاى بشرى پروردگار از آغاز تا فرجام آفرينش ، مورد ستايش و تقديس ميليونها تن از بشريت حق جو قرار گرفته است » .\r\nروايات در تاريخ وفاتش گوناگونند ؛ در « الطبقات » آمده كه او در بيست سالگى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nو سه ماه پس از پدرش چشم از جهان فرو بست و در « المستدرك » حاكم ، هشت ماه پس از پدر زندگى كرد و گفته شده كه دو ماه پس از او و در سن بيست و يك سالگى فوت كرده است . برخى نيز گفته‌اند كه پس از پدر هفتاد و پنج روز زندگى كرد و برخى ديگر شش ماه را ذكر كرده‌اند و تاريخ وفاتش را سوم ماه رمضان نگاشته‌اند ؛ تاريخهاى ديگرى نيز گفته شده است .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nامام على بن ابى طالب ( ع )\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\nپيامبر درباره‌اش گفته : اى على اگر بيم آن نداشتم كه گروهى از مردم آنچه را كه مسيحيان دربارهء عيسى بن مريم گفتند تكرار كنند درباره‌ات سخنى مىگفتم كه بر هر كس از مردم گذر مىكردى خاك زير پايت را به تبرك بر مىداشتند .\r\nمن كه باشم كه دربارهء على بنويسم و راجع به او سخنى گويم كه استاد بزرگوار و يار جهادش بنا به برخى روايات سخنان بالا را درباره‌اش به زبان آورده و نابغه‌هاى زمان ، قدسيان و شيفتگان تاريخ قهرمانان دهها كتاب راجع به او به نگارش در آورده‌اند و حوادثى كه بر او رفته بر هيچ كس ديگرى نرفته است . آنها كه ايمان شيعيانش و دوستدارانش را به وى ندارند او را پيشاپيش خردمندان و نوابغ عصرش گذارده‌اند و دوستداران معمولى ، در رديف پيامبرانش دانسته و افراطيها به خداييش رسانده‌اند .\r\nچه گويمش كه او ، حديث قهرمانان و شيفتگان قهرمانى و الگوى مجاهدين پاك باخته راه ايده و عقيده و والاترين مرجع حقوق ، فلسفه ، اخلاق ، تربيت ، سياست خردمندانه‌اى كه در زمانهاى مختلف عدالت و امنيت و سعادت دنيا و كاميابى از گامهاى آخرت را براى مردم به ارمغان مىآورد بوده و مىباشد .\r\nولى من على رغم اعترافم به ناتوانى و كوتاهى در پرداختن به همهء واقعيتهايش ، قلم بدست گرفته و مىنويسم و مىگويم شايد كه با يارى گرفتن از خدا و كسب توفيق از او ، برخى جنبه‌هاى زندگيش را بازگويم .\r\nعلى بن ابى طالب ( ع ) از همان ابتداى ولادت تا آخرين لحظهء حياتش حادثهء تاريخى شگفتى نسبت به عادتها و طبيعتهاى مردم بوده است ؛ او از كعبه ، خانه خدا پاى به عرصه گيتى نهاد ، مادرش فاطمه بنت اسد ، در اين خانه به خدا پناه آورده و در\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nگوشه‌اى از آن مأوى گرفته بود و بيم آن داشت كه چشمان آنها كه بنا به عادت خود شبها در گوشه و كنار آن گرد هم مىآمدند ، او را ببينند بنابراين به آن سوى پرده كعبه جاى گرفت تا از چشم آنها پنهان بماند . ترس و وحشت رنگ از چهره‌اش پرانده بود و سر تا پايش بر اثر درد زايمان مىلرزيد و در همان حال كه به پرده‌هاى كعبه آويخته بود خداوند زايمانش را آسان گرداند ؛ تولد او در آنجا رويداد تاريخى بىسابقه‌اى بود .\r\nهيچ كس پيش از او در آنجا زاده نشده بود پس از وى نيز كسى در آن مكان به دنيا نيامد او همان گونه كه در خانهء خدا بدين دنيا پاى گذارد به هنگام مرگ نيز از خانهء خدا دنيا را ترك كرد . او نخستين زاده از پدر و مادرى هاشمى بود ؛ فاطمه بنت اسد بن - هاشم بن عبد مناف از يك سو و ابو طالب بن عبد المطلب بن هاشم از سوى ديگر و با وجود اينكه پيش از او فاطمه ، طالب و جعفر و عقيل را به فرزندى داشت نزد محدثين چنين شهرت يافته كه على ( ع ) نخستين هاشمى از پدر و مادرى هاشمى است .\r\nمحمد بن عبد اللّه بن مسكان از پدرش به نقل از امام جعفر صادق ( ع ) روايت كرده كه فرمود : فاطمه بنت اسد ، به نزد همسرش ابو طالب آمد تا مژدهء تولد پيامبر را به او دهد به او گفت ، به اندازهء يك « سبت » صبر كن تا من نيز به تولد مانند او مگر در نبوت ، مژده‌ات دهم و مىافزايد كه « سبت » سى سال است و ميان تولد پيامبر و تولد على سى سال فاصله زمانى است ؛ بيست و پنج سال نيز گفته شده است « 1 » .\r\nراويان از مادرش فاطمه بنت اسد نقل كرده‌اند كه وقتى او را به دنيا آورد به مدت سه روز از پستان مادر ، شير نخورد و محمد بن عبد اللّه او را از آب دهانش غذا مىداد بدين ترتيب كه زبانش را به دهانش مىگذارد و او آن را مىمكيد تا سير مىشد .\r\nاز اين روايت با فرض صحت - كه البته بعيد هم نيست - مىتوان اين نتيجه را گرفت كه خداوند متعال مىخواست تا او را به دست پيامبر امينش براى مسئوليتى كه در زمان پيامبر و پس از او قرار بود عهده‌دار شود آماده سازد بنابراين نخستين چيزى كه به دهانش آمد و آن را مكيد آنگونه چيزى نبود كه كودكان پيش از وى بدان خو گرفته بودند بلكه زبان پيامبرى بود كه از كودكى تا به هنگام مرگ جز به حقيقت و راستى نچرخيده و تا جايى كه پيش از نام و نشان به راستى و امانت شناخته\r\n\r\n\r\n","description":"","footnote":"\r\n( 1 ) كافى ، جلد 1 صفحه 452 ، « سبت » برهه‌اى از زمان است كه در حديث به اعتبار مصداقش برسى يا بيست و پنج سال ، به كار گرفته شده است .\r\n","page_name":" 148 ","page_number":148},
  {"content":"\r\n\r\nشده بود .\r\nپيامبر ( ص ) مىخواست تا ميان اين دو زبان همان گونه كه خداوند ميان دو دل آنها پيوند بر قرار كرده بود ، پيوند برقرار كند و از همان نخستين روزى كه پاى بدين جهان گذارد با وى پيمان ببندد بنابراين زبان خويش را كه جز به حق و حكمت ، گشوده نمىشود به دهانش برد تا حكمت را بر زبانش نقش بندد تا با حق و راستى عجين كرده و با كژى و ستم‌پيشگى ، دشمن جانى شود ، و پس از آن غذايش همان شير مادرى پاك و شايسته بود كه تاريخ در زندگى محمد بن عبد اللهى كه در كودكى پدر و مادر و جد خود را از دست داده بود و عمويش ابو طالب سرپرستىاش را بر عهده گرفته و در شمار فرزندانش آورده بود ، براى او بزرگواريهاى شايان ذكرى ، ثبت كرده است ؛ او به محمد بيش از فرزندان خود محبت مىكرد و زندگى و آسايش خود را نثار او مىكرد و محمد در خانه او يتيمى و بىسرپرستى را حس نمىكرد و از مادر خود نيز اگر زنده بود مراقبت و مواظبت فاطمه بنت اسد را انتظار نداشت .\r\nعلى ( ع ) تا سن هشت سالگى در دامان مادر پرورش يافت ؛ محمد بن عبد اللّه با خديجه ازدواج كرده و از او داراى پسران و دخترانى شده بود در همين احوال قريش را قحطى گرفت و زندگى بر بسيارى از آنان سخت شد بر ابو طالب نيز بار زندگى گران آمد زيرا ثروتش اندك و فرزندانش فراوان بودند و نمىتوانست از عهدهء خرج همگى بر آيد . محمد به دو عمويش حمزه و عباس پيشنهاد كرد كه : بياييد در اين موقعيت ، بارى از دوش ابو طالب سبك كنيم آنها به سراغ او آمدند و از وى خواستند تا فرزندانش را به آنها واگذارد . به ايشان گفت : عقيل را برايم بگذاريد و هر كه را خواستيد بگيريد : عباس طالب را و حمزه جعفر را و محمد على را گرفتند و از وى ( ص ) نقل است كه فرمود : كسى را انتخاب كردم كه خداوند او را براى من بر شما انتخاب كرده است . على آن روز شش يا هشت‌ساله بود ، على از آن هنگام با محمد بود . محمد او را بزرگ مىكرد و آموزش مىداد و از رازهاى هستى و دانش و حكمت به وى مىآموخت آنچنان كه واقف به حقايقى گشت كه جز رسول خدا كسى بر آنها وقوف نداشت و هر كدام از صفاتى كه داشت در پيوند تنگاتنگ با صفات پيامبر ( ص ) قرار داشت و از هر آنچه از جاهليت و زشتيهاى آن كه محمد نفرت داشت على نيز تنفر پيدا كرد ؛ رموز هستى ، حقايق وجود و قوانين بقاى آن را درك كرد و در همهء صفات و موهبتهايى كه پيامبر داشت الگو و نمونه گرديد و همانى شد كه پيامبر در اشاره به او فرمود :\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n« هفت سال پيش از آنكه كسى از اين امت خداى را بپرستد خداى را پرستش كرد » ؛ دوست و دشمن همعقيده‌اند كه او على ( ع ) ، از همهء مسلمانان داناتر و عادلتر ، بىباكتر ، عابدتر و زاهدتر داراى درك وجود بيشتر و جهادش فزونتر و درد و رنجهايش بزرگتر و بيش از همه به برقرارى عدل ، عدالت‌گسترى و دادخواهى از ستمديدگان علاقه‌مند بود بالاخره به خدا نزديكتر و با او آشناتر بود .\r\nبه پسر عموى دانشمندانش عبد اللّه بن عباس كه وى را « حبر الامة » [ دانشمند امت 
  ] مىخواندند گفتند : دانش تو نسبت به دانش پسر عمويت على بن ابى طالب ، به چه مىماند گفت : به قطره‌اى باران در برابر يك اقيانوس .\r\nعلى ( ع ) زمانى كه نونهالى بيش نبود به پيامبر پيوست ؛ او مراحل رشد را جهش‌وار پشت‌سر مىگذاشت و فراتر از زمان به تكامل مىرسيد و زمانى كه سيزده سال يا اندكى بيشتر ، سن نداشت از مرحلهء كودكى به مردانگى و تكامل شخصيتى جهيده بود ، سنش در اين حدود بود كه پسر عمويش محمد بن عبد اللّه به چنان رسالت بزرگى ، برگزيده شد ، او با اشتياق و شور و شوق همچون كسى كه به آرزويش رسيده و گمشده‌اش را پيدا كرده و اميد ديرينش را يافته باشد به استقبال آن شتافت و با ايمانى راسخ و قلبى گشاده در برابر همهء آموزه‌ها و اصول و احكامش ، آن را دريافت و شب و روز بىآنكه چيزى از آنچه پيامبر از آسمان دريافت مىكرد ، به استثناى آنها كه ويژهء پيامبرى بودند ، از دستش برود در كنار پيامبر ماند تا اينكه در همه صفات و مواهب ويژگىهايش ، به اوج رسيد .\r\nگمان ندارم كه گزاف گفته يا كسى مرا به گزاف گويى متهم كند اگر بگويم : روح و مفهوم اسلام ، از جمله بارزترين ويژگيها و مشخصات او بشمار مىآمد زيرا در خانه‌اى پرورش يافته بود كه خورشيد اسلام از همانجا ، طلوع كرد و در تأملات و انديشه‌هاى پيگير روزانه و شبانه در هستى و راز آفرينش ، زندگى و تحولات آن و در احوال مردم و اقوامى كه در گمراهى و نادانى و گستاخى غوطه‌ور بودند با خداوند اين آيين [ محمد ( ص ) 
  ] دم خور و هم‌آوا بود و بدين گونه با خرافات و گمراهيها و افسانه‌هايشان ، فاصله داشت و وابستگى و پيوندش با محمد پيش از اسلام ، از رابطهء خويشاونديش با او نزديكتر بود و قلبش جز به محمد ، انديشه و دعوت او ، گشوده نشده بود . و بنا به آنچه كه همهء مورخين و محدثين و حتى دشمنان سوگند خورده‌اش در مورد آن اتفاق نظر دارند آيين تازه اسلامى صادقانه‌تر از آنچه او داشت و نفوذى مؤثرتر از او و شخصيتى كه همهء\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nوجود ، زندگى و تواناييهاى فكرى و جسمىاش را در راه آن نثار كرده بود ، نيافت .\r\nاو در نظر همهء پژوهشگران و نويسندگان با هر گرايش و مذهب و آيينى حتى شيفتگان افسانه‌ها و شگفتيها ، الگوى والاى هر مسلمانى بوده و همچنان خواهد بود ؛ چه در همهء گفتار و رفتار و كردارش ، آموزه‌هاى قرآن سيرهء رسول بزرگوار و اخلاق برازنده‌اش را تجسم مىبخشيد .\r\nاينان در ارج‌گذارى به او بدانجا رسيدند كه چنان خارق العاده‌هايى به او نسبت دادند كه هيچ عقلى تاب تحملش ندارد و در جنگها ، چنان حريفانى و دشمنانى برايش تراشيدند كه خداوند آنها را نيافريده است و گروهى نيز آنچنان دربارهء او زياده روى و غلو كردند كه به خداييش رساندند و به جاى خدا ، او را مورد پرستش قرار دادند و بر اين كار خود پافشارى ورزيدند در حالى كه او آنها را از آتشى بر حذر مىداشت كه خود با چنين نسبتهايى ، هيزم بيار آن مىشوند ؛ اين برخوردها و برداشتها با هيچ كس جز او نشده است . امويها در طول حكومت خويش همه شيوه‌اى به كار بردند تا بلكه كسى را به اندك عيبى ، بر او بدبين سازند ولى هميشه دست از پا درازتر در اين كار ناكام ماندند و آرزوى خود بگور بردند بطورى كه كسى درباره‌اش گفته : چه گويم از كسى كه پيروانش از ترس جان و شكنجه ، لب از فضائلش فرو بستند و دشمنان از حسد و كين‌توزى ، فضلش را پنهان ساختند و با اين حال مطالبى درباره‌اش آمده كه همه را مات و مبهوت ساخته است .\r\nو حتى افراطيون خوارج نيز كه همچون امويها او را دشنام دادند و تكفيرش كردند نتوانستند جز خطاى داورى به هنگامى كه دشمنانش در صدد بر آمدند تا با بلند كردن قرآنها بر نيزه و به داورى كشاندن قرآن به جنگشان با او پايان دلخواهى ببخشند تا گمراهى و پشت پا زدن خود به قرآن و اصول اسلام را در پس اين كار پنهان سازند ، نسبتى به او وارد آورند .\r\nدرود خدا بر پيامبر امينش كه بسيارى از آنچه كه دوستداران و دشمنانش به دو رساندند خبر داده و فرموده بود :\r\nاى على ! در تو دو گروه به هلاكت رسند : دوستدارى گزافه‌گو و دشمنى ياوه‌گو .\r\nو خود اشاره به همين دو گروه كرده و فرموده است : اقوامى مرا آنچنان دوست مىدارند كه از دوستىام به جهنم مىروند و گروهى ديگر آنچنان دشمنىام ورزند كه از دشمنى به دوزخ مىروند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n« عقاد » در كتابش « عبقرية الامام على » [ نبوغ حضرت على 
  ] آنجا كه دربارهء او و اختلاف نظر مردم نسبت به او سخن مىراند مىگويد . در تاريخ هيچ‌يك از قهرمانانى كه در معرض عشق و نفرت قرار دارند اين چنين ميدان گسترده‌اى از عشق و نفرت دربارهء كسى مطلقا مطرح نبوده ، گروهى خدايش مىدانند و گروهى او را كافرى مىدانند كه از رحمت خداوندى محروم گشته است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nصفات او\r\nواصفانش متفق القولند كه او نخستين مرد هاشمى است كه از پدر و مادرى هاشمى زاده شده است . او فرزند عبد منافى است كه به ابو طالب بن عبد المطلب شهرت يافته و مادرش فاطمه دختر اسد بن هاشم است و در او علاوه بر مواهب و جنبه‌هاى معنوى كه خداوند در نهادش سرشته و در كسى جز او فراهم نيست ، مجموعه صفات برازنده‌اى كه اين خاندان بدان شهرت دارد همچون نجابت ، شجاعت و نيرو و جوانمردى و فراست ، جمع آمده است .\r\nدر « الاصابة » ابن حجر و « الاستيعاب » ابن عبد البر دربارهء ويژگيهاى جسمىاش آمده كه او ميان قامت مايل به كوتاه گندمگون و با سرى كه موهايش در قسمت جلو ريخته با چشمانى سياه ، درشت و نافذ ، چهره‌اى گشاده و بشاش ، چهار شانه و با بازوانى آنچنان عضلانى كه با ساعد ستبرش در هم آميخته و شكمى بزرگ ولى نه آنچنان برآمده با ساق پاهايى ستبر كه به مچ ظريفى ختم مىشوند ؛ دستانش ستبر و سنگين و راه رفتنش شبيه راه رفتن پيامبر ( ص ) بود و به اين سو و آن سو مىخراميد . در جنگ پيش‌دست بود و تند گام كه هيچ چيز جلودارش نبود « 1 » .\r\n\r\n\r\n","description":"","footnote":"\r\n( 1 ) « الاصابة » ابن حجر و « الاستيعاب » ابن عبد البر .\r\n","page_name":" 153 ","page_number":153},
  {"content":"\r\n\r\n\r\nاسلام آوردن على ( ع )\r\nپيامبر در سن چهل سالگى و به قولى ديگر چهل و سه سالگى ، مبعوث گرديد :\r\nخديجه نخستين كسى بود كه اسلام آورد و حتى يك لحظه در ايمان به رسالتش ترديد به خود راه نداد و با ثروت و همهء امكاناتش در انديشهء آسايش همسرش بود و همواره حركتهاى قريش را - در اين رابطه - زير نظر داشت .\r\nدر تاريخ يعقوبى آمده هنگامى كه خداوند فريضه نماز را بر پيامبرش مقرر كرد جبرئيل به نزدش آمد و وضو گرفتن را نشانش داد ، پيامبر به گونه‌اى كه جبرئيل وضو گرفته بود ، وضو گرفت آنگاه نماز خواند تا خواندنش آموزد و مىافزايد نخستين نمازى كه پيامبر بجاى آورد نماز ظهر در جمعه روزى بود ؛ به نزد خديجه دختر خويلد آمد در جريانش گذارد . او نيز بنا به آنچه ابن خلدون در تاريخ خود و ديگرانى كه در سيرهء رسول اكرم ( ص ) و تاريخ دعوتش قلم زده‌اند آمده - وضو گرفت و نماز خواند . بدين ترتيب بانو خديجه كبرى نخستين كسى بود كه اسلام آورد و به آيين محمد مؤمن گرديد و با همهء ثروت و قدرت و موقعيتى كه داشت در راه آن جهاد كرد .\r\nمورخين و محدثين متفق القولند كه على ( ع ) نيز از ميان مردان ، نخستين كسى بود كه اسلام آورد و از آن پس اسلام راه خود را به دلها و جانها ، باز كرد ؛ در اينكه او در چه سنى اسلام آورد اختلاف نظر است آنچنان كه در روايت حسن البصرى آمده و گروهى از محدثين و مورخين نيز ترجيحش داده‌اند و به نظر درستتر مىآيد ، او در پانزده - سالگى اسلام آورده است . ولى از روايت كلينى در « كافى » چنين بر مىآيد كه او به هنگام اسلام آوردن ميان ده و سيزده سال سن داشته است و در دو روايت « حذيفة بن\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاليمان » و « ابن ابى شيبة » اسلام آوردنش در چهارده سالگى بوده است .\r\n« جاحظ » بر آن است كه او هفت‌ساله بود كه اسلام آورد ، جاحظ به ادعاى خود اين نتيجه‌گيرى را از تفاوت روايتها و تناقض آنها دربارهء سن اسلام آوردنش به عمل آورده و آن را به زعم برخى محدثين ، ميانگين آنها دانسته است ؛ در حالى كه روايتهايى كه چنين ادعايى در آنها شده كمترين اشاره‌اى به چنين سنى ندارند و جز « جاحظ » كسى چنين نظرى ندارد لذا مورد حمله سختى از سوى برخى مورخين قرار گرفته و وى را به جهل و به تعبير « ابو جعفر الاسكافى » آنچنان كه در شرح نهج البلاغه آمده « 1 » به ستيز با حق ، متهم ساخته‌اند . الاسكافى در پاسخگويى به جاحظ و كسانى كه نظر وى را دارند مىگويد : كوچك و بزرگ و عالم و جاهل مىدانند كه على در دار الاسلام ( خانهء پيامبر ) به دنيا نيامد و پيامبر او را در سال قحطى و خشكسالى در حالى كه هشت‌ساله بود نزد خود آورد و هفت سال را با وى گذراند . در اين فاصله نبوت و اسلام مطرح نبود و رسول خدا متدين به دين ابراهيم و حنيفى بود و از بت و بت‌پرستى اجتناب مىكرد و از مردم كناره مىگرفت ، على نيز از وى پيروى مىكرد و هنگامى كه به سن بلوغ رسيد و پيامبر مبعوث گرديد او را به آيين تازه دعوت كرد و او آگاهانه و با شناخت و نه كوركورانه همچون كودكان هفت هشت‌ساله ، دعوتش را پاسخ گفت ؛ در برخى روايات آمده كه پيامبر دوشنبه روزى مبعوث شد و على فرداى آن روز ( سه شنبه ) با وى نماز خواند و روايات ديگرى دربارهء اسلام آوردنش وارد شده است ؛ به نظر مىرسد كه جاحظيها و پيروانشان از اين اعتقاد كه او به هنگام اسلام آوردن كودكى هفت تا ده‌ساله بوده اين نتيجه‌گيرى را مىكنند كه اسلامش را خدشه‌دار سازند و وانمود كنند كه او به تقليد اين كار را كرده و اين عمل وى را در شمار كارهاى كودكانه آورند در حالى كه ديگران مثلا أبو بكر در سن بالا و با درك و شعور كامل و با اعتقاد و اطمينان اين كار را كرده‌اند .\r\nدر هر صورت ، دشمنان اهل البيت پس از ناكامى در وجود نقص و ايرادى در تاريخ سرشار از قهرمانيها و فداكاريها و جهادش ، كوشش داشته‌اند كه هر چند با اين شيوه‌هاى مفسده‌جويانه به مقصود خود نايل آيند .\r\nحتى اگر بپذيريم كه بنا به ادعاى آنها او در سن كودكى اسلام آورده هيچ كس\r\n\r\n\r\n","description":"","footnote":"\r\n( 1 ) نگاه كنيد به صفحات 264 و 265 از جلد سوم شرح نهج البلاغة .\r\n","page_name":" 155 ","page_number":155},
  {"content":"\r\n\r\nحتى دشمنانش نيز در اين ترديدى ندارند كه او از نخستين لحظات طلوع خورشيد اين آيين ، با آن همگام بود و به اتفاق پدر ، آن را در برابر توطئه دشمنان و سركردگان قريش كه از ابتدا به خصومت با آن در آمدند مورد حمايت قرار داد و تمام عمرش را براى اسلام و خيرخواهى همهء مردم گذراند درست همانگونه كه پدرش نيز باقىماندهء عمر را در حمايت از محمد و دعوت او در برابر طاغوتهاى عرب سپرى كرد و آنچنان كه در كتاب خود « سيرة المصطفى » با دلايل قاطع ثابت كرديم تمامى امكانات و نيرويش را در راه رسالت محمدى و گسترش آن به كار گرفت و تا وقتى چشم از جهان فرو بست صادقانه به آن ايمان داشت و كمترين ترديدى در آن به خود راه نداد .\r\nالعقاد در صفحهء 38 كتاب خود ( نبوغ حضرت على ( ع ) ) مىگويد : على در خانهء خدا به دنيا آمد و خداوند چهره‌اش را از سجده بر بتهاى آويخته در كعبه مبرا ساخت تو گويى ميلاد او مژده‌بخش عهد تازه‌اى در كعبه و عبادت در آن بوده است و از آن بالاتر اينكه در صورتى كه از ديدگاه ميلاد عقيده و روح نظر افكنيم او در واقع مسلمان زاده شد زيرا چشمش را به اسلام گشود و عبادت را پيش از آنكه در نماز پدر و مادرش بشناسد از نماز محمد و همسر پاكش ( خديجه ) شناخت . و ميان او و خداوند اين دعوت ( محمد ( ص ) ) خويشى مضاعف و محبتى صميمانه‌تر از محبتهاى خويشاوندى وجود داشت . او پسر عموى محمد و خانه‌زادش بود كه در خانه‌اش پرورش يافت و از محبت و احسانش ، بهره‌ها گرفت . وقتى بيگانگان محمد را آنچنان دوست مىدارند كه او را بر پدران و خويشانشان برترى مىبخشند لاجرم همين عشق و محبت به كسى كه با او در يك خانه بزرگ شده و جدشان يكى است و مهر و محبت آشنايى كه ابو طالب باشد پيوندشان مىدهد نيز نثار مىشود . محمد اين مهر و محبت را جبران مىكند و و على بن ابى طالب به پناهش در مىآيد و احسانش را حس مىكند . و در ادامه مىگويد : دين جديد قلبى را سرشار خود كرد كه پيش از آن هيچ عقيده و آيين ديگرى را به خود نپذيرفته و صفاى آن را نيز چيزى نيالوده بود و به حق مىتوان گفت :\r\nعلى مسلمان خالصى است كه همه تاروپودش از اسلام تنيده شده و دين جديد اسلام صادقانه‌تر و ريشه‌دارترى جز در او ، به خود نديده است . و ده سالگى او را به هنگام اسلام آوردن درستتر دانسته زيرا به تعبير وى او به هنگام اعلام اين دعوت چنين سنى داشته است و بهر حال در پيشگامى او در اسلام و ايمان به رسالت محمد بن عبد اللّه كسى جز آنان كه تعصب ، چشم دلشان را كور ساخته و به حساب سال و ماه از همه كوچكترش\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمىدانند ، ترديدى به خود راه نمىدهد .\r\nبا وجودى كه روايات در سن او به هنگام اسلام آوردن متفق القول نيستند و گرايشهاى متفاوتى در اين زمينه وجود دارد ، از مجموعهء آنها مىتوان به اين نتيجه رسيد كه او ( به هنگام اسلام آوردن ) تازه به سن جوانى گام گذارده بود .\r\nدر « صحيح » ابن ماجه آمده كه على ( ع ) فرموده است . « من بندهء خدا و برادر رسول خدا و بزرگتر ياور او بوده‌ام و كسى جز آنكه دروغگو باشد چنين ادعايى كه من دارم نمىتواند داشته باشد هفت سال پيش از همهء مردم نماز گزاردم » الحاكم در مستدرك خود و طبرى در تاريخش نيز اين روايت را نقل كرده‌اند .\r\nو در مسند احمد به نقل از على ( ع ) آمده كه فرموده است : « ابو طالب بر ما وارد شد و من به اتفاق رسول خدا در نخلستان مشغول نماز بوديم رو به ما كرده گفت :\r\nبرادر زاده چه كار مىكنيد ؟ پيامبر جريان را برايش شرح داد و او را به اسلام فراخواند گفت : آنچه مىكنيد ضررى ندارد » راوى مىافزايد كه على ( ع ) فرمود : پروردگارا جز پيامبرت بنده‌اى از اين امت را نمىشناسم كه پيش از من ترا پرستيده باشد من هفت سال پيش از مردم بر تو نماز گزاردم . « نسايى » و صاحب « كنز العمال » در جلد ششم كتاب خود نيز مضمون اين روايت را تأكيد كرده‌اند . و به اين روايت مىافزايد كه ابن مسعود مىگفت : اولين چيزى كه دربارهء رسول خدا ( ص ) دانستم اين بود كه روزى به اتفاق عموهايم وارد مكه شدم به نزد عباس بن عبد المطلب راهنمايى شديم وقتى به او رسيديم كنار زمزم نشسته بود . ما نيز پيش او نشستيم و در همان حال كه نشسته بوديم مردى سفيدگون كه چهره‌اش به سرخى مىزد و بر سر موهاى مجعد بلندى داشت كه به روى گوشهايش كشيده شده بود با بينى عقابى و دندانهايى چون مرواريد و چشمانى درشت و سياه و ريشى انبوه و گونه‌اى كشيده و دست و پاهايى ستبر كه با دو پيراهن سپيد بر تن همچون ماه شب چهارده و در سمت راستش نوجوانى خوش سيما و پشت سرش زنى پوشيده روى ، از راه رسيدند او به سوى كعبه رفت نوجوان و زن حجر الاسود را بوسيده و به اتفاق به دور آن طواف كردند گفتيم اى ابو الفضل اين كار چيست كه تا كنون سابقه نداشته ؟ مگر اتفاقى افتاده است ؟ گفت : اين برادرزادهء من محمد بن - عبد اللّه است و نوجوانى كه با اوست على بن ابى طالب و زن ، همسر او خديجه دختر خويلد است و به خدا سوگند كه ما بر روى زمين جز اين سه تن كسى را نمىشناسيم كه خداى را بدين آيين بپرستند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n« الهيثمى » در « مجمع الزوائد » مىافزايد كه آنها وقتى به طواف كعبه آمدند آن مرد ايستاد نوجوان سمت راست او و زن پشت سرشان قرار گرفت مرد و نوجوان تكبير گفتند زن دستانش را بلند كرد و تكبير گفت : ايستادن مرد به درازا كشيد آن دو از وى پيروى مىكردند آنگاه به ركوع رفت آن دو به دنبالش به ركوع رفتند سپس سجده كرد آن دو نيز به سجده رفتند و درست همان كارى را مىكردند كه او مىكرد . تا اينكه نمازش پايان يافت ، عباس بن عبد المطلب گفت : به خدا سوگند كه جز اين سه تن هيچ كس خداى را بدين آيين نمىپرستد .\r\nسخنان « ابو جعفر الاسكافى » با كسانى كه در صدد برآمده‌اند تا به بهانهء سن پايين او - كه از كودكى فراتر نمىرود - اسلامش را خدشه‌دار سازند به درازا كشيد و ادعا كرده كه او در آن هنگام همرديف مردان بوده و اين سخن را با آنچه كه ميان راويان شايع است تأييد مىكند از اين قرار كه در آغاز دعوت پيامبر ، خداوند فرمانش داد كه نخست خانواده و خاندان و طايفهء خود را به اسلام دعوت كند بنابراين آنها را فراخواند و برايشان غذايى ديد وقتى گرد آمدند و غذا خوردند به اسلام دعوتشان كرد و فرمود :\r\nچه كسى از شما مرا در اين كار يارى مىدهد باشد كه او برادر و وصى و جانشين من باشد ، همگى امتناع ورزيدند و به درخواستش پاسخ ندادند جز على ( ع ) . پيامبر اين فراخوانى را تكرار كرد و در هر بار جز على ، كسى به در خواستش جواب نداد ، على در آن هنگام عهده‌دار آماده كردن غذا و ادارهء محفل بود در سومين بار پيامبر در حضور جمع به او گفت : تو برادر و وصى و وارث و جانشين من پس از منى . آنها خنده كنان و به سخره از آن مجلس برخاستند ، الاسكافى در ادامه مىگويد : آيا كار فراهم آوردن غذا و دعوت از آن گروه از كودكى هفت يا ده‌ساله بر مىآيد و آيا كودكى از اين سن و سال را مىتوان در امر نبوت ، رازدارش كرد و از وى خواست تا براى چنان كارى اقدام به دعوت از ريش سفيدان و بزرگان طايفه كند و آيا چنان نيست كه پيامبر در صورتى وى را برادر ، وصى و جانشين خويش مىگمارد كه او احساس مسئوليت كند و از عهده اين مسئوليتها برآيد و بتواند متعهد شود : پيامبر خوب مىدانست كه اگر على - آنگونه كه ادعا مىشود - داراى درك و مسئوليت‌پذيرى كامل نبود و احساس مسئوليت كامل نمىكرد مورد استهزاء و مسخره خويشان و اقوام نزديكش مىگرديد و ديگر استدلالهايى كه الاسكافى رحمة اللّه عليه در پاسخ به الجاحظ « و ابى بكر بن الاصم » و ديگرانى كه تلاش ورزيده‌اند اسلام على ( ع ) را خدشه‌دار سازند و اسلام آوردن أبو بكر را بر آن\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبرترى بخشند ، آورده است .\r\nبدون ترديد آنها اگر كوچكترين سر نخى هر چند واهى بدست آورند كه بر اساس آن بتوانند گفت أبو بكر بيش از على اسلام آورده در طرح و تأييد آن با هر مغلطه و سفسطه و نيرنگ و بالا و پايين رفتنى - همانگونه كه غالبا در چنين مواقعى عمل مىكنند - كوچكترين ترديدى به خود راه نمىدهند ولى تواتر روايات و اجماع محدثين در اينكه او نخستين مردى است كه اسلام آورده ، مانع از تحقق خواسته‌شان مىشود و كارى از دستشان ساخته نيست جز اينكه اسلام آوردنش را به اين سبك ، خدشه‌دار سازند .\r\nامام على ( ع ) طى خطبه‌اى كه در شرح نهج البلاغه آمده به توصيف اسلام آوردن خود و پيوندى كه از كودكى با پيامبر داشته مىپردازد و مىگويد : « شما از موقعيت بىمانند من نزد رسول خدا صلى اللّه عليه و آله به سبب خويشاوندى نزديك و مقام بلند و ارجمندى كه در پيشگاه او داشتم آگاهيد : كودكى خردسال بودم كه مرا در آغوش مىگرفت و به سينه‌اش مىفشرد و در بستر كنار خود مىخواباند و تنم را با تن نازنينش نوازش مىداد و بوى خوشش را به مشامم مىرساند و خوراك را مىجويد و در دهانم مىنهاد نه سخن دروغ به من مىگفت و نه دروغ از من مىشنيد و نه رفتارى بد با من مىكرد و نه بدى از من مىديد از روزى كه آن حضرت را از شير گرفتند خداوند بزرگترين فرشته‌اى را از ميان فرشتگانش با او دمساز گردانيد تا شب و روز به راه راستش ببرد و نيكوترين اخلاق جهان را نشانش بدهد من هميشه و همه جا از و پيروى مىكردم .\r\nهر روز از اخلاق خود چيزى به من مىآموخت و مخصوصا مىفرمود كه آن را به كار بندم هر سال دمى چند در كوه حرا بسر مىبرد تنها من او را مىديدم و جز من كسى او را نمىديد در آن هنگام يگانه خانه‌اى كه بانگ اسلام از درونش به آسمان مىرفت همانا خانه‌اى بود كه رسول خدا ( ص ) و خديجه و سومين آنها من ، در آن زندگى مىكرديم و بس ؛ پرتو وحى و رسالت را مىديدم و دل و دماغم را با بوى خوش پيغمبرى مىپروريدم . در آن دم كه وحى بر آن حضرت فرود آمد آواى ناهنجارى شنيدم پرسيدم يا رسول اللّه اين ديگر چيست ؟ فرمود اين شيطان است كه از پرستش خود نااميد گشته آنچه من مىشنوم تو هم مىشنوى و هر چه مىبينم تو نيز مىبينى فقط پيغمبر نيستى اما وزيرى و وزير خوبى هم هستى » .\r\nو در بحار الانوار مجلسى به نقل از على بن ابراهيم روايت شده كه جعفر بن - ابى طالب پس از برادرش على ( ع ) اسلام آورد ، پس از آن دو زيد بن حارثه و بعد از آنها\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nأبو بكر اسلام آورد ؛ راوى در ادامه مىگويد : ابو طالب وارد خانه‌اى شد كه رسول خدا در آن بود پسرش جعفر را همراه داشت . پيامبر را ديد كه نماز مىخواند على ( ع ) و خديجه نيز پشت سرش نماز مىخواندند به فرزندش جعفر گفت : پيش او و كنار برادرت به نماز بايست و خود نيز در سمت ديگر با آنان به نماز ايستاد .\r\nدر شرح نهج البلاغه نيز روايت شده كه ابو طالب چند روزى پيامبر را گم كرد به دنبالش رفت او را به اتفاق تنى چند از جوانان مكه ، در حال نماز يافت . على در سمت راستش بود فرزندش جعفر نيز با او بود به او گفت : پيش او و در كنار پسر عمويت به نماز بايست او پيش رفت و سمت چپ پيامبر به نماز ايستاد وقتى سه تن شدند پيامبر جلو آمد و على و جعفر عقب ماندند ابو طالب گريه كرد و ابيات زير را بر زبان آورد :\r\n- على و جعفر در بدبختيها و پيش‌آمدهاى ناگوار و سخت ، اميد من هستند .\r\n- روى مگردانيد و پسر عمويتان را يار باشيد عمويى كه از ميان ديگر عموهايتان با من از يك پدر و مادر است .\r\n- به خدا سوگند من از پيامبر روى بر نخواهم گرداند و هيچ نجيب‌زاده‌اى نيز روى از وى بر نمىگرداند .\r\nدر برخى روايات آمده كه پس از على ( ع ) أبو بكر اسلام آورد و در روايات ديگرى ، زيد بن حارثه پس از على ( ع ) اسلام آورده است ؛ بيشتر روايات حكايت از آن دارند كه زيد و جعفر پيش از أبو بكر اسلام آوردند و قدر متيقن اين است كه اين سه تن پيش از همه اسلام آورده‌اند و در آغاز تاريخ اين آيين و در فاصله زمانى نزديكى به هم ، بدان گرويده‌اند .\r\nگروهى از مورخين و مؤلفين سيرهء پيامبر از جمله مصنف « سيرة الحلبية » و ديگران و بر اساس روايت اسما دختر أبو بكر مدعيند كه أبو بكر ، نه تنها جزو پيشگامان اسلام بلكه از مبلغان آن نيز بوده است و بوسيلهء او گروه بسيارى از جمله عثمان بن عفان و زبير بن العوام و عبد الرحمن بن عوف و سعد بن ابى وقاص و طلحة بن عبيد و عبيدة بن الجراح و ديگرانى كه در شمار صحابه‌هاى نخستين بشمار مىروند ، به اسلام گرويده‌اند روايت مزبور حكايت از آن دارد كه اسما مىگويد ، از وقتى پدرم را شناختم متدين به اين دين بود روزى كه اسلام آورد پيش ما آمد و به اسلاممان دعوت كرد . ما و بسيارى از همنشينانش اسلام آورديم ؛ از جملهء اينان پنج تن از اهل ( اعضا ) شورى بودند كه جملگى شايستگى خلافت داشته و همشأن على بودند ؛ اينان از اين روايت به اين نتيجه\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nرسيده‌اند كه أبو بكر اگر چه پس از على و زيد و جعفر اسلام آورد ولى بنا به تعبيرى كه دارند نفع و بهره بيشترى به اسلام ، رسانده است .\r\nگروهى از محدثين و متكلمين ، اين ادعاها را رد كرده به تفصيل و به طور دقيق به وضع و موقعيت أبو بكر به هنگام اسلام آوردن و نيز رابطه‌هايى كه با اين افراد داشته ، پرداخته‌اند و اظهار مىدارند كه چگونه است او كه نتوانسته بود بر پدر و فرزندش عبد الرحمن و همسرش نملة دختر عبد العزيز و ديگر فاميلهايش كه تا سال هشتم هجرت پيامبر بر شرك خود بودند مؤثر واقع شود و به اسلامتان بكشاند بر اينان - على رغم اينكه با او همدم و دوست نبودند - مؤثر واقع شود و نفوذ داشته باشد ؟\r\nبه علاوه ، اسما دختر أبو بكر كه اين كوششها و تلاشها را به پدر نسبت مىدهد خود بنا به خوشبينانه‌ترين گمانها در آن هنگام چهارساله بوده و دختر دو يا چهارساله چيزى از اين مسائل سر در نمىآورد و نمىشود كه به او اين صحبتها را نسبت داد و اين خود نشان مىدهد كه چنين روايتى را از قول او جعل كرده‌اند و ما به تفصيل در كتاب خود « سيرة المصطفى » اين جنبه را به بررسى كشيده و گفتنيها و ناگفتنيها را در رد ادعاهاى اينان آورده‌ايم « 1 » .\r\n\r\n\r\n","description":"","footnote":"\r\n( 1 ) نگاه كنيد به كتاب ما : « سيرة المصطفى » به نقل از جلد سوم شرح نهج البلاغة ابن ابى الحديد .\r\n","page_name":" 161 ","page_number":161},
  {"content":"\r\n\r\n\r\nتصريح جانشينى وى در آغاز بعثت\r\nپيامبر ( ص ) در ابتداى دعوت خود ، حساب اين را كرده بود كه اين آيين با مخالفتها و مقاومتهاى بسيارى مواجه خواهد شد و هر گونه موانعى بر سر راه خود خواهد داشت و آرزو داشت كه خاندان و طايفه‌اش و آنها كه پيوند نسبى يا سببى با وى دارند همچون كسانى كه از ترس قريش و هم‌پيمانان سرسختشان مخفيانه اسلام آورده بودند ، اسلام آورند . آرزوى او اين بود كه چون خاندان و طايفه‌اش در مكه قدرتى بشمار مىآمدند و در داخل و خارج از آن موقعيت و منزلتى براى خود داشتند و اگر وارد اسلام مىشدند وزنه‌اى بشمار مىآمد و همه روى او حساب مىكردند و خود نيز حريف دشمنانش مىشد . ولى با وجود چنين آرزويى اين بيم را نيز داشت كه اينان در پى دعوتشان به اسلام ، نپذيرند و به صف آنها كه تكذيبش كرده و به مسخره‌اش گرفته‌اند بپيوندند و مشركان از برخورد منفى اين نزديكان با آيين تازه‌اش وسيله‌اى براى به اغوا - كشاندن عوام الناس و بىخردان بيابند ولى پس از نزول اين آيه بر او :    « وَ أَنْذِرْ عَشِيرَتَكَ الْأَقْرَبِينَ وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ فَإِنْ عَصَوْكَ فَقُلْ إِنِّي بَرِيءٌ مِمَّا تَعْمَلُونَ »    ( الشعراء ، 216 - 214 ) ( نخست خويشان نزديك خود را ( از خدا ) بترسان آنگاه پروبال رحمت بر تمام پيروان با ايمانت به تواضع بگستران و هرگاه قوم فرمانت را مخالفت كردند به آنها بگو من خود از كردار بد شما بيزارم ) . ديگر گريزى از اين نيافت كه آنان را به اسلام دعوت كند و آنچنان كه در برخى روايات آمده بر فراز « صفا » شد و فرياد برآورد : اى بنى عبد المطلب و اى بنى عبد مناف ! به گردش جمع آمدند گفتند : محمد ! چه مىخواهى ؟ فرمود : آيا اگر به شما بگويم كه شترى از دامنهء اين\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nكوه بيرون آمده از من باور مىكنيد ؟ گفتند : آرى تو مورد اعتماد كامل ما هستى و هرگز از تو دروغى نشنيده‌ايم ، فرمود : من آگاهيبخش شما هستم و عذابى سخت در برابر دارم عمويش ابو لهب به او گفت : هلاك شوى ( تبا لك ) آيا ما را براى اين موضوع به اينجا فراخواندى تا اين را بگويى ؟ كه خداوند سورهء لهب را بر او محمد ( ص ) نازل كرد :       « تَبَّتْ يَدا أَبِي لَهَبٍ وَ تَبَّ ما أَغْنى عَنْهُ مالُهُ وَ ما كَسَبَ سَيَصْلى ناراً ذاتَ لَهَبٍ وَ امْرَأَتُهُ حَمَّالَةَ الْحَطَبِ فِي جِيدِها حَبْلٌ مِنْ مَسَدٍ »       ( ابو لهب نابود شد و دو دستش قطع گرديد مال و ثروتى كه اندوخت ( براى محو اسلام ) هيچ بكارش نيامد و از هلاكش نرهانيد زود باشد كه به دوزخ در آتشى شعله‌ور در افتد و همسرش ( ام جميله ) هيزم آتش افروز دوزخ باشد در حالى كه ( با ذلت و خوارى ) طنابى از ليف خرما به گردن دارد ) .\r\nآنچه مورد اتفاق بيشتر مورخين و محدثين است اينكه وقتى خداوند به پيامبرش فرمان داد تا نزديكانش را هشدار دهد و آگاهى بخشد على ( ع ) را خواست و به او گفت : اندكى غذا برايم آماده كن و يك پاچهء گوسفند بر آن بگذار و قدحى دوغ نيز تهيه كن و بنى عبد المطلب را فراخوان تا با آنها سخن گويم و فرمانى را كه به من شده با آنها در ميان بگذارم على ( ع ) نيز آنچه پيامبر خواسته بود انجام داد و ايشان را فرا خواند كه بنا به تعبير راوى حدود چهل نفر مىشدند و در ميانشان عموهايش ابو طالب ، حمزه ، عباس و ابو لهب و عموزاده‌ها بودند . على غذا را آماده كرده و در برابرشان گذارد . يك نفر مىتوانست همهء غذا را بتنهايى بخورد به يكديگر نگاه كردند و از اين سفره‌اى كه معمولا براى دو سه نفر بيشتر كفاف نمىداد نگاه‌هاى مسخره‌آميزشان به هم افتاد آنگاه دست دراز كرده و شروع به خوردن كردند از غذا چيزى كاسته نمىشد همهء آنها سير شدند و و آن قدر غذا ماند كه جز آنها نيز مىتوانستند از آن سير شوند شگفت زده و هاج‌وواج مانده بودند آنگاه از آن قدح دوغ نيز بياشاميدند از قدح نيز اضافه آمد عمويش ابو لهب نمىتوانست كينه و نفرت درونىاش را از محمد ، پنهان دارد ؛ پيامبر ( ص ) خود را آماده مىكرد كه با آنها دربارهء اسلام سخن گويد ابو لهب پيش دستى كرد رو به برادران و برادرزادگانش كه همچنان از آن غذاى اندك شگفت‌زده بودند كرد و گفت : محمد در آنچه مىبينيد شما را جادو كرده است .\r\nاستاد عبد الفتاح عبد المقصود آنجا كه سخن از اين برخورد ابو لهب بميان است مىگويد : پيامبر به او توجهى نكرد زيرا خوب مىدانست كه بهر حال او كينهء خود را مىورزد و زهرش را مىريزد زيرا همه چيز زير سر زنان است و ابو لهب كه همسرى چون\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n( ام جميله ) دختر حرب بن اميه دارد نمىتواند جز اين باشد و او كه اين چنين - كينه‌توزيهايى لجام‌گسيخته مىورزيد چيزى از اصالت هاشمى خويش باقى نگذارده است « 1 » .\r\nبيشتر روايات حكايت از آن دارند كه حضار پيش از آنكه پيامبر چيزى از اسلام با ايشان در ميان بگذارد ، پراكنده شدند . چند روز بعد به على ( ع ) فرمود : اى على ديدى كه آن مرد ( عمويم ابو لهب ) چگونه در سخن گفتن بر من پيشى گرفت ( و نگذاشت سخنم را بگويم ) براى فردا غذايى برايمان آماده كن و مانند دفعهء اول آنان را جمع آور على ( ع ) نيز به اجراى فرمان پيامبر همت گماشت و همچنانكه قبلا كرده بود آنان را دعوت به غذا كرد . وقتى خوردند و آشاميدند پيامبر ( ص ) به ايشان گفت : هيچ انسانى در ميان اعراب نمىشناسم كه بهتر از آنچه من براى شما آورده‌ام ، براى خويشانش آورده باشد ؛ من براى شما خير دنيا و آخرت را آورده و پروردگارم فرمانم داده كه شما را به اسلام دعوت كنم آنگاه اصول اسلام را بر ايشان عرضه كرد و فرمود :\r\nچه كسى مرا در اين كار يارى مىكند و بدين ترتيب خود را برادر ، وصى و جانشين من در ميان شما مىگرداند ؟\r\nجملگى ساكت بودند و هيچ يك از آنان سخنى نگفت على ( ع ) كه از همه به لحاظ سنى كوچكتر و داراى چشمانى سنگينتر و پاهايى ظريف‌تر بود برخاست و گفت :\r\nمن يا رسول اللّه .\r\nپيامبر سخنش را دوباره و سه باره بر آنها تكرار كرد و در هر بار جز على ( ع ) ، كسى پاسخش نداد و هنگامى كه خوددارى آنها را ديد دست بر گردن على گذاشت و گفت :\r\nاين برادر و وصى و جانشين من در ميان شماست . حرفش را گوش كنيد و فرمانش بريد . آنها خنده كنان برخاسته و به ابو طالب مىگفتند محمد به تو دستور مىدهد كه از پسرت فرمان برى « 2 » ! داستان دعوت پيامبر از خويشانش و اين سخن او به على ( ع ) كه « تو برادر و وصى و جانشين من هستى » را كنز العمال و بيهقى در الدلائل و ابن جرير طبرى در ج 2 صفحه 62 تاريخ خود و امام احمد در مسند خويش « 3 » ، روايت كرده‌اند .\r\n\r\n\r\n","description":"","footnote":"\r\n( 1 ) نگاه كنيد به صفحه 45 از جلد اول . انتشارات ، مكتبة العرفان .\r\n( 2 ) تاريخ ابى الفداء ج 1 ، ج 2 ص 14 و ص 15 .\r\n( 3 ) فضائل الخمسة من الصحاح الستة ، ج 1 صفحه 335 .\r\n","page_name":" 164 ","page_number":164},
  {"content":"\r\n\r\nدر تاريخ طبرى آمده كه پس از آنكه آنها از خوردن و نوشيدن فراغت يافتند پيامبر ( ص ) به ايشان فرمود :\r\nچه كسى از شما مرا يارى مىكند و برادر ، وصى و جانشين من مىگردد .\r\nهيچ يك از آنها به اين درخواست پاسخ ندادند . تنها على ( ع ) در آمد كه : من اى رسول خدا .\r\nاو را از گردن بگرفت و فرمود : اين برادر و وصى و جانشين من در ميان شماست به سخنش گوش فرا دهيد و از وى فرمان بريد . آنها در حالى كه مىخنديدند و به ابو طالب مىگفتند به تو دستور داده كه از فرزندت اطاعت كنى برخاستند « 1 » .\r\nابن الاثير در جزء سوم چاپ قديمى « كامل » خود و محمد حسنين هيكل در چاپ اول از كتاب خود « زندگى محمد » و محمد عبد اللّه عنان در كتاب خويش « تاريخ - الجمعيات » اين داستان را به روايت طبرى ، آورده‌اند . ولى هيكل در چاپ دوم و چاپهاى بعدى ( كتاب خود ) اين حديث را مسخ كرده و در ازاى پانصد جنيه مصرى به تحريف پرداخته و كلمهء خليفتى من بعدى ( كه به جانشين ترجمه شده ) را حذف كرده است . در حاشيه‌اى كه ذيل جلد دوم « اعيان الشيعة » نوشته شده آمده است كه هيكل در ابتدا چنين تحريفى را رد كرد ولى وقتى با وى قرار گذاشتند كه هزار نسخه از كتابش را بخرند بدين كار رضايت داد و در چاپ دوم و چاپهاى بعدى روايت را بدون كلمهء « جانشين » نقل كرد .\r\nدر تفسير الكاشف آمده است آنها كه نص پيامبر در مورد على ( ع ) را در برابر اين گروه از خاندان و اقوامش نقل كرده‌اند نسايى و ثعلبى در تفسيرهاى خود و سيوطى و البغوى و صاحب « سيرة الجلية » در سيرهء خود هستند .\r\nخلاصه اينكه داستان پيامبر با نزديكان و خويشانش را با عباراتى كه ذكر كرديم علاوه بر همهء محدثين شيعه ، گروهى از مشاهير محدثين سنى نيز روايت كرده و با همين متن مشهور شده است ؛ برخى علماى آنان همچون ابن تيمية و ديگر متعصبين و دنباله‌روان سنى آنها تلاش ورزيده‌اند تا ترديدهايى در اين روايت برانگيزانند و اين بهانه را مطرح كنند كه گويا برخى از كسانى كه حديث مزبور به آنها اسناد داده شده شامل افرادى با تمايلات شيعه مىشوند چون براى على و فرزندانش فضائلى\r\n\r\n\r\n","description":"","footnote":"\r\n( 1 ) نگاه كنيد به صفحه 117 از جلد دوم تاريخ طبرى ، چاپ دار القاموس .\r\n","page_name":" 165 ","page_number":165},
  {"content":"\r\n\r\nقايلند در حالى كه پس از پيگيرى در مجاميع حديث اهل سنت اگر اين شخصى كه در فضايل على ( ع ) روايت نقل مىكند فضيلتى براى صحابه‌هاى بزرگى جز او و حتى براى معاوية بن هند نقل كند با گشادگى تمام روايتهايش را مىپذيرفتند و بحثى را دربارهء وى مطرح نمىكردند .\r\nپژوهشگرى كه در تأليفات علم رجال و درايهء اهل سنت به مطالعه مىپردازد به دهها تن از رجالى از روايتگران برخورد مىكند كه به روايتهاى آنان به ديدهء شك و ترديد مىنگرند تنها به اين دليل كه على را بر معاويه ، برترى بخشيده‌اند و فضايل و مناقبى را كه جنبهء تبليغاتى دارند در مورد او ( معاويه ) نمىپذيرند در حالى كه هيچ يك از كسانى را كه براى جز اهل البيت آن همه شگفتيها و حتى محالات و خارق العاده‌ها را بر شمرده مورد اتهام دروغگويى از سوى آنها قرار نمىگيرد .\r\nو هنگامى كه صحبت از احوال رجال حديث ( راويان ) در كتب مربوطهء خود بميان مىآورند شيعيان را به چهار دستهء زير ، طبقه‌بندى مىكنند :\r\nشيعه است اگر از فضايل على و فرزندانش روايت كند و غلوكننده در تشيع است اگر على ( ع ) را از معاويه و ديگر بزرگان صحابه برتر بداند . و رافضى است اگر قائل به اين باشد كه او در خلافت پس از رسول خدا محق‌تر است و پيامبر خدا در مورد وى صريحا سخن گفته است و بالاخره رافضى و غلوكننده است اگر بزرگان صحابه را بدين متهم كند كه از حدودى كه رسول خدا معين فرموده پا فراتر گذارده‌اند .\r\nبهر حال ، على ( ع ) طى سالهايى كه پيامبر ( ص ) در مكه گذارند با سرمشق قرار - دادن او در هر كارى ، همراهيش كرد تا جايى كه اگر نويسنده‌اى منصف بخواهد از پيامبر سخن گويد ناگزير از على نيز سخن بميان مىآورد زيرا او در هر جا و هر موقعيت و پيش‌آمدى كه بر اسلام و آيين نوپا رفت همراهيش كرد و بارى از آن را بدوش داشت .\r\nاو پس از خديجه ( بانوى زنان مسلمان نخستين ) در حالى كه نوجوانى بيش نبود اولين گرونده به اسلام بود و همراهش گرديد ؛ اسلام على رغم شكنجه‌ها و چشم - زهرهايى كه گروه اندك مسلمانان اوليه با آن مواجه بودند ، راه گسترش خود را يافته بود على ( ع ) شاهد آنچنان صحنه‌هايى از اين شكنجه‌ها بود كه آتش به جانش مىانداخت و همواره آرزو مىكرد تا پيامبر اجازه‌اش دهد دق دلش را از اين ستمگران خالى كند و انتقام ستمديدگان و شكنجه‌شدگان را از ايشان بگيرد .\r\nروزى گذرش به اطراف مكه افتاد و چشمش به بلال حبشى خورد كه در گرماى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nنيمروزى ، خوابانده شده و امية بن خلف سنگى بر سينه‌اش گذارده و مىگويد : سوگند به لات و عزى كه اين سنگ روى سينه‌ات مىماند تا اينكه به محمد و خداى محمد كفر بورزى و به خدايان ما بازگردى . بلال در پاسخ او جز كلمه « احد » ، « احد » ، چيزى نمىگويد . روزى نيز به اتفاق پيامبر ، عمار ياسر را با پدر و مادرش ديد كه بنى مخزوم بر جان آنها افتاده و پشتشان را به شلاق گرفته‌اند تا مگر به خداى محمد كفر بورزند ، پيامبر فرمود : اى ابو يقظان ! شكيبا باش . خداوندا هيچ كس از آل عمار را عذاب و شكنجه مده ، شكنجهء آنها چنان شدت گرفت كه مادر با اصابت نيزهء أبو جهل ، جان به جان آفرين تسليم كرد و جسدش بر روى شنها افتاد . پدر نيز از درد تازيانه‌ها ، جان سپرد ؛ على ( ع ) بىتابى مىكرد زيرا پيامبر به او اجازه نمىداد كه انتقامشان را بگيرد . او جور و ستم و آزار طاغوتهاى قريش را با مردان و زنان مستضعفى جز آنان را همچون « صهيب » و « جناب » و ديگر مسلمانان اوليه مىديد ولى خوددارى مىكرد و لب فرو مىبست تا مبادا خشم برافروخته‌اش بر آنها و ديگران نتيجه غير از آنچه كه پيامبر ( ص ) در تبليغ رسالت پروردگارش و پىگرفتن راه مسالمت‌آميز همراه با حكمت و شكيبايى و رويارويى تجاوز و ستم با عطوفت و نرمى ، مورد نظر دارد ، ببار آورد . او خشم خود را فرو مىخورد و به انتظار فرصتى مىماند تا از آن ستمگران و ظالمان ، قصاص گيرد ؛ در اين فاصله قريش در برابر شيوهء عطوفت‌آميز و سياست شكيباپيشگى محمد ( ص ) جرأت بيشترى پيدا مىكرد و بىپرواتر مىشد . پيامبر كه شيوه‌اش اين بود كه تجاوزات آنها را با نرمى و انعطاف و خشونت و ستمكارى آنان را با محبت و مهربانى پاسخ مىداد ، همواره مىگفت : خداوندا قوم مرا ببخش و بيامرز چرا كه آنها آگاه نيستند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nعلى ( ع ) در شعب ابى طالب\r\nقريش و هم‌پيمانانش در كاربرد هر شيوه‌اى در مورد محمد و پيروان او ( يعنى مسلمانان نخستين ) ناكام ماند و هر گونه تهديد ، ترغيب و شكنجه و آزار و تطميع را در مورد آنان بيهوده يافت و مطمئن گرديد كه همهء تلاشها براى وادار ساختن محمد به دست كشيدن از آيين تازه‌اش و پراكنده ساختن يارانش از گرد او و بازگرداندنشان به دين آبا و اجدادى با شكست مواجه شده و بالعكس محمد و پيروانش روز بروز از قدرت و صلابت بيشترى برخوردار مىشوند و غالب بنى هاشم حتى آنان كه از در همدلى با قريش به تقديس بتها تظاهر مىكردند از تسليم محمد خوددارى مىكنند و به اين نتيجه رسيد كه جز با جنگى فراگير كه قريش و هم‌پيمانان آن عمده زيانها و مسئوليتهاى آن را متحمل شوند قادر به زانو در آوردن محمد و يارانش نيست .\r\nقريش به اين نتيجه رسيده بود كه پس از تقريبا هفت سال مبارزه با محمد و پيروانش مثل اين بوده كه او و آيين او را گامهايى به جلو رانده بودند هيچ خانه‌اى نبود كه در آن كسى به محمد و آيين او ايمان نياورده باشد ( خطر ) اين آيين به خارج از مكه و حتى خارج از حجاز سرايت كرده بود ؛ در حبشه گروهى از مسلمانان زير چتر حمايت پادشاه مهربان آن ديار كه امكان انجام آيينهاى دين جديد خود و تبليغ آن را به سادگى و سهولت در اختيارشان نهاده بود ، مىزيستند ؛ آنها مىتوانستند در هر جاى حبشه ، آزادانه از دين خود سخن گويند ، و حبشه يكى از مراكز تجارتى اهالى مكه بشمار مىآمد كه در آن رفت و آمد مىكردند ، علاوه بر اينها آوازهء دين محمد و برتريهاى آن كه در اديان پيشين وجود نداشت ، به گوش دور و نزديك رسيده بود .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nدشمنيهاى محلى و اختلافهاى داخلى ميان بنى هاشم و ديگران نيز سردمداران و صاحبان نفوذ قريش را بر آن مىداشت تا بنا به آنچه كه از پاسخ حكم بن هشام - يكى از رهبران مكه - به اخنس بن شريف بر مىآيد مبارزه با محمد و دين او را ، شدت بخشند داستان از اين قرار بود كه روزى او ( حكم بن هشام ) كه ابو سفيان همراهش بود به دور از مردم سخن پيامبر و صداى تلاوت قرآن او را شنيد ؛ آن دو از آنچه شنيده بودند شگفت زده و مبهوت گشتند ، در هيچ‌يك از اشعار و خطابه‌هاى عرب و سخنان كاهنان و قصيده‌هاى اعراب ، چنين سخنانى نشنيده بودند ، پس از اين جريان « الاخنس » نظر ابو سفيان را در بارهء آن پرسيد او كه نمىتوانست شگفتى خود را پنهان دارد پاسخ داد : سوگند به خدا كه چيزهايى شنيدم كه مىدانم منظور از آنها چيست و چيزهاى ديگر كه نه معناى آنها را فهميدم و نه به منظور از آنها پى بردم . اخنس او را رها كرد و به سوى حكم بن - هشام شد تا پس از شنيدن سخنانى كه شگفت زده‌اش ساخته بود نظر او را راجع به محمد جويا شود . از او پرسيد : و نظر تو در اين باره چيست ؟ حكم بن هشام لبانش را با دلتنگى و اندوه بهم آورد و از فرط كين‌توزى تنها به اين پاسخ بسنده كرد ؛ چه شنيده‌ام ؟ ما و خاندان عبد مناف نبرد شرف داشتيم اطعام دادند و اطعام داديم تطميع كردند و تطميع كرديم و بخشيدند و بخشيديم تا اينكه سواره روبروى يكديگر قرار گرفتيم و برابر بوديم به ما گفتند : از ما پيامبرى است كه از آسمان به دو وحى مىرسد . حال تو بگو كه چه هنگام ما نيز چنين پيامبرى خواهيم داشت ؟ به خدا سوگند كه هرگز به دو ايمان نياوريم و در هيچ‌كدام از ادعاهايش ، باورش نكنيم .\r\nبا چنين خباثت و نفرتى قريش ، مخزوم و ديگر قبايل مكه به محمد و دعوت او برخورد مىكردند و با هر وسيله‌اى كه در اختيار داشتند براى از ميان بردن و چيره شدن بر او پيش از آنكه كار از كار بگذرد ، تلاش و كوشش مىكردند .\r\nو پس از شكست همهء اين شيوه‌ها و ناكام ماندن در تحقق هدف خود و به دنبال فكر و نقشه‌هاى مفصل ، بر آن شدند تا بنى هاشم و پيروانشان را در يك جا گرد آورند و همه گونه وسايل و نيازهاى زندگى را از ايشان دريغ دارند تا محمد و پيروانش از دين خويش بازگردند يا از گرسنگى و تشنگى به هلاكت رسند . اين توافق ميان آنها حاصل شد و موافقتنامه‌اى كتبى ميان ايشان به امضاء رسيد ، آنها توافق كردند كه زنى از آنان نستانند و زن به آنها ندهند . با آنها خريدوفروش نكنند و در هر مسأله‌اى كه پيش مىآيد نظر ايشان را مطمح نظر قرار ندهند و به هر قيمتى كه شده به آنها امكان خريد\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nهر گونه مواد غذايى ندهند ؛ چهل تن از بزرگان مكه توافقنامه را امضا كردند و آن را در كعبه نهادند و ايشان را در اول محرم سال هفتم بعثت پيامبر ( ص ) در شعب ( دره ) ابو طالب محاصره كردند و اين حصار حدود دو سال يا بنا به تعبير برخى مورخين سه سال به طول انجاميد ، پس از ماه‌هاى اندكى از محاصره ، بخش اعظم موادى كه همراه داشتند به پايان رسيد و بنى هاشم شديدا در تنگنا قرار گرفتند كودكان و زنان از اين تنگنايى در رنج و عذاب بيشترى بودند تا جايى كه گاه از فرط گرسنگى فريادشان بلند مىشد . اندك آذوقه‌اى كه به آنها مىرسيد همانى بود كه هشام بن عمر بن ربيعة و ديگران در دل شب به آنها مىرساندند قريش هر خوراك و غذايى را به بالاترين قيمت از صاحبانش مىخريد تا مبادا چيزى از آن به بنى هاشم رسد و آنچه در تاريكى شب به آنها مىرسيد حتى نياز كودكان و زنان را برآورده نمىساخت . آنچنان در تنگنا قرار گرفتند كه ناگزير از علف و برگ درختان تغذيه مىكردند ولى با همهء اين احوال ابو طالب و فرزندش على و برادرش حمزه ، چيزى جز محمد و مراقبت از او ، ذهنشان را به خود مشغول نمىداشت آنها از وى مراقبت مىكردند تا مبادا شبانه يكى از اهالى مكه رخنه كرده و او را ترور كند ، ابو طالب شب و روز از اين انديشه رهايى نمىيافت .\r\nدر تاريخ ابن كثير آمده كه ابو طالب در توجه و مراقبت از جان محمد ( ص ) ، بدانجا رسيده بود كه وقتى همه در دل شب به خواب مىرفتند به پيامبر دستور مىداد همراه ديگران در سر جاى خود بخوابد و آنگاه كه همه در نيمهء شب در خواب بودند به يكى از فرزندانش يا برادرانش دستور مىداد كه بر جاى پيامبر بخوابند و پيامبر نيز جايش را با ايشان عوض كند تا حتى اگر كسى شبانه و براى ترور وى موفق به رخنه در شعب شد فرزندش پيش‌مرگ برادرزاده‌اش ( محمد ) باشد . و در روايت ابن ابى الحديد در شرح نهج البلاغه ج 3 صفحهء 310 آمده كه او در « امالى » ابو جعفر محمد بن حبيب خوانده است كه ابو طالب گاهى وقتى پيامبر خدا را مىديد به گريه مىافتاد و مىگفت :\r\nوقتى او را مىبينم به ياد برادرم عبد اللّه مىافتم . او ( ابو طالب ) با عبد اللّه از يك پدر و مادر بود و مىافزايد كه او غالبا ترس جان او را داشت و براى همين او را از رختخوابش بلند مىكرد و فرزندش على را بجاى وى مىخوابانيد روزهاى محاصره و پس از آن ، بدين سان گذشت على ( ع ) نسبت به جان او احساس خطر كرد ولى او در راه محمد ، از مرگ هراسى بدل راه نمىداد . روزى به پدرش گفت : پدر مىدانم كه ( بالاخره در اين راه ) كشته خواهم شد . پدر به صبر و شكيبش فراخواند و اين ابيات بر زبان آورد :\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n- فرزندم شكيب كن چرا كه شكيبايى مناسبتر است سرانجام هر زنده‌اى گذرش به دره‌ها خواهد افتاد .\r\n- ما را به شكيبايى فرمان داده‌اند و اين كار در راه عزيز و فرزند عزيز ، دليرانه و طاقت‌فرساست .\r\n- گر پيش‌آمدهاى ناگوار بر تو وارد آيد در عوض شرافت ، و بزرگواريها ، به سراغت مىآيند ، كه به برخى دست مىيابى و به برخى ديگر دسترسى نمىيابى .\r\n- هر چيزى ، اگر چه به قيمت زندگى تمام شده باشد بالاخره براى خود ارزشى خواهد داشت .\r\nعلى ( ع ) در پاسخ به اين ابيات كه نشانگر ايمان عميق او به رسالت محمد و ناچيز شمردن حتى فرزندش در راه آن را نشان مىدهد ، ابياتى را برخواند كه شارح نهج البلاغه از وى نقل كرده است .\r\nاين ابيات نيز گوياى اين معنى هستند كه او نيز با همان برخورد و روحيهء پدر به رسالت محمد ، نظر مىافكند و هستى و زندگيش را ادامهء زندگى و رسالت محمد و مكمل آن مىداند لذا خطر كردن و جان بر كف گذاردن آن هم خطركردنى كه در تاريخ پرشكوه‌تر و باعظمت‌تر از آن يافت نشده از سوى او بدين منظور كه محمد بتواند رسالتش را به انجام رساند ، شگفت‌انگيز نيست . و از او شگفت نيز نيست كه در صدد برآيد تا به پدرش كه در پى تشويق و ترغيب او به فداكارى و صبر پيشه كردن بر آمده ابيات زيرا را كه در شرح نهج البلاغه آمده و يا به مضمون آنها ، در مقام پاسخ برآيد :\r\n- آيا مرا به شكيبايى در يارى « محمد » فرا مىخوانى سوگند به خدا آنچه گفتم از روى بىطاقتى و ناشكيبايى نبود .\r\n- ولى من بسيار دوست داشتم كه تو ياريم را ناظر باشى و بدانى كه من همواره از تو فرمان مىبرم .\r\n- من براى رضاى خدا در يارى « محمد » اين پيام‌آور هدايت و ستوده مرد ، در كودكى و بزرگى كوشش خواهم كرد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nبر جاى پيامبر خوابيدن او در شب هجرت\r\nپس از وفات ابو طالب عموى پيامبر ، كار بر محمد ( ص ) تنگ شد و حوادث بر او سهمناك گرديد و قريش بر اذيت و آزارش شدت بخشيد و ديگر كسى نبود كه قريش در مكه برايش حسابى باز كند و حرمتى برايش قائل باشد ؛ در طايف قبيلهء ثقيف زير بار نرفت كه به سخنش گوش فرا دهد وقتى كودكان و بزرگان و زير دستان را وامىداشتند كه با سنگ به جانش بيفتند و بر اثر همين سنگ زدنها بود كه چندين جاى تن مباركش آسيب ديد ؛ على ( ع ) نيز كه به اتفاق زيد بن حارثه همراهيش مىكرد از اين معركه جان سالم بدر نبرد ؛ پيامبر براى نخستين بار براى دعوت اسلام به خارج از مكه مىرفت و على ( ع ) با سر و سينه سنگها و ضربه‌ها را دريافت مىكرد و مجروح گرديد با اين حال به پيامبر نيز آسيب رسيد و بنا به آنچه بيشتر مورخين آورده‌اند از دو پايش ، خون جارى شد .\r\nپيامبر ، نااميد از « ثقيف » و هم‌پيمانانشان و از همهء قبايلى كه بر سر راه به آنها برخورده بود ، به مكه بازگشت و تنها پس از آنكه از « مطعم بن عدى » امان گرفت و او ، قريش و هم‌پيمانانشان را از وى در امان داشت توانست وارد مكه شود و به انتظار فرمان خداوندى در مكه ماند و گروههايى را كه بسته به شرايط بر او وارد مىشدند به حضور مىپذيرفت ؛ عمويش عبد العزى معروف به « ابو لهب » نيز هم حركت او را زير نظر داشت و به كسانى كه به حضور پيامبر مىرسيدند مىگفت : ( برادرزادهء من جادوگر است ، مراقب باشيد تا با جادويش شما را نفريبد ؛ ما خويشان او هستيم و بهتر از هر كس او را مىشناسيم ) ، پيامبر على رغم چنين برخوردهايى كه با وى مىشد ايمانش\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nبه پيروزى سست نمىشد و اعتمادش به خداوند از قريش و توطئه‌هاى او بسى قويتر بود ؛ قريش متوجه اين مطلب شده بود و خطراتى را كه در اندك سالهاى بعد و آنگاه كه موفق مىشد به يارانش در يثرب بپيوندد و يثرب را - كه اينك و به دنبال امضاى پيمانى كه شبانه و در عقبه دوم با اوس و خزرج بست - بسيارى از يارانش را پذيرا گشته - مبدل به پايتخت خود سازد ممكن بود از اين وضع ناشى شود ، برايش مجسم مىشد .\r\nقريش درك كرد كه اگر محمد از دست ايشان بيرون رود و به ياران تازه‌اش بپيوندد ، از خودشان نيرومندتر مىشود و ديگر جلودارش نخواهند بود بنابراين آماده آن گرديدند تا وى را پيش از آنكه دير شده باشد و كار از كار گذشته ، از سر راه بردارند به شرطى كه مسئوليت كشتن او را يك تن يا يك قبيله بر عهده نداشته باشد لذا بنا به آنچه مورخان نگاشته‌اند در « دار الندوة » گرد آمدند تا تصميم مناسب را در اين مورد اتخاذ كنند .\r\nبيشتر راويان اظهار داشته‌اند كه آنها به همين منظور در آنجا گرد آمدند و به تبادل نظر پرداختند و هر كس نظرى ابراز كرد و بنا به آنچه در تأليفات سيره و تاريخ روايت شده و ما در كتاب خود « سيرة المصطفى » از آن سخن گفتيم اظهار نظر نهايى متعلق به ابو جهل بن هشام بود .\r\nهنگامى كه مشركان ، گروه جوانان را از همهء قبايل برگزيدند و در مورد شبى كه حمله به وى - در حالى كه در رختخوابش خوابيده است - صورت گيرد به توافق رسيدند بنا به آيهء ذيل ، وحى بر وى نازل گرديد تا در جريان توافقى كه ميان قبايل مكه و هم‌پيمانانشان صورت گرفته ، قرار گيرد .  « وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ - يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ »  ( انفال - 30 ) ( ياد بياور آنگاه كه كافران مكرها كردند و سازها ساختند تا تو را به بند گيرند يا بكشند تا ترا از شهر بيرون كنند و در نهان با هم مىسازند و خداوند سازنده‌تر از همه سازندگان است ) . مكر خداوندى در آيه ، يعنى اينكه او سبحانه و تعالى با در جريان قرار دادن پيامبرش از تصميم آنها و فرمانش به بيرون شدن در آن شب و خواباندن على ( ع ) براى خنثى كردن توطئه آنها ، نقشه‌ى ايشان را نقش بر آب كرده است .\r\nپيامبر ، على را در جريان توافق قريش و نقشهء آنها براى ترور شبانه وى و در حالى كه در رختخوابش خوابيده است ، قرار داد . على ( ع ) به گريه افتاد ولى وقتى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nفرمانش داد تا به جايش بخوابد از اين كار استقبال كرد و طبق آنچه نقل شده به او گفت : آيا اگر من قربانى تو گردم در امان خواهى ماند اى رسول خدا ؟ پيامبر پاسخش داد ؛ آرى پروردگارم چنين وعده‌اى داده است . على ( ع ) آمادهء اين كار گرديد و نگرانى و ترسش بر جان محمد ( ص ) زدوده شد و در آن شب با اطمينان و عزمى راسخ و با خيالى راحت به رختخواب پيامبر شد و رواندازى كه هميشه او به روى خويش مىانداخت ، بر خود كشيد .\r\nاز اينجا ، پرشكوه‌ترين قصهء فداكارى و جان بازى كه تاريخ به خود ديده آغاز مىشود بىباكان و شير دلان ، در جنگها و نبردها خود را نشان مىدهند و با قهرمانان دست و پنجه نرم مىكنند و روياروى لشكريان قرار مىگيرند و با هر آنچه سلاح و ساز و برگ كه در اختيار دارند به دفاع از خود مىپردازند و غالبا براى لحظات دشوار و تنگنايى كه در آن قرار مىگيرند به پشتيبانى و اتكايى ، اميد دارند و البته گاهى نيز شرايط نبرد ناگزيرشان مىسازد كه به تنهايى در برابر دشمن درآيند ولى اينكه انسانى با اطمينان و آسودگى تمام فرمانبردارانه و بدون هيچ سلاح و ساز و برگى تو گويى براى به آغوش كشيدن دوشيزهء زيبارويى به استقبال مرگ برود و در حالى در رختخواب پيامبر بخوابد كه جز ايمان خود و اطمينان به سلامت جان كسى كه جان فدايش كرده هيچ چيز با خود ندارد ، از هر قهرمانى و ايمانى فراتر مىرود . على ( ع ) به چنين فداكارى تن در داد كه در تاريخ قهرمانيها نظير نداشته و هيچ كس در از خودگذشتگيهاى عقيدتى و در راه حق ، آن را سراغ نكرده است .\r\nروايات حكايت از آن دارند كه توطئه‌گران كه از جوانان ورزيده و برگزيدهء قريش انتخاب شده بودند خانه را به محاصره در آوردند و از روزنه‌اى ، چشم به محلى دوختند كه معمولا پيامبر در آنجا مىخوابيد مردى را ديدند كه روانداز خويش بر خود كشيده و در خواب است و مطمئن شدند كه فرد مورد نظر ( پيامبر ) در جاى خود خوابيده است .\r\nو آنگاه كه دو سوم از شب گذشته بود پيامبر كه در گوشه‌اى از خانه پنهان شده بود از آن خارج گرديد و راه جنوب پيش گرفت و وارد غار « تور » شد و در آن پناه يافت .\r\nدر سيرهء ابن هشام و تاريخ طبرى و طبقات ابن سعد آمده كه پيامبر ( ص ) از درب منزل خارج شد و از ميان محاصره كنندگان كه به انتظار تاريكى شب بودند تا نقشهء خود پياده كنند راه گشود و اين آيه را بر زبان آورد :  « وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »  ( سورهء يس - 9 ) ( ما جلو ايشان را سدى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n( ديوارى ) كرديم و از پس ايشان هم ديوارى و پرده‌اى بر چشم و دل آنان افكنديم تا نبينند ) . او مشتى خاك برداشت و بر سر و رويشان پاشيد ولى آنها متوجه چيزى نشدند ؛ وقتى زمان مقرر براى حمله به منزل فرا رسيد بر آن يورش بردند على ( ع ) از رختخوابش برخاست همين‌كه او را شناختند فرار را بر قرار ترجيح داده متوارى شدند . در برخى روايات آمده كه آنها ، پيش از حمله بر او سنگ پرتاب كردند و او ساكت و آرام و بىتوجه به آزارى كه بر وى مىرود تحمل كرده و ( خود را بخواب زده بود ) آنگاه با شمشيرهاى خويش يورش آوردند و پيشاپيش آنان خالد بن الوليد قرار داشت . على از جايش برخاست و با دست تكان سختى به او داد ، خالد از چنگش گريخت على ( ع ) موفق شد شمشير را از دستش بگيرد آنگاه با شمشير بر آنان تاخت و آنها ، گريزان راه خروج را پيش گرفته و گريختند و از محمدش جويا شدند گفت كه نمىدانم به كجا رفته است .\r\n« يعقوبى » در تاريخ خود مىگويد : خداوند متعال در آن شبى كه على ( ع ) بر جاى پيامبر ( ص ) خوابيد ، به دو فرشتهء مقرب خود وحى فرموده گفت : من مرگ را از آن يكى از شما مقرر كرده‌ام ( يكى از شما محكوم به مرگ شده‌ايد ) حال كدام يك خود را فداى ديگرى مىكند و او را از مرگ مىرهاند ( و خود تسليم مرگ مىشود ) ؟ هر دو فرشته ، تن به مرگ ندادند خداوند وحىشان فرمود كه : آيا شما مانند على بن ابى طالب و محمد بن عبد اللّه نيستيد كه ميان آنها پيوند برادرى برقرار كردم و عمر يكى را بيش از ديگرى قرار دادم و على مرگ را انتخاب كرد و ترجيح داد كه محمد زنده بماند و در جاى وى خوابيد حال به زمين فرود آييد و او را از دشمنانش ، حفظ كنيد دو فرشته بر زمين آمده به حراست از او پرداختند و جبرئيل مىگويد : آفرين بر تو آفرين بر تو اى فرزند ابو طالب كه خداوند به تو در برابر فرشتگانش در هفت آسمان افتخار و مباهات مىكند « 1 » .\r\nبهر حال بر جاى پيامبر خوابيدن او فدا كردن جان در راه او و از خودگذشتگى براى او اگر چه يكى از پرشكوه‌ترين جلوه‌هاى فداكارى و ايثار در راه عقيده و مكتب در طول تاريخ است ولى كسى كه با تاريخ زندگى ابو طالب و فرزندش على ( ع ) طى\r\n\r\n\r\n","description":"","footnote":"\r\n( 1 ) نگاه كنيد به صفحه 29 از جلد دوم تاريخ يعقوبى و اسد الغابة ابن اثير جلد 2 صفحه 25 و « الابصار » شبلنجى صفحه 77 و « كنوز الحقايق » المنادى صفحه 31 و « احياء العلوم » غزالى ، همچنانكه در صفحه 31 از جلد دوم « فضائل الخمسة » نيز آمده است .\r\n","page_name":" 175 ","page_number":175},
  {"content":"\r\n\r\nسيزده سالى كه از آغاز بعثت تا شب هجرت گذشته و طى دوره پس از آن يعنى از هجرت تا روزى كه محمد دار فانى را وداع گفت اين گونه برخوردها و فداكاريها را از ابو طالب و فرزندش على ( ع ) ، شگفت نمىدادند . ابو طالب خود بزرگ سركردهء قريش و همه‌كارهء آنها بود و با اين وجود ، همه چيز خود را فدا كرد و به تنهايى در برابر آن طاغوتها ايستادگى كرد و خود را به اتفاق برادران و برادرزادگانش طى سالهاى محاصره در برابر آنچنان گرسنگيها و آزارها و سختيها قرار داد كه ناگزير شده بودند از رستنيهاى زمين و شاخ و برگ گياهان ، بخورند همچنانكه بارها و بارها خود و فرزندانش را پيش مرگ پيامبر قرار داد و در همان حال ، خطاب به محمد ، اين گونه ابيات بر زبان مىآورد :\r\n- سوگند به خدا كه دست همهء آنها از تو كوتاه است مگر اينكه در بستر خاك آرميده باشم .\r\nكسى كه تاريخ سرشار از فداكاريها و يارى رساندن به اسلام از سوى ابو طالب و فرزندش على را مطالعه كند نمىتواند هيچ‌كدام را بر ديگرى برتر بداند يا يك فداكارى را بر فداكارى ديگرى ترجيح دهد . همهء آنها در اوج شكوهمندى و قهرمانى و از خودگذشتگى قهرمانان و انسانهاى والاست .\r\nآنچه شگفت‌انگيز جلوه مىكند اين است كه آنها كه در تاريخ اسلام و سيرهء پيامبر قلمفرسايى كرده و حوادثى را كه مسير اسلام بدانها آكنده است بر شمرده‌اند و چيزى از برخوردهاى ابو طالب را فروگذار نكرده‌اند ولى با اين حال نتيجهء تلاش ، و جهاد او از نظر نويسندگان دور و نزديكى كه مدعيند با روحى بدور از تعصب و - هواپرستى ، قلم بدست گرفته‌اند اين بوده است كه گويا او مشرك مرده است يعنى تا هنگام مرگ همچنان بر شرك خود باقى مانده است ، البته ابو طالب در نظر تاريخ‌نگاران و كسانى كه زير نظر عباسيها و امويها روايات را مدون ساخته‌اند گناهى جز اين ندارد كه پدر امام على ( ع ) است و اگر چنين نبود صفات قديسان و برگزيدگان و نيكان روزگار را نثارش مىكردند .\r\nاستاد عبد الكريم الخطيب در كتاب خود « على بن ابى طالب » پس از يادآورى فداكاريهاى على و بجاى پيامبر خوابيدن او در شبى كه قريش توطئه ترور وى را ريخته بودند ، مىنويسد : چيزى را كه در شب هجرت ديده شد اگر در كانال حوادثى كه در طول زندگى پس از آن شب بر على رفت بررسى كنيم نشانه‌هاى آشكار و دلايل روشنى در برابر ديدگان هر ناظرى قرار مىدهد مبنى بر اينكه اين چنين تدبيرى كه در آن شب اتخاذ شد امر عارضى بر على ( ع ) نبوده و ويژگى جداگانه‌اى براى وى شمرده نمىشود\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبلكه برگرفته شده از حكمت و انگيزهء عميقى است و پىآمدها و آثار خود را در پى دارد و جاى آن است كه بپرسيم : آيا از اينكه پيامبر جاى خود را در آن شب به على سپرد و شخصيت او را جايگزين خويش كرد نشانگر و الهام‌بخش آن نيست كه على ، محمد را پيوند و روابطى فراتر از خويشاوندى نزديك ميان آنها ، به هم گرد آورده است ، و آيا حق آن داريم كه نتيجه‌گيرى كنيم اگر شخص پيامبر از نظر پنهان شد [ و بدرود زندگى گفت 
  ] على ( ع ) همان شخصيت جاىنشين است كه سزاوارى نشستن در مقام او را دارد و شخصيت او را نمايندگى كند ؟\r\nو در ادامه مىگويد : گمانم اين است كه هيچ كس حتى شيعيان على و آنان كه در تشيع او مبالغه كرده‌اند نيز با چنين ديدى كه ما به اين جريان نظر افكنده‌ايم با آن برخورد نكرده است ؛ اينان را مىبينيم كه به اين واقعه ، چندان توجهى ندارند و هنگامى كه او را براى جانشينى پيامبر برگزيده‌اند و سزاوار جاى گرفتن در مقام رهبرى مسلمانان پس از پيامبر خدا دانسته‌اند و براى اثبات اين امر از هر چيزى بهره گرفته‌اند ، اين موضوع را كاملا ناديده گرفته‌اند .\r\nهمچنين به گمان ما اگر به هنگامى كه على را مىبينيم كه در جاى پيامبر خوابيده و روانداز او را بر خود كشيده اين نتيجه را بگيريم كه او جانشين رسول خدا و قائم مقام اوست ، به گزاف نرفته‌ايم .\r\nو مىافزايد : اين رويارويى بىباكانه با قريش و توهين روا داشتن به آنها در شب هجرت و به مدت سه روز در ميان آنها بودن و رفت و آمد كردن از سوى على ( ع ) چيزى نيست كه قريش هرگز آن را فراموش كند و از خاطر ببرد و اگر در آن روز به اين نتيجه نرسيده بود كه با كشتن او ، وحدتش را از دست مىدهد و بىآنكه به هدفش - كه از ميان بردن محمد است - توفيقى حاصل كرده باشد در صفوفش چندگانگى پديد مىآيد او را مىكشت و عقده خالى مىكرد ولى بنا به همين ملاحظات اين كار را نكرد و به انتظار نشست تا در فرصتى مناسب ، حسابش را با او تسويه كند .\r\nحال آيا مىتوانيم نتيجه‌گيرى كنيم على بن ابى طالب داراى آنچنان موقعيت و منزلتى در رسالت پيامبر و نقشى در دعوت اسلام است كه هيچ كس از صحابه‌هاى پيامبر ، ندارد ؟\r\nگروهى سعى دارند كه همراهى ابو بكر با پيامبر در راه يثرب و پناه آوردن آن دو به غار را ، فضيلتى براى وى بشمار آورند كه دست‌كمى از خوابيدن على در جاى پيامبر و\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nجان بر كف نهادن او در راه پيامبر ندارد در حالى كه ابو بكر در بدترين شرايط روحى و با ترس و وحشت تمام ، پيامبر را همراهى كرد بطورى كه اگر پيامبر ( ص ) تلاش نمىكرد كه به او دلدارى دهد و اطمينان و آرامشش بخشد ، قالب تهى كرده بود .\r\nدر تفسير رازى آمده كه خداوند متعال به مناسبت خوابيدن على ( ع ) بر پيامبر به منظور در امان ماندن او و گسترش دعوتش در شبه جزيرهء حجاز و فراسوى آن در سرتاسر جهان اين آيه را بر وى نازل فرمود :  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ - اللَّهِ »  ( البقره - 207 ) ( از جملهء مردمان كسى است كه براى خشنودى خدا خويشتن را مىخرد و دنيا را مىفروشد ) رازى به اين مطلب مىافزايد كه جبرئيل به او ( على ( ع ) ) مىگفت : آفرين ! آفرين بر تو كه خداوند در برابر فرشتگانش به تو افتخار و مباهات مىكند .\r\nاستاد جرج جرداق كه به توصيف على در شب هجرت پيامبر از مكه به غار در دل شب ، مىپردازد و مىگويد : پيامبر تنها با پسر عمويش على بن ابى طالب در ميان گذاشت كه بر جايش بخوابد و روانداز يمانىاش را بر خود كشد و به او فرمان داد تا در غيابش در مكه بماند و سپرده‌هايى را كه از صاحبانش به امانت داشت به آنها بازگرداند و على نيز اين فرمان پيامبر را در كمال خشنودى و با اشتياقى تمام ، همانگونه كه در مورد هر فداكارى در راه پيامبر عمل مىكرد ، اطاعت كرد و مو به مو به اجرا در آورد و مىافزايد : مردان قريش خانهء محمد را احاطه كردند و آنچنان حصارى بدور آن كشيدند كه حتى اگر هوا در صدد عبور از آنجا بود ناگزير بايد از دم شمشيرشان مىگذشت آنگاه از روزنه‌اى به تماشاى درون خانه مىايستادند و به رختخواب محمد نگاه مىكردند وقتى مىديدند كسى در آنجا خوابيده است مطمئن مىشدند كه محمد در آنجاست و فرار نكرده است . جرداق مىافزايد : على با اين فداكارى و از خودگذشتگى و خطر كردن خود مكمل و ادامهء محمد بشمار مىآيد و فداكاريش از همان روح بزرگ و نستوهى سرچشمه مىگرفت كه پسر عموى بزرگوارش بدان شناخته مىشد و خوابيدنش در جاى پيامبر ، سر آغازى بر جهادى پيگير و شكوه‌بخش اين دعوت گرديد .\r\nو از سوى ديگر اين چنين خطركردنى ، خود گوياى حقيقت امام و خلق و خوى و طبيعت او بوده و حال كه چنين عمل قهرمانانه‌اى بىهيچ تكلف و مشقتى و خيلى عادى از سرچشمه‌اش نشأت يافته گوياى رشد پيش رس ذهنى او بوده كه در سنى همچون او ، كسى را از وى نشان مىدهد كه درك و فهم درستى از آيين تازه داشته است ، گوياى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nپرهيزكاريش در زندگى و رشد و كمال اخلاق اوست ، نشانگر صداقت بىشائبه و اخلاص شگفت‌انگيز او و عدالتى است كه ميان خود و ديگر جهادگران در يارى رساندن به ستمديدگان و مستضعفان مىداند كه حتى اگر خود كشته شد ولى رسالت نوپا به دست صاحب هجرت به پيروزى رسيد ، او را باكى نيست و نمايانگر سادگى و سعهء صدر او بىهيچ تكلفى است ، بيانگر وفادارى ، جوانمردى و پاكدلى و شجاعت و ديگر صفات قهرمانى و مردانگى است كه على بن ابى طالب تجسم آنها و بالاخره بخشى از شهادت او بشمار مىرود .\r\nپيوندهاى دوستى و عشق و برادرى ميان محمد و على ادامه مىيابد همكاريهاى ثمربخش ميان آنها در راه به موفقيت رساندن رسالت كه ريشه در نهادشان دارد - و از همان هنگام كه محمد ، پدرش ابو طالب را شناخت و از همان هنگام كه محمد ، على را شناخت و از همان دم كه اين سه ، در يك خانه و بر بنياد مردانگى و جوانمردى همديگر را شناختند - نهالش كاشته شد ، صورت مىگيرد . ويژگيهايى كه در خاندان طالبيها وجود داشت چيزى جز انگيزه‌اى براى ابو طالب و فرزندش على در فهم و درك نبوغ محمد نبود كه آن يك ( ابو طالب ) را شعور و فداكارى مىبخشيد و اين يك ( على ) را به انديشه سترگ و شعورى ريشه‌دار و همه جانبه و فداكارى معجزگونش سوق مىداد .\r\nپيامبر اين حقيقت را درك مىكند و به او چنان عشقى مىورزد كه ريشه از عشق به رسالت خود مىگيرد و تنها به اين نيز بسنده نمىكند كه او را دوست بدارد در هر مناسبت و شرايطى ، مردم را به دوستىاش فرا مىخواند تا زمينه را براى جانشينىاش در هنگامى كه بايد تداوم‌بخش رسالتش باشد ، فراهم آورد آن هم نه براى اينكه او از خاندان هاشمى و پسر عموى پيامبر است چرا كه پيامبر خود از اين تعصبهاى خانوادگى به دور بود و پيگيرانه و با تمام تلاش و كوشش ، با آن به مبارزه پرداخت و چنين ارزشها ( يا ضد ارزشها ) را در هم شكست .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nعلى و همراهانش به سوى مدينه\r\nپيامبر و همراهان ، با پشت سر گذاردن دشتها و كوهها و دره‌ها به نزديكى يثرب ( مدينه ) رسيده و از خطر قريش ، جسته بودند . پيامبر ( ص ) فرمود : چه كسى ما را به راهى كه به بنى عمرو بن عوف ختم مىشود راهنمايى مىكند ؟ وقتى به خانهء ايشان رسيد براى يازده يا دوازده شب از ربيع الاول گذشته ميهمان آنها بود حدود پانصد تن از او استقبال كردند آنگاه طى نوشته‌اى ، به على ( ع ) و ابو واقد الليثى فرمان داد كه پس از انجام سفارشهايى كه به او كرده و بازگرداندن امانتها به صاحبانش ، به سويش حركت كنند . وقتى نامهء پيامبر به دست على رسيد براى زنانى كه بايد همراه مىبرد اشترانى خريدارى كرد و آماده بيرون شدن ( از مكه ) گرديد و به مؤمنين باقى مانده دستور داد كه شبانه خود را به « ذى طوى » برسانند و خود بنا به آنچه بيشتر مورخين نقل كرده‌اند با ( فاطمه‌ها ) بيرون شد : فاطمه دختر رسول خدا ، فاطمه بنت اسد . فاطمه دختر زبير بن عبد المطلب و فاطمه دختر حمزه كه ام ايمن و ابو واقد الليثى نيز همراهشان بود .\r\nابو واقد ، با شتاب زياد كاروان اشتران را مىراند على ( ع ) به او گفت : اى ابو واقد با زنان مدارا كن ( و اندكى آهسته‌تر بران ) و خود زمام آنها را بدست گرفت و مىگفت :\r\n- جز خدا ، كسى نيست گمانت دور دار در آنچه كه ترا نگران كرده ( و ترسانده ) است پروردگار خلق ترا كافى است .\r\nوقتى به « ضجنان » نزديك مىشدند تعقيب كنندگان قريش ، ايشان را يافتند ؛ آنها هشت تن نقابدار بودند كه در ميانشان يكى از بردگان حرب بن اميه به نام « جناح » وجود داشت ؛ على ( ع ) به ايمن و ابو واقد گفت كه شتران را خوابانده و آنها را ببندند و خود\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nپيش آمد و زنان را پياده كرد و شمشير بدست به استقبال تعقيب كنندگان آمد . آنها به او گفتند : اى خائن گمان كرده‌اى كه با همراه آوردن زنان ، در امان خواهى بود حال بازگرد ما به تو كارى نخواهيم داشت گفت : اگر اين كار نكنم چه مىشود ؟ گفتند :\r\nمجبورت مىكنيم كه بازگردى . و به همراهانش نزديك شدند على ( ع ) خود را در ميان آنها و ايشان حايل كرد « جناح » با شمشير خود به سويش يورش آورد على خود را از ضربهء او نجات داد و متقابلا چنان ضربه‌اى بر گردن جناح وارد آورد كه او را به دونيم كرد بطورى كه شمشير بر شانهء اسبش فرود آمد سپس همچنانكه اين بيت را بر زبان مىآورد ، بر ديگران يورش برد :\r\n- از برابر مجاهد مصمم به يك سو شويد تصميم گرفته‌ام كه جز خداى يگانه نپرستم .\r\nگروه تعقيب كنندگان از جلويش پراكنده شدند و به او گفتند خود را از ما پنهان دارد ( كه ما ناديده‌ات بگيريم ) آنگاه به ايشان فرمود : من به سوى برادر و پسر عمويم پيامبر خدا ، رهسپارم حال هر كس سر آن دارد كه خونش بريزم و بدنش را قطعه‌قطعه كنم نزديك شود . سپس به سراغ ايمن و ابو واقد آمد و به ايشان گفت : اشتران را باز كنيد و آماده رفتن گرديد ؛ كاروان به حركت در آمد تا اينكه به ضجنان رسيد در اين محل يك شبانه روز باقى ماند تا گروهى از مستضعفان به ايشان پيوستند ، در آن شب و تا سپيدهء صبح او و فاطمه‌ها ، به نماز و ستايش پروردگار و نيايش به درگاه او پرداختند و با دميدن سپيده به راه افتادند تا اينكه بالاخره به مدينه رسيدند .\r\nدر برخى تأليفات سيره پيامبر و تفسيرها آمده است كه خداوند متعال آياتى را بر پيامبرش نازل فرمود كه بيانگر وصف حال آنها و ثواب و پاداش بزرگى است كه خداوند برايشان در نظر گرفته است :      « الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ وَ ما لِلظَّالِمِينَ مِنْ أَنْصارٍ رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَ كَفِّرْ عَنَّا سَيِّئاتِنا وَ تَوَفَّنا مَعَ الْأَبْرارِ رَبَّنا وَ آتِنا ما وَعَدْتَنا عَلى رُسُلِكَ وَ لا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ فَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ فَالَّذِينَ هاجَرُوا وَ أُخْرِجُوا مِنْ دِيارِهِمْ وَ أُوذُوا فِي سَبِيلِي وَ قاتَلُوا وَ قُتِلُوا لَأُكَفِّرَنَّ عَنْهُمْ سَيِّئاتِهِمْ وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ ثَواباً مِنْ عِنْدِ اللَّهِ وَ اللَّهُ عِنْدَهُ حُسْنُ الثَّوابِ » .     \r\n\r\n","description":"","footnote":"","page_name":" 181 ","page_number":181},
  {"content":"\r\n\r\nدر سيرة الحلبية آمده كه على ( ع ) در سفر خود به مدينه ، روزها پنهان مىگرديد و شبها حركت مىكرد تا جايى كه كف پاهايش ترك برداشت و هنگامى كه پيامبر اين وضع او راى ديد در آغوشش كشيد و از سر مهربانى و شفقت ، بر او گريه كرد آنگاه آب دهان خود راى بر دست گذارد و پاهايش راى بدان مالش داد از آن پس ديگر شكايتى از پاهايش نداشت در « اسد الغابه » نيز اين روايت ، تأكيد شده است .\r\nو در « مستدرك الصحيحين » حاكم آمده است كه : امام زين العابدين فرمود :\r\nنخستين كسى كه براى خشنودى خداوند متعال ، جانش راى در طبق اخلاص گذارد ، على بن ابى طالب بود و مىگفت :\r\n- با جان خود برترين كسان راى كه به طواف بيت العتيق و حجر الاسود پرداخت ، سپر بلا بوده‌ام .\r\n- پيامبرى كه بيم آن داشت كه به وى خيانت شود و همان خداوند توانا او را از اين توطئه برهانيد .\r\n- پيامبر خدا در آن غار در امان ماند و در پناه خدا و حفظ او جان سالم بدر برد .\r\n- و من مراقب آنها بودم و به من گمان نداشتند و من خود راى براى كشته و اسير شدن آماده كرده بودم .\r\nخواست الهى بر آن قرار گرفته بود كه محمد از توطئه و دسيسه‌هاى قريش براى ترور وى در امان بماند و رسالتش پايگاه تازه‌اى در يثرب ( مدينه ) پيدا كند و به همه جاى حجاز و از آنجا به كشورهاى آن سوى آن كه در آن هنگام پايگاه قدرتمندترين كشورهاى جهان از هر نظر بود ، گسترش يابد و على ( ع ) نيز از شمشير آنانى كه در شب هجرت پيامبر ، او راى محاصره كرده بودند و آنهايى كه در راه يثرب كه فاطمه و مستضعفين همراهيش مىكردند او راى يافته بودند جان سالم بدر برد و همچون شبح مرگى گرديد كه آنان راى در بدر ، احد ، الاحزاب و در هر جنگ و درگيرى كه اسلام با آنها داشت تعقيبشان مىكرد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nداستان برادرخواندگى\r\nبنا به آنچه در برخى تأليفات سيره و مجاميع حديث آمده و پيامبر ( ص ) پيش از آنكه مهاجرين به مكه هجرت كنند ، ميان دو به دوى آنها پيوند برادرى برقرار كرد ؛ عمر بن الخطاب و ابو بكر راى با هم ؛ حمزه پسر عبد المطلب و زيد بن حارثه ، عثمان بن - عفان و عبد الرحمن بن عوف ، زبير بن العوام و عبد اللّه بن مسعود و به همين ترتيب تا اينكه بالآخره جز على ( ع ) كسى نماند مسلمانان در شگفت بودند كه چگونه پيامبر او راى رها كرد و با كسى از مسلمانان برادرش نخواند ، آنگاه پيامبر به على فرمود : آيا راضى مىشوى كه من برادر تو باشم .\r\nچهره‌اش از هم گشود و گفت : آرى يا رسول اللّه .\r\nپيامبر فرمود : تو برادر من در دنيا و آخرت هستى .\r\nبرخى نيز على رغم وجود روايات بسيارى در اين زمينه ، اين برادرخواندگى بويژه ميان پيامبر و على راى منكر شدند شايد هم علت اين انكار ، بدين بازمىگردد كه پيامبر على - و نه جز او - را به عنوان برادر خود برگزيد و او راى چنين منزلتى بخشيد در حالى كه همهء صحابه آرزوى آن راى داشتند ولى او آرزويشان راى برآورده نساخت و با آنان برخوردى مثل ديگران داشت .\r\nدر سيرهء ابن هشام و ديگر سيره‌ها آمده كه پيامبر پس از هجرت مسلمانان به مدينه ، ميان آنها پيوند برادرى برقرار كرد و اين بار يك مهاجر و يك انصارى راى برادر خواندهء يكديگر كرد و هدف از آن تحكيم رابطهء ايمانى و اسلامى ميان آنها بجاى روابط خويشاوندى و خونى بود كه در آن زمان ميان قبايل عرب همه چيز راى تحت الشعاع\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nقرار مىداد و سرنوشت خونبار و تباهى براى ايشان به ارمغان داشت .\r\nپيامبر مىخواست با اين برادرخواندگى ، صفوفشان راى نظم و تحكيم بخشد و وحدت آنها راى زير پرچم اسلام ، تأكيد كند و با يكديگر برادر ايمانيشان سازد كه تنها براى خدا ، خشنود شوند و بخشم آيند و دوست بدارند و نفرت ورزند و كينه‌ها و انتقامهايى كه نسبت به يكديگر مىورزيدند به بوته فراموشى سپارند . اگر اين تدبير خردمندانه از سوى پيامبر نشان‌دهندهء چيزى باشد بيش از هر چيز ، نشانگر دورانديشى و عمق تفكر اوست چرا كه درك كرده بود كه اسلام به تحريك وسيع و همه جانبه و تلاشها و كوششهاى طاقت‌فرسايى قدم خواهد گذارد كه ناگزير براى به سلامت گذشتن از آنها بايد در مقصود و هدف ، وحدت داشت و از جنگها و درگيريها و يورشهايى كه ميان قبايل عرب و بويژه اوس و خزرج و نيز ميان اين دو قبيله و ديگر قبايل متخاصمى كه در اطراف مدينه وجود داشته پيش مىآمد و يادآورى آنها ، كينه‌شان را بر مىانگيخت و به كوچكترين بهانه ، آنان راى به درگيريهاى خونينى مىكشاند ، صرفنظر كرد .\r\nبه علاوه ، بيشتر مهاجرينى كه به مدينه آمده بودند دست خالى بودند و چيزى براى گذران زندگى خويش نداشتند لذا شديدا بدان نياز داشتند كه براى تأمين ما يحتاج زندگى و نيازهاى حياتىشان كمك شوند ، بر اثر اين پيوند برادرى كه بوسيلهء پيامبر ( ص ) برقرار گرديد اثر مثبتى از اين نقطه نظر بر دلهاى انصار ( ساكنين مدينه ) بر جاى ماند آنها ميهمانان مهاجر راى گرامى داشتند و بر خودشان ، ترجيحشان دادند و بر ايشان امكانات زندگى و كار فراهم آوردند به گونه‌اى كه بسيارى از آنان طى سالهاى اندكى ، در شمار ثروتمندان گرديدند .\r\nابن هشام در سيرهء خود به سخنش ادامه داده مىگويد : ( پيامبر ) ميان ابو بكر و خارجة بن زهير ، ميان عمر بن الخطاب و عتبان بن مالك از طايفهء سالم بن عوف ، و ميان عامر بن عبد اللّه معروف به ابو عبيدة الجراح و سعد بن معاذ و ميان عبد الرحمن بن عوف و سعد بن الربيع از خزرجيها و ميان زبير بن العوام و سلامة بن سلامة از طايفهء عبد الاشهل و ميان عثمان بن عفان و اوس بن ثابت از طايفهء النجار ، و ميان طلحة بن عبيد اللّه و كعب بن - مالك از طايفهء النجار و . . . پيوند برادرى خواند و بدين ترتيب هيچ كس از مهاجرين نماند جز آنكه ميان او و يك تن از انصار ، پيوند برادرى خوانده باشد . هر مسلمان انصارى اين احساس راى داشت كه در برابر برادر مهاجرش مسئول است و بايد او راى با جان و\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمالش ، يارى دهد . پيوندها و روابطى كه تا آن زمان ميان مردم بود بتدريج رنگ مىباخت تا اينكه بالآخره از ميان رفت و بجاى آنها ، برادرى اسلامى و وحدت هدف و سرنوشت ميان اين برادران ، نشست و چه بسا همين جنبه و ويژگى تازه بود كه آن همه پيروزى از آن مسلمانان ساخت و آنان راى طى سالهاى اندكى ، آنچنان جهش وار به پيش راند و آنگاه كه اين روح و آن برادرى به ضعف گراييد و كاهش يافت ضعف و سستى در اركان دولت اسلام افتاد و مسلمانان به چنان وضعى دچار آمدند كه امروز شاهد هستيم و آنها كه سرور و آقاى خود بودند ، بنده و بردهء ديگران شدند .\r\nدر رياض النضرة آمده است كه پيامبر ، على راى رها كرد و ميان او با كسى پيوند برادرى نخواند . على به او گفت : ميان مردم پيوند برادرى خواندى ولى مرا رها ساختى ؟\r\nفرمود : من ترا براى خودم گذاشتم تو برادر منى و من برادر تو هستم . و اگر كسى از تو جويا شد بگو : من بندهء خدا و برادر رسول خدا هستم و كسى جز من چنين ادعايى نمىكند مگر آنكه بسيار دروغگو باشد .\r\nقزوينى در جلد اول از « فضايل الخامسة » مىافزايد كه اين روايت راى احمد در « المناقب » و المتقى در « كنز العمال » و ابن عدى در « الكامل » نيز آورده‌اند .\r\nدر روايت الطبرانى در « الرياض النضرة » جلد اول آمده است كه پيامبر به او فرمود :\r\nسوگند به آنكه مرا به حق مبعوث گرداند ترا تنها به اين جهت كه براى خودم گذارده باشم ، رها كردم تو به من همچون هارون به موسى هستى جز آنكه پس از من ديگر پيامبرى وجود ندارد . تو برادر و وارث من هستى .\r\nعلى ( ع ) گفت : اى رسول خدا چه چيزى از تو به ارث مىبرم ؟\r\nفرمود : آنچه كه پيامبران پيش از من به ارث گذاردند .\r\nگفت : پيامبران پيش از تو چه چيز به ارث گذاردند ؟\r\nفرمود : كتاب پروردگارشان . و سنت خود راى و تو در بهشت به اتفاق دخترم فاطمه ، با من خواهى بود .\r\nآنگاه پيامبر خدا « اخوانا على سرر متقابلين » را بخواند [ اصل آيه :  « وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ »  است ( آيهء 47 از سورهء الحجر ) و آيينه دلهاى آنها را از كدورت كينه و حسد و هر خلق ناپسند به كلى پاك و پاكيزه سازيم تا همه با هم برادر و دوستدار هم شوند و روبروى يكديگر بر تخت عزت بنشينند - م 
  ] .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nعلى ، ابو تراب\r\nدر وجه تسميه او بدين نام ( ابو تراب ) آمده است كه : پيامبر ( ص ) در سال دوم هجرت براى غزوه‌اى كه به نام غزوهء عشيره معروف شده خارج شد ، پرچمدار ، حمزه عموى پيامبر بود گروهى از مسلمانان از جمله عمار ياسر و على ( ع ) و ديگران با او بودند تا اينكه به العشيره از توابع « ينبع » رسيد در آنجا با كسى درگيرى پيدا نشد و با بنى مدلج و هم‌پيمانانشان پيمان ترك مخاصمه بسته گرديد .\r\nابن اسحاق از عمار ياسر نقل كرده كه او گفته است : من و على بن ابى طالب در غزوهء عشيره دو رفيق راه بوديم وقتى پيامبر به آنجا رسيد و در آن اقامت گزيد مردمى از بنى مدلج را ديديم كه بر چشمه‌اى متعلق خود ، مشغول كار بودند على ( ع ) به من گفت : اى ابا يقظان آيا پرواى آن دارى كه به نزد اينان رويم و ببينيم كه چگونه كار مىكنند ؟ گفتم : اگر مايل باشى من موافقم . ساعتى ناظر كارشان بوديم آنگاه خواب بر ما چيره شد و ما روى خاك در سايهء نخلها دراز كشيديم و بخواب رفتيم و به خدا سوگند تنها وقتى بيدار شديم كه پيامبر ( ص ) با پاى خود ما را تكان داد بر اثر خاك آلودگى جايى كه خوابيده بوديم خاك‌آلوده شده بوديم . در همان روز بود كه پيامبر ( ص ) خطاب به على فرمود : اى ابو تراب ( خاك‌آلوده ) ترا چه مىشود ؟ آنگاه خطاب به ما فرمود : آيا مىخواهيد كه از بدبختترين و سياه‌بخت‌ترين مردم خبرتان دهم ؟ گفتيم بلى يا رسول اللّه . فرمود : سياه‌بختترين مردم ، دو تن هستند يكى « احيمر » ثمود كه اشتر صالح را بكشت و ديگرى كسى است كه اى على ، ضربه‌اى بر اينجاى تو وارد مىآورد ( و دستش را بر پيشانيش گذارد ) بطورى كه اينجايت خيس مىگردد ( و محاسن شريفش\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nرا بدست گرفت ) . اين روايت را ابن جرير در تاريخ خود نقل كرده و سپس مىگويد : جز اينها نيز گفته شده خلاصهء روايت ديگر اين است كه عبد العزيز ابن حازم از پدرش روايت كرده كه مىگويد به سهل بن سعد الساعدى گفته شد برخى از امراى مدينه از تو مىخواهند كه بر منبر به على دشنام دهى و او را ابو تراب خطاب كنى . مىگويد به خدا سوگند كه تنها رسول خدا او را بدين نام خوانده است گفتم : چگونه بوده است آن ؟\r\nگفت : على ( ع ) بر فاطمهء زهرا وارد شد و سپس از خانه بيرون گرديد و به مسجد رفت و در سايهء ( ديوارهاى ) مسجد بخواب رفت ، آنگاه پيامبر خدا بر فاطمه وارد شد و در مورد على ( ع ) پرسيد به او گفت : او آنجا در مسجد خوابيده است ( دراز كشيده است ) پيامبر خدا پيش رفت و او را در حالى كه پيراهنش از رويش پس رفته بود يافت و به او گفت : برخيز يا ابو تراب ! سوگند به خدا كسى جز پيامبر خدا او را بدين نام نخواند و اين نام را از همه بيشتر دوست مىداشت .\r\nاين دو روايت با يكديگر منافاتى ندارند زيرا ممكن است نخستين بارى كه او را بدين نام ( ابو تراب ) ناميد بنا به روايت عمار ياسر در غزوهء العشيره بوده است كه سخن مشهور خود را نيز در همانجا به زبان آورد و فرمود : سياه‌بخت‌ترين مردم كسى است كه محاسن ترا به خون سرت ، آغشته مىكند كه از دلايل نبوتش بشمار مىآيد و هنگامى نيز كه او را بر زمين خاك‌آلود مسجد خوابيده ديد كه پيراهنش از رويش به كنار رفته و خاك بر پشتش نشسته به همين نام صدا زده باشد .\r\nولى ابن هشام به نقل از ابن اسحاق مىگويد كه گروهى از بستگانش به وى گفته‌اند پيامبر از اين روى على را « ابو تراب » ناميد زيرا هر زمان كه على با فاطمهء زهرا اختلافى پيدا مىكرد و سخنى از وى مىشنيد كه نمىپسنديد يا رفتارى بر خلاف ميلش داشت هيچ سخنى به او نمىگفت و عكس العملى نشان نمىداد جز اينكه به هنگام خشمگين - شدن مشتى خاك بر مىداشت و بر سر مىگذاشت و هرگاه پيامبر على را در اين وضع مىديد متوجه مىشد كه از فاطمهء زهرا ( س ) دلگير است و به او مىگفت : ترا چه مىشود اى ابو تراب ؟\r\nبدون ترديد اين روايت جعلى است و امكان دارد كه ابن اسحاق آن را از روايتهاى عروة بن الزبيرى گرفته باشد كه در سيرهء خود بسيار از او نقل كرده است و در بيشتر رواياتى كه آورده ، بر وى اعتماد كرده است ؛ روشن است كه اين عروة بن الزبير ، به عمد ، بر على ( ع ) دروغ مىبست و گاهى نيز مطالبى روايت كرده كه به او و خاندانش ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاسائه ادب مىكند و غالبا نيز رواياتش را به خاله‌اش عايشه اسناد مىدهد ، موضع عايشه نيز نسبت به على و فاطمه ، بر كسى پوشيده نيست و گمان نمىكنم كسى كينه و نفرتش را نسبت به او و فاطمهء زهرا پارهء تن پيامبر در زمان حيات پيامبر و پس از آن ، منكر شود چه در زمان پيامبر ، آرزويش اين بود كه خود به تنهايى تمام اوقات فراغت پيامبر را پر كند و او را بر ديگر همسران و افراد خانواده‌اش ، برتر بداند زيرا پيامبر هنگامى كه با وى ازدواج كرد كه كودكى زيبا روى بود ولى با اين حال وقت اندكى از پيامبر را به خود مشغول مىداشت در صورتى كه بيشتر اوقات او با فاطمه و على مىگذشت .\r\nاو ( عايشه ) بيش از آنكه به ديگر همسران پيامبر رشك برد به فاطمهء زهرا رشك مىبرد و روز بروز الفت و محبت و مهربانى ميان فاطمه زهرا و على از يك سو و پيامبر از سوى ديگر بيشتر و بيشتر مىشد . او خود در پاسخ اين پرسش كه چه كسى نزد پيامبر از همه محبوبتر است گفته است از مردان على بن ابى طالب و از زنان فاطمهء زهرا . و همچنانكه پيش از اين نيز گفتيم وفاى پيامبر و حق‌شناسى و ذكر خير او از خديجهء كبرى او را از كوره بدر مىبرد و نمىتوانست تحمل كند علاوه بر همهء اينها او پس از وفات پيامبر ، در على و همسرش ( فاطمه ) تنها رقيب پدرش را مىديد و هنگامى كه مسلمانان با على بيعت كردند شعور از كف داد و كنترلش بهم خورد و با زير پا گذاردن آيات صريح قرآن كه به همسران پيامبر ، فرمان مىدهد در خانهء خود بمانند و سفارش پيامبر كه او را از مخالفت با على و قيام عليه وى بر حذر داشته بود ، لشكرى را براى جنگ با وى فرماندهى كرد و آنچنان كه سخنان وارد شده از پيامبر در فضل و سيرت والايش گواهى مىدهند شأن فاطمهء زهرا اجل از آن است كه با گفته يا كردارى على ( ع ) را به خشم آورد و به او اهانت روا دارد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nعلى در بدر كبرى\r\nهجرت پيامبر به يثرب ، صفحه نوينى در تاريخ دعوت آيين اسلام گشود . در آنجا پيامبر با يارانى كه در عقبهء دوم با او بيعت كرده بودند پيوست ؛ آنها پيمانش بسته بودند كه با جان و مالشان ياريش دهند و در برابر هر آنچه كه از خود ، خويشان و عزيزانشان دفاع مىكنند ، در برابر او نيز به دفاع برخيزند آنها پذيرايى و بزرگداشت با شكوهى از وى داشتند و استقبال فزاينده‌اى از وى مىكردند . در سالهاى نخست ورود به مدينه ، گروهى از ساكنين شهر نسبت به شرك خود اصرار ورزيدند و گروهى ديگر على رغم اعلام اسلام ، نفاق پيشه كردند . اينان را در مدينه و اطراف آن يهوديانى حمايت مىكردند كه دست‌كمى از اعراب يثرب نداشتند و در آغاز ورود پيامبر به مدينه ، با وى كنار آمدند به اين اميد كه از او به سود خويش در برابر اعراب مدينه و مسيحيان نجران كه با يهوديان بر سر اعتقاد به حضرت مسيح و مادرش عذرا در جنگ و ستيز بودند بهره‌بردارى كنند . يهوديان چند ماهى پس از ورود پيامبر به مدينه ، با وى چپ افتادند و در كنار مشركان و منافقين جبههء تازه‌اى گشودند ولى پيامبر ( ص ) فعاليتها و اقدامات خود را خيلى منطقى و خردمندانه انجام مىداد و بسيارى از دخل و تصرفهاى آنان را ناديده مىگرفت تا از درگيريهاى ناخواسته‌اى كه چه بسا به جنگ خانگى در پايگاه جديدش منجر شود و نتايج مطلوبى در آخرين تحليل براى او در بر نداشته باشد ، پيشگيرى كرده باشد . على رغم همهء اينها ، يهوديان چهرهء واقعى خود را نشان دادند و شروع به نقشه‌چينى و توطئه‌پردازى و ارتباط برقرار كردن با قبايل عرب خارج از مدينه و با مكيها كردند . قريش نيز از سوى خود تحركهاى وسيعى براى ايجاد رعب و وحشت\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدر ميان مسلمانان و تنگ كردن عرصه بر آنها و محاصرهء داخلى و خارجى ايشان ، آغاز كرد و پياپى دسته‌جاتى براى ضربه وارد آوردن گسيل مىكرد . برخى از اين اقدامات مفسده‌جويانه به فرماندهى كرز بن جابر الفهرى به نزديكيهاى مدينه رسيده و طى آنها ، چهارپايان و شترانى به غنيمت گرفته شد پيامبر شخصا به اتفاق گروهى از مسلمانان براى بازپس گرفتن آنها از دست متجاوزين به مصاف آنها رفت و تا فاصلهء دورى آنها را تعقيب كرد .\r\nطبيعى بود كه پيامبر در برابر اين همه توطئه و هل من مبارز طلبى و تجاوز بيكار ننشيند و از موضع ضعف برخورد نكند . او نيز گاه لشكريانى براى تعقيب آنها مىفرستاد و گاهى نيز راه بر كاروانهاى تجارتشان مىبست تا بدين وسيله قريش و حاميان يهودى ، اعراب و منافقين آنها متوجه شوند كه او حريف آنها مىشود و بهر قيمت كه شده از دعوت خود دست‌بردار نيست بويژه كه ديگر آن قدر از انصار و پيروان دور و بر خود داشت كه قادرش مىساخت دست تجاوزكاران و منافقين را كوتاه كند .\r\nاو به همين ترتيب با اين گونه مسائل برخورد مىكرد تا اينكه خداوند متعال طى آيهء ذيل ، او را به جنگيدن با مشركان و قطع دست متجاوز آنها ، امر كرد :  « فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ وَ حَرِّضِ الْمُؤْمِنِينَ عَسَى اللَّهُ أَنْ يَكُفَّ بَأْسَ الَّذِينَ كَفَرُوا وَ اللَّهُ أَشَدُّ بَأْساً وَ أَشَدُّ تَنْكِيلًا »  ( سورهء نساء آيهء 84 ) ( پس اى محمد در راه خدا جهاد كن با دشمنان حق در راه حق و مؤمنان را بر جهاد برانگيز ، اميد است كه خداوند زور و گزند كافران را از شما بازگيرد و خداوند از زور گرفتن و گزند نمودن و بازگرفتن سخت‌تر از كافران است ) .\r\nلشكركشيهاى او براى پاسخ گويى به تجاوز و تثبيت اسلام ، همچنان ادامه داشت تا اينكه به نبرد بدر كبرى - يا بنا به تعبير برخى مؤلفين سيره رسول ( ص ) و مورخين - بدر دوم رسيد ، زيرا تعقيب كرز بن جابر الفهرى را كه تا صفوان ادامه يافت مورخين بدر صغرى ناميده‌اند و دومى كبرى نام گرفت زيرا پيروزيهاى بدست آمده مسلمانان بر قريش و ديگر اعراب و يهود غير منتظره بود و در هيچ يك از غزوات قبلى ، سابقه نداشت .\r\nبهر حال و صرفنظر از نام‌گذارى اين غزوه ، نبرد بدر افسانهء تفوق قريش بر مسلمانان و توانشان را بر از پاى در آوردن آنان ، نقش بر آب كرد و براى قريش و يارانشان روشن شد كه پيروزيهاى بدست آمده در نبردها ، به سلاح و عدد ايشان بستگى ندارد و ايمان به مبدأ ( اعلى ) و عقيده و فداكارى در راه آنها ، از هر نوع سلاحى ، برّاتر\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nو كارآمدتر است و درستى آيهء قرآن محقق گشت كه مىگويد :  « كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ »  ( چه بسيار گروهى اندك به خواست خدا بر گروهى بزرگ ، چيره گرديدند ) .\r\nنبرد بدر ، پيش درآمد پيروزيهاى گرديد كه مسلمانان به فرماندهى پيامبر ( ص ) در همه درگيريهايى كه براى رويارويى با مفسده‌جوييهاى طاغوتها و مفسدين فى الارض ، صورت دادند حاصل آمد و پوزهء قريش و سردمداران آن را به خاك ماليد و مشركان كه از دم شمشير على و حمزه و ياران پاك پيامبر گريختند پس از آن شكست مفتضحانه‌اى كه دچارش شدند و خانواده‌هاى قريش را به عزا و ماتم كسانشان نشاند ، پذيراى ننگ و رسوايى گشتند ، اين پيروزى تأثير بسزايى در ميان قبايل عرب و يهوديانى كه چشم به نتيجهء نبرد دوخته بودند و انتظار پيروزى قريش را داشتند ، بجاى گذاشت .\r\nپس از اين نبرد ، خداوند متعال گامهاى پيامبرش را استوارى بيشتر و موقعيتش را تثبيت بيشترى بخشيد و خواب عاتكه دختر عبد المطلب را تعبير كرد و قريش طعم شكست و ناكامى را چشيد اينك هر خانه از خانه‌هاى سركردگان و طاغوتهاى قريش طعم ننگ و رسوايى و ذلت را چشيد ، ما در كتاب خود سيرهء مصطفى از خواب عاتكه و پىآمدهاى آن و آمدوشدهايى كه پس از آن ميان خاندان عبد المطلب و قريش حاصل آمد سخن گفتيم و ديگر نيازى به تكرار آنها نمىبينيم .\r\nپيامبر با سيصد و سيزده تن از مسلمانان از مدينه بيرون شد تا راه بر كاروان تجارت قريش كه به رهبرى ابو سفيان در گذر بود ببندد و پاسخى به تجاوزها و شيطنتهاى قريش كه هر از گاهى ، بدان مىپرداخت ، داده باشد ؛ تقدير چنين بود كه ابو سفيان در جريان اين امر قرار گيرد و از قريش يارى طلبد ؛ قريش نيز با تمام نيرو براى نجات كاروانيان و جنگيدن با محمد و يارانش ، بيرون شد و راه بدر را پيش گرفت ، بيش از هزار تن از جنگجويانش را گسيل داشته بود اخبار قريش و آمادگيهاى كامل آن را براى جنگ به سمع پيامبر - كه در جايى نزديك بدر بود ، رسيد موضوع را با يارانش در ميان گذاشت و با آنها صلاح ديد كرد و مىخواست تا كاملا در جريان وضع قريش ، قرار گيرند ، عمر بن الخطاب ، او را از قريش و جنگجويانش بر حذر داشت و گفت : سوگند به خدا كه قريش هرگز پس از عزتش ، خوار نگرديده و از آن زمان كه كفر ورزيده ايمان نياورده است ؛ به خدا كه هرگز تن به خوارى نخواهد داد و با تو به جنگ مىپردازد بنابراين خود را كاملا آماده ساز و از هر نظر مهيا كن .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n« مقداد بن عمرو » از جايش بلند شد و گفت : اى رسول خدا ، هر گونه كه خدا فرمانت مىدهد عمل كن ما نيز با تو هستيم و به تو آنچه كه بنى اسرائيل به موسى گفتند نمىگوييم : « تو و پروردگارت به جنگ رويد ما در اينجا چشم انتظار مىمانيم » بلكه مىگوييم : ( تو و پروردگارت به جنگ برويد و ما در كنار شما مىجنگيم سوگند به آنكه ترا به حق مبعوث گرداند اگر ما را به « برك العماد » « 1 » نيز ببرى همراهت خواهيم بود ) و پيامبر براى او دعا كرد .\r\nآنگاه سعد بن معاذ برخاست و چنين گفت : گويا مىخواهى نظر ما را جويا شوى اى پيامبر خدا ؟ فرمود : آرى چنين است . سعد پاسخش داد : ما به تو ايمان آورده‌ايم اى رسول خدا و تصديق كرده و شهادت داده‌ايم كه آنچه را بر ايمان آوردى حق است .\r\nبا تو عهد و ميثاق بسته‌ايم كه گوش به فرمانت باشيم پس اى پيامبر آنچه تصميم دارى انجام ده و رهسپار شو سوگند به آنكه ترا به حق مبعوث گرداند اگر بناى آن دارى كه از درياها بگذرى و آن را درنوردى حتى اگر يك تن از ما مانده باشد با تو درمىنورديم پس آنچه از اموال ما صلاح مىدانى برگير و بدان كه آنچه برمىگيرى براى ما خوشايندتر آنهاست كه بازمانده‌اند ، و به هنگام كارزار و در صحنهء عمل آنچنانت نشان دهيم كه چشمانت بدان روشن شود « 2 » .\r\nپيامبر ( ص ) راهش را به سوى بدر ادامه داد و در شب جمعه هفدهم رمضان بدانجا رسيد و على و زبير و سعد بن ابى وقاص و بسبس بن عمرو را براى كسب اطلاعات و تجسس ، گسيل داشت و به آنها فرمود كه اميد دارم بر سر چاهى كه در آن سوى قرار دارد ، خبرها را كسب كنيد به همان سوى رفتند و بر سر چاه به سقايان قريش برخوردند ، سه تن از آنها را به اسارت گرفتند و يكى از آنها به نام عجير ، فرار كرد و قريش را در جريان كار پيامبر و يارانش گذارد و فرياد بر آورد كه اى « خاندان غالب » اين فرزند ابى كبشه و يارانش هستند كه سقايان شما را به اسارت گرفتند . اسيران يكى بردهء سعيد بن - العاص به نام « يسار » و ديگرى بردهء منبه بن الحجاج به نام « اسلم » و سومى بردهء امية بن - خلف به نام « ابا رافع » بودند ؛ مسلمانان گمان بردند كه اينان از كاروانيان ابو سفيان\r\n\r\n\r\n","description":"","footnote":"\r\n( 1 ) « برك العماد » محلى به فاصلهء پنج شبانه روز از مكه .\r\n( 2 ) اين چنين برخورد زاييدهء ايمان عميق « سعد » به عقيده و اعتماد كامل به خدا و جان به كف گذاردن او در راه خدا كجا و برخورد بزدلانه عمر كه قريش را همچون قدرتى شكست‌ناپذير تصوير كرد و پيامبر را بر حذر داشت تا مبادا پيش از آمادگى كامل به مصاف آن رود كجا ؟ !\r\n","page_name":" 192 ","page_number":192},
  {"content":"\r\n\r\nهستند و هنگامى كه اسيران راجع به قريش بر ايشان صحبت كردند با اصرار بيشترى از آنان به بازجويى پرداختند . پيامبر ( ص ) نماز مىخواند وقتى نمازش را بپايان رساند به پرس‌وجو از ايشان پرداخت گفتند كه بردگان قريش هستند و محل تجمع قريش را نيز به او گفتند . تعداد جنگجويان قريش را پرسيد به او گفتند : تعداد آنها زياد است ولى نمىدانيم كه چند نفر هستند اما آنها يك روز ده شتر و يك روز 9 شتر مىكشند . پيامبر ( ص ) فرمود : تعدادشان بين 900 تا هزار نفر است . هنگامى كه طرفين رودررو قرار گرفتند و پيامبر يارانش را آماده كارزار كرد به ميان ايشان ايستاد و با سخنانى كه احساساتشان را برمىانگيخت به سخن گفتن با ايشان پرداخت و به همزيستى و مهر و محبتى كه مردم را به يكديگر نزديك مىسازد فراخواندشان و به آنان فرمود : براى من خوشتر است كه كسى جز شما همزيستى و مهر و محبت را از من دريغ دارد . سخنش بر دل عتبة بن ربيعه يكى از فرماندهان و قهرمانانشان نشست و او به قريش گفت : هيچ قومى چنين درخواستى را رد نكردند مگر آنكه ناكام مانده باشند آنگاه بر اشترش سوار شد و مردم را به دست كشيدن از جنگ فراخواند و به آنها مىگفت : تنها يك بار از من فرمان بريد و براى يك عمر نافرمانىام كنيد ، محمد داراى خاندان و حق خويشاوندى با ماست و او پسرعموى شماست او را به اعراب واگذاريد ولى ابو جهل كه غرورش بر او چيره شده بود و مشركان را به نبرد تشويق مىكرد و برخورد عتبه را به باد انتقاد مىگرفت او را به بزدلى و ترس ، متهم مىساخت و آن قدر به اين كار خود ادامه داد تا بالاخره او را تسليم ساخت و عتبه كه برادرش شيبه و فرزندش وليد بن عتبه وى را در ميان گرفته بودند حريف طلبيد و مسلمانان را به مبارزه خواندند . سه تن از جوانان انصار يعنى معاذ ، معوذ و عوف فرزندان عفراء به مبارزهء ايشان شتافتند و هنگامى كه در برابر عتبه ، برادر و فرزندش ايستادند نسب خويش را بر ايشان بازگفتند . آنها از جنگيدن با ايشان سرباززدند و عتبه از پيامبر خواست تا كارآمدان قريش را به مصافش بفرستد .\r\nپيامبر رو به سوى عموزادگانش كرده و تو گويى خوش دارد كه ايشان از نخستين كسانى باشند كه به جنگ مىپردازند و نبرد را آغاز مىكنند و بار آن را بدوش مىكشند و فرمود : اى عبيدة بن الحارث ، و اى حمزة بن عبد المطلب و اى على بن ابى طالب ، برخيزيد ، آنها با چهره‌اى شاد ، به شتاب برخاستند مثل اينكه ايشان را به بهترين كارى كه دوست دارند فراخوانده است ، با دلى سرشار ايمان و جانهايى مطمئن و پاك از لقاى پروردگار كه هر چيزى را در راه سلامت محمد و دعوت او پذيرا مىشود ، به سراغ حريفانشان\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nشتافتند .\r\nكسى كه در تاريخ دعوت اسلام به پژوهش بپردازد ناگزير به اين نتيجه مىرسد كه اگر هاشميها و طالبيها ( خاندان بنى هاشم و خاندان ابو طالب ) نبودند اين دعوت ، از همان سپيده دم طلوع خود ، ماندنى نبود . ابو طالب از همان نخستين روز ، در كنار پيامبر ايستاد و از وى حمايت كرد و او را از قريش و توطئه‌هاى آنان ، مصون داشت و به اتفاق فرزندش على ( ع ) و برادرش حمزه و با تمام امكانات و توان خويش از وى دفاع كرد و آنگاه على ( ع ) قدم پيش گذارد و جان بر كف ( در شب هجرت ) به جايش خوابيد تا محمد براى رسالتى كه بدوش گرفته ، در امان بماند و در جنگ بدر نيز نخستين كسانى كه به رويارويى با جنگاوران و قهرمانان قريش قدم پيش گذاردند على و عمويش حمزه و پسر عمويش عبيدة بن الحارث بن عبد المطلب بودند و اولين ضربهء كارى كه روحيهء چنان لشكرى را كه بر ساز و برگ و نفراتش آن همه حساب مىكردند وارد آمد و سر از تن آن طاغوتها ، جدا ساخت و آنچنان ترس و وحشتى را در دل اعراب و مشركان افكند تنها از سوى هاشميها بود نه آنان كه قريش را شكست‌ناپذير مىدانستند و پيامبر را از درگير شدن با آن ، بر حذر مىداشتند .\r\nبهر حال وقتى اينان به مصافشان رفتند و نسب خويش بر ايشان بازگفتند عتبه و همراهانش ، نفسى به راحتى كشيدند عبيدة بن الحارث به مبارزهء عتبة بن ربيعه رفت . او از هر سه مسن‌تر بود ؛ حمزه نيز به مصاف شيبة بن ربيعه رفت و على بن ابى طالب با وليد بن - عتبة درگير شد آن دو به لحاظ سنى ، متناسب بودند .\r\nدر برخى روايتها آمده كه على ( ع ) در آن روز بين بيست و پنج تا سى سال - به تفاوت روايات - سن داشت . بيشتر مورخين گفته‌اند كه حمزه به شيبة امان نداد و با ضربهء اول كارش را ساخت . على ( ع ) نيز با وليد همان كار كرد ولى عبيدة و عتبة دو ضربه بر يكديگر وارد آوردند و هر كدام ديگرى را سخت مجروح ساختند و سپس على و حمزه بر عتبة يورش بردند و كارش را ساختند و گفته شده كه حمزه به مبارزهء عتبة رفت مسلمانان فرياد برآوردند : يا على آيا نمىبينى كه سگى به جان عمويت افتاده است ؟\r\nآن دو پس از آنكه شمشيرشان شكست با يكديگر گلاويز شده بودند على ( ع ) به سوى آنها شتافت عمويش حمزه از آن يك ( عتبة ) قد بلندتر بود به او گفت : سرت را فرود آر عمو ! سرش را خم كرد و على چنان ضربه‌اى بر عتبة فرود آورد كه او را به دونيم كرد آنگاه على و حمزه به سراغ شيبه رفته او را كشتند و عبيده را كه پايش قطع شده بود\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبرداشتند و به نزد پيامبر خدا آوردند . ناراحت شده بود گفت : اى رسول خدا آيا من شهيد نشده‌ام فرمود : آرى ، آنگاه عبيده گفت : اگر ابو طالب زنده بود مىدانست كه من آنگاه كه ابيات زير را مىخواند از هر كس ديگر بدان محق‌تر هستم :\r\n- سوگند به خدا دروغ گفتيد كه از محمد دست مىكشيم و بىاو مىجنگيم و مبارزه مىكنيم .\r\n- آن قدر به ياريش مىشتابيم تا در كنارش از پاى درآييم و از فرزندان خود و لذتهاى زندگى دست مىشوييم .\r\nاو در بدر از پاى در آمد و اولين شهيد مسلمان در آن نبرد گرديد ؛ پس از آنها حنظلة بن ابى سفيان به جنگ على ( ع ) آمد و وقتى به او نزديك شد على ، ضربه‌اى با شمشير بر وى فرود آورد و بر اثر آن چشمانش از حدقه در آمد و كشته بر پهنهء نبرد افتاد .\r\nپس از وى عاص بن سعيد بن العاص به كارزار آمد و على را به مبارزه طلبيد ، على به جنگش رفت و او را نيز بكشت .\r\nدر « ارشاد » مفيد به نقل از ابو بكر الهذيلى و او از زهرى آمده كه فرزند نامبرده به نام سعيد بن العاص در زمان خلافت عمر بن الخطاب بر او وارد شد و در گوشه‌اى نشست . سعيد مىگويد عمر بن الخطاب نگاهى به من كرد و گفت : به نظرم مىرسد كه در دل چيزى نهفته دارى آيا گمان مىكنى كه در روز بدر من پدرت را كشتم ؟ به خدا كه خيلى دلم مىخواست من او را مىكشتم و اگر هم كشته بودم از كشتن كافرى ، شرمنده نبودم ولى من روز بدر او را ديدم كه همانگونه كه گاوى با دو شاخ حريف مىطلبد او مبارزه مىطلبيد از او ترسيدم و از كنارش دور شدم . به من گفت : اى فرزند خطاب ! به كجا مىروى ؟ على ( ع ) به مصافش رفت و به خدا سوگند هنوز از جايم تكان نخورده بودم كه او را كشت . على ( ع ) در مجلسى كه عمر بن الخطاب با « سعيد » اين داستان مىگفت حضور داشت او منظور عمر را از پيش كشيدن اين موضوع ، دانست و فرمود : پروردگارا آمرزشت دريغ مدار در آنچه گذشت شرك زدوده شد و در آنچه مىگذرد ، اسلام مىرود . ترا چه مىشود اى ابن الخطاب كه مردم را بر من مىشورانى ؟\r\nعمر ساكت شد و ديگر سخنى نگفت . آنگاه سعيد بن العاص در آمد كه : ولى اين خوش‌حالم نمىكند كه قاتل پدرم ، پسر عمويش نبوده است .\r\n« عاص بن سعيد » كه در بدر كشته شد جد عمرو بن سعيد ملقب به « الاشرق » است كه در روز قتل امام حسين ( ع ) ، كارگزار يزيد بن معاويه در مدينه بود و هنگامى كه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nشيون و زارى را از خانه‌هاى بنى هاشم شنيد بر سر قبر پيامبر آمد و گفت : روزى به ( انتقام ) روز بدر و شيون و فريادى به ( انتقام ) شيون و فرياد براى عثمان يا رسول اللّه ، وقتى قبيلهء مخزوم ، كشته‌هاى انبوه مشركان را ديدند بر جان ابو جهل ترسيده او را دوره كردند و تن‌پوش جنگىاش را بر عبد اللّه بن المنذر پوشاندند . على به جنگش رفت و او را كشت سپس آن را به تن ناكهة بن المغيرة پوشاندند اين بار حمزه به گمان اينكه ابو جهل است او را بكشت پس از آنها ، نوبت به حرملة بن عمرو رسيد كه آن را به بر كند اين يك را نيز على ( ع ) كشت و به دنبال كشتارى كه از على و حمزه ديده شد كسى ديگر زير بار نرفت كه تن‌پوش جنگى را به تن كند . بالاخره معاذ بن عمرو بن الجموح او را كشت روايتهاى ديگرى نيز آمده است . از جمله كسانى كه در آن روز بدست على ( ع ) كشته شدند نوفل بن خويلد بود كه پيامبر ( ص ) درباره‌اش گفته بود : خداوندا دست « ابن - خويلد » ( ابن العدوية ) را از سرم كوتاه گردان .\r\nدر سيرهء ابن هشام آمده كه على ( ع ) ، طعيمة بن عدى را كشت . مسلمانان همچنان بر قريش يورش مىبردند و على و حمزه پيشاپيش ايشان قرار داشتند . سرها بود كه از تن جدا مىشد و جسدها زير دست و پاى افتاد پيامبر از خيمه‌گاهش بيرون شد جز ابو بكر كسى در آن نمانده بود در ميان آنان كه در نبرد شركت جستند و مشركان را كشتند نامى از ابو بكر و عمر بن الخطاب بميان نيامده است . پيامبر به ميان مسلمانان آمد و در حالى كه ابهت و غرور قريش را به زير دست و پا افتاده مىديد فرياد بر آورد : رويها سياه گشت . خداوندا بر دلهايشان وحشت و ترس انداز . آنگاه مشتى خاك برداشت و به سوى مشركان پرتاب كرد آنها با بجاى گذاردن سلاح و تجهيزات و كالاهاى خود ، گريختند و بنا به آنچه در بيشتر تفسيرها آمده است خداوند بدين مناسبت آيات زير را نازل فرمود :   « إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ »   ( انفال - 13 - 12 ) ( وقتى كه خداى تو به فرشتگان پيغام فرستاد كه من با شما هستم پس مؤمنان را دل بر جاى دهيد آرى من در دلهاى كافران بيم در افكندم پس شما بر زير گردنهاى ايشان بزنيد و دستهاشان بيندازيد اين ضربت براى آن است كه آنان با خدا و رسول او خلاف كردند و هر كسى با خدا و رسولش مخالفت كند خداوند سخت كيفر است ) .\r\nعلى و حمزه و قهرمانان اسلام آنچنان در ميدان نبرد و ميان قريش به نبرد\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nپرداختند كه هر كدام خود را و فراوانى دشمنانشان را فراموش كردند سرها از تن جدا مىشد خداوند با نيرو و عزم و ثبات مسلمانان را يارى رساند . مسلمانان هر آن كس را كه موفق به فرار نشده بود به اسارت گرفتند تا جايى كه تعدادشان به هفتاد تن و تعداد كشته‌ها هفتاد و دو تن بالغ گرديد .\r\nبيشتر روايات از جمله روايت مفيد و ديگران حكايت از آن دارند كه على ( ع ) نيمى را خود كشت و در كشتن نيم ديگر با مسلمانان شركت جست . واقدى ، پنجاه و دو تن از سرشناس‌ترين قهرمانانشان را به نام و نام قاتلين آنها ، يادآورى كرده است و بنا به آمارى كه او دارد على ( ع ) بيست و چهار تن را با شمشير خود كشته و در كشتن بيست و هشت تن ديگر ، همهء مسلمانان شركت داشتند .\r\nاز آمار واقدى ، چنين معلوم مىشود كه كشتگان شمشير على ( ع ) از چهره‌هاى سرشناس و قهرمانان جبههء مقابل بوده‌اند . در ميان اسرا النضر بن الحارث بن كلدة الثقفي وجود داشت پيامبر با نگاه به او خيره شد اسير به مردى كه كنارش ايستاده بود گفت :\r\nبه خدا سوگند كه محمد مرا مىكشد مرا با دو چشم كه از آنها مرگ مىتراويد ، نگاه كرد آن مرد به او گفت : چنين گمانى ، از ترس و وحشتى است كه ترا در بر گرفته است .\r\nدر سر راه به مدينه وقتى به جايى به نام « الاثيل » رسيدند رحل اقامت افكندند پيامبر ( ص ) رو به سوى على ( ع ) كرد و به او فرمود : برخيز و گردن « النضر » را بزن مقداد فرياد برآورد : اى رسول خدا اين اسير من است . او چشم به فديهء رهايىاش داشت . پيامبر با اين سخن پاسخش داد : خداوندا از فضل خود مقداد را بىنياز كن . آنگاه على برخاست و گردنش را زد . وقتى خبر كشته شدن او به خواهرش رسيد در رثاى برادر ابياتى خواند كه گوياى اندوه و ماتم او و بىتابيش در سوگ برادر است و آرزو كرده است كه اى كاش پيامبر بر او نيز منت مىگذارد و همچون ديگر اسيران در امان مانده ، در امان مىماند او خطاب به پيامبر مىگويد :\r\n- اى محمد ! تو كه فرزند زن پاكدامنى هستى و پدرت اصيل و نجيب بوده است .\r\n- چه زيانى به تو مىرسيد اگر منت مىنهادى و از ( كشتن ) جوانمردى خشماگين و در بند ( در مىگذشتى ) .\r\nوقتى اين ابيات به سمع پيامبر رسيد دل بر او سوزاند و فرمود : به خدا سوگند اگر اين اشعار پيش از كشتنش به سمع من مىرسيد ، از كشتن او در مىگذشتم . و در\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n« عرق الضبية » فرمان به قتل « عقبة بن ابى معيط » داد . وقتى على ( ع ) با شمشير به سراغش رفت فرياد برآورد : دخترانم چه مىشوند اى محمد ! به او گفت : آتش سزاوار آنهاست آنگاه على با يك ضربت او را از پاى در آورد .\r\nاستاد عبد الفتاح عبد المقصود در مقام سخن از بدر و برخوردهاى على در آن و نتايج حاصله مىگويد : بدر على رغم اينكه ابو سفيان بن حرب و ديگرانى كه به خاطر آنها سربازان اسلام به ميدان كارزار كشانده شدند موفق به فرار گشتند . همه‌اش پيروزى بود ابو سفيان كه همهء قريش نبود و از آنانى كه از دم شمشيرها گذشتند نيز سرسخت‌تر نبود در اين نبرد فرزندش « زياد » را به عنوان اسير و حنظله را كشته از دست داد ؛ اين يك با شمشير على كشته شد همچنانكه ديگرانى از بنى عبد شمس و خويشانشان از بنى عبد الدار نيز با همين تيغ ، از پاى در آمدند و در ادامه مىگويد كسى كه به ليست افرادى كه على بن ابى طالب آنان را از پاى در آورد و نيز حوادث پس از آن ، تأمل كند بسيار شگفت زده مىشود و اين پرسش برايش مطرح مىشود كه آيا اين اتفاقى بوده كه بيشتر اينان از خاندانى باشند كه كينه‌هاى ديرينه به بنى هاشم در دل دارند آيا چنين بوده كه على ( ع ) حريفانش را از ميان آنها بر مىگزيد و نيزه‌اش را بر ايشان فرود مىآورد .\r\nفوق العاده تعجب‌انگيز است كه در بدر موفق شود حنظلة بن ابو سفيان ، عاص بن سعيد بن - امية و وليد بن عتبة برادر هند و آنگاه عقبة بن ابى معيط برادر مادرى عثمان و به دنبال آنها برخى از هم‌پيمانانشان و آنهايى كه با ايشان پيوند نسبى يا سببى داشتند به قتل برساند در حالى كه چه بسا از آن برخوردهاى خويش پشيمان گشته بودند زيرا در شب هجرت ، على را زنده گذاشتند و در رختخواب پيامبر او را نكشتند ولى اين پشيمانى كمترين سودى براى آنها ندارد و زيانهايى را كه در اسلام و جاهليتشان بر او وارد آوردند جبران نمىكند زيرا آنها از كودكى ، كينه و نفرت خاندانش را همراه شيرى كه از پستان مادرشان مكيدند ، در خود جاى دادند و وقتى بزرگ شدند بىآنكه مطمئن باشند كه حريف او مىشوند به جنگ و مبارزه با وى شتافتند .\r\nدر « الدر المنثور » ذيل تفسير آيهء :  « أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ »  آمده كه ابن عساكر به نقل از ابن عباس در تفسير همين آيه مىگويد مراد از ايمان‌آورندگان و انجام‌دهندگان كارهاى نيك ، على و حمزه و عبيدة بن - الحارث و مراد از مفسدين فى الارض ، عتبة ، شيبة و وليد بن عتبة است .\r\nدر « حلية الاولياء » ابى نعيم به سند خود از محمد بن ادريس الشافعى نقل كرده كه\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاو گفته است : مردى از بنى كنانه بر معاوية بن ابى سفيان وارد شد به او گفت : آيا شاهد « بدر » بوده‌اى ؟ گفت : آرى . گفت : چگونه بودى ؟ گفت : پسر بچهء نوجوانى بيش نبودم .\r\nگفت : از آنچه ديدى و شاهد بودى برايم بگو . گفت : شاهدانى بوديم كه تو گويى خواب مىديديم . پيروزى بىنظيرى بود . گفت : آنچه ديدى توصيف كن . گفت :\r\nعلى بن ابى طالب را جوانى چون شير ژيان يافتم كه شگفتيها از خود نشان مىداد هر كس را كه در برابرش قرار مىگرفت مىكشت و هر چه را مىزد به دونيم مىساخت .\r\nهيچ كس از مردم را نديدم كه طاقت و توجه او را داشته باشد تو گويى در پشت سر نيز دو چشم دارد همچون درندگان ، بهر سو مىجهيد .\r\nو در « رياض النضرة » و « ذخائر العقبى » آمده ، قزوينى در كتاب خود « فضايل - الخمسة » نيز به نقل از امام محمد باقر ( ع ) آورده كه فرموده است : در روز بدر فرشته‌اى به نام رضوان از آسمان ندا در داد كه : شمشيرى چون ذو الفقار و جوانمردى چون على ( ع ) ، وجود ندارد .\r\nخلاصه اينكه مورخين و محدثين همگى دربارهء برخوردهاى على در روز بدر و همهء آنانى كه به شمشير او از پاى در آمدند و كسانى كه به مبارزهء وى رفتند ، سخن گفته‌اند ولى استاد هيكل در كتاب خويش « حياة محمد » دربارهء نبرد بدر سخن رانده در سخنان خود از منابعى يارى گرفته كه برخوردها و قهرمانيهاى پرشكوه على ( ع ) را كه تاريخ براى هيچ كس ديگرى برنشمرده است يادآور شده‌اند و جملگى بر آنند كه على به تنهايى نيم يا نزديك به نيمى از كشته‌شدگان مشركان را از پاى در آورد و در نيم ديگر با مسلمانان شركت داشت . او ( استاد هيكل ) على رغم استناد به چنان منابعى ، كمترين سخنى از اين وقايع بميان نياورده و تنها به اين سخن بسنده كرده است كه :\r\nعلى و حمزه و قهرمانان اسلام درگير كارزار شدند و هر يك خود را فراموش كردند . و با وجودى كه طبق آنچه كه منابع موثق تأكيد دارند عمر و ابا بكر در كشتن احدى با مسلمانان شركت نداشتند دريغش آمد بىآنكه امتيازى براى آنان نسبت به ديگران بر شمرد سخنش را از اين نظر به پايان برد و يادآور مىشود كه پيامبر به ابو بكر فرمود : كه مثال تو در ميان فرشتگان همچون ميكائيل و در ميان پيامبران همچون عيسى و ابراهيم است و به عمر فرمود كه تو در ميان فرشتگان همچون جبرائيل و در ميان پيامبران همچون نوح و موسى هستى . و اين سخنان را هنگامى به ايشان فرمود كه ابو بكر خواستار بخشش اسرا و عمر خواهان كشتن آنها گرديده بود و خواست كه خود پيامبر ، عمويش\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nعباس بن عبد المطلب را بقتل برساند و على ، كشتن برادرش عقيل بن ابى طالب را عهده‌دار شود و حمزه در كشتن برادرزاده‌اش نوفل بن الحارث بن عبد المطلب شركت جويد چرا كه اين سه تن در ميان اسرا بودند حال آنكه عمر بن الخطاب خوب مىدانست كه اينان در مكه ، از پيامبر دفاع مىكردند و در شعب ابو طالب همراه محاصره‌شوندگان بودند و على رغم ميل خود و در حالى كه دلهايشان در گرو اسلام بود و به تمامى آنچه محمد بن عبد اللّه آورده بود ايمان داشتند ، با مشركان همراه شدند .\r\nخداوند متعال خود از منظورى كه ايشان از ابراز اين سخنان داشته‌اند ، آگاه‌تر است .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nعلى در جنگ احد\r\nرهاوردهاى « بدر » زخم عميقى بر دل قريشيها ، منافقين ، يهود و اعرابى كه به آنها اميد دوخته و همچنان بر شرك خويش بودند ، وارد آورد . اين زخم چنان بود كه تمام فكر و ذكر و عملشان به انتقام از مسلمانان و بازيافتن آبرو و حيثيت بر باد رفتهء خود در آن دور مىزد و آنها كه طى چند ماه زنان را از شيون و زارى منع كرده بودند به شيون و فرياد و ناله براى كشتگان خود پرداختند زيرا اين كار احساساتشان را بر مىانگيخت و آنان را تحريك مىكرد آنها شتر يا اسب فردى را كه كشته شده بود مىآوردند و زنان را براى شيون و زارى به گردش جمع مىكردند و حوادث بدر و اتفاقاتى را كه در آن افتاده بود ، بازمىگفتند .\r\nاين وضع براى قريش ادامه داشت . هيچ فكر و ذكرى جز آماده شدن براى نبرد ديگرى با محمد و پيروانش و بسيج همگانى بدين منظور ، نداشت ولى « هند » على رغم اينكه برادر و عمويش را در « بدر » از دست داد از گريه و زارى و غمگين و بىتاب جلوه دادن خود ، خوددارى كرد تا به گفتهء خويش مبادا محمد و پيروانش ، وى را شماتت نمايند . قريش فرستادگانش را به منظور تحريك مردم و بر انگيختن آنها عليه محمد و يارانش به خارج از مكه گسيل داشت ولى اين كارها ، نه محمد بن عبد اللّه و نه مسلمانان را ، نمىترسانيد بويژه كه نبرد بدر به آنها آنچنان قدرت و اعتماد به نفسى بخشيده بود كه در حالى كه هنوز نيروى خود را بازنيافته و انرژى به كار گرفته شده در آن نبرد را جبران نكرده و پيش از آنكه تنها يك هفته از بازگشتشان به مدينه و بازگفتن وقايع و نتايج بدر براى زنان و مردانى كه بيرون نيامده بودند ، پيامبر ( ص ) فرمان\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nحمله به بنى سليم را به آنان صادر كرد . اينان براى حمله به مدينه ، گرد هم آمده بودند .\r\nحمله را خود شخصا فرماندهى كرد و پرچم آن را بنا به آنچه مؤلف سيرة الحلبية در سيرهء خود ذكر كرده ، به على ( ع ) سپرد و هنگامى كه به يكى از چشمه‌هاى آنها به نام « الكدر » رسيد سه روز در آنجا اقامت گزيد ولى به كسى از ايشان بر نخورد آنگاه به مدينه بازگشت . اين غزوه در بيست و چهارم رمضان و آنچنان كه گفتيم به فاصلهء چند روز پس از نبرد بدر بوقوع پيوست .\r\nدر نيمهء شوال و تقريبا يك ماه پس از غزوهء بدر پيامبر به جنگ بنى قيقاع يكى از قبايل يهود در مدينه رفت و در هنگام ورود به مدينه با آنها پيمان بسته بود كه عليه وى وارد نبرد نشده و با كسى همدستى نكنند ولى آنها به تحريك قريش ، پيمان را نقض كردند و براى كشتن وى توطئه چيدند و در حالى كه كنار ديوارى در محلهء آنها نشسته بود بر آن شدند تا توطئه خود را به مورد اجرا گذارند ، پيش از فرا رسيدن هنگام عملى كردن توطئه ، از طريق وحى خبردار شد و در همان لحظه از جاى خود برخاست و وارد شهر گرديد و به همين مناسبت آيهء زير بنا به ادعاى دست‌اندركاران تفسير قرآن ، بر وى نازل گرديد :\r\n « وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ اللَّهَ لا يُحِبُّ الْخائِنِينَ »  ( انفال - 59 ) ( اگر از قومى بترسى كه خيانت كنند پس آگاهى افكن بر آنها تا در آگاهى ( از پيمان شكستن ) در شما يكسان باشند كه خداوند پيمان‌شكنان را دوست ندارد ) .\r\nبه اتفاق يارانش ، بر آنان حمله برد ، پرچمدار نبرد حمزه بود و على فرماندهى آن را بر عهده داشت . ترس و وحشت يهوديان را فرا گرفت ، آنها به دژها و قلعه‌هاى خود پناه بردند پيامبر به مدت پانزده شب آنان را كه شامل چهارصد جنگجوى عادى و سيصد زره‌پوش مىشدند ، بمحاصره در آورد . وقتى محاصره بر آنها گران آمد و ترس و وحشت بر آنان چيره شد به حكم رسول خدا تن دادند و به اتفاق كودكان و زنان خود ، راه « اذرعات » ( درعا ) را در شام پيش گرفتند آنها اموال خود را به عنوان غنيمت براى مسلمانان جاى گذاشتند و طبق توافقى كه ميان آنها و پيامبر ( ص ) حاصل شد تنها آنچه كه توانستند با خود بردند .\r\nدر علت اين غزوه روايات ديگرى نيز وارد شده و هر كس خواهان تفصيل بيشترى است به كتاب ، « سيرة المصطفى » مراجعه كند در آنجا به اين مسائل از جنبه‌هاى مختلف آن پرداخت شده است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nدر نيمهء ماه محرم ، حدود چهار ماه پس از نبرد بدر ، به اطلاع پيامبر رسيد كه گروهى از بنى سليم و غطفان در محلى متعلق به بنى سليم به نام « قرقرة الكدر » گرد آمده و قصد تصرف مدينه را دارند ؛ پيامبر به اتفاق حدود دويست تن از مهاجرين و انصار روانهء آنها شد و پرچم را به على ( ع ) سپرد . پيش از آنكه به آنها برسد فرار كردند و در دشت و بيابان و ميان تپه‌ها پراكنده شدند پيامبر جز شتربانان ، كسى از ايشان را نيافت گله‌هايى كه همراه داشتند و شامل پانصد شتر مىشد به غنيمت گرفت . يك نيم از آن را برداشت و بقيه را ميان يارانش پخش كرد . اعراب ، اين گونه هر از گاهى در جاهاى مختلف گرد مىآمدند و براى تصرف مدينه نقشه مىريختند ولى پيامبر هميشه نقشه‌هاى ايشان را خنثى مىكرد و آنها را سر جايشان مىنشاند . گاهى خود فرماندهى عمليات را به عهده مىگرفت و گاهى نيز خود در « مدينه » مىماند و ديگران را گسيل مىكرد .\r\nبيشتر وقتها ، پرچمدار نبرد على ( ع ) بود كه تا وقتى آنها را از هم نمىپراكند و احشامشان بدست نمىآورد ، بازنمىگشت . اوضاع به همين منوال بود تا اينكه شوال سال سوم هجرت يعنى حدود سى و دو ماه از هجرت محمد به مدينه گذشته بود و نبرد « احد » كه طى آن مسلمانان بر اثر بىتوجهى به فرمانهاى پيامبر و جدى نگرفتن نقشه‌اى كه او از ابتدا براى اين نبرد در نظر گرفته بود ، شكست سختى خوردند واقع گرديد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nعلى ( ع ) در جنگ « احد »\r\nقريش از آن هنگام كه با آنچنان شكست غير منتظره‌اى در « بدر » روبرو شد آرام نداشت و همان‌گونه كه گفتيم طى يك سال بعد آماده انتقام‌گيرى از محمد ( ص ) و يارانش مىگرديد يك سال كه گذشت همه چيز آماده بود هم‌پيمانان كافر و يهودى قريش با او جمع آمدند و هر آن كس از صاحبان امتياز و مقام و ثروت كه نسبت به اين دين جديد كينه و نفرت مىورزيدند بدان پيوستند . عباس بن عبد المطلب نيز براى كسب خبر و آگاهى از تصميمهاى آنها ، گاه بگاه در نظرخواهيهاى ايشان شركت مىجست و وقتى كه تصميم به اشغال « مدينه » گرفتند طى نامه‌اى جريان را به پيامبر اكرم ( ص ) بازگفته از تصميم مشترك ، نيرو و توان رزمى آنها و . . . سخن گفت و نامه را بوسيلهء مردى از طايفهء غفار فرستاد و به دو سفارش كرد كه ضمن رعايت رازدارى و پنهانكارى ، تا آنجا كه مىتواند شتاب بخرج دهد و او نيز چنان به شتاب رفت كه سه يا چهار روز بعد در مدينه بود . نامه را به پيامبر ( ص ) داد ؛ او آن را به ابى ابن كعب داد تا بخواند و سفارش فرمود خبر را سر به مهر بگذارد و از محتواى آن با كسى سخن نگويد . آنگاه به منزل سعد بن الربيع رفته و از مضمون نامه آگاهش ساخت و او را نيز به رازدارى فراخوانده فرمود : اميد كه در اين امر ( تصميم جنگجويانهء قريش ) خيريتى باشد . پيامبر ( ص ) از همان لحظه براى رويارويى با قريش به تدارك‌جويى پرداخت و تهيه اين كار ديد ؛ قريش و هم‌پيمانانش نيز در اوايل شوال سال سوم هجرى با لشكريانى شامل سه هزار جنگجو و پانزده زن از جمله هند دختر عتبة همسر ابو سفيان بن حرب ، رهسپار اشغال « مدينه » گرديدند وقتى به « ايواء » كه قبر آمنه بنت وهب مادر گرامى پيامبر\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nدر آن قرار داشت رسيدند ، كين‌توزى برخى قريشيها ، آنان را بر آن داشت تا بنا به درخواست هند همسر ابو سفيان ، قبر آمنه را شكافته جسد را بيرون آورند و بسوزانند .\r\nهند بر اين كار اصرار ورزيده سوگند ياد كرده بود تا قبر را نشكافند و جسد را بيرون نكشند ، از جايش تكان نخورد . برخى از سران قريش سعى كردند مانع از تحقق خواسته‌اش شوند و اين گونه استدلال كردند كه اگر اين كار صورت پذيرد به صورت رسم در مىآيد و خاطر نشان ساختند كه در اين صورت ، بنى خزاعه و بنى بكر نيز اقدام به نبش قبرهاى قريشيها مىكنند . تا اينكه بالاخره پس از كشمكشهاى فراوان ، موفق شدند هند و اطرافيانش را از اين كار بازدارند قريش راهش را ادامه داد تا به « العقيق » رسيده و در دامنهء كوهى به فاصلهء پنج مايلى مدينه ، اطراق كردند و از آنجا به « ذى الحنيفه » در نزديكى مدينه شدند و اسبان و شتران خود را براى چريدن در باغهاى آن رها كردند .\r\nهمين‌كه خبرشان به پيامبر ( ص ) رسيد مسلمانان را گرد آورد و با آنان نسبت به اقدامى كه شايسته است در آن موقعيت اضطرارى انجام دهند به مشورت نشست .\r\nمسلمانان نظريات متفاوتى داشتند گروهى بر آن بودند كه پيامبر بايد در مدينه باقى بماند و در درون شهر و كوچه و خيابانهاى آن آمادگيهاى لازم را براى رويارويى فراهم آورد : گروهى ديگر ترجيح دادند كه بيرون شوند و خارج از آن به مقابلهء قريش بپردازند ؛ ما ( نويسنده ) در « سيرة المصطفى » صحبت مفصلى در اين مورد داشتيم و در اينجا آنچه برايمان مهم است ارائه تصويرى از برخورد حضرت على ( ع ) در اين نبرد است .\r\nمنابع تاريخى ، تأكيد دارند كه پيامبر ( ص ) پس از آگاهى از نظريات بيشتر مسلمانان در اين خصوص ، آنان را گرد آورده و سخنانى برايشان ايراد كرد و به شكيبايى و جهاد و پايدارى دعوتشان فرمود و مژده داد كه اگر شكيبايى پيشه كنند و در مبارزه با دشمنان ، اخلاص بخرج دهند ، پيروزى و پاداش به انتظارشان است ؛ و در پى بىآن به اتفاق همراهان كه بالغ بر هزار نفر يا اندكى بيشتر مىشدند ، آماده خارج شدن از شهر گرديد و پرچم اصلى نبرد را به على بن ابى طالب ( ع ) و ديگر پرچمها را به چهره‌هاى سرشناس مهاجرين و انصار سپرد و براى نبرد با متجاوزان ، مدينه را پشت سر گذاشت ؛ وقتى به « الشوط » جايى نزديكى مدينه رسيد ، عبد اللّه بن ابى و همراهانش كه حدود يك سوم از لشكريان پيامبر ( ص ) را تشكيل مىداد ، بازگشت .\r\nدر روايت ديگرى آمده كه وقتى پيامبر اطلاع يافت كه هم‌پيمانان يهودى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nعبد اللّه بن ابى ، همراهش آمدند فرمان داد تا بازگردند و فرمود : ما از شرك براى مبارزهء با شرك ، يارى نمىجوييم . بنابراين عبد اللّه و هم‌پيمانانش كه تعدادشان 300 نفر يا بيشتر بود ، بازگشتند و پيامبر به همراهى 700 تن از مسلمانان باقى ماند و به راهش ادامه داد تا به « احد » رسيد يارانش را آماده كارزار كرد و نقشهء دقيقى براى نبرد كشيد ، به پنجاه تن از نيزه‌داران فرمان داد كه در پشت مسلمانان به طرف كوه جاى گيرند و تأكيدشان فرمود كه در جاى خود پابرجا بمانند و حتى اگر تمامى مسلمانان كشته شدند آن را ترك نگويند همچنانكه به ايشان توصيه فرمود كه هرگاه قريش در پى حمله به مسلمانان از آن جهت برآمدند ، اسبانشان را نيزه باران كنند . صفوف مسلمانان را آنچنان نظم داد كه پيروزى ايشان به يارى خداوند حتمى مىنمود . مشركان نيز آمادهء نبرد گرديده پرچمشان را به بنى عبد الدار واگذاردند اولين كسى كه پرچم را بدست گرفت طلحة بن ابى طلحة بود وقتى پيامبر ( ص ) دانست كه پرچم مشركين در دست بنى عبد الدار است پرچم را از على بن ابى طالب ( ع ) ستاند و به « مصعب بن عمير » كه از بنى عبد الدار بود سپرد ، اين يك تا لحظهء مرگ پرچم را در دست داشت . پس از شهادت وى ، پيامبر پرچم را به على بازگرداند وقتى نبرد ميان دو گروه شدت گرفت طلحة بن ابى طلحة پيش آمد و هل من مبارز طلبيد على بن ابى طالب به مبارزه‌اش شتافت و اين دو در همان حال كه پيامبر در جايگاهى كه براى ايشان ترتيب داده بودند نشسته و بر صحنهء كارزار نظارت مىكردند و از نزديك مراقب احوال بودند در ميان صف لشكريان به نبرد تن به تن پرداختند ، على ( ع ) آنچنان ضربه‌اى بر طلحة وارد آورد كه بر زمينش انداخت و سرش را بشكافت و بنا به تعبير راوى ، همچون گاو سر بريده در خونش غلتاند ؛ پيامبر خدا ( ص ) و مسلمانان تكبير گفتند . وقتى پرچمدار مشركان كشته شد برادرش عثمان بن - ابى طلحة پيش آمد و خواند : ان على رب اللواء حقا * ان يخضب الضعدة او يندقا ( پرچمدار بايد كه افراشته قامت باشد يا كه به خاك در غلتد ) .\r\nو پرچم را بدست گرفت و پيش آمد ؛ زنان از پشت سر ، پاىكوبان و دست افشان آواز مىخواندند :\r\n- ما دختران شب‌كاره‌ايم * بر نازبالش مىرويم * با ناز و عشوه مىرويم - عطر دل‌انگيز نزد ماست * گر پيش رويد آغوش ماست * ور پشت كنيد دور مىشويم « 1 »\r\n\r\n\r\n","description":"","footnote":"\r\n( 1 ) شعر بالا ، سرودهء شاعر بزرگ جاهليت ، احنف بن قيس است با اندكى تغيير :\r\nان على كل رئيس حقا * ان يخضب الصعدة او تندقا - ( م )\r\n","page_name":" 206 ","page_number":206},
  {"content":"\r\n\r\nحمزه عموى پيامبر ، به نبردش شتافت و آنچنان ضربه‌اى با شمشيرش بر او فرود آورد كه كارش تمام شد و در بازگشت مىگفت :\r\n- من آنم كه فرزند آبنوش حاجيانم .\r\nسپس برادر آنها ، ابو سعيد بن ابى طلحة ، پرچم را بدست گرفت ، حضرت على به نبردش شتافت و وى را كشت . آنگاه « ارطاة بن شرحبيل » پرچم را بدست گرفت كه او را نيز على ( ع ) به هلاكت رساند ؛ بعد از وى برده‌اى از بنى عبد الدار پرچم را بدست گرفت او نيز به دست على ( ع ) كشته شد به همين ترتيب 9 تن از بنى عبد الدار پرچم‌دار گرديدند و جملگى به شمشير على يا عمويش حمزه از پاى در آمدند و آنچنان كه تأليفات سيرة پيامبر ( ص ) حكايت دارند حضرت على سرسخت‌تر از همهء مسلمانان ، بر پرچمداران و سلحشوران مشركان ، يورش مىآورد .\r\nدر تاريخ ابن اثير آمده كه پرچمداران جملگى به دست على ( ع ) به هلاكت رسيدند روايت المفيد در الارشاد و طبرى در تاريخش ، حكايت از همين مطلب دارند . حسن بن - محبوب از امام جعفر صادق ( ع ) روايت كرده كه فرمود : پرچمداران جنگ احد 9 تن از قهرمانان قريش و بنى عبد الدار بودند كه على بن ابى طالب تا آخرين نفرشان را از دم تيغ گذراند .\r\nعلى بن ابراهيم نيز در تفسير خود روايت مىكند پس از آنكه على بن ابى طالب پرچمداران را به خاك هلاكت افكند غلامى صواب نام از بنى عبد الدار پيش آمد ، على ( ع ) بر او حمله برد و وى را كشت پرچم در ميدان نبرد به زمين افتاد و هيچ كس جرأت نكرد پيش آيد و آن را بر دارد آنگاه زنى به سوى پرچم شد كه عمرة بنت علقمة حارثية نام داشت و دربارهء هم اوست كه شاعرى مىگويد :\r\n- اگر حارثية پرچم برنمىافراشت قريش ، برده‌وار در بازارها خريدوفروش مىشدند .\r\nروايت على بن ابراهيم حكايت از آن دارد كه طلحة بن ابى طلحة ، به هنگامى كه على ( ع ) به مبارزه‌اش شتافت به او گفت : دانستم كه كسى جز تو اى گازى ( گازگيرنده ) ، ياراى جسارت به مرا پيدا نكرده است . راوى مىافزايد از امام صادق ( ع ) دربارهء معناى خطاب طلحة بن على ( ع ) ( گازى ) سؤال شد . فرمودند : زمانى كه پيامبر اكرم ( ص ) در مكه بودند بنا به موقعيت ابى طالب ، كسى جرأت جسارت بر ايشان نداشت لذا كودكان را تحريك مىكردند كه به سوى پيامبر سنگ و خاك اندازند پيامبر ( ص )\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاز اين وضع شكايت به على ( ع ) برد على ( ع ) به وى گفت : پدر و مادرم به فدايت اى رسول خدا ، وقتى بيرون مىروى مرا نيز با خود همراه كن ؛ روز بعد به اتفاق بيرون شدند كودكان طبق عادت [ و تحريك بزرگترها 
  ] به آزار ايشان پرداختند در اينجا بود كه على ( ع ) به حسابشان رسيد ؛ او صورت ، بينى و گوشهايشان را گاز مىگرفت ، كودكان گريه كنان پيش پدر و مادرشان مىرفتند و مىگفتند على بن ابى طالب ما را گاز گرفت چنين شد كه در ميان كودكان مكه به ( گازى ) شهرت يافت .\r\nبيشتر روايتها تأكيد بر اين دارند كه پس از كشته شدن پرچمداران و درگير شدن دو لشكر با يكديگر ، هيچ كس به على ( ع ) نزديك نمىشد جز آنكه او را با شمشيرش به دونيم مىكرد يا بر سرش ضربه‌اى وارد مىآورد و آن را از هم مىشكافت و او را كشته بر جاى مىانداخت . مشركين راه فرارى نداشتند مسلمانان ، زنان آنها را به محاصره گرفتند . ترس و وحشت بر آنها سايه افكنده بود و اگر مسلمانان مىخواستند هند و همراهانش را به اسارت گيرند قادر به اين كار بودند و چيزى نمىتوانست مانعشان شود .\r\nدر روايت شرح نهج البلاغة به نقل از الواقدى آمده كه او مىگويد : پيروزى بدست آمده در « احد » براى پيامبر ، در هيچ جاى ديگر بدست نيامده بود و تا هنگامى كه مسلمانان از فرمان پيامبر سرپيچى نكرده به سراغ غنايم نرفته بودند اين پيروزى مسجل بود و مىافزايد : مسلمانانى كه در اين نبرد حضور يافته بودند مىگفتند به خدا سوگند « هند » و ديگر زنان و كنيزكان همراهش را مىديديم كه بىآنكه بتوانند چيزى براى اربابانشان ببرند راه فرار پيش گرفته بودند ولى قضاى الهى را نمىشود دگرگون كرد مسلمانان از همان جايى كه پيامبر نيزه‌دارانى در پشت جبههء خود قرار داده بود تا در صورت حملهء دشمن از سوى كوه جلودارشان باشند ، آسيب ديدند . وقتى مشركين منهزم گشتند و مسلمانان به غنايم پرداختند بيشتر آنها جايى را كه پيامبر برايشان تعيين كرده بود رها كردند و در آنجا جز فرمانده آنها عبد اللّه بن جبير و گروه اندكى از همراهانش كه از 9 تا 10 نفر تجاوز نمىكردند ، باقى نماندند . خالد بن الوليد ، نگاهى به كوه انداخت در آنجا كسى جز همان چند نفر نديد از فرصت استفاده كرد و بر آنها يورش برد آنها در برابر او و سوارانى كه همراه داشت و تعدادشان به دويست مىرسيد ، مقاومت كردند و وقتى نيزه‌هايشان تمام شد با شمشير خود و تا آخرين نفس به دفاع پرداختند در همين فاصله كه عبد اللّه بن جبير و همراهانش به چنان مبارزهء قهرمانانه‌اى\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمشغول بودند نگاه فراريان ( مشرك ) به سوارانى افتاد كه براى غافلگير ساختن مسلمانانى كه مطمئن از حصول پيروزى پرداختن به غنايم مانع از انديشيدن آنها به پيامبر ( ص ) شده بود روزنه‌اى يافته بودند فراريان بازگشتند و از هر سوى مسلمانان را به محاصره در آوردند مسلمانان تنها هنگامى متوجه موضوع شدند كه دشمن آنها را احاطه كرده و با ايشان در آميخته بود آنها غافلگير شده بودند و ضربه‌هاى شمشير و نيزه از هر سو بر ايشان باريدن گرفت و آنچنان كارشان دشوار شد كه گاه بىآنكه متوجه باشند همديگر را بقتل مىرساندند على ( ع ) در آن لحظات حساس تنها به پيامبر و سلامت او مىانديشيد بويژه كه مشركان را مىديد كه پس از كسب اين پيروزى ، به سوى او روانند بنابراين به اتفاق گروهى از مسلمانان ، پيامبر را احاطه كرده و از او دفاع كردند و در برابرش به جنگ و ستيز پرداختند و حمزه با شمشير خود به تعبير مورخين مردم را با قدرت تمام ، به يك سو فرا مىافكند ؛ بيشتر ياران پيامبر از گردش پراكنده شدند مشركان از هر سوى بر او يورش آوردند پيامبر از چند جا مجروح گرديد و بيهوش افتاد .\r\n« مفيد » در ارشاد خود با اسناد به ابن مسعود ، مىگويد : آنهايى كه همراه پيامبر به مقاومت پرداختند على ، ابو دجانه و سهيل بن حنيف بودند اين سه تن به دور او ايستاده و حملات قريش عليه وى را كه از هوش رفته بود ، خنثى مىكردند وقتى به هوش آمد به على ( ع ) فرمود : مردم چه كردند ؟ گفت پيمانشان را شكستند و پشت كردند . در همان حال كه على در كنار پيامبر ايستاده بود يك گروه از مشركين به سمت پيامبر مىآمد فرمود : اى على اينان را از سر را هم دور ساز على نيز همچون عقاب بر آنان فرود آمد و هركدامشان را به يك سو افكند و تعدادى از آنها را نيز به قتل رساند و در همان حال كه او مشغول دفاع و دفع حملات پياپى عليه رسول اللّه بود گروه ديگرى در يورش خود به پيامبر آنچنان به او نزديك شدند كه اگر على ( ع ) بر آنان نمىتاخت و ايشان را پراكنده نمىكرد به هدف خود ( قتل پيامبر ) نايل مىآمدند .\r\nدر شرح نهج البلاغه ( ابن ابى الحديد ) به نقل از محمد بن حبيب در « امالى » خود آمده كه هنگامى كه روز « احد » بيشتر ياران پيامبر او را تنها گذاردند و گروه‌هاى مشركان به سوى وى آمدند و دسته‌اى از بنى كنانه قصد جانش كردند و پس از آن گروه ديگرى از بنى عبد مناة از كنانة كه شامل پنجاه تن جنگجو مىشد به وى نزديك شدند فرمود : اى على اين دسته‌جات را از سر راه دور ساز ، او ( على ( ع ) ) پياده و آنها\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nسواره بودند و با شمشير بر آنان يورش مىبرد تا بالاخره آنها را پراكنده ساخت ، آنگاه دسته ديگرى سر رسيدند و او همان كارى كه با ديگران كرده بود با اينان كرد و در ادامه مىگويد آنها چندين بار به محمد نزديك شدند و على در برابرشان مىايستاد و در مجموع ده تن از بنى سفيان بن عوف را از دم تيغ گذراند در اين هنگام جبرئيل بر پيامبر ( ص ) فرود آمد و به او گفت : اى محمد ! فرشتگان از اين هميارى و ايثار در شگفت ماندند . فرمود : و چرا چنين نكند در حالى كه من از او و او از من است جبرئيل گفت :\r\nمن نيز از شما هستم . در آن روز ندايى از آسمان شنيده شد كه مىگفت : شمشيرى چون ذو الفقار و جوانمردى چون على وجود ندارد ( لا فتى الا على لا سيف الا ذو الفقار ) در اين باره از پيامبر خدا سؤال شد فرمود : اين صداى جبرئيل است .\r\nاين حديث را گروهى از محدثين نقل كرده و از جمله اخبار مشهور است . در شرح نهج البلاغة افزوده شده است كه : در برخى نسخه‌هاى مغازى ابن اسحاق همين خبر را يافتم و دربارهء آن از مراد خود ، عبد الوهاب بن مسكينه جويا شدم فرمود از اخبار صحيح است به او گفتم پس چگونه است كه در « صحاح » ، وارد نشده است ؟ فرمود : مگر هر چه صحيح باشد حتما بايد در صحاح آمده باشد . گردآوردندگان صحاح به بسيارى از اخبار صحيح توجه نكرده و آنها را ناديده گرفته‌اند « 1 » .\r\nاز جمله ديگرانى كه حديث لا سيف الا ذو الفقار را روايت كرده‌اند صاحب « رياض النضرة » در جلد دوم ، على بن سلطان در « مرقات » ، امام احمد در مناقب خود و الهيثمى در مجمع الزوائد و طبرى و غيره هستند « 2 » .\r\nمؤلفين سيره رسول خدا ، متفق القولند كه على ( ع ) در آن روز برخوردى داشت كه تاريخ براى هيچ كس ديگر ، ثبت نكرده است او خود را و هر آنچه كه به زندگيش مربوط مىشد براى در امان ماندن جان پيامبر ، فراموش كرده بود . خون بر شانه‌هايش همچون جگر شتر ، دلمه بسته بود و شمشيرش را چون گردبادى بدست داشت كه با نزديك شدن هر جنگجويى ، پاره پاره‌اش مىكرد و هر دسته‌اى را از هم مىپراكند و قهرمانانش را به زمين مىانداخت و حمزه بنا به آنچه در روايت ابن كثير در « البداية - و النهاية » آمده در ميان مشركان همچون افسانه‌ها ، با شمشير خود آنان را لت و پار\r\n\r\n\r\n","description":"","footnote":"\r\n( 1 ) نگاه كنيد به شرح النهج ابن ابى الحديد ، ج 1 ، ص 372 ، نبرد احد . حديث لا فتى الا على لا سيف الا ذو الفقار را طبرى نيز در تاريخ خود آورده است .\r\n( 2 ) نگاه كنيد به « فضائل الخمسة » ج 1 ، ص 343 .\r\n","page_name":" 210 ","page_number":210},
  {"content":"\r\n\r\nمىكرد و آنها از دسترس او مىگريختند .\r\nروايت طبرى حكايت از آن دارد كه ياران مهاجر و انصار پيامبر ، از گردش پراكنده شدند از ميان پراكنده‌شدگان عمر بن الخطاب و عثمان بن عفان بود ؛ استاد هيكل در كتاب خود « حياة محمد » أبو بكر را نيز به آنها افزوده است .\r\nطبرى در تاريخ خود به نقل از محمد بن اسحاق از قاسم بن عبد الرحمن بن رافع روايت كرده كه « انس بن النضر » به عمر بن الخطاب و طلحة بن عبيد اللّه كه در برابر گروهى از مهاجرين و انصار به كنارى نشسته بودند گفت : چرا اينجا نشسته‌ايد گفتند : محمد پيامبر خدا كشته شده است گفت : شما پس از او براى چه مىخواهيد زنده باشيد برخيزيد و براى آنچه كه پيامبر جان از دست داد شما نيز بميريد . آنها تكان نخوردند آنگاه ايشان را رها كرد و خود به جنگ مشركان شتافت و آن قدر جنگيد تا كشته شد .\r\nطبرى در صفحه 30 از جلد سوم تاريخ خود مىافزايد ميان مردم شايع شد كه محمد كشته شده برخى از كسانى كه او را رها كرده و به صخرهء بالاى كوه پناه گرفتند و أبو بكر نيز در ميانشان بود گفتند : اى كاش فرستاده‌اى داشتيم كه به نزد عبد اللّه بن - ابى روانه مىكرديم و براى ما از ابو سفيان ، امان بگيرد ؛ اى مردم ! محمد كشته شده پيش از آنكه به سراغتان بيايند و شما را بكشند به ميان قوم خويش بازگرديد . « انس بن النضر » به ايشان گفت : اى مردم اگر محمد كشته شد خداى محمد كه كشته نشده است پس ، به همان منظور كه محمد جنگيد شما نيز بجنگيد آنگاه از ايشان جدا شد و جنگيد و هفتاد ضربه بر او وارد آمد و بدنش پاره پاره شد و كشته گرديد و اگر خواهرش او را نشناخته بود كسى از مسلمانان او را نمىشناخت و به همين مناسبت آنچنان كه برخى مفسرين ادعا مىكنند آيهء ذيل نازل گرديد :  « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ »  ( آل عمران 144 ) ( محمد نيست مگر پيامبرى از جانب خدا كه پيش از او نيز پيامبرانى بودند و از اين جهان در گذشتند اگر او نيز درگذرد شما باز به دين جاهليت خود بازخواهيدگشت ؟ پس هر كه مرتد شود به خدا ضررى نمىرساند خود را به زيان انداخته و هر كس شكر نعمت دين گزارد و در اسلام پايدار بماند البته خداوند جزاى نيك اعمال به شكرگزاران عطا خواهد كرد ) .\r\nبا اين حال ، روايت طبرى نامى از أبو بكر در ميان فراريان و شكست‌خوردگان آن نبرد بميان نياورده است همچنانكه در ميان جنگجويان و مدافعين از پيامبر نيز در تاريخ\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nطبرى و ديگر « مجاميع » ذكرى از وى نشده است جز اينكه ابن ابى الحديد در جلد سوم شرح نهج البلاغه روايت كرده كه در مرحلهء اول نبرد با مشركين ، عبد الرحمن بن أبو بكر به ميدان آمده مبارز طلبيد أبو بكر كنار پيامبر ( ص ) ايستاده بود به او گفت : من به مصاف او مىروم پيامبر رو به او كرده فرمود : بنشين و ما را از وجود خود بهره‌مند ساز اى أبو بكر .\r\nولى در مورد عثمان ، طبرى و جز او روايت كرده‌اند كه به اتفاق دو تن از انصار فرار كرده و از ترس ، آواره بيابانها شدند و هنگامى كه پس از بازگشت پيامبر به مدينه بدان بازگشتند پيامبر به ايشان فرمود : شما چه بيهوده به آنجا رفته بوديد .\r\nآنچه كه ثابت مىكند أبو بكر با فراريان بوده مطلبى است كه در جلد سوم شرح نهج البلاغه آمده و مىگويد : به سال ششصد و هشت ، به حضور فقيه محمد بن معد العلوى - الموسوى در منزلش واقع در دوب الدواب بغداد رسيدم . شخصى براى او « مغازى » واقدى را مىخواند و به اين گفته واقدى رسيد كه ، محمد بن مسلمه مىگويد : خود با دو گوشم شنيدم و به دو چشم ديدم كه پيامبر خدا در روز احد كه مردم از وى پراكنده شده به كوه پناه آورده بودند آنها را فرا مىخواند ولى كسى توجهى نمىكرد مىفرمود :\r\nفلانى به من توجه كن ! فلانى به من توجه داشته باش . من پيامبر خدا هستم . ولى هيچ‌يك از آنان وقعى به سخنانش نگذاردند و با ديگر مردم ، راه خود مىرفتند . ابن سعد به من اشاره كرد و گفت گوش كن . گفتم : در اين سخن چه نكته‌اى هست ، گفت اين كنايه از آن دو است . گفتم شايد هم آن دو [ أبو بكر و عمر 
  ] مورد نظر نبوده‌اند و دو نفر ديگر منظور باشند گفت : در ميان صحابه جز اين دو تن ، كسى از آن چنان موقعيتى برخوردار نبود كه از نسبت دادن فرار يا هر كار ناشايست ديگرى به آنها ، هراسى به خود راه ندهد و ناگزير شود از آنها به كنايه ياد كند . گفتم اين توهمى بيش نيست گفت اجازه ده در اين باره بحث و مناقشه نكنيم آنگاه به خدا سوگند ياد كرد كه « واقدى » جز آن دو را منظور نداشته و اگر جز آنان مورد نظرش بود به صراحت نام مىبرد و در چهره‌اش ناخشنودى از اين مخالفت من ، آشكار گرديد .\r\nبهر حال بيشتر مورخين و محدثين تصريح كرده‌اند كه در سخت‌ترين لحظات و دشوارترين موقعيتها كسى جز على و حمزه و گروه اندكى از مهاجرين و انصار ، در كنار پيامبر نماند كه موفق شدند به اتفاق همراهان از پس گروه‌هايى كه به پيامبر ( ص ) يورش آورده بودند ، بر آيد و نيازى به ديگران نداشت . پيامبر خدا مردم را فرا مىخواند و مىگفت : بندگان خدا به سوى من آييد و اين ندا را پياپى تكرار مىكرد ولى هيچ كس\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nپاسخى به او نمىداد .\r\nاستاد هيكل مىگويد : بيشترين تلاش و كوشش هر مسلمان ( در جنگ احد ) نجات جان خودش بود مگر كسانى چون على بن ابى طالب كه با خدا پيمان بسته بودند .\r\nدر شرح نهج البلاغه آمده كه بسيارى از محدثين روايت كرده‌اند هنگامى كه پيامبر پس از به زمين افتادن برخاست به على ( ع ) فرمود : اينان را از سر را هم دور ساز و او بر آنان يورش برد و عبد اللّه بن حميد از بنى اسد بن عبد العزى را از آنها كشت آنگاه گروه ديگرى بر پيامبر حمله ور شدند به على فرمود : از اينان نيز مرا در امان دار . بر آنان نيز يورش برد و پراكنده‌شان ساخت . و امية بن ابى حذيفة بن المغيرة مخزومى را از ايشان كشت . على و همراهانش همچنان به دفاع و پيكار مىپرداختند و آنان را از گرد پيامبر مىپراكندند ! پيامبر جان سالم بدر برد و رهسپار صخره‌اى بر بالاى كوه شد كه جمع بزرگى از مسلمانان در حالى كه يقين داشتند پيامبر كشته شده است ، بدانجا گريخته بودند ؛ آنها آنچنان كه گفتيم تنها در اين انديشه بودند كه چگونه بايد مورد مرحمت و لطف ابو سفيان و قريش قرار گيرند . بنا به ادعاى مورخان ، وقتى پيامبر را ديدند كه به سوى آنها روان است گمان بردند كه يك تن قريشى است كه به تعقيب آنها پرداخته است بنابراين يكى از فراريان نيز كمانش را مسلح كرد و خواست تا او را نشانه گيرد ولى با شنيدن صداى پيامبر كه در گوشش طنين‌افكن شد غافلگير گرديد : چه كار مىكنى من رسول اللّه هستم . اين صدا براى همه ، مژدهء مسرّت‌بخشى بود چرا كه بر ايشان روشن شد كه پيامبر خدا همچنان در قيد حيات است .\r\nپيامبر ( ص ) در مرحلهء دوم كه مشركان فعال شده و روحيه خود را بازيافته بودند تعداد بسيارى از قهرمانان مسلمان را از دست داد كه از همه سرشناس‌تر حمزه پسر عبد المطلب ( عموى پيامبر ( ص ) ) بود كه مورخان در توصيفش مىگفتند وقتى قدم به ميدان جنگ بگذارد آويزهء شمشيرش به چشم نمىآمد او چون برق ، شمشيرش را بر سرها و تن‌ها فرود مىآورد و مردم را به اين سو و آن سو مىافكند و در همان حال كه مىتازيد و هجوم مىبرد مردان را به دونيم مىكرد و دست و پايشان را از بدن جدا مىساخت ، هيچ كس در برابرش ياراى ايستادگى نداشت مگر آنكه با دست و پاى از تن جدا ، بر زمين مىافتاد تا اينكه بردهء سياهى كه هند مادر معاويه همه چيز در اختيارش گذاشته بود و او را با پول فراوان تشويق كرده بود كه سه نفر : على ، محمد و\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nحمزه را و اگر نتوانست يكى از آنها را براى او بكشد تا كينه‌اش به اين خاندان فرو نشيند و انتقام پدر ، برادر و عمويش را گرفته باشد ؛ اين بردهء سياه مشكلات و دشوارى كشتن محمد و على را خوب درك مىكرد زيرا محمد هميشه بوسيلهء يارانش احاطه مىشد و على در ميدان نبرد در كمال هشيارى و دقت مىجنگيد بطورى كه به نظر مىرسيد كه از هر سو قدرت ديد دارد لذا تنها وعدهء قتل حمزه را به او داد ، هند پس از بخششى فراوان به او ، به انتظار لحظه عمل نشست . برده سياه وظيفه‌اى جز كشتن حمزه در فرصت مناسب ، نداشت بنابراين در پشت صخره‌اى به كمين نشست . حمزه طبق عادت خود در تعقيب جنگجويان و قهرمانان قريش از آنجا گذشت ؛ فرصت طلايى فرا رسيد نيزه‌اش را به سوى او نشانه رفت و پرتاب كرد نيزه بر بدنش اصابت كرد حمزه صورتش را برگرداند تا ببيند اين ضربهء ناجوانمردانه از كجا بر وى وارد شده است بدنش به شدت آسيب‌ديده بود با اين حال بر پاهاى خود فشار آورد و آنها را واداشت تا به سوى قاتل خود ، حركت كنند هنگامى كه چشم قاتل به او افتاد كه به سويش در حركت است ، لرزه بر اندامش افتاد ولى قدمهاى حمزه ديگر ياراى راه رفتن نداشتند و نيروى حركت از آنها سلب شده بود و جان به جان آفرين تسليم كرد .\r\nاستاد عبد الفتاح عبد المقصود كه سخن از برخورد ابو سفيان و همسرش هند دختر عتبة بن عبد المطلب بميان آورده مىگويد : نوادگان همراه با كنية نياكان ، شيوهء كارشان را نيز به ارث برده‌اند زيرا تنها پس از گذشت نيم قرن يا اندكى بيشتر از چنين برخوردى ، يزيد بن معاويه ( نوادهء ابو سفيان ) را مىبينيم كه بجاى سرنيزهء جدش ، با چوبدستى بر گونهء جسد كشته‌شدهء امام حسين ضربه مىزند و فرو افتادن دندانها و پخش شدن آنها را به نظاره مىنشيند تو گويى از هم دريدن و پاره كردن ، حرفهء خانوادگى آنهاست و از اين كار لذت مىبرند و در ادامه مىگويد : چه بسا اگر بزرگ خاندان بنى اميه ( ابو سفيان ) تنها و به حال خود واگذار مىشد بر زمين خم مىشد خاك را از جگر به زمين افتادهء حمزه پاك مىكرد و آن را به دهانش مىبرد و با دندان پاره پاره مىكرد و فرو مىبرد تا شايد برخى از آنچه را كه همسرش به دور افكنده بود ، نوش جان كند .\r\nما در « سيرة المصطفى » راجع به كشته شدن حمزه و پىآمدهاى آن و برخورد پيامبر ( ص ) با اين مسأله ، سخن گفتيم و ديگر نياز به تكرار آن مطالب در اين كتاب نيست .\r\nدر سيرهء ابن هشام آمده كه وقتى پيامبر خدا به دهانهء دره رسيد على بن ابى طالب\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبيرون شد و زره چرمى خود را پر از ضمادهاى دارويى كرد و آنها را براى پيامبر آورد و سر و صورتش را از خونهايى كه بر اثر زخمهاى وارده جارى شده بود ، شستشو داد .\r\n« ابن اثير » روايت مىكند كه على ( ع ) مرتب آب مىآورد و زخمهاى پيامبر را شستشو مىداد ولى خون بند نمىآمد تا اينكه فاطمهء زهرا سر رسيد او را در آغوش گرفت و گريه كرد و به زخمهايش پرداخت تا اينكه خون بند آمد .\r\n« واقدى » آنچنان كه در شرح نهج البلاغه آمده مدعى است كه فاطمهء زهرا با گروهى از زنان مسلمان از مدينه خارج شد محمد بن سلمة با آنها بود و تعداد زنان به 14 مىرسيد در حالى كه روايت « مفيد » حكايت از آن دارد كه پيامبر وقتى به مدينه بازگشت فاطمهء زهرا كه ظرفى پر از آب بدست داشت ، از وى استقبال كرد و پيامبر صورت خود را شست .\r\nظاهر اين روايت دلالت بر آن دارد كه فاطمه زهرا به اتفاق زنانى كه به قصد احد خارج شدند ، از مدينه بيرون نرفت . روايت اول درستتر به نظر مىرسد زيرا خبر شكست مسلمانان به مدينه رسيده بود و شايعهء كشته شدن پيامبر در مدينه شدت گرفت و بدون ترديد به گوش فاطمهء زهرا نيز رسيد او اخبار نبرد را دنبال مىكرد بعيد به نظر مىرسد كه خبر كشته شدن پدرش و عمويش حمزه را شنيده باشد و همراه زنان بيرون نيامده باشد تا شايد آنچه بر پدر ، همسر و ديگر مسلمانان وارد آمده ، باشد ولى بهر حال از آنجا كه هر دو جنبهء مسأله معقول و پذيرفتنى است ، مشكلى پيش نمىآيد .\r\nدر هر صورت آنچنان كه در شرح نهج البلاغه به نقل از واقدى آمده على ( ع ) به تنهايى و علاوه بر كشتن بسيارى ، دوازده تن از جنگجويان سرسختى را كه به مبارزه‌اش رفتند ، به درك و اصل كرد . و هنگامى كه پيامبر پس از به خاك سپردن كشتگان ، بازگشت و على كه دستانش تا شانه به خون آغشته بود همراهش بود فاطمهء زهرا ذو الفقار را از او گرفت على ( ع ) به او گفت آن را بشوى كه امروز واقعا با من همراهى كرد . در برخى روايات آمده كه او اين ابيات را خواند :\r\n- اى فاطمه ! شمشير را كه شايستهء ملامت نيست مگر من آدم بزدل و فرومايه‌اى نيستم .\r\n- بجانم سوگند كه من در يارى رساندن به محمد و طاعت از خدايى كه از بندگانش آگاه است سنگ تمام گذاشتم .\r\n- خونهاى آغشتهء آن را بزداى كه اين شمشير جام مرگ به نوش بنى عبد الدار كرد .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاستاد شيخ محمد غزالى در كتاب خود « فقه السيرة » به نبرد احد پرداخته ولى على را كه بنا به نوشته‌هاى راجع به احد و حوادث آن اگر نبود از اسلام اسم و رسمى باقى نمانده بود - ناديده گرفته است و روايت مسلم را در صحيح خود نقل كرده كه در آن مىگويد : جز هفت تن از انصار و دو تن از قريش ، كسى با پيامبر باقى نماند و ادامه مىدهد كه هفت تن انصار تا دم مرگ جنگيدند ولى نامى از دو تن قريشى بميان نمىآورد حال آنكه تمامى منابعى كه هر نويسنده‌اى ناگزير بايد بدانها استناد كند تصريح دارند كه على ( ع ) در آن نبرد مبارزهء جانانه و بىنظيرى در تاريخ كرد و فداكاريها و جانبازيهايش بسيار بود ، ولى غزالى در كتاب خود نامى از وى نمىبرد تا نسبت به مهاجرينى كه از گرد پيامبر گريختند و به كوهها پناه بردند و در صدد بر آمدند تا ابن ابى سلول را روانه كنند تا از ابو سفيان بر ايشان امان‌نامه بگيرد - براى وى امتيازى ثبت نكرده باشد حال آنكه بايد واقعيتها را در نظر مىگرفت اگر چه به سود كسان مورد نظرش نباشد و آنها را خوش نيايد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nعلى در غزوهء احزاب ( خندق )\r\nغزوهء احزاب در اواخر سال پنجم هجرت پيامبر ( ص ) و تقريبا دو سال پس از احد ، اتفاق افتاد ميان اين دو غزوه ، نبردها و درگيريهايى وجود داشت كه بيشتر اوقات پرچم پيامبر در دست على ( ع ) قرار داشت . در هر بحرانى كه آيين نوپا و پيروانش با آن مواجه مىشدند على در پيشاپيش آنانى قرار داشت كه كمر به رفع آن و بر طرف ساختن عوارضى كه بر دلها و جانها بجاى مىگذاشت ، مىبستند و در هر جايى كه نياز به قهرمانى و فداكارى و جانبازى بود و قهرمانان و شجاعان را ترس و وحشت فرا مىگرفت ، على ، حضور داشت .\r\nقريش و ديگر اعراب و هم‌پيمانانش از عربهاى حجاز و يهوديان يثرب ، به توافق رسيدند تا بر محمد در پايتخت نوپايش ، يورش آورند تا ديگر از اسلام اثرى بجاى نماند ، آنچنان كه در تأليفات سيره و تاريخ آمده گروهى از رهبران بنى النضير همچون سلام بن ابى الحقيق و حى بن اخطب و هودة بن قيس و ديگران كه پيامبر آنان را از مدينه بيرون رانده و دارايىشان را مصادره كرده بود با قريش در مكه تماس برقرار كردند و بدنبال مذاكرات مفصلى ، به توافق رسيدند كه پس از فراهم آوردن بيشترين نيرو بر مسلمانان يورش آورند . قريش از اين تجمع و اتحاد جديد ، استقبال كرد به اين گمان كه اتحاد تازه ، آنچه را كه در احد و بدر نتوانست تحقق بخشد ، عملى مىكند .\r\nگروهى از يهوديان و قريش ، به ميان اعراب به راه افتادند و نسبت به محمد در صورت پاى گرفتن او و دعوتش ، آنان را هشدار دادند . برخى اعراب پاسخ مثبتشان دادند . قريش به رهبرى ابو سفيان به همراهى چهار هزار جنگنده كه سيصد تن از آنان\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nسواره بودند از مكه به قصد مدينه ، خارج شدند و از « دار الندوة » به سازماندهى خود پرداختند .\r\nاز بنى سليم نيز هفتصد جنگجو به فرماندهى سفيان بن عبد شمس - هم پيمان حرب - بن امية - آماده شدند ، بنى اسد و بنى فزاره نيز با هزار جنگجو به فرماندهى عينية بن - حصن آمادهء نبرد شدند از بنى اشجع و بنى مرة بن عوف نيز تعداد بسيارى آماده شدند و مجموع همگى آنها به ده هزار رزمنده بالغ گرديد وقتى خبر آنها از طريق گروهى از خراتمه - كه به حضور پيامبر رسيده بودند و جمع آمدن قريش و هم‌پيمانانشان را به اطلاع وى رساندند - به سمع پيامبر رسيد مسلمانان را فرا خواند و آنان را به شكيبايى ، جهاد و آماده شدن براى رويارويى با تجاوزگران ، دعوت كرد و در اين كه براى مصون ماندن شهر از اشغال دشمن چه بايد كرد با آنها به مشورت نشست . نظر نهايى متعلق به سلمان فارسى بود كه تحسين همه را برانگيخت زيرا اجراى پيشنهاد وى ، حتما پيشروى متجاوزان را با دشواريهايى مواجه مىساخت و از خطرات رويارويى مستقيم دو طرف ، مىكاست .\r\nدر روايات مربوط به اين غزوه ، آمده است كه مسلمانان سلمان فارسى را به خاطر اين ايده و تدبير ، گرامى داشتند و ارج گذاردند و هم مهاجرين و هم انصار ، خود را به وى نزديك مىدانستند . مهاجرين مىگفتند سلمان از ماست انصار هم مىگفتند سلمان از ماست و در آن لحظه براى ارج گذاشتن به سلمان و بزرگداشت او احساساتى و هيجان‌زده شده بودند پيامبر از اين وضع در شگفت ماند و در اين بزرگداشت با ايشان همزبان شد و سخن مشهور خود را بر زبان آورد : ( سلمان از اهل البيت ما است ) و در مناسبت ديگرى خطاب به مسلمانان فرمود : نگوييد سلمان فارسى بلكه بگوييد سلمان محمدى . شايد هم مىخواست با اين سخن به مسلمانان بفهماند كه نام و نسب چيزى بر شأن انسان نمىافزايد و آنچه در اين زمينه به آدمى ارج و والايى مىبخشد كار نيك و تلاش و كوشش بىريا و مخلصانه است و اگر اخلاص سلمان و ايمان عميق وى به اسلام و مفاهيم آن و نيز ايثار و جانبازيش در راه آن نبود او نيز در شمار ديگران بود .\r\nهمگى مسلمانان در حالى كه پيامبر همراهيشان مىكرد شروع به اجراى پيشنهاد سلمان كردند و گودالى به دور شهر حفر كردند كه باعث مىشد ورود اشغالگران و متجاوزين به شهر به آن سرعت كه انتظار داشتند ، صورت نگيرد .\r\nدر تاريخ طبرى و منابع ديگر آمده كه پيامبر براى هر ده نفر از مسلمانان 40\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nذرع سهميه براى حفر كردن تعيين كرد و خود نيز همچون يكى از آنان دست به كار شد و در اين كار زحمت فراوان كشيد . برخى از منافقين روانهء خانه‌هاى خود شدند و برخى ديگر نزد پيامبر آمدند و بهانه‌هاى واهى آوردند و از اين كار عذر خواستند كه بنا به آنچه در تأليفات سيرهء نبوى آمده خداوند در مورد آنان آياتى را نازل فرمود .\r\nقريش با تعداد انبوهى كه بالغ بر سه برابر تعداد مسلمانان مىشد و با جنگ‌افزارهايى كه مسلمانان فاقد بودند با غرور و نخوت تمام در حالى كه تصور نمىكردند محمد و پيروانش بتوانند بيش از چند ساعت ايستادگى كنند پيش آمد ولى بر دروازه‌هاى شهر ، مانعى را ميان خود و مسلمانان يافت كه جز با تلاشهاى سخت و دشوار نمىشد از آن گذشت بويژه كه قهرمانان اسلام در آن سو ، كمين كرده بودند تا هر كه را كه جرأت عبور از اين مانع در خود يافت به خاك هلاكت افكنند آنها با تمام انبوهى جمعيت خود و جنگجويانشان شگفت زده شده بودند و تنها اقدام به پرتاب نيزه و تير كمان كردند و جرأت عبور از ( خندق ) را نمىيافتند ابو سفيان بن حرب پس از آمدوشدهاى بسيار و طولانى ، موفق شد يهوديان بنى قريظه را به سوى قريش بكشاند و اين امر بر محمد گران آمد . مسلمانها بر زنان و خانواده خويش ، بيمناك شدند منافقين به پراكندن تخم ترس و وحشت در شهر ، مشغول شدند خداوند متعال مسلمانان و مشركان را در آن روز طى آيات زير به توصيف كشيده است :    « إِذْ جاؤُكُمْ مِنْ فَوْقِكُمْ وَ مِنْ أَسْفَلَ مِنْكُمْ وَ إِذْ زاغَتِ الْأَبْصارُ وَ بَلَغَتِ الْقُلُوبُ الْحَناجِرَ وَ تَظُنُّونَ بِاللَّهِ الظُّنُونَا هُنالِكَ ابْتُلِيَ الْمُؤْمِنُونَ وَ زُلْزِلُوا زِلْزالًا شَدِيداً وَ إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ ما وَعَدَنَا اللَّهُ وَ رَسُولُهُ إِلَّا غُرُوراً »    ( الاحزاب - 12 - 10 ) ( ياد آريد وقتى را كه لشكر كفار از بالا و زير بر شما حمله‌ور شدند و چشمها حيران شد و جانها به گلو رسيد ( و مؤمنان حقيقى به وعدهء حق و فتح اسلام ) خوش گمان ( و ديگران ) بد گمان بودند در آنجا مؤمنان امتحان شدند ( و ضعيفان در ايمان ) سخت متزلزل گرديدند و نيز در آن هنگام منافقان و آنان كه در دلهاشان مرض بود با يكديگر مىگفتند آن وعدهء نصرت و فتحى كه خدا و رسول به ما دادند غرور و فريبى بيش نبود ) .\r\nپيامبر اكرم موفق شد با كاردانى و خردمندى ، طى داستان مفصلى كه جاى ذكر آن در اين كتاب نيست ، ميان تجاوزگران و بنى قريظه ، تفرقه اندازد .\r\nكار بر قريش دشوار شد و فرماندهان آن را ، بيم از هم پاشيده شدن آن جمع انبوه در صورت باقى ماندن در همان جايى كه چيزى عايدشان نمىكرد ، فرا گرفت بنابراين\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nعمرو بن عبد ود العامرى كه بنا به توصيفى كه مورخين از وى به عمل آورده‌اند با هزار جنگجوى قهرمان برابرى مىكرد پيش آمد او به ادعاى طبرى و ديگران در جنگ بدر شركت جسته بود و طى آن جراحات سختى برداشته بود كه از شركت در احد بازش داشته بود .\r\nدر روز خندق ، او به اتفاق عكرمة بن ابى جهل و هبيرة بن ابى وهب و نوفل بن - عبد اللّه و ضرار بن الخطاب بن مرداس ، سوار بر اسب پيش آمدند و لشكريان خود را به سوى جنگ مىرماندند و خود به طرف خندق آمدند تا از آن عبور كنند و خود را به سوى ديگر آن كه مسلمانان موضع گرفته بودند ، برسانند . على ( ع ) و گروهى از مسلمانان در جهت ديگر خندق برابر آنها ، به نگهبانى مىپرداختند گروه نامبرده براى مدتى تلاش كردند تا اسبان خود را بهر قيمت شده به آن سوى هدايت كنند تا اينكه بالاخره جايى را يافتند كه امكان عبور از آنجا ، ميسر شد بنابراين به همان سوى ، حركتشان دادند و خود را به آن سوى ديگر رساندند . على ( ع ) خود را به آنها رساند و در همان جا ايستاد تا كسى ديگر موفق بدين كار نگردد . عمرو بن ود مسلمانان را به مبارزه طلبيد سخنانش و كلماتى كه از دهانش بر مىآمدند تو گويى بوى مرگ مىداد هيچ كس پاسخش نداد و هنگامى كه على صداى مبارز طلبيدن او را شنيد كه مسلمانان را به نبرد مىخواند جاى خود را ترك كرد و به شتاب سوى پيامبر آمد و به وى گفت ، من به مصاف او مىروم اى رسول خدا . پيامبر ( ص ) در حالى كه او را از اين كار بازمىداشت به او فرمود : على ! اين عمرو است . عمرو دوباره ندايش را تكرار كرد و مسلمانان را به مبارزه طلبيد و مسلمانان همچنان ساكت بوده و پاسخى نمىدادند .\r\nعلى قدم پيش گذارد و ملتمسانه از پيامبر اجازه خواست تا به مبارزه‌اش رود پيامبر به او دستور داد كه بنشيند اطاعت كرد ولى بسيار مشتاق بود تا راهى بيابد و از پيامبر اجازه بگيرد عمرو بن عبد ود همچنان مبارز طلبى خود را تكرار مىكرد و مسلمانان را به نبرد فرا مىخواند و مىگفت : پس كجاست اين بهشت شما كه ادعا مىكنيد هر كس كشته شود بدان راه مىيابد آيا كسى از شما مايل نيست كه بدانجا رود ؟\r\nپيامبر به چهره مسلمانان نظر مىافكند و آنان را كه از ترس به لرزه افتاده بودند به مبارزه با او فرامىخواند عمرو بن عبد ود بازهم خروشش را بلند كرد و آنچنان كه در روايت « حلبى » در سيره‌اش و « مفيد » در ارشادش آمده اين ابيات را مىخواند :\r\n- از بس كه نداى هل من مبارز در جمعشان سر دادم صدايم گرفت .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n- من ، همچنان اين ندا را سر مىدهم و براى جنگيدن و درگير شدن شتاب دارم .\r\n- شجاعت در جوانمردان و رادمردان ، از شايسته‌ترين خويهاست .\r\nپيامبر همچنان به على اجازه نمىداد و بسيار مايل بود كه در ميان مسلمانان يكى از ايشان به مبارزه با او بشتابد و فرمود : چه كسى با او به مبارزه مىپردازد من خود بهشت را براى او نزد خدا تضمين مىكنم . هيچ صدايى از آنان بلند نشد آنگاه به على ( ع ) اجازه داد و شمشير خود را در اختيارش گذارد و دستار و سپر خويش را به او پوشاند و دو دستش را به دعا بلند كرد و گفت : پروردگارا تو در روز بدر عبيدة و روز احد حمزه را گرفتى اينك اين على برادر و پسر عموى من است مرا تنها رها مكن كه تو بهترين وارثان هستى . آنگاه على در حالى كه اين اشعار را بر زبان مىآورد به مبارزه او شتافت .\r\n- شتاب مكن اينك كسى آمده كه به ندايت پاسخ مىدهد و ناتوان نيست .\r\n- با بصيرت و عزم آمده و راستى ، نجات‌بخش هر پيروزمندى است .\r\n- من بر آنم كه از ضربه‌اى كارى كه پس از جنگها نيز طنين‌افكن باشد شيون و زارى جنازه‌ها را براى تو بپادارم .\r\nعمرو بن ود با تبختر و غرور تمام و سرمست قهرمانيهايى كه در نبردها و جنگها داشته وصيت شهرتش را در هر كوى و برزن اعراب رسانده و زبانزد خاص و عام كرده در برابرش ايستاد .\r\nاو با تكبر و غرور زياد و با نگاهى تمسخرآميز ، با على ( ع ) برخورد كرد و پس از يادآورى نام و نسب خود به او گفت : بگذار يكى از عموهايت به نبرد من آيد من مايل نيستم ترا به قتل برسانم زيرا پدرت دوست من بود و من همدم او بودم .\r\nراويان مىافزايند كه على به او گفت : اى عمرو تو مىگويى هر كس مرا به برگزيدن سه مطلب فراخواند و لو به يكى از آنها ، پاسخ مثبتش خواهم داد و من ترا به اسلام دعوت مىكنم . عمرو از اين سخن به خنده افتاد و گفت : مرا معذور دار چون من دين ابا و اجدادى خود را رها نخواهم ساخت . على ( ع ) گفت : از تو مىخواهم كه با اين لشكريانى كه همراهت هستند بازگردى . گفت اجازه نخواهم داد كه حديث فرار من زبانزد اعراب شود . پس از آن امير المؤمنين به او گفت : حال كه تن به اسلام نمىدهى و حاضر نيستى كه با همراهيانت بازگردى ترا به مبارزه و ميدان نبرد دعوت مىكنم . به او گفت : اى برادرزادهء من بهتر است كسى به مبارزه‌ام بيايد كه از تو\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمسن‌تر باشد چه من خوش ندارم ترا بكشم . على به او گفت : ولى من خوش دارم كه ترا بكشم . آنگاه خشمناك از كوره در رفت از اسبش به زير آمد و بر على يورش برد و ضربه‌اى بر سرش وارد آورد . على با سپر خود آن را از خود راند ولى شمشير سپر را دريده و از آن بر سر او نفوذ كرد و جراحاتى بر آن وارد آورد ولى على ( ع ) كنترل خود را از دست نداد ضربه‌هاى پياپى بر وى وارد مىآمد و او ( جاى خالى ) مىداد آنگاه على بر وى يورش برد و ضربه‌اى بر گردنش وارد آورد كه چون صاعقه صدايش در ميان دو لشكر ، طنين‌انداز شد عمرو بر زمين افتاد و همچون گاو سر بريده ، خون از او فواره مىزد و بر اثر آن غبارى برخاست كه جلوى ديد لشكريان را از ايشان گرفت .\r\nدر برخى مؤلفات سيره به نقل از جابر بن عبد اللّه انصارى آمده كه او گفته است :\r\nمن هنگامى كه على به مبارزهء عمرو بن ود شتافت او را زير نظر داشتم تا ببينم كارشان به كجا مىانجامد وقتى على ( ع ) بر او ضربه وارد آورد گرد و خاك شديدى برخاست و مانع از ديد من شد ولى صداى تكبير به گوشم خورد مسلمانان تكبير مىگفتند و دانستم كه على حريفش را كشته است وقتى كشته شد آنها كه همراهش بودند گريختند و اسبانشان شتابان راه خندق پيش گرفتند در اين ميان اسب نوفل بن عبد المغيره در خندق گير افتاد مسلمانان با سنگ وى را مورد حمله قرار دادند ، گفت : اى گروه اعراب كشته شدن بهترى برايم در نظر گيريد كه آنچنان كه در روايت طبرى آمده على ( ع ) به سراغش آمد و او را كشت .\r\nابن هشام در سيرهء خود به نقل از الزهرى روايت مىكند كه به همراه عمرو بن ود پسرش سحل نيز بود كه على بن ابى طالب او را نيز كشت و هبيرة بن ابى وهب را نيز كه سواره بود و خودش پياده تعقيب كرد و ضربه‌اى با شمشير بر او وارد آورد ضربه بر زين اسبش فرود آمد و زره و پوشش را به زمين انداخت عكرمة بن ابى جهل و ضرار بن الخطاب فرار كردند و به منبه بن عثمان بن عبيد اللّه نيزه‌اى اصابت كرد كه بر اثر آن در مكه فوت كرد . طبرى نيز همين روايت را نقل كرده است .\r\nمفيد در « الارشاد » مىگويد : هنگامى كه على ، عمرو بن ود را كشت در حالى كه چهره‌اش شكفته بود نزد پيامبر خدا آمد . عمر بن الخطاب به او گفت : آيا زره‌پوش او را برداشتى در ميان اعراب زرهى مثل آن يافت نمىشود . گفت : من شرمم آمد كه او را لخت كنم .\r\nو در جلد دوم از « فضايل الخمسة من الصحاح الستة » به نقل از جلد دوم « مستدرك -\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nالصحيحين » به نقل از سفيان الثورى با سند خود از پيامبر ( ص ) آمده كه او فرموده است : مبارزهء على با « عمرو بن ود » در روز خندق از اعمال امتم تا به روز قيامت ، برتر است .\r\nاين مطلب را « الخطيب البغدادى » در جلد سيزدهم از تاريخ خود و نيز عين آن را رازى در تفسير سورهء « القدر » و در الدر المنثور سيوطى در تفسير آيهء  « وَ رَدَّ اللَّهُ الَّذِينَ كَفَرُوا بِغَيْظِهِمْ لَمْ يَنالُوا خَيْراً وَ كَفَى اللَّهُ الْمُؤْمِنِينَ الْقِتالَ »  ( الاحزاب - 25 ) ( و خدا كافران را با همان خشم و غضبى كه به مؤمنان داشتند بىآنكه هيچ خير و غنيمتى بدست آورند نااميد برگردانيد و خدا خود امر جنگ را از مؤمنان كفايت فرمود ) به نقل از ابن حاتم و ابن مردويه و ابن عساكر آورده است : خداوند به واسطه على امر جنگ را از مؤمنان كفايت فرمود « 1 » .\r\nمفيد در ارشاد خود به نقل از قيس بن الربيع از ابى هارون السعدى روايت كرده كه او گفته است : حذيفة بن اليمان را ديدم و به او گفتم : اى ابو عبد اللّه وقتى دربارهء على و ويژگيهاى برجسته‌اش سخن گوييم اهل بصره به ما مىگويند كه شما دربارهء على افراط و غلو مىكنيد آيا تو سخنى دربارهء او دارى كه برايمان بگويى ؟\r\nحذيفه گفت : اى ابو هارون دربارهء على از من چه مىپرسى سوگند به خدا كه اگر همهء اعمال ياران محمد را از آغاز بعثت محمد تا روز قيامت در يك كفهء ترازو گذارند و عمل على را در كفهء ديگر ، عمل على بر تمام اعمال آنها سنگينتر خواهد بود و كفه‌اش پايينتر خواهد آمد اين است آنچه كه تاب تحملش را ندارند و نمىخواهند در آن تأمل كنند . حذيفه آنگاه گفت : چه حماقت و رذالتى است كه آنها تحمل نمىكنند آن روزى كه ( در جنگ خندق ) عمرو بن ود العامرى مبارز مىطلبيد فلان و به همان و حذيفه و همهء ياران محمد ، كجا بودند ؟ او مبارز طلبيده بود ولى هيچ كس جز على پاسخش نگفت او به مبارزه‌اش و خداوند به دست او وى را كشت سوگند به آنكه جانم بدست اوست اين كار او در آن روز ، از اعمال اصحاب محمد تا روز قيامت ، اجر و ثواب بيشترى دارد .\r\nوقتى برخوردهاى زبونانهء مسلمانان و موضع آنان در اين نبرد در حالى كه پيامبر آنان را به مبارزه و ميدان كارزار فرامىخواند و آنان از ترس و وحشت به خود\r\n\r\n\r\n","description":"","footnote":"\r\n( 1 ) نگاه كنيد به فضايل الخمسة ج 2 ص 323 .\r\n","page_name":" 223 ","page_number":223},
  {"content":"\r\n\r\nمىلرزيدند مد نظر قرار گيرد و ملاحظه شود كه مشركان قهرمان خود را كه آوازه‌اش تمام جزيرة العرب را درنورديده بود به ميدان نبرد گسيل داشته و مطمئن بودند جوانى كه در بدر و احد آن همه شگفتى از خود نشان داده اينك به دست جنگجوى دليرشان عمرو بن ود العامرى ، امان نخواهد يافت و به طور حتم مغلوب خواهد شد و حتى خود مسلمانان نيز دچار يأس شده بودند و بسيارى از آنان يقين حاصل كرده بودند كه على ( ع ) نيز قربانى ديگرى در شمار قربانيان پيشين قهرمان قريش و همهء اعراب - عمرو بن ود - خواهد بود و پس از آن قربانيان بسيارى خواهند داد ولى خداوند متعال اميد و انتظار مشركان را مبدل به يأس گرداند و همگى خود را در برابر حادثهء غير منتظره‌اى يافتند و سرنوشت نبرد تن به تن آن دو به صورتى كه بيان شد ، جريان يافت و از آن پس ارزشهاى تازه‌اى مطرح گرديد ؛ مسلمانان نفسى به راحتى كشيدند و اميد به پيروزى جان تازه‌اى در آنها گرفت و متجاوزين با كشته شدن عمرو روحيه خود را از دست دادند و اميد پيروزى بر محمد و يارانش در آنها مبدل به يأس شد و با توجه به اثرات و نتايجى كه نبرد اين دو بجاى گذاشت ديگر چندان از واقعيت بدور نخواهد بود كه كسى على را در آن روز ، به گونه‌اى كه حذيفه و امثال او توصيف كردند ، وصف كند .\r\nوقتى خبر مرگ عمرو بن ود به خواهرش عمرة رسيد گفت : چه كسى او را كشت و جرأت مبارزهء با او را يافت به وى گفتند : على بن ابى طالب او را كشت . گفت : او ( عمرو ) ، قهرمانان را كشت و با همگنانش مبارزه كرد و سرانجام به دست بزرگوارى از قوم خود كشته شد . و اين ابيات را بخواند :\r\n- اگر قاتل عمرو جز آن بود كه او را كشت همواره و تا ابد بر او گريه مىكردم .\r\n- ولى قاتل او كسى است كه نمىشود خرده‌اى از او گرفت و پدرش را - از بلنداى بنى هاشم است كه سر بر آسمان دارند و مردم از رشك بر آنان ، مىميرند .\r\n- خاندانى كه خداوند دريغش آمده كه كرامت دين و دنيا بىهيچ منازعى از آن ايشان نباشد .\r\n- اى ام كلثوم بر او گريه كن ولى گريهء خود را گريهء دردمندى بر سوگ فرزند مخوان .\r\nبا كشته شدن او افسانهء اين قهرمان همراه با آوازهء قهرمانان و پهلوانانى كه على\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nطومارشان را بر چيده بود در پيچيد و همزمان ، دلها از اين جوانى كه تا كنون مانندى در ميان قهرمانان عرب براى وى پيدا نشده مالامال رشك و حسادت گرديد او را مىديدند كه در بدر پيشاپيش همهء مسلمانان ، به جنگ با سران قريش و قهرمانان آن مىشتابد و در احد ، همچون كوه در برابر سيل مهاجمانى كه قصد جان پيامبر كرده بودند ، ايستاد در حالى كه ياران او همگى فرار كرده و او را - در صورتى كه على در برابرشان ايستادگى نمىكرد و اميدشان را با ناكامى و يأس روبرو نمىساخت - در چنگال دشمنانش رها كرده بودند و در خندق به تنهايى و با ضربه‌اى كه بر قهرمان عرب ( عمرو بن ود ) وارد آورد همهء خواب و خيال دشمنان متحد شده ( احزاب ) را نقش بر آب ساخت و هميشه و در همهء نبردها پيروزى از آن او بود چنين بود كه پيامبر همواره و آنچنان از فضل و مقام و موقعيتش نزد خدا صحبت مىكرد كه بيشتر صحابه نيز بر او رشك مىبردند و مترصد نقطهء ضعفى بودند تا به رخش كشند . روزى پيامبر به اتفاق زبير قدم مىزد در راه به على برخورد كردند پيامبر لبخندى بر او زد و على نيز در پاسخ ، لبخندش گفت و هر يك به راه خود رفتند بر زبير ، گران آمد كه براى على ، چنين مقام و منزلتى نزد پيامبر خدا ( ص ) وجود داشته باشد بنابراين به پيامبر گفت :\r\nاين چه تكبر و غرورى است كه على بن ابى طالب ( ع ) دارد ؟ پيامبر دانست كه در پس اين كلمات ، چه منظورى نهفته است لذا پاسخش داد كه اين تكبر نيست و مطمئنا تو با او مىجنگى و بر او ستم روا مىدارى .\r\nروزها و سالهاى درازى گذشتند و زبير ، حوادث بسيارى را از سر گذراند و على در همهء آنها حضور داشت ، زبير نيز طى اين مدت از مسيرى كه على براى خود برگزيده بود ، منحرف نگشت . پيامبر مدتها از صحنه خارج شده بود تا اينكه زمان نبردى فرارسيد كه طلحه و زبير و عايشه - به هنگامى كه مردم از على خواستند تا زمام قدرت را بدست گيرد - عليه على ( ع ) رهبرى كردند در اين زمان و در حالى كه نبرد به اوج خود رسيده بود على او را فراخواند و سخن پيامبر را به يادش آورد . چيزهايى از آن به ذهنش خليد و او را تكان داد و اگر فرزندش عبد اللّه بر او مؤثر نمىافتاد و سرنوشت شومى را برايش بر نمىگزيد مىرفت كه او را از اين جنگ ، بازدارد .\r\nبهر حال و على رغم اينكه مشركين پس از كشته شدن عمرو بن ود و دوستانش ضربهء سختى خوردند كه پيش از آن هيچ انتظار آن را نداشتند و روحيهء خود را كاملا از دست دادند سعى كردند استقامت و پايدارى كنند و در انديشهء آن بودند\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nكه به هر قيمت شده بر مدينه يورش آورند ولى خداوند متعال ، دست آنها را خوانده بود و با ارسال صاعقه و طوفانهاى سهمگين ، پاسخشان گفت كه بر اثر آن ، چادرهاى آنان از جا كنده شد و ديگهاى آنها واژگونه گرديد و پراكنده شدند و ترس و نگرانى ، آنان را در بر گرفت و با رها كردن آنچه همراه آورده بودند و درحالىكه تنها در انديشهء نجات خود بودند ، آمادهء ترك آنجا شدند و آيهء زير بر رسول خدا نازل گرديد :  « يا أَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَ جُنُوداً لَمْ تَرَوْها وَ كانَ اللَّهُ بِما تَعْمَلُونَ بَصِيراً »  ( احزاب - 9 ) ( اى اهل ايمان نعمتى را كه خدا به شما عطا كرد وقتى لشكر بسيارى از كافران بر ضد شما جمع شدند پس ما به مدد و يارى شما بادى تند و سپاهى بسيار ( از فرشتگان ) كه به چشم نمىديد فرستاديم و خدا خود به اعمال شما آگاه بود ) .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nعلى در حديبية\r\nطبق نوشتهء مورخان ، شش سال پس از هجرت پيامبر از مكه به مدينه و در آغاز ذىقعده سال ششم و پس از حوادث و جنگهاى خونين با قريش و يهود كه پيامبر ( ص ) طى آنها آنچنان پيروزيهايى را مسجّل ساخت كه آيين اسلام را گامهاى بزرگى به پيش راندند و مسلمانان در نتيجهء آنها از جمله بزرگترين نيروى ضربتى در شبه جزيره گرديدند و بيشتر اعراب حجاز دين تازه را پذيرفته بودند و در حالى كه مسلمانان با بىصبرى انتظار زيارت كعبه را مىكشيدند و در هر نمازى كه به سوى آن بجاى مىآوردند به ياد آن مىافتادند در چنين شرايطى ، پيامبر به فرمان الهى تصميم گرفت كه فريضه حج بجاى آورد اين خبر همچون برق در سرتاسر مدينه پخش شد و بدين منظور اقدامات حساب شده و تدابير خردمندانه‌اى از سوى پيامبر ، اتخاذ شد ؛ گروهى از غير مسلمانان را فرا خواند تا در اين سفر ، وى را همراهى كنند و فرستادگانش را به سوى قبايل مختلف اعراب گسيل داشت تا برايشان روشن سازد كه آن گروه از قريش كه با وى به ستيز مىپردازند ستيزشان براى هبل و لات و عزى نيست بلكه به اين خاطر است كه او با استثمار و سلطه بر ضعفا و فقرا مبارزه مىكند و به برابرى و مساوات در همهء حقوق و وظايف فرا - مىخواند . او آرزو داشت كه در ماه‌هاى حرام با بيشترين تعداد مسلمانان و غير مسلمانان وارد مكه شود ولى مؤلفين سيرهء پيامبر تأكيد دارند اعرابى كه همچنان بر شرك خود باقى مانده بودند به اين دعوتش پاسخ نگفتند و او تنها با مسلمانانى كه با خود برده بود و تعدادشان بالغ بر هزار و چهارصد يا اندكى كمتر مىشد و شمشيرهايشان را در نيام داشتند ، خارج شد و در همه جاى جزيرة العرب اعلام كرد كه او در پى جنگ و\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nكشتار نيست .\r\nدر روايت مفيد در ارشادش آمده كه پرچم را همچنانكه در بيشتر جنگها و غزواتش عمل مىكرد به دست على ( ع ) سپرد و هفتاد شتر با وى روانه ساخت و خود پيشاپيش آنها سوار بر شتر خود ، از مدينه خارج گرديد . همگى شمشيرهايشان را در نيام فرو برده بودند و به همين وضع راه مكه پيش گرفتند وقتى خبر اين حركت به قريش رسيد جملگى بر آن شدند كه به هر قيمت شده و هر اندازه قربانى دهند ، او را از ورود به مكه ، بازدارند و خالد بن وليد را در رأس گروهى از جنگجويان خود گسيل داشتند تا راه را بر او ببندند ، وقتى پيامبر از اين تصميم قريش با خبر گرديد فرمود : اى نفرين بر اين قريش باد اين جنگها آنها را از پاى در آورده چرا مرا به اعراب وانمىگذارند ؟\r\n( و خود از سر را هم كنار نمىروند ) تا اگر اعراب بر من چيره شدند و به قتلم رساندند كه به مراد خود رسيده‌اند و اگر خداوند مرا بر ايشان پيروز گرداند فوج فوج وارد اسلام خواهند شد قريش چه خيال مىكند سوگند به خدا كه همچنان و تا دم مرگ بر آنچه كه خداوند براى آن مرا مبعوث گرداند جهاد خواهم كرد .\r\nو در روايت ابن اسحاق آمده كه قريش ، او را ناگزير ساختند كه از راهى كه به مكه ختم مىشود منحرف گردد و راه پرپيچ‌وخمى را طى كردند و از آنجا به « ثنية المراد » ( حديبية ) رسيدند ، پس از آن ، قريش به مكه بازگشتند تا در صورتى كه محمد از آن سمت قصد ورود به آن را داشته باشد به دفاع بپردازند و چندين بار نيز سعى كردند به فرماندهى خالد بن الوليد ، بر مسلمانان يورش برده و عرصه را بر آنان تنگ كنند ولى على ( ع ) و گروهى از مسلمانان مصمم ، به رويارويى مىپرداختند و همهء تلاشهاى قريش را عقيم مىگذاردند .\r\nابن اسحاق در روايتى به نقل از ابن عباس ، مدعى است كه قريش پنجاه تن از قهرمانان سرسخت خود را گسيل داشت تا بر گروهى از ياران پيامبر آسيب وارد آورند كه مسلمانان آنان را به اسارت گرفتند و نزد پيامبر آوردند و او نيز ايشان را آزاد كرد .\r\nپيامبر همچنان براى ورود به مكه پافشارى مىكرد و قريش نيز اصرار داشت كه مانع وى گردد ولى پس از آنكه متوجه شد كه ياران پيامبر كه همگى جان و دل فداى محمد مىكنند عزم جزم كرده‌اند كه در صورت ناگزير شدن از سوى قريش به جنگ بپردازند درك كرد كه تنها پس از چيرگى بر همراهان مسلمانش ، قادر به پيروزى\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nبر محمد است و اين كار برايش خيلى گران تمام مىشود و از عهده‌اش خارج است بويژه كه اطلاع يافته بود مسلمانان در آن دشت و زير درختى ، پيمان بسته‌اند كه اگر قريش خواهان جنگ باشد تا دم مرگ بجنگند و بنا به آنچه بسيارى از مفسرين ترجيح داده‌اند آيهء زير اشاره به همين بيعت ( پيمان ) دارد :  « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً »  ( سورهء فتح - 18 ) ( خداوند از مؤمنانى كه زير درخت بر تو بيعت كردند به حقيقت خشنود گشت و از وفا و خلوص قلبى آنها آگاه بود كه وقار و اطمينان كامل بر آنها نازل فرمود و آنان را به فتحى نزديك پاداش داد . )\r\nقريش پس از آن برخورد قاطعى كه از محمد و يارانش ديدند به مذاكرهء با وى تن دادند و از جمله آخرين كسانى را كه بدين منظور به حديبية نزد پيامبر گسيل داشت سهيل بن عمرو و حويطب از بنى عبد العزى بودند و تلاشهاى گسترده‌اى ميان طرفين به كار رفت كه طى آنها سهيل دربارهء پيشنهادها و نظرات پيامبر ، به قريش مراجعه مىكرد و پس از كسب تكليف ، بازمىگشت .\r\nاز آنچه كه در صحيح ترمذى و كنز العمال و خصائص نسايى و تاريخ بغداد بر مىآيد اين گفتگوها و مذاكرات در مورد ورود پيامبر به مكه يا عدم آن دور نمىزد بلكه شامل مسائل ديگرى در جهت حفظ منافع مسلمانان بود و قريش نيز از طرف خود مسائلى به سود خويش را مطرح مىساخت . در صحيح ترمذى ، با اسناد به « ربعى بن - حراش » آمده كه على بن ابى طالب فرمود : در روز حديبية ، مردمى از مشركين به سوى ما آمدند كه از جمله سهيل بن عمرو در ميانشان بود و به ما گفتند : اى محمد ، گروهى از فرزندان و برادران و بزرگان ما به سوى تو آمده‌اند كه دركى از دين ندارند و آمدنشان به سوى تو به معناى فرار از اموال و زمينهاى ماست و از تو مىخواهيم كه آنها را بازگردانى . و او فرمود : اگر بنا به ادعاى شما اينان دركى از دين ندارند ما ايشان را روشن خواهيم ساخت و افزود : اى گروه قريش ! آيا به اين مفسده‌جوييها پايان مىدهيد يا خداوند كسى را بر شما خواهد فرستاد كه گردن شما را از دم شمشير بگذارند و خداوند قلبش را سرشار ايمان كرده است . ابو بكر و عمر و مشركان به او گفتند : اين مرد كيست اى رسول خدا ؟ فرمود : او همان تعمير كنندهء كفش است پيامبر قبلا كفش خود را به على سپرده بود تا آن را تعمير كند . النسايى در خصائص خود و الحاكم در مستدرك عين همين حديث را روايت كرده‌اند ولى روايت النسايى و الحاكم حكايت از آن دارد\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nكه هنگامى كه مشركين خواستار بازگرداندن فرزندان و بردگانشان از پيامبر شدند رو به عمر و أبو بكر كرده فرمود : شما چه نظرى داريد ؟ آن دو گفتند : كه اين مرد ( يعنى سهيل بن عمرو ) راست مىگويد . پيامبر متغير شد و رو به سوى گروه فرستادگان قريش كرد و فرمود : اى گروه قريش ! بالاخره از سوى خداوند بر شما كسى مىآيد كه خدا ايمان وى را آزموده و گردن شما را خواهد زد . أبو بكر گفت : اين منم يا رسول اللّه ؟ و عمر نيز گفت : آن كس من هستم يا رسول اللّه ؟ فرمود : نه او تعميركننده كفش است .\r\nآن دو دقت كرده ملاحظه نمودند كه على ، با در دست داشتن كفشهاى پيامبر ، مشغول تعمير آنهاست .\r\nفيروزآبادى در كتاب خود « فضايل الخمسة » مدعى است كه اين گفتگو را بسيارى از محدثين و مورخين روايت كرده‌اند و به منابع آن در مجاميع حديث اهل سنت ، اشاره كرده است « 1 » .\r\nبنا به آنچه در روايت بخارى آمده ، وقتى توافق بر سر مواد صلح ميان طرفين پايان گرفت ، پيامبر ( ص ) به على ( ع ) فرمان داد تا آن را طى نوشته‌اى ، مرقوم دارد و به او فرمود : بنويس : بسم اللّه الرحمن الرحيم . سهيل بن عمرو اعتراض كرد و گفت ما آن كس را كه الرحمن الرحيم است نمىشناسيم و بجاى آن بنويس : ( باسمك اللهم ) پيامبر موافقت فرمود و به على گفت : بنويس : اين چيزى است كه محمد پيامبر خدا و سهيل بن عمرو در مورد آن به توافق رسيدند . اين بار نيز سهيل اعتراض كرده گفت :\r\nاگر ترا به عنوان پيامبر خدا مىشناختيم و قبول داشتيم كه ديگر با تو نمىجنگيديم حال نام خود و نام پدرت را مرقوم دار . پيامبر فرمانش داد كه كلمهء رسول اللّه را پاك كند .\r\nعلى به او گفت : به خدا سوگند كه من اين كار را نخواهم كرد و پيامبر خود نوشته را گرفت و به دست خود قسمت مربوطه را پاك كرد و آنگونه كه ابن ابى الحديد در شرح نهج البلاغه روايت كرده است ، النسائى در خصائص خود افزوده است : پيامبر به على فرمود : چنين موردى براى تو نيز پيش خواهد آمد و تو ناگزير به آن تن خواهى داد .\r\nاين جملهء پيامبر ، در شمار دلايل بىشمار نبوتش است چه سى و پنج سال يا بيشتر پس از آن ، آنچه كه پيش‌بينى كرده بود بوقوع پيوست يعنى زمانى كه ميان او و معاويه در صفين آتش بس حاصل شد و وقتى كاتب آغاز به نگاشتن بندهاى توافقنامه\r\n\r\n\r\n","description":"","footnote":"\r\n( 1 ) نگاه كنيد به « فضايل الخمسة » صفحه 337 و 338 از جلد دوم .\r\n","page_name":" 230 ","page_number":230},
  {"content":"\r\n\r\nكرد امير المؤمنين به او گفت : بنويس اين توافقى است ميان امير المؤمنين و معاويه حاصل آمده است . نمايندگان معاويه به او گفتند اگر قبول داشتيم كه تو امير المؤمنين هستى ، با تو نمىجنگيديم . حال تنها نام خود و نام پدرت را بنويس . على ( ع ) به كاتب فرمان داد كه ( امير المؤمنين ) را پاك كند عبد اللّه بن عباس از اين كار خوددارى كرد و خود ، نوشته را گرفت و به دست خويش آن را پاك كرد آنگاه فرمود :\r\nپيامبر در صلح حديبيه كه من پيمان صلح ميان او و قريش را مىنوشتم ، از اين نكته باخبرم ساخته بود .\r\nبهر حال پيامبر از حديبية بازگشت بدين قرار كه در سال بعد به اتفاق يارانش به مكه بازگردد و قريش سه روز مكه را در اختيار او گذارند . همان گونه كه به سوى مدينه روان بود آيهء   « إِنَّا فَتَحْنا لَكَ فَتْحاً مُبِيناً »   بر وى نازل گرديد .\r\nدر سيرهء ابن هشام به نقل از الزهرى آمده كه او گفته است : تا آن هنگام اسلام به چنان فتح عظيمى نايل نيامده بود . مردم يكديگر را به ايمان رهنمونى مىكردند و هر كس با اندك شعورى ، وقتى راجع به اسلام با وى صحبت مىشد ، به اسلام مىگرويد .\r\nدر آن دو سال بيش از مجموع تعدادى كه از آغاز بعثت پيامبر اسلام آورده بودند ، اسلام آوردند . قريش ، پس از آنكه محمد را خارج از دين آبا و اجدادى و بر كنار از عادات و سنن خود مىدانست و او را مستحق زندگى تشخيص نمىداد و حق حيات برايش قائل نبود اينك اسلام را به عنوان يك دين در كنار ديگر اديانى كه در شبه جزيره پراكنده بودند و نيز به عنوان نيرويى كه ديگر راهى براى از ميان بردن آن ندارد ، به رسميت شناخته بود .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nعلى در خيبر\r\nپيامبر پس از صلح حديبية ، تا حدودى نسبت به سرنوشت دعوت خود از سوى قريش و اعرابى كه همچنان بر شرك خود مانده بودند ، اطمينان حاصل كرد نتايج اين صلح همچنانكه گفتيم به سود مسلمانان بود و بر اثر آن ، بنا به تعبير برخى راويان ، خلق بسيارى به اسلام گرويدند و تو گويى اعراب درك كرده بودند كه قريش با اينهمه قدرت و نيرو و نفوذى كه دارد ، در پيش گرفتن زور با وى ، با شكست مواجه شده است . بند بند پيمان صلح حديبية و شرايط آن چيزى جز تسليم در برابر واقعيتها نبود و بعيد نيست كه همين پديده يكى از بارزترين علل اقبال اعراب به اسلام در آن سال ، به شمار مىآمده است .\r\nولى على رغم اطمينان پيامبر از سرنوشت دعوت خود و آرامش خيالى كه از اين جهت پيدا كرده بود او همچنان مراقب يهوديان خارج از مدينه بود و همواره بيم خيانت و مفسده‌جويى از سوى آنان داشت و هر احتمالى را در اين جهت ، به حساب مىآورد و بعيد نمىدانست يهوديانى كه تاريخ طولانى آنها حكايت از خيانتكارى فطرى و پيمان‌شكنى دارد از سوى كشورهاى هم‌مرز حجاز ، برانگيخته شوند و نيرو دريافت دارند تا انتقام برادرانشان بنى قريظه ، بنى النضير و بنى قيقاع را بگيرند .\r\nبيشتر منابع حكايت از آن دارند كه پيامبر هنوز يك ماه از بازگشت از حديبية به مدينه ، سپرى نشده بود كه به يارانش فرمان داد تا در اسرع وقت ، آماده اشغال خيبر شوند ، طى تنها چند روز مسلمانان آمادهء اين كار شدند و او با هزار و ششصد جنگجو از مدينه خارج شد و پرچم را به امير المؤمنين على ( ع ) سپرد و به سوى خيبر ،\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nبه راه افتاد . خيبر از جمله شهرهاى بزرگى به شمار مىرفت كه قلعه‌ها و دژهاى مستحكمى داشت . در دل شب بر دروازه‌هاى آن رسيد و به انتظار صبح با يارانش در آنجا ماند .\r\nصبح كه شد يارانش را گرد آورد و سخنانى برايشان ايراد كرد و آنان را به شكيبايى و خلوص دعوت كرد . يهوديان در سپيده‌دم آن روز روانهء نخلستانها و مزارع خويش بودند كه مسلمانان را بر دروازه‌هاى شهرشان يافتند ، با ديدن اين صحنه بازگشتند و خبر را به اهالى شهر رسانده و براى جنگ با محمد و يارانش ، آماده كارزار شدند .\r\nاز برخى تأليفات سيره چنين بر مىآيد كه يهوديان ، انتظار لشكركشى محمد عليه آنان را مىكشيدند و به همين دليل با « غطفان » پيمان بستند كه در صورت بروز چنين وضعى از يارى آنها ، بهره‌مند شوند لذا فورا با آنها تماس گرفته و غطفان نيز به ياريشان شتافت ولى موانعى كه پيامبر در اطراف خيبر كار گذاشته بود مانع از موفقيت كار آنها شد .\r\nروايت ديگرى حكايت از آن دارد كه وقتى غطفان براى يارى رساندن به يهوديان خارج شدند ، شيون و فريادهايى از آباديهاى خود ، به گوششان رسيد و از ترس اينكه مبادا لشكريان پيامبر ، بر خانه و آباديهاى ايشان يورش برده باشند ، بازگشتند .\r\nدر هر صورت ، يهوديان خيبر از لحاظ تعداد ، از ديگر يهوديان حجاز ، بيشتر بودند و دژهاى مستحكمترى داشتند و داراى قهرمانان و جنگجويانى بود كه آوازهء آنها سرتاسر حجاز را درنورديده بود لذا قريش به نتايج اين نبرد ، اميد فراوانى بسته بود و انتظار داشت كه كار بر مسلمانان تنگ آيد و چنان كه گفتيم همين‌كه يهوديان از تصميم مسلمانان باخبر شدند همگى در صفى واحد آمادهء نبرد شدند و زنان و كودكان و اموالشان را به دژهاى مستحكم خود ، كه براى چنين مواقعى تهيه ديده بودند ، وارد كردند . در اطراف اين دژها ، نبردهاى سختى ميان آنها و مسلمانان در گرفت و در هر طرف شجاعتهاى بسيارى از خود نشان دادند . اين نبردها چندين روز در كمال شدت خود ادامه يافت و طى آنها محمد بن مسلمه ، با نيزه يكى از يهوديان كه از فراز قلعه رها شده بود ، كشته شد .\r\nدر سيرهء ابن هشام و جاهاى ديگر آمده است كه پيامبر ( ص ) هر روز فرماندهى نبرد را به يكى از مسلمانان واگذارد و او ناكام بازمىگشت . ابن هشام به نقل از ابن اسحاق با اسناد به ابى مسلمة بن عمرو الاكوع ، پرداخته مىگويد : پيامبر ابو بكر را پرچم بدست روانهء برخى دژهاى خيبر كرد ولى او بىآنكه كارى از پيش برد بازگشت\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nو روز بعد عمر بن الخطاب را گسيل داشت او نيز همچون آن يك ، ناكام بازگشت .\r\nطبرى به نقل از « بريدة الاسلمى » روايت كرده هنگامى كه عمر بن الخطاب به عنوان پرچم - دار ، روانه شد و گروهى نيز وى را همراهى كردند . او و همراهانش لو رفتند و در حالى كه هر يك ديگرى را به بزدلى و ترس متهم مىكرد به نزد پيامبر خدا بازگشتند . وضع به همين منوال طى مىشد و پرچم به دست هر كس سپرده مىشد بىآنكه كارى از پيش رود ، بازمىگشت . وقتى مسلمانان كاملا خسته شده و آذوقهء آنها رو به اتمام گذارد پيامبر با صداى بلند كه بيشتر مسلمانان آن را مىشنيدند فرمود : « به خدا سوگند كه فردا پرچم را به كسى سپارم كه خدا و رسولش را دوست دارد و خدا و رسولش نيز او را دوست مىدارند . با اين سخن هر كس انتظار داشت كه شخص مورد نظر ، خود او باشد .\r\nو در روايتى از عمر بن الخطاب - آنچنان كه ابن كثير در البداية و النهايه آورده است - آمده كه او گفته است : من تنها در آن روز بود كه احساس كردم فرماندهى را دوست دارم و آرزو كردم كه پيامبر پس از اين سخن ، پرچم را به من بسپارد .\r\nعلامهء حلى در كتاب خود « نهج الحق » مىگويد : در مسند احمد و صحيح مسلم و بخارى به طرق متعدد به نقل از عبد اللّه بن بريده آمده است و آنگاه روايت را به تمام ، نقل مىكند و الفضل بن روزبهان در پى گفتهء علامهء حلى مىگويد : اين حديث او از احاديث صحيح است و اين از جمله فضايل على است كه هيچ كس ياراى شركت با او را ندارد و على ( ع ) چه بسيار فضيلتها از اين گونه داراست .\r\nعلى ( ع ) دچار چشم درد بود و بر اثر شدت درد ، در مدينه مانده بود ولى على رغم اين ناراحتى سوار بر مركب خود شد و به پيامبر پيوست و در آن لحظات حساس به خيبر رسيد ، روايت ديگرى هم آمده است كه درستتر به نظر مىرسد و بيشتر مورخين بر آنند كه او به عنوان پرچم دار ، با پيامبر خارج شد و پس از خروج ، دچار چشم درد گرديد .\r\nدر هر حال ، وقتى مسلمانان در نبرد با يهود - كه چندين روز به طول انجاميد - ناكام ماندند ، پيامبر على را - كه چشمش ورم كرده بود - فراخواند و دستهاى خود را بر دو چشمش كشيد و برايش دعا كرد و در همان لحظه بهبود يافت . به او فرمود : به پيش بتاز و به هيچ سو نظر ميافكن تا اينكه خداوند بر تو گشايشى كند و با آنان آن قدر بجنگ تا بگويند لا إله الا اللّه محمد رسول اللّه اگر اين كار كردند\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nخون و اموالشان را از تو در امان داشته‌اند . مسلمة ابن الاكوع مىگويد : على به شتاب و هروله كنان روانه شد و ما در پى او همراهش شديم و به دنبالش قدم مىگذارديم تا اينكه پرچم را در ميان تودهء سنگى پاى قلعه بر زمين جايگير كرد . در اين زمان يك نفر يهودى از بالاى قلعه سر بر آورد و به او گفت : چه كسى هستى ؟ فرمود : من على بن ابى طالبم . يهودى گفت سوگند به آنچه بر موسى نازل آمد كه شما فراز آمده‌ايد .\r\nيهوديان از قلعه‌هايشان بيرون آمدند . قهرمانان سرسخت ايشان پيشاپيش و در ميانشان حارث برادر مرحب بود كه از جمله شجاعان پرآوازهء آنها بشمار مىآمد . او به اتفاق همراهانش بر مسلمانان يورش برد . على ( ع ) با يك خيز بر او تاخت و با شمشير ضربه‌اى بر وى وارد آورد و او را كشته به زمين افكند . و آنگاه به اتفاق همراهانش بر يهوديان حمله‌ور شد آنها پراكنده شدند و پس از كشته شدن حارث و گروهى از ايشان ، دچار شكست سختى شدند و به قلعه‌هاى خويش بازگشتند ، كشته شدن برادر و فرار همراهانش بر فرمانده ايشان مرحب ، گران آمد و بر انگيخته شد و سر مست از قهرمانيها و شجاعتش از قلعه بدر آمد او دو زره بر تن و علاوه بر نيزه‌اش دو قبضه شمشير بدست داشت و مىخواند :\r\n- خيبر دانسته است كه من مرحب قهرمانى كارآزموده و داراى سلاحى كشنده هستم .\r\n- وقتى شمشيرها با برق خود روى آورند گاه نيزه فرود مىآورم و گاهى به شمشير ضربه مىزنم .\r\nعلى در حالى كه اين ابيات مىخواند به مبارزه‌اش شتافت :\r\n- من آنم كه مادرم مرا حيدره ناميد چون شيران جنگل ، چنگى برنده دارم .\r\n- شما را بىمحابا و سخت از دم تيغم مىگذرانم .\r\nاو و على دو ضربه نثار يكديگر كردند على با شمشير خود ضربه‌اى بر وى وارد آورد و بر اثر آن ، سنگى كه پشت آن پناه گرفته بود ، چند پاره شد و آن را بجاى كلاه‌خود بر سر گذارد و تن‌پوش چرمىاش را پاره كرد و سرش را به دونيم ساخت و شمشيرش تا دندانهاى او رسيد . اين ضربهء او بنا به آنچه بيشتر منابع تاريخى وصفش كرده‌اند پژواكى چون صاعقه داشت وقتى يهوديان ملاحظه كردند چه بلايى بر سر قهرمانشان مرحب ، وارد آمده فرار را بر قرار ترجيح دادند و مسلمانان قلعه را به تصرف خود در آوردند .\r\nدر سيرهء ابن هشام به نقل از ابن اسحاق و او با اسناد به ابى رافع بردهء رسول خدا\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nروايت كرده كه مىگويد : وقتى پيامبر خدا پرچم را به على سپرد و او را روانه ساخت با وى رهسپار شديم وقتى به قلعه نزديك شد آنها كه در قلعه بودند بيرون آمدند ؛ با آنها به نبرد پرداخت و يكى از يهوديان ضربه‌اى با شمشير بر وى وارد آورد . او ضربه را با سپر خود رد كرد سپرش بر زمين افتاد آنگاه دربى را كه نزديكى قلعه بود بجاى سپر بدست گرفت و جنگيد تا اينكه خداوند فتح و پيروزى را نصيبش ساخت و وقتى از اين كار فراغت حاصل كرد آن را بدور افكند . راوى مىافزايد : من نفر هشتم گروهى بودم كه تلاش كرديم آن درب را جابجا كنيم ولى موفق بدين كار نگرديديم . « هيكل » در كتاب خود ( حياة محمد ) مىافزايد : على پس از آنكه درب را بجاى سپر بدست گرفت به جنگ با يهوديان ادامه داد تا اينكه آنها را منهزم ساخت آنها خندقى به دور قلعه كنده بودند على درب را بر خندق انداخت و از آن همچون پلى براى عبور استفاده كرد ؛ مسلمانان پس از آنكه على فرمانده يهوديان قلعه را كشت با استفاده از اين پل ، به درون قلعه راه يافتند .\r\nداستان كشتن مرحب به دست على و سپر گرفتن درب بوسيلهء او را ابن دحلان ، طبرى ، ابن سعد ، صاحب سيرة الحلبية . ابن عبد البر در الاستيعاب ، ابن كثير در بداية ، يعقوبى در تاريخ خود نيز روايت كرده‌اند و بيشترشان آن را در شمار احاديث متواتر ، قلمداد كرده‌اند .\r\nبيشتر مورخين نيز روايت كرده‌اند كه دربى كه به عنوان سپر مورد استفاده قرار گرفت ، هشتاد وجب طول داشته است و او درب قلعه را بدست خود از جاى كند . اين درب پاره سنگى به طول چهار ذرع و عرض دو ذرع و ضخامت يك ذرع بوده است . روايت پرچم و سپردن آن به على و پيامدهاى آن را ، فيروزآبادى در فضايل الخمسة به نقل از صحيح مسلم و بخارى و ترمذى و ابن ماجه و النسايى و ديگران نيز نقل كرده‌اند .\r\nكسى كه در مجاميع حديث و كتب تاريخ دقت كند در مىيابد كه داستان سپردن پرچم و برخوردهاى على در خيبر در رابطه با مرحب و ديگران و از جاى كندن درب قلعه ، همگى از جمله موارد متفق ميان مورخان است و در چيزى از آن ، اختلاف نظرى وجود ندارد جز اينكه ابن هشام در سيرهء خود و با استناد به سيرهء ابن اسحاق و « مغازى » واقدى ، كشته شدن مرحب را بدست محمد بن مسلمه مىداند . اين دو ، بر روايت موسى بن عقبه متوفى سال 145 به نقل از الزهرى و روايت عبد اللّه بن سهل از عايشه نقل شده و اين زن - آنچنان كه ابن حجر در جلد دوازدهم تهذيب خود نوشته است -\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nتقريبا تنها منبع روايات اوست و در اينجا اين روايت را به جابر بن عبد اللّه نسبت داده تا باور آن ، آسانتر گردد . موضع عايشه نسبت به على نيز بر كسى پوشيده نيست .\r\nو در مورد موسى بن عقبة ، اين شخص روايت خود را به زهرى نسبت داده است زهرى - آنچنان كه در كتاب خود « الموضوعات » ( جعليها ) ثابت كرديم - از جمله مزدوران دربار امويها و منحرف از على ( ع ) بوده است و آنها كه همچون ابن حجر و جز او شرح حال محمد بن شهاب ( زهرى ) را نوشته‌اند يادآور شده‌اند كه بيشتر روايات او از نوع مراسيل ( بدون ذكر واسطه ) است و اضافه بر آن « الاسماعيلى » در كتاب العتق تصريح كرده است كه موسى بن عقبة از الزهرى ، چيزى نشنيده است « 1 » .\r\nدر هر صورت در عيب و ايراد اين روايت همين كافى است كه با رواياتى كه بيشتر مورخين و محدثين آنها را متواتر دانسته‌اند ، در تضاد است . من شخصا ( نويسنده ) جز به هيكل در كتاب خود « حياة محمد » به كسى ديگر از مؤلفين و محدثين ، برنخورده‌ام كه روايت موسى بن عقبه را مدرك قرار داده باشند . او بدان استناد كرده و بقيه را ناديده گرفته است و از كسى چون او و ديگرانى كه همواره سعى مىكنند از اهميت برخوردها و مواضع على ( ع ) بكاهند ، چنين كارى شگفت نيست .\r\nاستاد « عبد الرحمن بدوى » در كتاب خود ( محمد پيام‌آور آزادى ) برخوردهاى على و قهرمانيهاى او را در خيبر خيلى دقيق وصف كرده مىگويد : پيامبر ( ص ) پرچم ( نبرد ) را به ترتيب به أبو بكر و عمر سپرد ولى آنها در يورش به قلعه با شكست مواجه شدند و ناكام بازگشتند آنگاه پيامبر خدا على را فراخواند و پرچم را به دو سپرد على سپرش را به زمين گذارد تا تحرك بيشترى داشته باشد پيامبر فرمانش داد كه آنان را به اسلام دعوت كند و اگر اجابت نكردند با آنها بجنگند و به او گفت : سوگند به خدا كه خداوند به دست تو تنها يك تن را هدايت كند از آنچه كه خورشيد بدان منظور طلوع كرده بهتر است .\r\nعلى ، پيش رفت و آنان را به اسلام دعوت كرد آنها به باد مسخره‌اش گرفتند . حارث يكى از قهرمانانشان به جنگ او آمد على او را به زمين انداخت و از پاى در آورد . سپس يكى ديگر به جنگش آمد او را نيز كشته بر خاك انداخت . فرياد ريشخند جنگجويانى كه يهوديان به قهرمانى آنها فخر مىفروختند ، از سوى مسلمانان بلند شد . آنگاه مرحب قهرمانترين آنها با تكبر و نخوت تمام و با سيمايى سرشار اعتماد و قدرت و در حالى كه\r\n\r\n\r\n","description":"","footnote":"\r\n( 1 ) نگاه كنيد به جلد دهم و دوازدهم از كتاب تهذيب التهذيب .\r\n","page_name":" 237 ","page_number":237},
  {"content":"\r\n\r\nنيزه‌اى سه شاخه بدست داشت و تمام اندامش در زره و كلاه‌خود پوشيده شده بود و در بدنش جايى براى نفوذ شمشير يا نيزه ديده نمىشد ، به مبارزه‌اش آمد . على با قامتى استوار و بىآنكه سپر يا زرهى داشته باشد تنها با شمشيرى كه بدست داشت پيش آمد مسلمانان و يهوديان ، همگى بر آن بودند كه اين ، پايان كار على است ولى او توانست از سبكبالى نداشتن سپر و زره‌پوش ، كمال بهره را ببرد و به « مرحب » اجازه داد تا با سپر و و زره و نيزهء خود ، پيش آيد در همين حال با جا خالى دادن به نيزه مرحب ، پرشى كرده و به دنبال آن با تمام قدرت بر مرحب يورش برد و شمشيرش را به قوت تمام بر سر وى فرود آورد ، كلاه‌خودش دريده شد و شمشير بر جمجمه‌اش وارد و آن را به دونيم كرد و در برابر چشمان وحشت‌زده يهوديان ، « مرحب » به زمين افتاد و به هلاكت رسيد .\r\nصداى پيروزى با تكبير و فرياد از لشكريان اسلام بلند شد .\r\nپس از آن ، او و همراهانش به سوى درب قلعه روان شدند و به دنبال بذل همهء نيروى خود ، آن را از جاى در آوردند يهوديانى كه از كشته شدن مرحب ، مبهوت مانده بودند از اين قلعه به قلعهء ديگر راه گريز مىيافتند . مقاومت آنها چندان طولى نكشيد يهوديان تسليم گشتند و پيامبر تحت شرايطى كه در كتاب « سيرة المصطفى » آنها را - يادآور شديم ، جان ايشان را در امان گرفت .\r\nپيامبر در بازگشت به مدينه ، راهى را انتخاب كرد كه به « وادى القرى » - روستايى كه گروهى يهودى در آن سكنى داشتند - ختم مىشد . اينان فاقد عدّه و عدد يهوديان خيبر بودند و با اين حال ، تسليم مسلمانان نگشتند و براى نبرد با آنها خود را آماده كردند . پيامبر آنچنان كه در روايت واقدى آمده است ، يارانش را بسيج كرد و پرچم را به سعد بن عبادهء انصارى سپرد و يهوديان را به اسلام فراخواند و از اينكه دچار سرنوشت يهوديان خيبر شوند برحذرشان داشت ولى آنها گرويدن به اسلام را نپذيرفتند و نسبت به مقاومت ، اصرار ورزيدند ، مردى از آنان به ميدان آمد و مسلمانان را به مبارزه طلبيد زبير بن - العوام به مصافش رفت و او را كشت . آنگاه يكى از قهرمانان سرسختشان پاى به ميدان گذارد . على ( ع ) او را به قتل رساند ؛ از آنها يكى پس از ديگرى به ميدان مىآمد و على آنها را مىكشت تا اينكه به همين ترتيب ، يازده تن از ايشان را به هلاكت رساند او با كشتن هر يك ، آنان را به اسلام فرا مىخواند و آنها رد مىكردند جنگ ميان آنها طى تمام آن روز ، جريان داشت ، روز بعد آنها تسليم شدند و پيامبر ( ص ) بر اموال و كالاهايى از آنان كه در نبرد به كار گرفته بودند دست يافت و زمينها و نخلستانها را به شرط واگذارى\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nنيمى از محصول - يعنى همان شرطى كه با يهوديان خيبر گذاشته شد - به آنها واگذارد .\r\nنبرد پيامبر با يهوديان با چنين پيروزى و دست آوردهاى مادى و معنوى ، همچون ديگر نبردهايى كه طى آنها اسلام بر شرك و حق بر باطل پيروز شد ، بپايان رسيد . سهم عمده و نقش درجه اول در اين پيروزيها ، متعلق به پيامبر ( ص ) است كه طرح و نقشه‌هاى خردمندانه‌اى براى اين نبردها مىريخت و پس از او على ( ع ) است كه همچون گردبادى كه هيچ چيز جلودارش نيست بر جنگجويان و قهرمانانشان يورش مىبرد و حمله ور مىشد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nنقش على ( ع ) در فتح مكه\r\nاز نقشى كه على ( ع ) در صلح حديبية ايفا كرد سخن گفتيم و يادآور شديم كه او خود و با خط خويش ، مواد توافقنامه را در دو نسخه نوشت كه يك نسخه براى قريش و نسخهء ديگرى نزد پيامبر ماند پيامبر از سوى خود به همهء مواد توافقنامه پايبند ماند ولى قريش بىميل نبود كه پيمان را نقض كند چه به دنبال شكست و عقب‌نشينى مسلمانان در نبرد مؤته انگيزه‌اى براى اين كار يافتند و نيرو و قدرت مسلمانان را دست كم گرفتند و بدانجا رسيدند كه هم‌پيمانانشان « بنى الدؤل » از بنى بكر را عليه خزاعه هم پيمان پيامبر ( ص ) برانگيختند ، پيمان ترك مخاصمه تصريح داشت كه خزاعه به هم‌پيمانان پيامبر مىپيوندد . « نبى دؤل » با يارى گرفتن از قريش ، « خزاعة » را مغلوب ساختند و بسيار از آنها را كشتند و محاصرهء سختى را بر آنان تحميل كردند هيئتى از آنها نزد پيامبر آمد و ايشان را در جريان اوضاع قرار داد وقتى پيامبر از اين جريان مطلع گشت جملهء مشهور خود را بر زبان آورد : ( پيروزيم مباد اگر به يارى خزاعه نشتابم ) اين سخن مشهورى است كه موضع اسلام را در برابر ظلم و ظالمين و در رابطه با پيمانها و توافقنامه‌هايى كه به سود مردم است ، نشان مىدهد .\r\nپيامبر پس از اين اهانتى كه قريش بر او روا داشت و نقض پيمانى كه از سوى آن به عمل آمد عزم جزم كرد و به آماده‌سازى خود پرداخت و در عين حال مصمم بود كه خبر اين موضوع به جايى ، درز نكند ولى خبر به « حاطب بن بلتعه » رسيد و او نيز بوسيلهء زنى از « مزينة » نامه‌اى براى قريش نوشت و ايشان را از تصميم محمد با خبر ساخت . و زن را به پنهانكارى توصيه كرد . زن مزبور ، نامه را گرفت و آن را با پوشش موهايش ، بر\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nسر گذارد . پيش از خارج شدن وى از مدينه ، پيامبر از طريق وحى در جريان اين موضوع ( جاسوسى ) قرار گرفت . در دم على و زبير را روانه ساخت و به ايشان فرمان داد تا به شتاب و پيش از آنكه از دست روند ، حركت كنند به فاصلهء چند مايل از مدينه به او رسيدند زبير پيش رفت و از وى در مورد نامه جويا شد . زن انكار كرد و به گريه افتاد ؛ زبير دلش به حال او سوخت او را رها كرد تا على را در جريان بىگناهى وى بگذارد و به او گفت : بازگرديم تا پيامبر را از اين وضع باخبر كنيم ولى على مىداند كه پيامبر بيهوده سخن نمىگويد بنابراين به زبير گفت ، پيامبر خود به اطلاع ما رسانده كه اين زن ، حامل نوشته‌اى براى اهل مكه است و تو مىگويى كه چيزى در دست ندارد ؟ آنگاه شمشيرش را از نيام بيرون آورد و به زن نزديك شد و به او گفت : سوگند به خدا اگر نامه را نشان ندهى ، رسوايت خواهم ساخت . وقتى زن چنين عزم جزمى را از وى ديد نوشته را از ميان گيسهاى بافته‌شدهء خود بيرون آورد و به او داد و على نيز آن را به پيامبر رساند پيامبر پس از گرد - آوردن مسلمانان ، نويسندهء نامه را فرا خواند . او در حالى كه از شدت ترس و لرزه بر اندامش افتاده بود ، او را تنبيه كرد و از تكرار اين كار بر حذرش داشت خداوند به همين مناسبت آيه ذيل را نازل فرمود :   يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ وَ قَدْ كَفَرُوا بِما جاءَكُمْ مِنَ الْحَقِّ   ، ( الممتحنة - 1 ) ( اى كسانى كه به خدا ايمان آورده‌ايد هرگز نبايد كافران را كه دشمن من و شمايند ياران خود بر گرفته طرح دوستى با آنها افكنيد در صورتى كه آنان به كتابى كه بر شما آمد از قرآن ، سخت كافر شدند ) .\r\nوقتى پيامبر كار آماده‌سازى سپاهش را به پايان رساند با ده هزار جنگجو از مدينه خارج شد و پرچم اصلى آن را به على ( ع ) سپرد ؛ ديگر پرچمها را ميان سران قبايل پخش كرد و راه مكه پيش گرفت . بنا به آنچه در روايت طبرى و بيشتر مورخان آمده در گذرگاه « ظهران » عباس بن عبد المطلب به ابو سفيان برخورد . ابو سفيان به قصد خبرچينى از مسلمانان ، از مكه بيرون آمده بود ؛ عباس بن عبد المطلب نزد پيامبر شفاعتش كرد و پيامبر از وى و از همهء گناهان و جناياتش حتى آنچه كه با عمويش حمزه كرده بود ، در - گذشت و او را به اسلام فرا خواند و به وى گفت : هان اى ابو سفيان آيا زمان آن فرا نرسيده كه بدانى من پيامبر خدا هستم . گفت : پدر و مادرم به فدايت تو چه اندازه بردبار ، بزرگوار و پرگذشت هستى و در مورد پيامبريت ، سوگند به خدا كه از درونم چيزهايى حس مىكنم .\r\nعباس به او گفت : عجله كن پيش از آنكه كشته شوى بگو لا إله الّا اللّه محمد رسول اللّه و او نيز پس از آن كه متوجه سرنوشت شومى كه در صورت پايبنديش به موضع خود در\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nانتظار اوست گرديد آن را بر زبان آورد . كسى كه تاريخ زندگى اين شخص را مورد دقت قرار دهد به يقين متوجه مىشود كه دربارهء پيامبرى محمد بن عبد اللّه و تا آخرين نفس از زندگى خود چيزهاى بسيارى در دلش باقى ماند و هرازگاه لغزشهايى از وى سر مىزد كه وجود چنان رسوباتى را مؤكد مىكند .\r\nپيامبر با سپاهيانى كه مكه طى تاريخ پرفرازونشيب خود ، نظيرش را نديده بود ، و پرچمش به دست على بن ابى طالب قرار داشت ، وارد مكه شد و بر دروازه‌هاى شهر ، اعلام عفو همگانى كرد و از اين عفو تنها هفده نفر مرد و چهار زن را استثنا كرده بود .\r\nعلى ( ع ) در پى آنانى كه پيامبر خونشان را مباح دانسته بود رفت و تعدادى از ايشان را به قتل رساند . عبد اللّه بن ابى ربيعه و الحرث بن هشام به خانهء خواهرش ام هانى دختر ابو طالب ، پناه برده بودند و او به آنها امان داده بود . على ، در حالى كه سراپا زره‌پوش بود در پى آنها وارد خانه شد خواهرش او را نشناخت و به او گفت : من دختر عموى پيامبر و خواهر على بن ابى طالب هستم در اين هنگام ، چهره‌اش را به خواهر نشان داد .\r\nخواهر در حالى كه اشك از ديدگانش جارى بود او را به آغوش كشيد وقتى به او نگاه مىكرد سلاحش را بر آن دو كشيد خواهر خود را به ميان برادر و آن دو حايل كرد و به او گفت : تو برادر من هستى و با اين حال با من چنين مىكنى من به آنها امان داده‌ام اگر قصد كشتن آنها را دارى مرا نيز با ايشان بكش من شكايت ترا نزد پيامبر خدا خواهم برد . على نيز كه چنين ديد آنها را به حال خود گذارد و از آنجا بيرون شد .\r\nدر روايت واقدى ، آمده كه ام هانى درب را به روى ايشان بست و به آنها گفت كه نترسند و خود در بطحاء به نزد پيامبر خدا رفت ولى او را در جايى كه برايش منظور شده بود ، نيافت به فاطمهء زهرا و برخى همسران پيامبر برخورد و آنچه را كه از برادرش ديده بود براى فاطمه زهرا بازگفت و او را در جريان امان دادن به دو تن از نزديكان مشركش گذارد و اينكه چگونه على بر آنان يورش برد و قصد جانشان كرد . راوى مىگويد :\r\nفاطمهء زهرا از همسرش نيز بر وى سخت‌تر گرفت و در همان حال كه ام هانى با فاطمه زهرا در گفتگو بود پيامبر خدا ( ص ) سر رسيد وقتى او را ديد خوشامدش گفت و در كنار خودش نشاند . به او گفت : اى رسول خدا چها كه از برادرم على نديده‌ام . من به دو نفر از دوستان و نزديكان مشرك خود ، امان دادم ولى على ، بر آنان يورش آورد و قصد داشت ايشان را بكشد . فرمود : او نبايد چنين مىكرد . ما هر آن كس كه تو امان داده‌اى امان مىدهيم و آنكه تو ضامنش شده‌اى ، ضامنش مىشويم . از على نيز به خاطر كوششى كه كرده بود\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nتشكر كرد . ام هانى نيز بنا به موقعيتى كه نسبت به على بن ابى طالب داشت ، عده ديگرى را نيز امان داد .\r\nپيامبر خدا ( ص ) ، اهل مكه را مورد عفو قرار داد و به آنها گفت : برويد شما همه آزاديد . و هيچ بتى را در داخل و خارج كعبه براى ايشان نگذارد مگر آنكه آن را جلوى چشمان آنها زير پايش گذاشت و مضمحل ساخت .\r\nدر الكشاف زمخشرى در تفسير اين سخن الهى  « قُلْ جاءَ الْحَقُّ وَ زَهَقَ الْباطِلُ »  آمده است كه جبرئيل به پيامبر گفت : عصايت را برگير و بتها را سرنگون ساز . پيامبر نيز همين كار را كرد ، بتها يكى پس از ديگرى بر زمين مىافتادند . تنها يك بت شيشه‌اى از « خزاعه » مانده بود كه همچنان بر بام كعبه بر جاى مانده بود . پيامبر به على فرمود :\r\nآن را برانداز و خود به وى كمك كرد تا بالا رود و از آنجا آن را بر انداخت و شكست .\r\nاهل مكه شگفت زده به اين صحنه‌ها نگاه مىكردند و مىگفتند : از محمد ساحرتر نديده‌ايم !\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\nبا بنى جذيمة\r\nچند روز پس از فتح مكه و در حالى كه پيامبر هنوز در مكه بود خالد بن وليد را در رأس دسته‌اى از مسلمانان كه شامل سيصد و پنجاه تن جنگجو از مهاجرين و انصار كه عبد الرحمن بن عوف نيز در ميانشان بود ، روانه ساخت . خالد بن وليد به اتفاق مسلمانان همراهش به راه افتاد تا اينكه بر سر چشمه‌اى از بنى جذيمة رسيد در آنجا رحل اقامت افكند بنى جذيمه پيش از بعثت پيامبر ، زنانى از بنى المغيره را به اسارت گرفته بودند و عوف پدر عبد الرحمن و الفاكه بن المغيره را كشته بودند اين دو قربانى ، در يك برنامهء تجارتى از يمن نزد آنها آمده بودند و به عنوان ميهمان بر بنى جذيمه وارد شدند ولى به دست آنها كشته شدند . همراه عوف ، فرزندش عبد الرحمن نيز بود و در همانجا قاتل پدرش را به قتل رساند . وقتى پيامبر اين گروه را به جنگ ايشان فرستاد آنها با سلاح ، به استقبالش رفتند . خالد بن وليد به آنها گفت : سلاح را بر زمين بگذاريد ، مردم همگى اسلام آورده و سلاح بر زمين گذارده‌اند . « حجدم » يكى از افراد بنى حذيمه سرسختى نشان داد و برخاست و گفت : بر حذر باشيد اين خالد بن الوليد است و به خدا سوگند در پى اسلحه به زمين گذاردن ، اسارت و پس از اسارت ، كشته شدن است و به خدا كه من هرگز سلاح از كف نخواهم داد . گروهى از مردان هم قبيله‌اش او را به خاطر اين كارش ، مورد سرزنش قرار دادند . وقتى سلاحشان را به زمين گذاردند خالد بن وليد به آنها خيانت كرد و گروهى از ايشان را كشت . وقتى خبر ايشان به پيامبر ( ص ) رسيد دو دستش را بلند كرد و گفت :\r\nپروردگارا من از اين كارى كه خالد بن الوليد انجام داده برائت مىجويم . آنگاه آنچنان كه در روايت ابن اسحاق و ديگران آمده ، على را فراخواند و به او فرمود : نزد آنان برو و ببين\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nكه چه‌كار مىكنند و رسم و رسوم جاهليت را زير پايت افكن . آنگاه مبلغ فراوانى پول در اختيارش گذارده تا از آنها در جهت اصلاح مفسده‌جوييهاى خالد بن الوليد ، بهره‌گيرى كند . وقتى به بنى جذيمة رسيد اقدامات خالد را تقبيح كرد و ديهء كشته‌ها و زيانهاى وارد بر اموالشان را به ايشان پرداخت و به آنها گفت : آيا بابت خونهاى ريخته شده و اموال آسيب‌ديده ، بازهم چيزى مانده است گفتند : خير . آنگاه اموالى كه نزدش باقى مانده بود به آنها داد تا ديگر هيچ‌گونه ناراحتى نداشته باشند و به نزد رسول خدا بازگشت و آنچه كرده بود به اطلاعش رساند . به او فرمود : بسيار كار خوب و درستى كردى ، سپس پيامبر خدا برخاست و رو به قبله ايستاد و در حالى كه هر دو دستش را بلند كرده بود گفت : پروردگارا من از آنچه خالد انجام داده به درگاهت برائت مىجويم و اين سخن را سه بار تكرار كرد .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nعلى ( ع ) در نبرد حنين\r\nدر حالى كه پيامبر همچنان در مكه بود « هوازن » كه پيروزيهاى او بر قريش و گرد آمدنشان به گرد او بر آنان گران آمده بود ، به حركت در آمدند ، آنها از همه بيشتر بيم آن داشتند كه پيامبر با لشكريانى كه قريش با همه قدرت و صلابت خود مغلوب آن شد ، آنان را غافلگير سازد و اگر چنين كند آنها را از صحنه روزگار بر خواهد كند . طى آن مدت در جنگ و نبردهايى كه محمد با حاميان بت و بت‌پرستى داشت ، خود را كنار كشيده بود به اين گمان كه محمد بر قريش چيره نمىشود و خواسته‌هايش ، تحقق نمىبخشند .\r\n« هوازن » ، « ثقيف » و هم‌پيمانانشان از مشركان عرب ، خود را مجهز ساختند و براى جنگ و نبرد آماده كردند و طى سپاهى كه نفراتش سه برابر سپاهيان محمد بود به قصد جنگ با او ، بيرون شدند ، وقتى محمد ( ص ) از اين موضوع با خبر شد با دوازده هزار جنگجو از مكه بيرون آمد . همراه او مكيهايى بودند كه هنوز اسلام در ايشان جاى نگرفته بود و كسانى بودند كه همچون ابو سفيان و امثالش ، در باطن مشرك ولى تظاهر به اسلام مىكردند اينان برخى به طمع غنايم و تاراج آمده بودند و برخى ديگر ، به انگيزهء خودنمايى و تظاهر به ياورى پيامبر - كه اينك از همه قدرتمندتر و پرنفوذتر شناخته مىشد - به راه افتاده بودند .\r\nسپاهيان محمد از مكه ، به حركت در آمدند ، پيشاپيش آنها ، اسبان و شتران آذوقه‌ها و ذخيره‌هاى غذايى و بنهء راه را بر خود داشتند . پرچم مهاجرين به دست على بن ابى طالب بود پرچمهاى ديگر ميان فرماندهان سپاه و سران قبايل ، پخش شد . وقتى « هوازن » از اين لشكركشى پيامبر و خروج او از مكه به منظور جنگ با آنان اطلاع يافت ، نقشه‌اى براى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nغافلگير ساختن مسلمانان و شبيخون زدن به آنان را ، طرح ريخت و بدين منظور افرادش در كمين‌گاههاى دره‌اى كه ناگزير بايد از آن مىگذشتند ، پناه گرفته و به كمين نشستند .\r\nراويان و مورخان ، از جابر بن عبد اللّه انصارى نقل كرده‌اند كه او گفته است :\r\nوقتى به دشت « حنين » رسيديم در تاريك روشن صبحگاهى ، به يكى از دره‌هاى « تهامة » سرازير شديم . آنها پيش از ما به آنجا رسيده بودند بنابراين در تنگه‌ها و باريكه‌هاى آنجا ، در كمين ما نشسته بودند ، ما بىتوجه به چيزى ، به راه خود ادامه مىداديم و قصد آن داشتيم كه پيش از آنكه متوجه چيزى شوند ، غافلگيرشان كنيم ولى همچنانكه به راه خود مىرفتيم و از همه جا بىخبر ، دسته‌جاتى از « هوازن » و اعراب همراهشان همزمان و از هر سوى ، بر مسلمانان يورش آوردند و با شمشير و نيزه و هر چه در دست داشتند به جان ما افتادند و مردم در هم آميختند . ترس بر مسلمانان چيره گشت و وحشت آنها را فراگرفت ؛ آنها از گرد محمد ( ص ) گريختند و پراكنده گشتند ولى پيامبر خدا در حالى كه على ، عباس بن عبد المطلب و ابو سفيان بن الحارث و اسامة بن زيد همراهش بودند ، مقاومت كرد .\r\nاز روايت مفيد در ارشادش آمده است كه تنها ده نفر با پيامبر باقى ماندند كه نه تن از آنان از بنى هاشم و ديگرى ايمن پسر ام ايمن بودند كه كشته شد و 9 تن مقاومت كردند و بقيه ، گريختند . و على رغم اينكه پيامبر فريادشان مىزد كه اى مردم من پيامبر خدا محمد بن عبد اللّه هستم ، كسى پاسخش نمىداد .\r\nيعقوبى در جلد دوم از تاريخ خود اين روايت مفيد را تأكيد كرده ولى « الحلبى » در سيرهء خود مىگويد : وقتى مردم از گرد پيامبر خدا ( ص ) در حنين گريختند جز چهار تن كه سه نفر از آنها از بنى هاشم بودند ، با وى باقى نماندند على بن ابى طالب و عباس بن عبد المطلب - كه دوش به دوش وى بودند و از او دفاع مىكردند - و ابو سفيان بن الحارث بن عبد المطلب ، عنان ماديانش را بدست گرفته بود و ابن مسعود كه در سمت چپش قرار داشت و خداوند اين آيه را بر وى نازل كرد :   « وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ »   ( التوبة ، ( 26 - 25 ) ( و نيز در جنگ حنين كه فريفته و مغرور بسيارى لشكر اسلام شديد و آن لشكر بسيار اصلا به كار شما نيامد و زمين بدان فراخى ، بر شما تنگ شد تا آنكه همه رو به فرار نهاديد آنگاه خداى قادر مطلق وقار و سكينه خود را بر رسول خدا و بر مؤمنان نازل فرمود ) .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمفيد در ارشاد خود مدعى است كه منظور از مؤمنين در اين آيه ، على و كسانى از بنى هاشم هستند كه در آن موقعيت خطرناكى كه پيامبر خطرناكتر و دشوارتر از آن نديده بود ، با وى ايستادگى كردند .\r\nبهر حال ، مورخان اتفاق نظر دارند كه على و بيشتر بنى هاشم در آن لحظه بحرانى ، همراه پيامبر ، ايستادگى كردند و على همچون كوهى استوار در كنار پيامبر به دفاع از وى مىپرداخت و با شمشيرش چنان بر چپ و راست مىتاخت كه هر كس جرأت نزديك شدن به پيامبر مىيافت با شمشيرش بر وى حمله‌ور مىشد . همچنان اتفاق نظر دارند كه گروهى از كسانى كه در مكه تظاهر به اسلام مىكردند همچون ابو سفيان - بن حرب و شيبة بن ابى طلحة و ديگران ، شادى خود را از اين بحرانى كه براى پيامبر مطرح شده بود ، پنهان نكردند و ابو سفيان نتوانست شرك و نفاقى را كه در دل داشت و عشق به بتهايى را كه از پرستيدنشان دل نكنده بود ، پنهان سازد و گفت : سوگند به آنچه ابو سفيان سوگندش مىخورد اين شكست و ناكامى پيامبر و عقب‌نشينى او تا به دريا ، ادامه خواهد يافت . و بر لبانش لبخند زشت شماتت نقش بست و چهرهء واقعيش را كه بت‌پرستى و عشق به بتها بود ، نشان داد . كلدة بن الحنبل و به قولى جبلة بن الجنيد نيز در اين لبخند ، همراهيش كردند اين يك مىگفت : اينك جادوى محمد ، باطل شده است و شيبة بن ابى طلحة نيز كه پيش از اين ، پيامبر مورد مرحمتش قرار داده بود و كليدهاى كعبه را به برادرش عثمان بازگردانده بود و با اين كار آنان را به افتخار عظيمى نسبت به اهالى مكه ، مفتخر ساخته بود . او وقتى ديد كه مسلمانان از پيامبر جدا شدند و او همراه گروه اندكى از بنى هاشم ، تنها مانده بود گفت : امروز مىتوانم انتقام خويش را از محمد بستانم . نشانه‌هاى خوش‌حالى و شادى بر چهرهء بسيارى از قريشيهاى مكه كه تا اندك زمانى پيش تظاهر به اسلام كرده بودند ، آشكار گشت .\r\nولى با وجودى كه صفوان بن امية همچنان بر شرك خود بود و همچون ابو سفيان و شيبة و جبلة بن الجنيد ، تظاهر به اسلام نمىكرد با اين وجود ، از چنان وضعى كه براى محمد و يارانش پيش آمده بود ، بسيار ناراحت و در خشم گشته بود به جبلة بن الجنيد مىگفت : ساكت شو ! خدا زبانت را ببرد و رو به ابو سفيان - اين پير كين‌توز و طعنه‌زن - كرد و به او گفت ، اى ابا حنظلة ، اينكه يكى از قريشيها مرا به اسارت گيرد خيلى خوشترم مىآيد تا اينكه مردى از هوازن ، اين بلا سرم آورد .\r\nكينه‌ورزيهاى ابو سفيان ره بجايى نبرد و به فرجامى نرسيد ؛ نتيجهء نبرد به دلخواهش\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nنگرديد و خداوند مسلمانان را رها نكرد و شكستشان ، ادامه نيافت و آنچنان كه كين‌توزان و طعنه‌گويان و دشمنان دين خدا انتظار داشتند پس از پايدارى پيامبر ، على و ديگر همراهان هاشمى او ، شكست و هزيمتشان تا به دريا نرسيد و بالعكس با طلوع سپيدهء صبح ، وضع به سود مسلمانان تغيير مىيافت و عباس به فرمان پيامبر ، فرياد بر آورد اى اهل « بيعة الشجرة » و اى اهل « بيعة الرضوان » از خدا و رسولش ، به كجا مىگريزيد آنها بتدريج بازگشتند و جمعشان به حدود صد تن رسيد و با نيزه‌ها و شمشيرهاى خود ، بر انبوه هوازنيها ، يورش آوردند و صحنهء نبرد كه تا پيش از آن شمشيرها و نيزه‌هايش به سوى پيامبر نشانه رفته بود ، ميان طرفين وسعت و گستردگى مىيافت .\r\nآنگاه « جرول » كه پرچم آنها را بدست داشت و به تعبير طبرى ، چه شگفتيها از خود نشان داده بود ، به مبارزه آمد . مردم برايش راه باز مىكردند . على ( ع ) به مصافش رفت و او را كشت . از يك سو ترس و وحشت در دل آنها افتاد و از سوى ديگر مسلمانان را هيجانى بىسابقه ، فراگرفت بويژه كه مىديدند پيامبر ( ص ) سوار بر ماديان خود ، به سوى مشركان پيش مىرفت و آنان را با شمشير مىزد و مىگفت :\r\n- منم پيامبر ، كه دروغ نمىگويم منم فرزند عبد المطلب .\r\nو هنگامى كه دو سپاه با هم درگير شدند فرمود : اينك نبرد شدت گرفته است .\r\nعلى ( ع ) از چپ و راست پيامبر بر دشمنان مىتاخت و سرها را از تن جدا مىكرد و قهرمانانشان را بر زمين مىافكند و بطورى كه در روايت مفيد و ديگران آمده است ، چهل تن از جنگجويان آنها را كشت . بيشتر مسلمانان به ميدان نبرد بازگشتند و برخى نيز تنها هنگامى بازگشتند كه مطمئن شده بودند ورق به سود مسلمانان برگشته است .\r\nهنوز سپيده ندميده بود كه صحنهء نبرد از شدت جنگ و درگيرى ، به لرزه افتاده بود و همچنانكه « الهيثمى » در جامع خود و الخطيب البغدادى در تاريخش روايت كرده‌اند پيامبر مشتى خاك را كه على بن ابى طالب به او داده بود گرفت و آن را به صورت مشركان افكند و فرمود : سياه روى گشتند و خود به سوى آنان پيش رفت ؛ على ( ع ) در كنارش بود و بنى هاشم يعنى آنان كه از لحظات نخست در تاريكى شبانه همراهش به مقاومت پرداخته بودند ، همراهيش مىكردند اگر اينان نبودند سرنوشت نبرد به گونه‌اى بود كه مشركان تصور هم نمىتوانستند بكنند ولى طى چند ساعت ، نبرد با شكست سخت هوازن و در حالى كه زنان و كودكان و اموالشان را در اختيار مسلمانان رها كرده بودند ، پايان يافت و خداوند پيروزى را كه به پيامبرش وعده داده بود ، تحقق\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبخشيد و او پس از آنكه چشمها نگران و دلها به تپش افتاده بود و سست ايمانها ، به خدا نيز گمانها برده بودند ، پيروز و سرفراز ، از اين نبرد سر بيرون آورد و اميدهاى ابو سفيان و آرزوهاى وى با شكست و گريز « هوازن » تا نزديكى دريا - يعنى جايى كه خود براى پيامبر و يارانش آرزو كرده بود - نقش بر آب گشت .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nعلى ( ع ) و غزوهء تبوك\r\nدر شب ، در ماه رجب سال نهم هجرى ، به اطلاع پيامبر رسيد كه روميانى كه در آن سوى مرزهاى حجاز ، مستقر هستند در حال تهيه ديدن سپاه قدرتمندى براى يورش آوردن به اعراب ، در ديار خودشان هستند . به مجردى كه اين خبر به وى رسيد در اينكه خود در رأس سپاه قدرتمندى كه قادر به ايستادگى در برابر تجاوزگران باشد به رويارويى آنها رود ، لحظه‌اى ترديد به خود راه نداد . بنابراين فرستادگانى به سوى همهء قبايل عرب كه در سرتاسر حجاز پراكنده بودند فرستاد و آنان را فراخواند تا در دفع اين تجاوز ، شركت جويند و تشويقشان كرد كه با وى به مرزهاى روم و حجاز آيند و بدين منظور توشه و ساز و برگ هر چه بيشترى فراهم آورند برخى از آنان با قلبى سرشار ايمان و دلى مطمئن به آنچه كه خداوند مجاهدين با مال و جان در راه خود را وعده داد و درحالىكه زنان و كودكانشان را در فصل گرما در آن سالى كه مورخين آن را سال تنگدستى و سختى ناميده‌اند ، رها كرده بودند ، دعوتش را اجابت كردند و زن و مرد تا آنجا كه امكان يافتند براى كمك به هزينه‌هاى لشكريان ، از اموال خود ، مبذول داشتند . پيامبر با خردمندى و درايت ، موفق شد دسيسه‌ها و توطئه‌هايى را كه منافقين و آنهايى كه ايمان ضعيفى داشتند ، خنثى سازد و آنگونه كه گروهى از مفسرين مدعيند خداوند به همين مناسبت سورهء توبه را بر وى نازل فرمود كه به جهاد فرا مىخواند و منافقين و سست عنصران را رسوا مىسازد و آنان را به عذاب و سرنوشت شومى ، وعده مىدهد .\r\nاو گريزى از آن نمىديد كه در برابر آنانى كه توطئه مىچيدند و مردم را از\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nوى مىپراكندند با شدت و قاطعيت هر چه تمام بايستد بطورى كه ناگزيرش ساختند كه خانه‌اى از گروهى از آنان را كه بدان پناه برده و در آن براى دور ساختن مردم از وى و تضعيف روحيهء آنان ، نقشه مىريختند ، به آتش بكشد ؛ بالاخره و پس از تلاشهاى دشوار ، موفق شد سپاهى متشكل از سى هزار جنگجو ، تهيه ببيند .\r\nدر طبقات ابن سعد و سيرهء ابن هشام آمده است كه عبد اللّه بن ابى به اتفاق همراهان هم‌پيمانش با مسلمانان از مدينه خارج شده و بيرون از آن اردو زد . اردوى او نيز به گفتهء مورخين ، دست‌كمى از دو اردوى ديگر نداشت ولى هنگامى كه پيامبر ( ص ) و همراهانش حركت كردند او و جماعت همراهش بازماندند و به مدينه برگشتند . پيامبر ( ص ) على را در اين غزوه همراه نبرد و در مدينه جايش گذاشت و اين ، تنها نبردى است كه على بن ابى طالب در آن شركت نكرد . هنگامى كه شرايط و اوضاعى كه اين غزوه را احاطه كرده و موضع زبونانه‌اى را كه از سوى برخى متظاهرين به اسلام و نيز توطئه‌هايى را كه براى بشكست كشاندن مسلمانان و موضع ابن ابى و جماعت همراهش را كه بنا به آنچه در « الطبقات » و سيرهء ابن هشام آمده دست‌كمى از سپاه پيامبر نداشتند در چارچوب ارزيابى چنين زمينه‌هايى مد نظر قرار گيرند توجه مىشود كه بقاى على در مدينه طى اين نبرد چيزى بوده كه پس از آنچه از سوى منافقين و حتى مسلمانان براى پيامبر نمايان شد - مصلحت اسلام آن را ايجاب مىكرده است چه بدون ترديد وجود آنان در مدينه - در صورتى كه پيامبر شخص قدرتمندى كه از وى هراس داشته باشند و بر قاطعيت و نيرو و نفوذش حساب كنند در آن بجاى نگذاشته باشد خطرى بر اين آيين ، بشمار مىرفت و اين شرايط جز در على ( ع ) ، فراهم نبود .\r\nوقتى پيامبر در راه خود به تبوك رسيد وجود على ، رأس سلطهء محلى در پايتخت اسلام ، بر آنان گران آمد و متوجه شدند كه با وجود وى ، كارى از ايشان ساخته نيست بنابراين در هر جا و مجلسى اين سخن را تكرار كردند كه گويا پيامبر او را بدين علت در مدينه گذارده كه از وى بيزار بوده است . اين شايعه در سراسر مدينه پخش شد و وقتى به گوش على ( ع ) رسيد شمشير و سلاحش را بدست گرفت و به پيامبر كه در مكانى به نام « الجرف » ، اردو زده بود ، پيوست و به او گفت : منافقان مدعيند كه تو تنها بدين خاطر كه مرا مزاحم خود مىدانى و قصد خوار داشتنم دارى در مدينه بجاى گذاردى . بنا به آنچه كه در روايت طبرى و ابن هشام و ابى الفداء و يعقوبى و ديگران آمده پيامبر ( ص ) فرمود : من ترا براى پشت جبهه خود ، در آنجا گذاردم .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n« مدينه » جز به من يا تو ، آرامش و امنيت نمىيابد . تو جانشين من در ميان خاندان و هجرتگاه و قوم من هستى آيا نمىخواهى كه نسبت من به تو ، چون موسى به هارون باشد جز اينكه پيامبرى پس از من ، نخواهد آمد .\r\nظاهرا مورخين و محدثين در اينكه پيامبر چنين سخنى به على گفته است ، اتفاق نظر دارند احمد در مسند خود مىافزايد كه او به وى فرمود :\r\nشايسته نيست كه من بروم جز اينكه تو بر جاى من ( در مدينه ) بمانى .\r\nدر « الفضائل الخمسة من الصحاح الستة » آمده است كه حديث به همان شكلى كه احمد در مسند خود آورده در خصائص نسائى ، الموافقات ( حافظ الدمشقى ) و مجمع الزوائد ( الهيثمى ) و ديگران نيز روايت شده است « 1 » .\r\nبدون هيچ ترديدى ، پيامبر اين سخن را به على ( ع ) گفته و او را بنا به علتى كه ذكر كرديم در مدينه بجاى گذارده بود و بعيد هم نيست كه براى على دشوار مىآمد كه در يكى از نبردهايى كه اسلام داشته ، شركت نداشته باشد بويژه كه اين بار اسلام رهسپار دست و پنجه نرم كردن با دشمنى است كه دهها برابر در جنگجويان و ساز و برگ جنگىاش بر آن برترى دارد بنابراين آرزو مىكرد كه در كنار او مىماند و همچنانكه در ديگر نبردها مىكرد ، جسم و جانش را نثارش مىكرد . وقتى پيامبر اين نكات را حس كرد با كلماتى كه مورخين و محدثين بر آنها اتفاق نظر دارند و با همان عبارتى كه احمد و النسايى و الهيثمى و الحافظ الدمشقى و محدثين شيعه به نقل از امامان اهل بيت روايت كرده‌اند ، پاسخش داد و چنان لحن و شيوه و كلماتى را از آن جهت به كار برد تا به مسلمانان بفهماند او پس از وى و حتى در صورت چشم فرو بستنش از اين دنيا ، جانشين است .\r\nاما اينكه با زخم زبان مشركان يا چنان كلماتى او را از كوره بدر بردند و او سلاح بدست به پيامبر پيوسته باشد و بابت شنيده‌ها به پيامبر شكايت برده باشد و از وى خواسته باشد كه او را از چنين مسئوليتى ، معذور دارد ، من در اين امر ترديد دارم .\r\nعلى بن ابى طالب بالاتر از آن است كه در مأموريتى چنين ، وقعى به گفته‌هايى گذارد كه از منافقان و مشركان ، شنيده است .\r\n\r\n\r\n","description":"","footnote":"\r\n( 1 ) نگاه كنيد به فضايل الخمسة ص 299 و پس از آن .\r\n","page_name":" 253 ","page_number":253},
  {"content":"\r\n\r\n\r\nغزوهء ذات السلاسل\r\nپس از نبردها و پيروزيهايى كه اسلام در شبه جزيرة العرب بدست آورد ستاره كفر و شرك پنهان گشت و اگر گروه‌هايى پراكنده از شرك و مشركان در اينجا و آنجا نمانده بودند مىرفت كه اين ستاره كاملا افول كند ولى تو گويى قرار بوده فرصتى پديد آيد تا على بن ابى طالب ( ع ) صفحات تازه‌اى از قهرمانيها و جهادش را تقديم تاريخ كند .\r\nگروهى از مورخين ياد آورد شده‌اند كه گروه بسيارى از اعراب در جايى به نام « وادى - الرمل » گرد آمده بودند و به توافق رسيده بودند كه طى حمله‌اى ناگهانى ، اقدام به تصرف « مدينه » كنند . بنا به روايت مفيد در ارشاد يك نفر اعرابى ، نزد پيامبر آمد و او را در جريان توافق ياد شده قرار داد . پيامبر ، أبو بكر را در رأس گروهى از مسلمين روانهء آنها كرد و خود تا نزديكى آنجا ، همراهيش كرد . اين محل داراى راههاى ناهموار و پرسنگ بود دشمنان در دشت و دامنهء كوهها ، پناه گرفته بودند و با نزديك شدن مسلمانان ، بر آنان يورش آوردند و گروهى از آنان را كشتند . ابو بكر به اتفاق عده‌اى كه با وى مانده بودند ، شكست خورده به مدينه بازگشتند ، پيامبر ، پس از وى ، عمر بن الخطاب را گسيل داشت . او نيز همچون همتايش ، شكست و فرار به ارمغان آورد . روايت ، حاكى است كه پس از آن دو ، پيامبر عمر بن العاص را فرستاد ولى او نيز همچون دو نفر پيش از خود ، فرجامى شكست‌آميز داشت پيامبر پس از ناكامى اين سه نفر فرماندهانى كه گسيل داشته بود گريزى از فرستادن على ( ع ) نديد بنابراين او را همراه گروهى از جمله ابو بكر و عمر بن العاص گسيل داشت و گروهى از مهاجرين و انصار را نيز\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبا وى روانه ساخت و خود تا خارج از شهر وى را بدرقه كرده و طى وداع با او ، براى پيروزى و موفقيتش دعا كرد .\r\nعلى و همراهانش در حالى كه روز استتار مىكردند و شب به حركت ادامه مىدادند ، به سوى آنها به حركت در آمدند ، و به آنان نزديك شدند . آنچنان كه راويان مدعى هستند ابو العاص ترديدى نداشت كه فتح و پيروزى اين بار مسلمان به دست على ( ع ) حاصل مىشود بنابراين نزد ابو بكر آمده به او مىگويد : من بهتر از على بن - ابى طالب ، اين منطقه را مىشناسم اينجا پر از وحوش و حيوانات درنده‌اى است كه براى ما از بنى سليم و ديگر اعراب ( دشمن ) خطرناكترند لذا با على ( ع ) صحبت كن شايد اجازه‌مان دهد كه اين دشت را پشت سر گذاريم . ابو بكر پيش آمد و درخواست وى را با على ( ع ) در ميان گذاشت او توجهى بدان نكرد آنگاه عمر بن الخطاب در همين مورد با وى سخن گفت همچنان بىتوجه ماند و تا سپيده‌دم ، در آنجايى كه بود ، باقى ماند و همزمان با نخستين تابش بامدادى خورشيد ، ناگهان و به اتفاق همراهانش ، بر ايشان حمله‌ور شد و آنچنان كشته و اسيرانى بر آنها تحميل كرد كه ناگزير تسليم گرديدند و پيروزى بدست وى حاصل آمد و طبق برخى روايات ، سورهء و العاديات به همين مناسبت بر پيامبر ( ص ) نازل گرديد و پيامبر مژدهء فتح و پيروزى دريافت كرد و مسلمانان را فرمان داد تا از على و همراهانش به هنگام ورود به مدينه ، استقبال با شكوهى به عمل آوردند و چند روز بعد ، مسلمانان براى استقبال از وى بيرون آمدند .\r\nپيامبر همراهشان بود و هنگامى كه على او را در حال پيش آمدن ديد از اسبش پياده شد پيامبر به او فرمود : سوار شو چرا كه خدا و رسولش از تو راضى هستند .\r\nامير المؤمنين ( ع ) با شنيدن اين مژده اشك شوق و شادىاش سرازير گشت آنگاه پيامبر به او گفت : اگر بيم آن نداشتم كه گروه‌هايى از امت من آنچه كه مسيحيان دربارهء حضرت عيسى ( ع ) گفته‌اند درباره‌ات بگويند سخنى مىگفتم كه ( بر اثر آن ) هر بار كه از برابر گروهى مىگذشتى ، خاك پايت را نيز گرامى مىداشتند .\r\nدر مجمع البيان طبرسى به نقل از امام جعفر صادق آمده كه سورهء عاديات هنگامى بر پيامبر نازل گرديد كه على ( ع ) به ذات السلاسل رسيده و بر اعرابى كه براى تصرف و تجاوز به مدينه گرد آمده بودند ، چيره شده بود و هنگامى كه سوره نازل شد براى نماز صبحگاهى بر مردم ، بيرون رفت و آن را در نمازش ، تلاوت كرد وقتى نماز به پايان رسيد مسلمانان گفتند : اين سوره را قبلا نشنيده بوديم فرمود : على ( ع ) بر دشمنان خدا\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nپيروز گشته و جبرئيل شبانه اين مژده را به من داد .\r\nراويان مدعى شده‌اند كه از همين غزوه ، « الحميرى » طى قصيده‌اى على را مدح كرده و از جمله مىگويد :\r\n- و در ذات السلاسل ، صبحگاهان بر بنى سليم مرگ و هلاك فرود آمد .\r\n- ابو بكر و عمرو و آن ديگرى شكست تلخى خوردند و گريزان شدند .\r\n- گروهى انصار كشته شدند و ( چنان شد ) كه نذر لازم آمد و نذرها واجب گشت .\r\nبرخى مورخين و روايت گران فرماندهى غزوه‌اى به بلاد « طى » را براى وى برشمرده‌اند ؛ قبيلهء طى ، بر شرك خود اصرار ورزيدند و در جايى به نام « الفلسر » و در قلعه‌هاى خويش پناه گرفته به پرستش بتهاى خود مىپرداختند . پيامبر به اتفاق گروهى از مسلمانان او را نزد آنها گسيل داشت وقتى به آباديهاى نزديك به آنها رسيد با مقاومت مردمانش مواجه شد على ( ع ) به اتفاق همراهان ، حملهء سختى بر آنها آورد كه چندين ساعت از روز ادامه داشت و گروهى از ايشان را كشت و بقيه فرار كردند لذا چهار پايان و كالاهاى ايشان به غنيمتش در آمد و زنان موجود در آباديها ، به اسارت در آمدند در ميان اسيران ، « سفانه » دختر حاتم طايى بود كه برادرش به خارج از حجاز فرار كرده بود على ( ع ) غنايم و اسيران را به مدينه آورد .\r\nهمچنانكه ابن سعد در طبقاتش يادآور شده كه پيامبر او را دو بار در مأموريتهاى جنگى ، به يمن فرستاد اولين بار در سال هشتم هجرى بود كه روانهء همدان ( شهرى در يمن ) گرديد پيش از وى ، خالد بن وليد به آنجا رفته بود ولى بىآنكه كارى از پيش برده باشد بازگشته بود وقتى على نزد ايشان رفت با آنها راجع به اسلام سخن گفت و ايشان را به اين آيين دعوت كرد آنها همگى اسلام آوردند و با ميل و رغبت تن به دعوت وى دادند و او نيز طى نوشته‌اى ، پيامبر را در جريان امر ، قرار داد .\r\nدومين بار در رمضان سال دهم بود كه او را بنا به آنچه در روايت ابن سعد آمده با سپاهى كه نفراتش از سيصد تن جنگجو بيشتر نبود ، به « مدحج » فرستاد . ابن سعد مىافزايد كه اين نخستين سريّة ( سپاه يا لشكرى كه پيامبر آن را همراهى نمىكرد ) بود كه به بلاد مدحج گسيل مىشد . او يارانش را نظم داد و با آنها به استقبال و رويارويى با انبوه سپاهيانى كه به جنگش آمده بودند ، شتافت او بر آنان يورش برد و حملات آنها را متوقف ساخت . ديگر بار بر آنها يورش آورد و پراكنده‌شان ساخت .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nانبوه قواى كمكى كه به يارى آنها آمده بودند ، مانع از شكست ايشان نشده بود او همچنان ايشان را تعقيب مىكرد و در مجموع بيست تن از جنگجويان زبدهء آن را از دم تيغ گذراند و در پى بىآن ترجيح دادند تسليم شوند و اسلام را بپذيرند و به او گفتند : اين صدقه‌هاى ماست حق اللّه را از آنها بردار ، آنگاه على غنايم را جمع كرد و خمس ( يك پنجم ) آن را برداشت و بقيه را ميان يارانش پخش كرد و به مدينه و به قولى به مكه - كه پيامبر براى اداى فريضهء حج به آنجا رفته بود - بازگشت . برخى روايات غزوه و برخوردهاى ديگرى نيز نقل كرده‌اند كه مورخان در مورد همهء آنها ، اتفاق نظر ندارند و بيشتر اخبارشان از نوع مرسل ( بدون واسطهء سندى ) است كه براى كسى كه به دنبال حقيقت است نمىتواند اطمينان‌بخش باشد هر چند گمان نمىكنيم - تا وقتى كه گفتنيها دربارهء على ( ع ) از حدود عقل و دانش تجاوز نكند - ناپذيرفتنى باشند .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nسورهء برائت\r\nسپاهيان اسلام ، به فرماندهى على و ديگران ، همچنان به تعقيب دسته‌جات مشرك ادامه مىدادند تا اينكه سال نهم هجرت فرا رسيد و با آغاز آن جهاد پيامبر با شمشير ( مسلحانه ) در شبه جزيرة العرب ، به پايان خود نزديك مىشد و هنوز سال نهم هجرت بپايان نرسيده بود كه در ماه ذى حجة خداوند برخى موازين شرعى را بر پيامبر نازل فرمود كه موضع او را در رابطه با مشركان و پيمانهايى كه با ايشان بسته بود - آنچنان كه از نخستين آيات سورهء برائت روشن مىشود - روشن مىساخت ؛ لذا پيامبر ابو بكر را گسيل داشت تا با مسلمانان مراسم حج بجاى آورد . در آن سال آنها كه هنوز بر شرك خود بودند نيز در مراسم حج ، به مسلمانان مىپيوستند . به او فرمان داده بود كه آيات نخستين سورهء برائت را بر مردم تلاوت كند . ابو بكر نيز به اتفاق مسلمانان همراهش در آن سال عازم حج گرديد و هنگامى كه به « ذى الحليفه » - جايى كه امروز به مسجد الشجره موسوم است - رسيد و همچنان به راه خود ادامه مىداد وحى بر پيامبر نازل شد و او فرمان يافت كه به جاى ابو بكر ، على بن ابى طالب را گسيل دارد و به وى گفته شد ؛ جز تو يا يكى از كسان تو ، نبايد حج را بجاى آورد . بنابراين على ( ع ) را فرستاد و به او فرمان داد كه آيات مزبور را از ابو بكر گرفته خود شخصا آنها را ابلاغ كند . على ( ع ) نيز به راه افتاد تا اينكه در ذى الحليفه به ابو بكر پيوست و آيات را از وى دريافت كرد و ابو بكر كه بيم داشت از سوى خداوند چيزى دربارهء او نازل شده ، به مدينه بازگشت و گفت اى رسول خدا : آيا مطلبى دربارهء من نازل شده است ؟ پيامبر فرمود : خير ولى من فرمان يافتم كه ( آيات را ) خود يا كسى از من ، ابلاغ كند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nعلى ( ع ) به راه خود ادامه داد تا به مكه رسيد و هنگامى كه مردم براى اداى مناسك خويش گرد آمده بودند ، آنگونه كه در « البداية و النهايه » آمده است آيات اول سورهء برائت را بر آنان خواند و به ميان مردم ندا در داد كه از اين سال به بعد ، هيچ مشركى نبايد وارد مكه شود و كسى هم نبايد عريان به طواف خانهء خدا رود و هر آن كس نيز كه با پيامبر عهد و ميثاقى دارد تا پايان مدتش بر آن عهد بماند .\r\nو در روايت ديگرى ، او از سورهء برائت بر ايشان خواند تا به اينجا رسيد كه :\r\n إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ »  ( برائت ( التوبة ) - 28 ) ( محققا بدانيد كه مشركان نجس و پليدند و بعد از اين سال نبايد قدم به مسجد الحرام بگذارند و اگر بر اثر تجارت و دور شدن تجارت و ثروت آنها از شما از فقر مىترسيد نترسيد كه خدا به فضل خود شما را از خلق و از مشركان بىنياز خواهد كرد كه او به حوائج شما داناست و در كمال حكمت و عنايت است ) . و آنگاه بار ديگر به آنها گفت كه از اين سال به بعد هيچ مشركى نبايد به حج آيد . هيچ كس نبايد عريان به طواف خانه خدا در آيد و هر كس نيز كه عهد و ميثاق مدت‌دارى با پيامبر دارد تا پايان مدتش بر همان عهد و ميثاق باشد .\r\nمشركين با دلهايى مالامال ترس و كينه ، به اين بيانات و تصميمها ، گوش فرا مىدادند و به دنبال اسلام آوردن قريش و تسليم اجبارى آنها در برابر پيامبر ، خود را در برابر عمل انجام‌شده‌اى يافتند كه هيچ راه گريزى از آن نداشتند بويژه كه بيشتر اعراب اسلام آورده بودند و مىرفت كه شبه جزيره به طور كامل در برابر سلطهء اسلام سر فرود آورد بنابراين آنها نيز چاره‌اى جز آنچه مردم در پذيرش اسلام انجام دادند ، نداشتند ؛ لذا طى چند ماه بيشترشان اسلام آوردند .\r\nاز مجاميع حديث و كتب تاريخ چنين برمىآيد كه گسيل داشتن على ( ع ) در پى ابو بكر و بازگشت او نزد پيامبر در مأموريت ابلاغ سورهء برائت و اين گفته پيامبر كه جز من يا كسى از من نبايد مأموريت را انجام دهد و من از اويم . ميان محدثين و مورخين ، متفق عليه است و كسى در آن اختلاف نظرى ندارد تنها اختلاف در آن است كه آيا ابو بكر پس از سلب مأموريتش از سوى پيامبر ، در آن سال براى اداى مأموريت ديگرى از سوى پيامبر ، روانه شد يا اينكه ابلاغ آيات و اشراف بر حج آن سال كلا به على ( ع ) واگذار گرديد ؛ بيشتر محدثين اهل سنت بر آنند كه ابو بكر با مردم مراسم\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nحج را انجام داد و مأموريت على تلاوت آيات ياد شده و تبليغ موادى است كه از آنها ياد كرديم .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nعلى در حجة الوداع\r\nدر بيست و پنجم ذى القعدهء سال دهم هجرى ، كاروان پيامبر همراه هزاران نفر ، از مدينه رهسپار خانهء خدا گرديد . برخى مورخين كاروان را متشكل از 90 هزار و گروهى ديگر بيش از صد هزار تن تخمين زده‌اند كه با شور و اشتياقى وافر به چنين گردهمايى كه در تاريخ سابقه نداشته ، چشم دوخته‌اند . زيرا همهء اعراب جزيره را زير يك پرچم و با هدفى يگانه از هر سو گرد آورده كه همگى ، شعار اين رسالت را بر زبان جارى مىسازند .\r\nلبيك اللهم لبيك لا شريك لك لبيك الحمد و النعمة و الملك لك لبيك .\r\n( گوش به فرمان تو هستيم پروردگارا گوش به فرمانت هستيم شريك و انبازى ندارى گوش به فرمان توايم سپاس و نعمت و هستى از آن تست گوش به فرمانت هستيم . )\r\nدر « الارشاد » مفيد آمده كه پيامبر چند روزى پيش از خروج از مدينه ، به على ( ع ) - كه او را به يمن يا نجران گسيل داشته بود - نامه‌اى نوشت و فرمانش داد كه براى اداى حج در مكه به وى ملحق شود ، على نيز به اتفاق همراهانش و در حالى كه غنايم بدست آورده از نبردهايش را همراه داشت ، براى انجام مناسك حج آن سال ، قصد مكه كرد و با پيامبر كه در شرف ورود به مكه بود ، ملاقات نمود . پيامبر از ديدار او مشعوف گرديده به او گفت : ماه را به چه نيتى ، نو كرده‌اى ؟ گفت اى رسول خدا تو در نامه‌ات ننوشته بودى كه خود چه نيتى مىكنى من نيز ندانستم بنابراين نيت خود را به نيت تو پيوستم و گفتم : پروردگارا ، نيت من در آغاز ماه نو ، همان نيت پيامبرت باشد و سى و چهار شتر به قربانى همراه خود آورده‌ام . پيامبر خدا به او فرمود : اللّه اكبر . من نيز\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nشصت و هشت تا همراه آورده‌ام تو در حج و مناسك و قربانى من شريكم هستى حال احرام به تن كن و به سپاهيانت بازگرد و شتاب كن تا در مكه به يكديگر برسيم . على ( ع ) با رسيدن به نزديكيهاى مكه ، جلوتر از سپاهيانش به مكه آمده بود .\r\nدر اين سال ، پيامبر فرمان داد كه هر كس قربانى را كه در قرآن مقرر شده همراه نداشته باشد بايد حج خود را تبديل به عمره كند و سپس وقتى خواست به عرفات در آيد براى حج احرام پوشد و هر كس قربانى با خود دارد مىتواند تا پايان مناسك حج ، بر احرام خود باقى بماند در اين مورد هياهوى بسيارى ميان مسلمانان - كه چنين حكمى براى آنها غير منتظره بود - پديد آمد . پيامبر خدا فرمود : اگر من قربانى همراه نياورده بودم احرام باز مىكردم و حجم را عمرهء مفرده مىساختم . و اين يكى از دو متعه‌اى است كه پيامبر آنها را مباح دانست ولى عمر بن الخطاب ، آنها را نهى كرد و گفت : دو متعه است كه در زمان پيامبر خدا مباح بودند ولى من به آنها را حرام ساخته و ( از كنندهء آنها ) بازخواست مىكنم .\r\nدر همين سال بود كه پيامبر خدا ، چندين بار براى يارانش سخنرانى كرد و احكام اسلام را در حج و موارد ديگر ، برايشان بازگفت و به سرنوشت ناگزير خود اشاره كرد كه باعث بروز نگرانيهايى نسبت به زندگى او در ميان آنها گرديد بويژه كه يك بار نيز از قول وى شنيدند كه به على ( ع ) مىفرمود : پس از اين سال ، ديگر شما را نخواهم ديد و يك بار ديگر در ابتداى سخنرانيش برابر آنان فرمود : اى مردم چه بسا كه من ( به سوى ملكوت اعلى ) فرا خوانده شوم . چنين اشاره‌هايى به نزديك بودن اجلش ، از سوى او پياپى صورت مىگرفت . يك بار نيز به آنان فرمود : جبرئيل هر سال يك بار قرآن را بر من عرضه مىكرد ولى امسال آن را دو بار عرضه كرد و من چه بسا كه به سوى ملكوت اعلى فرا خوانده شوم و اين فراخوانى را بپذيرم خداوند متعال بر وى  « الْيَوْمَ أَكْمَلْتُ لَكُمْ دِينَكُمْ »  را نازل فرموده بود .\r\nاو اصرار زيادى به تبليغ احكام اسلام داشت ؛ در مكه چندين بار در برابر آن جمع به سخنرانى ايستاد . در منى و عرفات و در هر مناسبتى ، همين كار مىكرد و به اشاره از سرنوشتى كه هيچ كس را گريزى از آن نيست ، سخن مىگفت و بر ايشان تأكيد مىكرد كه به احكام شرع پاىبند بمانند و طبق برنامه و خطى كه براى ايشان ترسيم كرده حركت كنند . در ميان راه مكه به مدينه و در حالى كه انبوه جمعيتى كه تا آن زمان مكه به خود نديده بود و پيش از آنكه مردم هر گروه به سوى خانه و كاشانه خود پراكنده گردند\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nدر جايى نزديك « الجحفة » كه خشك و لم يزرع بود ، فرود آمد . مسلمانان از اينكه پيامبر در جايى كه پيش از آن كسى فرود نيامده فرود آمد ، در شگفت ماندند ؛ او نيز اگر وحى بر وى نازل نمىشد چنين جايى را انتخاب نمىكرد ولى وحى با لحنى بىسابقه مورد خطابش قرار داده مىگفت :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ »  ( اى پيامبر آنچه از سوى خدايت بر تو فرود آمده ابلاغ كن اگر چنين نكنى رسالتش را ابلاغ نكرده‌اى خداوند خود ترا از مردم در امان نگاه مىدارد ) .\r\nديگر گريزى از اجراى فرمان خدا نمىيافت بويژه كه طى آيه به او تضمين داده شده بود كه وى را از شر كين‌توزان و رشك بران ، در امان خواهد داشت .\r\nدر « البداية و النهايه » ابن كثير به نقل از زيد بن ارقم آمده كه وقتى پيامبر از حجة الوداع بازگشت و در غدير خم فرود آمد فرمان داد تا سايه‌بانهاى بزرگى بپاساختند و خود در ميان انبوه جمعيت ايستاد و فرمود : أيها الناس : من دعوت حق را لبيك خواهم گفت در ميان شما دو گرامى چيز بجاى گذارده‌ام : كتاب خدا و خاندان اهل بيتم را ببينم كه پس از من با اين دو چه معامله‌اى مىكنيد ؛ اين دو تا آنگاه كه در رستاخيز بهم رسيم از يكديگر جدا نمىگردند . آنگاه فرمود :\r\nخداوند مولاى من و من ولى و مولاى هر زن و مرد مؤمنى هستم . و دست على را بلند كرد و ادامه داد :\r\nهر آن كس كه من مولاى او بوده‌ام اين على مولاى اوست پروردگارا دوست بدار آن كس كه او را دوست بدارد و دشمن دار آن كس كه او را دشمن دارد .\r\nراوى مىافزايد كه شخصا از زيد بن ارقم پرسيده كه آيا تو اين سخن را از پيامبر خدا شنيده‌اى و پاسخ شنيده : هر كس در آن به آنها بوده آن را به چشم خود ديده و به گوشش شنيده است .\r\nابن كثير نيز آن را به نقل از عدى بن ثابت و او به نقل از البراء بن عازب روايت كرده است . در روايت البراء ، آمده كه عمر بن الخطاب پس از پايان يافتن سخنان پيامبر ، با على ( ع ) ديدار كرده و به او گفت : نوشت باد كه از اين پس هميشه و همواره مولاى من و مولاى هر زن و مرد مؤمنى گرديده‌اى ، همچنانكه ابن كثير به نقل از گروه ديگرى از صحابه نيز آن را روايت كرده است .\r\nابن كثير در دنباله مىگويد : بخش نخستين اين حديث يعنى گفته پيامبر به\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nعلى : « من كنت مولاه فهذا على مولاه » متواتر است ولى بخش ديگر آن يعنى « اللهم وال من والاه » و هر آنچه كه در بيشتر روايات آمده - به تعبير او - از نظر سند قوى است و مىافزايد : رباح بن حارث گفته است : گروهى در كوفه بر على ( ع ) وارد شدند و گفتند : درود بر تو اى مولاى ما . به ايشان فرمود چگونه مولاى شما هستم در حالى كه شما عرب هستيد گفتند : ما از رسول خدا در روز عيد غدير خم شنيده‌ايم كه فرمود :\r\nمن كنت مولاه فهذا على مولاه . رباح بن الحارث مىگويد وقتى آنها مرخص شدند ايشان را دنبال كرده و پرسيدم كيستيد ؟ به من گفته شد گروهى از انصار هستند كه ابو ايوب انصارى نيز در ميان آنهاست .\r\nهمچنانكه به نقل از ابو هريرة نيز روايت شده كه او وارد مسجد شد و مردم به گرد او جمع شدند ؛ جوانى برخاست و به وى گفت ترا به خدا آيا شنيده‌اى كه پيامبر خدا در روز غدير خم به على فرموده است : من كنت مولاه فهذا على مولاه اللهم وال من والاه و عاد من عاداه ؟ گفت : آرى .\r\nو در روايت ديگرى در « البداية » به نقل از ابو هريرة آمده است كه آيهء : اليوم اكملت لكم دينكم و اتممت عليكم نعمتى و رضيت لكم الاسلام دينا » به همين مناسبت بر پيامبر نازل شد .\r\nابن كثير در بدايهء خود پس از سخنان مفصلى راجع به برخورد پيامبر در غدير خم ، مىگويد : على بن ابى طالب ( ع ) در « الرحبة » مردم را كه گروهى از صحابه‌اى - كه در سال دهم هجرت با وى حج بجاى آورده بودند - در ميانشان بود گرد آورد و در آن جمع هفده تن از كسانى كه در نبرد بدر شركت داشتند شهادت دادند كه پيامبر دست على را گرفت و فرمود :\r\nآيا من به مؤمنان بر جانشان اولى نيستم ؟ گفتند : آرى يا رسول اللّه . آنگاه فرمود :\r\nهر آن كس كه من مولاى او بودم از اين پس على ، مولاى اوست . پروردگارا دوست بدار آن كس كه او را دوست دارد و دشمن دار آن كس كه وى را دشمن دارد . ابن كثير در ادامه مىگويد : طبرى در مورد غدير ، دو جلد كتاب فراهم آورده كه در آنها اسناد و الفاظ آن را ثبت كرده است . . . و پس از آنكه برخى از آنها را به ضعيف بودن توصيف مىكند اعتراف مىنمايد كه حديث متواتر است و جايى براى انكار ندارد ولى به تعبير او اينها به كار شيعه ، نمىآيند .\r\nبهر حال حديث غدير را با همان عبارتى كه يادآور شديم همهء محدثين و مورخين\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nيادآور شده‌اند همچنانكه امام احمد در « مسند » خود ، الرازى در تفسيرش و البغدادى در « تاريخ » خود و الطبرانى در « ذخائر » و صاحب « الرياض النضرة » و « فيض القدير » در اين دو كتاب نيز آن را ذكر كرده‌اند و همگى تأكيد كرده‌اند كه پس از پايان يافتن سخنان پيامبر ، عمر بن الخطاب پس از اظهار تهنيت به على ( ع ) ، به او گفت : تو اينك مولاى من و مولاى هر زن و مرد مؤمن گشته‌اى همچنانكه گروهى از مورخين ، نيز تصريح دارند كه ابو بكر نيز چنين سخنى به وى گفت و اينكه آيهء :  الْيَوْمَ أَكْمَلْتُ لَكُمْ دِينَكُمْ  به همين مناسبت بر پيامبر نازل شده است .\r\nالمفيد در ارشاد خود مىگويد : پيامبر ، چادرى را به على اختصاص داد و به مسلمانان امر كرد فوج فوج بر وى وارد شوند و به عنوان امير المؤمنين ، تبريك و تهنيتش گويند ، همگى حتى همسران او كه همراهش بودند و نيز زنان مسلمان ، همين كار را انجام دادند .\r\nدر كاى ، نوشته كلينى به نقل از على بن ابراهيم از پدرش از ابن ابى عمير ، از عمرو بن ارينة ، از زرارة و الفضيل بن يسار و بكير بن اعين و محمد بن سلم و بريد بن معاويه به نقل از امام محمد باقر ( ع ) آمده است كه او فرموده : خداوند عز و جل به پيامبرش فرمان ولايت على را صادر كرده و آيه  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  ( المائدة - 55 ) ( ولى امر و ياور شما تنها رسول خدا و مؤمنانى هستند كه نماز بپاداشته و فقيران را در حال ركوع زكات مىدهند ) . را بر وى نازل كرد آنها نمىدانستند كه منظور از اين آيه چيست . خداوند به محمد ( ص ) فرمان داد همچنانكه نماز و زكات و روزه و حج را برايشان تفسير كرده است آن را نيز تفسير كند ، با اين فرمان الهى ، احساس دشوارى كرد و بيم آن داشت كه از دين خود بازگردند و وى را تكذيب كنند بنابراين با دلتنگى به خداى خويش رجوع كرد و خداوند بر وى وحى فرستاد كه :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  آنگاه فرمان خداى را به اجرا گذارد و على را در روز غدير خم ، به ولايت منصوب كرد و پس از آن آيهء ذيل بر وى فرود آمد :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  .\r\nابن جوزى در تذكرهء خود مىگويد : علماى سيره متفق القولند كه داستان غدير پس از بازگشت پيامبر از حجة الوداع در هيجدهم ذى الحجة اتفاق افتاد . با پيامبر ، يكصد و بيست هزار تن يارانش بودند كه سخنان صريح و بىهيچ رمز و اشارهء او را در\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمورد على ( ع ) شنيدند و در ادامه مىگويد : ابو اسحاق الثعلبي در تفسير خود يادآور شده است كه وقتى پيامبر اين سخنان را ايراد كرد در همه جا پخش شد و در هر شهر و ديارى ، به گوش همه رسيد ، الحرث بن النعمان الفهرى نيز از جملهء شنوندگان بود سوار بر شتر خود نزد پيامبر آمد شتر را بر در مسجد به زانو خواباند و گفت : اى محمد تو به ما فرمان دادى كه گواهى دهيم خدايى جز اللّه وجود ندارد و تو پيامبر خدا هستى و ما از تو پذيرفتيم و فرمانمان دادى كه روزانه پنج نوبت نماز گذاريم و ماه رمضان روزه بگيريم و به حج خانهء خدا رويم و از اموال خود زكات دهيم اينها همه را پذيرفتيم و عمل كرديم آيا اينها همه كم بود كه به دو دست پسر عمويت را برگرفتى و او را بر مردم برترى بخشيدى و گفتى : من كنت مولاه فهذا على مولاه ، آيا اين كار را از سوى خود انجام دادى يا خدا بدين كار فرمانت داده بود ؟\r\nرسول خدا كه چشمانش سرخ شده بود فرمود : سوگند به خدايى كه لا إله الا هو از سوى خدا بوده و من نقشى در آن نداشته‌ام و اين سخن را سه بار تكرار كرد . « الحرث » برخاست و اين سخن را بر زبان مىآورد : خداوندا اگر آنچه كه محمد مىگويد راست باشد از آسمان بر ما سنگ فرود آر يا اينكه عذابى دردناك نثارمان ساز . سوگند به خدا كه هنوز به شترش نرسيده بود كه خداوند پيشانى او را مورد اصابت سنگى قرار داد و خون از وى جارى ساخت و در دم به هلاكت رسيد و آنگاه خداوند آيهء :    « سَأَلَ سائِلٌ بِعَذابٍ واقِعٍ لِلْكافِرينَ لَيْسَ لَهُ دافِعٌ »    ( المعارج 2 - 1 ) ( سائلى از عذاب قيامت كه وقوعش حتمى است از رسول پرسيد كه آن عذاب چه مردمى راست ؟ ( بداند كه ) بر كافران است و هيچ كس از آنان دفع نتواند كرد ) را نازل فرمود . آنگاه مىگويد : در مورد عبارت « من كنت مولاه » علماى عرب يادآور شده‌اند كه « مولى » داراى معانى متعددى است كه يكى از آنها به معناى مالك است از جمله در اين آيه آمده است :\r\n « ضَرَبَ اللَّهُ مَثَلًا عَبْداً مَمْلُوكاً لا يَقْدِرُ عَلى شَيْءٍ »  كه سربار صاحب خويش است . معناى دوم معتق ( آزادكننده برده ) و معناى سوم معتق ( آزاد شده ) ، معناى چهارم ياور است كه از جمله در اين آيه آمده است :  ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  يعنى كه كافران ياورى ندارند . پنجم به معناى پسر عموست كه در اين شعر نيز منظور شده است :\r\n- عموزادگان ما ! ( مولىهاى ما ) ، مهلتى آنچه را كه ميان ما و شما به خاك سپرده شده بر نيانگيزيد . ششم به معناى هم پيمان است كه در اين معنى گفته شده :\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n( هم‌پيمانان ( موالى ) سببى و نه نسبى هستند ولى خوديها ، از ما رشوه و خراج مىخواهند ) . هفتم به معنى ناظر بر قصاص گناه و تصرف ارث است كه در جاهليت مرسوم بوده و با آيهء ارث ، نسخ گرديده است هشتم به معناى همسايه است و از اين جهت كه داراى حقوق مجاورت ( نسبت به يكديگر ) هستند به ( مولى ) تعبير شده است نهم به معناى سرور و ارباب مطاع است كه مولاى مطلق مىباشد دهم به معناى اولى ( سزاوارتر ) است خداوند متعال مىفرمايد :  « فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا مَأْواكُمُ النَّارُ هِيَ مَوْلاكُمْ »  يعنى كه به آتش سزاوارتريد .\r\nو در ادامه مىگويد : و اگر چنين باشد ديگر نبايد لفظ مولى را در اين حديث به ارباب برده‌دار حمل كرد زيرا پيامبر ارباب نبود و به آزاد كنندهء برده نيز نمىتوان تعبير كرد زيرا پيامبر على را آزاد نكرده بود . بردهء آزاد شده هم معنى نمىدهد زيرا على آزاده بود . به ياور ( معناى چهارم ) نيز نمىتوان حمل كرد زيرا او ، ياوران پيامبر را يارى مىكرد و آنانى را كه ياريش نمىكردند ياور نبود . به پسر عمو ( پنجمين معناى آورده شده براى ( مولى ) در كتب لغت ) نيز نمىتوان نسبتش داد زيرا او پسر عموى پيامبر بود . به هم پيمان نيز معنى نمىشود زيرا هم‌پيمانى ميان رقبا و دشمنان به منظور هميارى و همكارى ميان آنها ، صورت مىگيرد كه اين معنى ميان آن دو وجود داشته است . به متولى و ناظر بر قصاص گناه و جرم نيز نمىتوان اطلاق كرد زيرا گفتيم كه اين عنوان با آيهء ارث ، منتفى شده است . همسايه‌اش نيز نمىتوان دانست زيرا سخن بيهوده‌اى است . معناى نهم يعنى ارباب مطاع نيز نمىتواند باشد زيرا او خود فرمانبردارش بود و با جان خود ، او را پاس مىداشت و با آنچه در توان و قدرت داشت در راه او جهاد مىكرد بنابراين آنچه مىماند معناى دهم يعنى سزاوارى است كه بايد ( مولى ) را در اين معنا ، تلقى كرد و معناى حديث اين مىشود كه : هر كس من از خود وى به او سزاوارتر بودم اينك على است كه از او به خودش سزاوارتر است و مىافزايد كه ابو الفرج يحيى بن سعيد الثقفى الاصبهانى در كتاب خود « مرج البحرين » به اين مطلب تصريح كرده است و اين گفتهء پيامبر در آغاز سخنش نيز كه مىگويد آيا من به مؤمنان از خودشان سزاوارتر نيستم دليل بر آن مىباشد و نتيجه مىگيرد كه اين سخن آشكارا در اثبات ولايت و پذيرش طاعت اوست .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nهمراه پيامبر در لحظهء وداع\r\nبرخورد پيامبر در غدير خم ، آخرين برخورد وى در رابطه با گزينش او به عنوان جانشين خود نبوده است . پس از آن و در آخرين روزهاى زندگى خويش ، برخورد ديگرى در همين راستا داشت كه در معنا و مضمون كمتر از موارد ديگر از جمله داستان « يوم الدار » [ كه طى آن على ( ع ) مأموريت يافت خويشان پيامبر را دعوت به ميهمانى كند و در پايان آن به عنوان آن به عنوان برادر ، جانشين و وصى او تعيين گرديد - م 
  ] و غزوهء تبوك و غدير خم و ديگر مواردى كه طى آنها به صراحت يا اشاره او را براى جانشينى خود نامزد مىكرد ، نبود . مورخين و محدثين اتفاق نظر دارند كه در روزهاى واپسين زندگى خود آنچه پيش از هر چيز براى او اهميت داشت گسيل سپاهيانى با افراد هر چه بيشتر از مسلمانان از جمله ابو بكر و عمر و سران مهاجرين و انصار به مرزهاى شمالى حجاز به فرماندهى اسامة بن زيد - جوانى با كمتر از سى سال سن - بود . در ميان مسلمانان كسانى بودند كه از وى صلابت بيشترى داشتند و در جنگها و نبردها داراى قدرت مانور و كارايى فزونترى بودند و همين امر بر بزرگان صحابه گران آمده بود و پذيرش فرماندهى وى را بر خود ، دشوار يافتند و از اينجا و آنجا ، سر و صداهايى برخاست و از پيامبر خواسته شد كه ديگرى را بر ايشان بگمارد . در پى بىآن ، پيامبر - در حالى كه بيمارى بر او چيره شده بود - بر ايشان شد و در برابر آنها ، به سخنرانى پرداخت و ايشان را به خروج زير فرماندهى او بر انگيخت و همچنانكه چهره‌اش درهم شده و ناخشنودىاش هويدا بود به ايشان فرمود : به خدا سوگند كه شما آنچه امروز دربارهء فرماندهى او مىگوييد همان چيزى است كه پيش از آن دربارهء فرماندهى و\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nامارت پدرش گفتيد در حالى كه او سزاوار و شايسته چنين پستى است همان گونه كه پدرش نيز شايستگى آن را داشت . او همچنانكه آنان را به روانه كردن سپاه و همراه شدن با آن فرامىخواند و ايشان وقت‌كشى مىكردند و تعلل مىورزيدند تا بالاخره به ايشان فرمود : سپاه اسامه را روانه سازيد نفرين خدا بر كسى كه با سپاه اسامه ، در نيايد .\r\nدر سيرهء ابن هشام آمده كه رسول خدا ( ص ) كه مردم را در گسيل داشتن اسامه ، سهل انگار ديد در حالى كه دردش شدت گرفته بود ، با بستن دستمالى بر سر ، بر ايشان شد و آنها را به خارج شدن با سپاه اسامه ، برانگيخت و آنگاه فرمود : اى مردم ! من دير يا زود دعوت حق را لبيك خواهم گفت و من در ميان شما دو گرامى چيز بجاى گذارده‌ام : كتاب خدا و خاندان اهل بيتم را و خداى مهربان و آگاه به اطلاعم رسانده كه اين دو تا به رستاخيز ، از يكديگر جدايى نمىيابند حال ببينم كه پس از من چگونه با آنها برخورد مىكنيد .\r\nشيخ مفيد در ارشاد خود مىافزايد كه پيامبر فرمود : اى مردم شما را مىبينم كه پس از من به كفر خود بازمىگرديد و گردن يكديگر را مىزنيد و مرا همچنانكه سيل ويرانگر بر هر چيز مىآورد ، به يك سو خواهيد افكند . بدانيد و آگاه باشيد كه على بن ابى طالب برادر و وصى منست و پس از من بر سر تأويل قرآن به جنگ مىپردازد همچنانكه من در فرود آوردنش ، جنگيدم . و ديگر برخوردهايى از اين گونه كه منظور از آنها و فهمشان ، بر هيچ‌كس پوشيده يا دشوار نيست . اصرار و پافشارى او در گسيل داشتن سپاه و پيوستن طمع‌كاران به خلافت به آن على رغم اطلاعى كه از سرنوشت خود داشت ، تنها به اين علت بود كه زمينه و شرايط را براى على ( ع ) فراهم آورد « 1 » .\r\nاز جمله برخورد واپسين اوست كه وقتى گروهى از سران مسلمانان براى عيادت وى به دور او جمع شده بودند خواست تا جانشينى على را طى نوشته‌اى ويژه ، به ثبت رساند تا كسى با توجه به آن و علاوه بر سخنانى كه به تواتر از وى به زبان آمده بود و دلها و گوشها را پر كرده بود - ياراى انكار يا تحريفش نداشته باشد ولى اين گونه كه به نظر مىرسد آنها ، بيم همين مسأله را از وى داشتند و تلاشهايى از اين قبيل از سوى وى را كه زمينه را براى جانشينى على ( ع ) فراهم مىكرد ، خنثى مىساختند . راويان\r\n\r\n\r\n","description":"","footnote":"\r\n( 1 ) نگاه كنيد به جلد سوم از شرح نهج البلاغة ، صفحه 172 .\r\n","page_name":" 269 ","page_number":269},
  {"content":"\r\n\r\nاتفاق نظر دارند كه او از ايشان دوات و استخوان شانه ( براى نگاشتن روى آن ) خواست تا براى ايشان نوشته‌اى بنويسد تا به تعبير راوى ، پس از وى هرگز گمراه نشوند . يكى از ايشان برخاست تا آنچه كه درخواست كرده بود فراهم آورد ولى عمر بن الخطاب او را سر جايش نشاند و به اين نيز اكتفا نكرده گفت : او ( پيامبر ( ص ) ) بيهوده‌گويى مىكند و نمىداند كه چه مىگويد .\r\nدر روايت بخارى در فصل ( المرض و الطب ) آمده است كه كسانى از جمله عمر بن الخطاب ، به حضور پيامبر ( ص ) رسيدند . پيامبر به ايشان فرمود : بياييد نوشته‌اى به دستتان دهم تا از آن پس هرگز گمراه نشويد . عمر بن الخطاب گفت : درد و بيمارى پيامبر شدت گرفته است ما قرآن داريم و كتاب خدا برايمان كافى است . با اين سخن ميان حضار ، اختلاف افتاد و درگيرى پيش آمد و پيامبر فرمانشان داد كه از آن دست بدارند .\r\nو در روايت ديگرى آمده است كه پس از موضع مخالفت‌آميزشان نسبت به نوشتن دستنويس ، به او گفتند : اى رسول خدا آيا دوات و استخوان كتف برايت نياوريم ؟\r\nفرمود : خير پس از اين سخنانى كه شنيدم ديگر لازم نيست بياوريد . حال شما را به برخورد مثبت با اهل بيتم ، سفارش مىكنم .\r\nرواياتى كه به توصيف بيمارى پيامبر و حوادث و صحبتهاى مربوط به آن پرداخته و سخن از تمايل مصرانهء آن حضرت به نوشتن دست خطى كه آنان را مانع و به راه حق و هدايت رهنمون باشد بميان آورده‌اند تقريبا در اين امر مشتركند كه عمر بن الخطاب مانع از تحقق خواسته پيامبر شد و او را به هذيان گويى و از اين قبيل ، توصيف كرد .\r\nو اگر متوجه نشده بود كه نوشته ، ارتباط مستقيمى با سرنوشت مسلمانان پس از وفات پيامبرشان و نيز با كسى كه به جانشينى او خواهد آمد ، دارد چنين برخوردى نمىكرد چه بسا پيامبر نيز پس از مشاهدهء اين برخورد از ايشان و شنيدن نسبت هذيان گويى يا چيزى بدين مضمون به خود از سوى عمر بن الخطاب ، از نوشتن دست خط مورد نظرش ، منصرف شد زيرا چيزى مانع از آن نمىگرديد كه چنين صحبتهايى را براى خنثى ساختن اثر نوشته ، بر زبانها نياندازند يا مضمون آن را به گونه‌اى كه با منافعشان وفق دهد مورد تفسير و تأويل قرار ندهند و پا را از اين هم فراتر گذارند .\r\nلذاست هنگامى كه پس از سخنان عمر بن الخطاب به وى پيشنهاد شد آنچه مىخواهد بنويسد به ايشان فرمود : آيا پس از اين صحبتهايى كه كرديد ؟ !\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاز ابن عباس نقل شده كه او وقتى آن روز را بخاطر مىآورد بخاطر از دست رفتن فرصتى كه - به نظر ابن عباس - اگر نرفته بود احدى بر خلافت على ترديدى به خود راه نمىداد ، تأسف و حسرت مىخورد و گاه گريه سر مىداد . البته به نظر من ( نويسنده ) اين روايت جعلى است زيرا هدفها و تصميم آنها و نقشه‌هايى كه براى دور ساختن على از خلافت و سلطهء خود بر آن - به هر قيمت كه شده - بر عبد اللّه ابن عباس پوشيده نبود .\r\nهمچنانكه يادآور شديم آنگونه كه از سخنان پيامبر ( آيا پس از اين صحبتهايى كه كرديد ) روشن مىشود ، براى وى مسلم بود كه اگر دستخطهاى متعددى نيز برايشان مىنوشت آنها به تحريف و تأويل آن مىپردازند همانگونه كه بقيه موارد مشابه را انكار كردند و برخى ديگر را تأويل نمودند و اگر راهى براى اين كار نيابند مانعى نمىبينند كه بگويند او هنگام نگاشتن آنها از شدت درد ، فاقد شعور و آگاهى بوده است و بدين ترتيب و پس از آنكه او را به سخن گفتن در حالت ناآگاهى و بىخردى - چيزى كه از كلام عمر بن الخطاب مىتوان برداشت كرد - نسبت دادند باب شك و ترديد را در آنچه كه پيامبر از سوى خود ابلاغ كرد ، باز مىكنند لذا وقتى برخى از حضار اقدام به آوردن دوات و استخوان به حضور وى كردند و خواستند تا آنچه را كه مىخواهد بنگارد ، به آنها فرمود : آيا پس از سخنانى كه به من گفتيد ؟ و تنها به اين بسنده كرد كه ايشان را به سه مورد سفارش كند : يكى بيرون راندن مشركان از جزيرة العرب و دومى اجازه دادن به هيئتهايى كه وارد آن مىشوند همچنانكه خود اين كار را مىكرد راويان سفارش سوم را فراموش كرده‌اند ولى روايتهايى كه از ائمه اطهار عليهم السلام نقل شده تأكيد بر اين دارند كه به مسأله جانشينى وى مربوط مىشود .\r\nدر جلد سوم از صحيح بخارى بخش بيمارى پيامبر ( ص ) ، با اسناد به سعيد بن - جبير آمده كه ابن عباس مىگفت : روز پنجشنبه ، درد پيامبر شدت گرفت و در پى بىآن فرمود : بياييد دستخطى براى شما بجاى گذارم تا پس از اين هرگز گمراه نشويد و به بيراهه نرويد . در اين باره حضار به نزاع برخاستند حال آنكه شايسته نبود در حضور پيامبر از اين برخوردها ، وجود داشته باشد . به همديگر مىگفتند : ببينيد كه چرا او هذيان مىگويد . رفتند و اين سخن را با وى در ميان گذاشتند . فرمود مرا به حال خود بگذاريد وضع و حالم بهتر از آنى است كه شما مرا بدان مىخوانيد و ايشان را به سه\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nچيز ، سفارش كرد بيرون راندن مشركان از جزيرة العرب ، و اجازه دادن به هيئتهايى كه بدان گسيل مىشدند به همانگونه كه خود اين كار را مىكرد . راوى سخنى از سفارش سوم بميان نياورده يا به تعبير بخارى در صحيح خود ، آن را فراموش كرده است .\r\nهمين روايت را عينا ابن سعد در طبقات خود ، طبرى در تاريخش و ابن كثير در بداية و مسلم در صحيح نقل كرده‌اند و بيشتر محدثين آن را به همين صورت در مجاميع حديث خود يادآور شده‌اند و از سفارشهاى پيامبر تنها دو سفارش را ذكر كرده و در مورد سومى سخنى نگفته‌اند و براى خود شيرينى برابر حاكمانى كه خلافت را پس از پيامبر ، غصب كردند آن را به فراموشى سپرده‌اند در حالى كه واقعا براى هيچ كس از راويان حديث سابقه نداشته كه چيزى از گفته‌ها و كرده‌هاى او را از قلم اندازند .\r\nآنها حتى نفسهاى او را شمرده‌اند با اين حال چگونه مىشود كه حاضران على رغم تعداد بسيارشان ، سومين سفارش وى را در واپسين لحظات حياتش ، فراموش كرده باشند و البته در صورتى كه تأكيدى بر اظهارات پيشينش نسبت به جانشينى على ( ع ) نبود كسى آن را فراموش نمىكرد يا مدعى فراموش كردنش نمىشد .\r\nبهر حال ، پيامبر چند روزى از درد و بيمارى رنج مىبرد و در عين حال فرمانشان مىداد و پافشارى مىكرد كه با اسامه راهى شوند و به اسامه نيز تأكيد مىورزيد .\r\nاسامه چند روز از پيامبر مهلت خواسته بود تا اعزامش را تأخير اندازد تا وى از سلامت پيامبر ، اطمينان حاصل كند .\r\nچند ساعتى پيش از مرگ ، از شدت بيمارى كاسته شد و او با كمك فضل بن - عباس و حضرت على ( ع ) بيرون آمد . مسلمانان گمان كردند كه حضرتش رو به بهبودى است بنابراين عده‌اى به دنبال كار خود رفتند ولى اين تنها فاصلهء كوتاهى بود و پس از آن درد و ضعف گريبانگيرش شد و شنيده شد كه مىفرمود : رفيق اعلى را انتخاب مىكنم . على ( ع ) هنگامى كه او را با مرگ دست بگريبان ديد به آغوشش كشيد و جان گراميش همچنانكه بر سينهء على ( ع ) تكيه داده بود ، به آسمانها پرواز كرد . اين واقعه بنا به ترجيح بيشتر مورخين دو روز مانده از صفر ، اتفاق افتاد .\r\nاو رفيق اعلى را بر جاودانگى در اين دنيا ، ترجيح داد . پس از جهاد و مبارزه‌اى كه بيش از بيست سال به طول انجاميد و طى آن به خاطر تحكيم و تثبيت ارزشهايى كه بدانها دعوت كرد به دل و جان يارانش ، طعم آسايش و راحتى را نچشيد تا اين ارزشها ، همچون ميراثى براى نسلهاى بعدى در هر وقت و هر جا ، بجاى ماند . او در بستر\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمرگ و در حالى كه از رنج و درد و بيمارى متأثر بود ، آنان را به كتاب خدا و خاندان اهل بيتش سفارش مىكرد و از آنها مىخواست كه دستخطى برايشان بنويسد تا از آن پس و با سرمشق قرار دادن تعاليم قرآن و پيروى سيرهء خاندانش ، هرگز به بيراهه نشوند ولى آنها او را به هذيان گويى متهم كردند . بنابراين و بنا به روايت بخارى و ديگر محدثين ، نااميد از آنها ، رفيق اعلى را برگزيد تا با پيامبران و فرستادگان پيش از خود محشور شود . در آن لحظات واپسين ، چشم‌اندازى از آينده نزديكشان را در نظر آورد و ديد كه چگونه به گذشتهء خويش روى آورده‌اند و جز به ( به تعداد گوسفندان دور مانده از گله ) - تعدادى انگشت شمار - از آنها ، راه نجاتى نمىيابد .\r\nمورخين متفق القولند كه به هنگام وفات پيامبر ، ابو بكر خارج از مدينه بود و در اطراف پيامبر ، جز على و بنى هاشم ، كسى نبود . مردم ، از شيون و زارى زنان بر اثر مرگ وى ، با خبر شده بودند و به شتاب در مسجد و بيرون از آن اجتماع كردند . عده‌اى مات و مبهوت بودند و عده‌اى ديگر ، فرياد و شيون و ناله سر مىدادند در همان حال كه مردم در اين حالت غم و اندوه بودند عمر بن الخطاب كه بر چهره‌اش خشم شديدى نمايان بود ، به سوى پيامبر آمد و پرده از چهره‌اش گشود و آنگاه سراسيمه و همچنانكه شمشيرش را در دست تكان مىداد به عقب سوى انبوه جمعيت بازگشت و گفت : برخى منافقان بر اين گمانند كه پيامبر مرده است به خدا سوگند كه او نمرده است بلكه همچون موسى بن عمران ، نزد خدايش رفته و به خدا كه مطمئنا بازخواهدگشت و دست و پاى برخى را قطع خواهد كرد و بنا به توصيفى كه روايات دارند بر هر كس كه مدعى مرگ رسول خدا بود مىگذشت با شمشير تهديدش مىكرد و وعدهء مجازات و تنبيهش مىداد . بنا به آنچه در روايتهاى ابن سعد و ابن كثير و ديگران آمده ، مدت زمانى بر همين منوال گذشت به ميان انبوه جمعيت گرد آمده در مسجد و خارج از آن مىرفت و مىآمد و فرياد بر مىآورد و مىگفت : او همچنانكه موسى بن عمران بازگشت تا چهل شب ديگر بازخواهدگشت .\r\nمسلمانان ساده‌لوح ، از اين عمل تحت تأثير قرار گرفته و نسبت به بازگشت پيامبر ، اميدوار گرديدند ؛ گروهى ديگر چنين برخوردى را از سوى كسى همچون عمر بن الخطاب شگفت‌آميز دانستند بويژه كه خود اينهمه نسبت به ترويج چنين افسانه‌اى ، جنب و جوش بخرج مىداد چون مىدانستند كه عمر ، در سطح كسانى نيست كه به خرافات و اوهام اعتقاد داشته باشند و مسأله مرگ را كه هيچ كس گريزى از آن ندارد ، ناديده بگيرند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nعمر بن الخطاب بر همين موضع ماند تا اينكه ابو بكر سر رسيد . هر دو بر جنازهء پيامبر شدند ابو بكر اشياء و پرده از چهرهء مقدسش برگرفت و با شتاب به سوى مردم بازگشت و گفت :\r\nاى مردم ! هر كس محمد را مىپرستيد ( بداند كه ) محمد ( ص ) مرده است و هر كس خداى را پرستش مىكرد او زنده و جاودان است و مرگ ندارد . آنگاه اين آيه را تلاوت كرد :\r\nو ما محمد الا رسول قد خلت من قبله الرسل أ فإن مات او قتل انقلبتم على اعقابكم و من ينقلب على عقبيه فلن يضر اللّه شيئا » .\r\nانبوه جمعيت از اين سخنان ابو بكر ، به خود آمدند و جريان ( مرگ پيامبر ) را پذيرفتند و شروع به تكرار آيه پيش خود كردند تو گويى بنا به تعبير ابن هشام در سيرهء خود ، پيشتر ، آن را هرگز نشنيده بودند . شور و هيجان عمر بن الخطاب نيز فرو كش كرد مثل اينكه تا آن لحظه مشغول هيچ كارى نبود . او به اتفاق ابو بكر و ابو عبيدة - بن الجراح از خانه‌اى كه جنازهء پيامبر در آن بود ، خارج شدند و آن را با على و خانوادهء سوگوارش ، رها كردند . مصيبت چنان بر آنها سنگين بود كه به هر چيز ديگرى از جمله انديشيدن به خلافت و مسائل مربوط به آن ، نمىتوانستند بپردازند .\r\nاما اينكه آن سه ، به كجا رفتند و به چه منظور نقشه مىريختند تاريخ در اين ميانه ، چيزى نمىگويد ولى برخورد عمر بن الخطاب با مرگ پيامبر و تلاش و كوشش ظاهرا جدى وى در القاى انديشه زنده شدن او و بازگشتش - همچون بازگشت موسى بن - عمران - و سپس بيرون شدن وى به اتفاق ابو بكر و ابو عبيدة و عدول از نظريات خويش با چنان سرعتى به اضافهء آنچه كه در برخورد با نوشتن دستخطى از سوى پيامبر پيش از وفات ايشان داشته و نيز تعلل او و ابو بكر در پيوستن به سپاهيان اسامه على رغم پافشارى فزايندهء پيامبر در اين مورد بخصوص و ديگر قراين و شواهد همه و همه حكايت از آن دارند كه آنها نقشهء بدست گرفتن قدرت از سوى خود و دور نگه داشتن على ( ع ) از آن را مىكشيدند و برخورد عمر در رابطه با وفات پيامبر نيز حلقه‌اى از زنجيرهء تدابير و اقداماتى بوده كه به منظور به موفقيت رساندن نقشه‌هايى كه از پيش طرح‌ريزى كرده بودند - انجام گرديد .\r\nگروهى از خاورشناسان و نويسندگان معاصر نيز اين حقيقت را درك كرده و برخى از مؤلفين پيشين نيز به اين نكته اشاره‌هايى داشته‌اند . خاورشناس « لامنس » در\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nكتاب خويش به همين مناسبت مىگويد :\r\nحزب قريشى كه ابو بكر و عمر بن الخطاب و ابو عبيدة بن الجراح در رأس آن قرار داشتند زاييدهء لحظه نبود بلكه رهاورد توطئه محرمانه و جنايت‌آميزى بود كه تاروپود و همهء جنبه‌هاى آن با محكم كارى و دقت تمام تنيده و تنظيم شده بود ؛ قهرمانان اين توطئه ابو بكر ، عمر بن الخطاب و ابو عبيدة بن الجراح بوده و عايشه [ دختر ابو بكر 
  ] و حفصه [ دختر عمر بن الخطاب 
  ] از جمله اعضاى اين حزب بشمار مىرفتند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nسقيفة\r\nمورخين و محدثين جملگى بر آنند كه موضع عمر بن الخطاب نسبت به وفات پيامبر ( ص ) ، با حضور ابو بكر و خواندن آيه قرآن از سوى وى بر مردم ، پايان يافت و جوش و خروش او فرو نشست و آن دو به اتفاق ، از آن خانه بيرون شدند و پيامبر را در ميان خانوادهء سوگوارش ، رها كردند و همچنانكه يادآور شديم قراين و شرايط و سير حوادث تأكيد بر اين دارند كه آنها بجايى رفتند كه از پيش ، براى اتخاذ تدابير ، لازم ، تدارك ديده شده بود و به نظر من [ نويسنده 
  ] بيشتر انصار از جمله سعد بن عبادة ، جز على ( ع ) را براى جانشينى پيامبر ( ص ) در نظر نداشتند . اعتقاد رايج ميان تودهء مسلمانان اين بود كه جامهء خلافت جز بر او برازنده نيست ولى پس از آنكه براى انصار روشن شد كه سران مهاجرين ، براى برگرداندن اين ورق و دستيابى به قدرت ، گرد هم آمده و اظهارات صريح پيامبر در اين مورد را ناديده گرفته‌اند و در واقع با اين هم‌پيمانى و تبانى قريش ، روح جاهليت و گرايشهاى قبيله‌اى را احيا كرده‌اند حال آنكه خود ( انصار ) در راه اين آيين و پيامبر آن به ميزانى كه هيچ يك از مهاجرينى كه اينك براى بدست گرفتن قدرت پس از وى ، توطئه مىچينند ، مبذول نداشته‌اند از جان و مال خود دريغ نكرده‌اند . پس از آنكه اين مسائل برايشان روشن شد جمعى از آنان به رهبرى سعد بن عبادة در سقيفة بنى ساعده گرد آمدند تا دربارهء خلافت به بحث و گفتگو بنشينند و بنا به آنچه كه بيشتر روايات تصريح دارند گروهى نام سعد بن عبادة را به عنوان ( نامزد ) بر زبان آوردند . وقتى اين خبر از طريق برخى انصار كه خود را رقيب سعد مىدانستند و بخلاف وى عمل مىكردند و به سمع مهاجرين رسيد به شتاب خود را به سقيفه بنى ساعده\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nرساندند . سخنران آنها برخاست و سخنانى در ستايش از انصار و مواضع و فداكاريهاى آنها در راه اسلام بيان داشت و اظهار اميدوارى كرد كه آنها را ناديده نگيرند و سهمى نيز به ايشان اختصاص يابد . پس از وى ابو بكر به سخن پرداخت و فضل و برترى قريش و افتخارات آنها را مطرح ساخت و بدين ترتيب ارزشهاى اعراب پيش از اسلام و فخرفروشى آنان را به حسب و نسب خويش ، به اذهان بازگرداند .\r\nدر روايت « العقد الفريد » آمده است كه او گفت : ما مهاجرين پيش از همه اسلام آورديم ، اصالت و نجابت خانوادگى والاترى داريم از همه آبرومندتريم و خويشاوندى ما با رسول خدا از ديگران مستحكمتر است و از همه به وى نزديكتريم و در ادامه گفت : اعراب تنها به اين بخش از قريش ( مهاجرين ) مديونند و فضل و موهبتى را كه خداوند برادران مهاجرتان را بدانها ارزانى داشته ناديده نگيريد و ( با اشاره به عمر بن الخطاب و ابو عبيدة بن الجراح ) گفت كه من يكى از اين دو تن را براى شما در نظر گرفته‌ام .\r\nسخنان ابو بكر كه دربارهء قريش و افتخارات آنها بويژه مهاجرين دور مىزد با صداى بشير بن سعد الخزرجى درآميخت . او تحت تأثير حسادت بر پسر عمويش ( سعد بن - عبادة ) صدايش را از گوشه‌اى بلند كرده گفت :\r\nاى مردم بدانيد كه محمد از قريش بوده و قوم او سزاوارتر و محق‌تر به اويند .\r\nبه خدا سوگند نباشد كه من هرگز با آنان درگير اين مسأله شوم .\r\nالحباب بن منذر الخزرجى ، در پيش گرفتن چنين شيوه‌اى كه حكايت از - مفسده‌جويى و نفاق و رشك بر پسر عمويش دارد از سوى وى را نكوهش كرد و گفت : بر بشير بن سعد از حسادت و كينه‌اى كه به پسر عمو دارد گران آمده كه او پس از پيامبر ، زمام قدرت را بدست گيرد لذا چنين وانمود كرده كه خواهان درگيرى با كسانى كه حقا از وى سزاوارترند ، نيست و آنگاه به وى گفت : اى بشير ! چه نياز به اين كار داشتى تو نسبت به خلافت پسر عمويت سعد بن عبادة رشك برده‌اى .\r\nبحث و جدل آنها بدين جا خاتمه نيافت . اسيد بن حضير يكى از سران « اوس » برخاسته كينه‌هاى جاهليت را برانگيخت و اختلافها ، كين‌توزيها و تعصباتى را كه ميان دو قبيلهء اوس و خزرج وجود داشت و اسلام آنها را با انعطاف و بلند نظرى خود زايل ساخته بود ، بخاطر آورد و پس از يادآورى آنها ، خطاب به « اوس » مىگويد :\r\nاى « اوس » ها ! به خدا سوگند كه اگر حتى براى يك بار سعد را به ولايت خود برگزينيد\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nخزرجيها تا ابد بر شما چيرگى خواهند يافت و هرگز بهره‌اى براى شما در آن ، منظور نكنند .\r\nابو بكر از اين صحبتهاى بشير بن سعد كه دوگانگى ميان آنها ( انصار ) را تشديد كرده بود استفاده كرد و به يك دست عمر بن الخطاب و بدست ديگر ابو عبيده را گرفت و گفت : اى مردم ! اين عمر و اين هم ابو عبيدة است با هر يك كه مىخواهيد بيعت كنيد . « حباب بن المنذر » در پى اين اقدام از پيش تنظيم شده ميان آن سه نفر ، برخاسته گفت : اى تودهء انصار ! دست نگه داريد و به سخن او و يارانش گوش ندهيد اينان بهرهء شما از امر خلافت را ناديده مىگيرند . بدين سخن ، عمر بن الخطاب ، از شدت خشم برآشفت و گفت : كيست آنكه با ما در خلافت و امارت پس از محمد به مشاجره مىپردازد در حالى كه ما دوستان او و همعشيرهء او هستيم جز آنكه او به باطل رهنمون باشد و به گناه آلوده و مفسده‌جويى پيشه گرفته باشد .\r\nوقتى حباب بن منذر چنين لاف‌وگزافهايى از عمر بن الخطاب شنيد رو به انصار كرده و گفت : حال اگر آنچه كه خواستيد از شما دريغ داشتند از اين ديار بيرونشان كنيد سوگند به خدا كه شما از ايشان در اين مهم ، سزاوارتريد . با شمشيرهاى شما بود كه اين دين‌داران كنونى ، اين دين را برگزيدند . آنگاه شمشيرش را از نيام برگرفت و ضمن اشاره به او ادامه داد : من از همه شايسته‌تر و بدان برازنده‌ترم ، سوگند به خدا كه اگر شما خواسته باشيد به همان صورت نخستين بازش مىگردانيم . در اينجا بود كه خشم ، سراپاى عمر بن الخطاب را فرا گرفت و از كوره درش برد و مىرفت كه بلوايى ميان طرفين بپاافتد . ابو عبيدة بن الجراح برخاست تا از بروز هر فتنه‌اى جلوگيرى كند و به صداى آرامى گفت : اى تودهء انصار ! شما نخستين گروهى بوديد كه به يارى و ياورى شتافتيد حال نخستين كسانى نباشيد كه به تغيير و تبديل مىپردازند و همه چيز را به حال اولش بازمىگردانند . و همچنان به سخنان خود با لحنى خواهش‌آميز و ملتمسانه ادامه داد ديرى نگذشت كه آرامش برقرار شد و ميان انصار چندگانگى پديد آمد . پس از اين گفتگو عمر بن الخطاب به سوى ابو بكر شتافت و گفت :\r\nدستت را پيش آر اى ابو بكر ، هيچ كس ياراى آن ندارد كه ترا از مقامى كه رسول خدا ترا در آن قرار داده ، بازدارد . پس از وى ابو عبيدة بن الجراح برخاست و به او گفت :\r\nتو از همهء مهاجرين برترى و يكى از دو نفرى هستى كه در غار شدند و جانشين\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nرسول خدا در نمازش مىباشى . ابو بكر دستش را براى هر دوى آنها گشود و آن دو با وى بيعت كردند . پس از آن دو ، بشير بن سعد و گروهى از خزرج نيز به شتاب با وى بيعت كردند ؛ اسيد بن حضير و اوسيهايى كه با وى بودند نيز چنين كردند و در حالى كه به ابو بكر تهنيت مىگفتند از سقيفهء بنى ساعده خارج گرديدند ، هر كس را مىديدند دستش را در دست ابو بكر مىگذاردند و از وى بيعت مىگرفتند و هر كس از اين كار خوددارى مىكرد عمر بن الخطاب بر سينه‌اش مىكوفت و آنچنان بر سرش حمله مىآوردند كه او را وادار به بيعت مىكردند و بدين ترتيب بيعتى كه براى بيشتر مردم غير منتظره بود براى ابو بكر حاصل گرديد .\r\nبا توجه به همهء اين مقدمات و مؤخرات روشن مىشود كه برنامه‌ريزى براى دور - نگهداشتن على از سلطه و دستيابى به آن همان گونه كه پيش زمينه‌هاى آن نيز تأكيد مىكنند ، ساخته و پرداخته خلق الساعه‌اى نبوده و موضع انصار نيز به رهبرى سعد بن عبادة كتيبه از پيش مطالعه شده نداشت و اين را اختلافهاى ميان آنان و تشتت آراء ميان ايشان نشان مىدهد و اينكه سران سه‌گانه يعنى ابو بكر ، عمر بن الخطاب و ابو عبيدة بن - الجراح رهبر حزب توطئه‌گر قريشى بوده‌اند كه براى دستيابى به قدرت و دور ساختن على بن ابى طالب از آن ، نقشه ريخته بودند و محكمترين دليلى كه در برابر انصار مطرح كردند گرد اين دو مسأله دور مىزد يكى اينكه مهاجرين پيش از همه اسلام آوردند و دوم آنكه آنها از همه به وى نزديكتر و خويشاوندترند . اين رهبران با چنين استدلالى ، خود را محكوم كردند زيرا اگر خلافت و جانشينى پيامبر بنا به ادعاى آنها به پيشى گرفتن در اسلام و خويشاوندى نزديك با رسول خدا بستگى داشته باشد تنها برازندهء على و حق اوست زيرا او از همه پيشتر اسلام آورد و به اتفاق همهء مسلمانان ، ايمان فزاينده‌تر و صادقانه‌ترى به رسالت محمد بن عبد اللّه ، داشت و به مقتضاى برادرخواندگى كه پيامبر ، در روزى كه مهاجرين را در مكه و مهاجرين و انصار را در مدينه با هم برادر خواند ميان او و پيامبر پيوند برادرى خوانده شد و پسر عموى يكديگر نيز هستند و از همه به او نزديكتر است و در اينها ، هيچ كس ترديدى ندارد .\r\nهنگامى كه ابو بكر مسئلهء خويشاوندى و پيشتر اسلام آوردن را با انصار مطرح كرد و عمر بن الخطاب و ابو عبيدة بن الجراح را به اين دليل كه پيش از انصار اسلام آورده و به پيامبر نزديكى بيشترى دارند كانديداى خلافت كرد و على بن ابى طالب را كه اندكى پيش كه از سه ماه تجاوز نمىكند در غدير خم يكصد هزار يا بيشتر با\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nوى بيعت كردند و اسلام آوردنش از همه مردم پيشتر بود ناديده گرفت در واقع با خودش نيز دچار تناقض گرديد . او پسر عموى پيامبر بود و به اجماع محدثين و مورخين تنها برادر دينىاش بود و چه فداكاريها و جانبازيهايى كه در راه اسلام و پيروزى بر شرك و بت‌پرستى و قريشى كه اينك به آيين گذشته‌اش بازگشته و با ستيز با شخص على ( ع ) به جنگ با محمد رفته است ، از خود نشان نداده بود .\r\nابو بكر هنگامى كه آن دو تن را كانديدا كرد نسبت به درستى اين شيوهء برخورد و نيز كفايت على ( ع ) ناآگاه نبود ولى او و حزبش و دارو دسته‌اش براى اين كار نقشه ريخته بودند و نسبت به دور ساختن على و محروم كردن او از خلافت به هر شيوه‌اى با برخى انصار و مهاجرين به توافق رسيده بود و روى سخنش با گروه ديگرى از انصار بود كه برخورد ابو بكر و يارانش آنها را برانگيخته بود و در سقيفهء بنى ساعده گرد آمده بودند تا در سرنوشت خلافت به بحث و گفتگو بپردازد او و دو يارش با منطق زورمندانه‌اى كه سفسطه‌آميز و گمراه‌كننده بود با ايشان سخن مىگفتند .\r\nدليل اين امر نيز از پاسخ عمر بن الخطاب به او روشن مىشود كه وقتى خطاب به جمع از آنها خواست تا با يكى از اين دو تن عمر بن الخطاب يا ابو عبيدة بيعت كنند بفوريت پاسخش داد كه مگر با وجود تو ، چنين چيزى ممكن است هيچ كس ياراى آن ندارد كه ترا از مقامى كه نزد رسول خدا داشته و دارى ، بدور نگه دارد « 1 » .\r\nاين پاسخ نمايانگر نقشه و توافق ميان آنها نسبت به پى گرفتن شيوه‌اى است كه به بيعت با ابو بكر انجامد و در عين حال عمر بن الخطاب سعى كرده كه بدين ترتيب به تشويه افكار عمومى بپردازد و چنين وانمود كند كه گويا پيامبر خدا او را به جانشينى خود برگزيده است چه مىگويد :\r\n( هيچ كس ياراى آن ندارد كه ترا از مقامى كه پيامبر خدا برايت در نظر گرفته ، بازدارد ) .\r\nحال آنكه مورخين اوليه زندگى پيامبر ( ص ) و محدثين و افراد ثقه‌اى كه سخنانش را گرد آورده و براى نسلها به جاى گذاشته‌اند هيچ‌يك مدعى نشده‌اند كه پيامبر حتى اشاره‌اى گذرا نيز به آنچه عمر بن الخطاب نسبت به مقام او كرده ، داشته است و حتى مسأله عكس آن بوده است پيامبر هيچ مسئوليتى به وى نسپرد و در موقعيتى قرارش\r\n\r\n\r\n","description":"","footnote":"\r\n( 1 ) نگاه كنيد به جلد اول صفحه 150 از « حياة الامام الحسن » نوشته ( القرشى ) .\r\n","page_name":" 280 ","page_number":280},
  {"content":"\r\n\r\nنداد كه امتيازى برايش بشمار آيد و اگر همان گونه كه در غزوه ذات السلاسل اتفاق افتاد او را در رأس سريه‌اى روانه مىكرد يا آنگونه كه در خيبر پيش آمد پرچم نبرد را به او مىسپرد ناكام و شكست خورده بازمىگشت و در روزهاى واپسين زندگى ، پيامبر كه نزديكى اجلش را دانسته بود در صدد بر آمد كه او و عمر بن الخطاب را همچون يكى از سربازان مسلمان تحت فرماندهى جوان نوخاسته‌اى چون اسامة بن زيد كه حد اكثر در آن هنگام بيست سال برايش تخمين زده‌اند از مدينه خارج كند .\r\nو اما در مورد نمازگزاردنش براى مردم در برخى روزها طى بيمارى پيامبر كه ابو عبيدة در سخنش با انصار بدان اشاره كرده بايد گفت كه با وجودى كه امامت نمازگزاران در مورد كوچك و بزرگ و عالى و دانى صدق مىكرده و مىكند و به فرض كه اين كار هم صورت گرفته باشد امتياز به نفع وى بر احدى شمرده نمىشود و چنين مهمى ويژه پيامبران و اوليا و قدسيان هم نيست تازه در مورد ابو بكر ، وقتى پيامبر بسترى بود و نمىتوانست از جايش برخيزد دخترش عايشه ( از پيش خود ) او را به امامت مسجد گسيل داشت و وقتى پيامبر از جريان خبر يافت با تكيه گذاردن بر على و عباس بيرون شد و از محرابش كنارش كشيد و در حالى كه از شدت درد و بيمارى در رنج بود پيشاپيش مردم به نماز ايستاد .\r\nو آنچه شگفت است و عقل و منطق آن را نمىپذيرد اين است كه گروهى از علماى اهل سنت و محدثين آنها ، چنين كارى را آنچنان فضيلتى براى ابو بكر به شمار مىآوردند كه وى را سزاوار و لايق خلافت مىسازد حال آنكه خود به برخوردها و مواضع پيامبر ( ص ) نسبت به على در « يوم الدار » ، « احد » ، « احزاب » ، « الحديبية » ، « خيبر » ، « حنين » ، « تبوك » و « غدير خم » و نيز برادرخواندگى با او در مكه و مدينه اعتراف دارند ولى در هيچ - يك از آنها ، دليلى بر انتخاب او به جانشينى وى و حتى اشاره‌اى در اين مورد نمىيابند ولى در دو ركعت نماز گزاردن ابو بكر بر مسلمانان دليلى آشكار و روشن در انتخاب او به جانشينى و واگذارى صلاحيتهاى متعلق به پيامبر به او مىيابند .\r\nاز جمله دليلى كه نشان مىدهد حركت انصار و گرد هم آمدن آنها در سقيفه واكنشى در برابر توطئه و دسيسه‌چينى مهاجرين براى دستيابى به قدرت بوده مطلبى است كه در روايت الزبير بن به كار آمده كه مىگويد :\r\nوقتى آن گروه با ابو بكر بيعت كردند او را هلهله‌كنان و تبريك‌گويان به در مسجد آوردند . اواخر روز بود كه گروهى از انصار و گروهى از مهاجرين به دور هم\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنشستند و به گفتگو پرداختند . از آن ميان عبد الرحمن بن عوف گفت : اى گروه انصار شما اگر چه در فضل و ياورى و سابقه برتر هستيد ولى كسانى چون ابو بكر ، عمر ، على و ابو عبيده در ميان شما يافت نمىشود .\r\nزيد بن ارقم گفت : اى عبد الرحمن ، ما فضل و بزرگى كسانى را كه نام بردى انكار نمىكنيم ولى ما نيز كسانى چون سعد بن عباده سرور انصار را داريم و ابى بن كعب را كه خداوند پيامبرش را فرمان داد كه درودش گويد و قرآن را از او گيرد و معاذ بن جبل را كه به روز قيامت در برابر علما مىآيد و ثابت بن خزيمه را كه پيامبر خدا شهادتش را برابر شهادت دو نفر مرد دانسته است . ما مىدانيم كه در ميان كسانى از قريش كه نام بردى كسى هست كه اگر در پى خلافت آيد هيچ كس با او مخالفتى نخواهد داشت و او على بن ابى طالب است .\r\nدر تاريخ طبرى نيز آمده است وقتى ابو بكر پيشنهاد كرد كه عمر بن الخطاب يا ابو عبيده را برگزينند و آنها به سود ابو بكر خود را كنار كشيدند انصار گفتند كه ما جز با على بن ابى طالب ( ع ) بيعت نمىكنيم « 1 » .\r\nاين دو روايت يعنى روايت شرح نهج البلاغه از ابن به كار و روايت طبرى صراحت دارند كه انصار در صورتى كه على بن ابى طالب از سوى مهاجرين كانديدا مىشد با وى مخالفت نمىكردند و اين به معناى آن است كه موضع مخالفت‌آميز آنها نسبت به ابو بكر در سقيفة واكنشى در برابر توطئه‌چينى قريش براى دستيابى به قدرت و سلب آن از صاحبان شرعىاش ، بوده است .\r\nاستاد توفيق ابو علم در كتاب خود اهل البيت مىگويد : بعيد نيست كه سعد بن - عبادة وقتى تصميم مهاجرين را در عدم واگذارى حق به صاحبانش ديد آن را براى خودش ، درخواست كرد .\r\nبهر حال مواضع و برخوردهاى پيامبر نسبت به على و اظهارات پياپى در مناسبتهاى مختلف ، او را در نظر تودهء مسلمانان ، سزاوار و شايسته اين پست ساخته بود و حتى خود على ( ع ) نيز مطمئن بود كه مسأله جز بدين گونه نخواهد گرديد .\r\nدر شرح نهج البلاغه ابن ابى الحديد آمده كه على ( ع ) ترديدى در اينكه جانشينى و خلافت تنها از آن اوست و هيچ‌كس با وى در اين امر به مخالفت نخواهد برخاست ،\r\n\r\n\r\n","description":"","footnote":"\r\n( 1 ) نگاه كنيد به صفحه 198 جلد سوم تاريخ طبرى .\r\n","page_name":" 282 ","page_number":282},
  {"content":"\r\n\r\nنداشت و در ادامه مىگويد :\r\nعمويش عباس به او گفته بود : دستت را پيش آر تا با تو بيعت كنم و آنگاه مىگويند كه عموى پيامبر با پسر عموى پيامبر بيعت كرده و ديگر هيچ كس با تو به مخالفت برنخواهد خاست . على ( ع ) فرمود : عمو مگر كسى جز من نيز بدان چشم دوخته است ؟ گفت خواهى ديد . فرمود ولى من خلافت را پشت دژى بسته ، نمىخواهم .\r\nطبيعى است كه او و همراهانش وقتى مردم را ديدند و شنيدند كه چگونه ابو بكر را همچون عروسى ، هلهله كنان به مسجد بدرقه مىكنند در حالى كه پيامبر ( ص ) همچنان ميان خانواده و همسرانش آرميده و منتظرند كه او را به آرامگاه ابديش بسپارند دچار شگفتى زايد الوصفى گرديدند و وقتى به اطلاعش رسيد كه ابو بكر در برابر مخالفينش از انصار به خويشاوندى خود با پيامبر و اسلام آوردنش پيش از آنها را دليل حقانيت خويش آورده لازم مىآمد كه آنها را به آنچه خود ديگران را ملزم كرده‌اند ، ملزم سازد هر چند خود بدين استدلال و نتيجه‌گيرى كه از آن مىشود ، اعتقادى نداشته باشد . او مىتوانست دهها دليل خدشه‌ناپذير برابر آنها عرضه كند مشروط بر آنكه منطق‌پذير باشند و دلائلش آنان را از تلاشى كه نقشه‌اش ريخته‌اند بازدارد ولى با اين حال او تنها با همان استدلالى كه در برابر انصار مطرح كردند و نيز سخنان پيامبر و سفارشهاى وى نسبت به او و گذشته و سابقه‌اش و جهاد و مبارزه‌اش و برادريش با رسول خدا به مصافشان رفت و همچنان حق خود را طلب مىكرد و همسرش فاطمه زهرا در كنار و همراهش بود و هديهء پدرش به خود ( فدك ) را و حق همسرش در خلافت را طلب مىكرد و بالاخره بسيارى را برانگيخت و احساساتشان را بيدار كرد و در نتيجه بسيارى از مسلمانان از آن بيعت كذايى خود و برخورد زبونانه‌اى كه با وى و پسرعمويش ( على ( ع ) ) داشتند پشيمان گشتند و اقدام به گرد آمدن در خانهء على ( ع ) كردند و عليه رژيم موجود و اينكه چه بايد بكنند به تبادل نظر مىپرداختند .\r\nابو بكر و يارانش ، احساس خطر كردند ؛ به اتفاق تصميم گرفتند بر آن خانه يورش آوردند و با شدت و قاطعيت با وضعى كه انفجارآميز مىنمود ، مقابله كنند و بهر وسيله حتى به آتش كشيدن خانه با هر آنكه در آن است متوسل شوند . ابو بكر در پى چنين تصميمى به دارو دسته‌اش فرمان حمله به خانه را صادر كرد . عمر بن الخطاب به اتفاق همراهانش در حالى كه هيزم با خود برده بودند روانه شدند تا اگر آنها كه در خانه بودند تسليم خواسته‌هايشان نشوند خانه را به آتش بكشند . آنها به خانه يورش آوردند و عمر بن الخطاب\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nفرياد مىزد : سوگند به آنكه جان عمر به دست اوست خارج مىشويد و تن به بيعت مىدهيد يا اينكه آن را با هر آنكه در آن هست به آتش مىكشم ؟ واقعا همچنين تصميمى داشت . يكى از همراهانش به او گفت فاطمه زهرا ( س ) در خانه است . گفت :\r\nبگذار باشد . زبير بن العوام شمشير بدست از خانه بيرون آمد ولى بر اثر لغزش پا ، شمشيرش از دست افتاد ، عمر بن الخطاب بر همراهانش فرياد كشيد شمشير را برداريد آنها بنا به آنچه در روايت طبرى و ديگران آمده شمشير را برداشتند و با آن بر ديوار كوفتند . آنها سعى كردند وارد خانه شوند فاطمه زهرا پشت درب خانه قرار گرفت و سعى كرد مانع از ورود آنها شود ولى آنها حرمت و مقامش را به پاس پيامبر خدا نيز نگذاشتند . گفته مىشود در جريان همين گيرودار بود كه فاطمه زهرا فرزندى را كه حامله بود و رسول خدا محسن ناميده بود ، سقط كرد ؛ اعم از اينكه اين روايات درست باشند يا نه آنچه ترديدى در آن نيست برخورد آنها با او در نهايت خشونت و جفاكارى و بىتوجهى به مقام والايش نزد رسول خدا بود و حال آنكه خود بارها شنيده بودند كه پيامبر خدا به او مىفرمود : خدا با خشم تو خشم مىگيرد و به خشنوديت خشنود مىشود همچنانكه بارها از وى شنيده بودند كه مىفرمود : فاطمه پارهء تن من است آن كس كه او را بيازارد مرا آزرده است و هر كس خشمگينش سازد مرا به خشم آورده است . اين حديث را محدثين اهل سنت نيز در صحاح و مجاميع خود آورده‌اند . شاعر بزرگ معاصر مصر ، حافظ ابراهيم ( معروف به شاعر نيل ) برخورد آنان را با وى طى اين ابيات به توصيف كشيده است :\r\n- سخنى به على كه عمر آن را به زبان آورده شنونده‌اش را بزرگ دار و دربارهء گوينده‌اش انديشه كن .\r\n- خانه‌ات را به آتش مىكشم و ترا در آن نخواهم گذارد اگر بيعت نكنى هر چند دختر پيامبر نيز در آن باشد .\r\n- كسى جز ابو حفص ( عمر ) نبود كه چنين سخنى مىگفت در برابر شجاع و قهرمان عرب و حاميانش .\r\nما در فصلهاى پيش به اندازهء كافى دربارهء برخورد فاطمه زهرا با خلافت و ارث پدرى صحبت كرديم و ديگر نيازى به افزودن مطلبى نيست .\r\nبيشتر راويان بر آنند كه ابو سفيان موضع پروپاقرصى در دفاع از على ( ع ) گرفت و به تهديد و وعده و وعيد در برابر ( آنها ) پرداخت و مىگفت : به خدا كه همه جا را\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nعليه آنها پر از اسب و سوار مىكنيم . بر على ( ع ) پوشيده نبود كه چنين موضعى از سوى وى تنها به قصد تفرقه انداختن ميان مسلمانان و شعله‌ور ساختن آتش فتنه و نزاع در پيش گرفته شده تا براى او و امثالش آنانى كه شرك و نفاق را پنهان ساخته‌اند فرصت دسترسى به اهدافشان در دشمنى و ضديت با اسلام و حاميان آن كه ابو سفيان طى بيست سال با آنان به مبارزه پرداخت ، فراهم آيد . اسلام آوردن او و همسرش هند جگرخوار در سال فتح مكه ، از هر اسلام آوردن ديگرى سخت و دشوارتر بود زيرا اسلام شكست خورده و مغلوبى بود كه دستش از همه جا كوتاه شده بود و ناگزير شدند كه به همراه مسلمانان ، اسلام آورند در حالى كه در درونشان دردها و كينه‌هايى بود كه هر از گاهى ، خود را نشان مىدادند .\r\nراويان روايت مىكنند كه ابو سفيان روزى پس از ورود به اسلام نگاه كين‌توزانه و تلخى به پيامبر كه در مسجد بود و در اطرافش يارانش او را فرا گرفته بودند ، افكند و در همان حال كلماتى در دلش گذشت كه بر لبانش جارى شدند به اين مضمون كه : اى كاش مىدانستم كه اين مرد مرا به چه چيز مغلوب كرد . على رغم اينكه اين سخنان بر لبش جارى نشد ولى پيامبر ( ص ) حرف دلش را درك كرد و از آن نگذشت ، نزديكش شد و با دست بر شانه‌اش زد و به او گفت : اى ابو سفيان با خدا بر تو پيروز شدم .\r\nدر روايت طبرى و ابن الاثير در الكامل آمده است كه امير المؤمنين على ( ع ) به ابو سفيان تندى كرد و به او گفت : به خدا كه جز مفسده‌جويى ، منظور ندارى و تو سوگند به خدا تا آنگاه براى اسلام شرى خواهى هيچ نيازى به ياريت نداريم ؛ طبرى مىافزايد وقتى ابو بكر بر مسند خلافت نشست ابو سفيان گفت : خلافت را به ابو فضيل ( ابو بكر ) چه‌كار . بلكه متعلق به خاندان عبد مناف است . به او گفته شد كه او فرزندت را ولايت ( پست ) داده است گفت : لطف و عنايتش رسيده بود « 1 » .\r\nدر شرح نهج البلاغه گفته شده كه پيامبر پيش از وفات ، ابو سفيان را براى گرد آوردن خراج و زكات روانه كرده بود وقتى بازگشت پيامبر فوت كرده بود . در برخورد نيز گروهى از ايشان پرسيد پس از رسول خدا ، چه كسى بجاى وى نشسته است به او\r\n\r\n\r\n","description":"","footnote":"\r\n( 1 ) نگاه كنيد به جزء دوم از تاريخ طبرى ص 303 و 302 ، و الكامل ابن اثير صفحه 157 از جلد دوم .\r\n","page_name":" 285 ","page_number":285},
  {"content":"\r\n\r\nگفته شد : ابو بكر . گفت ابو فضيل « 1 » ! اين سخن به گوش عمر بن الخطاب رسيد به ابو بكر گفت : ما از شر ابو سفيان در امان نخواهيم بود . بنابراين صدقه و خراجهايى كه ابو سفيان گرد آورده بود ( به عنوان باج ) به خودش واگذارد و او نيز ديگر سخنى نگفت و رضا داد « 2 » .\r\nبيشتر روايات حكايت از آن دارند كه ابو سفيان تنها پس از آنكه از على بن ابى طالب مأيوس گرديد ساكت شد و آرام گرفت حال آنكه مدت مديدى سعى داشت رقابت و نبرد بر سر خلافت را شعله‌ور و تشديد بخشد و اميدوار بود كه چنين امرى به كارزار و درگيريهاى سختى بيانجامد كه بر اثر آن اعراب از اسلام بازگردند و محمد و رسالت و آيين او را به كنارى گذارند و در پى همين سياست بر على ( ع ) وارد شد . عمويش عباس بن عبد المطلب نيز در آنجا بود آن دو را عليه ابو بكر و عمر بر مىانگيزانيد و گاهى با توجه به على ( ع ) و گاهى ديگر با توجه به عباس ، مىگفت :\r\nچرا بايد چنين باشد كه خلافت در خوارترين خانوادهء قريش و كم‌آوازه‌ترين آنها ، قرار گيرد به خدا سوگند كه اگر خواسته باشيد با انبوهى از اسب و سوار بر آنها مىتازم و خلافت را از حلقومشان در مىآورم . ولى همچنانكه گفتيم هدف ابو سفيان و اغراض او بر على ( ع ) پوشيده نبود او مىدانست كه ابو سفيان غم بنى هاشم را نمىخورد و اگر خلافت به دست آنها افتاده بود نيز آرام نمىنشست و با دارو دسته‌اش بر آنان مىشوريد و دنيا را عليه بنى هاشم ، مىشوراند لذا با اطمينان و آرامش نگاهى به وى افكند و گفت :\r\nبه خدا قسم كه هنوز اى ابو سفيان ، عليه اسلام توطئه‌چينى مىكنى و مىخواهى مفسده‌جويى نمايى . و افزود كه اى ابو سفيان مؤمنان يكديگر را ، نصيحت مىكنند و با اخلاص تمام ، مصلحت كلى خود را مد نظر دارند ولى منافقين گروه مفسده جو هستند كه على رغم نزديكى جسمى آنها به يكديگر ، دنبال فتنه و آشوب عليه يكديگرند .\r\nابو سفيان با اين تودهنى جانانه‌اى كه خود و پيروان و دارو دسته منافقش خورد كاملا نااميد گشت و در دل آرزو كرد كه فرصتى ديگر برايش فراهم آورد و ميان پيروان پيامبر جنگ داخلى را دامن زند تا برخى از آنچه كه در دل دارد تحقق بخشد ولى اين بار نيز نااميد گرديد از اين پس ، بنا به روايت طبرى و ابن الاثير و روايت\r\n\r\n\r\n","description":"","footnote":"\r\n( 1 ) كنايه از ابو بكر كه طعنه‌آميز هم هست مثل اينكه در فارسى بگوييم : عجب ! نصيب از ما بهتران شد » يا « آخرش فلانى كار خودش را كرد » . - م .\r\n( 2 ) نگاه كنيد به جلد اول شرح نهج البلاغة ، صفحه 130 .\r\n","page_name":" 286 ","page_number":286},
  {"content":"\r\n\r\nشرح نهج البلاغه ، به تملق و چاپلوسى حاكمين و زمامداران پرداخت و با برخى آرزوها و انتظارهايش ، اميدوار گرديد و آرامش يافت زيرا او از همان ديدى كه به بت‌پرستى نگاه مىكرد به اسلام مىنگريست و منافع و مزايايى را كه از نظر نفوذ و قدرت براى خود و طبقه‌اش در برداشت ، مد نظر قرار مىداد . طى يك سال يا اندكى بيشتر ، اين فرصت برايش پيش آمد كه بلاد شام زير سلطهء فرزندانش يزيد بن ابى سفيان و برادر او معاويه قرار گيرد و با چنين فرصتى ، احساس آرامش كرد و نسبت به تحقق يافتن اهداف خود ، خوشبين گرديد و آنگاه كه خلافت به عثمان رسيد ديگر همهء درها به رويش بازشده بود كين‌توزيهاى پنهان او را بر آن داشت تا بر سر قبر ، حمزة بن عبد المطلب شهيد اسلام در آيد و در حالى كه با پاى خود بر قبر ، لگد مىانداخت گفت : برخيز اى ابو عمارة ، ملك و حكومتى كه بر سر آن با ما جنگيدى اينك در قبضهء ماست .\r\nاين سخن از جمله لجام‌گسيخته‌ترين سخنى است كه با تكيه بر ارزشهاى زشت و پليد جاهلى ، بر زبان رانده شده است .\r\nبه نظر استاد توفيق ابو علم در كتاب خويش اهل البيت ، از جمله عللى كه مانع از آن گرديد تا قريش على را بخلافت برگزينند كينه و نفرتى بود كه به او داشتند زيرا در جنگهايى كه پيامبر با قريش داشت ، على ( ع ) به رويارويى با قريش پرداخت و تعداد بسيارى از همهء قبايل آنان را ، كشت و به علاوه آنها هنوز از آن تعصبهاى كورى كه رقابت و همچشمى ميان قبايل مختلف آن با بنى هاشم را برمىانگيخت رهايى نيافته بودند و اينكه آنها نمىتوانستند انتقام كشته‌هاى كافر خود را بازستانند كينه‌شان را تيزتر و شديدتر مىكرد و سخنش را بدين گونه پايان مىدهد كه على بن ابى طالب از اين برخورد قريش آگاه بود و هنگامى كه از مودت آنها مأيوس گرديد و دچار مفسده‌جوييهاى پنهان و آشكارشان گرديد فرمود :\r\nمرا با قريش چه كار ؟ يك بار هنگامى كه كافر بودند به جنگشان رفتم و اگر باز آشوب كنند به جنگشان خواهم رفت به خدا سوگند كه دل باطل را مىشكافم تا حق را از آن در آورم به قريش بگوييد حال اين گوى و اين ميدان « 1 » .\r\nبهر حال آنها كه با خلافت ابو بكر به مخالفت برخاستند از سرشناسان مهاجرين و انصار و برگزيدگان آنها و كسانى بودند كه پيامبر همواره فضل و مقامشان را ستوده\r\n\r\n\r\n","description":"","footnote":"\r\n( 1 ) نگاه كنيد به صفحهء 242 از كتاب « اهل البيت » نوشته استاد توفيق ابو علم .\r\n","page_name":" 287 ","page_number":287},
  {"content":"\r\n\r\nبود كسانى كه يكدم از حق روى بر نمىگرداندند و همواره با حق ، همراه بودند كسانى چون على ، عباس بن عبد المطلب ، عمار ياسر ، ابو ذر غفارى ، سلمان فارسى ، مقداد بن الاسود و خزيمة ذو شهادتين و عبادة بن الصامت و حذيفة بن اليمان و ابو الهيثم بن التيهان و سهل و عثمان بن حنيف و ابو ايوب انصارى و عتبة بن ابو لهب و ديگر بزرگان و سرشناسان صحابه كه تسليم جار و جنجال نشدند و خط و نشان كشيدنهاى عمر بن الخطاب نيز مرعوبشان نساخت « 1 » .\r\nاينها با قاطعيت و استوار ، در كنار على ماندند و تنها پس از آنكه على ( ع ) بنا به مصلحت عالى اسلام كه در پى گستردگى حركت بازگشت از اسلام در معرض خطر قرار گرفته بود و از جمله مهمترين علل آن نزد برخى قبايل اعراب آنگونه كه از مواضع قبايلى كه آنها را به ارتداد توصيف كرده‌اند بر مىآيد ، انحراف مسلمانان از خط و برنامه‌اى بود كه پيامبر در غدير خم و مناسبتهاى ديگر و در رابطه با خلافت بود - بيعت كرد آنها نيز بيعت كردند .\r\nدر تاريخ طبرى آمده است گروهى از كسانى را كه به ارتداد ( بازگشت از اسلام ) توصيف مىكردند نماز بجاى مىآوردند ولى از پرداخت زكات ، امتناع مىورزيدند ، قبايل « اسد » و « قرارة » مىگفتند به خدا سوگند كه ما هرگز با « ابو فضيل » يعنى ابو بكر ، بيعت نخواهيم كرد « 2 » ، كه نشان مىدهد بسيارى از آنها را كه مرتدين ناميده‌اند از اسلام بازنگشته‌اند بلكه خلافت ابو بكر را ، رد كرده‌اند و اين تحول ناگهانى را كه از سوى دار و دسته او پس از فوت پيامبر ، رخ داد ، به رسميت نشناختند .\r\nاينان در كنار على ( ع ) ماندند با جرأت و شهامت تمام به انتقاد از حكام وقت مىپرداختند مثلا سهل بن حنيف به ميان مهاجرين كه ابو بكر و عمر نيز حضور داشتند مىايستاد و مىگفت : اى گروه قريش شهادت مىدهم كه من پيامبر خدا را ديده بودم كه در مسجدش ايستاد و همچنانكه دست على ( ع ) گرفته بود مىفرمود :\r\nاى مردم ! اين على است كه امام شما پس از من و وصى من در طول زندگى و پس از مرگ من است او دين مرا ادا مىكند و وعده‌ام را به انجام مىرساند و نخستين كسى كه در روز رستاخيز به آغوشم مىگيرد پس خوشا به حال كسى كه از او پيروى\r\n\r\n\r\n","description":"","footnote":"\r\n( 1 ) صفحهء 265 جلد اول از « حياة الحسن » ( زندگى امام حسن ) قرشى .\r\n( 2 ) صفحه 229 از جلد سوم تاريخ طبرى .\r\n","page_name":" 288 ","page_number":288},
  {"content":"\r\n\r\nكرد و ياريش كرد و واى بر كسى كه از او سرپيچد و به ياوريش نشتابد .\r\nو ابو ايوب انصارى به آنها گفت : بندگان خدا ، خدا را در اهل بيت پيامبر خود ، پرهيز كنيد و حقى را كه خداوند براى ايشان قرار داده ، به ايشان بازگردانيد شما نيز همچون ديگر برادرانتان در موارد بسيار و مناسبتهاى متعدد سخن پيامبر را شنيده‌ايد كه مىفرمود : اهل بيت من ، امامان و رهبران شما پس از من هستند و به على ( ع ) اشاره كرده و مىفرمود : اين رهبر نيكان و كشندهء كافران است و آن كس كه عليه او توطئه بچيند خوار مىگردد و هر آن كس كه به ياريش بشتابد ، پيروز مىشود . بنابراين از اين كارتان به خداى توبه كنيد كه خدا توبه‌پذير پرشفقتى است .\r\nابو الهيثم بن التيهان نيز در انتقاد از مهاجرين لب به سخن گشوده گفت : من نيز گواهى مىدهم كه در روز غدير خم پيامبر ، على ( ع ) را برگزيد . انصار گفتند كه او را تنها براى خلافت و جانشينى خود برگزيد و برخى نيز گفتند كه او اين كار را نكرد جز آنكه به مردم نشان دهد او مولاى هر آن كسى است كه پيامبر خود مولاى او بوده است در اين ميان سخنان بسيارى گفته شد ما ( براى روشن شدن مطلب ) كسانى را از خود نزد پيامبر خدا گسيل داشتيم و آنها را در اين باره از وى جويا شدند فرمود او ( على ) ، ولى مؤمنين پس از من است و از همهء مردم به امتم دلسوزتر . و من از اين سخنانى كه به گوش خود شنيدم گواهى مىدهد حال هر كس مىخواهد ايمان بياورد و هر كس خواست كفر بورزد ( و تكذيب كند ) روز داورى و روشن شدن حق و باطل ، معلوم است .\r\nسلمان فارسى ، ابو ذر ، عمار و مقداد و ديگر چهره‌هاى سرشناس صحابه نيز به همين شيوه و با كمال جرأت و استوارى ، به انتقاد از ايشان پرداختند . على ( ع ) نيز مدت شش ماه يا كمتر خانه‌نشين شد و از بيعت ، خوددارى كرد و آنچنان كه گفتيم تعدادى از چهره‌هاى سرشناس صحابه نيز با او بودند و هرگز اقدامى در جهت كودتا عليه حكومت جديد نكرد و به كسى اجازهء اين كار را نمىداد زيرا به نظر او مصلحت اسلام از دنيا و هر آنچه در آن است ، مهمتر و گراميتر است و اگر همچنان حق خود در خلافت را مطالبه مىكرد تنها از اين جهت بود كه مىخواست خط درستى كه پيامبر براى اسلام در نظر گرفته بود به پايان برده شود بويژه كه منافقين از اين تحول و آشفتگى آنچنان سوء استفاده كردند كه اگر او نبود منجر به جنگى خانگى در پايتخت مىشد و با وجودى كه او سعى و كوشش مىكرد كه انتقاد و مخالفت در پايتخت\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nاز حد بحث و جدل و تحريم فراتر نرود ولى خبر اين مخالفتها ، خيلى زود به خارج از شهر سرايت كرد و آثار عصيان و تمرد خود را نشان داد ، مسيلمة و همراهانش از بنى حنيفة در يمامه و طليحة بن خويلد و دارو دسته‌اش از « غطفان » و « اسد » و « طى » و « كنانه » و ديگر اعرابى كه خارج از آن سكونت داشتند سر به شورش برداشتند و ميان مسلمانان در داخل شهر اختلاف افتاد و در مورد خلافت به اختلافهايى منجر شد كه بهر حال در برابر امر واقعى بود و جنگ و گريز و جدال هيچ سودى در بر نداشت و اگر همين وضع ادامه مىيافت كار به جاهاى باريكى مىرسيد بنابراين همه ، به امنيت و دفاع از اسلامى پرداختند كه دسته‌جات منافقين و مرتدها آن را به تهديد كشيده بودند على ( ع ) خود بيش از همه به فداكارى و در گذشتن از عزيزترين حق خود در راه اسلام ، شتافت و مىگفت به خدا سوگند حال كه سرنوشت مسلمانان ايجاب مىكند تن به سازش مىدهم چه ستم و تجاوزى كه رفته تنها در حق شخص على ( ع ) بوده است .\r\nاو در جاى ديگرى با سخنان زير ، برخورد خود با اسلام و خلافت را اين گونه توصيف مىكند :\r\nبه خدا سوگند كه هرگز گمان نمىكردم و بر خاطرم نيز نمىگذشت كه اعراب چنين امرى ( خلافت ) را پس از فوت پيامبر ، از اهل بيتش ، دريغ دارند و آن را پس از او ، به من واگذار نكنند . تنها هجوم مردم براى بيعت با ابو بكر مرا بر آن داشت كه سخنى نگويم و لب فرو بندم تا اينكه ديدم بسيارى از مردم مىروند كه از اسلام بازگردند و دين محمد را نابود سازند ، در اين حال ترسيدم كه اگر اسلام و اسلاميان را يارى نكنم شاهد چنان ويرانى و تباهى در آن باشم كه مصيبت و دردش بسى بيش از ولايتى كه خود ميهمان چند روزه‌اى بيش نيست ، باشد و تمام رشته‌ها پنبه شود و همه چيز از ميان برود همان گونه كه سراب نابود مىشود يا ابرها پراكنده و از ميان مىروند . در اين گيرودار بود كه بپاخاستم تا اينكه باطل زدوده شد و دين ، استقرار و استوارى يافت و خطر رفع شد .\r\nعلى بن ابى طالب جز در انديشهء اسلام نبود و تنها بيمى كه داشت نابودى اسلام بود وقتى مىديد كه مردم از اسلام بازمىگردند خويشتن خود را فراموش كرد و ارزشهاى فردى را زير پا گذاشت و على رغم اينكه با ابو بكر بيعت نكرده بود و حكومتش را برسميت نمىشناخت خود به اتفاق يارانى كه طى ماه‌هاى نخست خلافت ابو بكر در كنارش بودند ، همراه ابو بكر به دفاع از « مدينه » پرداخت . مسلمانان همگى در صفى بهم فشرده روياروى ياوه‌گويان و متزلزلان و مرتدان قرار گرفتند و شمشير\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nعلى ، پيشاپيش چنين انبوهى ، همچنان كه در نبردهاى ديروزش با شرك ديده بودند صاعقه وار فرود مىآمد و هيچ دسته و قهرمان و ارتشى ياراى ضربه‌هاى آن را نداشت ؛ پس از آنكه آشكارا و بىهيچ پرده‌پوشى و ملاحظه‌اى ، آنچه در دل داشت با وى در ميان گذاشت به او گفت : اينكه ما با تو در امرى كه به تو واگذار شده رقابت مىكنيم مانع از بيعت ما نمىشود ولى در عين حال چنين امرى را حق خود مىدانيم و شما باعث شده‌ايد كه چنين حقى به ما نرسد .\r\nاو بدين صراحت اين سخنان را با وى در ميان گذاشت تا او و اطرافيانش بدانند كه وقتى خلافت را مطالبه مىكند مصلحت اسلام را در نظر دارد و وقتى هم كه از آن چشم مىپوشد باز صلاح اسلام را مد نظر قرار داده و بر آنهاست كه مسئوليت اقدامات خود را در برابر خدا ، بر دوش گيرند .\r\nاستاد توفيق ابو علم طى سخنان مفصلى درباره ويژگيهاى امام بدين سخن مىرسد كه : امام وظايف سترگى بر عهده دارد از جمله حفظ و حراست اسلام و صيانت آن از گزند كسانى كه به ارزشها و اخلاق پشت پا زده‌اند و نيز اجراى احكام آن و حمايت از بلاد اسلامى و گرفتن داد مظلومين و جهاد و غيره است و از آنجا ، شرايطى مطرح مىشود كه ناگزير بايد در امام وجود داشته باشد از جمله ، علم ، عدالت ، شجاعت و قهرمانى و عصمت كه اين يك از الطاف الهى است كه كاملترين بندگانش را شامل مىكند و بدان از ارتكاب گناهان عمدى و سهوى در امان مىماند . و در پايان نتيجه‌گيرى مىكند كه اين ويژگيها جز در ائمه اهل البيت اين دژهاى استوار اسلام و رهنمونان خشنودى و طاعت خدا ، فراهم نيست كه شاعر بدين ابيات ، ايشان را توصيف كرده است :\r\n- اينان كه به جود و سخا نزديكند و در پياده كردن احكام ، از ستم بدورند .\r\n- اينان كه وقتى مردم به خطا مىروند ، درستكارند و بنيادهاى اسلام را استوارى مىبخشند .\r\n- اينان كه در گرما گرم نبردها و درگيريهاى جنگ ، بهترين ياوران هستند .\r\n- ابرهايى هستند كه در خشكسالى مردم ، مىبارند و پناه و آغوش يتيمانند .\r\n- در سيرهء خود ، همواره قسط و عدل را مراعات مىكنند و در كارهاى سترگ ، نيكوكارند .\r\n- سياستمدارانى نه از آنان كه مردم‌دارى را با گله‌دارى ، يكسان مىبينند « 1 » .\r\n\r\n\r\n","description":"","footnote":"\r\n( 1 ) كتاب « اهل البيت » توفيق ابو علم . ص 5 . 2 .\r\n","page_name":" 291 ","page_number":291},
  {"content":"\r\n\r\n\r\nعلى پس از بيعت\r\nحال كه اسلام در صورت پايبنديش به موضع سرسختانهء خود نسبت به خلافت در معرض خطر قرار مىگرفت از دنياى خلافت دست شست و به جمع آوردن قرآن آنچنان كه خداوند بر پيامبرش نازل فرموده بود و نيز شرح و توضيح پيچيدگيهاى آن پرداخت و به مكتب خانه‌اش روى آورد و مردمى كه او را مشعلى از انوار محمد ( ص ) يافتند كه زندگى معنوى و اجتماعى ايشان را روشنايى مىبخشد و مشكلات و مسائل آنان را مىگشايد ، به گردش ، جمع آمدند .\r\nاگر چه مردم بنا به مصالح سياسى خاصى كه آنها را در بر گرفته بود گفته‌هاى پيامبر را در جانشينى و خلافت او را ناديده گرفتند نمىتوانستند اين سخنش را به فراموشى سپارند كه فرموده بود : من شهر علم هستم و على دروازهء آن است و هر آن كس كه مىخواهد به شهر درآيد بايد كه از دروازه‌اش بگذرد . آنها نمىتوانستند پيوند عميق او را با پيامبر كه باعث شده بود او چيزهايى از وى بگيرد كه ديگران امكانش را نداشتند - منكر شوند حال آنكه خود گفته بود : پيامبر خدا هزار درب علم را به من آموخت كه از هر دربى ، هزار درب برويم گشود و روزى كه آيهء :  « وَ تَعِيَها أُذُنٌ واعِيَةٌ »  ( الحاقه - 12 ) ( و گوشهاى شنوايى آن را بتوانند شنيد ) نازل شد از پيامبر خدا ( ص ) شنيدند كه فرمود : از خداوند خواستم كه گوشهايت اى على ، همان گوشهاى شنوا باشند و او اجابتم كرد . و پس از آن از على ( ع ) شنيدند كه فرمود : به خدا سوگند هيچ سخن و مطلبى از شنيده‌هاى خود از پيامبر را فروگذار نكردم و هيچ‌كدام را فراموش ننمودم .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nلذا وقتى مسائل پيچيده‌اى مطرح مىشد و جبر زمان ، موضوعهاى تازه‌اى را پديد مىآورد گريزى از مراجعه به وى نداشتند او نيز كارى جز روشنگرى مردم و آموزش احكام و نشر رسالت اسلام و تدوين فقه و حديث ، نداشت .\r\nروايات درست تأكيد بر آن دارند كه او قرآنى را كه طى زندگى پيامبر ( ص ) در سينه‌ها ، حفظ مىشد گرد آورد و نكات پيچيدهء آن را تفسير كرد و مجملات و متشابهات آن را روشن ساخت .\r\nسيوطى در الاتفاق به نقل از ابن حجر مىگويد : از على ( ع ) آمده كه او پس از فوت پيامبر ، قرآن را به همان گونه كه فرود آمده بود ، مرتب ساخت . و مىافزايد كه « محمد بن سيرين » مىگفت : اگر آن كتاب به دست ما مىرسيد در آن علم بود . از اين سخن چنين بر مىآيد كه على ( ع ) تنها به متون آيات قرآن بسنده نكرده و تفسير نكات مبهم و شأن نزول آنها را نيز روشن ساخته بود .\r\nدر مناقب ابن شهر آشوب آمده است كه على ( ع ) سوگند ياد كرده بود كه تا هنگامى قرآن را جمع نكرده باشد جز براى گزاردن نماز ، به كار ديگرى نپردازد .\r\nدر اعيان الشيعة به نقل از « الشيرازى » امام اهل سنت در حديث و تفسير و « ابو يوسف يعقوب » در تفسير خود به نقل از ابن عباس در تفسير اين آيه :   « لا تُحَرِّكْ بِهِ لِسانَكَ لِتَعْجَلَ بِهِ إِنَّ عَلَيْنا جَمْعَهُ وَ قُرْآنَهُ »   ( القيامه - 17 - 16 ) ( اى رسول ، با عجله زبان به قرائت قرآن مگشاى كه ما خود قرآن را مجموع و محفوظ داشته و بر تو فراخوانيم ) آمده است كه مىگويد : خداوند به پيامبر اطمينان داد كه على بن ابى طالب پس از وى قرآن را گرد مىآورد خداوند نيز آن را در دلش جمع آورد و او شش ماه پس از فوت پيامبر ، آن را جمع آورد . و به نقل از ابو رافع افزوده است كه پيامبر در بستر بيمارى كه به مرگش انجاميد به على ( ع ) فرمود : اى على ، اين كتاب خداست آن را برگير ، على ( ع ) نيز آن را در پيراهنش تا به خانه خود برد وقتى پيامبر خدا ( ص ) فوت كرد در خانه‌اش نشست و آنگونه كه خداوند فرودش آورده بود گرد آورد .\r\nگروهى از محدثين روايت كرده‌اند كه على ( ع ) قرآن را به ترتيبى كه فرود آمده بود گرد آورد و به عام و خاص و مطلق و مفيد و محكم و متشابه و ناسخ و منسوخ و عزائم و رخصت و سنن و آدابش ، اشاره كرد همچنانكه شأن نزول هر آيه را روشن ساخت و شصت نوع از گونه‌هاى علوم قرآنى را بر شمرد و براى هر كدام ، مثالى ويژهء آن آورد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nدر برخى رواياتى كه در اين باره سخن رانده‌اند آمده است وقتى از على ( ع ) دربارهء ناسخ و منسوخ پرسش شد فرمود : خداوند متعال پيامبرش را به رأفت و نرمى مبعوث گردانيد و از جمله رأفت و نرميش اين بود كه پيامبر به يكباره و در وهلهء اول از نبوتش ، قوم خود را از عادتهايى كه داشتند بازنداشت تا اينكه اسلام در دلهاشان جاى گرفت و شريعت نزد آنان استوارى يافت . از جمله سنن آنها در جاهليت اين بود كه اگر زنى زنا كرد آن قدر در خانه‌اش زندانى مىشد تا مرگ به سراغش آيد و اگر مردى مرتكب اين كار گرديد از مجالس خود او را دور مىكردند و ناسزايش مىگفتند و آزارش مىكردند و تحريمش مىكردند و در اينجا آيهء كريمه ذيل كارى را كه در جاهليت مىكردند برسميت شناخت :\r\n  « وَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا وَ الَّذانِ يَأْتِيانِها مِنْكُمْ فَآذُوهُما فَإِنْ تابا وَ أَصْلَحا فَأَعْرِضُوا عَنْهُما إِنَّ اللَّهَ كانَ تَوَّاباً رَحِيماً »   ( النساء - 16 - 15 ) و هنگامى كه مسلمانان زياد شدند و اسلام قدرت گرفت و زشتى جاهليت بر آنان روشن شد آيه آمد كه :\r\n « الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ »  ( هر كدام از زن و مرد زنا كار را صد تازيانه زنيد ) . اين آيه ، آيهء قبلى را نسخ كرد . اين حديث در بحار نيز آمده و شامل مثالهاى ديگرى از موارد نسخ شده و انواع شصت‌گانهء علوم قرآن و مثالهايى از اين علوم گرديده است .\r\nو در تاريخ يعقوبى آمده كه على بن ابى طالب پس از فوت پيامبر قرآن را گرد آورد و آن را بار شتر كرد و به ابو بكر و اطرافيانش گفت كه اين قرآن است كه آن را براى شما گرد آوردم . او آن را به هفت بخش تقسيم كرده بود كه طبق روايت يعقوبى هر بخش شامل هشتصد و هشتاد و شش آيه و حدود پانزده تا شانزده سوره مىشد و در بخش اول سوره‌هاى بقره ، يونس و عنكبوت و روم و لقمان و سورهء سجده و الذاريات و هل اتى على الانسان مىگرديد و به همين ترتيب به بر شمردن بخشهاى هفتگانه و سوره‌هايى كه در هر بخش آمده نمود كه نشان مىدهد على ( ع ) قرآن را بر حسب فرود آمدنش بر پيامبر ( ص ) مرتب كرده بود .\r\nيعقوبى از قول على ( ع ) آورده كه مىگويد : قرآن در چهار بخش نازل شده بخشى دربارهء ما ، بخشى ديگر دربارهء دشمنان ما و بخش سوم در امثال و چهارمين بخش\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمحكم و متشابه است و روايت « ينابيع المودة » كه روايت ابو بصير به نقل از امام باقر ( ع ) آن را تأييد مىكند حكايت از آن دارد كه قرآن در چهار بخش فرود آمد ، دو بخش دربارهء آنها و دشمنانشان و سومين بخش سنن و امثال و در بخش چهارم فرائض و احكام است .\r\nآنچنان كه در كافى و غيره آمده روايتهاى نقل شده از ائمه ( ع ) بخش‌بندى قرآن را مكررا به همين صورت ، دانسته‌اند . به فرض درستى اين روايتها ، كه جاى شك و ترديد فراوانى نيز در آنها هست - منظور از بخشى كه در مورد آنها نازل شده آياتى است كه دربارهء آنها كه ايمان آوردند و جهاد كردند و در اعمالشان خلوص داشتند و كارهاى نيك انجام داده و طاعات و عبادات را بجاى آورده‌اند اعم از پيشينيان و پسينيان ، نازل شده است كه در قرآن نيز آيات وارد شده در اين مضمون كمتر از يك چهارم آن نيست و نسبت دادنشان به ايشان بجاست زيرا كسانى داراى چنين ويژگيهايى هستند چه پيش از آنها باشد و چه بعد از آنها ، اصول آنان را به مورد اجرا گذارده است . آياتى كه در مورد دشمنانشان نازل شده همانهايى است كه دربارهء كفار ، منافقين ، فاسقين و دروغگويان و رياكاران از آغاز تا فرجام ، نازل شده است و بدون ترديد چنين كسانى از سرسختترين دشمنان و مخالفينشان بشمار مىروند چه پيش از آنها آمده باشند و چه بعد از آنها . زيرا ايشان رهنمايان حق و عدالت و رحمتند و كسانى كه بدين ويژگيها آراسته نباشند دشمنشان بشمار مىآيند .\r\nدر برخى روايات نيز آمده كه قرآن در سه بخش نازل شده است . « داوود بن فرقد » به نقل از امام جعفر صادق ( ع ) و با سندى درستتر از سند روايات پيش گفته آورده است كه قرآن در چهار بخش فرود آمده يك چهارمش در حلال ، يك چهارم ديگر در حرام ، يك چهارم سوم در سنن و احكام و يك چهارم آخر دربارهء گذشتگان و آنچه در آينده اتفاق مىافتد .\r\nدر هر صورت ، رواياتى را كه حكايت از آن دارند كه قرآن دربارهء آنها و دشمنانشان و سنن و احكام و فرايض نازل شده ناگزير بايد به همان گونه‌اى كه بيان شده ، تفسير كرد . روايت محمد بن سلم به نقل از امام باقر ( ع ) نيز اشاره به همين تفسير دارد چه در آن آمده است كه قرآن در سه بخش نازل شده : بخشى درباره ما و دوستداران ما ، بخش دوم دربارهء دشمنان ما و دشمنان پيشينيان ما و بخش سوم سنن و امثال .\r\nامام باقر به زعم راوى ، مىافزايند : چنانچه آيه‌اى كه دربارهء قومى آمده كه آن\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nقوم مىمردند ، آيه نيز منتفى مىشد ديگر از قرآن چيزى نمىماند حال آنكه قرآن به گونه‌اى است كه تا زمين و آسمانها بپاست آياتش معتبرند و به قوت خود باقى . و هر قومى را آيه‌اى است كه به طور مثبت يا منفى دربارهء آنها صدق مىكند . و از اين قبيل رواياتى كه اشاره به سخن ما در اين باره دارند .\r\nتكليف چنين مطالبى كه در اين روايات آمده روشن است چه از لحاظ سند و متن در سطح صحيحى بشمار نمىآيند .\r\nولى روايتهايى كه تصريح دارند كه على ( ع ) قرآن را بر حسب فرود آمدن و ترتيبى كه داشته گرد آورده است در ميان روايتگران شايع است و در متن آنها چيزى نيست كه شك و ترديدى را در آنها برانگيزاند يا جاى تفسير و تأويل داشته باشد .\r\nاز امام صادق ( ع ) روايت شده كه امير المؤمنين على ( ع ) پس از آنكه گرد آوردن قرآن را بپايان رساند آن را بر مردم عرضه كرد و به آنها فرمود : اين كتاب خداوند عز و جل است آنگونه كه خداوند بر محمد فرودش آورده و من از ( لوحه ) ، فراهمش آورده‌ام . گفتند : ما مصحف جامعى داريم كه قرآن در آن هست و نيازى به اين نداريم .\r\nفرمود :\r\nبه خدا سوگند كه شما از اين پس هرگز آن را نخواهيد ديد و من وظيفه دارم كه شما را در جريان آن قرار دهم تا آن را بخوانيد .\r\nخلاصه اينكه امام ( ع ) پس از آنكه مصلحت عالى اسلام او را واداشت كه از خلافت منصرف شود بيش از هر كارى ، به گرد آوردن قرآن و تدوين فقه پرداخت و « جامعة » را تأليف كرد كه به تعبير راوى هفتاد ذرع طول داشت و به خط خودش و املاى رسول خدا بود . ما در فصلهاى پيش و به هنگام سخن گفتن از مصحف فاطمة ، از « جفر » و « جامعة » و غيره كه به على نسبت داده شده‌اند ، سخن گفتيم و به علاوه او رل مهمى در قضاوت و فتوى داشت كه هيچ يك از سرشناسان صحابه نداشتند و به هنگام پيچيدگى مسائل ، نظرش تعيين‌كننده بود و وقتى نظريات و ديدگاهها مختلف مىشد سخنش ملاك بود . هيچ كس نيز نمىتوانست انظار را به جز او متوجه سازد و مردم را در مشكلات و احكام دينشان از مراجعهء به او بازدارد . حتى آنانى كه قدرت را در دست داشتند نيز گزيرى از مراجعهء به او و عمل كردن به نظرياتش در هر مشكلى كه برايشان مطرح مىشد و راه حلى از كتاب و سنت براى آن نمىيافتند ، نداشتند در حالى كه به نفعشان بود كه انظار مردم را از وى بگردانند و موقعيتش را تضعيف كنند ولى\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nدرك كرده بودند كه چنين كارى در توانايى آنها و هر سلطهء ديگرى نبود و بنابراين واقعيتها را پذيرفتند و تن به آنها دادند و كار به جايى رسيد كه عمر بن الخطاب مغز متفكر هر حادثه‌اى پس از فوت پيامبر از جمله دور گرداندن وى از خلافت ، خطاب به كسانى كه در مسجد رسول خدا به كار فتوا مىپرداختند مىگفت : وقتى على در مسجد حضور داشته باشد هيچ كس از شما ، از من استفتاء نكنيد و در مناسبتهاى مختلفى مىگفت :\r\n\r\nاگر على ( ع ) نبود در مشكلات در مىماند و اگر على نبود عمر هلاك مىشد .\r\nحال اگر دشمنانش توانستند براى تحقق هواها و آرزوهاى خود به چنان شيوه‌اى ، خلافت را از وى دور سازند قادر نبودند تا انظار را از فقه و علم و قضاوتش ، منصرف سازند بويژه كه بيشتر مسلمانان از پيامبر خدا شنيده بودند كه مىفرمود :\r\nعلى دروازهء شهر علم است على بر همگى شما برترى دارد او با حق است هركجا حق رود و به هر سوى روى آورد على با آن است و او هرگز از كتاب خدا ، جدا نمىگردد .\r\nو اظهاراتى كه در دهها مناسبت ديگر ، فرموده و پيش از اين يادآور شديم .\r\nمسلمانان زندگى تازه ، حوادث متنوع و ملتهايى با اديانى براى خويش را استقبال كردند و مسائلى برايشان مطرح شد كه تا آن زمان سابقه‌اى از آنها نداشتند و در اين گسترهء وسيع خود را از هر وقت ديگرى به او نيازمندتر مىيافتند چه تا پيش از آن پيامبر خدا را داشتند كه هر پرسش آنها را پاسخ مىگفت و حتى اگر سؤال هم نمىكردند جواب خود را مىگرفتند ؛ از هر شبهه‌اى كه به ذهن كسى خطور مىكرد ، پرده بر - مىگرفت و هر ابهام و ناروشنى كه مطرح مىشد ، روشن مىكرد و چنانچه درون كسى را وسواسى عارض مىشد درمانش را در او مىيافتند ولى اينك ، از اين دنيا رخت بربسته و با مرگش ، آن نورى كه زمين را به آسمان پيوند مىداد و راز دل منافقين را برملا مىساخت ، گسيخته شد و آن رشته‌اى كه اهل مكر و بدكاران را رسوا مىساخت و مسلمانان را به خطرهايى كه از اينان متوجه آنها خواهد شد بر حذر مىداشت ، از هم گسست رشته‌اى كه همواره منافقان و گمراهان را در اين بيم مىگذاشت كه مبادا به وسيله آن خدا ، از رازشان آگاه گردد و رسوايشان كند و پيامبر و مؤمنان را از آنچه در دل مىپرورانند و نقشه‌هايى كه مىكشند بر حذر دارد .\r\nخداوند در آيه‌اى از سورهء توبه ، از ترس و نگرانى كه در دلهاشان مىگذشت سخن مىگويد :  « يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا \r\n\r\n","description":"","footnote":"","page_name":" 297 ","page_number":297},
  {"content":"\r\n\r\n إِنَّ اللَّهَ مُخْرِجٌ ما تَحْذَرُونَ »  ( التوبة - 64 ) ( منافقان از آن روى بترسند كه خدا سوره‌اى بفرستد كه آنچه درون ناپاك آنهاست بر آنها آشكار سازد اى رسول بگو اكنون تمسخر كنيد و خدا از آنچه مىترسيد به سر شما خواهد آورد ) . اينها همه پس از وفات پيامبر ، از ميان رفت و بر ايشان كتاب خدا و سنت خود و اهل بيتش را كه به كشتى نوحشان تشبيه كرد و كتاب خدايى كه باطل از هيچ سوى بر آن راه ندارد قرينشان ساخت واگذاشت و همه مىدانستند كه پيامبر هيچ كس جز على را به آنچه كه امت در امروز و فردايش بدان نياز دارد ، مجهز نكرده و هم او بود كه با اعتماد كامل به خود و بىآنكه ميليونها مسلمان منكر شوند ، مىگفت :\r\nاز من بپرسيد پيش از آنكه مرا از دست بدهيد سوگند به آنكه جانم به دست اوست درباره هر چه كه ميان شما تا روز قيامت مطرح مىشود و نيز دربارهء گروهى كه صد تن را هدايت مىكند و صد تن را گمراه مىسازد هر پرسشى داريد بكنيد و من از آواز خوان و رهبر و رهنما و مبدأ و مقصدش به شما خبر مىدهم .\r\nآنگاه يك بار ديگر رو به آنها كرده مىگويد :\r\nدربارهء كتاب خدا از من بپرسيد سوگند به خدايى كه جز او نيست هيچ آيه‌اى در آن نيست كه ندانم شب فرود آمده يا روز و در دشت نازل شده يا در كوه .\r\nابن ابى الحديد از وى نقل مىكند كه فرموده : « اگر دستم مىرسيد ميان اهل تورات با تورات آنها و ميان اهل انجيل با انجيل آنها و ميان اهل قرآن با قرآنشان حكم مىكردم » .\r\nو همچنانكه اين سخنان از وى شنيده‌اند همانگونه كه در روايت عبد اللّه بن عباس آمده اين را نيز از قول پيامبر شنيده‌اند كه دربارهء او مىفرمود : به خدا سوگند كه نه دهم علم به على ( ع ) داده شده و در بخش دهم نيز با ديگران شريك است . و حتى اگر چنين متونى را ناديده بگيريم و زندگى امام على ( ع ) را مورد بررسى قرار دهيم مىبينيم كه او بيش از سى سال را در كنار رسول خدا بسر برده و جز به هنگام ضرورت از او جدا نشده است و حتى اگر فرض كنيم - كه هر كسى مىتواند فرض كند - كه او بنا به زعم اهل سنت از سوى رسول خدا به جانشينى تعيين نشده بلكه بنا به ادعاى آنها او را اهليت مىبخشيده و آمادهء اين مقام مىكرده در اين صورت نيز ناگزير بايد وى را به آنچه كه امت در دين و دنيايش نيازمند مىشده مجهز مىكرده است تا امت را در جهتى كه خدا مىخواست رهنمون مىشد . و معقول و منطقى نيست\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nكه او وى را به جانشينى خود بر مىگزيد - چيزى كه بدون هيچ ترديدى واقعيت دارد - يا بنا به ادعايى كه از روى هواى خود ، برخى مىكنند آماده اين كارش مىكرده ولى همچون ديگران ، با همان موهبتها و اهليتهاى عادىاش رها كرده است حال آنكه مواهب و اهليتهايى كه از آنها برخوردار بوده به تنهايى كافى است كه وى را در شمار نوابغ و چهره‌هاى درخشان تاريخ ، در آورد .\r\nبا آنچه گفته شد گمان نمىكنم بنده جنبه‌اى از شخصيت او را كه بر پژوهشگران ، ناروشن بوده ، روشن كرده‌ام يا رازى را نمايان ساخته‌ام كه بر كسى پوشيده بوده است و يا دل بدين خوش دارم كه در اين تحليل از اينكه كسى مرا به موشكافى بيهوده متهم كند ناراحت نمىشوم ولى چه كنم كه اين بحث بىآنكه خواسته باشم مرا بدينجا كشاند .\r\nحال كه سخن از كمر بستن او به خدمت به اسلام و نشر احكام است ناگزير بايد مثالهايى در اين زمينه تقديم كنم اگر چه تازگى ندارند ؛ اگر چه سخن گفتن از سيرهء او پژوهشگر را وامىدارد كه هر چند به طور خلاصه ، به همهء جنبه‌هاى آن اشاره‌هايى داشته باشد .\r\nدر اين رابطه ، در « تذكرة الخواص » ابن الجوزى به نقل از احمد بن حنبل در فضائلش با اسناد به ابى ظبيان آمده است كه عمر بن الخطاب به زنى برخورد كه زنا كرده بود و فرمان به سنگسار كردنش نمود و در همان حال كه مقدمات اين كار را فراهم مىكردند على ( ع ) سر رسيد وقتى از حال آن زن آگاه شد فرمان داد تا او را به حال خود گذارند و رهايش كنند و به عمر بن الخطاب گفت : اين زن از نابخردان و سبك‌مغزان آل فلان است و پيامبر خدا فرموده كه : بر آنكه خواب است تا بيدار شدن و آنكه كودك است تا بالغ گرديدن و آنكه ديوانه است تا به سر عقل آمدن ، حكم جارى نمىشود . اين روايت را بخارى نيز در صحيح خود آورده است « 1 » .\r\nراويان روايت كرده‌اند كه عمر بن الخطاب زنى را ديد كه شش ماه پس از تاريخ ازدواج ، وضع حمل كرده بود و فرمان به سنگسار كردنش داد ، على ( ع ) اين حكم وى را نادرست خواند و او را به كتاب خدا ، ارجاع داد . عمر به او گفت : چگونه است اين اى ابو الحسن ؟ فرمود :\r\n\r\n\r\n","description":"","footnote":"\r\n( 1 ) نگاه كنيد به بخارى ج 4 ص 177 .\r\n","page_name":" 299 ","page_number":299},
  {"content":"\r\n\r\n « وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ »  ( و مادران كه بخواهند شيرخوارگى كامل باشد بايد كه دو سال تمام ، فرزندان خود را شير دهند ) . و در آيه ديگر :  « وَ فِصالُهُ فِي عامَيْنِ »  و مدت حمل و شيرخوارگى آن ( در جمع ) دو سال است ) .\r\nو ادامه داد كه : از اين دو آيه نتيجه گرفته مىشود كه حد اقل مدت حاملگى - پس از كسر مدت شير دهى براى كسى كه خواسته باشد شيرخوارگى كامل باشد - شش ماه است . در اينجا بود كه عمر بن الخطاب گفت : خداوندا هرگز در هر مشكلى ، مرا بدون على بن ابى طالب ، مگذار .\r\nدر « الارشاد » مفيد آمده كه در عهد ابو بكر مردى ميخوارگى كرد وقتى او را فراخواند و او حاضر شد فرمان داد تا ( حد ) را بر وى جارى سازند مرد مدعى شد كه او نمىدانسته كه اين كار جرم است زيرا در ميان قومى بزرگ شده بود كه آن را حلال مىدانسته‌اند ابو بكر ، گيج و متحير ماند و نمىدانست كه چه‌كار كند . حضار در آن مجلس ، پيشنهادش كردند تا حكم اين مسأله را از على ( ع ) جويا شود ، وقتى او را خواست و در اين باره از وى پرسيد فرمود : دو مرد از مسلمانان همراه وى بر مجالس مهاجرين و انصار شوند اگر معلوم گرديد كه كسى ( از ايشان ) آيهء تحريم را بر وى خوانده يا از جرم بودن اين كار سخنش گفته بايد كه ( حد ) الهى بر وى جارى گردد و اگر چنين امرى ثابت نشود ، گناهى بر وى نيست زيرا پيامبر خدا فرمود : ( حدود ) با هر شبهه‌اى ، ساقط مىشوند . خليفه ( ابو بكر ) چاره‌اى جز عمل به اين راه حل نداشت و او را با دو تن از افراد مورد اعتماد مسلمانان به مراكز تجمع انصار و مهاجرين گسيل داشت هيچ كس شهادت نداد كه آيهء تحريم را بر وى خوانده يا از حرمت آن وى را آگاه كرده بوده بنابراين ، او را آزاد كرد .\r\nاز ابو بكر دربارهء ( كلاله ) كه در آيهء ارث از آن ياد شده سؤال شد گفت من نظر خودم را مىگويم اگر درست بود كه چه بهتر و همان چيزى است كه خدا در نظر داشته و اگر هم بر خطا رفته باشم نظر خودم و از جانب شيطان است وقتى اين سخنش به گوش على ( ع ) رسيد فرمود : در اين باره چه نيازى به اعلام نظر شخصى خود داشت مگر نمىداند كه كلالة همان برادران و خواهران پدرى يا مادرى هستند سپس آيه را برخواند :\r\n « يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n نِصْفُ ما تَرَكَ » *  ( النساء - 176 ) ( اى پيغمبر از تو دربارهء كلاله فتوى مىخواهند بگو خدا چنين فتوى مىدهد كه هرگاه كسى بميرد و فرزند نداشته باشد و او را خواهرى بود وى را نصف تركه است ) و آيهء ديگر :\r\n « وَ إِنْ كانَ رَجُلٌ يُورَثُ كَلالَةً أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ »  ( النساء - 12 ) ( و اگر مردى بميرد كه وارثش يك برادر و يا خواهر او باشد در اين فرض سهم ارث يك نفر از آنها سدس خواهد بود و اگر بيش از يك نفر باشند همهء آنها ثلث تركه را به اشتراك ارث برند ) . ( در اين ترجمه ( از تفسير قمشه‌اى ) عبارت ( كلالة او امرأة ) برگردانده نشده است ) .\r\nو در « الارشاد » روايت شده كه قدامة بن مظعون ، ميخوارگى كرد و عمر بن الخطاب مىخواست عقوبت ميخوارگى را بر وى جارى سازد قدامة با اين آيه ، به اعتراض برخاست :\r\n « لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ »  ( مائدة - 93 ) ( بر آنان كه ايمان آوردند و نيكو كار شدند باكى نيست ( مؤاخذه نشوند ) در آنچه از مأكولات خوردند هرگاه تقوا پيشه گرفته ايمان آرند و كارهاى نيك كنند ) . عمر نيز به اين دليل كه آيه ، هر گونه گناهى را بر وى مادام كه ايمان آورده و عمل صالح انجام مىدهد ، منتفى مىكند از اقامهء حد ، صرفنظر كرد ، وقتى چنين برخوردى به سمع على ( ع ) رسيد به عمر بن الخطاب فرمود : چرا اقامهء حد بر او را كه ميخوارگى كرده بود ، جارى نكردى ؟ گفت زيرا آيه حكايت از آن دارد كه آنها كه تقوا پيشه كردند و عمل صالح انجام دادند در آنچه مىخورند گناهى مرتكب نشده‌اند ( مؤاخذه نمىشوند ) .\r\nامير المؤمنين فرمود : آنها كه پرهيزكارند و عمل صالح انجام مىدهند آنچه را كه خدا حرام كرده حلال نمىكنند .\r\nحال قدامه را بازخوان و او را به توبه وادار اگر توبه كرد حد را بر وى جارى ساز و اگر به توبه تن نداد او را بكش زيرا آنچه را كه خداوند در كتابش حرام كرده ، حلال ساخته است . وقتى قدامه يقين حاصل كرد كه اسلام او را از عقوبت و مجازاتش معاف نمىكند اظهار توبه كرد و مجازات ميخوارگى را پذيرفت به نظر ابو بكر اين مجازات چهل تازيانه بود حال آنكه على ( ع ) به اطلاعش رساند كه هشتاد تازيانه\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nاست ابو بكر نيز چنين كرد .\r\nدر دوران عمر بن الخطاب ، زنى حامله متهم به زنا شده بود شاهدان نيز شهادت دادند و فرمان به سنگسار كردن وى داد به فرض كه بتوانى با زن هر كارى خواستى بكنى ولى بر آنچه كه در شكم دارد چه حقى دارى در حالى كه خداوند مىفرمايد :\r\n « وَ لا تَزِرُ وازِرَةٌ وِزْرَ أُخْرى » *  ( انعام - 164 ) و هيچ نفسى بار گناه ديگرى را بر دوش نگيرد ) .\r\nدر اين هنگام عمر به او گفت : نباشم روزى كه گرفتار مشكلى شوم و ابو الحسن حضور نداشته باشد . و دستور داد كه فرصتش دهند تا آنچه در شكم دارد بزايد و هنگامى كه وضع حمل كرد و براى فرزندش كسى را يافت كه كفالتش كند حد الهى را بر وى جارى سازد و اگر نيافت مهلتش دهد تا فرزند او بىنياز شود .\r\nاز سعيد بن المسيب نقل شده كه مردى از اهل شام ، مردى را با همسر خود يافت هر دو را كشت ، او را نزد معاويه آوردند ، قضاوت در اين مسأله براى معاويه دشوار آمد لذا طى نامه‌اى به « ابو موسى الاشعرى » از وى خواست تا حكم چنين مسأله‌اى را از على بن ابى طالب ، بپرسد وقتى الاشعرى پرسيد حضرت فرمود : بايد كه مرا در جريان اصل داستان ، قرار دهى . ابو موسى گفت : معاويه برايم نوشته كه حكم چنين مسأله‌اى را از شما جويا شوم . به او فرمود : اگر چهار تا شاهد نياورد بايد همهء ديه را بپردازد « 1 » .\r\nاز عمر بن الخطاب دربارهء عدّهء زن حامله‌اى كه همسرش فوت كرده باشد ، پرسيده شد . پاسخشان داد كه با وضع حمل پايان مىگيرد و خداوند فرمود :  « وَ أُولاتُ الْأَحْمالِ أَجَلُهُنَّ أَنْ يَضَعْنَ حَمْلَهُنَّ »  ( و زنان باردار ، مدتشان تا هنگامى است كه وضع حمل كنند ) . وقتى از على ( ع ) در اين باره سؤال شد فرمود عدهء چنين زنى تنها با پايان گرفتن دو مدت يكى وضع حمل و ديگرى گذشت چهار ماه و ده روز ( از فوت همسر ) پايان مىيابد بدين معنى كه اگر پيش از گذشت چهار ماه و ده روز از فوت همسر ، وضع حمل كند بايد كه در عده بماند تا چهار ماه و ده روز پايان يابد و اگر طى چهار ماه و ده روز وضع حمل نكند در عدهء خود مىماند تا وضع حمل نمايد و پيش از اين ، نمىتواند ازدواج كند و زنانى كه با وضع حمل كردن ، عدهء آنها بسر مىرسد زنان حامله‌اى\r\n\r\n\r\n","description":"","footnote":"\r\n( 1 ) « موطأ » مالك ص 212 .\r\n","page_name":" 302 ","page_number":302},
  {"content":"\r\n\r\nهستند كه طلاق داده شده‌اند . هنگامى از منبع اين حكم از ايشان پرسيده شد آيه ذيل را خواندند :\r\n وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  ( البقره - 234 ) ( و مردانى كه بميرند و زنانشان زنده مانند بايد كه مدت چهار ماه و ده روز از شوهر كردن خوددارى كنند ) « 1 » .\r\nبه نظر ايشان ، طلاق سه پاره‌اى كه با يك لفظ صورت گرفته را يك طلاق بشمار مىآورد و با توجه به آيهء كريمه‌اى دو طلاق را جايز دانسته ، مانعى در بازگشت زوجين نمىديد :  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  يا رجوع و نگهدارى زن كند بخوشى و سازگارى يا رها كند به نيكى و خيرانديشى ) ( البقره - 229 ) به ضميمهء آيهء :\r\n  « فَطَلِّقُوهُنَّ لِعِدَّتِهِنَّ وَ أَحْصُوا الْعِدَّةَ »   ( الطلاق - 1 ) ( به وقت عده آنها طلاقشان دهيد و زمان عده را بشماريد ) .\r\nعمر بن الخطاب ، آن را سه طلاقه بشمار مىآورد و آن را حرام مىدانست تا اينكه زن با مرد ديگرى جز همسر خود نزديكى كند و حال آنكه اعتراف مىكرد كه پيامبر اين نوع طلاق را موجب تحريم زن طلاق داده شده بر همسرش نمىدانست . عمر بن - الخطاب آنگونه كه اهل سنت به او نسبت مىدهند ، در مورد الزام طلاق دهنده در اين مورد ، پافشارى مىكرد و تا كنون نيز بيشتر سنيها در فقه خود در اين مسأله و با تكيه بر اجتهاد عمر ، رأى او را ملاك قرار مىدهند هر چند با حكم قرآن مخالف است « 2 » .\r\nراويان نقل مىكنند كه از « يعلى بن امية » كه والى عمر بن الخطاب بر يمن بود در مورد زنى كه به اتفاق معشوقش ، پسر همسرش را كشت ، پرسيده شد و اينكه آيا قصاص بر هر دو يا يكى از آنها جارى مىشود ، او از پاسخ عاجز ماند و به امير المؤمنين مراجعه كرد . به او فرمود : آيا به نظر تو اگر گروهى در دزديدن لاشه‌اى ، به اتفاق شركت داشته باشند و هر يك عضوى از آن را براى خود گرفته باشد آيا دست همه آنها را\r\n\r\n\r\n","description":"","footnote":"\r\n( 1 ) پس از كنار هم گذاردن اين آيه با آيه‌اى كه مىگويد زنان باردار مدتشان تا هنگامى است كه وضع حمل كنند و ملاحظه ارتباط و نسبت ميان آنها ، همان نتيجه‌گيرى كه امير المؤمنين در نهايت دقت به عمل آوردند ، گرفته مىشود .\r\n( 2 ) مىگويند كه فتواى صحابى ، حكم قرآن را تخصيص مىدهد و موارد مطلق آن را مقيد مىكند . مصدر چنين حكمى تنها درست جلوه دادن فتواى برخى صحابه كه مخالف با كتاب خداست ، مىباشد .\r\n","page_name":" 303 ","page_number":303},
  {"content":"\r\n\r\nمىبرى ؟ گفت : آرى . امير المؤمنين به او گفت : در مورد اين مسأله نيز چنين است .\r\nعمر بن الخطاب نيز به عاملش نوشت كه هر دو را بكش و حتى اگر همهء اهل صنعاء در قتل او شركت داشتند ، جملگى مستحق قتل بودند .\r\nعمر بن الخطاب يك بار در تقسيم ارث مردى كه مرده بود و زن و دو دختر و پدر و مادر داشت ، درمانده بود و نمىدانست چه‌كار كند زيرا اگر به همسر يك هشتم و به دو دختر دو سوم و به پدر و مادر يك سوم را مىداد اين سهام به ميزان سهم همسرش ، بيش از ما ترك مىشد ، پس از جر و بحث با برخى صحابه ، نظر بر اين قرار گرفت كه در چنين فرضى و فرضهاى مشابهى كه در آنها سهم ورثه بيش از ما ترك مىشود كسرى آن را به همه تعميم دهند مثلا اگر كسى فوت كرد و بدهيهاى او بيش از تركه باشد كسرى را بر همه بخش كنند و در مورد ارث نيز كسرى را بر همهء وراث از جمله پدر و مادر و همسر ، بخش كنند در اين صورت ، به همسر سه سهم از بيست و هفت سهم و دو دختر ، شانزده سهم و پدر و مادر هشت سهم كه هر يك صاحب چهار سهم شوند ، مىرسيد و سهم همسر ( بجاى يك هشتم ) يك نهم شد .\r\nحال آنكه در چنين موارد ، نظر على بن ابى طالب بر اين بود كه همسر سهم كامل خود را بگيرد و پدر و مادر هر كدام يك ششم و كسرى ارث ، از سهم دو دختر برداشت شود زيرا در برخى مسائل اضافه تركه بر آنها بازمىگردد برخى نيز مىگويند كه حضرت على ( ع ) ، كسرى ارث را در سهم دو دختر و پدر ، منظور كرد كه اين همان چيزى است كه شيعه در فقه خود بدان عمل مىكنند « 1 » .\r\nابن الجوزى در « تذكره » خود مدعى است كه حضرت على در دوران خلافتش ، به سخنرانى مىپرداخت و همچنانكه او سخن از صفاتى كه بايد در حاكم فراهم باشند ، مىراند مردى برخاست و گفت : اى امير المؤمنين در مورد مردى كه فوت كرده و همسر ، دو دختر و پدر و مادر از خود بجاى گذاشته چه نظرى دارى ؟ فرمود : به هر كدام از پدر و مادر ، يك ششم ، دو دختر دو سوم مىرسد ؛ آن مرد پرسيد پس سهم زن چه مىشود ؟ فورا پاسخ داد : يك هشتمش يك نهم گرديد . ابن الجوزى مىافزايد كه اين\r\n\r\n\r\n","description":"","footnote":"\r\n( 1 ) اين مورد ، از جمله شاخه‌هاى مسأله عول ( كمى يا زيادى ارث و ما ترك نسبت به سهم در نظر گرفته شده ) است كه شيعه و اهل سنت هر كدام نظر خود را دارند . اين اختلاف ميان خود صحابه نيز بوده است برخى گفتهء على ( ع ) را ملاك قرار داده‌اند و برخى ديگر قول عمر بن الخطاب را كه اهل سنت در فقه خود همچنان بدان پاى بندد .\r\n","page_name":" 304 ","page_number":304},
  {"content":"\r\n\r\nپاسخ از جمله شيواترين پاسخهاست .\r\nاگر اين روايت درست باشد پاسخ امام ، بنا به مذهب و رأى قائلين به ( عول ) است و در عين حال با اين عبارت كه فرمود يك هشتمش يك نهم شد خاطر نشانشان سازد كه در اينجا ، با قرآن مخالفت شده است چرا كه در قرآن سهم همسر بين يك چهارم و يك هشتم محدود شده و اين محدوديت دليلى روشن بر اين است كه سهم او از اين نسبت كمتر يا بيشتر نمىشود و آنهايى كه مىشود كسرى ارث ( نسبت به سهم مقدار آنها ) را از ايشان ، كم كرد كسانى هستند كه اضافهء آن را به هنگامى كه تركه بيش از سهام مىشود ، مىگيرند . مثلا اگر كسى پس از مرگ ، همسر و يك دختر يا پدر و مادر و يك دختر بجاى گذارد در اينجا ، دختر در فرض اول همهء اضافهء ما ترك را به تنهايى مىگيرد و در فرض دوم او و پدر هر كدام نسبت به سهم خود ، اضافه را مىگيرند در اينجاست كه پاسخ حضرت از جمله شيواترين پاسخها بوده چه ضمن اينكه بنا به روش و رأى خودشان پاسخ داده در عين حال و با همين جواب ، به مخالفت ايشان با كتاب خدا ، اشاره كرده است .\r\nاز جمله فرضيهايى ( مسأله‌هايى ) كه حكم خدا در مورد آن بر حكام عصرش پنهان ماند و نظرى مخالف نظر وى داشتند اين بود كه مثلا اگر مرده‌اى ، همسر و دو دختر يا يك دختر و پدر و مادر يا دو خواهر بجاى گذارد ، ارثش چگونه مىشود ؟\r\nفتواى امام ( ع ) اين بود كه افزون بر سهام دو دختر يا دو خواهر به خودشان تعلق مىگيرد حال آنكه فتواى عمر بن الخطاب آن است كه اضافه به برادران يا عموهاى مرده در صورت نداشتن برادر ، مىرسد اهل سنت نيز در فقه خود - آنچنان كه از مراجع فقهى آنها برمىآيد و على رغم اختلافهاى شديدى كه ميان مذاهب و فقهايشان در برخى فرعيان مسأله دارند - اين نظر را ملاك قرار مىدهند .\r\nاز عبد اللّه بن العباس نقل شده كه گفته است : بر روى زمين كسى آگاهتر به فرايض از على بن ابى طالب وجود ندارد ؛ و با وجود تبحرى كه ابن عباس در فقه و حديث و تفسير و لغت و ديگر فنون دارد در پاسخ به كسى كه از نسبت دانشش به دانش على بن ابى طالب پرسيد مىگويد : همچون نسبت قطره‌اى باران به اقيانوس است .\r\nمسلمانان على رغم اختلافى كه در مذهب و گرايش خود دارند و نيز ديگر پژوهشگران و خاورشناسان بر آنند كه او قطب اسلام و دايرة المعارف بزرگ تمامى علوم اسلامى همچون فقه و قضا و فلسفه و زبان عربى و شاخه‌هاى آن است و دانشش\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nمحدود به اطلاع از متون و احكام و مدارك آنها نيست بلكه شامل هر آنچه علمى است كه فقه و ديگر علوم بر آن تكيه دارد همچون علم حساب و غيره ، بطورى كه در اين رشته‌ها و نسبت به معاصرين خود و علما و سران مذاهب ، به حد شگفت‌آورى رسيده بود و حتى دانش متأخرين او نيز به او ختم مىشد .\r\nراويان متفق القولند كه پيامبر ( ص ) خطاب به مسلمانان فرموده است : على از همه شما پرهيزكارتر است . او از همهء معاصرانش در قضاوت ، چيره‌دستتر بود زيرا از همه بيشتر به علوم فقه و شريعت كه سرچشمهء نخستين قضاوت هستند ، تسلط داشت در عين حال از نظر خرد و عقل از آنچنان قدرت و نيرويى برخوردار بود كه وى را به منطق و راه درستتر سوق مىداد . او در صفاى وجدان و سرعت انتقال چنان سر آمد بود كه به سادگى مىتوانست از دانش خود در رفع مشكلات بهره‌جويى كند . او از هر حقوقدان ديگرى آنچه را كه حقوق عمومى ناميده مىشود ، برسميت شناخت تا ايدهء عدالت ميان مردم را بدون توجه به موضع طرفين متخاصم پياده كرده باشد و احترام به نظام كلى را القاء كرده باشد و عدالت ميان مردم و وظايف آن را در برابر جامعه‌اى كه در آن زندگى مىكنند تأكيد كرده باشد او در اين انديشه ، دهها سال پيش از جهانيان بدين حق ، توجه كرد .\r\nيك شب صداى كمك درمانده‌اى به گوشش رسيد به شتاب خودش را به وى رساند و گفت : اينك بفرديات رسيده‌ام . ديرى نپاييد كه به مردى برخورد كرد كه شديدا با مرد ديگرى ، گلاويز شده است وقتى امير المؤمنين را ديد دست از حريف كشيد و گفت : اى امير المؤمنين من به اين مرد پيراهنى به نه درهم فروختم . درهمهايى كه به من داد سالم نيستند و وقتى از وى خواستم كه آنها را عوض كند مرا به باد كتك گرفت .\r\nعلى ( ع ) به مشترى گفت : پولها را عوض كن . و از مدعى خواست كه در مورد كتك خوردن ، دليلى بياورد ، وقتى دليلش را آورد به او گفت قصاصت را از وى بستان . مرد گفت كه او را بخشيدم . حضرت فرمود : تو مىتوانى او را ببخشى ولى حق الناس ( عام ) هم هست و بايد او را تنبيه كرد و به مجازاتش رساند تا درس عبرتى براى هر آنكه در صدد تجاوز به حقوق مردم است ، و حقوق و كرامت آنها را ناديده مىگيرد و به نظام احترام نمىگذارد ، باشد . و از آنجا كه خود مسئول حمايت از جامعه در برابر فساد و هرج و مرج است در برابر ديدگان مضروب ، يقهء ضارب را\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nگرفت و با دست خود نه سيلى بر چهره‌اش نواخت و گفت اين حق حاكم است .\r\nآنچنان كه گفتيم او سرچشمه و منبع همهء علومى بود كه پس از وى پيدا شدند او در قرآن و دين كنكاش و دقتهاى فراوانى كرد و اين دو را از جمله موضوعهايى قلمداد مىكرد كه بايستهء هر گونه تأمل و انديشه‌اى هستند و بر اثر آن مردم علم الكلام يا آنچه كه به فلسفه اسلامى موسوم است ، را برداشت كردند ، متصوفه نيز بذرهاى تصوف را در نمونه‌هاى فراوانى از سخنانش ( نهج البلاغة ) و زندگى و پرهيزكارى و زهدش يافتند و تصوف را به وى نسبت دادند و به عنوان راهبر صوفيان ، قلمداد گرديد .\r\nابن ابى الحديد در سخن از على و فضايل او در شرح نهج البلاغه مىگويد :\r\nچه گويم دربارهء كسى كه هر فضيلتى به دو نسبت داده مىشود و هر فرقه‌اى به دو بازمىگردد و هر طايفه‌اى به او گرايش دارند . او سرچشمهء همه فضايل ، سر آمد آنها ، منبع ناب آنها و گوى سبقت رباى آنهاست . هر كس كه در آنها به جايى رسيد از او مايه گرفت و به دو اقتدا كرد و او را الگوى خود قرار داد . دانستم كه ارجمندترين دانش ، دانش الهى است زيرا شرف دانش برگرفته از شرف موضوع آن است و موضوع چنين دانشى ، شريفترين و برگزيده‌ترين موجودات است . از كلامش اقتباس مىشود و از وى نقل سخن مىشود و هم او انجام و فرجام است زيرا معتزله‌اى كه خود اهل توحيد و عدل و ارباب نظرند و از ايشان ، مردم اين فن را آموخته‌اند شاگردان و اصحاب اويند چه سرآمدشان « و اصل بن عطاء » شاگرد ابو هاشم عبد اللّه - بن محمد بن الحنفية است و ابو هاشم از شاگردان محمد بن الحنفيه و اين يك نيز شاگرد پدرش على بن ابى طالب است .\r\nو اما اشعريه ، اينان منسوب به ابو الحسن على بن ابو الحسن بن ابى بشير اشعرى هستند كه اين يك شاگرد ابو على الجبايى است و ابو على الجبايى يكى از مشايخ معتزله است . بنابراين اشاعرة نيز بنا به چنين مراتبى كه ياد كرديم به استاد معتزله مىرسند و آموزگارشان على بن ابى طالب است . و در ادامه مىگويد : همچنانكه علم الكلام و به عبارتى فلسفهء اسلامى نيز از او سرچشمه مىگيرد او پيش از آنكه كسى از آن سخن به ميان آورد ، اصول آن را پى نهاد و نيز فقه اسلامى كه رؤساى مذاهب ، پرچمدار آنند از او مايه مىگيرد ، او اساس آن را تشكيل مىدهد و هر گونه فقهى در اسلام ، مديون اوست . و در مورد حنفيها همچون محمد بن الحسن و ابو يوسف و ديگران آنها از ابو حنيفه گرفته‌اند و شافعى نيز نزد محمد بن الحسن الشيبانى شاگرد ابو حنفيه درس خوانده\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nبود ، بنابراين شافعى به اين واسطه ، به ابو حنفيه بازمىگردد .\r\nاحمد بن حنبل نيز نزد شافعى درس خواند لذا در فقه خود به ابو حنيفه بازمىگردد .\r\nابو حنيفه خود از شاگردان امام جعفر صادق بود كه امام جعفر صادق هم در علم و فقهش به جد خود على بن ابى طالب بازمىگردد .\r\nو در مورد « مالك » ، او نزد ربيعة الرائى درس خواند ، ربيعة نزد عكرمة درس خوانده بود و عكرمة خود درسش را از عبد اللّه بن عباس فراگرفت كه منبع و سرچشمه و مرجع ابن عباس نيز على ابن ابى طالب است .\r\nاز سوى ديگر شافعى نيز در علم و فقه خود به على بن ابى طالب بازمىگردد چه او از شاگردان مالك بوده كه مالك نيز از شاگردان ربيعة و ربيعة در علم و دانش خويش - آنچنان كه گفتيم - مديون على بن ابى طالب است .\r\nخداوند چنين مقدر كرده بود كه على بن ابى طالب ( ع ) همچنانكه در علوم اسلامى ركن بود در علوم عربى نيز باشد . تبحر او در زبان عربى ، منطق حكيمانه و نيروى خارق العاده ذهنىاش در اين راستا ، به كمكش شتافت . او به حق بنيانگذار اين علم و همواركننده راه براى كسانى است كه بعد از وى آمدند . از جمله آنچه كه در تاريخ ثبت است اينكه روزى ابو الاسود دؤلى به حضور امير المؤمنين رسيد و او را غرق در انديشه يافت ؛ به او گفت :\r\nاى امير المؤمنين دربارهء چه مىانديشى ؟ فرمود : من در شهر شما ، اشتباههاى دستورى ( قواعدى ) شنيده‌ام و مىخواهم كتابى دربارهء اصول زبان عربى بنگارم . آنگاه نوشته‌اى را بر وى خواند كه در آن آمده بود : كلام اسم است و فعل است و حرف .\r\nو در روايت ديگرى آمده كه به او گفت : آنچه را كه بر تو مىخوانم يادداشت كن ، ابو الاسود نيز قلم و صفحه‌اى فراهم كرد و حضرت على بر او ديكته كرد كه :\r\nكلام عرب مركب از اسم و فعل و حرف است . اسم چيزى است از نامى خبر دهد و فعل چيزى كه از حركت او خبر دهد و حرف گوياى چيزى كه نه اسم است و نه فعل .\r\nو اشياء بر سه قسم هستند آشكار ، نهان و چيزى كه نه آشكار باشد و نه نهان كه منظور وى ، اسمهاى اشاره‌اند آنگاه فرمود : اى ابو الاسود انح هذا النحو ( يعنى كه اين روش را به كار گير ) و از همان روز اين علم به نام علم نحو ، موسوم گشت .\r\nابن ابى الحديد در شرح نهج البلاغه مىافزايد كه بزرگان صحابه و ديگران به او مراجعه مىكردند و كسى را چون او نمىيافتند و رأى او را ملاك قرار مىدادند و در\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nعين حال مطمئن بودند كه حكم خدا را از سرچشمهء ناب آن كه خود از استاد و معلم بزرگوارش محمد بن عبد اللّه ( ص ) گرفته ، يافته‌اند .\r\nعلى ( ع ) پس از پيامبر ( ص ) توانست در جامعه‌اى كه مشكلات فزاينده آن را در بر گرفت و مسائل آن در هم آميخت و مسلمانان خود را در برابر واقعيتهاى تازه‌اى كه پيش از آن برايشان ناآشنا بود يافتند ، توان علمى خود را نمايان سازد . در اين دوره از زندگى خود ، جهادش در راه اسلام دست‌كمى از لحاظ تأثير از جهاد دوران نخستين او نداشت اگر چه شكل و نوع آن تفاوت كرده بود و در عين حال خرسند بود زيرا مىديد كه اين آيين راه خود را باز مىكند و لرزه بر بنياد پادشاهيها و قيصرهاى دوران افكنده و پيش‌بينيهاى پسر عمويش رسول امين در روزى كه مسلمانان مشغول حفر خندقى به گرد شهر خود بودند تا بدان وسيله از شر ابو سفيان و دارو دسته‌هاى او از طاغوتهاى قريش و احزاب مختلف در امان بمانند ، جامهء عمل مىپوشند .\r\nآن روزى كه مىگفت ضربت على در خندق نويدبخش درخشش تابانى است كه نور آن در گسترهء فضا ، پراكنده مىشود و كاخهاى روم و پادشاهان ايران را درمىنوردد او را مسخره مىكردند و مىگفتند : محمد ما را به كاخهاى فارسها و روم نويد مىدهد حال آنكه امروز براى قضاى حاجت خويش ، امنيت جانى براى خودمان نداريم در حالى كه آنها كه ايمان داشتند محمد سخنى به گزاف و بيهوده بر زبان نمىراند كلماتش را در آن روز به ذهن خويش سپردند و شبحى از تابش ضربهء على بن ابى طالب در روز خندق كه در فضاى مدينه و اطراف آن پرتوافكن گرديد ، در يادشان ، جاى گرفته بود .\r\nعلى ( ع ) آرزو مىكرد كه هر چند به عنوان يك سرباز با جنگجويانى كه در آن سوى مرزها پيام‌آور رسالت محمدى كه جان در راهش فدا مىكرد و جز به آن نمىانديشيد بودند ، همراه شود و مادام كه اهداف محمد ، تحقق مىيافت براى او تفاوتى نمىكرد كه امير يا مأمور ( فرمانده يا فرمانبر ) باشد و اگر تا ديروز خواستار خلافتش بود تنها به اين انگيزه بود كه اسلام در سر تا سر گيتى گسترش پيدا كند . و تا وقتى كه چشم به توده‌هاى وسيعى كه سراپا مسلح مدينه را در سر راه خود به خارج از حجاز پشت سر مىگذاشتند ، داشت آرزو مىكرد كه فرصتى برايش فراهم آيد و همراهشان شود ولى چنين كارى براى او و ديگر بزرگان صحابه ، منع شده بود و غمى سنگين بر غمها و رنجهاى قبلىاش افزوده مىگرديد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nابو بكر تصميم گرفت كه على ( ع ) و ديگر بزرگان صحابه كه هواى بدست گرفتن قدرت و در اختيار گرفتن پستهاى كليدى را در سر داشتند از « مدينه » خارج نشوند و آنها را واداشت تا در آن شهر اقامت گزينند تا مباد تماسشان با مردم ، گسترش پيدا كند و وسيعتر گردد او و ديگران نيز به خواست خليفه در اين مورد تن دادند و از آن شهر جز به اجازه و بمدتى محدود ، بيرون نمىشدند ؛ جانشين خليفه نيز موظف شد تا همين تصميم را پى گيرد .\r\nآنگونه كه راويان مدعيند در وصيت او ( خليفه اول ) آمده است كه : از اين گروه از اصحاب رسول خدا يعنى كسانى كه رگهاى گردنشان بر آمده و بلند پروازى دارند بپرهيز ، جانشين او عمر بن الخطاب نيز اين سفارش را در كمال دقت به كار گرفت بطورى كه وقتى يكى از آنها به نزدش مىآمد و اجازه‌اش مىداد كه براى جهاد خارج شود ، اجازه‌اش نمىداد و مىگفت :\r\nجنگهايى كه همراه پيامبر خدا داشته‌اى ترا كافى است و از جنگيدن امروزين تو برايت بهتر است كه دنيا را نبينى و دنيا نيز ترا نبيند ( شهيد شوى ) .\r\nامير المؤمنين ( ع ) بدين محدوديتها ، راضى گرديد و در دنيا ، بدين بسنده كرد كه به روشنگرى مردم در دين خدا و تشريع احكام بپردازد و هيچ غمى از اينكه حقش سلب شده به خود راه ندهد و مادام كه اسلام گامهاى بلند خود را در لرزه افكندن بر كاخهاى ستمگران و طاغوتان طى مىكند از اينكه كس ديگرى بر جايش تكيه زده ، دلتنگى نكند . او در طول زندگيش همه گونه همكارى و رهنمايى به آنها مىكرد و همهء تلاش و كوشش خود را به كار مىبرد و انرژيش را مبذول مىداشت تا كارها در كانال درستى جريان داشته باشد و عدل و امنيت و صلح بر همه جا ، سايه‌افكن شود و شعارش اين بود كه سوگند به خدا در آنچه كه مصالح مسلمانان باشد سازش مىكنم چه ستمى جز بر من روا داشته نشده است .\r\nدانش گستردهء على ( ع ) تنها به محسوسات و گستره‌اى كه انسان مىتواند بدان نايل آيد ، محدود نمىشد بلكه از آن فراتر مىرفت و آنچه را كه به علم غيب موسوم است شامل مىگرديد علمى كه بنا به آنچه خود پس از شكست اصحاب جمل در بصره و برابر گروهى از يارانش ضمن پيشگويى آنچه كه بصره دهها سال بعد از زنگيان و ديگران خواهد كشيد بيان داشت از پيامبر ( ص ) به دو رسيده است . در آن هنگام يكى از يارانش به او گفت : اى امير المؤمنين از علم غيب ، خبرمان مىدهى ؟ امام خنده‌اى\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nكرده و بنا به آنچه در نهج البلاغه آمده به او گفت : آنچه من گفتم علم غيب نيست بلكه فرا گرفتن از كسى است كه علم دارد . علم غيب ، علم پى بردن به گاه هر چيزى است و همانى است كه خداوند متعال درباره‌اش مىفرمايد  « إِنَّ اللَّهَ عِنْدَهُ عِلْمُ السَّاعَةِ »  آرى اين علم غيب است كه جز خداوند ، كسى به آن آگاه نيست و جز آن ، علمى است كه خداوند به پيامبرش آموخته و او نيز آن را به من آموخته و برايم دعا كرد تا همه در سينه‌ام جاى گيرند و همه وجودم بدان بپيوندند . و خود به اهل كوفه مىگفت :\r\nاى مردم با من ستيزه مكنيد و در انديشهء سرپيچى از فرمان من نباشيد و چون به سخنم گوش مىدادى به يكديگر چشمك نزنيد قسم به آنكه دانه را شكافت آنچه برايتان بازمىگويم سخنى است كه از پيامبر امى نقل مىكنم و گوينده‌اش دروغ نگفته و شنونده هم اشتباه نشنيده است .\r\nاز جمله مثالهايى كه مىتوان دربارهء پيش‌بينيهاى او و خبر دادنش از وقايعى كه برخى دهها سال پس از وفاتش ، اتفاق افتادند اين بود كه در سخن از بصره فرموده بود : اميدوارم اين شهر شما چنان زير آب رود كه مسجدش همچون دكل كشتى يا شتر مرغى كه بر آب نشسته باشد ، به نظر آيد « 1 » . اين پيش‌بينى دو بار تحقق پيدا كرد ، اول در دوران القادر باللّه احمد بن اسحاق بن المقتدر بود كه به سال 381 با خلافتش بيعت شد و دوم در دوران عبد اللّه بن القادر ملقب به القائم بامر اللّه بود كه به سال 422 با وى بيعت شد در هر دو بار ، آب آنچنان شهر را در كنام خود برد كه همه چيز را غرق كرد و مردم بسيارى از ساكنين آن را هلاك ساخت « 2 » .\r\nهمچنانكه او طى سخنانى به احنف بن القيس يكى از چهره‌هاى سرشناس بصره ، سخن از ويرانى بصره و به هلاكت رسيدن جمع بسيارى از ساكنين آن را بوسيلهء زنگيان پيش‌بينى كرده فرمود : اى احنف ، روزى بيايد كه مردى ماجراجو با لشكرى برخيزد و فتنه و آشوب برانگيزد . زمين را زير و رو نمايد و دم بدم بر خرابكارى و ويرانى و آشفتگى بيفزايد واى بر خيابانهاى آبادتان و خانه‌هاى آراسته و با شكوه شما كه كنگره‌هاى آن بس بلند است و ناودانهايشان چشمگير و ارجمند است چون كسى از اينان كشته شود هيچ‌كس به سراغش نرود و قطرهء اشكى بر وى نريزد و به خونخواهيش با اين و آن\r\n\r\n\r\n","description":"","footnote":"\r\n( 1 ) بخشى از خطبهء 13 نهج البلاغة .\r\n( 2 ) شرح نهج البلاغة ج 1 ، ص 84 .\r\n","page_name":" 311 ","page_number":311},
  {"content":"\r\n\r\nنستيزد « 1 » .\r\nمورخين متفق القولند كه اين پيش‌بينى در سال 255 و به عهد عباسيها در خلافت المهتدى به تحقق پيوست . در آن هنگام امام حسن عسكرى در سامراء ، زندانى بود ، على بن محمد ( معروف به صاحب الزنج ) [ سركردهء قيام سياهان عليه بنى عباس 
  ] ادعا كرده بود كه نسبش به علويها مىرسد . المهتدى از امام ( ع ) خواست تا نظرش را در اين باره بيان كند و او فرمود : « صاحب الزنج » علوى نيست . ما در اين باره در سيرهء امام حسن عسكرى ، سخن گفته‌ايم .\r\nكما اينكه امام على ( ع ) از ويرانى بصره بوسيله تاتارها ( در خطبهء شماره 126 خود ) سخن رانده و در عمل نيز تاتارها بر بيشتر مناطق اسلامى يورش آوردند و به نظر مىرسد در بصره با مقاومت شديدى ، روبرو شدند و كشتار وحشتناكى را در آنجا ، ترتيب دادند و وصفش در جلد دوم شرح نهج البلاغة ابن ابى الحديد كه خود معاصر اين وقايع بود آمده است . مىفرمايد : چنين به نظر مىرسد كه چهره‌هايى پهن و پتك خورده دارند و جامه‌هاى ابريشم و ديبا مىپوشند و بر اسبهاى خوب و پاك‌نژاد زين مىگذارند در جنگ آنچنان سنگدلند كه زخميهاى آنان ، بىباكانه از روى كشتگانشان راه مىروند و كمتر از ميدان نبرد مىگريزند و يا بدست دشمن اسير مىگردند .\r\nو از كوفه و ويرانيها و بدبختيهايى كه بر سر آن مىآيد و ظلم و ستم حكامى چون حجاج بن يوسف الثقفى و ديگران بر آن در خطبهء شمارهء 47 از نهج البلاغه‌اش سخن بميان آورده مىگويد : اى كوفه چنانت مىبينم كه همچون چرم عكاضى به هر سوى كشيده مىشوى و با سختيها و رنجها دست و پنجه نرم مىكنى و دستخوش طوفانها مىگردى و من بدرستى مىدانم كه ستمگرى بدخواهى ، چشم بد به تو داشته باشد خداوند او را گرفتارش مىكند و سرانجام به تير قاتلى ، از پايش در مىآورد .\r\nابن ابى الحديد در شرح نهج البلاغة آنچه را كه از سردمداران جور و ستم همچون ثقفيها و زياد بن أبيه و عبيد اللّه بن زياد و خالد العنزي و ديگر طاغوتها و ياران ستم كه كه با به خون كشيدن نيكان و بىگناهان آن ديار بر كوفه حكومت كردند ، برشمرده است .\r\n\r\n\r\n","description":"","footnote":"\r\n( 1 ) خطبهء شمارهء 126 كه در جلد دوم صفحه 310 و 361 از شرح نهج البلاغة آمده است و منظور از اينكه كسى به سراغ كشته نمىرود و قطرهء اشكى برايش نمىريزد اين بود كه اين جنگجويان از بزرگان بوده‌اند و كسى را نداشته‌اند كه برايشان ( پس از كشته شدن ) ، گريه و زارى كند .\r\n","page_name":" 312 ","page_number":312},
  {"content":"\r\n\r\nاو ، خلافت مروان بن الحكم و آنهايى كه پس از وى به مسند قدرت نشستند را پيش‌بينى كرده و جور و ستم و زير پا گذاردن ارزشها و مقدسات از سوى آنان را گوشزد كرده و فرموده بود : او دوران امارتى كوتاه به اندازه‌اى كه سگ بينيش را بليسد خواهد داشت او پدر همان چهار تا قوچ است كه هر يك از آنها ساليانى چند فرمانروايى خواهند يافت زود باشد كه مسلمانان از حكومت اين نابكار و فرزندانش ، روزهاى پر از رنج و سختى را ببيند . و در توصيف بدبختيهايى كه مردم از ايشان مىكشند مىفرمايد :\r\nاين امويان هنگامى ريشه كن مىشوند كه آنچه را خداوند حرام فرموده است حلال گردانند و پيمانهايى را كه با مسلمانان بسته‌اند بگسلانند و بساط ستم و بيدادگرى خود را در هر خانه و خرگاهى بگسترانند و كار بجايى رسد كه دو گونه مردم به گريه افتند ، گروهى براى دينشان و گروهى ديگر براى دنيايشان . و در اين توصيف بدانجا مىرسد كه : سوگند به همان خدا اى بنى اميه زود باشد كه اين شكوه و بزرگى از آن ديگران شود و به خانهء دشمنانتان رود .\r\nو از جمله سخنانى كه به اهل كوفه گفته است : پس از من بر شما حكامى مىآيند كه با تازيانه و آهن ( سلاح ) آزارتان مىدهند و دو تن از ثقيف بر شما حكم مىرانند كه يكى روز كور [ منظور حجاج بن يوسف ثقفى است كه چشمان كم سويى داشت 
  ] و ديگرى كوتوله [ مراد يوسف بن عمرو است كه كوتاه قد بود 
  ] است مىكشند و ستم روا مىدارند و كمتر ملاحظه كسى يا چيزى مىكنند .\r\nو از جمله مواردى كه از آنها خبر داده دربارهء علويهايى است كه از برخى نقاط ايران قيام كردند همچون الناصر و الداعى و ديگران و فرموده : آل محمد را در طالقان ، گنجى است كه هر وقت خدا اراده كند آن را ظاهر مىكند و به فرمان الهى قيام مىكند و به دين خدا دعوت مىكند . و از محمد بن عبد اللّه بن الحسين معروف به نفس الزكية و برادرش ابراهيم كه در باخمرى ( ميان كوفه و حلة ) به قتل رسيده خبر داده بود .\r\nهمچنين از مملكت مغرب كه ابو عبد اللّه الداعى مؤسس آن بود سخن گفت . از آل بويه سخن گفت و پيش‌بينيهاى بسيارى كرد كه همه آنچنان كه گفته بود ، بوقوع پيوست .\r\nبدون ترديد آنچه كه در اين زمينه به او نسبت داده شده اگر همه از خود او سرچشمه نگرفته باشد كه در محدودهء علم غيبى است كه از چارچوب توان انسان خارج است ، از مواردى است كه از پيامبر ( ص ) شنيده و نقل كرده كه به نوبه خود در شمار دلايل بيشمار نبوت او محسوب مىشود .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nشجاعت او\r\nدر فصلهاى پيش ، گوشه‌هايى از برخوردهاى قهرمانانهء او با پيامبر را در مكه ، بدر ، احد ، احزاب ( خندق ) و ديگر جنگها و غزوه‌هايى كه ميان اسلام و شرك جريان داشت ، يادآور شديم او در عنفوان جوانىاش بود ؛ شمشيرى كه در آن نبردها بر سر مشركان فرود مىآمد در نيام رفت تا نوبت به روزهايى رسيد كه پيامبر ( ص ) برايش پيش‌بينى كرده و به او گفته بود روزى فرا خواهد رسيد كه پس از من با ناكثين و قاسطين و مارقين ، جنگ كنى . و اگر جز برخوردهايى كه در بصره و صفين و نهروان داشت ، مورد ديگرى برايش ثبت نشده بود باز دليل كافى بر اين بود كه تاريخ بشريت استوارتر از او در جنگها به خود نديده است . قهرمانان و پهلوانان افتخار مىكردند كه در نبردها هر چند براى لحظاتى ، روياروى او قرار گيرند و اگر در ميدان نبرد نيز از او مىگريختند ، چندان زشت نمىدانستند و بر خواهر يكى از كشته‌شده‌ها گران آمد كه برادرش را النضر بن الحارث ( و نه على بن ابى طالب ) كشته است .\r\nيكى از همراهانش در نبرد بصره به هنگامى كه نبرد به زيان وى جريان داشت به او كه از فرط خستگى ، خواب‌آلوده به نظر مىرسيد گفت : به خدا كه چون امروز نديده بودم در برابر ما صد هزار جنگجو و شمشير قرار دارد و تو در چنين وضعى هستى سپاهت شكست خورده و اوضاع آشفته‌اى در برابرت نمايان شده است . حضرت على ( ع ) رو به او كرد و دو دستش را به آسمان بلند كرد و فرمود : پروردگارا تو مىدانى كه من در قتل عثمان ، كمترين نقشى نداشتم و زبير و طلحة مردم را عليه من شوراندند . آنگاه به سوى ميدان كارزار آمد و يارانش را ديد كه شكست خورده يا كشته شده‌اند با\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nديدن اين صحنه ، فرزندش محمد بن الحنفية را كه پرچم بدست داشت صدا زد و فرمانش داد كه با آن ، پيش رود وقتى محمد در يورش آوردن به دشمنان ، تعلل نشان داد على ( ع ) از پشت به او رسيد و ضربه‌اى بر شانه‌اش زد و پرچم را از دستش گرفت و بر صفوف آنان يورش برد و آن را دو پاره كرد و با شمشيرش بر آنان ضربه وارد مىآورد و آنها همچون بزهايى كه از گرگ درنده فرار مىكردند ، فرارى مىشدند سپس از ميان ايشان بيرون آمد و آب خواست ؛ مردى با ظرفى عسل به او نزديك شد جرعه‌اى از آن سركشيد و گفت : اين عسل تو ، طائفى است برادر زاده . مرد به او گفت اى ابو الحسن واقعا شگفت‌آور است كه تو در چنين موقعيتى ، عسل طائفى را از عسلهاى ديگر تشخيص مىدهى . امير المؤمنين به او فرمود : به خدا سوگند كه اى برادر زاده ، عموى تو هيچ‌گاه درمانده نشد و هرگز هراسى به خود راه نداد . او سرسخت‌ترين جنگجويان و قهرمانان را از روى مركبشان بلند مىكرد و به تعبير راوى بىآنكه كمترين احساسى از خستگى داشته باشد آنها را بر زمين مىكوفت .\r\nمن كه مىخواهم به طور خلاصه و كوتاه ، در اين جنبه از جنبه‌هاى عظمت او كه زبانزد نسلها بوده و خواهد بود سخن گويم ناخودآگاه و پس از بيان هر كدام از شگفتيهاى خارق العادهء او ذهنم به شگفتى ديگرى از وى مىپردازد كه جالبتر و شگفت‌انگيزتر است . هر يك از كسانى كه درباره او قلمفرسايى كرده و از جوانى و بزرگيش سخن رانده‌اند اين حقيقت را تأكيد كرده‌اند نمىدانم كدام يك را بازگويم حال آنكه همهء برخوردها و همهء زندگيش مالامال شگفتى و قهرمانى و شجاعتهاى بىمثال است لذا رشته سخن را به ديگران مىسپارم و اين حديث را از آنها برمىگيرم .\r\nابن ابى الحديد كه دربارهء اين جنبه از عظمت او سخن مىگويد گفته است : مردم نام آنان كه پيش از وى بودند به فراموشى سپردند و نام آنها كه پس از وى مىآيند را نيز بخاطر نمىسپرند . در جنگها آنچنان شگفتيها دارد كه تا روز قيامت زبانزد همگان است . او قهرمانى است كه هرگز روى فرار به خود نديده و از سپاهى ، لرزه بر اندامش نيفتاده و با هيچ كس به مبارزه برنخاسته مگر او را كشته باشد و با هر ضربه‌اى كه وارد آورده نياز به ضربهء بعدى نداشته و ضربه‌هايش ، كارساز بوده‌اند .\r\nوقتى معاويه را به مبارزه طلبيد تا مردم ( ديگر لشكريان ) نفس راحتى كشند ابن العاص به او گفت : پيشنهاد منصفانه‌اى به تو داده است .\r\nمعاويه پاسخش داد : كه تو جز امروز ، هرگز فريبم نداده بودى آيا مرا به مبارزه\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبا ابو الحسن دعوت مىكنى حال آنكه مىدانى كه قهرمان و شجاع كوبنده‌اى است به گمانم نقشهء امارت شام را پس از من در سر مىپرورانى .\r\nو در ادامه مىگويد : روزى معاويه متوجه شد كه عبد اللّه بن الزبير پاى تخت او نشسته است عبد اللّه به شوخى به او گفت : اى امير المؤمنين اگر بخواهى مىتوانم از همين جا بر تو يورش آورم . معاويه به او گفت : حالا ديگر براى ما شجاع شده‌اى ؟\r\nپاسخش داد : چرا كه نباشم من ( در نبرد ) منتظر بودم كه به مصاف على بن ابى طالب بروم . معاويه در پاسخش گفت : تا او تو و پدرت را با دست چپش به قتل مىرساند و دست راستش همچنان آزاد بود و در پى ديگرى مىگشت تا او را بكشد . شارح نهج البلاغة ( ابن ابى الحديد ) پس از طرح ويژگيهاى او كه از همهء مردمش برتر ساخته و همچنان زبانزد همه است مىگويد : چه گويد درباره مردى كه اهل ذمه على رغم اينكه نبوت را نمىپذيرند ، او را دوست دارند و فلاسفه با وجودى كه شريعتهاى مذهبى را باور ندارند او را گرامى مىدارند و پادشاهان فرنگ و روم تصويرش را در پرستشگاهها و اماكن مقدس خود مىنهند كه با شمشير بدست ، سر نيزه‌اش را بالا گرفته است و پادشاهان ترك و ديلم ، تمثالش را بر شمشيرهايشان ، حك مىكنند چه روى شمشير عضد و الدوله ديلمى و پدرش ركن الدوله ، چهره‌اش نقش شده بود و بر روى شمشير الب ارسلان و فرزندش ملكشاه سلجوقى نيز اين چهره حك شده بود و بدان پيروزى و ظفر را مراد مىكردند و به گفته مىافزايد : چه گويم دربارهء كسى كه هر كس خوش داشت خود را به وى منسوب بداند و درباره‌اش سخن گويد و گراميش بدارد .\r\nخلاصه اينكه او به زيباترين بيان ، نشانگر قهرمانيها و شجاعتها و پهلوانيهاى توأم با جوانمردى و شهامت و بلند نظرى و خويشتن‌دارى بود . ناپسندترين چيزها نزد او اين بود كه كسى را بيازارد هر چند او را آزرده باشد و كسى را به مجازات كشد حتى اگر بر وى مسلم گشته باشد كه در صدد قتلش بوده است . خويشتن‌دارى و بلند نظرى او بود كه او را از مقابلهء معاويه با دشنام و بدگويى در روزى كه گروهى را واداشته بود سنگ بارانش كنند ، بازداشت زيرا كسى كه طبع بزرگ‌منشانه‌اى دارد از انتقام گرفتن از كسانى كه تن به دشمنىاش داده و خوارش داشته‌اند ، خوددارى مىكند و به اين بسنده نكرد و يارانش را از اينكه به دشمنانش ناسزا گويند بازداشت و همين‌كه شنيد كه ايشان به اين دليل كه اهل شام خيانت كرده و نيرنگ به كار برده‌اند ، به باد فحش و دشنامشان گرفته‌اند به ايشان فرمود :\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمن خوش ندارم كه شما ، ناسزاگو باشيد . ولى اگر شما ، كارهايشان را بازگوييد و وضعشان را بيان كنيد سخنتان به صواب نزديكتر و زيبنده‌تر است و بجاى دشنام دادن آنها بگوييد : پروردگارا خونهاى ما و آنها را از ريخته شدن بازدار و ميانه ما و آنها را صلح برقرار كن و ايشان را از گمراهى برهان تا حق را دريابند و از كارهاى زشت و دشمنانه ، بازمانند .\r\nهمچنانكه جوانمردى كه لازمه پهلوانى و شجاعت است در سيره او بىحد و حصر است او ، مانع از آن مىشد كه سربازانش در خشمگين‌ترين لحظات خويش ، دشمنى را كه عقب نشسته يا در ميدان نبرد ، مجروح افتاده است و رمقى از زندگى دارد ، تعقيب كنند يا به اسارتش بگيرند يا از زنى كه دشنامشان داده و به فرماندهان ايشان توهين روا داشته ، پرده برگيرند . و به آنها مىفرمود :\r\nبر زخمى ، يورش نياوريد ، فراريان را تعقيب نكنيد و به بىدفاعان ، ضربه وارد نياوريد و زنان را با اذيت و آزار خويش نهراسانيد هر چند ناموستان را به باد ناسزا گرفتند يا فرماندهانتان را دشنام دادند .\r\nهنگامى كه بر سرسخت‌ترين دشمنانش يعنى آنان كه مترصد فرصتى براى رهايى از وى بودند و با هر خيانت و نفاقى مىخواستند او را از سر راه بردارند همچون عبد اللّه بن زبير و مروان بن الحكم و سعيد بن العاص در بصره ، پيروزى يافت آنان را بخشود و به ايشان نيكى كرد و يارانش را از اينكه آزارى به ايشان برسانند ، بازداشت .\r\nوقتى بر عمرو بن العاص كه خطرش دست‌كمى از معاويه نداشت چيره شد ، او را به حال خود گذاشت و على رغم اينكه مىدانست او به همكارى با معاويه و توطئه‌چينيهاى خود ادامه مىدهد ، زندگيش را به وى بخشيد . او اين كار را كرد زيرا در برابر خوار و ذليل و پست شده ، به زانو افتاد و به هنگامى كه ذو الفقار را بر سرش در حال فرود آمدن ديد تنها چنين شيوه‌اى را كه همچنان زبانزد همگان و سخرهء اين و آن است ، پيش گرفت . بدون ترديد حضرت على اگر در آن هنگام كه به دست و پايش افتاده بود او را مىكشت به كلى ، خيانت و مكارى را از ميان برده بود و حتى سپاهيان معاويه را مغلوب كرده بود زيرا عمرو بن العاص مغز متفكر معاويه و اقدامهاى او بشمار مىرفت .\r\nهر جنگجويى كه بر دشمنى چون ابن العاص ظفر مىيافت محال بود كه از وى درگذرد هر چند دريوزگيهاى بيشترى كند و خود ابن العاص نيز مىدانست كه اگر كسى جز على ، بر او دست مىيافت ، رهايش نمىساخت ولى على ، جوانمردى و بلندپروازيش\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمانع از آن مىگرديد كه شمشير را بر او كه به چنان وضع خوار و ذلت بارى افتاده فرود آورد .\r\nحضرت على ( ع ) ، از اين برخوردهاى جوانمردانه و قهرمانانه و بخشش نسبت به دشمنانش - آنهايى كه به زير دست و پايش مىافتادند - بسيار داشته است . معاويه در صفين وقتى بر آب دست يافت سعى كرد كه آن را از اهل عراق ، دريغ دارد ، سپاهيانش مانع از دسترسى آنها به آب گرديدند تا جايى كه تشنگى بر ايشان ، فشار آورد . ولى على ( ع ) با سپاهيانش ، به سوى آب يورش بردند و آنان را از آن دور داشتند ولى بجاى اينكه او نيز همان معامله را با ايشان كند اجازه‌شان داد تا از آب بياشامند درست همانگونه كه سپاهيانش مىآشاميدند و اگر آن كار را مىكرد بر آنها چيره شده بود و ناگزير تسليم مىشدند ولى جوانمرديش ، مانع از آن مىشد كه آب را از انسان ، دريغ دارد حال آنكه خداوند آن را بر بندگانش ( همهء بندگانش ) ارزانى داشته و همچون هوا ، در تملك كسى قرارش نداده است .\r\nمعاوية بن ابى سفيان مرد و در دل حسرت آن را به گور برد كه با تشنگى ، بر على و سپاهيانش چيره شود ولى فرزندش يزيد ، اين آرزوى پدر را در مورد حسين بن على و كودكان و زنانش تحقق بخشيد و وقتى سپاهيانش در كربلا بر آنها چيره شدند طعم تشنگى را به آنها چشانيد و اگر به ضرب شمشيرها و سر نيزه‌ها از پاى در نيامده بودند ، تشنگى آنها را از پاى در مىآورد .\r\nيكى ديگر از برخوردهاى على و قهرمانيهاى او كه پرشكوه‌ترين مراتب جوانمردى ، بخشش و بزرگوارى را نشان مىدهند برخورد او در بصره با عايشه و ياران او بود ، وقتى در آن نبرد پيروز گرديد و يكى از يارانش را ديد كه در پى انتقام گرفتن از بانو عايشه است فرمان به تازيانه زدن بر او داد و به اين بسنده نكرد و عايشه را تكريم كرد و پيشنهادش داد كه به خانه‌اش بازگردد و بدرقهء شايانى از وى به عمل آورد و فرسنگها او را مشايعت كرد و او را به همراهى تعدادى زن كه لباس مردان بر تنشان كرده بود ، گسيل داشت تا خدمتش كنند ولى او در راه مىگفت كه على ( ع ) به وسيله مردانش ، حرمتم را زير پا گذاشت و از او بد مىگفت درحالىكه او ( عايشه ) در ميان دهها هزار جنگجو مىايستاد و در حالى كه كيسه‌اى پول بدست داشت ايشان را به كشتن او ، تشويق مىكرد و فرياد مىزد : چه كسى از شما سر كچل را برايم مىآورد و صاحب اين كيسهء پول مىشود . و ديگر برخوردهاى قهرمانانه‌ى بسيارى كه همگى گوياى جوانمردى ، مروت ، شهامت و خويشتن‌دارى و بلند نظرى هستند .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nزهد او در دنيا\r\nسخن گفتن از زهد امير المؤمنين على بن ابى طالب در دنيا ، در پيوند تنگاتنگ با قهرمانيها و پهلوانيها و هر آنچه بدين خصلتهاى برجسته در رابطه است ، مىباشد زيرا شجاعت و قهرمانى و ديگر ويژگيهايى از اين دست ، تنها برازنده كسانى است كه در ميدانهاى نبرد و كارزار بر دشمنان و حريفانشان پيروز مىگردند . زهد در دنيا نيز چيزى جز چيره شدن بر سرسخت‌ترين دشمنان انسان همچون شيطان و هواهاى نفسانى يا غرايزى كه در جهت تحقق لذتهاى دنيايى و كام گرفتن از بهره‌هاى زندگى بويژه آنها كه در دسترسند ، نيست تاريخ ، كسى را چون على بن ابى طالب ، سراغ ندارد كه اين گونه از ثروت و قدرت و موقعيتهاى مادى و رفاه زندگى برخوردار باشد و در توان داشته باشد ولى همواره آنها را از خود دريغ دارد .\r\nآيا تاريخ بشريت حاكمى را سراغ دارد كه خوردن نان خشك و سير شدن از آن را برخورد حرام بداند زيرا در اطراف مكه ، كسانى يافت مىشوند كه قرص نان در اختيارشان نيست و با سيرى ، بيگانه‌اند . و لباس لطيف و ظريف را بر خود حرام بداند چون در جهان كسانى يافت مىشوند كه از داشتن لباس خشن نيز ، محرومند .\r\nآيا تاريخ بشريت ، به ياد دارد كه حاكمى براى خود جو را آسياب كند و نانى از آن فراهم آورد كه از فرط خشكى و سختى براى پاره كردنش ، از زانوهايش كمك گيرد و كفش خود را ، به دست خويش وصله كند و از مال دنيا ، اندك پس‌اندازى نداشته باشد زيرا بر روى زمين كسانى يافت مىشوند كه شكمهاى گرسنه و دلهاى سوخته دارند . تا لحظات واپسين زندگى چنين بود و مىفرمود : آيا دل بدين خوش\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nدارم كه امير المؤمنينم گويند ولى در ناسازگاريهاى زندگى و سختيهاى آن ، شريكشان نباشم . كمترين چيزى در اين دنيا براى او از خلافتى كه حقى را احقاق نكند و باطلى را به بطلان نكشد ، گراميتر بود .\r\nاو ياران و نمايندگان و فرستادگان خود را به خاطر قرص نانى كه به عنوان رسوه يا كار چاق كنى گرفته‌اند بباد انتقاد مىگرفت و به ميز محاكمه مىكشاند در نامه‌هايى كه از سوى خود به واليانش مىفرستاد تهديد كنان و وعده دهان مىگفت : صادقانه به خدا سوگند مىخورم كه اگر در كوچكترين چيزى كه در اختيار دارى خيانتم كنى چنان ترا مورد سختگيرى و بازخواست قرار دهم كه بىآبرو و تنگ‌مايه شوى و چنان از سنگينى بار گناه كمرت خم گردد كه از پا درآيى و نتوانى ديگر راه به روى . و يكى ديگر از فرماندرانش را مورد خطاب قرار داده مىفرمايد : . . . شنيده‌ام كه زمين را برهنه ساختى و آنچه زير پايت بود برگرفته در جيب انداختى . زود حساب درآمدها و هزينه‌هايت را برايم بفرست .\r\nو يكى ديگر از آنهايى را كه رشوه مىگرفتند و سعى مىكردند به حساب مستضعفين ، بر داراييهاى خويش بيفزايند مورد عتاب قرار داده به او مىگويد : از خدا بترس و اموال اينان را به خودشان بازگردان اگر اين كار را نكنى و دستم برسد در برابر خدا به مسئوليت خويش در قبال تو عمل مىكنم و با اين شمشير خود كه بر هر كس ضربه‌اى از آن وارد آورم به دوزخ رهسپار مىشود ، ضربه‌ات خواهم زد . آيا تاريخ كسى را سراغ دارد كه على رغم اينكه اموال از هر سوى به سويش سرازير مىشود و همه گونه نعمتى برابرش فراهم است و زمام مسلمانان در سرتاسر مملكت اسلامى به دست اوست ، بىآنكه پشيزى از اين مال دنيا داشته باشد ، رخت از دنيا بربندد زيرا در ميان مردم كسانى يافت مىشوند كه درهم و دينارى از آن ندارند . از نعمتهاى دنيا نيز چيزى نخورد و غالبا غذاى او نان جو و سركه بود كه آنها را در كيسه‌اى چرمين مهر شده مىگذاشت تا مبادا يكى از فرزندانش ، خوردنيهاى ديگرى درون آن كند .\r\nگروهى از راويان حديثى را با اسناد به احنف بن قيس نقل كرده‌اند كه او گفته است : پس از آنكه وضع معاويه تثبيت شد و زمام قدرت را بدست گرفت بر او وارد شدم .\r\nآن قدر شيرينيهاى رنگارنگ تعارف كرد كه در شگفت ماندم گفتم اينها چيست ؟ گفت :\r\nرودهء مرغابى كه با مغز و روغن بادام پر شده و روى آن شكر پاشيده شده است . احنف\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nبه گريه افتاد معاويه به او گفت : چرا گريه مىكنى ؟ گفت به خدا كه على بن ابى طالب گوهرى است ؛ در خويشتن‌دارى و برخورد با نفس خويش آنچنان است كه نه تو و نه ديگرى ، قادر به آن كار نيستيد . معاويه چگونگى آن را از وى جويا شد ؛ پاسخش داد كه روزى به هنگام شام بر وى وارد شدم به من گفت برخيز و با حسن و حسين شام كن و خود به نماز ايستاد وقتى نمازش پايان يافت كيسه‌اى چرمين را كه با مهر خود سر بسته بود خواست و از آن جو آسياب شده در آورد و دوباره مهرش كرد : گفتم اى امير المؤمنين مىدانم اين كار از بخيلى نيست ولى چرا جو را مهر كردى ؟ فرمود :\r\nاز روى بخل اين كار را نكرده‌ام بلكه بيم آن دارم كه حسن و حسين آن را به روغن بيالايند . عرض كردم اى امير المؤمنين مگر اين كار حرام است ؟ فرمود نه ولى امامان حق بايد كه در خوراك و پوشاك ، چشم به بينواترين رعيت خود كنند و به چيزهايى كه آنها قادر به تهيه آن نيستند ، ممتاز نشوند تا مستمند با ديدن آنها از خداوند متعال خشنود باشد و ثروتمند بر سپاس و تواضعش ، افزوده گردد .\r\nاحنف بن قيس مىافزايد كه ربيع بن زياد الحادثى خدمت على ( ع ) رسيد و گفت :\r\nيا امير المؤمنين ، برادرم عاصم بن زياد عبايى پوشيده و اعتكاف كرده و از خانواده‌اش دورى گزيده است حضرت فرمود او را نزد من آور . او كه در عبايى خود را پوشانده و لباس ديگرش پريشان و خاك‌آلود بود ، آمد . به او فرمود : اى عاصم ترا چه مىشود آيا از خانواده‌ات خجالت نمىكشى آيا به فرزندت رحم نمىكنى آيا سخن خدا را نشنيده‌اى كه مىگويد : و پاكيزه‌ها را برايشان حلال مىگرداند آيا مىدانى كه پاكيزه‌ها و نعمتهاى زندگى براى تو و امثال تو حلال شده و خداوند خوش ندارد كه از آنها دورى گزينى آيا سخن پيامبر ( ص ) را نشنيده‌اى كه فرمود : نفس تو بر تو حق دارد ، فرزندت بر تو حقى دارد و خدايت نيز بر تو حقى دارد . عاصم به حضرت گفت : اى امير المؤمنين پس خود چرا در پوشاك و خوراكت ، سخت مىگيرى ، من ترا الگو قرار داده‌ام . پاسخش داد : هان بدان كه خداوند بر پيشوايان حق فرض كرده كه فقيرترين زير دست خود را الگو قرار دهند تا مبادا فقير ، از فقر خود خجالت كشد و ثروتمند خداى را سپاس گويد .\r\nو از « سويد بن غفلة » نقل شده كه گفته است : در دار الامارهء كوفه ، خدمت امير - المؤمنين رسيدم يك قرص نان جو و قدحى شير جلوش قرار داشت نان ، خشك بود و آن را گاه با دست و گاه با زانو ، خرد مىكرد . ديدن چنين صحنه‌اى بر من گران آمد به\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nكنيزكى فضه نام گفتم : چرا به اين مرد مسن رحم نمىكنى و جو را برايش الك نمىكنى مگر نمىبينى با چه مشقتى دارد اين كار را مىكند . در پاسخم گفت : حالا ديگر او كارى را مىكند و ما گناهكار مىشويم او خود با ما قرار گذاشته كه هرگز غذايى را برايش الك نكنيم . سويد گفت : در اين حال امير المؤمنين رو به من كرد و گفت بگو اى ابن غفلة به او چه مىگفتى ؟ جريان را به او گفتم ؛ فرمود : هان اى سويد ، پيامبر خدا ( ص ) هرگز و تا روز مرگ سه روز پياپى از نان سير نشد و هيچ غذايى برايش الك ( بيخته ) نشد ؛ من يك بار در مدينه شديدا گرسنه شدم و براى يافتن كار ، خارج شدم زنى را ديدم كه گلى گرد آورده بود و مىخواست آن را عمل آورد با او طى كردم به ازاى هر دلو ، يك خرما از او بگيرم . شانزده دلو برايش به عمل آوردم و ديگر دستانم تاول زده بود . خرما را گرفتم و آن را پيش پيامبر بردم او نيز از آنها ميل كرد .\r\nدر روايت ديگرى كه سندش به سويد بن غفلة مىرسد و « احمد » در فضائلش و جاهاى ديگر به نقل از سويد بن غفلة روايت كرده كه او گفته است : روزى خدمت على ( ع ) رسيدم در خانه‌اش جز حصيرى كهنه پهن نبود كه خودش روى آن نشسته بود گفتم :\r\nاى امير المؤمنين تو حاكم مسلمانانى و زمام آنها به دست تست و بيت المال را نيز در دست دارى و از هر سوى افراد به نزدت مىآيند چرا نبايد جز اين حصير ، در خانه‌ات فرشى باشد . او گريه كرد و گفت : اى سويد : در خانه‌اى كه محل گذر است ، اثاث لازم ندارد حال آنكه در برابرمان خانه‌اى است كه بايد هميشه در آن بمانيم ( قيامت ) . ما به اين خانه آمده‌ايم و خيلى زود بايد آن را ترك گوييم ، سوگند به خدا كه اين سخنش مرا نيز به گريه واداشت . راويان نقل مىكنند كه روزى ضرار بن حمزه ، بر معاويه وارد شد ، معاويه به او گفت على را برايم توصيف كن جوابش داد : مرا از اين كار معاف دار ، به او گفت معافت نمىكنم . ضرار به او گفت : حال كه ناگزير بايد سخنى گويم بدان كه او سوگند به خدا كه خيلى بلند نظر و قدرتمند بود آنچه مىگفت عمل مىكرد و به عدل و داد حكم مىراند دانش از سراپايش مىتراود و حكمت بر زبانش جارى است از دنيا و كامهايش وحشت دارد و با شب و تاريكىاش ، مؤانست . او ، سوگند به خدا كه بسيار اشك مىريزد و فراوان مىانديشد و بر خودش بسيار سخت مىگيرد و از پوشاك آن را خوش دارد كه از همه خشن‌تر باشد و از خوراك آن را كه بىمزه‌تر باشد . او در ميان ما همچون يكى از ماست و اگر از وى مىپرسيديم\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nپاسخمان مىداد و اگر به نزدش مىرفتيم ما را مىپذيرفت و اگر دعوتش مىكرديم به نزد ما مىآمد و ما به خدا سوگند اگر چه به ما نزديك بود و فاصله‌اى با او نداشتيم بر اثر هيبتى كه بر ما داشت سخنش نمىگفتيم و بنا به عظمتى كه در خود برايش قائل بوديم در برابرش پيش قدم نمىشديم . وقتى لبخند مىزند همچون مرواريد پرداخت شده مىنمايد . دين داران را بزرگ مىدارد و مستمندان را دوست مىدارد ؛ هيچ قدرتمندى در راه باطل خويش ، به دو دل نمىبندد و هيچ ضعيفى ، از عدالتش ، نااميد نمىگردد و به خدا سوگند مىخورم اى معاويه بسا شبها او را ديده‌ام كه پاسى از شب گذشته و آنگاه كه ستارگان پنهان گشته‌اند به محرابش در آمده و در حالى كه دست بر محاسن خود دارد بىتابانه به گريه و زارى مىپردازد و دردمندانه اشك سر مىدهد و صدايش را مىشنوم كه مىگويد : اى دنيا از من دور شو و ديگرى را بفريب . آيا مىخواهى مرا شيفتهء خود گردانى يا به من رخ بنمايى . هرگز هرگز . من ترا سه طلاقه كرده‌ام و هرگز به تو باز نخواهم گشت چه عمر تو كوتاه و كامت حقير و خطرات بسيار است آه از كمى توشه و دورى سفر و وحشت راه .\r\nراوى مىگويد چشمان معاويه پر از اشك شد و بر گونه‌هايش سرازير گشت و قادر به كنترل خود نبود ؛ اطرافيانش نيز گريه سر دادند آنگاه گفت : خدايش رحمت كناد كه به خدا چنين بود سپس رو به ضرار كرد و به او گفت : اى ضرار غم تو بر او چگونه است ؛ گفت غم كسى كه فرزندش را جلوى رويش كشته باشند و به هيچ روى در دلش آرام نگيرد .\r\nهمچنان سوگند به خدا مىخورم كه او درستكار امين است و هر آنچه مىگويد پيش از به زبان آوردن ، عمل مىكند و چيزى نمىگفت جز آنكه پيش از آن بدان عمل كرده باشد و سخنش از طبيعت كارى كه مىكرد و شعورى كه احساس مىكرد و زندگى كه مىزيست ، مايه مىگرفت . سوگند به خدا كه همواره مىگفت اگر هفت اقليم و هر آنچه زير افلاكش هست به من واگذارند تا در ازاى آنها با گرفتن جوى كه مورچه‌اى به دهان دارد از او خداى را معصيت كنم نخواهم كرد و اين دنياى شما در نظر من از پاره برگى كه در دهان ملخى است ، خوارتر است .\r\nو اگر دنياى مردم براى او از پاره برگى در دهان ملخى پست‌تر نبود همه چيز برايش روبراه مىگرديد و همهء مردم در اطرافش مىگرديدند و در فرمانبرى از او ، گوى سبقت مىربودند و جز او كسى را نمىشناختند . حال آنكه همه راويان متفق القولند\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nكه لباس او در دورهء خلافتش و پيش از آن ، از سه عدد پوشاك بيشتر نبود پيراهن ، شلوار ( مانند ) و بالاپوش پشمى كه ارزش آنها از يك دينار تجاوز نمىكرد . و بارها مىفرمود : آن قدر اين بالاپوش خود را وصله كرده‌ام كه ديگر از وصله كارش ، خجالت مىكشم و يكى به من گفت : چرا آن را دور نمىاندازى ؟ به او گفتم : از جلوى چشمم دور شو كه مشقت اكنونم راحت فردايم را در پى دارد . وصله كار بالاپوش او فرزندش امام حسن ( ع ) بود كه گاهى با چرم و گاهى ديگر با ليف ( خرما ) آن را وصله مىكرد .\r\nروزى شخصى به او گفت : اى امير المؤمنين اين لباست را عوض كن به او فرمود : كدام لباس براى پوشاندن عورت از اين بهتر است ؟ و يك بار ديگر در پاسخ كسى كه همين سخن را به او گفته بود گفت : اين لباس از آتش دوزخ دورترم مىدارد و بهتر آن است كه مسلمانان مرا در اين لباسم ، الگو قرار دهند .\r\nالغزالى در احياء العلوم مىگويد : على بن ابى طالب تا وقتى شمشيرش را نمىفروخت چيزى از بيت المال برداشت نمىكرد و او تنها يك پيراهن داشت كه به هنگام شستن آن ، پيراهن ديگرى نداشت كه در بر كند .\r\nيك بار فرمود : چه كسى اين شمشير را مىخرد سوگند به آنكه دانه را شكافته و مردمان را آفريده مدتهاست كه به آن ، هر گونه ناملايمى را از چهرهء رسول خدا زدوده‌ام و سوگند به خدا كه اگر قيمت يك پيراهن را داشتم آن را نمىفروختم . و روزى به اهل بصره فرمود : از من چه كينه‌اى بدل داريد حال آنكه پيراهنى كه پوشيده‌ام از بافته‌هاى خانه‌ام ( اهل خانه ) مىباشد .\r\nاز امام محمد باقر ( ع ) نقل شده كه امير المؤمنين به اتفاق قنبر ( نوكر خود ) به بازار پارچه‌فروش‌ها شد و از فروشنده لباسى خواست تا دو عدد پيراهن به وى فروشد .\r\nفروشنده به او گفت : اى امير المؤمنين آنچه مىخواهى در اينجا يافت مىشود . وقتى امام مطمئن شد كه فروشنده او را شناخته است از بيم آنكه مبادا در قيمت ( به اين خاطر ) برايش تخفيف قائل شود ، رهايش كرد و به دكان ديگرى رفت و از پسرك فروشنده ، دو تا پيراهن خريد يكى را به سه درهم و ديگرى را به دو درهم . وقتى پدر آن پسرك رسيد و پسرك ماجراى خود با مشترى را برايش بازگفت و مشترى را وصف كرد مرد دو درهم برداشت و به دنبال آنها رفت و مىگفت فرزندم از خريد شما دو درهم سود برده است حال يكى از اين دو يا هر دو ( درهم ) را بگير . امام ( ع ) به او گفت تو با هر دو درهمت بازگرد پسرك تو با رضاى خاطر من پيراهنها را به من فروخت ، آنگاه پيراهنى را كه به سه درهم\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nخريده بود به قنبر داد و ديگرى را براى خود نگاه داشت . قنبر به او گفت : تو نسبت به من برترى اى امير المؤمنين زيرا بر بالاى منبر مىروى و براى مردم سخنرانى مىكنى .\r\nامير المؤمنين در پاسخش گفت : و تو نيز جوانى و شور و شوق و غرور جوانى دارى و من از خدايم شرم دارم كه بر تو برترى داشته باشم چه از پيامبر خدا ( ص ) شنيده‌ام كه مىفرمود : از آنچه خود مىپوشيد بر آنان بپوشانيد و از آنچه خود مىخوريد آنان را بخورانيد .\r\nو هنگامى كه همهء وصف‌كنندگانش به اختصار از خوراك و لباسش سخن رانده‌اند گفته‌اند : از پوشاك آنچه خشن‌تر بود و از خوراك آنچه بدمزه‌تر او را خوش مىآمد در حالى كه ماليات كشور اسلامى در آن روزگار با همهء وسعتش ، در اختيارش بود ولى در همان حال ، لباسش را هيچ يك از زيردستانش ، براى خود نمىپسنديدند و خوراكش نان جو آسياب نكرده‌اى بود كه گاه براى خرد كردنش از هر دو دستش يارى مىگرفت و آن را با سركه و نمك مىخورد و اگر كسى مىخواست چيزى بر آن بيفزايد نمىپذيرفت زيرا در حجاز يا يمامه كسانى يافت مىشوند كه سير نشده و طعم نان نچشيده‌اند . ولى در عين حال ، يتيمان را گرد مىآورد و به آنها عسل و خوردنيهاى لذيذ مىخوراند بطورى كه يكى از يارانش به او گفت : اى ابو الحسن ، خيلى دلم مىخواست كه من هم يتيم بودم . كما اينكه از ابو الطفيل نقل شده كه او تمام دارايى خويش در حجاز را وقف فقرا كرد . الرازى نيز در تفسير اين آيه از سورهء بقره :\r\n « الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً »  ( آنان كه اموالشان را شب و روز ، پنهان و آشكار انفاق مىكنند ) ، دربارهء على بن ابى طالب نازل شده است .\r\nالمظفرى نيز همين مطلب را به نقل از الواحدى در كتاب خود « اسباب النزول » نقل كرده است .\r\nهمچنانكه آيهء زير دربارهء او ، همسرش و فرزندانش حسن و حسين نازل شده است :  « وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً »  ( الدهر - 8 ) ( و هم به دوستى خدا به فقير و يتيم و اسير طعام مىدهند ) « 1 » .\r\nعلى ( ع ) در زهد دنيايىاش و در دورى گزيدن از خوشيها و دلبستگيهاى آن\r\n\r\n\r\n","description":"","footnote":"\r\n( 1 ) همچنانكه اين نكته در تفسير البيضاوى و النيسابورى و البغوى و الثعلبى و الدر المنثور و تفسير الرازى به نقل از الواحدى در اسباب النزول نيز آمده است .\r\n","page_name":" 325 ","page_number":325},
  {"content":"\r\n\r\nپيامبران مقرب الهى و فرستادگان خدا يعنى آنان كه در كسب خشنودى خدا و پاداش او پيشى مىگرفتند را الگو قرار مىداد .\r\nحضرت على ( ع ) آنچنان كه در برخى خطبه‌هايش آمده در خوراك و پوشاكش پيامبران و فرستادگان خدا را الگو قرار مىداد . او مىگفت : رسول خدا ( ص ) الگوى من بود كه دنيا را در اختيارش گذاشت و نزديكترين مردم را به خود از آن دور نگه داشت و اگر بخواهى از موسى كليم اللّه برايت مىگويم كه مىگفت : پروردگارا من به آنچه برايم ارزانى فرموده‌اى نيازمندم ولى به همان خدا سوگند كه موسى بجز نانى كه بخورد چيز ديگرى از او نمىخواست و اگر بخواهى از داود عليه السلام مىگويم كه سرودهاى آسمانيش را با نواى نى مىخواند و سخنان بهشتيش را بر دلها مىنشاند با اين حال او را با دست خودش از برگ درخت خرما و ليف ، سبد و حصير و زنبيل مىبافت و به ياران و همنشينانش مىگفت : كدام يك از شما در فروش اينها به من كمك مىكند ؟ سپس از بهاى آنها نان جوى مىخريد و مىخورد و چنانچه خواسته باشى از عيسى بن مريم ( ع ) برايت سخن مىگويم . او موقع خواب سنگ را بجاى بالش زير سر مىگذاشت و جامهء زير بر تن مىداشت و پيوسته گرسنگى مىكشيد . چراغ او در شب مهتاب بود و پناهگاهش را در زمستان جايى انتخاب مىكرد كه خورشيد از آن مىدميد و تا در آن ناپديد مىگرديد . ميوه و سبزى خوشبوى او گياهانى بود كه به طور خودرو و از زمين براى چهارپايان مىروييد . نه زنى داشت كه او را شيفته و فريفته نمايد و بنوازد و نه فرزندى كه به اندوه و نگرانيش اندازد و نه طمع به چيزى و يا آرزوى مقامى كه او را خوار بسازد . مركبش پاهايش بود و خدمتكارش دستهايش بود .\r\nامير المؤمنين همچنانكه در اين خطبه‌اش ديديم ، در خوراك و پوشاك ، محمد ( ص ) ، موسى ، عيسى ، و همه پيامبران را الگو قرار مىداد و تن‌پوش وصله‌دار و نان جو و سركه را بر همهء لذتهاى زندگى و نعمتهاى آن ، ترجيح داد حال آنكه همهء آنها ، در اختيارش بودند و مىگفت : سوگند به خدا كه اگر مىخواستم مىتوانستم به كندوهاى عسل دست يابم و توشهء گندم را بدست آورم و لباسهاى ابريشمين بر تن كنم ولى من نفس خود را باتقوا و پرهيزكارى خو مىدهم تا به روز رستاخيز ، با خيالى آسوده و مطمئن پيش آيد . على را چه به نعمتى فانى و لذتى ناپايدار ؟ ! دنيا و هر آنچه كه در آن است را براى آنها كه با شيطان بيعت كردند و او را\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nپيروى كردند و شيطان و حزب شيطان را الگو قرار دادند ، واگذارد . آن را براى عثمان و دارو دسته‌اش ، براى معاويه و حزبش اين دشمنان حق و انسانيت و اسلام واگذارد و براى او از يك لنگهء كفشش و از پاره برگى كه در دهان ملخى باشد ، بىارزشتر بود .\r\nعقاد در كتابش « عبقرية الامام » مىگويد : زندگى و گذران على در خانه‌اش و در ميان همسران و فرزندانش ، زندگى پرهيزكارانه و حد اقل و خيلى ( جمع و جور ) بود اتفاق مىافتاد كه او براى خودش ، آرد مىكرد يا نان خشكى را مىخورد كه ناگزير مىشد با زانويش بشكند و لباسى را مىپوشيد كه در آن از سرما مىلرزيد و هيچ يك از رعاياى او به هنگام مرگ كمتر از او كه خليفه مسلمانان بود ، بهره‌اى بجاى نمىگذاشت .\r\nاو به اهل كوفه مىگفت : اگر من به هنگام مردن چيزى جز شتر ، جهاز شتر و يك غلام به جاى گذاردم خائن هستم . امام حسن مجتبى ( ع ) فرداى آن روزى كه امير المؤمنين جان به جان آفرين تسليم كرد فرمود : اى مردم شبى كه پدرم در آن وفات يافت شب قدر است در اين شب قرآن نازل شد و يوشع بن نون ، كشته شد . به خدا سوگند كه او ( على ( ع ) ) از همهء اوصيايى كه پيش از وى بودند و يا بعد از او مىآيند ، برتر است او جز هفتصد درهمى كه بتدريج براى خريدن نوكرى براى خانواده‌اش گرد آورده بود هيچ مالى از اين دنيا نداشت .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nعلى و بيت المال\r\nدر « الاستيعاب » ابن عبد البر آمده است كه على ( ع ) آنچه را كه در بيت المال بود ميان مسلمانان پخش مىكرد و دستور مىداد بيت المال را جارو كنند وقتى جارو مىشد در آن نماز مىگزارد به اين اميد كه نمازش در روز قيامت ، گواهش باشد سپس اموالى از اصفهان به او مىرسيد آن را به هفت قسمت تقسيم مىكرد پس از تقسيم يك قرص نان اضافى را نيز به هفت قسمت مىكرد و بر قسمتهاى پيش مىافزود .\r\nو در « حلية الاولياء » ابو نعيم آمده است كه ابن النباح به وى گفت : اى امير المؤمنين بيت المال از سيم وزرى را كه از خارج رسيده ، پر شده است : فرمود : اللّه اكبر بايد كه مردم را فراخوانم . مردم جمع شدند و در حالى كه هر آنچه در بيت المال بود ميان آنها پخش مىكرد مىگفت :\r\n\r\nاى سيم و اى زر . ديگرى را بفريبيد .\r\nو اگر اموالى شبانه مىرسيد به حاضران مىفرمود كه آنها را پخش كنيد مىگفتند اى امير المؤمنين ديگر شب شده است بگذار فردا اين كار را بكنيم مىفرمود چه كسى زنده ماندن مرا تا فردا تضمين مىكند .\r\nالحسن بن على النمرى به نقل از عمرو بن يحيى و او از پدرش نقل مىكند كه :\r\nمشكهايى از عسل و روغن به عنوان هديه ، تقديم على بن ابى طالب شد وقتى ديد از آنها كاسته شده علت را پرسيد به او گفته شد كه ام كلثوم فرستاده‌اى را با قدحى فرستاد و از آن گرفت . او را احضار كرد و اين كارش را مورد سرزنش قرار داد آنگاه كمبود عسل را به ارزش پنج درهم ارزيابى كرد و مبلغ را از وى ستاند و گفت كه اين متعلق\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبه مسلمانان است .\r\nو در « تذكرة الخواص » ابن الجوزى به نقل از عمرو بن يحيى و او از قنبر آمده كه مىگويد : مشكهايى از عسل به بيت المال رسيد . امام حسن ( ع ) به من گفت : اى قنبر برو از آن عسلها به اندازهء سهم من از بيت المال برايم بياور برايم مهمان رسيده و چيزى ندارم كه جلويشان بگذارم و وقتى امير المؤمنين ، عسلها را پخش كرد سهم مرا بگير و به بيت المال بازگردان . قنبر به سراغ يكى از آن مشكها رفت و به مقدار يك رطل ( درست يك پوند - م ) برداشت . وقتى امير المؤمنين متوجه كمبود عسل شد در اين باره از وى پرسيد ابتدا در پاسخ تعلل ورزيد پس از اصرار و پافشارى امام ، جريان را به ايشان گفت ، حضرت خشمگين شد و فرزندش حسن را فراخواند امام حسن به دست و پاى پدر افتاد و به او گفت ترا به حق عمويم جعفر مرا ببخش . وقتى حضرت را به برادرش جعفر سوگند مىدادند ، خشمش آرام مىگرفت .\r\nآنگاه به او فرمود چه چيزى ترا بر آن داشت كه از عسل مسلمانان قبل از تقسيم ، برداشت كنى ؟ امام حسن به پدر گفت : مگر من مثل ديگر مسلمانان در آن حقى ندارم ؟\r\nبه او فرمود : آرى حق دارى ولى اين حق را ندارى كه پيش از آنها از حق خود بهره‌مند شوى . به خدا سوگند كه اگر نديده بودم پيامبر خدا بر گونه‌هايت بوسه مىزد چنان ضربه‌اى مىنواختم كه دندانهايت را به درد مىآوردم . حال برخيز و معادل آنچه بردى خريدارى كن و به مشك بازگردان . امام حسن ( ع ) دستور پدر را اجرا كرد آنگاه امام على ( ع ) آنها را ميان مسلمانان تقسيم نمود و گريه كرد و گفت : پروردگارا حسن را ببخش ما با رسول خدا با برادران و پدران و عموها و خويشان خود مىجنگيديم و جز رضا و خشنودى خداى را نمىطلبيديم و همگى ، پيامبر را بر خود ترجيح مىداديم و هنگامى كه خداوند صدق و خلوص ما را ديد دشمنان ما را خوار و پست و زبون گردانيد و ما را پيروزى بخشيد تا اينكه اسلام پاى گرفت و جاى پاى خود را محكم كرد و به خدا سوگند اگر آنچه شما مىكنيد ما مىكرديم نه دينى بر جاى مىماند و نه كسى براى اسلام تره خرد مىكرد .\r\nاز جمله نمودهاى عدالت‌خواهانه امام و مردم‌دارى او ، سفارشهاى مكررى است كه هرازگاهى ، به فرمانداران خود و كارگزارانش در هر زمينه‌اى ، به عمل مىآورد :\r\nبر مردم انصاف روا داريد و نيازهايشان را برآوريد و مبادا كه براى دريافت ماليات ، مردم را واداريد كه پوشاك زمستانى يا تابستانى خود را يا چهارپايى\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nرا كه با آن كار مىكنند بفروشند و هرگز كسى را به جاى يك درهم ، تازيانه نزنيد .\r\nو در فرمانش به مالك اشتر مىگويد :\r\nبر آنان همچون شير درنده مباش كه دارايى آنها را بالا كشى چه آنها بر دو گونه‌اند يا ( مسلمان ) و برادر دينى تواند و يا در آفرينش با تو يكسانند ( انسان هستند ) آنان را بدان گونه از بخشش و گذشت خود بهره‌مند ساز كه خود اميد بخشش و گذشت از سوى خدا دارى ، از هيچ بخشودنى ، پشيمان نشو و بر هيچ مجازاتى ، شادمان مگرد .\r\nحضرت على مردى را به نام سعد نزد زياد بن أبيه فرستاد و به او دستور داد آنچه كه نزد اوست به بيت المال آورد ، به اطلاعش رسيده بود كه او خوشگذرانى مىكند و داراييهايى بيت المال را از فقرا و مستمندان و بيوه‌زنان و يتيمان دريغ مىكند و تظاهر به فضيلت و نيكوكارى مىنمايد حال آنكه با اين خصلتها فاصله دارد . وقتى فرستاده اين خواست را با او در ميان گذاشت و پافشارى كرد زياد ، سركشى كرد و تكبر ورزيد و او را از خود راند . فرستاده بازگشت و ماجرا را با امير المؤمنين در ميان گذاشت ؛ او نيز طى نامه‌اى براى او نوشت :\r\nسعد ، به اطلاعم رساند كه تو او را ستمگرانه دشنام دادى و سركشى كردى و تكبر و نخوت نمودى حال آنكه پيامبر خدا ( ص ) فرموده است كه عظمت و كبريا تنها برازندهء خداست و هر آن كس كه تكبر ورزد خداى را بر خود خشمگين ساخته است .\r\nاو به اطلاعم رساند كه تو غذاهاى رنگارنگ مىخورى و همه روز به آرايش خود مىپردازى چه مىشود كه چند روزى براى خدا روزه بگيرى و برخى از آنچه دارى ، صدقه دهى و غذاى ساده بخورى و مستمندان را از آن بخورانى آيا تو كه اينهمه خوشگذرانى مىكنى و از مستمندان و ضعفا و بيوه‌زنان و يتيمان دريغ مىدارى توقع دارى كه خداوند ترا در شمار نيكوكاران و بخشندگان قلمداد كند . او به اطلاعم رسانده كه تو سخن نيكان مىگويى ولى عملت از آن خطاكاران است اگر چنين مىكنى بر خود ستم روا داشته‌اى و اعمالت را بىمزد ساخته‌اى . . . حضرت همچنان او را سرزنش مىكرد و در صورتى كه همچنان به دريغ داشتن آنچه از اموال فقيران و مستمندان در اختيار دارد ادامه دهد ، به مجازات و عقوبتش ، تهديد مىكرد .\r\nبرخورد او با برادرش رحمت اللّه عليه ميان بيشتر مورخين و محدثين ، مشهور است . او پس از آنكه شرايط ، نيازمندش ساخت به قصد يارى گرفتن از وى ، از حجاز\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nقصد او را كرد ولى امام از اينكه بيش از حق او از مال مردم را در اختيارش بگذارد ، خوددارى ورزيد و هنگامى كه نسبت به درخواست خود اصرار ورزيد آنچنان كه در برخى خطبه‌هايش در توصيف اين برخورد آمده ، آهنى را داغ كرد ( و نشانش داد ) در اينجا عقيل ، تهديد كرد كه روى به معاويه مىآورد و نيازش را از او خواهد خواست حضرت على ( ع ) او را از اين كار بازنداشت و همچنان اصرار مىورزيد كه درخواستش را مادام كه با حقوق مردم ، منافات دارد ، برآورده نسازد . در اينجاست كه برخى از مورخين مدعيند عقيل بن ابى طالب برادرش را رها كرد و به سوى معاويه رفت و معاويه از بيت المالى كه آن را براى جلب ياران و پيروان و شهوترانانى چون ابن النابغة ( عمرو بن - عاص ) و ديگر منافقين و سودپرستان اختصاص داده بود ، او را بىنياز كرد و همچنان بنا به ادعاى آنها ، از اموال مسلمانان در اختيارش گذارد تا بلكه سخنى در ستايش خود از وى بشنود و بدان بر اطرافيان و پيروانش از اهل شام ، مباهات كند ولى بدين كار موفق نگرديد و در يكى از مجالس خود كه مملو از چهره‌هاى سرشناس اهل شام بود تصميم گرفت او را در تنگنا قرار دهد تا شايد هر چند به جمله‌اى ، تملقش را گويد لذا خطاب به او گفت : اى عقيل آيا به نظر تو من براى تو بهترم يا برادرت على بن ابى طالب ؟\r\nمعاويه بر اين گمان بود كه عقيل در پاسخش خواهد گفت : تو براى من از برادرم بهترى . و در آن صورت مىتوانست به يارانش بگويد كه عقيل نيز اعتراف كرده كه من در دين و دنيايش از برادرش براى او بهترم ولى عقيل به منظور معاويه و هدف او از اين پرسش پى برد و شيوه‌هاى نيرنگ‌كارانه و فريبكارانه و گمراه‌ساز او را مىشناخت لذا فورا پاسخش داد كه : برادرم در دينم برايم بهتر است و تو در دنيايم .\r\nمعاويه ساكت ماند و ديگر چيزى نگفت . گواينكه من بنا به چند دليل ، مطمئنم كه عقيل در حيات على ( ع ) هرگز وارد شام نشد و به حضور وى نرسيد و بعيد نمىدانم كه داستان پيوستن عقيل به معاويه ، از جعليات امويهاست تا بدين ترتيب و در پى حق - طلبيها و عدالت خواهيهاى عقيليها در كربلا و ديگر برخوردهاى حق طلبانهء آنها ، در صدد بوده‌اند تا حيثيت عقيل بن ابى طالب را خدشه‌دار سازند ، اين نيز ممكن است كه گفتگوى نسبت داده شده عقيل با معاويه ، پس از وفات امير المؤمنين على ( ع ) باشد .\r\nدر هر صورت ، اموال و داراييهايى كه معاويه آنها را به كار مىگرفت از هر سلاحى كه عليه امام على ( ع ) به كار مىبرد برنده‌تر و كارآتر بود . اين حقيقت را برخى ياران امام درك كرده بودند لذا نزد وى آمدند و خواستند تا در پخش اموال و تقسيم آنها ،\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nانعطاف بيشتر بخرج دهد . در اين راستا ، على بن يوسف المدائنى روايت مىكند كه گروهى از اصحاب على ( ع ) به حضور وى رسيدند و به او گفتند : اى امير المؤمنين اين اموال را ببخش و اشراف عرب و قريش را بر غير اعراب و بردگان ، برترى ده و از هر آن كس كه بيم مخالفتش و فرارش را به سوى معاوية بن ابى سفيان دارى ، دلجويى به عمل آور . حضرت على ( ع ) به آنها فرمود : آيا از من مىخواهيد كه پيروزى خود را با ستم بدست آورم ؛ به خدا سوگند مادام كه خورشيد بر مىآيد و ستاره‌اى در آسمان است من اين كار را نخواهم كرد و به خدا سوگند كه اگر اينها به من تعلق داشت اين كار را مىكردم ولى حال كه اموال متعلق به آنهاست چگونه اين كار را بكنم . آنگاه مدتى دراز ساكت ماند و سپس فرمود : مسأله از اينها گذراتر است « 1 » .\r\nو در روايت ديگرى كه مداينى از فضيل بن الجعد نقل كرده آمده است كه او مىگويد : از جمله مهمترين و بارزترين دليل دست شستن اعراب از امير المؤمنين ، جنبه مالى داشته چه او در تقسيم مال هيچ كسى را بر ديگرى برترى نمىداد و آنگونه كه معاويه نسبت به اموال مسلمانان مىكرد ، رؤسا و سران قبايل را تطميع نمىكرد لذا مردم على را رها كردند و به او ( معاويه ) پيوستند و مىافزايد كه على ( ع ) ، دورى گرفتن مردم از خود را به او شكايت برده و پاسخ مالك اشتر برخاسته از واقعيتهايى است كه مردم در آن دوره با آنها زندگى مىكردند . گفت : اى امير المؤمنين تو با آنها به عدالت رفتار مىكنى و حق را برقرار مىسازى و داد ضعيف را از قوى و گمنام را از سرشناس مىگيرى لذاست كه گروهى از آنها كه با تو هستند از حق و عدل ، نالان شدند و وقتى تطميعها ولخرجيهاى معاويه را در رابطه با رؤسا و اشراف ديدند بيش از پيش به دنيا پايبند شدند و كمتر كسانى يافت مىشوند كه دنيا را دوست نداشته باشند و بعد از سخنان مفصلى مىگويد حال اگر كيسه را براى آنها ( شل ) كنى همه به سويت روى مىآورند و از تو به نيكى ياد مىكنند و دوستىشان با تو ، شدت پيدا مىكند .\r\nامام عليه السلام در پاسخش فرمود : در مورد آنچه كه راجع به عدالت خواهى ما و حقيقت‌جويى گفتى خداوند مىفرمايد :  « مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلَّامٍ لِلْعَبِيدِ »  ( هر كس كار نيكويى انجام دهد براى خود كرده و هر كس كار نادرستى انجام دهد به خودش روا داشته و خداوند نسبت به بندگان ستمكار نيست ) . و\r\n\r\n\r\n","description":"","footnote":"\r\n( 1 ) نگاه كنيد به شرح نهج البلاغه ، ج 1 ، صفحهء 183 .\r\n","page_name":" 332 ","page_number":332},
  {"content":"\r\n\r\nمن با اين حال بيم آن دارم كه در بخشى از حقوق بندگانش ، قصور و كوتاهى ورزيده باشم و هر كس كه حق و عدل بر وى گران آمده و از ما دورى جسته ، خدا مىداند كه او بر اثر ستمى يا پناه جستنى ، از ما فاصله نگرفته چرا كه از عدل ما گريزان شده و جز دنياى رفتنى و فانى ، نطلبيده و ناگزير در روز قيامت از وى سؤال مىكنند كه چه‌كار كرده است . و در مورد حيف و ميل كردن اموال و خريد مردان با آن ، من آن كس نيستم كه از غنايم ، به كسى بيش از حق او دهم حال آنكه خداوند سبحان مىفرمايد :\r\n « كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ »  و خداوند محمد را در آغاز تنها فرستاد و گروهش را پس از اندك بودن ، بسيار كرد و پس از خوارى ، عزت بخشيد « 1 » .\r\nروزى كه خلافت به او رسيد ، امير المؤمنين ( ع ) اين گونه و بدين شيوه ، بر مردم حكومت كرد و زير بار نرفت كه با كسى به حساب دين خود ، سازش كند و پيروزى را با ستم‌پيشگى ، بدست آورد و با اموال مسلمانان ، وجدانهايى را بخرد و يارانى براى خود دست و پا كند . و نزديك بود كه دست دخترش ام كلثوم را قطع كند چون در يكى از اعياد ، گردن‌بندى را از بيت المال به عاريت گرفته بود تا پس از چند ساعت آن را بازگرداند و او پس از تهديد نماينده‌اش در بيت المال به مجازات قاطعانه در صورت تكرار چنين كارى يا اجازه دادن به كسى در تصرف حتى يك درهم ، گردنبند را بازپس گرفت و به دخترش فرمود : خويشتن را از حق دور مساز مگر همهء زنان مهاجر و انصار در چنين عيدى ، با چنين گردن‌بندى خود را مىآرايند ؟\r\nابو اسحاق الهمدانى روايت مىكند كه دو زن به حضور حضرت على ( ع ) رسيدند يكى از آنها عرب و ديگرى بيگانه بود آنها از وى كمك ( مادى ) خواستند و او به يكسان به آنها پول و غذا داد يكى از آنها گفت كه من زنى عرب هستم و اين يك عجم ( بيگانه ) است حضرت فرمود : به خدا سوگند كه من در اين غنايم بدست آمده براى خاندان اسماعيل بر خاندان اسحاق ، برترى و تفاوتى نمىبينم .\r\nپس از آنكه طمعكاران و فرصت طلبان اين برخوردها را از وى ديدند و شنيدند كه مىگفت : به خدا كه اگر اموال متعلق به خودم بود به طور مساوى تقسيم مىكردم چه رسد به اينكه متعلق به مسلمانان است و از وى شنيده بودند كه مىگفت : من نمىدانم كه شما به چه سازش مىكنيد ولى مسلما به قيمت فساد دين خود با شما سازش نخواهم\r\n\r\n\r\n","description":"","footnote":"\r\n( 1 ) شرح نهج البلاغه ، ج 1 ، صفحه 180 .\r\n","page_name":" 333 ","page_number":333},
  {"content":"\r\n\r\nكرد و پيروزى خود را بر اساس ستم بدست نخواهم آورد ، پس از شنيدن اين سخنان از وى و وقتى كه مطمئن شدند كه او به آنچه به آن عادت كرده و معمول شده است با آنها معامله نمىكند حال آنكه معاويه در برابرشان دست و دل بازى نشان مىداد و هر چه مىخواستند و هوس مىكردند بر آورده مىكرد پس از اينها همه طبيعى بود كه چنين برخوردى با وى كنند و روزهاى آخر زندگى خود را با درد و رنج و حسرت سپرى سازد و آرزو كند با مرگ يا كشته شدن ، از آنها جدا شود .\r\nبه نظر امام على ( ع ) ، سيستم حكومتى سالم جز بر اساس عدل نسبت به زيردستان استوارى نمىيابد و جز با لغو تفاوت و فاصله ميان طبقات و تلاش بر حسب شرايط و اوضاع و به سود نيازمندان و اقشار مستمند نمىتوان عدالت را تحقق بخشيد و مىدانست كه اين كارها ، به قيمت تلاشهاى بسيار حاصل مىشود و براى او به قيمت دشمن‌تراشيها و مخالف‌پروريهاى بسيارى تمام مىشود و از سوى ديگر ، معاويه و امثال او را قدرت مىبخشد ولى اين نكته او را از نظرش ، بازنمىداشت . در نخستين روزهاى خلافتش همهء اموال را به طور مساوى ميان همه تقسيم كرد در حالى كه اختلاف در توزيع اموال در دوران خلفاى پيش از او ، به اوج خود رسيده بود . در دوران خليفهء اول و دوم أبو بكر و عمر از دوازده هزار تا پنج و چهار و سه و دو هزار ( درهم ) براى تودهء مردم و فقرا متفاوت بود و در دوران سومين خليفه ( عثمان ) اين تفاوتها حد و مرزى نمىشناخت و روح و ارزشهاى جاهليتى كه به خاطر آن با ابو سفيان و امثال او مبارزه كرده بود به زشتترين و زننده‌ترين شكل خود بروز يافته بود . او نزديكان و خانوادهء خود را بر همهء مردم برترى داده بود و پستها و مقامها را در ايشان منحصر ساخته بود و آنانى كه تا پيش از آن سركردگى مشركان را در جنگ با اسلام به عهده داشتند و ياران و پيروانشان را بىهيچ حساب و كتاب و كنترلى ، فعال ما يشاء بودند و شرايط دشوارى كه در مدت كوتاه زمامداريش با آن دست بگريبان بود امكانش نمىداد كه اثرات منفى دوران سابق را بزدايد و چنگ در اموالى زند كه دارو دستهء حكام پيشين و بويژه اطرافيان عثمان كه اموال مسلمانان را ملك خويش مىانگاشتند و آن را نه متعلق به مسلمانان و جنگجويان بلكه متعلق به خزانه‌داران عثمان مىدانستند ، در قبضهء خود گرفته بودند حال آنكه امير المؤمنين اين اموال را متعلق به مردم و به طور برابر از آن همگى مىدانست و فقرا و ايتام و مستمندان را همچون اعضاى خانوادهء خويش مىدانست و آنان را بر خودش مقدم مىشمرد و در خوراك و پوشاك و\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمسكنش با آنان همدردى مىكرد و مىفرمود : بر زمان داران است كه خود را همرديف مستمندترين رعاياى خويش در آورند تا فقرا دلجويى يابند و اغنياء ، خود را نبازند .\r\n« الشعبى » راجع به او سخن گفته مىگويد : به اتفاق نوجوانان همسن و سال خود وارد « الرحبه » در كوفه شدم . على ( ع ) را ديدم كه بر سر دو كوزهء طلا و نقره ايستاده و چوبدستى بدست دارد كه مردم را با آن مىراند سپس بر سر اموال ( طلا و نقره ) بازمىگردد و آن را طورى ميان مردم تقسيم مىكند كه هيچ چيزى از آن باقى نمىماند و خود در حالى كه ذره‌اى از آنها با خود نبرده به خانه بازمىگردد . نزد پدرم بازگشتم و به او گفتم : امروز بهترين مردم با احمقترين آنها را ديدم گفت چه كسى را ديدى فرزندم ؟ گفتم : على بن ابى طالب را ديدم و ديده‌ها را برايش بازگفتم . به گريه افتاد و گفت : فرزندم تو بهترين مردم را ديده‌اى .\r\nو در صورتى كه او بلافاصله پس از پيامبر ، خلافت را بدست مىگرفت و تا پايان زندگى ادامه‌اش مىداد و پس از او به دستان پاك و رهبران شايسته‌اى چون ائمهء اطهار ( ع ) كه همه ويژگيهاى او را به ارث برده‌اند سپرده مىشد اسلام به نحو درستى براى جهانيان مطرح مىشد كه قادر بود با زندگى ، دانش و عقل در همهء زمينه‌ها ، پويايى و همراهى داشته باشد .\r\nبا وجودى كه دورهء خلافت امام كوتاه بود و در پى دورانى آمده بود كه از برجسته‌ترين ويژگيهايش ، اختلاف فاحش طبقاتى و استثمار ضعفا و اختصاص درآمدهاى دولتى به خليفه و اطرافيان او بود و علاوه بر اينها جرياناتى از هر سوى و به سركردگى و زعامت آنانى كه از سوى دست‌اندركاران سابق ، صاحب امتياز و منافع بودند و اموالى را كه از هر سوى به جيب آنان سرازير مىشد حيف و ميل مىكردند به راه افتاده بود و پس از دورهء كوتاه از خلافتش نيز ، دورانها ، دولتها و امارتهايى در شرق و غرب [ جهان آن روزى اسلام 
  ] در پى هم آمدند كه حكام آنها عنوان امير المؤمنين را يدك مىكشيدند و به نام اسلام و دين حكومت مىكردند ولى زشت‌ترين اشكال ظلم و ستم و زير پا گذاردن ارزشها و حيف و ميل و بر باد دادن ثروت ملتها و سرنوشت آنها ، اعمال مىگرديد . هر يك از اين امرا در دورانهاى اموى و عباسى در اندلس و غرب و جهان عرب داراى هزاران كنيزك و سوگلى و آوازخوان و برده و خلوتكده و ديگر وسايل و امكانات عيش و نوش و ريخت‌وپاشهايى كه از كاخها و دربارها فراتر مىرفت ، بودند و تا به امروز نيز هستند . حاكمانى در برخى كشورهاى عربى و غير عربى كه به نام\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاسلام و مسلمانان ، زشت‌ترين چهره‌ها و نقشهايى را كه آنان تحت عنوان امير المؤمنين ايفا مىكردند ، ايفا مىكنند .\r\nبدون ترديد راه و رسم چنان حكامى و تاريخ سراپا زشت و سرشار از نكبت آنها ، تصوير زشتى از اسلام در ذهن آنهايى كه جز از طريق سران و زمامداران و حكام و وابستگان به آنها آن را نمىشناسند ، بجاى مىگذارد و اين گونه عرضه‌كردنى و نماياندنى خود سلاح ويرانساز و ريشه كنى بود كه به دست دشمنان اسلام از جمله خاورشناسان ، ميسيونهاى ( مسيحى ) و ديگرانى كه عليه اسلام عمل مىكردند ، افتاده بود .\r\nحال با وجود كوتاهى مدت خلافت امير المؤمنين على ( ع ) كه آن هم توأم با آن همه اغتشاشات و طوفانهاى سهمگين بود و همهء وقت را و در خاتمه بخشيدن به آنها و حل و فصلشان مىگذشت و فرصتى براى اصلاحات همه جانبه و بنياد نهادن حكومت اسلامى آنچنان كه در نظر داشت ، نمىماند و على رغم آنچه كه حكام پس از وى - بدان گونه كه گفتيم ، چهره‌هاى زشتى از خود بجاى گذاشته بودند - تصاويرى روشن و گويا از انعطاف‌پذيرى اسلام ، سادگى و عدالت تشكيلاتش كه مشكلات بشرى را حل و فصل مىكند و زندگى آزاد و شرافتمندانه‌اى براى انسانها فراهم مىآورد ، بدست داده است .\r\nبهر حال ، سخن گفتن از زندگى على ( ع ) و سيرهء او ويژگيها و امتيازات انسانى كه از آنها برخوردار بود در يك كتاب آن هم از نويسنده‌اى چون من ، ساخته نيست دربارهء او صدها نويسنده و قلم بدستى كه ديدگاهها و گرايشهاى مذهبى مختلفى دارند قلمفرسايى كرده‌اند و گمان ندارم كه كسى از آن نويسندگان ، خود اذعان كرده باشد كه حق مطلب را ادا كرده است . دشمنان او و ستيزه‌جويان با اسلام تلاش ورزيده‌اند تا حتى شده نكتهء ضعفى در تاريخ پربارش از لحظهء ولادتش در خانهء خدا تا شهادتش در خانهء خدا ، بيابند ولى بدين كار موفق نشدند و دست از پا درازتر به دشنامش بر منبرهاى خود پرداختند در حالى كه خود معتقد بوده‌اند كه اين برخوردها چيزى از مقام و بزرگيش نمىكاهد و دردى از آنها را درمان نمىكند . برخى او را به ضعف سياستش متهم كردند چون مانند معاويه و ديگر زمامداران فريب و خيانت و نيرنگ در كارش نبود و با اموال مردم و ثروت مملكت ، وجدانها را نمىخريد و طرفدار دست و پا نمىكرد .\r\nگفتيم كه على ( ع ) همواره تلاش داشت تا در همهء ارگانهاى حكومتى ، اصلاحات\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nهمه جانبه‌اى را كه حق هر انسانى را تضمين كند ، پياده كند . او فرمانداران و دستگاههاى آنان را زير نظر داشت و همواره اصرار مىورزيد تا كار به دست كاردانان افتد و قضات از آنچنان كمكهايى برخوردار باشند كه ناگزير نشوند پا را از حق فراتر گذارند ؛ به كشاورزان و صنعت‌كاران كمك شود و وسايل توليد در اختيارشان گذارده شود تا دولت بتواند عوارض و مالياتهاى خود را بستاند و به ديگر مردم نيز بدان حد كمك شود تا بتوانند نيازهاى خويش را برآورده سازند . اين نكات همه از سفارشها و نامه‌هايش به كارگزاران آمده است و علاوه بر آن در فرمان خود به مالك اشتر آنگاه كه او را پس از چيره شدن عمرو بن العاص بر مصر و كشتن فرماندار او محمد بن أبو بكر ، به فرماندارى مصر گمارد ، اين اصول و بنيادها ، تأكيد شده است . دربارهء انتخاب و برگزيدن واليان در اين فرمان آمده است :\r\nميان خانواده‌هاى درستكار و پيش قدم در اسلام بگرد و آنان را كه آزموده و آبرومند و شايسته هستند پيدا كن چنين آدمهايى اصولا داراى اخلاقى پسنديده و رفتارهايى ستوده مىباشند عواقب امور را با دورانديشى مىنگرند و براى رسيدن به آرزوهاى خود كمتر بهانه مىتراشند . پس آنگاه رزق آنان را فراوان و كامل گردان چه با اين شيوه خاطرشان آسوده مىشود و براى اصلاح خويشتن توانايى مىيابند و ديگر از خوردن پولى كه زير دستشان مىآيد روى بر مىتابند و اگر بخواهند در امانتى كه به ايشان سپرده‌اى خيانت ورزند چون دليلى ندارند لذا بايد از شرمسارى پيشانى بر آستانت بسايند ضمنا كارهاشان را محرمانه مراقبت كن و بازرسانى راست و درست به سراغشان بفرست چه مراقبتهاى محرمانهء تو در كار آنان وادارشان مىسازد كه دربارهء رعيت امانت و مهربانى به كار ببرند ؛ هميشه از همكاران بر حذر باش تا اگر روزى يكى از آنان دستش را به خيانتى آلوده ساخت و بازرسانت همگى خيانتش را گزارش دادند گزارشهايشان را گواه كرده او را تحويل دادگاه بدهى و سزايش را كف دستش بنهى ، كوچك و خوارش كنى و داغ خيانت بر پيشانيش زنى و طوق ننگين تهمت را بر گردنش بيندازى .\r\nو در آنچه كه به مسأله انتخاب قضات مربوط مىشود آمده است : اما براى داورى ميان مردم برترين افراد رعيت را بگزين ؛ كسى باشد كه امور دشوار او را در تنگنا نگذارد و هيچ‌يك از متخاصمان او را بر سر لج نيارد به لغزشى كه برايش پيش مىآيد ادامه ندهد و دلش از بازگشت به سوى حق تنگ نشود و چون آن را تشخيص داد\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبيدرنگ در جايى كه شايسته است بنهد . هيچ‌گاه دلش به طمع نگرايد و تا درست به دعوايى پى نبرده و نكته به نكته و مو به موى آن را نديده است حكمى صادر ننمايد بايد بر اين كار مهم آدمى را بگمارى تا در جايى كه حق و باطل و يا حرام و حلال در هم مىآميزند بداند چه سان آنها را از يكديگر جدا سازد و چگونه در نشان دادن حق ، به دليل بپردازد . از مراجعهء دادخواهان كمتر به ستوه آيد و در پژوهش حقايق امور بر صبر و بردبارى خود بيفزايد و هنگام روشن شدن حكم استوار باشد و رودربايستى ننمايد آدمى بايد كه تعريف فراوان ، باد در دماغش نيندازد و ستايش بىپايان او را ننوازد البته چنين افرادى كم‌اند و به سختى بدست مىآيند ولى شايسته است كه اين داور ( قاضى ) را پيوسته بيازمايى و داوريش را بررسى نمايى به اندازه‌اى به او بده كه زندگيش آسوده بگذرد و از هم نپاشد و نيازش به مردم بسيار كم و ناچيز باشد مقام و منزلتى در درگاه خود براى او قائل شو كه ويژگانت چشم طمع به آن پيدا نكنند و سخن‌چينان از روى حرص و حسد پيش تو براى او نزنند . بارى پيرامون برگزيدن داور دادگر درست بينديش زيرا اين دين روزگارى چند در دست نابكاران گرفتار بود چنان كه از روى هوى و هوس با آن رفتار مىكردند و آن را وسيله‌اى براى دسترسى به خوشيهاى دنيا ساخته بودند « 1 » .\r\nو در مورد آنچه كه به برگزيدگان دستگاه دولتى مربوط مىشود آمده است :\r\nبدترين وزيرانت همان است كه وزير واليان نابكار پيش از تو بوده است و كسى كه با نابكاران و بدانديشان همكارى مىنمايد هرگز نشايد كه در ردهء نزديكان و ويژگان تو در آيد نابكاران و بدانديشان ياران گنهكارانند و برادران ستمكارانند پس تو اراده و دلخواهت را تنها محك و معيار سنجش آنان منه چون در پس اين چهره‌ها از درستى و امانت خبرى نيست و ديرى نمىپايد كه مىبينى رفتار و كردارشان نسبت به بندگان خدا با ددان درنده يكى است ولى آنان را با دوستى كه دربارهء نيكان پيش از تو به كار مىبردند بيازماى و بهترينشان را كه در ميان مردم به راستى و پاكدامنى معروفند انتخاب نماى چه اين امر دليل بر پيروى تو از فرمان خدا و دستور كسى كه ولايت را به دستت سپرده است مىباشد بايستى از رؤسا ، براى هر يك از سازمانهايى كه كارى انجام مىدهند رئيسى بگمارى و همهء چيزها را در اختيار او بگذارى ، رئيسى كه اهميت كار ، درمانده‌اش نسازد و زيادى و پراكندگى آن او را از پا نيندازد و\r\n\r\n\r\n","description":"","footnote":"\r\n( 1 ) در بيشتر جاىها ، برگردان متون نهج البلاغة را از ترجمهء آقاى فارسى ، نقل كرده‌ايم - م .\r\n","page_name":" 338 ","page_number":338},
  {"content":"\r\n\r\nبدان كه رفتار تو چه نيكو باشد چه زشت مردم هر گونه كژى و كاستى كه در كار دبيرانت ببينند و تو تغافل كنى بىگمان آن را به پاى تو خواهند نوشت . و دربارهء كشاورزان و صنعت‌پيشگان فرموده است :\r\nوضع خراج ( ماليات ) را به سود و مصلحت خراج‌دهندگان بهبود گردان زيرا بهبود وضع خراج و خراج‌گيران به بهبود وضع خراج‌دهندگان بستگى دارد و بايد نظر و توجه تو به آبادانى آن سرزمين بيش از گرفتن خراج باشد چون اگر جايى آباد بود مىتوان از آن بهره‌بردارى كرد اما كسى كه گامى در راه آبادانى بر نداشته و تنها جمع‌آورى خراج را برنامه كارش گذاشته به طور يقين بداند كه كشور را به ويرانى مىكشاند و بندگان خدا را به هلاكت مىرساند و خودش هم جز مدتى كوتاه بر سر كار نمىماند .\r\nچنانچه روزى به علت نرسيدن آب به رودخانه‌ها و جويها و ننشستن باران و شبنم بر كشتزارهاى اين سو و مرغزارهاى آن سويها و يا به سبب تلف شدن محصول بر اثر سيلها و آسيب ديدن آنها بوسيلهء آفات گوناگون از سنگينى خراج نزد تو شكايت آوردند شايسته است كه شكايتشان را بپذيرى و به آنان سخت نگيرى مبادا گمان كنى سنگينى بارى كه از رعيت برداشته‌اى بر دوش تو خواهد افتاد چه با اين شيوه آنان را دلگرم ساخته بيش از پيش در آبادانى كشورت و آراستن حكومتت به تو كمك خواهند كرد و در نتيجهء عدالتى كه دربارهء خرد و بزرگشان روا داشته‌اى به خودت و دستگاهت خوشبين خواهند شد . آنگاه مىتوانى با اطمينانى كه به تو يافته‌اند و به اميدى كه تاروپودش را از داد و دهشت بافته‌اند نيرويى از آنان بسيج نمايى كه از عهدهء هر دشمن سهمگين و پيش آمد ناگوار و سنگين برآيى . آرى تا دمى كه اصلاحات و آبادانى ادامه دارد رعيت هم از ته دل و با نيتى پاك فرمانت را مىگزارد و در برابر هر چيزى كه به او تحميل كنى تاب مىآورد ولى آنچه مسلم است خرابى كشور پديدهء دست و دلتنگى و احتياج مردم آن است .\r\nو دربارهء بازرگانان و صاحبان كارگاهها فرمود :\r\nديگر آنكه سوداگران و پيشه‌وران ستونهاى اقتصاد بشمار مىآيند ( هميشه درخواستهايشان را بپذير و به متصدى امر سفارش كن كه از هر گونه كمكى به آنها دريغ نورزد و از رفتار و كردارشان خرده نگيرد ) برخى از ايشان در شهرها مقيمند و گروهى سرمايهء خود را به صورت كالايى در آورده از اينجا به آنجا مىبرند ( و دسته‌اى هم هنرشان ساختن و پرداختن ظروف و ابزارهاى خانه است ) و همهء آنان مايهء سود و اساس رونق\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nزندگى هستند و نيازمنديهاى مردم را از شهرهاى دور و دراز فراهم مىكنند و از راه درياهاى موج‌پرداز و صحراهاى آكنده از سوز و گداز و دشتهاى پرنشيب و كوههاى با فراز همان جاهايى كه ديگران كمتر دسترسى دارند و در برابر سختيها و خطرهاى آنها تاب نمىآرند ، مىگذرند . پس آنان مسالمت جو هستند و نبايد از اينكه شايد روزى ياغى شوند بيم داشت و هوادار صلح و آرامشند و نشايد ايشان را در ردهء آشوبگران گذاشت . بهتر است در شهرى كه هستى و همچنين در گوشه و كنار ايالتى كه زير فرمان دارى به اوضاع و احوال يكايكشان رسيدگى كنى با همهء اينها بدان كه بسيارى از آنها در دادوستد بىاندازه سختگيرى مىورزند و از خود بخل و تنگ - چشمى نشان مىدهند و براى بردن سود بيشتر به احتكار مىپردازند و هر نرخى كه دلشان بخواهد روى كالاها مىگذارند اين كارها به زيان تودهء مردم است و براى فرمانداران عيب بزرگى بشمار مىرود بنابراين از احتكار جلوگيرى كن چه رسول خدا ( ص ) از آن جلوگيرى فرمود . بايستى كه دادوستد درست باشد و با موازين عدالت انجام بگيرد و نرخها به هيچ يك از طرفين - فروشنده و خريدار - زيان نرساند ( محتكرانى را كه پس از گوشزد تو دوباره به كار احتكار مىپردازند توبيخ و مجازات كن اما به شرطى كه در مجازات اسراف نشود ) . و در فرازهاى ديگر اين فرمان ، سفارش مستمندان و يتيمان و بيماران و افراد مسنى كه قادر به كار نيستند مىكند كه بر ايشان از خزينهء دولت مقررى كافى ، اختصاص دهد و ديگر نكات و برجستگيهايى كه حتى در دوران ما ، مترقىترين كشورها ، بدان نرسيده‌اند .\r\nخلاصه اينكه روش زندگى او در برابر مردم چه آن روزى كه حاكم بود و روزى كه محكوم ، آنچنان فضيلتها و ارزشهايى را برايش رقم زده است كه او را در رديف پيامبران و فرستادگان ، قرار مىدهد و به علاوه آنچه كه از احاديث درستى كه درستى آن را محدثين اهل سنت نيز صحه گذاشته‌اند و او از پيامبر اكرم ( ص ) نقل كرده و نيز آنچنان كه در مجاميع حديث شيعه و اهل سنت در مورد آيات نيز نازل شده درباره او آمده است و شيعه و برخى محدثين اصل سنت دربارهء احاديثى كه از وى و دربارهء وى آمده و نيز آيات فرود آمده دربارهء او ، دهها كتاب نگاشته‌اند و حتى حديث ( رد الشمس ) ( جلو گرفتن از خورشيد ) او را اكثر محدثين اهل سنت نقل كرده و گروهى از آنان همچنانكه در « صواعق » ابن حجر و ديگر كتب آمده آن را درست دانسته‌اند « 1 » .\r\n\r\n\r\n","description":"","footnote":"\r\n( 1 ) نگاه كنيد به فضايل الخمسة من الصحاح السته جلد 1 ، صفحه 273 و 274 و دلايل الصدق مظفرى و كتب ديگر .\r\n","page_name":" 340 ","page_number":340},
  {"content":"\r\n\r\nامينى در الغدير خود مدعى است كه حديث ( رد الشمس ) را جمعى از كاتبان و حفظ كنندگان قرآن با اسانيدى كه گروهى از - به تعبير وى - خبرگان فن برخى از آنها را تأييد كرده‌اند ، استخراج كرده‌اند و در ادامه مىگويد برخى از آنها كه شامل افراد زير هستند به كلى منكر ترديد داشتن در صحت اسانيد آن شده‌اند : ابن حزم ، ابن الجوزى ، ابن كثير و ابن تيمية . و مىافزايد : سرشناسان ديگرى پيدا شدند كه انكار چنين معجزه‌اى از على ( ع ) بر ايشان گران آمد و لذا دربارهء آن كتابهاى مستقلى به رشتهء تحرير كشيدند از جمله آنها مىتوان از الحاكم بن الحداد الحسكانى ، محمد بن الحسين الازرى ، الحسين - بن على البصرى ، خطيب برجسته خوارزم ابو المؤيد موفق بن احمد ، محمد بن اسعد بن على - النقيب و محمد بن يوسف الدمشقى الصالحى كه داراى نوشته‌اى است به نام ( مزيل - اللبس عن حديث رد الشمس ) و جلال الدين السيوطى كه او نيز رساله‌اى به همين نام دارد « 1 » .\r\nمنظور من از اين صحبتها آن است كه محدثين سنى و شيعه فضائلى چون ( رد الشمس ) و جنگيدن با جن و از اين قبيل را به وى نسبت داده‌اند كه عقل آنها را درك نمىكند كه به نظر من بر او ، غير ممكن نبوده است و امكان دارد كه به ارادهء خداوند توانا بر هر كارى ، صورت تحقق يافته باشد ولى ما در شيوهء زندگى و تاريخ پربارش آن قدر دليل و شاهد داريم كه نشان مىدهند راه و رسم زندگى او با راه و رسم زندگى هيچ يك از نوابغ دوران وجه شباهتى ندارد و در شخصيت او همه فضايل و مواهبى گرد آمده كه هرگز در كسى پيش و پس از وى ، فراهم نيامده است . ما كه اينها را داريم ديگر نيازى به حديث رد الشمس ، و زنده كردن مردگان و از اين قبيل احاديثى كه مجاميع حديث اهل سنت و شيعه از آنها پر است ، نداريم .\r\n« حسن البصرى » دربارهء او گفته است كه پيشتر ، زمانى بود كه سخن گفتن از فضل و برترى او جرمى سنگين و نابخشودنى بشمار مىرفت .\r\nاو در پاسخ كسى كه سؤالش كرده بود كه دربارهء چه كسى با مردم سخن مىگويد گفت : چه گويم دربارهء مردى كه دوستدارانش از بيم كشته شدن و تعقيب ، فضل او را پنهان كردند و بر زبان نياوردند و دشمنان از كينه و رشكى كه بر او مىبردند دم از فضل او نزدند ولى با اين حال آن قدر از فضايل و منقبتهاى او آشكار شده كه سر تا سر\r\n\r\n\r\n","description":"","footnote":"\r\n( 1 ) نگاه كنيد به الغدير ، ج 3 ، صفحهء 137 و پس از آن .\r\n","page_name":" 341 ","page_number":341},
  {"content":"\r\n\r\nجهان را پر كرده است . الحصرى در حالى كه از نستودن او در قصيده‌هايش ، پوزش مىخواهد مىگويد :\r\nو اگر چيزى ، بسيار و بسيارتر شد ، خود را نشان مىدهد و ( در برابر خورشيد ) صفات پرتوهاى آن ، بيهوده مىگردند .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nامام على و خلفاى سه‌گانه\r\nامير المؤمنين خود به اتفاق گروهى از انصار و مهاجرين ، طى سه يا شش ماه پس از وفات پيامبر ( ص ) ، برخورد قاطعانه و انعطاف‌ناپذيرى با خلافت أبو بكر داشت و همچنانكه گفتيم تا وفات فاطمهء زهرا ، حق خويش را طلب مىكرد . و در اين رابطه پيش از هر چيز استدلالش همانى بود كه خودشان در برابر انصار ، مطرح كردند و سخنان و گفته‌هايش را كه هيچ كس نمىتوانست انكار كند به خاطرشان آورد و بر همهء ادعاهاى ايشان خط بطلان كشيد و توانست با برخوردهاى خردمندانه ، تعداد بسيارى از مسلمانان را به سوى خود كشد و از بيعت با ابو بكر پشيمان شوند و از در مخالفت با وى درآيند ولى نشانه‌هاى مقاومت و قيامهاى مسلحانه‌اى كه در ميان اعراب نمايان شد و برخى از آنها به رهبرى ( متنبئين ) از دين بازگشتند او را ناگزير ساختند كه از حق خود صرفنظر كند زيرا اگر او همچنان موضع خود را حفظ مىكرد خطر اين وجود داشت كه آيين محمد ، از اساس ، مورد تهديد قرار گيرد و ديگر چاره‌اى جز اين نداشت كه با آنان همراهى و همگامى نشان مىداد تا اسلام به راه خود ادامه مىداد و پيامبرى محمد رسول خدا در دلها جاى مىگرفت و آيين وى همچون ترانه‌هايى ورد زبان ميليونها تن در اوقات نماز صبحگاهى و شامگاهى در هر جا و هر وقتى مىشد و آيا گذشته از خلافتى كه آن را مىطلبيد جز اينكه مردم را به خير و صلاح رهنمون باشد و رهنماى ايشان باشد و گره از كارشان بگشايد و در راه نشر اسلام و عظمت آن ، شمشير زند ، مىتوانست هدف ديگرى را پىگيرد ؟\r\nدر آن دورهء دشوار از تاريخ اين آيين ، امير المؤمنين دريافت كه مصلحت اسلام\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nايجاب مىكند كه هر آنچه را گذشته به بوتهء فراموشى سپارد و كمر به يارى دين خدا و اعتلاى آن بندد لذا در پى ابو بكر فرستاد او را به حضور خويش فراخواند شيخ نيز به شتاب آمد و ديدار آنها در فضايى آكنده از ايثار و فداكارى از سوى وى تا حد از خودگذشتگى ، صورت گرفت ولى او در آن لحظاتى كه دست بيعت به خلافت او داد و به بحث و مشاجرات در آن مورد پايان بخشيد و بنا به مصلحت اسلام ، اختلافات را كنار گذاشت در عين حال غافل از آن نبود كه رك و راست و با شجاعت تمام ، جنبه‌هايى را براى دشمنى كه شرايط وادارش ساخته بود تا با وى دست بيعت دهد ، و از همه چيز خود در راه خدا و براى خدا ، بگذرد ، روشن نسازد ؛ لذا وقتى تعارفها و مجاملهء ميان ايشان پايان يافت امير المؤمنين رو به سوى او كرد و فرمود : آنچه كه باعث شده بود با تو بيعت نكنيم رقابت ما در خلافتى كه به تو رسيده يا قبول نداشتن فضل و بزرگى تو نبوده ولى ما خود را در اين امر ، ذى حق مىدانستيم و معتقد بوديم كه شما آن را از ما دريغ داشتيد و از آن دورمان ساختيد . همين‌كه سخن امام پايان يافت ابو بكر در پاسخش در آمد كه : سوگند به آنكه جانم به دست اوست اى ابو الحسن ، خويشاوندان رسول خدا ، از خويشان خودم به من عزيزترند . ولى آنچه در مورد اين اموال ، ميان من و شما ، مشاجره افتاد كوتاهى از من نبود و هر كارى كه پيامبر كرد من كردم .\r\nاز اين پاسخ ابو بكر ، چنين برمىآيد كه او نمىخواسته موضوع خلافت را برانگيزد و در مورد حق على در آن ، سخن را ادامه دهد بلكه تنها به مسأله فدك و اختلاف بر سر آن پرداخته زيرا معتقد شده بود كه على ( ع ) خود مسأله خلافت را پايان يافته و حل شده قلمداد كرده بود حال آنكه سخن على ( ع ) درست دربارهء آن بود و طى اين سخنان ، ابو بكر را به استبداد و غصب حق خود ، متهم ساخت و از اين كار سرزنشش كرد . و بدين ترتيب ، گفتگوى آنها پايان يافت آنها مطمئن شدند كه دشمنى كه تا ديروز برايشان تهديدى بشمار مىآمد اينك از همه چيز خود در گذشته است و طى جنگهايى كه ابو بكر با مرتدان داشت ، مشاور و راهنماى امين خليفه و ياور او در سختيها و دشواريهاى حكومتى بود و در اين دنيا ، بدان بسنده كرد كه مردم را روشن سازد و به ميان آنها با حكم خداوندى ، قضاوت و داورى كند و هرگاه نسبت به تجاوز اعراب و مرتدان به مدينه ، احساس خطر كرد شمشيرش را بر دوش گيرد و در دل شب به اطراف مدينه مىشد تا جلوى تجاوزگران به شهر را بگيرد او اين كار را با صرفنظر كردن از گذشته و كرده‌هاى اينانى كه عليه وى به توطئه پرداختند و حقش را از وى دريغ\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nداشتند و به همسرش پارهء تن رسول خدا ، توهين روا داشتند ، و به همان گونه كه در زمان رسول خدا عمل مىكرد ، انجام مىداد و آنچنان كه هيچ كس يارا ندارد از گذشته‌ها گذشت و بزرگوارى بخرج داد و همان گونه كه گفتيم براى خدا ، از همه چيز خود ، در گذشت .\r\nحضرت على ( ع ) از خليفه در اين ايام اندكى كه به زندگيش باقى مانده بود جز آنچه كه در سقيفهء بنى ساعده به هنگام ناديده گرفتن او تو گويى كمترين سخنى از رسول خدا درباره‌اش نشنيده است ، ديده بود ، توقعى نداشت در آن موقع ابو بكر ، رو به عمر بن الخطاب و ابو عبيدة كرده و به آنها گفته بود شما از هر كس ديگر ، به خلافت اولىتر هستيد : با هر يك كه بخواهيد بيعت مىكنم ، او جز آنچه كه اتفاق افتاد ، انتظار نداشت و مىدانست كه عمر بن الخطاب پس از او به خلافت مىرسد و رويارويىها و زورگويىهاى آن يكى را ادامه مىدهد . او مطمئن بود و يقين داشت كه ابو بكر ، خلافت را به عمر بن الخطاب واگذار مىكند و على رغم اينكه بنا به روايت در برابر مردم گفته بود كه مرا بازگيريد زيرا كه از همهء شما بهتر نيستم و در روايت ديگر گفته بود مرا از كار بر كنار كنيد من مادام كه على در ميان شماست ، از همه شما بهتر نيستم و على رغم چنين سخنى ، مرده يا زنده ، مسئوليت اين كار را تحمل مىكند .\r\nامام على ( ع ) همه اينها را ديد و چشم بر ديده‌ها و شنيده‌هايش فرو بست و گوشهايش را از صداى ابو بكر روزى كه مردم را گرد آورد تا عمر بن الخطاب را بعنوان خليفهء پس از خود ، بر ايشان برگمارد ، برگرفت و خويشتن را از درگيريهاى عادى نفس انسانى ، بالاتر كشيد حال آنكه تعيين خليفه از سوى وى به مثابهء اين بود كه او خلافت مسلمين را ملك خويش مىداند كه آن را براى هر كس كه بخواهد به ارث مىگذارد يا مىبخشد ولى تا همين ديروز حديث جانشينى و وصى قرار دادن على از سوى پيامبر را خود و يارانش منكر گرديده بودند و مدعى شده بود كه اين حق مسلمانان است كه خود به اتفاق آراء ، خليفهء خود را برگزينند ولى امروز پس از خود ، اين خلافت را به عمر بن الخطاب وامىگذارد تو گويى خلافت از تركهء ابو بكر است و با ناديده انگاشتن مسلمانان ، مىگويد : اى مردم به خدا سوگند كه من از هيچ تلاش در ابراز نظر خود كوتاهى نكرده‌ام و خويشى را بر شما نگمارده‌ام و اينك عمر بن الخطاب را به جانشينى خود بر شما مىگمارم پس او را بپذيريد و از وى اطاعت كنيد .\r\nو در روايت ديگرى ، او وقتى خود را در شرف مرگ ديد مردم را جمع كرد ولى\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nنگفت كه براى چه ، اقدام به اين كار كرده است ولى بيشتر مردم مىدانستند كه او در صدد است عمر بن الخطاب را به جانشينى خود برگزيند ، پس از پايان گرفتن سخنرانى خود ، فرمانى به عمر نوشت و به وى گفت : اين فرمان را بگير و به سوى مردم شو و آنان را از متن آن آگاه ساز . مردم گفتند . شنيديم و اطاعت مىكنيم و مردى به وى گفت اى ابو حفص ( عمر ) محتوى نوشته چيست ؟ گفت نمىدانم ولى من پيش از همه ، آن را به كار مىگيرم .\r\nآن مرد به او گفت : ولى من مىدانم كه در آن چه آمده است تو در سال پيش او را كانديدا كردى و او امسال ترا كانديدا كرد . نكته‌گوييها و گفتگو ميان مسلمانان در اين زمينه ، بالا گرفت و سر و صداى بيشتر مردم نسبت به تصميم ابو بكر ، در آمد و او را متهم كردند كه خلافت را پس از خود به عمر بن الخطاب و بعد از او به ابو عبيدة بن - الجراح سپرده است و برخى مسلمانان نسبت به خشونت و تندخويى عمر بن الخطاب ، از وى انتقاد كردند ، طلحة ، تحرك و جنب و جوشى بيش از همه داشت زيرا اميدوار بود پس از ابو بكر ، خلافت به او رسد لذا به سراغ او كه از درد به خود مىپيچيد رفت و از او شكوه كرد ولى ابو بكر در برابرش ايستاد و تحقيرش كرد و از خانه بيرونش ساخت و كمترين اميدى برايش باقى نگذارد بنابراين تسليم شد و همچون ديگر مردم ، تن داد .\r\nولى حضرت على ( ع ) - آنچنان كه گفتيم - از جريان آگاه بود و مىدانست كه مخالفت به جايى نمىرسد و تنها ، به پيچيدگى بيشتر امور ، منجر مىشود و اين - مخالفت‌خوانى ، كه امروز به دليل چيره شدن بر مرتدين و لشكركشيهاى خود به آن سوى درياها با تمام قدرت خود و چشيدن طعم پيروزيهاى پياپى قدرتمندتر از ديروز شده بودند ، مسلما ، هراسى به خود راه نمىدهند ديگر منطقى نبود حقى را كه در آن روز بنا به مصلحت اسلام از آن صرفنظر كرده بود امروز دوباره بدان متوسل شود . او بيست سال بعد و هنگامى كه خود خليفهء مسلمانان گرديد آنچه كه امروز در دل داشت به زبان آورد . او طى خطبه‌اى كه به شقشقيه معروف است در هنگامى كه خلافتش در گيرودار حوادث و جنجالها و طوفانهايى از هر سوى بود فرمود :\r\nهان ، به خدا سوگند كه ابو بكر ، جامهء خلافت را ناروا بر تن خود بياراست در حالى كه به خوبى مىدانست شايستگى من به اين پايگاه ، همچون بايستگى ميله است براى سنگ آسيا . مرتبتم بس ارجمند است كه سيل فضل از آن فروريزد و مرغ بلند پرواز نتواند به سويش خيزد ناگزير چشم بر هم گذاشتم و سر را زير انداختم به انديشه فرو رفتم و گوهر خرد را در سراچهء ذهن سفتم . دو دل بودم كه چه كنم ؟ آيا با دست تنها و بىيار\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nو ياور به پيكار بپردازم و يا در اين تيرگى و آشفتگى غم‌افزاى ( كه كودك خردسال را پير و سالخورده مىدارد و مؤمن نيك نهاد را از پا در مىآورد ) صبر پيشه گيرم و با اوضاع بسازم ؟ ( سرانجام ديدم كه صبر در اين باره بهتر و به خرد نزديكتر است ) از اين رو با اينكه احساس مىكردم خارى در چشمم رفته و استخوانى گلويم را گرفته دست به دامان صبر زدم و تسليم پيش آمد روزگار شدم . دريغ ، ميراثم همچنان دستخوش يغما و تاراج بود تا اينكه اولى مرد و خلافت را پس از خود به عمر بن الخطاب ، سپرد . شگفتا ! او در حيات خود از يك سو خلافت را با دست ظاهرا دور كرد و از سوى ديگر پس از مرگش آن را به پيوند ديگرى در آورد گويى پستان شتر است كه شيرش را دست بدست مىبخشند .\r\nبارى اين يكى ، خلافت را به راهى دشوار و سنگلاخ افكند كه دست‌اندازهاى بىشمار داشت . . . تا پايان خطبه كه برخورد آنان را با خلافت و اينكه آن را چگونه يكى پس از ديگرى به هم حواله دادند و سرانجام آنچه كه در خلافت خودش آمد ، به تصوير كشيده است .\r\nاستاد عبد الفتاح عبد المقصود در كتاب خود « على بن ابى طالب » در صحبت از برخورد حضرت على با خلافت پس از آنكه ابو بكر آن را پس از خود به عمر بن الخطاب واگذارد ، مىگويد : خيلى طبيعى بود كه چنين امرى ، دل خشماگين على ( ع ) را به درد آورد و آن را منفجر سازد زيرا ستمى بر ستم و پافشارى چند باره بر سلب حق او بود ولى او با خويشتن‌دارى و شكيبايى فراوان ، خشمش را فرو خورد و در برابر ياران پيامبرى كه تصميم گرفته بودند حكومت را از خاندان محمد بدر آورند و يك بار ديگر با او در افتند ، ترجيح داد كه خانه‌نشينى پيشه كند اين كار از قريش ، غير منتظره نبود ولى جاى شگفتى بسيار در اين بود كه ابو بكر آن هم پس از حل و فصل اختلافها با على ( ع ) در اين بازى شركت كند چه مقام و منزلت اين جوان در ميان گروه‌هاى مسلمانان و فداكاريها و جانبازيهايى كه از آغاز تولد اين آيين ، در راهش به عمل آورده بود و نيز انديشمندى و خردمندى او بر وى پوشيده نبود و حكومت اسلامى خود راه كمال و تكامل را پيش گرفته بود .\r\nاستاد عبد الفتاح در ادامه مىگويند : شيوه‌اى كه او در برگزيدن ( جانشين خود ) به كار برد را مىتوان به خطا و دو رنگى ، توصيف كرد چه او بدون در جريان گذاردن خاندان پيامبر ( ص ) ، تصميمى را گرفت و در صدد تحقق آن بر آمد و با اين كار مرتكب همان اشتباهى شد كه پيش از آن و به هنگام فوت پيامبر اكرم ( ص ) ، عمر بن الخطاب\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nمرتكب آن گرديد چه به اتفاق او ( ابو بكر ) به سقيفة بنى ساعدة رفت و هيچ از خاندان بنى هاشم را به همراهى خود ، دعوت ننمود . و مىافزايد : ابو بكر ، على را كه از هر كس ديگر شايستگى و لياقت بيشترى داشت ، ناديده گرفت و او را به حساب خود وارد نكرد و پيش از انتخاب جانشين خود ، با اصحاب خود ( جز على ) به مشورت پرداخت گواينكه ظاهرا اين مشورت نيز نتوانست او را از اين انتخاب خويش ، بازدارد چه در ميان اعراب چه كسى يافت مىشد كه آنها او را بر پسر عموى پيامبر ترجيح دهند و به جايش بنشانند بطورى كه ابو بكر ، از دعوت او براى مشورت كردنش ، چشم پوشد ؟\r\nشگفتا كه اين خليفه ، از دعوت او براى مشورت كردنش ، چشم پوشد ؟\r\nشگفتا كه اين خليفه ، هر وقت در مورد سرنوشت يك تن از رعاياى خود اختلاف نظرى پيش مىآمد ، نظر على ( ع ) را جويا مىشد و آن را به كار مىبست ولى اكنون كه پاى سرنوشت دولت و حكومتى بميان است كه همهء رعاياى او را در بر مىگيرد ، با او به مشورت نمىنشيند .\r\nشگفت از مردى بود كه براى خويش جانشين تعيين كرد حال آنكه مطمئن نبود كه خود پس از رسول خدا ، سزاوارى و شايستگى پست خود را داشته يا اينكه ديگرى جز او ، شايستهء آن بوده است تا جايى كه خود پيش از مرگش و در حضور ابن عوف ، گفته بود : بسيار دوست داشتم كه در اين باره از رسول خدا مىپرسيدم و جويا مىشدم تا با كسى ، اختلاف پيدا نمىكردم . ولى با اين حال و پيش از آنكه خلافت را به عمر بن - الخطاب بسپارد ، با يارانش در اين خصوص به مشورت پرداخت و كسى را كه از همه به مشورت سزاوارتر بود و نظر صائب‌ترى داشت ، ناديده گرفت .\r\nابو بكر ، خلافت را پس از خود به عمر بن الخطاب سپرد و بدون ترديد از پيش در اين مورد به توافق رسيده بودند و برخى يارانش از اين توافق قبلى ، پرده برداشته و گفته بودند كه : او در سال گذشته ترا كانديدا كرد و تو اينك او را نامزد كرده‌اى و عثمان بن عفان در ميان اطرافيانش ، از همه بيشتر ، سنگ عمر را به سينه مىزد .\r\nدر كتب تاريخ آمده است كه ابو بكر ، عثمان بن عفان را نزد خود طلبيد و به او گفت : اى ابو عبد الرحمن ، دربارهء عمر بن الخطاب برايم بگو . و پاسخش داده بود كه :\r\nاى خليفهء رسول خدا ، تو از حال و وضع وى باخبرترى . و وقتى ابو بكر اصرارش كرد كه سخن گويد گفت : تنها اين را مىدانم كه او پنهانش بهتر از آشكار اوست و در ميان ما كسى چون او يافت نمىشود . چهرهء ابو بكر از هم گشوده شد و گفت : خدايت بيامرزد اى عبد اللّه . به خدا كه اگر عمر بن الخطاب را رها كنم از تو نخواهم گذشت . و سفارشش\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nكرد كه گفتگوى ميان خود را سربسته بدارد و از وى خواست تا نوشته‌اى در مورد خلافت عمر پس از خود را برايش بنويسد . و شروع به ديكتهء متن آن كرد : نوشت اين فرمانى است كه عبد اللّه بن عثمان به مسلمانان صادر مىكند . در اينجا ، سخن گفتن بر او دشوار گرديد و بيهوش شد . عثمان دستان خود را از روى نوشته برداشت و نگاهى به ابو بكر كرد و بيهوش يافت و ترسيد كه پيش از تمام كردن نوشته ، از دنيا رخت بربندد بنابراين خودش آن را تكميل كرد و نوشت : من عمر بن الخطاب را بر شما ، جانشين خود ساخته‌ام ، پس او را بپذيريد و اطاعتش كنيد . وقتى ابو بكر به هوش آمد و نوشتهء خود را بر وى عرضه كرد آن را صحه گذارد و سفارش كرد كه نامه را به عمر برساند و آن را به مهر خود ، مهمور كرد .\r\nبدين گونه خلافت در پى جدالى ميان عمر و طلحة و با ناديده گرفته شدن على بن - ابى طالب ، به عمر بن الخطاب رسيد و اين سبك خود نشانگر و مؤيد آن است كه از پيش ميان آنها در اين مورد توافق حاصل شده بود و حتى مىتوان حدس زد كه عثمان نيز يكى از طرفهاى توافق بوده است . اين مطلب را سخن ابو بكر كه گفته است « به خدا سوگند كه اگر عمر بن الخطاب نبود از تو در نمىگذشتم » تأييد مىكند . سكوت ابو سفيان كه از سرسخت‌ترين مخالفان ابو بكر بود و خاندانش را فرومايه‌ترين خاندان قريش توصيف مىكرد نيز اشاره به همين مطلب دارد او ناگهان ساكت شد و با آنها همراهى كرد مسلما اين سكوتش قيمتى داشته كه او و خانواده‌اش را راضى كرده است و اين قيمت بيش از آن است كه برخى مورخين اظهار مىدارند و مىگويند آنها ( ابو بكر و عمر ) مالياتهايى را كه گرد آورده بود به خودش بخشيدند . او را چيزى جز بهره‌اى از قدرت در خانواده‌اش ، راضى نمىكند و اينك نيز ابو بكر پسر او را پس از بيرون راندن روميها از شام ، والى آن ديار كرده است و به عثمان مىگويد به خدا سوگند كه اگر عمر بن الخطاب نبود ، از تو در نمىگذشتم و عمر بن الخطاب نيز ده سال بعد ، تصميم مىگيرد آنچه را كه خود و رفيقش ( ابو بكر ) با خانواده ابو سفيان ، قرار گذاشتند جامهء عمل بپوشاند و خلافت را به سبك تازه‌اى كه فاقد برچسبى كه خلافت عمر داشت ، به عثمان مىسپارد و ما هنگام سخن گفتن از شورايى كه عمر با شش تن از مهاجرين تشكيل داد ، اين جريان را توضيح بيشترى خواهيم داد .\r\nبهر حال برخورد ابو بكر با خلافت عمر بن الخطاب و كانديدا كردن عثمان براى اين پست با اين گفته او : مرا به خود واگذاريد كه مادام كه على در ميان شماست بهترين\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nشما نيستم ، يا اين سخنش پيش از مرگ - آنگونه كه مورخين از وى نقل كرده‌اند - تنها بر سه كارى كه انجام دادم و اى كاش انجام نداده بودم و سه پرسشى كه اى كاش از رسول خدا پرسيده بودم و سه كارى كه اى كاش انجام داده بودم ، افسوس مىخورم و يكى از سه كارى را كه آرزو مىكرد اى كاش از رسول خدا پرسيده بود سرنوشت خلافت پس از وى بود و اينكه آيا انصار در آن حقى دارند تا كسى ديگر در حق او منازعه نكند « 1 » ، تناقض داشت .\r\nشگفت از اين كسى است كه در حال مرگ ، در كار خود ترديد دارد و بيم از آن دارد كه خلافت حق ديگرى جز او بوده است و خود از صاحبانش آن را غصب كرده است و افسوس و حسرت مىخورد كه چرا در اين باره از رسول خدا ، نپرسيده است پس چرا مسئوليت آن را مىپذيرد و بىهيچ ترديد و ملاحظه‌اى نسبت به معترضين به اين اقدام ، آن را به عمر بن الخطاب واگذار مىكند و چرا عثمان را كانديدا مىكند و به خدا سوگند ياد مىكند كه اگر عمر بن الخطاب نبود از او در نمىگذشت و آيا اگر واقعا آنگونه كه مدعى است بيم آن دارد كه مبادا پيامبر پيش از فوت خود آن را به ديگرى واگذارده آيا به ذهنش خطور نمىكرد كه على بن ابى طالب يكى از آن كسانى باشد كه خلافت به او واگذار شده است پس چرا او را ناديده مىگيرد و تو گويى اصلا مطرح نبوده است و تنها عثمان بن عفان را مد نظر قرار مىدهد و چيزى جز اينكه عمر در قيد حيات است او را از واگذاشتن خلافت به وى ، بازنمىدارد ؟\r\nبه نظر من ابو بكر تنها به اين علت گفته است كه : آرزو مىكردم از رسول خدا پرسيده بودم كه پس از وى عهده‌دار ولايت مسلمانان به دست كيست و اينكه آيا انصار در آن حقى دارند يا خير ، كه سخن صريحى را كه در مورد على بن ابى طالب ( ع ) مطرح بوده و مردم بنا به برخوردهاى پيامبر در غدير خم و جاهاى ديگر ، در اين باره سخن مىگفتند ، خدشه‌دار سازد و زير علامت سؤال ببرد .\r\nدر هر صورت ، استاد عبد الفتاح عبد المقصود دربارهء اين گفته ابو بكر به عثمان : « اگر عمر بن الخطاب نبود از تو در نمىگذشتم » تأمل بجايى كرده مىگويد : او در اين انتخاب خود ، به سازش مورد توافق خود ، نايل آمد و توانست زمان خلافت را چند سالى بدرازا كشاند و خود شاهديم كه در اين كار ، هم از اين جهت كه على ( ع ) كه به پرهيزگارى\r\n\r\n\r\n","description":"","footnote":"\r\n( 1 ) نگاه كنيد به اليعقوبى ، جلد 2 ، صفحهء 116 ، چاپ نجف .\r\n","page_name":" 350 ","page_number":350},
  {"content":"\r\n\r\nشناخته شده بود حقش پايمال شده بود و حتى اگر عمر بن الخطاب را نيز در خط پرهيز - گارى بدانيم على ( ع ) بر وى ( با پيشگاميش در اسلام ) سبقت داشته و از اين جهت نيز حقش پايمال شده و آنگاه نيز كه از وى مىشنويم كه به عثمان مىگويد : اگر از عمر بن - الخطاب بگذرم ترا ناديده نخواهم گرفت در واقع با اين سخن نيز سخن على را ناديده و پايمال كرده است . عثمان چه پرهيزگارى داشت و چه ويژگى را دارا بود كه على بن - ابى طالب فاقد بود و مستحق چنين تقدمى گرديد و ابو بكر به چه زبانى اين سخن را بازگفت آيا مىتوان گفت سخنش از باب تعارف با دوستش بشمار مىآمد يا اينكه سخن او حساب شده و با در نظر گرفتن همه جنبه‌هاى مسأله بوده است . البته كه اينها را ابو بكر در آن هنگام نمىتوانست ناديده بگيرد . حوادث بعدى به طور مشخص پاسخ اين پرسش ما را داده‌اند گواينكه خود نيز بىآنكه قصد پاسخگويى داشته باشد ، پاسخ چنين پرسشى را داده بود .\r\nو در ادامه مىگويد : اصلى را كه قريش در انتخاب جانشينان رسول خدا در نظر داشتند و عمل مىكردند مخالفت هميشگى با خاندان پيامبر و سلب حق ايشان بود اين حقيقت را هميشه حوادث و جريانات ، تأييد مىكند اگر در آغاز صورت آشكارى در سخن ، به خود نمىگرفت ولى بتدريج ، پرده‌ها به كنار رفت و همه چيز آشكارا صورت مىگرفت و قريش با فوت پيامبر و واگذاردن جانشينى به ابو بكر ، بىپرده و به بلندترين صدا و بىهيچ لاپوشانى به بنى هاشم گفتند : ما خوش نداريم كه نبوت و خلافت هر دو در اين خاندان ، گرد آيد .\r\nگروهى از نويسندگان و محدثين پيشين نيز دشمنى قريش با خاندان پيامبر و توافقشان بر اينكه نبوت و خلافت در اين خاندان گرد نيايد را تأكيد كرده‌اند . ابن - ابى الحديد در شرح نهج البلاغة و آنجا كه سخن از برخورد قريش با على بن ابى طالب است مىگويد : اعراب بويژه قريش را نمىتوان در كينه به على و انحراف از او ، سرزنش كرد . او خونهاى آنان را ريخت و ايشان را از هم پاشيد و همچنانكه مىدانيم در جنگ و ستيز با آنها بىمحابا بر آنان يورش مىبرد و آنچنان كه امروزه نيز شاهديم اسلام در مانع از بقاى كينه‌ها در دلها نگرديد و مردم همان مردم پيشين بودند و طبيعت‌ها فرقى نكرده بود و هر خونى را كه پيامبر خدا با شمشير على يا شمشير ديگران به زمين ريخته بود اعراب پس از وفاتش همهء آنها را تنها به على ( ع ) نسبت داده بودند زيرا در شرع و سنت و عادت ايشان كسى چون على يافت نمىشد كه خونهاى ريخته شده همگى به او\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nنسبت داده شود « 1 » .\r\nابن ابى الحديد آنچه را گفته ، درست گفته است ولى دليل ديگرى را كه چه بسا از اين دليل كم اهميت‌تر نيست ، به فراموشى سپرده است و آن اينكه كسانى چون ابو سفيان ، صفوان بن امية و سهيل بن عمرو و الحرث بن هشام و عكرمة ابن ابى جهل و ديگر طاغوتها و جباران قريش كه با قدرت و سرسختى در برابر آيين اسلام ايستادند و تا هنگامى كه ناگزير به تسليم شدند اين موضع مخالف خود را حفظ كرده بودند تنها به اين علت چنين برخوردى با آن داشتند كه اسلام با منافع و مصالح و امتيازهاى ايشان ، در تضاد بود و ميان آنها و بردگان و فقرا و مستضعفين ، برابرى ايجاد كرده بود .\r\nآنها و امثال آنها مىدانستند كه به قدرت رسيدن على ( ع ) ، تداوم سيرهء پيامبر ( و همان سياست ) است و اگر پيامبر پس از فتح مكه بنا به مصالح اسلام با آنها انعطاف بخرج داد ، از على ، هيچ انعطاف و سازشى به حساب اسلام در رابطه با خود و جز حق و عدالتى كه همه را برابر مىداند ، نخواهند ديد .\r\nولى در پرتو حكومت ديگرانى جز او ، رضايت خود را بدست مىآورند و ديگر حد اقل برخى خواسته‌هاى آنان را بر آورده مىسازند لذاست كه اينان خلافت ابو بكر و جز او را پذيرا شدند و به ستيز با گروهى از انصار و ديگران كه على ( ع ) را مطرح مىساختند كمر بستند . در برخى مجاميع حديث آمده كه سهيل بن عمرو عشق انصار به على و پافشارى آنان در بازگرداندن خلافت به او را تحمل نكرد و سران قريش را تحريك مىكرد و به آنها مىگفت : اى گروه قريش ! اينان خلافت را براى خود و براى على بن ابى طالب مىخواهند و على بن ابى طالب كه در خانهء خود نشسته مىتواند آنان را سر جاى خود بنشاند هان بياييد آنان را به خليفهء خود فراخوانيد و از ايشان بخواهيد تا با او بيعت كنند و اگر تن در نداد با ايشان بجنگيد به خدا كه اميدوارم همچنانكه با يارى ايشان ، قدرت را بدست گرفتيد ، بر آنها چيره شويد .\r\nو پس از آن الحارث بن هشام بر ايشان سخن راند و گفت : اى مردم ! اگر انصار پيش از شما ايمان آوردند و پيامبر را از خانه‌هاى ما به خانه‌هاى خويش ، جاى دادند و ياريش كردند اينك با پافشارى خويش در اين جهت كار را بجايى رسانده‌اند كه جز شمشير ، گزيرى ميان ما و آنها باقى نمانده است .\r\nو عكرمة بن ابى جهل نيز در آمد كه ، حال اگر پيامبر خدا نفرموده بود ائمه از\r\n\r\n\r\n","description":"","footnote":"\r\n( 1 ) نگاه كنيد به جلد سوم شرح نهج البلاغة ، چاپ مصر .\r\n","page_name":" 352 ","page_number":352},
  {"content":"\r\n\r\nقريش هستند ، ما با انصار از در مخالفت در نمىآمديم و حال كه پيامبر چنين سخنى گفته با ايشان در ميان بگذاريد و اگر نپذيرفتند به جنگشان درآييد . ديگران نيز سخنانى گفتند و قريش را عليه انصارى كه على ( ع ) را مطرح مىكردند ، تحريك كردند و برخوردشان با انصار تنها به اين دليل بود كه آنها همچنانكه سهيل بن عمر به صراحت بيان داشت و الحرث بن هشام به طور ضمنى بيان كرد حق على ( ع ) را مطالبه مىكردند .\r\nاينانى كه نسبت به خلافت ابو بكر ، هيجان نشان مىدادند تا همين ديروز خود و پدرانشان از سرسخت‌ترين دشمنان اسلام بودند و اين برخوردشان ، گروهى از انصار را برانگيخت ولى ثابت بن قيس انصارى ، آنان را آرام كرد و با اين سخنان گويا و كوتاه كه خود از هزار و يك بيان ديگر ، رساتر بود ، آنان را آرام ساخت : اى گروه انصار ، وقتى گفتهء اينان بايد بر شما گران مىآمد كه از شمار دين داران قريش بودند .\r\nبا اين سخن كوتاه ، انصار آرام گرفتند و به بازخوانى و بازنگرى تاريخ آنها و پدرانشان و كسانى كه در خط آنها بودند و برخوردهاى دشمنانهء آنها را با اسلام و پيامبر و نيز چگونگى اسلام آوردن قلابى آنها ، پرداختند .\r\nبرخى روايات مشعر بر آنند كه همان گونه كه خليفه و اركان دارو دستهء او به واسطه خالد بن الوليد ، از دست سعد بن عبادة الانصارى نجات يافتند و ادعا كردند كه جنها او را بقتل رساندند و آثارى كه به جن نسبت دادند به جاى گذاردند در اين انديشه بودند كه از على بن ابى طالب نيز به هنگام نماز رهايى يابند ولى ابو بكر در آخرين لحظه اين توطئه ، از آن صرفنظر كرد و به جاى اينكه نمازش را با تسليم - آن گونه كه در نقشه پيش‌بينى شده بود - بپايان برد گفت : لا تفعل يا خالد ( اى خالد اين كار را نكن ) و اين كارش نزد فقهاى برخى مذاهب به عنوان اينكه عمل صحابى همسنگ دلايل احكام است ، جوازى بر بپايان رساندن نماز بدون تسليم ، گرديد .\r\nدر جلد سوم شرح نهج البلاغة دربارهء دلايل و عواملى كه مانع از قتل على پس از وفات پيامبر گرديد در حالى كه اعراب نسبت به انتقام شكيبايى ندارند و امير المؤمنين آنان خود و قبايلشان در تمامى نبردهايى كه در راه اسلام داشته از هم پراكند پرداخته مىگويد پس از آنكه ابو جعفر الاسكافى برخى اين عوامل و دلايل را بنابر نظر خود بر شمرده بود به وى مىگويد : آيا آنچه كه دربارهء خالد و توطئه قتل على ( ع ) در هنگام نماز ، گفته مىشود صحت دارد ؟ در پاسخ مىگويد : برخى علويها ، اين سخن را يادآور مىشوند و در ادامه مىگويد : مردى به حضور زفر بن الهذيل از دوستان ابو حنيفه رسيده\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاز وى در اين باره كه ابو حنيفه قائل به جواز پايان بردن نماز بدون تسليم و با سخن يا كار و جريان و اين قبيل است ، جويا شد . گفت : آرى جايز است و ابو بكر نيز در تشهد خود چيز ديگرى را بر زبان آورد . مرد پرسيد : ابو بكر چه گفت ؟ پاسخش داد :\r\nكه به تو ربطى ندارد . سؤال خود را دوباره و سه‌باره تكرار كرد ، ولى پاسخى نداد و گفت بيرونش كنيد كه او بهتان مىزند و از خطابية ( فرقه‌اى از غلات شيعه ) است .\r\nدر اينجا ، ابن ابى الحديد به ابو جعفر مىگويد : تو در اين باره چه مىگويى ؟ گفت :\r\nمن اين را بعيد مىدانم اگر چه اماميها آن را روايت كرده‌اند ، ابو جعفر افزود ، ولى در مورد خالد بن الوليد اين كار او را بعيد نمىدانم زيرا هم شجاعتش را داشت و هم كينه‌اى نسبت به او مىورزيد ولى از ابو بكر اين كار را بعيد مىدانم او هرگز بدست - گرفتن خلافت ، فدك و غصب حقوق فاطمه و قتل على بن ابى طالب را با هم انجام نداده است . به او گفتم : مگر نه آنكه خالد بن وليد قادر به كشتن او بود ؟ گفت : آرى و چرا كه نتواند در حالى كه على غافل بود ( و به نماز ايستاده بود ) و او نيز شمشيرش را بدست داشت ، ابن ملجم او را ناجوانمردانه و به فريب كشت ولى خالد بن الوليد از ابن ملجم كه شجاع‌تر است ، مىگويد از وى دربارهء اينكه اماميها ( شيعه ) در اين باره چه گفته‌اند ، پرسيدم . خنديد گفت اين را كه خودت مىدانى چرا از من سؤال مىكنى آنگاه گفت :\r\nبيا از اينها درگذريم بگو ببينم در اين معنى ، چه ابياتى را از حفظ دارى ؟ گفتم : ابياتى از ابو الطيب المتنبّي به ياد دارم :\r\n- ما بهتر مىدانستيم با اين حال در نجد ، پرسيديم كه راه ما آيا دراز است يا به درازا مىكشد ، - بسيارى از سؤالها ، گوياى شور و شوقى است و بسيارى از پاسخها ، كاهندهء شور و شوق است « 1 » .\r\nاز پاسخ زفر بن هذيل دوست ابو حنيفه ، چنين بر مىآيد كه چيزى از اين قبيل ، وجود داشته است زيرا او در اين باره كه ابو بكر به هنگام تشهد ( نماز ) به خالد بن الوليد چه گفته بود ، سكوت كرد و على رغم پافشارى ، سؤال‌كننده ، پاسخى به او نداد و امر كرد كه از مجلسش بيرونش كنند و او را به « خطابيه » نسبت داد حال اگر سخن ابو بكر جز آنچه اماميه مدعيند بود ، دليلى براى خوددارى هذيل از پاسخ ، وجود نداشت و\r\n\r\n\r\n","description":"","footnote":"\r\n( 1 ) نگاه كنيد به صفحه 284 از شرح نهج البلاغة ، چاپ مصر ( جلد سوم )\r\n","page_name":" 354 ","page_number":354},
  {"content":"\r\n\r\nنيازى نبود كه سؤال‌كننده را به اين شيوه ، بيرون راند همچنانكه ابن ابى الحديد و ابو جعفر نيز در گفتگوى خود در اين باره ، ترديدها و اما و اگرهايى را بر انگيختند و به اين نتيجه رسيدند كه اگر خليفه اين كار را كرده باشد مرتكب جنايتى بىنظير در اسلام شده است .\r\nو آنچه كه ترديد ابو جعفر را نشان مىدهد اينكه او در تكذيب روايات اماميه ، قاطعانه سخن نمىگفت و تنها بعيد دانست كه ابو بكر ، هم خليفه باشد و هم فدك را داشته باشد و حق فاطمه را غصب كرده باشد و هم اينكه على بن ابى طالب را كشته باشد و علتى جز اين را يادآور نمىشود و روشن است تنها بعيد دانستن آنچه كه در روايتهاى اماميها آمده براى تكذيب آن كافى نيست بويژه كه آنها در مورد سعد بن عباده همين كار را كردند و همچنانكه در پاسخ ابو جعفر آمده ، فاطمهء زهرا را بخشم آوردند و در تاريخ نظاير اين موارد در راه قدرت ، بسيار اتفاق افتاده است .\r\nآنهايى كه جريان حوادثى را كه در آن روز اتفاق مىافتاد و نيز برخورد مهاجرين را با على و فاطمهء زهرا پارهء تن پيامبر ( ص ) ، پيگيرى كنند اين موضوع و از آن بالاتر آن را نيز بعيد نمىداند ولى البته اين نيز مادام كه متون تاريخى قابل اعتماد و درستى در اين زمينه فراهم نباشد ، براى محكوم ساختن آنها بخاطر انجام كارى از اين قبيل كافى نيست و اكنون نيز بنده در صدد سخن گفتن از درستى يا نادرستى متون مزبور نيستم و قصد آن نيز نداشتم كه به چنين موضوعى كشانده شوم ولى بهر حال سخن ، بىآنكه خواسته باشم ، مرا بدينجا كشاند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nعلى ( ع ) در عهد عمر بن الخطاب\r\nشگفتا ! او در حيات خود از يك سو خلافت را با دست ظاهرا دور كرد و از سوى ديگر پس از مرگش آن را به پيوند ديگرى در آورد ؛ گويى پستان شتر است كه شيرش را دست به دست مىبخشند ؛ بارى اين يكى خلافت را به راهى دشوار و سنگلاخ افكند كه دست‌اندازى بىشمار داشت و برخوردهاى فراوان در صفحات تاريخ نگاشت . ( از خطبهء شقشقية ( على ( ع ) ) ابو بكر در جانشين ساختن عمر بن الخطاب ، با طلحة و عبد الرحمن و ديگران مشورت كرد گواينكه اين مشورت نيز مانع از آن نمىگرديد كه از اين انتخاب خود ، صرفنظر كند . بيشتر آنها كه مورد مشورتش قرار گرفتند مايل به خلافت او نبودند و وى را به خشونت و گستاخى ، توصيف مىكردند و وقتى شايعه جانشينى او پخش شد به حضور ابو بكر رسيدند و به او گفتند : تو كه آدم خشن و گستاخى را بر ما حاكم ساختى پاسخ خدايت را چه مىدهى . و برخى نيز به عمر گفتند كه تو در گذشته او را كانديدا كردى و اينك او ترا كانديدا و جانشين خود مىكند ولى عثمان آنچنان كه گفتيم ، از همه بيشتر نسبت به خلافت عمر ، اظهار خشنودى و رضايت كرد .\r\nو بدين ترتيب ، خلافت به نام عمر بن الخطاب افتاد و مردم همچنانكه به سلف او تن دادند به خلافت او نيز تن در دادند و قريش بدين ترتيب به برخى از نقشه‌هايى كه كشيده بودند نايل آمدند و سالهاى آينده ، مادام كه قريش نمىخواست نبوت و خلافت در يك خاندان باقى بماند ، شاهد پيروزيهاى ديگرى براى آنان بود و اينك عمر بن - الخطاب است كه ماه‌هاى اندكى پس از به قدرت رسيدنش به يكى از جوانان خاندان\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nعبد المطلب كه از نزديكان عمر بن الخطاب بشمار مىرفت و بيشتر به گفتگو با او مىپرداخت ، مىگفت : آيا مىدانى كه مردم چرا شما را برنگزيدند ؟ گفت نه اى امير المؤمنين . گفت : قريش خوش نداشت كه نبوت و خلافت در خاندان شما ، گرد آيد و بدين منظور مردم را آلت دست خود قرار دادند و اينك نيز انتخاب خود را كرده و موفق هم شده است .\r\nقريش در انتخاب خلفا بدين خط خود پايبند ماند و همچنانكه به خلفاى پيشين تن داده بود به خلافت عمر بن الخطاب نيز تن داد . او نيز در سياست و خطمشى خود به اتفاق بزرگان صحابه راه دوست خود ابو بكر را ادامه داد و سخنانى را كه او به هنگام بدرود زندگى به زبان آورد هرگز فراموش ننمود : از اين چند تن ياران پيامبر كه گردنشان كلفت شده و چشمشان به خلافت است ، برحذر باش .\r\nبه نظر مىرسد ابو بكر با اين سفارش خود در صدد بوده كه وضع را تثبيت بخشد و به جانشينش واگذارد و بيم آن داشت كه در صورتى كه ( مخالفان ) در هر جايى پراكنده شوند مردم به آنها تمايل نشان دهند و تشويق به مخالفت شوند و كار خليفه را يكسره سازند يا لااقل در برخى جاها ، اعلام استقلال كنند . عمر بن الخطاب نيز در اجراى اين بند از سفارشهاى ابو بكر به خود ، شدت عمل بخرج داد و آنان را در مدينه زندانى كرد بطورى كه بنا به آنچه مورخين روايت مىكنند وقتى فردى از آنها ملتمسانه از وى اجازه خروج مىخواست تا در كنار جنگجويان براى جنگ به مرزهاى مملكت اسلامى درآيد ، اجازه‌اش نمىداد و به او فرمان مىداد در خانه و مسجدش ، باقى بماند و آنگاه به وى مىگفت : جنگهايى كه دوش بدوش پيامبر داشتى براى تو كافى است و براى تو آن بهتر است كه بجاى جنگيدن ، دنيا را نبينى و دنيا نيز ترا نبيند . آنها نيز همان گونه كه خواسته بود عمل كردند و جز با اجازه آن هم براى مدتى محدود ، از جاى خود تكان نمىخورد و با اندوه و حسرت به بلادى كه تن به حكم اسلام داده بود ، مىنگريستند .\r\nعمر بن الخطاب متوجه فشار و تنگنايى كه از اين محاصره بر آنها وارد مىآمد و نيز تلاشهاى ايشان را براى رهايى از او و خشم و نفرتى را كه نسبت به اين شيوه و سياست در دل داشتند ، گرديد ، لذا مىگفت : قريش ، مىخواهند بجاى پرستش خداوند ، اموال خدا را نصيب خود گردانند ولى تا آنگاه كه عمر زنده است هرگز چنين نمىشود . و بار ديگر برخورد مشفقانه‌اى با آنها مىكند و چنين وانمود مىسازد كه در انديشهء\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nآخرت آنهاست و سعى مىكند محاصره‌اى را كه بر آنها تحميل كرده با نجاتشان از خشم خداوندى ، توجيه كند و مىگويد : من اينجا هستم تا مانع از پراكندگى مردم شوم و آنچه را بناحق به گلوى قريش رفته در مىآورم و آنان را از در افتادن در آتش ، بازمىدارم .\r\nو در مورد امير المؤمنين ، هيچ يك از مورخان نقل نكرده كه او موضع مخالف نسبت به خلافت عمر بن الخطاب داشته است يا كارى كرده باشد كه به پيوندش با او آسيب رسانده باشد و خود را متقاعد ساخته بود كه همچون ديگر مردم باشد و جز نيكيهاى گذشتگان و آيندگان پس از او ، ياد نكند و جز به زبان پند دهان و ناصحان سخن نگويد و او را در هر دشوارى كه پديدش آيد رهنمونش شود و يا هنگامى كه حادثهء پيش‌بينى نشده و تازه‌اى در زندگى مطرح گردد به چراغ مصلحت اسلام ، رهنماييش كند و جز از اين ديدگاه به قدرت و قدرتمندان ، نظر نمىافكند و حال كه اسلام با چنان سرعتى در آن سوى مرزهاى حجاز به پيش مىتازد و لرزه بر تاج و تخت سردمداران آن ديار فرود افكنده و دربارشان لگدمال پاى فاتحان ( مسلمان ) شده و صداى اذان‌گويان از بلنديها و دشتها و از فراز كليساها و هر جايى به گوش مىرسد حال كه اسلام با چنين شتابى به پيش مىتازد و مسلمانان به خير و خوشى هستند برايش مهم نيست كه چه كسى و چگونه قدرت را بچنگ آورده است و همواره ضمن القاى آموزشهاى شكوهمند خود بر مردم به گوششان رسانيده كه : به خدا سوگند حال كه امور مسلمانان به راه است سازش مىكنم و ستمى جز بر على ( ع ) نرفته است .\r\nامير المؤمنين در حد توان خود در زندگى عمومى مردم شركت داشت و حتى بنا به شرايطى كه وجود داشت بيش از آنچه در دورهء ابو بكر عمل كرده بود مردم را از آموزش و قضا و روشنگريهاى دينى خويش بهره‌مند ساخت .\r\nتاريخ گوياى آن است كه عمر بن الخطاب ، به نظراتش احترام قائل بود و حتى در موارد غير حقوقى نيز رأى او را به كار مىگرفت و مىگفت : مبادم كه بدون ابو الحسن ( امام على ( ع ) ) دچار مشكلى گردم و روايات حكايت از آن دارند كه امير المؤمنين خود كسى بود كه تاريخ مسلمانان را وضع كرد و تا به امروز نيز پابرجاست .\r\nدر اين مورد آمده است كه مردى نزد عمر بن الخطاب آمد كه با ديگرى در مورد قرضى كه به او داده بود درگيرى داشت و ( چكى ) به همراه داشت كه در آن استحقاق اصل مال و اينكه در ماه شعبان بايد به دستش برسد ، قيد شده بود . وقتى نگاه خود را بر\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nآن انداخت ، نقطهء ضعف آن را دريافت رو به بستانكار كرده گفت كدام شعبان است ؟ آيا شعبان اين سال است يا شعبان سال بعد . پاسخ او اطمينان‌بخش نبود و هر كس ادعايى داشت و نوشته صريحا تاريخ اداى دين را روشن نمىكرد . در آن روز مردم تاريخ ويژه‌اى نداشتند برخى عام الفيل را ملاك مىگرفتند و گروهى تاريخ كشورهاى مجاور را جارى مىساختند . نظر عمر بن الخطاب بالاخره بر اين قرار گرفت كه براى مسلمانان تاريخى وضع شود و آن را ملاك قرار دهند ؛ بدين منظور صحابه را گرد آورد تا از نظر آنها در اين موضوع آگاه شود ولى اختلاف شديدى در اين باره پيدا شد و اگر على ( ع ) نبود كه با نظر قاطع و صائب خود - همچنانكه انتظارى جز آن از وى نمىرفت - به فريادشان نمىرسيد مىرفتند كه بدون هيچ نتيجه‌اى پراكنده شده بودند .\r\nعمر بن الخطاب روى به او آورد و در اين خصوص نظرش را جويا شد و حضرت على ( ع ) فرمود كه هجرت پيامبر از مكه به مدينه ، مبدأ تاريخ قرار گيرد و عمر بن الخطاب نيز اين نظر او را ستود و فرياد برآورد : اى ابو الحسن از اينجا نيز سر بلند آمدى .\r\nاين نظر امام ، ستايش حضار را نيز در پى داشت زيرا هجرت پيامبر سر آغاز پيروزيهاى اسلام بر شرك و حادثهء تاريخى مهمى و چه بسا بارزترين حوادث تاريخ آيين اسلام از لحاظ نتايجى كه بدنبال داشت و فداكاريهاى قهرمانانه‌اى كه على بن - ابى طالب از خود نشان داد تا محمد براى رسالتش جان سالم بدر برد و اسلام در شرق و غرب گيتى پراكنده گردد ، بشمار مىآمد .\r\nدر شرح نهج البلاغة به نقل از الحسن بن محمد السبتى آمده است كه او در كتابى خواند كه وقتى ، عمر بن الخطاب دچار گرفتارى سختى گرديد و بالا و پايين رفت و به حاضران مجلسش گفت كه اى گروه حاضران در اين باره چه مىگوييد . گفتند : اى امير المؤمنين تو شجاع و بيباكى ، خشمگين شد و گفت : اى آنهايى كه ايمان آورده‌ايد از خداى بترسيد و سخن استوارى بر زبان رانيد به خدا كه من و شما خوب مىدانيم كه گره‌گشاى كار و آن كس كه بدان آشناست ، كيست . گفتند : فكر مىكنيم منظورت على بن ابى طالب باشد ، گفت : و چه كسى مدعى برابرى با اوست و مگر زنى چون او زاده است ؟ گفتند : پس او را دعوت كن اى امير المؤمنين . گفت : هرگز مباد كه چنين كنم . او افتخار بنى هاشم ، سرشار دانش و از خويشان پيامبر است على را نبايد احضار كرد و بايد به حضورش رسيد . و به سوى او به راه افتادند . او را بر ديوارى يافتند كه لباسهايش را بر آن افكنده بود و به لگد زدن روى آنها مىپرداخت و مىخواند :  « أَ يَحْسَبُ - * \r\n\r\n","description":"","footnote":"","page_name":" 359 ","page_number":359},
  {"content":"\r\n\r\n الْإِنْسانُ أَنْ يُتْرَكَ سُدىً »  آيا انسان گمان مىكند كه او را مهمل از تكليف ثواب و عقاب گذارند ؟ ( سوره القيامه - 36 ) و در همان حال اشك از ديدگانش جارى و به روى گونه‌هايش سرازير بود . مردم از گريه‌اش ، به گريه افتادند . عمر بن الخطاب از او دربارهء واقعهء مورد نظرش پرسيد و پاسخ شنيد . عمر بن الخطاب گفت : به خدا سوگند كه « حق » ترا مىخواست ولى ، قوم تو از آن امتناع كردند ، فرمود اى ابو حفص ( عمر ) بر تو فرود آمد از اينجا و درست از همين‌جاست كه « ان يوم الفصل كان ميقاتا » ( همانا روز فصل و قيامت ، وعده‌گاه خلق است ) . عمر بن الخطاب دستانش را بر يكديگر گذارد و به زمين خيره شد و راه خود پيش گرفت تو گويى بنا به تعبير راوى ، به خاكستر چشم دوخته است . و از اين گونه مسائل بسيارى كه براى خليفه مطرح مىشد و خليفه و ساير صحابه از حل آن عاجز مىماندند و ناگزير به او مراجعه مىكردند و در هر مورد ، نظرش را ملاك قرار مىدادند .\r\nعمر بن الخطاب على رغم ستم‌پيشگى و خشونتى كه دور و نزديك او را بدان وصف مىكنند و با وجود سنگدليهايى كه در رابطه با فاطمه زهرا ( س ) داشته و جفاهايى كه بر وى روا داشته ، در هيچ مناسبتى از ياد على و نياز مسلمانان به دانش و رأى او فروگذار نمىكند و گاه نيز بىآنكه خواسته باشد در تمجيد و ستايش از وى آنچنان پيش مىرفت كه به صراحت - آنچنان كه در روايت السبتى آورديم - يا به اشاره‌اى نزديك به تصريح ، به حق او در خلافت اذعان مىكرد . ولى در همان حال در ادامه سخنش ، مسئوليت پذيرش خلافت از سوى خود را به گردن ديگران مىانداخت يا در علت يا بى آن به مواردى غير واقعى ، متوسل مىگرديد .\r\nبيشتر سخنانش در اين باره ، با عبد اللّه بن العباس بود كه در آن هنگام در عنفوان جوانيش بود و عمر بن الخطاب با او الفتى داشت و به رأى و هوش او اعتماد مىكرد و هيبت و خشونت خليفه او را از آن بازنمىداشت كه گاه خليفه را در تنگنا قرار دهد و ادعاهاى او را در زير پا گذاردن حق پسر عمويش ( على ( ع ) ) ، تكذيب كند . مورخين نقل مىكنند كه عمر بن الخطاب روزى در گفتگوى با اين جوان هاشمى بود و سخنشان به اذعان كردن خليفه در مظلوميت على ( ع ) كشانده شد و به او گفت : من اى ابن عباس ( پسر عمويت ) را مظلوم مىبينم . ابن عباس به او گفت : حال اى امير المؤمنين ، مظلوميت او را بازگردان ، عمر بن الخطاب در پاسخ او پس از چنين اعترافى ، اندك تأملى كرد و آنگاه گفت : به نظر من آنها تنها بدين علت او را كنار گذاردند كه بسيار جوان بود و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nاعراب ، سن او را ملاك قرار دادند ولى اينك سن او به كمال رسيده است آنگاه ادامه داد : هيچ مىدانى اى ابن عباس كه خداوند پيامبران را تنها پس از چهل سالگى مبعوث گردانده است . و اين بار پاسخ ابن عباس خالى از رويا رويى مستقيم و اعتراض به خود خليفه نبود به او گفت : اى امير المؤمنين ، بهانه‌گيران تا كنون نيز از آن هنگام كه خداوند اسلام را سرفراز گردانده ، او را كنار گذارده‌اند حال آنكه آنها او را در حالى كه شايستگى بسيارى داشته ولى محروم مانده است كنارش گذارده‌اند . در صورتى كه پيامبر خدا ، پيش از وفات خود اسامة بن زيد را كه جوانى بيست‌ساله بود به عنوان فرمانده همهء مسلمانان از جمله بزرگان و ريش سفيدان قريش ، گمارده بود .\r\nو در موردى ديگر ، على ( ع ) در خانه‌اش نشسته بود و پسر عمويش عبد اللّه بن - عباس در كنارش بود . عمر بن الخطاب رد شد و بر آنها سلام كرد ، وقتى عازم رفتن بود حضرت على از مقصدش جويا شد . گفت : مىخواهم به بقيع بروم . فرمود آيا مىخواهى كسى همراهت باشد ، او از اين ايده استقبال كرد و امير المؤمنين اشاره به پسر عمويش كرد تا به همراه خليفه شود . ابن عباس نيز چنين كرد و آن دو در دل شب به راه افتادند و صحبتشان به خلافت و برخورد مسلمانان با على ( ع ) پس از وفات پيامبر ( ص ) ، كشانده شد ؛ عمر بن الخطاب به او گفت : به خدا سوگند كه او ( على ( ع ) ) پس از رسول خدا از همهء مردم اولاتر است ولى ما بنا به دو دليل اين موضوع را پرده‌پوشى كرديم يكى كمى سن او و ديگر عشقى كه به خاندان عبد المطلب دارد .\r\nو در روايت سوم كه ابن ابى الحديد در شرح نهج البلاغه از ابو بكر الانبارى در « امالى » او نقل كرده آمده است كه روزى على ( ع ) در مسجد كنار عمر بن الخطاب نشست . وقتى برخاست يكى از حاضران متعرض على شده ( در حضور عمر ) او را به تكبر و خودستايى متهم ساخت . عمر بن الخطاب به او گفت : كسى چون او حق دارد كه تكبر داشته باشد به خدا سوگند كه اگر شمشير او نبود اسلام بجاى نمىماند و ديگر اينكه او از همهء امت ، قضاوت صائب‌ترى دارد افتخار آن است . آن مرد به او گفت : حال كه چنين بوده چه چيزى باعث شد كه او را ناديده بگيريد ( و كنار بگذاريد ) ؟ گفت :\r\nبه خاطر كمى سن او و عشقى كه به خاندان عبد المطلب دارد .\r\nاين نتيجه‌گيرى و بيان از عمر بن الخطاب در رواياتى كه از گفتگوهاى او با ابن عباس يا با ديگر كسانى كه موضوع خلافت را پيش مىكشيدند ، سخن بميان آورده‌اند تكرار شده است .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nبه گمان من ، عمر بن الخطاب در توجيه برخورد مهاجرين با خلافت ، به طور جدى اين دو علت را مطرح نمىكرد زيرا على ( ع ) آنگونه كه عمر بن الخطاب ادعا مىكند ، كم سن نبود و سنش بالاى سى بود و هيچ‌كدام از مسلمانان چون او با مسائل دست و پنجه نرم نكرده و در نبردها ، با قهرمانان و پهلوانان ، گلاويز نشده بود همچنانكه ابن الخطاب و همهء مسلمانان خوب مىدانند كه او در دوستى و عشق به هر كسى - دور يا نزديك - تحت هيچ شرايطى حساب ويژه‌اى باز نمىكرد .\r\nو شگفت اينكه عمر كه از على ، بيم دوستى و عشق وى به خاندان عبد المطلب را داشته و بنا به ادعاى خود به همين علت پس از پيامبر ، از بيعت با وى امتناع ورزيده ، از دوستى و عشق عثمان بن عفان به خاندانش ، بيم نداشت و او خود زمينهء خلافت را براى وى مهيا كرد و براى لاپوشانى توافقى كه ميان آنها به عمل آمده بود آن گروه را در شورا علم كرد ( و ما اين نكات را طى سخن گفتن از شورا و نتايج حاصله از آن ثابت خواهيم كرد ) در حالى كه خودش مىگفت كه اگر عثمان قدرت را بدست گيرد و خلافت را عهده‌دار شود خاندان خود و ايل و تبارش را بر مردم مسلط مىگرداند .\r\nعبد اللّه بن العباس از گفتگوى ديگرى كه ميان او و عمر بن الخطاب روى داده سخن رانده مىگويد : نزد عمر بن الخطاب بودم كه نفس بسيار عميقى كشيد كه گمان بردم قفسهء سينه‌اش از هم باز مىشود به او گفتم : اى امير المؤمنين اين نفس ترا تنها دردى جانكاه علت مىتواند باشد ، گفت : آرى به خدا اى ابن عباس . من در اين انديشه بودم كه پس از خود ( خلافت ) را به چه كسى واگذارم و آنگاه گفت : شايد تو فرد مورد نظرت ( على ( ع ) ) را از همه شايسته‌تر بدانى . گفتم چه چيزى مانع مىشود او با جهادش و خويشاونديش و پيشينه‌اش و دانشش لياقت آن را دارد گفت : آرى درست مىگويى ولى او كسى است كه شوخ مزاج است .\r\nاز اين پاسخهاى ابن الخطاب - اگر درست باشد - چنين به نظر مىرسد كه او در پى دست آويزى بوده تا برخوردشان را با على ( ع ) توجيه كند . گاه او را از اينكه قريش نمىخواهد خلافت و نبوت در يك خاندان گرد آيد رد مىكند و گاهى نيز كمى سن او و دوستىاش نسبت به خاندان عبد المطلب را علم مىكند و گاهى ديگر نيز از اينكه شوخ طبع است عذرش را مىخواهد و ديگر توجيه‌هايى كه راويان از وى روايت كرده‌اند حال آنكه خود بارها در مناسبتهاى مختلف مىگفته است :\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nبه خدا سوگند كه اگر على بن ابى طالب عهده‌دار خلافت شود آنان را به محجة - البيضاء ( راه روشن ) و حق آشكار ، وامىداشت .\r\nو با اين حال شوخ طبعى او را بهانه مىآورد و آن را دليل كافى براى دور گرداندن خلافت از وى بشمار مىآورد . حال آنكه عمر بن الخطاب خود در ميان همهء مسلمانان به خشونت ، سختگيرى و سرسختى با مردم مشهور بود و بيشتر آنهايى كه ابو بكر دربارهء وى به مشورت آنها پرداخت او را به همين ويژگيها وصف كردند ، اين ويژگيها همچنانكه آيهء كريمهء ذيل بيان مىكند و خداوند اخلاق پيامبرش را توصيف كرده ، از جمله صفات زشت و ناپسندى است كه نفرت و دورى به ارمغان مىآورد : « و لو كنت فظا غليظ القلب لا نفضوا من حولك » ولى با اين حال ابو بكر نسبت به جانشينى وى اصرار ورزيد و به خلافتش رساند و لو او لبخند زدن على ( ع ) را به مستمندان و فقرا و همدلى با آنان را و همدلى و انس ايشان را با او و ديگران ويژگيهاى برجسته او را دليل كافى براى عدم جانشينى او پس از خود ، بشمار مىآورد .\r\nعمرو بن العاص نيز امام را در مجالس معاويه به همين ويژگيها نسبت مىداد و به قصد كاستن از شخصيت او ، سخنان عمر بن الخطاب را تكرار مىكرد ، وقتى اين مطلب به سمع امير المؤمنين رسيد آنگونه كه در نهج البلاغه آمده ، فرمود :\r\nاز پسر نابغه ( عمرو بن العاص ) در شگفتم كه مرا نزد شاميان اهل شوخى مىانگارد و آدمى سر به هوا كه هر چيزى را به بازى مىگيرد مىشمارد . به دروغ مىگويد كه پيوسته اين و آن را دست مىاندازم و با همه به مسخرگى و ريشخند مىپردازم . واى بر او كه راهى كج و پرخس و خاشاك مىپويد و بيهوده و ناروا گناه مرا مىشويد بدانيد كه بدترين چيزها دروغ است و دروغگو هميشه روانش تاريك و رويش بىفروغ است .\r\nاز سخنانش بپرهيزيد و به وعده‌هاى بىسر و تهش گوش ندهيد . در پرسش چك و چانه مىزند اما در پاسخ تا مىتواند بخل مىكند از خيانت به عهد و شكستن پيمان باك ندارد و در زمينهء سود و بهره براى هيچ‌كس حتى نزديكترين كسان خود حرمتى نمىگذارد . چون نبردى روى آورد جز داد و فرياد و آشوب و غوغا كارى ديگر از وى برنمىآيد و همين‌كه شمشيرى بر تاركش ببيند به نيرنگ دست‌آويز مىشود و پيراهنش را بالا زده عورتش را به حريف مىنمايد . خدا را گواه مىگيرم كه خاطرهء مرگ همواره مرا از بازى و هر گونه سرگرمى بازمىدارد ولى محال است كه فراموشى آخرت حرف حق بر زبان او بگذارد . بارى عمرو به اين شرط با معاويه بيعت كرد كه از آنچه به يغما ببرد\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nچيزى هم به وى بدهد و اگر خلافت يافت فرمان ولايت مصر را در دستش بنهد .\r\nمعاويه نيز همچنانكه در شرح نهج البلاغة آمده گاه از شوخ طبعى على ( ع ) به منظور كاستن از شأن او ، سخن مىگفت . روزى پس از آنكه پايه‌هاى قدرتش استحكام يافت به قيس بن سعد بن عبادة رحمة اللّه عليه گفت : خدا رحمت كند ابو الحسن را او هميشه لبخند بر لب و شوخ طبع بود . قيس منظور او را دريافت و به او گفت : پيامبر خدا ( ص ) نيز مزاح مىكرد و در برابر اصحابش لبخند به لب داشت ولى تو خودت را ( مىگيرى ) . به خدا سوگند كه او با وجود شوخ طبعى و گشاده‌رويى از شير ژيان پرهيبت‌تر است و هيبتش از تقواست و نه همچون هيبتى كه اهل شام در تو سراغ دارند و اين ويژگى در دوستداران و پيروانش ماندگار شده همانگونه كه ستم‌پيشگى و خشونت و لااباليگرى در سوى ديگر تا به امروز باقى مانده است « 1 » .\r\nدر اين گفتگويى كه ميان جوان هاشمى عبد اللّه بن عباس و خليفه جريان يافت و و ابن ابى الحديد و ديگر مورخين آن را نقل كرده‌اند به نظر مىرسد كه عمر بن الخطاب از اين نظر خود عدول كرده و مقايسه‌اى ميان شوخ طبعى على ( ع ) از يك سو و سرسختى او در حق و پافشاريش بر پيروى از راه قرآن و سنت پيامبر خدا از سوى ديگر ، به عمل آورده و در صلابت او در حق و پايبنديش به قرآن و سنت بدانجا رسيده كه شوخ - طبعى ادعايش را مىپوشاند و وى را شايستهء خلافت مىسازد . او پس از آنكه حضرتش را به شوخ طبعى توصيف مىكند بنا به آنچه در روايت آمده ، عبد اللّه به او مىگويد : در مورد طلحه چه مىگويى ؟ تحقيرش كرد و گفت متكبر است و انگشتش بريده است . ابن - عباس ، الزبير بن العوام و عبد الرحمن بن عوف و سعد بن ابى وقاص و عثمان بن عفان را نيز برشمرد . هر كدام را با صراحت كامل به عيبهايى كه داشتند ياد كرد و در مورد عثمان ، رفتار زشت و فرجام پليدش را يادآور گرديد و خطاب به ابن عباس ادامه داده گفت :\r\nبراى اين امر تنها كسى شايسته است كه غرورش اندك باشد و خشونتش متعادل و در راه رضاى خدا ، به سرزنش هيچ كسى وقعى نگذارد . بىآنكه خشونت داشته باشد قاطع باشد و بىآنكه ضعف نشان دهد ، انعطاف به خرج دهد . دست و دل بازيش به اسراف نينجامد و حساب و كتابش به خست كشانده نشود . ابن عباس مىگويد : آنگاه پس از اندكى سكوت ، رو به من كرد و گفت : به خدا سوگند آنكه بيش از همه جرأت دارد و اگر\r\n\r\n\r\n","description":"","footnote":"\r\n( 1 ) نگاه كنيد به جلد اول از شرح نهج البلاغة چاپ مصر صفحه 8 .\r\n","page_name":" 364 ","page_number":364},
  {"content":"\r\n\r\nخلافت را به عهده گيرد آنان را به كتاب خدا و سنت پيامبرشان ، رهنمون مىشود پسر عموى تو ( على ) است او اگر قدرت را بدست گيرد آنان را به راه روشن و راست ، وامىدارد .\r\nو در گفتگوى ديگرى كه ميان عبد اللّه ( بن عباس ) و عمر بن الخطاب رد و بدل شده و مورخين آن را به نقل از عبد اللّه بن عمر روايت كرده‌اند به نقل از وى آورده‌اند كه گفته است : روزى من نزد پدرم بودم و گروهى نيز در مجلس او حاضر بودند و سخن به شعر كشانده شد ، پدرم گفت : در ميان اعراب چه كسى شاعرتر است گروهى گفتند فلان كس و گروهى ديگر به همان كس را عنوان كردند . بحث و گفتگو و مشاجره در اين خصوص بالا گرفت . در همان حال كه حضار نام شعرا را بر زبان مىآوردند و مطرح مىكردند عبد اللّه بن عباس بر ايشان وارد شد . پدرم گفت : اينك خبره و كارشناس سر رسيد و از او درباره شاعرترين مردم پرسيد : ابن عباس گفت : اى امير المؤمنين شاعرترين مردم زهير بن ابى سلمى است و ابياتى از قصيدهء او را كه در مدح بنى سنان يكى از خانواده‌هاى غطفان را بر وى خواند :\r\n- اگر قومى به بزرگى و مجد خود فرا سوى خورشيد جاى گيرند در كرم و بزرگ - منشى ، اينانند .\r\n- قومى كه « سنان » پدر آنهاست ، خود پاكند و فرزندانشان نيز پاك و آراسته‌اند .\r\n- گر ايمان آورند انسان هستند و اگر بيمناك شوند جن هستند و اگر تلاش كنند بسيار سخاوتمندند .\r\n- از نعمتهايى كه دارند مورد رشك قرار مىگيرند ولى خدا آنچه را مورد رشك واقع شد از آنها نمىستاند .\r\nعمر بن الخطاب گفت : به خدا كه چه خوب گفته است و به نظر من چنين ستايشى را تنها خاندان بنى هاشم بنا به نزديكى به پيامبر خدا سزاوارند . ابن عباس گفت : خداوند ترا توفيق دهد اى امير المؤمنين كه همچنان موفقى . آنگاه عمر بن الخطاب گفت : اى ابن عباس آيا مىدانى چه چيزى باعث شد كه مردم از شما روى گردانند ؟ گفت : نه اى امير المؤمنين . گفت : ولى من مىدانم . قريش خوش نداشت كه نبوت و خلافت در شما گرد آيد بنابراين مردم را دست به دست و از اين به آن گرداندند آنگاه قريش نظرى به خود افكند و توفيق يافت و درست عمل كرد . ابن عباس به او گفت : آيا امير المؤمنين ( آماده است تا ) خشمش را از من دور سازد و به سخنانم گوش فرا دهد ؟ به او گفت :\r\nهر چه مىخواهى بگو . گفت : اى امير المؤمنين اگر قريش خوش نداشته بود خداوند\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمتعال به گروهى مىگويد ،  « ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ »  ( زيرا آنها آنچه را خداوند فرود آورده بود خوش نداشتند و بدين علت خداوند اعمالشان را نابود ساخت ) ( سورهء محمد - 9 ) .\r\nو در مورد اينكه مىگويى ما مردم را به اين سو و آن سو كشانديم اگر در مورد خلافت چنين كرديم ، بنا به خويشى و نزديكى ( با پيامبر ) با ما چنين كردند ولى ما مردمى هستيم كه اخلاقمان ، برگرفته از اخلاق پيامبرى است كه خداوند دربارهء او مىگويد :  « وَ إِنَّكَ لَعَلى خُلُقٍ عَظِيمٍ »  و به او فرمود :  « وَ اخْفِضْ جَناحَكَ لِمَنِ اتَّبَعَكَ مِنَ - الْمُؤْمِنِينَ »  ( در برابر مؤمنينى كه از تو پيروى مىكنند افتاده و سر به زير باش ) .\r\nو در اين مورد كه مىگويد قريش برگزيد خداوند مىفرمايد :  « وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ »  ( خداوند تو آنچه مىخواهد مىآفريند و براى آفريدگانش نيكان را برمىگزيند ) و تو اى امير المؤمنين مىدانى كه خداوند آن كس را كه برگزيده براى خلقش برگزيد و اگر قريش همان گونه كه خداوند عمل كرد عمل مىكرد ، موفق شده و راه درست رفته بود .\r\nبه نظر مىرسد كه سخن عبد اللّه آنجا كه گفت : ( تو مىدانى كه خداوند براى اين امر كسى از ميان بندگانش برگزيد ) خليفه را در تنگنا قرار داد زيرا بيانگر تصريح به امير المؤمنين على بن ابى طالب ( ع ) است و به طور مستقيم خليفه را به انتقاد مىگيرد زيرا او مغز متفكر سرنوشت خلافت به گونه‌اى كه صورت گرفت بود لذا سعى كرد از اين گيرى كه ابن عباس او را در آن انداخته بود ، رهايى يابد و پاسخش داد كه : اى عبد اللّه اينهمه به شتاب مرو اى بنى هاشم دلهاى شما از هر شائبه‌اى بدورند جز اينكه در مورد قريش ، نيرنگى هميشگى و كينه‌اى نازدودنى با خود دارند . در اينجا بود كه عبد اللّه بن - عباس با دست آويز چنين مورد مشخصى به اعتراض پرداخت و گفت : دلهاى بنى هاشم را به نيرنگ ، نسبت مده چرا كه از قلب و دل رسول خدايى است كه خداوند آن را پاك و پاكيزه گرداند و دربارهء او و خاندانش مىگويد :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  .\r\nو در اينكه دلهايشان را سرشار از كينه نسبت به قريش مىدانى چگونه انتظار دارى كسى كه داراييش غصب شده و آن را به دست ديگران مىبيند ، كينه نورزد .\r\nدر اينجا عمر بن الخطاب از چنين صراحت و بىپروايى كه تا كنون در جريان گفتگوهايشان راجع به خلافت نديده بود به خشم آمد و از كوره در رفت و چنين برخوردى\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nرا رويارويى آشكار با او و سلف در گذشته‌اش ( ابو بكر ) ارزيابى كرد و به درخواست چيزى از او پرداخت كه قبلا درباره‌اش با وى سخن گفته بودند و بخاطر حفظ دوستى ، آن را پنهان داشته بود ولى اينك كه كار بدينجا كشيده شده نيازى به سكوت و پنهانكارى نيست . به او گفت : اى ابن عباس ، به اطلاع من رسانده‌اند كه خوش ندارم آن را با تو در ميان بگذارم چه در اين صورت ، منزلت تو نزد من از ميان مىرود . گفت : و آن چيست اى امير المؤمنين ؟ آن را به من بازگو ؛ اگر باطل بود كسى چون من باطل را از خود دور مىگرداند و اگر حق بود منزلت من با آن ، نزد تو از ميان نمىرود . گفت : به من خبر داده‌اند كه تو همواره و هنوز هم مىگويى : اين امر ( خلافت ) ستمگرانه و بنا بر حسد ، از ما گرفته شد . ابن عباس از پاسخ گفتن به او در نمىماند و از اين گفته‌اش ، عدول نمىكند و به فوريت پاسخش مىدهد كه : آرى به حسد و ستم ( خلافت ) گرفته شد .\r\nابليس نيز آدم را مورد رشك قرار داد و خدا او را از بهشت بيرون گرداند و ما بنى آدم هستيم كه مرود رشك قرار گرفته شد خلافت از ما به ستم گرفته شد و تو اى امير - المؤمنين مىدانى كه حق از آن چه كسى است . و در ادامه گفت : اعراب در برابر بيگانگان ، حق رسول خدا را بميان كشيدند و قريش در برابر اعراب نيز از همين حق سخن راند ولى ما از قريش و ديگران ، در حق رسول خدا ، سزاوارتريم .\r\nبه نظر مىرسد كه عمر بن الخطاب از اين صراحت لهجه عبد اللّه بن عباس به تنگ آمد و بر او گران تمام شد و پاسخى نداشت كه به او دهد لذا در پى بىآن بر آمد كه گفتگويش را ادامه ندهد . به او گفت : برخيز و به خانه‌ات شو اى عبد اللّه . او نيز منظورش را دانست و مجلس را با حضار ، ترك گفت و رفت . ابن الخطاب متوجه شد كه اين رفتار و برخوردش خشونت‌آميز بوده و بيم آن داشت كه نكند به او بىحرمتى شده باشد كه دستور بيرون رفتن و ترك مجلس را به وى داد . لذا پيش از آنكه از نظر پنهان شده به او گفت : اى كه در حال رفتنى من همچنان حق ترا مراعات مىكنم .\r\nعبد اللّه بن عباس بىآنكه تحت تأثير هيبت مقامش واقع شود يا اين نرمش او بر وى مؤثر واقع شده باشد ، رو به او كرد و گفت : من بر تو و بر هر مسلمانى حقى به رسول خدا دارم آن كس كه اين حق را حفظ كند حق خويش را حفظ كرده و هر آن كس كه آن را ناديده و پايمال سازد حق خود را پايمال ساخته است و به راه خود ادامه داد و از اينكه در چنين مجلسى سخن حقى بر زبان آورده بود و خشونت و درشتى او تحت تأثيرش قرار نداده و از هيبت دشمنش نهراسيده و زيادى يارانش او را وحشت زده نكرده\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nبود ، وجدانش آسوده بود .\r\nو در روايتى كه از اين گفتگو سخن بميان آورده آمده است كه عمر بن الخطاب ، على رغم اينكه عبد اللّه بن عباس ، در برابرش ايستاد و از وى انتقاد كرد و موقعيتش را پاس نداشت ، او را گرامى داشت و ستايشش كرد و گفت : چه شگفت است اين ابن - عباس هرگز او را نديدم كه با كسى به گفتگو نشيند مگر آنكه حريف را به زانو در آورده باشد . و از اين قبيل رواياتى كه مورخان دربارهء گفتگوهايى كه ميان خليفه و عبد اللّه بن - عباس و جر و بحثهاى آنان را راجع به خلافت و سهم على ( ع ) از آن ، نقل كرده‌اند .\r\nعمر بن الخطاب نيز على رغم آنچه كه به خشونت و شدت شناخته مىشد با ابن عباس كه همواره بيانگر نظر هاشميها و بسيارى از صحابه در اين مورد بود ، چنين برخوردى نداشت و خليفه گاه به صراحت اظهار مىداشت كه على همواره از همهء مسلمانان به خلافت سزاوارتر بوده و مىباشد و گناه آن را به گردن قريش مىانداخت زيرا قريش بنا به آنچه خود مىگفت نمىخواست كه خلافت و نبوت در يك خاندان گرد آيد . عمر بن الخطاب همچنان وقتى سخن از خلافت بميان مىآمد نام على بن ابى طالب را گوشزد مىكرد و او را مطرح مىساخت تا جايى كه بسيارى از مسلمانان چنين گمان كردند كه او هرگز خلافت را به ديگرى واگذار نمىكند بويژه كه اينك دامادش شده بود و بنا به ادعاى مورخين با دخترش ام كلثوم ، ازدواج كرده بود كه اگر چه اين موضوع را برخى از محدثين شيعه و علماى آنها بعيد دانسته‌اند بنده مناسبتى براى بعيد دانستن آن نمىيابم .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nمرگ عمر بن الخطاب\r\nحال كه پس از برخوردهاى عمر بن الخطاب در اشاره به بازگرداندن حق به صاحبان اصليش در اين گفته‌اش كه : « اينك تصميم گرفته‌ام شايسته‌ترين شما را بر شما بگمارم تا به حق رهنمونتان باشد » و گاه به اشاره و گاهى ديگر به صراحت از اين موضع خود سخن بميان مىآورد و روزهاى آخر زندگيش كه فرا رسيد جانشينى را به يكى از شش تن برگزيده‌هاى خود از ياران پيامبر ( ص ) واگذار كرد و هيچ‌يك از آنان را آشكارا انتخاب نكرد ولى همان گونه كه از نامهء نوشته‌اى بر مىآيد و ما به هنگام سخن گفتن از شورى و نتايج آن بدان خواهيم پرداخت مرد مورد نظر خويش را سفارش كرد . در پى سخن راندن دربارهء سرنوشت خلافت هستيم ناگزير بايد جريان ترور وى را آنگونه كه مورخين و محدثين نقل كرده‌اند مطرح كنيم تا امكان يابيم ايدهء درستى در آن باره ، داشته باشيم .\r\nمورخين متفق القولند كه او به شمشير ابو لؤلؤة و پس از ده سال و نيم از زمامداريش در شصت و سه سالگى و به روايات ديگرى بيشتر ، كشته گرديد و اين ابو لؤلؤة آنگونه كه مىگويند برده‌اى پارسى از آن مغيرة بن شعبه بود كه عمر بن الخطاب در هنگامى كه به هيچ يك از غير اعراب اجازهء ورود به مدينه را نمىداد او را اجازهء ورود به آن را داده بود . مغيرة بن شعبه خواسته بود تا اجازه ورودش را بدهد و برايش نوشته بود كه او چندين ضعف آموخته است و مدينه ، نيازمند به امثال اوست ؛ عمر نيز در خواستش را بپذيرفت و اجازه‌اش داد و ابو لؤلؤ بكارش مشغول شد . آنگونه كه در احاديث برخى مورخين آمده است مغيرة مقرر كرده بود كه هر ماه از او 100 درهم بگيرد . اين مبلغ بر او گران آمد و شكايت نزد خليفه برد ، خليفه نيز پس از گفتگوى با او دربارهء كارهاى\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nخوب و پسنديده زير بار نرفت كه نزد مغيرة وساطت او را كند يا تخفيفى برايش قائل شود . چند روز بعد ، عمر بر او گذشت و به او گفت : شنيده‌ام كه مىگويى اگر بخواهم مىتوانم آسيابى بسازم كه با باد آسياب كند . ابو لؤلؤ با خشم نگاهى به او كرد و گفت :\r\nآسيابى برايت بسازم كه مردم درباره‌اش سخن گويند عمر به منظور وى پى برد و رو به همراهانش كرد و گفت : آيا مىشنويد كه چگونه اين برده برايم خط و نشان مىكشد ؟\r\nو چند روزى بيش نگذشته بود كه ابو لؤلؤة در سپيده دم هنگامى قصد جانش كرد و در يكى از گوشه‌هاى مسجد به كمينش نشست و همين‌كه براى نماز در آمد با شمشيرى دو سر بر وى حمله‌ور شد و سه ضربه بر شكمش وارد آورد . خون از وى سرازير شد و به زمين افتاد و در خون خود غلتيد او به ضربه زدن بر هر كسى كه نزديكش مىشد ادامه داد و جمعا سيزده تن را كه عده‌اى از آنها مردند مورد ضرب و جرح قرار داد و وقتى نتوانست فرار كند و از هر سو احاطه‌اش كردند ضربه‌اى نيز بر خودش وارد آورد و جا در جا مرد .\r\nعمر بن الخطاب ، بيهوش شده بود وقتى به هوش آمد به ابن عباس دستور داد ببيند چه كسى او را ترور كرده است او نيز از مسجد خارج شد و در بازگشت از جانى و سرنوشت او برايش بازگفت .\r\nدر همان لحظه كه از درد مىناليد پزشك بر بالينش آمد وقتى زخمش را ديد به او اشاره كرد كه در مورد جانشين بعد از خودش چيزى بگويد . فرزندش عبد اللّه بر او وارد شد و گفت : مردم مىگويند : اگر يك شتربان يا چوپانى ، گله‌اش را رها كند و به حضور تو رسد آيا از اينكه كسى را بر آنها تعيين نكرده كه مراقبشان باشد و به كارشان بپردازد ، سرزنشش نمىكنى حال تو خود چگونه مىخواهى از امت جدا شوى ولى آنها را بىخليفه‌اى كه به مسائل آنها بپردازد رها مىكنى . به او گفت : اگر اين امت را بدون خليفه و تعيين جانشين ، ترك كنم همان كارى را كردم كه پيش از من رسول خدا ، انجام داده است و اگر كسى را جانشين قرار دهم در اين كار به ابو بكر پيش از خويش ، اقتدا كرده‌ام . مردم به تعبير راوى ، يقين حاصل كردند كه مسلمانان را به حال خود مىگذارد تا خود هر كه را خواستند انتخاب كنند و پيش از وفاتش شش تن از صحابه را برگزيد و همان گونه كه در سخن خويش دربارهء شورى بيان خواهيم كرد ، خلافت را به يكى از ايشان سپرد .\r\nو در روايت ابن ابى الحديد در شرح نهج البلاغة و تاريخ الخميس آمده كه عبد الرحمن بن ابو بكر ، هرمزان ، ابو لؤلؤة و جفينه بردهء سعد بن ابى وقاص را در جايى ديد كه\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nبه مشورت مىپردازند و وسطشان شمشيرى قرار دارد كه داراى دو سر بوده و دسته‌اش وسط آن است عمر بن الخطاب نيز در فرداى همان شبى كه آنان را به مشورت ديده بود ، كشته شد وقتى پس از كشته شدن عمر بن الخطاب اين موضوع را بيان كرد عبيد اللّه بن عمر ، هرمزان پارسى ، جفينه و دختر بچه‌اى متعلق به ابو لؤلؤة را از دم تيغ گذراند .\r\nهرمزان ، از سوى فارسها ، امير اهواز بود وقتى مسلمانان او را اسير كردند به حضور عمر بن الخطاب كه در مسجد خوابيده و كسى همراهش نبود ، آوردند . هرمزان از عمر بن - الخطاب جويا شد به او گفتند : همان كسى است كه بخواب رفته است . گفت پس پاسداران و پرده‌دارانش كجايند گفتند او پاسدار و پرده‌دار ندارد گفت : شايد هم پيامبر باشد . عمر بن الخطاب همچون ديگر مردم ، در مدينه ابقايش كرد و دو هزار درهم از وى ستاند .\r\nمورخين مدعيند كه كعب الاحبار سه روز پيش از كشته شدن نزد عمر بن الخطاب آمد و به او گفت اى امير المؤمنين وصيت خود را بجاى آور تو سه روز ديگر كشته مىشوى به او گفت : از كجا مىدانى ؟ گفت : اين مطلب را در كتاب خدا تورات يافته‌ام . به او گفت : تو عمر بن الخطاب را در تورات يافته‌ام ؟ ! گفت : دروغ چرا نه ولى صفت و ويژگيهاى ترا يافته‌ام . عمر گفت : ما به قضا و قدر الهى ، راضى هستيم . وقتى ضربه خورد اين سخنان كعب الاحبار را به ياد آورد . فرداى آن روز كعب الاحبار به نزدش آمد و گفت :\r\nيك روز گذشت و دو روز باقى مانده است و صبح روز دوم نيز آمد و گفت : اينك تنها يك روز مانده است و در پايان روز سوم مرده بود و به چنين سرعتى ، پيش‌بينى كعب الاحبار بوقوع پيوست كه پيش‌بينيهاى پيامبران پيش از او نيز بوقوع نپيوسته بود ! بدين گونه مورخين آن روزى و محدثين داستان وفات عمر بن الخطاب را بازگرفته‌اند و به دلايل و شرايط و زمينه‌هاى آن هيچ كارى نداشته‌اند حال آنكه برخى نويسندگان امروزى سعى كرده‌اند اگر چه محافظه‌كارانه آن هم به دليل نبود دلايلى نسبت به وجود توطئه و برنامه‌ريزى براى ترور وى ، پرسشهايى را مطرح كنند ولى وقتى پژوهشگرى در پى علل و عواملى كه به اين حادث منجر شد بر آيد از ديد مورخين ، دليلى جز اينكه عمر بنا به ادعاى آنها در تخفيف عوارض يا مالياتى كه بر ابو لؤلؤة مقرر شده بود - و پس از آنكه دانست صنعت بسيارى را مىداند - با وى همراهى نكرد كه به نظر من اين علت بسيار بعيد است و اگر اين ماليات از لحاظ تأثيرى كه بر زندگى اقتصادى بنده‌اى بجاى گذاشته ، اين قدر مهم بود لازم مىآمد كه او بر اربابش كينه ورزد و انتقام خود را از او\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nبگيرد زيرا ماليات مورد نظر ( 100 درهم در ماه ) به خود مغيره بازمىگشت و خليفه به آن كارى نداشت و حتى به بيت المال نيز نمىرسيد كه بگوييم اختيارش را خليفه در دست داشته است . لذاست كه مىگويم علل و اسباب اين جنايت ، بسيار فراتر از اينهاست و بعيد نيست كه جنبهء داخلى داشته و ساخته و پرداختهء كسانى باشد كه عمر بن الخطاب بر آنها تنگ گرفته بود و تحمل سختيها و خشونتها و كنترل هميشگىاش بر همهء كارهايشان را نداشتند او در دورهء پايانى زندگيش تظاهر به پرهيز كارى و انعطاف و مهربانى نسبت به فقرا و بىپروايى در بازخواسته كارپردازان خود در اقداماتى كه به عمل مىآوردند مىكرد به گونه‌اى كه هوادارانش عدل او را مورد ستايش قرار مىدادند و به عدالتش مثل مىزدند او در هيبت و قدرت بدانجا رسيده بود كه ممالك بسيارى به زير قدرت او در آمده بود و آن كس كه در دورترين نقطه بسر مىبرد از او كه در حجاز بود ، حساب مىبرد و از خشمش مىهراسيد . روزى عمرو بن العاص گفته بود : لعنت خدا بر زمانى كه من كارگزار عمر بن الخطاب در آن شدم به خدا كه او و پدرش را ديده بودم كه هر يك عبايى نخى بر دوش داشتند كه از زانوهايشان بلندتر نبود و بسته‌اى هيزم بر دوش مىكشيدند و العاص بن وائل ( پدرش ) تن‌پوشى از حرير بر تن داشت .\r\nالمغيرة بن شعبه نيز كينه‌اش را بدل داشت زيرا پس از اتهام او به زنا و سه شاهدى كه عليه او شهادت دادند او را از بصره بر كنار كرده بود ولى حد را بر او جارى نساخت زيرا شاهد چهارم كه زياد بن عبيد بود در شهادت خود صريح نبود و هرگاه او را پس از اين جريان مىديد به او مىگفت : هر وقت ترا مىبينم بيم آن دارم كه خدا از آسمان سنگى بر سرم فرود آورد .\r\nو در مناسبتهاى مختلف ، عمر بن الخطاب به او مىگفت : به خدا كه گمان ندارم ابو بكرة ، بر تو دروغ بسته باشد اين ابو بكرة همان كسى است كه مغيرة را در بصره در حين ارتكاب جرم ديده بود و سه شاهد عليه او شهادت داده بودند او در ميان مسلمانان به زنا و فحشا مشهور بود و در جلد سوم شرح نهج البلاغة آمده است كه مغيرة - بن شعبه و جرير بن عبد اللّه البجلى و الاشعث بن قيس ، روزى در خرابه‌اى گرد آمده بودند كه يك نفر عرب را ديدند كه نه او را مىشناختند و نه آنها را مىشناخت . مغيرة به آنها گفت : بگذاريد سر به سرش بگذارم به او گفتند : اين كار را نكن اعراب تلافى مىكنند ولى او توجهى نكرد و به سر به سر گذاشتن با او پرداخت و گفت : اى اعرابى آيا مغيرة بن - شعبه را مىشناسى . گفت : آرى چپ چشم زنا كارى كه سنگسار مىشود و تازيانه\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمىخورد آنگاه دربارهء الاشعث و جرير از او پرسيد آنها را نيز به همان گونه توصيف كرد « 1 » .\r\nو همچنانكه در روايت شرح نهج البلاغة و ديگران آمده ميان عمر بن الخطاب و طلحة نيز خصومت ديرينه‌اى بود و عمر بن الخطاب از او كينه بدل داشت و روزى به او گفت : پيامبر خدا از دار دنيا رفت و بخاطر سخنى كه به هنگام فرود آمدن آيهء حجاب بر زبان رانده بود از تو خشمناك بود . او ( طلحة ) در آن روز گفته بود : او به حجابشان چه‌كار دارد حال آنكه فردا مىميرد و پس از او ما با آنها همبستر مىشويم .\r\nاز آنجا كه روايت عبد الرحمن بن ابو بكر حكايت از شركت جفينه غلام سعد بن ابى - وقاص در اين جنايت دارد و سعد بن ابى وقاص رابطه خوبى با عمر بن الخطاب نداشت و به اضافه پيش‌بينى كعب الاحبار در مورد اين جنايت پيش از وقوع آن كعبى كه رابطهء مستحكمى با مغيرة بن شعبه و همهء منافقانى چون ابو سفيان و امثال او كه جز خرابى ، ويرانى و هرج و مرج چيزى نمىخواستند - داشت و نيز با توجه به اينكه در آن دوره از تاريخ مسلمانان ، يك برده نمىتوانست به تنهايى و به خاطر اينكه عمر بن الخطاب براى كاهش از ماليات اربابش واسطه نشد ، اقدام به كارى كند كه اركان دولتى را كه سرزمينهاى وسيعى به زير قدرتش در آمده بودند . مىتوان نتيجه گرفت كه اين اقدام ، نقشهء از پيش طرح شده و توافق قبلى ميان اينانى بود كه خليفه را موى دماغ خود مىديدند و در خفا دشمنى و كينه او را در دل مىپروراندند و او نيز به نوبه خود هر از گاهى برخوردهاى منفى با ايشان مىكرد .\r\nو در اينجا ناگزير بايد به شركت « جفينه » بردهء سعد بن ابى وقاص در اين ترور توجه كنيم . چرا كه سعد از سوى مادرش حمئة خواهر ابو سفيان وابسته و در پيوند با خاندان اموى بود و ابو سفيان خود رؤياى قدرت گرفتن امويها را در سر مىپروراند و همچنانكه گفتيم اين امكان نيز وجود دارد كه وقتى به دربار خلافت پيوست از ابو بكر و عمر بن الخطاب وعده‌اى در اينكه خلافت اسلامى آنگونه كه جريان يافت جريان پيدا كند ، گرفته بوده است ولى زندگى عمر بن الخطاب بدرازا كشيده بود و بيم آن داشت كه جريان كارها به سودشان ادامه پيدا نكند بويژه و پس از ازدواج عمر با دختر حضرت على ( ع ) و به دنبال اظهاراتى كه عمر در مجالس و گفتگوهاى خود نسبت به حق على بن ابى طالب كه برخى را يادآور شديم اين انديشه در ابو سفيان شدت گرفت . عمر\r\n\r\n\r\n","description":"","footnote":"\r\n( 1 ) شرح نهج البلاغة ، جلد 3 صفحه 163 .\r\n","page_name":" 373 ","page_number":373},
  {"content":"\r\n\r\nآنچنان كه در روايت ابو بكر الانبارى آمده گفته بود : او حق دارد كه خود را ( بگيرد ) به خدا كه اگر شمشيرش نبود اسلام بنياد نمىگرفت . و گفته بود : او از همه قضاوتش درستتر ، باسابقه‌تر و پرافتخارتر است و گفته بود : اگر عهده‌دار خلافت شود آنان را در چارچوب كتاب خدا و سنت رسول خداى ، قرار مىدهد و به امير المؤمنين گفته بود : به خدا سوگند كه حق تعالى ترا در نظر گرفته بود ولى قوم تو ، ترا از آن بازداشتند و ديگر اظهاراتى كه همهء مردم گمان مىكردند عمر مسلما خلافت را به او واگذار خواهد كرد به علاوه پيش‌بينى كعب الاحبار چند روزى پيش از حادثهء ترور كه هر پژوهشگرى را بر آن مىدارد كه توطئه و نقشه‌اى در كار بود كه او خود يكى از قهرمانانش بشمار مىرفته است يا لااقل با خوشبينانه‌ترين گمانها ، او در جريان آن قرار داشته است او ( كعب الاحبار ) سعى داشته كه با اين پيش‌بينى - كه البته من در آن ترديد دارم - خود را در چهرهء آگاه به غيبت و از آنجا قدرت انجام خواسته‌هاى خود را به نمايش گذارد و همچنانكه گفتيم اين كعب الاحبار همواره در جهت منافع كسانى كار مىكرد كه در پى ويرانى اسلام بوده‌اند و بدون ترديد دارو دسته و حزب امويها ، از جمله سرشناس‌ترين كسان در اين ستمگرى بوده‌اند و براى همين هم بود كه كعب الاحبار ، در بارگاه خليفه جديد ( عثمان ) مقام صدارت و صدرنشينى را احراز كرد و در مشورتهايش او را فراموش نمىكرد و هيچ كس جرأت نمىكرد به او توهينى و اسائه ادبى روا دارد و تا آخرين لحظهء حيات خود در كنار امويها باقى ماند و آنها ، در او بهترين يار و ياور ايشان در دروغ‌پردازى و بهتان زنى عليه اسلام و حاميان مخلص آن ، يافتند ؛ اينها همه تأييدى بر آن است كه ترور عمر بن الخطاب به دست ابو لؤلؤة و با يارى جفينه و الهرمزان ، ثمرهء توطئه از پيش طرح‌ريزىشده‌اى از سوى خود صحابه بوده و اينان تنها مجرى آن بوده‌اند و از قهرمانان اين توطئه مغيرة بن شعبه ، سعد بن ابى وقاص اموى و عمرو بن العاص و حزب اموى به رهبرى ابو سفيان و نيز با فرض درستى آنچه كه مورخين از كعب الاحبار نقل كرده‌اند او نيز شريك جرم آنها يا آگاه از آن بوده و لذا در طرح موضوع پيش‌بينى خود با عمر بن - الخطاب به آن شكلى وارد شده كه هيچ كس را مورد اتهام قرار ندهد و براى خود نزد او ، منزلتى دست و پا كند . آنها به خواستهء خود رسيدند و همه چيز طبق پيش‌بينى آنها ، جريان يافت و حزب اموى ، بواسطهء شورايى كه خليفه فقيد در نظر گرفته بود ، به قدرت رسيد و بعيد هم نيست كه هم اينان ، با چنان سرعتى به شتاب ، عبيد اللّه بن عمر را به قتل جفينه و الهرمزان و دختر ابو لؤلؤة تحريك كرده‌اند تا جزئيات نقشه و ابعاد توطئه در\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nتحقيق از الهرمزان و جفينه غلام سعد بن ابى وقاص ، روشن نشود و براى همين عثمان او را از محاكمه مصون داشت و بخشش فراوان به او كرد . همچنانكه امكان دارد كه برخورد قاطع حضرت على ( ع ) در رابطه با جنايت عبيد اللّه بن عمر بن الخطاب و نيز پافشارى او در اجراى احكام الهى نسبت به جنايتكاران با توجه به اينكه عبيد اللّه دختر ابو لؤلؤة و كسانى را كه مستقيما در ترور نقشى نداشتند ( جفينه و هرمزان ) را كشته بود با توجه به اينها امكان دارد كه حضرت احساس كرده بود كه در آن سوى اين جنايت توطئهء وسيعى بوده كه نبايد مسئوليتش را تنها بر عهده اين سه تن دانست و لازم بود كه از الهرمزان و جفينه و دخترك تحقيق به عمل مىآمد تا مسئولين اين فاجعه ، مشخص مىشدند ولى عثمان بن عفان و مشاورانش ، درهاى تحقيق را بستند و بر بحثها نقطهء پايان گذاردند و گفتگوها و حدس و گمانها دربارهء حادثه و شرايط و مسائل مربوط به آن را تعطيل كردند و همچنانكه گفتيم عبيد اللّه را از مجازات ، عفو كردند .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nشورى\r\nتا دومى هم در گذشت و خلافت را به شورايى مركب از چند تن واگذار كرد و مرا هم جزو آنها به شمار آورد پناه بر خدا از اين شورى ! افسوس كارم بجايى كشيد كه همتراز افرادى پايينتر از خود قرار گرفتم ! « فرازى از خطبهء شقشقية » مورخان اتفاق نظر دارند كه عمر بن الخطاب با ضربهء ابو لؤلؤة غلام مغيرة بن شعبه از پاى در آمد . من ( نويسنده ) نظرم را در اين باره و چند و چونى آن بيان داشتم . عمر بن - الخطاب را در حالى كه خون از جراحاتش سرازير بود و در نتيجه خونهايى كه از او رفته بود كاملا بىحال شده بود برداشتند مردم گريه كنان و شيون زنان و بهت زده در اطرافش جمع شدند در حالى كه از جراحاتش در رنج و درد بود به او گفته شد اى امير المؤمنين بهتر است كسى را به جانشينى خود تعيين كنى . اندكى به انديشه فرو رفت و آنگاه گفت : اگر كسى را به جانشينى تعيين كنم اين كار را پيش از من كسى كه از من بهتر است انجام داده و اگر هم نكنم باز همين رويه را آن كس كه بهتر از من بوده ، به كار برده است . كه با اين سخنش اشاره به پيامبر و ابو بكر داشت كه ابو بكر او را به جانشينى تعيين كرده بود و پيامبر اين كار را به - ادعاى او - به مسلمانان واگذاشت تا هر كه را بخواهند انتخاب كنند .\r\nآنگاه رو به اطرافيانش كرد و در حالى كه حسرت و اندوه سراپاى وجودش را گرفته بود گفت : اگر ابو عبيدة زنده بود او را جانشين مىساختم و اگر پروردگارم سؤالم كرد مىگفتم از پيامبرت شنيدم كه مىگفت : او امين اين امت است و اگر سالم برده ابو حذيفه\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nزنده بود او را جانشين مىكردم و اگر پروردگارم سؤالم مىكرد كه چرا اين كار را كردى به او مىگفتم : از پيامبرت شنيدم كه مىگفت : سالم خداوند را بسيار دوست دارد و به او عشق مىورزد .\r\nبه نظر مىرسد كه كار اين مرد بسى شگفت‌انگيز و پر از تناقض است و در برابر مردم چيزى مىگويد و به خلاف آن عمل مىكند . او و ابو بكر در روز سقيفه در برابر انصار اين سخن پيامبر را دليل آورد كه فرموده بود : خلافت در قريش است . و با اين حال مىگويد اگر « سالم » برده ابو حذيفه زنده بود خلافت را به او وامىگذاردم زيرا پيامبر گفته بود او خدا را خيلى دوست مىدارد و فراموش كرد كه پيامبر در دهها مناسبت چه سخنانى دربارهء على ( ع ) به زبان آورده كه دربارهء هيچ كس ديگر نياورده بود . و حتّى آنچه را كه خودش به ابن عباس و ديگران گفته بود مشعر بر اينكه اگر او را عهده‌دار امور شود آنان را به راه راست و روشن و كتاب خدا و سنت رسولش ، هدايت خواهد كرد ، به فراموشى سپرد .\r\nوقتى نويسنده بزرگ و منصف عبد الفتاح عبد المقصود ، به اين سخن عمر مىرسد كه گفته اگر ابو عبيده و سالم بردهء ابو حذيفه ، زنده بودند خلافت را به آنها وامىگذاردم فرصت مناسبى را بدست مىآورد تا پرده از توطئه و نقشهء از پيش طرح‌ريزىشده‌اى كه براى دور ساختن على از خلافت در نظر گرفته شده بود ، بردارد و با لحنى آرام و بدان گونه كه خو گرفته با حزب قريشى توطئه‌گر عليه خاندان رسول را مورد خطاب قرار دهد ، مىگويد : آيا در اين موقعيّت ، حتى اندكى از گفته‌هاى بسيارى را كه پيامبر اكرم ( ص ) دربارهء على ( ع ) به زبان آورده بود به ياد نياورد و در ادامه مىگويد : او بىهيچ ترديدى به ياد آورده است و هر آنچه را كه تا كنون بر او رفته به ياد آورده ولى در كنار اين و آن مقام و منزلت على را نه آنگونه كه دوستدارانش مىگويند بلكه بدان گونه كه خودش دانسته و آگاهى يافته بخاطر آورده است و دانسته كه مقام او و منزلتش بر همه ، فايق است ولى در همان حال سياست و خطمشيى را كه قريش براى خود در پيش گرفته و گاه اين خطمشى را آنجا كه به صلاح ديدش بوده به رضا و رغبت پيش رانده و گاهى ديگر و آن زمان كه او نپسنديده بود ناگزير به پى گرفتن آن شده بود ، نمىشد ناديده گرفت و در هر دو حال او ( على ) را كنار گذاشته بود و از راه درست و شايسته بر كنار شده بود .\r\nدر هر صورت ، همين‌كه عمر بن الخطاب سخنش را بپايان برد مغيرة بن شعبه پيش آمد و اجازه‌اش خواست كه نظر خود را بازگويد وقتى اجازه‌اش داد گفت : اى\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nامير المؤمنين ، آن را به فرزندت عبد اللّه واگذار كن . عمر نگاه تندى به او كرد و فرياد زد :\r\nخدا ترا بكشد به خدا كه فتنه‌اى زير سر دارى . آيا مىگويى آن را به مردى بسپارم كه از طلاق دادن همسرش عاجز است و در پى بىآن گفت كه : هرگز نبايد دو تن از ابن الخطاب آن را به عهده داشته باشند و مسئوليتى را كه عمر بدوش گرفت كافى است و به خدا سوگند كه مرده يا زنده ، به اين كار تن نخواهم داد .\r\nآنگاه گفت : پيامبر خدا مرد و از اين شش تن قريش على ، عثمان ، طلحة و سعد بن - ابى وقاص و الزبير و عبد الرحمن بن عوف ، راضى بود . نظرم بر آن است كه مسئلهء خلافت را به اين شش تن واگذار كنم تا خود كسى را از ميان خويش انتخاب كنند و سپس گفت : آنان را به حضورم فراخوانيد . آنها آمدند و به حضور او كه در جايش خوابيده و و از درد به خود مىپيچيد ، رسيدند . نگاهى به آنها كرد و گفت : آيا همهء شما به خلافت پس از من چشم دوخته‌ايد هيچ كدام پاسخش ندادند وقتى گفته‌اش را تكرار كرد زبير پاسخش داد و بنا به آنچه در شرح نهج البلاغة روايت شده گفت : چه كسى آن را از ما دريغ مىدارد در حالى كه تو آن را بر عهده گرفته‌اى و ما هيچ دست‌كمى از تو در قريش نداريم و سابقه و اسلاممان نيز كمتر نيست . عمر گفت : آيا مىخواهيد از يكايك شما برايتان بگويم گفتند : بگو ما اگر درباره‌ات چيزى نگفتيم تو از ما نمىگذرى و مىگويى و گفت : اما تو اى زبير تو خبيث لامبالاتى هستى كه به هنگام خشنودى مؤمن و به هنگام خشم كافرى . روزى انسان و روز ديگر شيطانى و اگر خلافت را به تو واگذار كنم تمام روزت را بخاطر يك پيمانه جو ، به جر و بحث مىپردازى . فكر مىكنى خلافت را به تو واگذار مىكنم دلم مىخواست بدانم وقتى شيطان هستى و به خشم آمده‌اى ، چه بر سر مردم مىآيد ؛ خداوند هم نمىخواهد كه كسى با چنين صفاتى ، زمام مردم را در دست داشته باشد .\r\nآنگاه رو به طلحه كرده بنا به تعبير ابن ابى الحديد در شرح نهج البلاغة از او كينه بدل داشت چرا كه در روز وفات ابو بكر دربارهء عمر آن سخن خود را بر زبان آورده بود « 1 » .\r\nرو به او كرد و گفت : بگويم يا خاموش باشم . طلحه به او گفت : بگو كه تو هيچ وقت\r\n\r\n\r\n","description":"","footnote":"\r\n( 1 ) آن روز اميد داشت كه پس از ابو بكر ، خلافت را خود عهده‌دار شود . وقتى احساس كرد كه ابو بكر گرايش به آن دارد كه عمر را به جانشينى برگزيند به او گفت : تو كه آدم سخت دل و خشنى را بر ما حاكم گردانده‌اى پاسخ خدايت را چه مىدهى ؟\r\n","page_name":" 378 ","page_number":378},
  {"content":"\r\n\r\nدر گفته‌هايت خيرى نداشته‌اى . گفت : من ترا از آن هنگام كه انگشتت در روز احد آسيب ديد مىشناسم و تو همانى كه پيامبر خدا به هنگام مرگ ، بر تو خشمگين بود زيرا روزى كه آيهء حجاب فرود آمده بود گفته بودى : امروز او به حجاب زنان چه‌كار دارد فردا مىميرد و پس از او ما با آنها هم بستر مىشويم .\r\nعمر بن الخطاب با همين چند فقره‌اى كه گفت و راجع به اين شش تن كسانى كه آنان را براى خلافت برگزيد بيان كرد حرف خودش را نقض كرد ، زيرا در آغاز سخنش گفته بود : پيامبر خدا مرد و از اين شش تن راضى بود و اينك هم اوست كه به طلحة مىگويد : پيامبر خدا مرد و بخاطر سخنى كه در روز فرود آمدن آيه حجاب بر زبان راندى از تو خشمگين بود و اگر صفاتى كه زبير را بدانها خواند درست باشد ديگر منطقى نيست كه پيامبر مرده باشد و از او با وجود اين صفاتى كه هيچ يك از مردم نمىپسندند ، راضى بوده باشد . پژوهنده هنوز از يك تناقض او نرسته به تناقض ديگرى بر مىخورد . او در بيمارى خود به صهيب فرمان داد كه بجايش بر مردم نماز بگزارد زيرا امامت نمازگزاران هيچ ربطى به خلافت ندارد و ملازمتى ميان آنها نيست ولى ديروز كه سنگ به خلافت رسيدن ابو بكر را به سينه مىزد نماز ادعايى او به هنگام بيمارى پيامبر ، دليل قاطع اهليت و استحقاق او بشمار مىرفت . و مىگويد كه پيامبر مرد و از اين شش تن راضى بود و دربارهء زبير مىگويد كه او روزى انسان و روز ديگر شيطان است و بخاطر پيمانه‌اى جو [ از بس كه حريص است 
  ] بالا و پايين مىرود و مىگويد كه پيامبر خدا مرد و از طلحه خشمگين بود و عثمان و سعد بن ابى وقاص را به زشت‌ترين صفات ، متصف مىكرد و در همان حال پيامبر خدا مرده و از اين شش تن - به ادعاى او - راضى بوده است .\r\nآنگاه رو به سعد بن ابى وقاص كرد و به او گفت : اما تو نيز در اين جنگل ، شكارچيانى دارى كه به غارت مىپردازند و از اين نمد كلاهى دارى و دست‌كمى از آن ديگران ندارى و تيشه و شكار و سر نيزه‌ها دارى و ترا چه به خلافت و امور مردم .\r\nو به عبد الرحمن بن عوف گفت : و تو اى عبد الرحمن اگر نيمى از ايمان مسلمانان را با ايمان تو مقايسه كنند ايمانت فزونتر است ولى اين خلافت را چه به كسى كه ضعفهايى چون تو دارد ؟ ! و به على ( ع ) گفت : به خدا كه اگر شوخ‌طبعىات نبود خلافت از آن تو بود . به خدا سوگند كه اگر عهده‌دار زمامشان شدى آنان را به حق و راه روشن ، رهنمون مىگرديدى .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nو به عثمان گفت : بر فرض كه اين امر را به تو واگذار كنم . قريش اين امر را بنا به نظرى كه به آنها دارى ، از آن تو مىخواهند و تو بنى اميه و بنى ابو معيط را بر مردم مسلط مىگردانى و در بيت المال ايشان را مقدم مىدارى و دارو دسته‌اى از گرگان عرب به گردت جمع مىشوند و ترا به قتل مىرسانند به خدا كه اگر چنان كنند تو مطمئنا اين كار را مىكنى و وقتى اين كار را كردى آنها نيز همين بلا را بر سرت خواهند آورد و در حالى كه دستش را بر پيشانيش برده بود گفت و اگر چنين شد اين سخن را به ياد آور .\r\nاين تصويرى است كه عمر بن الخطاب از اين شش تن بدست داده و بيشتر مورخانى كه از برخورد او با خلافت در آخرين مرحلهء زندگيش سخن گفته‌اند از آن ياد كرده‌اند و اگر اين درست باشد كه او مطمئن بوده كه عثمان بنى اميه را بر گردن مردم سوار مىكند و آنان را بر منابع مملكت و اموال مردم مسلط مىگرداند معلوم نيست پس براى چه او را كانديدا مىكند و به اين شيوه‌اى كه با تعيين خليفه جز در شكل تفاوتى ندارد ، وى را برمىگزيند و او كه چند ساعت پيش از آن به كسى كه پيشنهاد داده بود پسرش عبد اللّه را به جانشينى خويش برگمارد گفته بود من مرده يا زنده چنين امرى را تحمل نمىكنم چگونه اين كار را در حيات و مماتش ، تحمل كرد ؟\r\nعثمان بن عفان را به زشت‌ترين صفات توصيف كرد و به او نسبتهايى ( منفى ) داد كه به هيچ‌كدام از آن پنج تن ديگر نداد ولى با اين حال او را به نام شورى ، براى خلافت انتخاب كرد و على را چنين توصيف كرد كه اگر عهده‌دار خلافت و زمامدار مردم شود آنان را به حق و راه روشن و حقيقت فرا مىخواند ولى در عين حال ، مشكلات و سنگ‌اندازى ، بر سر راهش قرار داد و راه را براى عثمان هموار ساخت ، در صورتى كه همهء دلها ، على ( ع ) را طلب مىكرد و جز او كسى را شايسته نمىديد و آنچنان كه گفتيم خود او نيز او را به صفاتى برخواند كه جز او كسى سزاوارشان نيست و اگر در صورت واگذاردن امر به او پس از خود از قريش بيم داشت و مىترسيد قريش عليه او اقدامى كنند اين بيم بىمورد بود زيرا ابو بكر نيز او را - كه قريش نمىپسنديدند - به جانشينى خويش برگزيد و هيچ اقدامى عليه او صورت نگرفت و بيش از ده سال ، تحملش كردند .\r\nعمر بن الخطاب ، خلافت را به آن شش تن واگذار كرد و ابو طلحة الانصارى را پيش خود خواند و به او گفت : اى ابو طلحة وقتى از كار دفن من فارغ شديد به اتفاق پنجاه تن از انصار و شمشير بدست گرفته اين گروه ( شش نفر ) را وادار كن كه به شتاب ، كار را يكسره كنند . آنان را در خانه‌اى گرد آور و به اتفاق يارانت بر درب منزل بايست تا\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nبه مشورت بپردازند و از ميان خود يكى را برگزينند . چنانچه پنج نفر از آنها اتفاق نظر داشتند و يكى مخالفت مىكرد آن يكى را گردن بزن و اگر چهار تن ، توافق كردند و هم نظر بودند و دو تن مخالف بودند گردن آن دو تن را بزن و اگر سه تن توافق كردند آن دسته‌اى را كه عبد الرحمن بن عوف در ميان آنهاست در نظر بگير و توافق آنها را معتبر بدان و در اين صورت اگر آن سه تن ديگر بر مخالفت خويش اصرار ورزيدند گردن آنها را بزن و چنانچه هر شش تن به توافقى نرسيدند و نتيجه‌اى نگرفتند گردن هر شش تن را بزن و بگذار مسلمانان خود براى خويش خليفه انتخاب كنند .\r\nبدين ترتيب وصيت عمر بن الخطاب ، پايان گرفت و على ( ع ) و گروهى ديگر به انتظار زمان مقرر ، از خانه خارج شدند . او ( على ( ع ) ) درك كرده بود كه در واقع عثمان بن عفان براى اين كار انتخاب شده است ولى در ازدحام مردم ، سكوت اختيار كرده بود و درد و رنجش در چشمانش ظاهر شده و بر اثر خشم چنان عرقى بر چهره‌اش نشسته بود و تو گويى خون چشمان حضرت را گرفته بود . ديرى نگذشت كه عمويش عباس بن عبد المطلب به نزدش آمد و از وى راجع به آنچه گذشت جويا شد ، به او فرمود :\r\n( خلافت ) را در گروهى قرار داد و به خيال خود مرا هم در شمار آنان آورد و به بازگو كردن وقايع شورى و جزئيات آن پرداخت . عباس بن عبد المطلب ، وقتى اين نقل قول على از عمر را شنيد كه « اگر سه تن از ( شش نفر ) به توافق رسيدند آن سه تن را معتبر بدان كه عبد الرحمن بن عوف در ميان آنهاست » شگفت زده شد چون مىدانست عبد الرحمن داماد عثمان و با خواهر ناتنى او - ام كلثوم دختر عقبة بن ابى معيط - ازدواج كرده بود .\r\nوقتى عباس بن عبد المطلب اين سخن را شنيد سرش را تكان داد و گفت : اى برادر زاده خودت را با آنها مياميز و كنار بكش . على ( ع ) خوب مىدانست كه اين نظر تا چه اندازه درست است و هيچ شكى نداشت كه خلافت از آن كس ديگرى رقم خورده است و مادام كه در ميان شورى كنندگان ، طلحة بن عبيد كه آن همه كينه و نفرت نسبت به خاندان بنى هاشم دارد و هم به اوست كه در خطبهء شقشقيه خطاب كرده مىفرمايد : فضعا رجل منهم لضغنه ( يكى را كينه ديرينه در دل بجنبيد ) و سعد بن ابى وقاص و عبد الرحمن بن - عوف بود كه سعد هرگز پسر عمويش را رها نمىكند و پيوندهاى خويشاوندى نزديكى او را با خاندان اموى ، مرتبط مىكند و عبد الرحمن بن عوف كه داماد عثمان بود .\r\nدر همان حال كه عباس بن عبد المطلب سعى مىكرد او را از آن منصرف سازد پسرش عبد اللّه نيز سر رسيد و در حالى كه همين نظر پدر را تأييد مىكرد مىگفت :\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nعمر بن الخطاب ، عثمان را براى اين كار در نظر گرفته است . امير المؤمنين به آنها گفت :\r\nمن نيز اين را مىدانم ولى حال كه عمر بن الخطاب مرا براى خلافت و احراز اين مقام اهليت داده با آنها وارد شورى مىشوم تا نفاق او و تناقض گفتار و كردارش را - كه پيش از اين گفته بود ، پيامبر خدا ( ص ) فرمود : خلافت و نبوت در يك خانواده گرد نمىآيد - براى مردم بر ملا سازم .\r\nدر روايت ابن قتيبه در « الامامة و السياسة » آمده است كه پس از آنكه عمر بن الخطاب يكى از آن شش تن را براى خلافت برگزيد و شرايط اين انتخاب را همان گونه كه گفتيم مشخص كرد يكى از ايشان به او گفت : اى امير المؤمنين ، براى ما سخنى بگو تا بدان استناد جوييم و رهنمونمان باشد . گفت : به خدا سوگند كه اى سعد تنها به اين خاطر نمىتوانم ترا برگزينم و جانشين خود سازم كه تو سخت خرد و على رغم اينكه مرد جنگ هستى خشونت دارى و ترا نيز اى عبد الرحمن كه فرعون اين امتى و در مورد طلحه ، تكبر و نخوت او مانع از انتخاب او از سوى من مىشود و اگر عهده‌دار اين كار شود مهر دولتش را در انگشت زنش مىگذارد [ غلام حلقه به گوش زنش است 
  ] و تو اى عثمان ، تعصب و عشقت به خانواده و خويشانت مانع از اين كارم در حق تو مىشود و در مورد تو اى على ، مىدانم كه خيلى بر اين كار اصرار دارى و همين اصرارت مانع از تصميم من است و تو از هر كسى در اقامهء حق و رهنمون همه به راه راست ، سزاوارترى « 1 » .\r\nوقتى عمر مرد و كار دفن او بپايان رسيد ابو طلحه آن شش تن را گرد آورد و المقداد بن الاسود با پنجاه تن از مسلمانان كه همگى شمشير خود را بر كمر بسته بودند براى نظارت بر انتخاب خليفه به همان ترتيبى كه خليفه فقيد طرح‌ريزى كرده بود ، پيش آمدند . عمرو بن العاص و المغيرة بن شعبه نيز آمدند و بر در خانه‌اى كه شش تن در آن گرد آمده بودند ، قرار گرفتند . سعد بن ابى وقاص متوجه آنها شد به سويشان سنگ پرتاب كرد و از جايشان بلند كرد و گفت : شما اينجا نشسته‌ايد تا به مردم بگوييد ما هم در مجلس مشورتى ( شورى ) حاضر بوديم و با آنها بوديم . اين مطلب در شرح نهج البلاغه و جاهاى ديگر آمده است .\r\nمورخين اتفاق نظر دارند كه اجتماع كنندگان طى دو روند كامل مشورت ميان خود به نتيجهء قاطعى دست نيافتند و هر يك از ايشان خلافت را براى خود مىخواست .\r\n\r\n\r\n","description":"","footnote":"\r\n( 1 ) نگاه كنيد به جلد يك از كتاب « الامامة و السياسة » صفحه 23 .\r\n","page_name":" 382 ","page_number":382},
  {"content":"\r\n\r\nروز سوم ابو طلحه ، به آنها يادآورى كرد كه مهلت پايان مىيابد و آنان را به عواقب شومى كه از اختلاف ميان خود و عدم نتيجه‌گيرى در انتظار آنهاست و خودش نمىخواهد بدانجا كشانده شود ، تهديد كرد . طلحة دانست كه نبرد واقعى اينكه تنها ميان دو نفر و نه بيشتر درگير است كه عثمان بن عفان و على بن ابى طالب‌اند . كينه‌هاى ديرين ميان « تيم » ( يكى از قبايل مكى قريش كه ابو بكر و طلحة از آن بودند - م . ) و على بن ابى طالب سر بر آورد ؛ اين كينه‌ها را همچنان عايشه ، براى ايفاى نقش در اين نبرد قدرت ، تغذيه مىكرد و دامن مىزد . همچنانكه ويژگى كه تنها متعلق به على بن ابى طالب بود يعنى قاطعيت در حق و چرخاندن خلافت در راه درست خود چيزى بود كه طلحه و امثال او از ثروتمندان و طمع‌كاران و سودپرستان به شدت از آن هراسان بودند . همين ويژگى همچنانكه حوادث خلافت عثمان از همان روزهاى نخستين تأكيد دارد ، نقش اساسى در دور گرداندن على از خلافت و چشم دوختن طمع‌كاران قريشى و غير قريشى به عثمان ايفا كرد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nنتيجهء شورى\r\nبهر صورت ، در شرح نهج البلاغة و جاهاى ديگر آمده نخستين كارى كه طلحه كرد اين بود كه پس از آنكه مطمئن شد در اين جمع ، چيزى نصيب وى نمىشود ، خود را به سود عثمان بن عفان كنار كشيد . او دانسته بود كه مردم با وجود عثمان و على بن ابى طالب به او وقعى نخواهند گذاشت لذا به تعبير مورخين بنا به كينه‌اى كه به على بن ابى طالب مىورزيد ، حق خود را به عثمان واگذار كرد و در اين كارزار از او پشتيبانى نمود ؛ زبير بن العوام نيز بلافاصله متوجه شد كه اين كار طلحه تنها به انگيزهء تعصب و كينه‌توزى صورت گرفته و در عين حالى كه دانسته بود كه مقام خلافت به كسى جز على مىرسد با برانگيخته شدن انگيزه‌هاى خويشاوندى نزديكى كه با حضرت داشت جانب او را گرفت و گفت : من نيز شما را به گواه مىگيرم كه من حق خود در خلافت را به على ( ع ) واگذار كردم . بدين ترتيب و با خروج اين دو تن نبرد ميان چهار نفر باقى مانده منحصر گشت . در اينجا سعد بن ابى وقاص نيز برخاست و گفت :\r\nمن نيز حق خود را به عبد الرحمن بن عوف واگذار كردم . آنها هر دو از بنى زهرة بودند .\r\nدر صحنه كارزار اينك ، سه تن مانده بودند كه هر كدام نمايندهء دو نفر بودند .\r\nعبد الرحمن خطاب به عثمان و على گفت : كدام يك از شما به سود ديگرى عقب مىنشيند ؛ به تعبير راوى هيچ‌كدام پاسخى ندادند ؛ او خود كنار رفت تا يكى از آنها كه بر ديگرى رجحان دارد ، عهده‌دار خلافت گردد و پيش از آنكه ( با رأى خود ) يكى را برگزيند رو به على و عثمان كرد و با آنان مطرح كرد كه اين مهم را به شرطى عهده‌دار شوند كه همواره حق را ملاك قرار دهند و از هواى نفس خويش پيروى\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nنكنند و خويشان خود را بر ديگران ترجيح ندهند و از چيزى براى امت ، دريغ نورزند و اين سخن خود را بر هر دو تكرار كرد و هر كدام از ايشان با اين شرايط موافقت كردند .\r\nبه نظر مىرسد كه على ( ع ) با موافقت خويش با اين شرايط او را در تنگنا قرار داد چه معقول نبود كه عبد الرحمن ، از دامادش عثمان بگذرد و به على بن ابى طالب واگذارش كند همچنانكه سعد نيز تحت هيچ شرايطى از داييهاى اموىاش در نمىگذرد در اين راستا ، عبد الرحمن يك بار با سعد بن ابى وقاص و بار ديگر با المسور بن مخرمة - الزهرى ، خلوت كرد على ( ع ) متوجه شد كه خلوت كردن سعد و عبد الرحمن با يكديگر براى يافتن راه گريزى در واگذارى خلافت به عثمان از سوى عبد الرحمن صورت گرفته است و لذا به او گفت : اى سعد از خدايى كه در برابرش مسئوليد بپرهيزيد ترا به خويشى پيامبر خدا و خويشى عمويم حمزه سوگند مىدهم كه مبادا پشتيبان عبد الرحمن باشى « 1 » .\r\nچنين به نظر مىرسد كه عبد الرحمن در مشورتى كه با سعد و خواهرزاده‌اش المسور بن مخرمة الزهرى داشته شرط تازه‌اى را كه هر سه روى آن توافق كردند نتيجه گرفته است كه با آن على ( ع ) را در تنگنا قرار دهد و ممكن نيست كه با آن موافقت كند . سر و صداها از بيرون منزل بلند شده بود زاهدان ، فقرا و محرومان و بنى هاشم و انصار كسانى بودند كه تودهء مردم را تشكيل مىدادند و على ( ع ) را مىخواستند و از آن سوى ، زراندوزان و صاحبان امتياز و طمع‌كاران و امويها عثمان را مىخواستند و نزديك بود كه عمار ياسر و مقداد با ابن ابى سرح و عبد اللّه بن ربيعة المخزومى گلاويز شوند در اين گيرودار سعد بن عبد الرحمن گفت : اى عبد الرحمن تصميم خودت را بگير پيش از آنكه مردم با يكديگر گلاويز شوند در اين حال او علاوه بر شرطهاى قبلى شرط پاىبندى به سيرة شيخين ( ابو بكر و عمر ) را افزود . على ( ع ) اين شرط را نپذيرفت و گفت :\r\nمن به كتاب خدا و سنت پيامبرش عمل مىكنم و آنجا كه كتاب خدا يا سنت پيامبر ساكت بود رأى خود را ملاك قرار مىدهم .\r\nدر اينجا عبد الرحمن رو به عثمان كرد و شرايط را با وى در ميان گذاشت او با اشتياق و رغبت تمام پذيرفت . عبد الرحمن از آنجا كه مىدانست على ( ع ) به هيچ وجه\r\n\r\n\r\n","description":"","footnote":"\r\n( 1 ) حمزه از طريق مادرش هالة دختر اهيب بن عبد المناف بن زهرة با سعد بن ابى وقاص خويشاوند است . اين هاله عمهء سعد مىشود و علاوه بر حمزه براى عبد المطلب ام المقدم و العلوم را به دنيا آورد و با اين حساب سعد بن - ابى وقاص پسر دايى حمزة بن عبد المطلب مىشود .\r\n","page_name":" 385 ","page_number":385},
  {"content":"\r\n\r\nبا شرط آخر موافقت نمىكند دوباره شرايط را بر او عرضه كرد آنگاه دوباره آنها را بر عثمان عرضه كرد و او پذيرفت و بدين ترتيب طبق نقشه‌اى كه عمر كشيده بود ، عثمان به خلافت رسيد .\r\nعلى ( ع ) اين چنين فرجامى را پيش‌بينى مىكرد و بر او چندان دشوار نيامد چه او از آزادى نظر خويش دفاع كرده بود و حق و حقيقت را بر هر آنچه در دنياست ترجيح داده بود و عبد الرحمن بن عوف نيز اين را مىدانست و براى همين چنين شرطى را پس از به توافق رسيدن با سعد و ابن المخرمة الزهرى با وى در ميان گذاشت .\r\nعلى بن ابى طالب ( ع ) مرجع اول و آخر ابو بكر و عمر در هر مشكل دينى و دنيايى بود آنها سيره و سياست متفاوتى داشتند و هر كدام با پيش از خود ، از در مخالفت در آمدند حال عبد الرحمن ، كدام سيره را منظور كرده بود تا على در پى توافق با آن ، عهده‌دار خلافت گردد و از بيعت او برخوردار شود او بايد كدام يك را الگو قرار مىداد چه آنها هر يك و بنا به ديدگاههايشان به مسائل و جريانات و منافع خود و سيرى كه تاريخ اسلام در آن زمان داشت ، راه و روش جداگانه‌اى داشتند . از اينها گذشته من مطمئنم كه حتى اگر على ( ع ) با اين شرط موافقت مىكرد باز شرط ديگرى مطرح مىشد و اين قدر اين شرطها ادامه پيدا مىكرد تا بالاخره على ( ع ) كنار مىكشيد و عثمان خليفه بلا منازع مىگرديد .\r\nعلى ( ع ) پس از اين نمايش همچون سابقه‌اى كه با خليفه قبلى داشت ، مخالفتى نكرد ولى بنا به آنچه در برخى روايات آمده فرمود :\r\nما خاندان اهل بيت نبوت و سرچشمهء حكمت هستيم پناه زمينيان و نجات جويندگان نجاتيم ما را حقى است كه اگر به ما بدهند مىگيريم و اگر دريغمان كنند پيرو ديگران مىشويم .\r\nو رو به عبد الرحمن بن عوف كرد و گفت : اين نخستين روزى نيست كه شما در برابر ما موضع‌گيرى مىكنيد اميد صبر جميل داريم و خدا يارى دهنده است . به خدا سوگند كه تو تنها به اين دليل به او رأى دادى كه روزى او نيز چنين كند و در روايت ديگرى آمده تو نيز همانى را از وى خواستى كه آن يك از اين خواسته بود « 1 » . و افزود كه :\r\nخداوند شماها را به جان هم اندازد .\r\n\r\n\r\n","description":"","footnote":"\r\n( 1 ) اشاره به بيعت عمر با ابو بكر در روز سقيفه دارد . او به اين اميد با وى بيعت كرده بود كه خلافت بعدا به او برسد .\r\n","page_name":" 386 ","page_number":386},
  {"content":"\r\n\r\nابو هلال العسكرى در كتاب خود « الاوائل » گفته است كه : خداوند اين دعاى على ( ع ) را در حق عبد الرحمن و عثمان بن عفان بر آورده ساخت . آن دو دور از هم و دلگير از يكديگر مردند عبد الرحمن فرستاده‌اى را نزدش فرستاد او را به خاطر ناپسندى اقدامهايش و بدعتهايى كه آورد و زشتيهايى كه روا داشت مورد سرزنش قرار داد و از آن پس روابطشان رو به وخامت گراييد .\r\nدر شرح نهج البلاغة آمده است كه وقتى عثمان بن عفان كاخش « طمار الزهراء » را بنا كرد غذاى بسيار تهيه ديد و مردم را دعوت كرد از جمله عبد الرحمن بن عوف نيز در ميان آنها بود وقتى به بناى كاخ و آن غذاها نگاه كرد گفت : اى ابن عفان ، ما آنچه را كه درباره‌ات دروغ مىپنداشتيم و تكذيب مىكرديم اينك به چشم مىبينيم از اين كه با تو بيعت كردم بر خدا پناه مىجويم . عثمان به خشم آمده و فرمان داد او را بيرون اندازند . بيرونش انداختند و به مردم فرمان داد هيچ كس با او همصحبت نشود هيچ كس جز ابن عباس ، به نزدش نمىرفت . او نيز فريضه‌هاى مذهبى قرآن را از وى مىآموخت و در آخرين بيمارى عبد الرحمن ، عثمان به حضورش رسيد ولى آنچنان كه راويان مدعيند با او صحبتى نكرد و جان سپرد « 1 » .\r\nپيش از پايان سومين روز از آن سه روزى كه نمايش ساخته و پرداخته عمر بن - الخطاب و با بازيگرانى چون عبد الرحمن بن عوف و گروهى كه خويشى و قومى و نزديكى هدف واحدشان بخشيده بود بپايان رسيد و يكى از بنى اميه به افتخارى كه از دهها سال آرزويش را مىكشيدند و به خاطر آن با اسلام جنگيدند و با خشونت و سرسختى هر چه تمامتر به نبردش پرداختند و بالاخره ناگزير به تسليم شدند و با تظاهر به آن به دنبال فرصت و شرايط مناسبى بودند نايل آمد و وقتى با نقشه‌پردازيهاى عمر بدان رسيدند به گرد عثمان بن عفان حلقه زدند و از اين انتخاب ، شاديها كردند و با دمشان گردو مىشكستند و اينك و به دنبال شكستهاى سختى كه از بنى هاشم طعم آن را بسيار چشيده بودند و در نبردهايى كه با اسلام داشتند پياپى خورده بودند از شادى سر از پا نمىشناختند . در همان جنگها بود كه على بن ابى طالب بزرگانشان را از پاى درآورده بود . وقتى عثمان را به مسجد آوردند رهبرشان ابو سفيان كه اينك پير شده و ديد خود را از دست داده بود كورمال پيش آمد و با لبخند و شادى كين‌توزانه‌اى كه بر چهره\r\n\r\n\r\n","description":"","footnote":"\r\n( 1 ) جلد 1 صفحه 66 .\r\n","page_name":" 387 ","page_number":387},
  {"content":"\r\n\r\nداشت و يك بار پيش از آن و هنگامى كه بر جسد حمزه بن عبد المطلب آن قهرمان اسلام و شير خدا به اتفاق همسرش هند ايستاده و به زشت‌ترين وجه به دريدن او مىپرداخت و در اين كار برخورد درندگان را با شكارشان مجسم مىساخت ، از وى ديده بوديم در آن هنگام بر آن جسد پاك ايستاد و نيزه‌اش را در آن فرو برد و با تكيه بر آن مىگفت : طعم انتقام را بچش ، طعم انتقام را بچش . اينك نيز در برابر قوم خود كه آنچنان شادى سراپايشان را گرفته كه حتى متوجه مردمى كه مراقب هر عملشان بودند نشده بودند ايستاد و پرسيد : آيا بيگانه‌اى در ميان شما هست ؛ گفتند :\r\nخير . آنگاه قامتش را كه عمر درازش خم كرده بود برافراشت و با ياد آرزوهاى جوانى و اميدهاى پيشينيان و در حالى كه فراموش كرده بود در زبان ، پيامبرى محمد را پذيرفته بود و در واقع ناگزير شده بود اسلام و هر آنچه كه محمد آورده پذيرا شود گفت :\r\nاى بنى امية ! خلافت را همچون توپى بگيريد و دست بدست دهيد . سوگند به آنكه ابو سفيان سوگندش مىخورد نه بهشتى و نه جهنمى و نه حسابى و نه مجازاتى در كارست همواره آرزو مىكرده‌ام كه به شما تعلق گيرد و در فرزندانتان به ارث افتد . ابو سفيان حتى به اين نيز بسنده نكرد از مجلس خليفه جديد برخاست و در حالى كه غلامش دستش را گرفته و او را كه به اين سو و آن سو مىخراميد راه مىبرد به غلامش فرمان داد كه او را به خارج از مدينه رهنمون شود و غلام نمىدانست منظورش از اين كار چيست غلام او را به سوى كوههاى احد برد و به مقبرهء مسلمانان رسيد به غلامش گفت قبر حمزة بن عبد المطلب را به من نشان بده آنگاه پليدترين لبخندى را كه مىتوانست بر لب آورد و گفت : اى ابو عماره ( حمزه ) آنچه كه ديروز به شمشير برايش مىجنگيديم اينك به دست كودكان ما افتاده كه با آن بازى مىكنند و با پا بر قبر زد و با اين گمان كه انتقام خود و اسلافش را از بنى هاشم و فرزندانش گرفته است آنجا را ترك كرد .\r\nعلى ( ع ) همچنانكه پيش از اين نيز كرده بود در خود خزيد و خود به اتفاق مؤمنان به خدا و به محمد بن عبد اللّه و به هر آنچه از سوى خدا آورده بود آنانى كه زندگيشان را وقف حق و تلاش در جهت خير مردم و بىهراس از خشم ظالمان و شمشيرهايى كه برابر كسانى كه از رفتار زشتشان و بر باد دادن منابع و نعمتهاى خدادادى و اموال فقرا و مستمندان انتقاد مىكردند فرود آورده بودند ايستاد .\r\nاو در ميان تودهء انبوهى كه در آن روز گرد آمده بودند ايستاد و با همان منطق سليمى كه همواره با مردم سخن مىگفت به سخن با ايشان پرداخت تا پرده از آنچه\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nقرار است در اين دوره تازه ، جريان يابد ، بردارد و گفت : اى مردم شما دانسته‌ايد كه من از هر كس ديگر بدين امر ، سزاوارترم ولى اينك موضوع به آنچه خود مىبينيد فرجام يافته است به خدا سوگند حال كه منافع مسلمانان در ميان است ، مصالحه و سازش مىكنم و هيچ ستمى جز بر من نرفته است و اين كار را مىكنم تا پاداشش را برگيرم و مانع از آن شوم كه اختلافهاى شما ، عواقب شومى ببار آورد .\r\nو بدين ترتيب امير المؤمنين ( ع ) از در سازش در آمد و همچنانكه مردم با او بيعت كردند با او بيعت نمود و به راهى كه براى خود برگزيده بود ادامه داد و هر آنچه در توان داشت در راه مصالح عمومى عمل كرد و هيچ نظرى و اظهار عقيده‌اى از خويش را بر آنان دريغ نداشت و هر آن امكاناتى كه داشت وقتى مىديد كه در راه اسلام و گسترش آن است با كمال ميل و آنچنان كه با خلفاى پيش از او عمل كرده بود ، تقديم مىكرد .\r\nو خليفهء جديد ( عثمان ) خود و دار و دستهء كين‌توزش از بنى اميه حتى راه پيشينيان خود و آنهايى كه قدرت را به او سپردند ، پى نگرفتند . آنها همهء اموال و نعمتهاى خدادادى و همهء پستها را از آن خود ساختند و به حيف و ميل پرداختند و تو گويى از اميه و عبد شمس به آنها ارث رسيد كه - همچنانكه در خطبهء شقشقيه آنها را وصف كرده - بسان شتران گرسنه كه در بهار به مرغزارى برسند و به لفت و ليس بپردازند مال مسلمانان را به يغما بردند . او در خطبه شقشقيه در آخرين روزهاى زندگيش فرمود :\r\nتا عاقبت خلافت به سومى رسيد او مردى خودپسند و شكم‌پرست و سست اراده و بىتدبير بود بستگان و نزديكانش دور و برش را گرفتند و بسان شتران گرسنه كه در بهار به مرغزارى برسند و به لفت و ليس بپردازند مال مسلمانان را به يغما بردند و خوردند سپس هر يك به ستمى رفتند تا آنكه همهء مردم از آنها به ستوه آمدند و آتش فتنه و آشوب را دامن زدند سرانجام رفتار ناهنجار خودش نابودش ساخت و خوى نكوهيده‌اش به خاك و خونش انداخت و بدين گونه زندگيش پايان يافت و به جهان ديگر شتافت .\r\nامير المؤمنين على بن ابى طالب سرنوشت خلافت را خلاصه وار به عثمان كشانيده و روشن مىسازد كه چگونه سياست او به انحراف گراييد و آنچنان به خانواده و خويشانش رسيد كه او بسان عنصرى فاقد اراده كه تنها به خوردن و نوشيدن مىپردازد در آن ميان قرار گرفت و آنها به غارت و فساد مىپرداختند و همچون شترانى كه به مرغزارى رسيده‌اند مال خدا را به يغما مىبردند تا اينكه امت عليه او شوريد و كار بدانجا رسيد\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nكه به خاك و خون افتاد .\r\nطبق آنچه مورخين روايت كرده‌اند عمر بن الخطاب او را پيش از بقدرت رسيدن ، از پى گرفتن چنين سياستى برحذر داشته و به او گفته بود : چنان مىبينم كه وقتى خلافت را به تو واگذار كردم بنى اميه و بنى ابى معيط را بر گردن مردم سوار مىكنى و اموال بيت المال را در معرض غارت ايشان قرار مىدهى و دار و دسته‌اى از گرگان عرب به دورت جمع مىآيند و ترا در رختخوابت ، به خاك و خون مىكشند .\r\nمورخين ، برجسته‌ترين شاهكارهاى او و بنى اميه را در ارتكاب مفسده‌جوييها و منكرات و زشتيها ، به رشتهء تحرير در آورده و نوشته‌اند كه او بنى اميه را بر گردن مردم سوار كرد و كارپردازى ولايات را به آنان سپرد و همه گونه باج و خراج در اختيارشان گذارد و در زمان او ارمنستان فتح شد و همهء خمس آن را گرفت و به مردان واگذار كرد و هم در اين باره عبد الرحمن بن جنيد الجمخى سرود :\r\n- سوگند به خدايى مىخورم كه پروردگار جهانيان است خداوند هيچ چيزى را بيهوده نيافريده است .\r\n- ولى تو براى ما فتنه‌اى بجاى گذاردى كه همواره گرفتار آن باشيم و تو به آن گرفتارمان كنى .\r\n- و تو يك پنجم بلاد را به مروان دادى پس چه بجاست كه از تو بدگويى و سعايت كنند .\r\nعبد اللّه بن خالد بن اسيد از او انعامى خواست به او چهار صد هزار درهم داد . آنچه از همه بيشتر توجه را به سوى او جلب كرد و خشم مهاجرين و انصار را برانگيخت اين بود كه در آغاز خلافتش الحكم بن ابى العاص و فرزندان و خانواده‌اش را كه پيامبر خدا آنان را از مدينه اخراج كرده بود و شفاعت و پادرميانى هيچ كس را مطلقا نپذيرفته بود ، به مدينه بازگرداند . ابو بكر و عمر نيز چنين نكرده بودند و شفاعت هيچ كس را نپذيرفته بودند .\r\nاين « حكم » پيامبر را آزار مىداد ، دشنامش مىداد و سخنان آزار دهنده به ايشان مىگفت .\r\nروزى همانگونه كه پيامبر به راه خود مىرفت الحكم به دنبال حضرت راه مىرفت و ادايش را در مىآورد و ريشخند مىكرد و شكلك در مىآورد و اگر به نماز مىايستاد پشت سر او مىايستاد و با انگشت او را نشان مىداد . يك بار وقتى متوجه شد كه او با بينى و دهانش به مسخره كردن وى مىپردازد به او گفت : همين‌گونه باش و او نيز همچون\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nديوانگان به همان صورت باقى ماند .\r\nاو و فرزندش در فتح مكه ، ظاهرا اسلام آورده بودند و پس از آن به مدينه رفتند و در آنجا از دينش برگشته بود . روزى در حالى كه يكى از همسرانش را روى زانو نشانده بود خود را به پيامبر اكرم نشان داد . پيامبر نيز با بزغاله‌اى كه همراه داشت بر او شد و گفت : چه كسى مرا از شر اين نابكار مىرهاند به خدا سوگند كه اگر دستم به او رسد دو چشمش را از حدقه در مىآورم . او و فرزندش هرگز نبايد با من در يك شهر زندگى كند و همهء آنان را بيرون كرد و به طائف در جايى به نام ( بطن وج ) - بنا به آنچه كه در انساب الاشراف بلاذرى آمده - رفتند . راوى مىافزايد او تا به خلافت رسيدن عثمان خارج از مدينه بود ولى عثمان او و فرزندش را بازگرداند و اين كارى بود كه همهء مسلمانان ، آن را نكوهش كردند و هنگامى كه در خلافت عثمان ، مرد خيمه‌اى بر او زدند و عبد الرحمن بن حسان بن ثابت به مروان گفت :\r\n- آن زشتكار پدر تست استخوانهاى او را بپوسان وقتى اين كار را مىكنى با آشفتگى و ديوانگى مىكنى .\r\n- آن كس كه كارهاى نيك كرد شكم گرسنه و خالىاش جاودانه مىماند و آن كس كه كارهاى زشت كند همچنان آزمند مىماند .\r\nاستاد الخطيب در كتاب خود « على بن ابى طالب » مىگويد : وقتى عثمان او را به مدينه بازگرداند مسلمانان اين كارش را نكوهش كردند . آنگاه او مالياتهاى « قضاعة » را به او واگذارد و به سيصد هزار درهم بالغ گشت و همه را به وى بخشيد و در ادامه مىگويد : پيامبر خدا روز فتح مكه او را مهدور الدم اعلام كرد و تنها به شفاعت عثمان از خونش در گذشت ولى او به مدينه رفت تا عليه پيامبر خدا ( ص ) توطئه‌چينى كند ولى او را پس از آنچه از وى ديد و يادآور شديم ، از مدينه اخراج كرد و فرمود :\r\nبه خدا سوگند كه او و فرزندش نبايد با من در يك جا زندگى كنند . و على رغم اينكه عثمان نزد ابو بكر و عمر او را شفاعت كرد شفاعتش را نپذيرفتند و هر كدام به او گفتند : به خدا سوگند من كسى نيستم كه راندهء پيامبر را مأوى دهم .\r\nابن ابى الحديد در شرح نهج البلاغه مىگويد : پيامبر خدا جايى در بازار مدينه را كه « نهرون » نام دارد به مسلمانان واگذارد ولى عثمان آن را در اختيار الحرث بن الحلم برادر مروان قرار داد و فدك را نيز كه متعلق به فاطمهء زهرا بود در اختيار مروان گذارد .\r\nفدك را پس از فوت پيامبر ، از فاطمه گرفته بودند و درخواست او را در مورد بازگرداندن\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nآن ناديده گرفتند . عثمان چراگاههاى اطراف مدينه را نيز قرق خود كرد و احشام مسلمانان را از آن منع كرد و در اختيار احشام بنى اميه گذارد و تمامى آنچه را كه در فتح آفريقا در غرب كه شامل طرابلس غرب تا طنجه مىشد بىآنكه به تعبير ابن ابى الحديد و ديگر مورخين كسى از مسلمانان را شريك كند به عبد اللّه بن سرح كه نابرادرى او بود واگذارد .\r\nعبد اللّه بن سرح پيش از فتح مكه اسلام آورده بود و به مدينه هجرت كرد و در برهه‌اى از زمان كاتب پيامبر بود سپس مرتد شد و به مكه بازگشت و به دروغپردازى دربارهء پيامبر پرداخت و به قريش مىگفت : من به هر گونه كه مىخواستم محمد را رهنمون مىشدم و وقتى از قرآن ، عزيز حكيم را بر من ديكته مىكرد عليم حكيم مىنوشتم و مىگفت : آرى همه درست است و وقتى لعنة اللّه على الكافرين بر من ديكته مىكرد مىنوشتم على الظالمين . بنابراين من آنچه را كه محمد مىگويد مىگويم و هر آنچه مىآورد مىآورم . و آنچنان كه در انساب الاشراف آمده خداوند درباره‌اش اين آيه را نازل فرمود :  « وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ »  ( انعام - 93 ) ( و كيست ستمكارتر از آنكه بر خدا دروغ بندد و يا وحى به او نرسيده گويد وحى به من مىرسد و نيز گويد من هم محققا مانند آن كتاب كه خدا فرستاده خواهم آورد و اگر فضاحت سختى حال ستمكاران را در سكرات موت ببينى ( آنگاه كه ) فرشتگان براى قبض روح آنها دست قهر و قدرت برآورند و گويند كه جان از تن بدر كنيد امروز كيفر عذاب و خوارى مىكشيد چون بر خدا سخن به ناحق - مىگفتيد و از حكم و آيات او گردنكشى و تكبر مىكرديد ) .\r\nفتح مكه كه رسيد پيامبر خدا او را در شمار كسانى از منافقين و مشركين كه خونشان بايد ريخته شود آورد و فرمود هر كس وارد خانهء ابو سفيان شود امان دارد مگر دشمن خدا عبد اللّه بن سرح . عثمان شفاعت او را كه برادر ناتنىاش بود ، نزد پيامبر كرد حضرت سه بار چهره از او برگرفت ولى عثمان پافشارى كرد و بالاخره پيامبر خدا تنها به گفتن آرى بسنده كرد و به مسلمانان اطرافش فرمود : آيا در ميان شما كسى نبود كه اين سگ را بكشد . من براى اين ساكت بودم كه يكى از شما پيش از آنكه امانش دهم او را بقتل رساند . يكى از ايشان گفت : اگر به ما اشاره كرده بودى او را مىكشتيم .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nفرمود : من با اشاره كسى را نمىكشم و پيامبران را چشم خيانتكار نيست .\r\nوقتى خلافت به عثمان بن عفان رسيد به سال بيست و پنج هجرى او را والى مصر گرداند و تا سال سى و چهار كه محمد بن ابى حذيفة بن عتبه بر او شوريد در اين پست بود در آن سال و پس از اين شورش ، به عسقلان رفت و تا كشته شدن عثمان در آنجا ماند برخى راويان نيز معتقدند كه او در افريقا ، فوت كرد .\r\nپيامبر ( ص ) از او به عنوان دشمن خدا و رسول ياد كرده و فرمان داده بود كه حتى اگر به پرده‌هاى كعبه آويزان شده بود و بدان پناه آورده بود ، او را بكشند كه اين خود دال بر آن است كه او هرگز نمىتواند در شمار مؤمنان درآيد هر چند در لباس آنها درآيد و پوشش قديسان بر تن داشته باشد . او همچنانكه پيامبر گرامى ( ص ) از وى خبر داده بود تا آخرين نفس از حيات خود ، سرسخت‌ترين دشمنان خدا و رسولش باقى ماند « 1 » .\r\nابن ابى الحديد در شرح فرازهاى شقشقية ادامه مىدهد كه عثمان ، در همان روزى كه صد هزار ( درهم ) از بيت المال به مروان داد دويست هزار هم به ابو سفيان بن - حرب داد . مروان دختر عثمان ام ابان را به همسرى گرفته بود . پس از اين دست و دل - بازيها ، زيد بن ارقم خزانه‌دار بيت المال كليدهاى بيت المال را آورد و گريه‌كنان در اختيار عثمان قرار داد . عثمان به او گفت : از اينكه صلهء رحم كردم گريه مىكنى ؟ پاسخ داد : خير گريه‌ام بدين خاطر بود كه گمان مىكردم اين پولها را براى اين منظور از بيت المال گرفتى كه خرجهايى را كه در زمان پيامبر اكرم ( ص ) كرده بودى جبران كنى به خدا سوگند كه صد درهم هم براى مروان زياد بود . به او گفت : كليدها را همينجا بگذار و ما ديگرى را براى اين كار پيدا خواهيم كرد .\r\nابو موسى الاشعرى نيز پولهاى زيادى را براى عثمان از عراق آورده بود همهء آنها را بر بنى اميه پخش كرد دخترش عايشه را نيز به همسرى الحرث بن الحكم درآورد و پس از استعفاى زيد بن ارقم ، صد هزار درهم به الحرث بخشيد . و بدين ترتيب سرنوشت و مقدرات امت به دست بزرگان بنى اميه و فرزندانشان قرار گرفت و آنها بىهيچ حساب و كتاب و رقيبى ميدان دارى مىكردند . مروان بن الحكم در مدينه و پدر و برادرانش همه كاره شده بودند و حل و فصل مسائل داخلى و خارجى را بدست گرفته بودند و معاويه را بر بلاد شام و ابن ابى سرحى را كه خداوند متعال درباره‌اش و من اظلم ممن افترى على\r\n\r\n\r\n","description":"","footnote":"\r\n( 1 ) نگاه كنيد به جلد اول از انساب الاشراف صفحه 353 و « على بن ابى طالب » نوشته عبد الكريم الخطيب .\r\n","page_name":" 393 ","page_number":393},
  {"content":"\r\n\r\nكذبا نازل كرده بود در طول هشت سال يا بيشتر بر مصر گمارد و الوليد بن عقبه را بر كوفه گذارد از آغاز تأسيس كوفه گروهى از بزرگان صحابه همچون عمار ياسر و ابن مسعود و سلمان فارسى و ابن ابى وقاص و ديگران بر آن ولايت داشتند و وقتى نوبت به خليفه عثمان رسيد آن را به دست الوليد بن عقبه - كه او و برادرانش به « صبية النار » معروف بودند و وجه تسميهء آن را در كتاب خود سيرة المصطفى يادآور شديم - سپرد .\r\nجد عقبة بن ابى معيط ( پدر وليد ) ابن ابى عمرو يكى از بزرگان امية بن عبد شمس بود كه او را به فرزندى پذيرفت و با اروى دختر كريز ازدواج كرد و وليد ، خالد ، عماره و ام كلثوم را از او داشت پس از وى نيز عفان به ازدواجش در آورد و عثمان را به دنيا آورد .\r\nعقبة در مكه همسايهء پيامبر خدا بود و با او نشست و برخاست زيادى داشت و در سالهاى آغازين بعثت پيامبر ، اسلام آورد و در سبب اسلام آوردنش آمده است كه او غذايى تهيه ديد و پيامبر خدا ( ص ) را دعوت كرد . پيامبر نيز تنها به شرطى حاضر به صرف غذا شد كه عقبه شهادتين را بر زبان جارى سازد او نيز بر زبان آورد و پيامبر ( ص ) غذا را صرف كرد وقتى به سمع قريش رسيد كه عقبه اسلام آورد گفت : عقبه به كودكى بازگشت ( يا كار كودكانه‌اى كرد ) . او دوستى داشت كه از مكه بيرون شده بود وقتى بازگشت و از اسلامش با خبر گشت او را رها كرد و از برخورد با او اجتناب ورزيد . عقبة بن ابى - معيط به نزد او رفت و سلامش گفت پاسخ او را نداد . اصرار ورزيد گفت : سلامت را پاسخ نخواهم گفت زيرا ديگر كودك گشته‌اى . گفت قريش نيز همين كار را كرده‌اند چه‌كار كند تا دلشان خنك شود گفت پيش او ( پيامبر ) مىروى و به صورتش تف مىاندازى و با زشت‌ترين دشنامهايى كه بلدى دشنامش مىدهى . عقبه همين كار را با پيامبر ( ص ) كرد . پيامبر خدا تنها صورتش را پاك كرد و رو به او نموده فرمود : اگر ترا خارج از مكه ببينم گردنت را مىزنم .\r\nعقبه به سرسختى خود با اسلام و آزار پيامبر ادامه داد و كارش بدانجا كشيد كه آشغال و كثافت را مىآورد و بر در خانهء پيامبر خدا مىريخت و دربارهء او آيه ذيل نازل گرديد :\r\n   « يَوْمَ يَعَضُّ الظَّالِمُ عَلى يَدَيْهِ يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا ، يا وَيْلَتى لَيْتَنِي لَمْ أَتَّخِذْ فُلاناً خَلِيلًا لَقَدْ أَضَلَّنِي عَنِ الذِّكْرِ بَعْدَ إِذْ جاءَنِي وَ كانَ الشَّيْطانُ لِلْإِنْسانِ خَذُولًا »    ( الفرقان 29 - 27 ) ( و روزى كه ظالم پشت دست حسرت به دندان گرفته گويد اى كاش من در دنيا با رسول حق راه دوستى و طاعت پيش مىگرفتم واى بر من اى كاش كه\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nفلان ( مرد كافر و رفيق فاسق ) را دوست نمىگرفتم كه رفاقت او از پيروى قرآن و رسول حق مرا محروم ساخت و گمراه گردانيد آرى دوستى شيطان براى انسان مايهء خذلان و گمراهى است ) .\r\nالبلاذرى در انساب الاشراف روايت كرده كه وقتى پيامبر به مدينه هجرت فرمود ، عقبة در خطاب به حضرتش سرود :\r\n- اى صاحب اشتر گوش بريده از نزد ما برو به زودى خواهى ديد كه من بر اسب سوار مىشوم .\r\n- سر نيزه خود را پس از آنكه در جاى خود بود ، بر شما فرود مىآورم و شمشير ، هر خواستى را از شما مىستاند .\r\nاو با مشركان به بدر رفت و به دست مسلمانان اسير گشت وقتى فرمان به قتل او داد گفت : اى رسول خدا صبيه را ( فرزندم را ) به كه واگذارم فرمود : به آتش . و از اينجاست كه فرزندان بنى ابى معيط را به « صبية النار » مىخوانند .\r\nدر « انساب الاشراف » به نقل از عامر الشعبى آمده است كه پيامبر خدا ( ص ) پس از آنكه عقبه به دست مسلمانان اسير افتاد به او گفت : به خدا سوگند كه ترا مىكشم . به او گفته شد آيا او را از ميان اسيران قريش مىكشى ؟ فرمود : آرى او در دشمنى با خدا بدانجا رسيد كه در حالى كه به سجده رفته بودم آنچنان گردن مرا لگدكوب كرد كه تنها هنگامى كه گمان بردم چشمانم بيرون مىآيند ، پايش را برداشت و روزى نيز در حالى كه به سجده رفته بودم ظرفى سرگين گوسفند آورد و بر سرم ريخت .\r\nو فرزندش وليد نابرادرى عثمان از مادر است كه در دامان او و پس از وى در دامان امويها ، نشو و نما يافت و با همان روحيه‌اى كه در ميان اعراب زشت‌تر و وقيح‌تر از آن يافت نمىشد ، خو گرفت ، او از جمله آزادشدگان ( طلقاء ) است كه به اتفاق ديگر اعضاى اين خاندان همچون ابو سفيان و غيره روز فتح مكه با اكراه اسلام آوردند و على رغم اينكه پيامبر ( ص ) با آنها مهربانى مىكرد و احسان مىنمود و كارهايى به ايشان واگذار مىكرد به اين اميد كه كمتر به اسلام كينه بورزند همواره در صدد فرصت مناسبى بودند تا نفرت و خشم خود را از اسلام ، به منصهء ظهور رسانند .\r\nابن اثير از عبد اللّه بن الزبير نقل كرده است كه او گفته : در غزوه يرموك ، نوجوان بودم و نمىجنگيدم . وقتى مردم به جان هم افتادند نگاهم به گروهى روى تپه‌اى افتاد كه نمىجنگيدند نزد آنها رفتم و در آنجا ابو سفيان بن حرب و سران قريش را يافتم ( از آنها كه\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nدر فتح مكه اسلام آورده بودند ) وقتى مرا ديدند چون خردسالم يافتند به من وقعى ننهادند و به خدا سوگند كه وقتى مسلمانان وضعشان دشوار مىشد و روميها غلبه مىيافتند مىگفتند خوشا به حال بنى الاصفر ( نامى بود كه اعراب ، روميان ، يونانيان ، اسپانيايىها و روسها و بطور كلى غربيها را بدان مىخواندند ) و هنگامى كه به عكس روميها وضعشان خراب مىشد و مسلمانان غلبه مىيافتند مىگفتند بدا به حال بنى الاصفر .\r\nوقتى خداوند روميها را شكست داد پدرم را از اين ماجرا خبر كردم خنديد و گفت : خدا آنها را بكشد چقدر بر ما كينه دارند به خدا كه ما براى آنها از روميها بهتريم « 1 » .\r\nالوليد بن عقبة ، از سوى پيامبر ، مأمور وصول مالياتهاى اسلامى از بنى المصطلق گرديد . ولى بازگشت و به دروغ و فريب به اطلاع پيامبر رساند كه آنها مرتد شده و از اسلام بازگشته‌اند . در پى اين خبر پيامبر ، گروهى از مسلمانان را براى كسب اطلاع و كمك به او در گرد آوردن مالياتها گسيل داشت وقتى آنها رسيدند آنها را ديدند كه همانگونه كه پيامبر آخرين بار ايشان را ديده بود بر اسلام بودند و هيچ چيز عوض نشده بود و به همين مناسبت بنا به ادعاى محدثين اين آيه نازل گرديد :\r\n « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ »  ( الحجرات - 6 ) ( اى مؤمنان عالم ، هرگاه فاسقى خبرى براى شما آورد تصديق مكنيد تا تحقيق كنيد مبادا به سخن‌چينى فاسق نادانى به قومى رنجى رسانيد و سخت پشيمان گرديد ) .\r\nهمچنانكه گفتيم وليد و دار و دسته‌اش عثمان را احاطه كردند و از خلافت او به سود خويش بهره‌بردارى نمودند طى دو سال اول خلافت عثمان ، سعد بن ابى وقاص اميرى كوفه را بر عهده داشت و وليد كه خداوند در آيهء فوق الذكر او را فاسق ناميد ، طمع به اين مقام كرد و آن قدر با برادرش عثمان اصرار ورزيد تا اينكه سعد بن ابى وقاص را از آن عزل كرد و او را بجايش گمارد .\r\nابو الفرج اصفهانى صاحب « اغانى » مىگويد با عثمان تنها عباس بن عبد المطلب و ابو سفيان بن حرب و الحكم بن العاص راندهء پيامبر و الوليد بن عقبة همنشين بودند . روزى\r\n\r\n\r\n","description":"","footnote":"\r\n( 1 ) اين برخورد ابو سفيان بىشباهت به برخورد او در جنگ حنين نيست وقتى كه در مرحلهء اول نبرد ، جنگ به نفع هوازن و هم‌پيمانانشان پيش مىرفت و مسلمانان از گرد پيامبر ( ص ) پراكنده شدند و جز على و گروه اندكى از بنى هاشم با او نبودند چنين شادى مىكرد و خوش‌حال بود و بتش را از جيبش در آورد و گفت : سوگند به لات كه اين شكست آنها ، تا دريا آنان را به هزيمت مىكشاند .\r\n","page_name":" 396 ","page_number":396},
  {"content":"\r\n\r\nوليد از در در آمد و نشست تا آنگاه الحكم وارد شد وقتى عثمان او را ديد تعظيمش كرد و بجاى خود نشاند وقتى الحكم برخاست وليد به برادرش عثمان گفت : اى امير المؤمنين روزى كه تو عمويت را بر فرزند مادرت ترجيح دادى و او را گراميتر داشتى دو بيت شعر به دهنم خطور كرد . عثمان به او گفت : او بزرگ قريش است حال بگو ببينم دو بيت شعرى كه گفتى چيست ؟ گفت : گفته بودم :\r\n- ديدم كه عموى كسى ، خويشى سالوسانه‌اى با او داشت و برادرش را كه كوچكتر بود خوار مىشمرد .\r\n- اميد بدان داشتم كه عمرو و خالد بزرگ شوند تا روزى مرحمتى به من داشته باشند .\r\nعمرو و خالد پسران عثمان بن عفان بودند ، چند روزى از اين جريان نگذشته بود كه او را به عنوان والى به كوفه فرستاد و سعد را معزول ساخت وقتى بر سعد بن ابى وقاص وارد شد سعد به او گفت : به خدا كه نمىدانم آيا پس از ما باكياست شده‌اى يا ما بعد از تو احمق گشته‌ايم . اين سخن را از اين جهت به او گفت كه وليد نزد همهء مسلمانان به ولنگارى در دين و بىتوجهى به آن معروف بود و او را فاسق مىناميدند . وليد در پاسخش گفت : اى ابو اسحاق ، ناراحت مباش اين ملك ( قدرت ) است كه ناهار گروهى و شام گروهى ديگر مىباشد . مسلمانان تعويض سعد بن ابى وقاص را كه از بزرگان و سرشناسان صحابه بشمار مىرفت با وليد بن عقبهء فاسق و فاجر را كه بيشتر وقتها مست بود - از جمله حوادث مهم و در عين حال خطرناكى ارزيابى كردند كه ديگر نمىشود در برابرش سخنى نگفت بويژه كه در كوفه شهرهء خاص و عام شده بود و ميان مردم آن به فسق و فجور مشهور گشته بود .\r\nيعقوبى در تاريخ خود روايت مىكند كه وليد در صبح ، چهار ركعت نماز براى مردم خواند و سپس در محراب تهوع كرد و رو به كسانى كه پشت سرش نماز مىگزاردند كرد و گفت : اگر مىخواهيد بازهم بخوانم ! روزى در مسجد نشسته بود و همراهش جادوگرى بود كه سحر و چشم‌بندى مىكرد و كارهاى عجيب انجام مىداد ، مردم دوروبرش جمع شده بودند و او معركه گرفته بود و مىرفت كه عقايد مردم را متزلزل سازد . مردى از قبيلهء « ازد » به نام جندب - بن كعب ، برخاست و شمشيرى بدست گرفت و با پناه گرفتن در لابه‌لاى مردم به او نزديك شد و گردنش را زد و به او گفت : اگر اين كارها كه مىكنى واقعا درست باشد\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nحال خودت را زنده كن . وليد از اين كار بخشم آمد و اگر قبيلهء او مانع نمىشدند مىخواست او را در ازاى ساحر ، بكشد . ولى او را به زندان افكند ولى هنگامى كه فرمانده زندان نماز و عبادت شب و روزش را ديد از زندان آزادش كرد و او به مدينه رفت و مردم آن را در جريان بىپرواييهاى والى كوفه و داستان خود قرار داد . . . وليد فرمانده زندان را مورد مؤاخذه قرار داد و او را دويست تازيانه زد زيرا بنده صالحى را از زندان خود آزاد كرده بود . اهل كوفه به ستوه آمده بودند و از كارهاى ناشايست او ذله شده بودند و سر و صدايشان بلند شده بود . مطلب را براى عثمان بن عفان نوشتند و از او چاره‌جويى خواستند او از اينكه او را عزل كند زير بار نرفت ولى بالاخره وقتى فرستاده‌ها پياپى بر او شدند و جريان كارهايش به ديگر نقاط اسلامى رسيد او را عزل كرد و اموى ديگرى يعنى سعد بن العاص را بر آن ( كوفه ) گمارد و آنچنان كه يعقوبى در تاريخ خود اظهار داشته كار گرد آوردن مالياتهاى اسلامى « كلب » و « بلقين » را به او واگذارد « 1 » .\r\nمعاويه كه ولايت بر شام را پس از برادرش يزيد بن ابو سفيان از عمر بن الخطاب ، داشته بود از سوى عثمان نيز والى ، مانده بود او شايد از همه در مقاصد شوم خود عليه اسلام ، بدتر بود ولى در برخورد با مردم غالبا خشونتى بخرج نمىداد هوش و ذكاوتش او را بر آن داشته بود كه با مردم بردبارانه ، با مهربانى و سخاوتمندى و گاه دست و دل - بازى برخورد كند زيرا اين روش او را به مردم نزديكتر مىساخت و در رسيدن به هدفهايش در كسب قدرت و موقعيت ، ياريش مىكرد و هنگامى كه به دنبال حيف و - ميل اموال و خريد وجدانها و دست و پا كردن هوادار با بذل و بخشش پول ، مورد سرزنش قرار مىگرفت مىگفت : زمين از آن خداست و ما نمايندگان و خليفهء خدا روى زمين هستيم و از اموال هر آنچه گرفته‌ايم از آن ماست و آنچه نگرفته‌ايم نيز تعلق به ما دارد .\r\nمعاوية بن ابو سفيان از پدرش ابو سفيان و مادرش هنده دختر عقبة كه در تاريخ در سبعيّت و درنده‌خويى و وحشيگرى نظير ندارد بيشتر مزايا و ويژگيهاى آنان را به ارث برد و ويژگيها و خصوصيتهاى پدران و خويشان او همچون جاه طلبى به هر قيمت كه شده را نيز بدانها افزود و همچنانكه گفتيم او خلافت عثمان را زمينهء مناسبى براى كار به نفع خود و خاندانش ارزيابى مىكرد و در پناه همين خلافت توانست امتيازهاى\r\n\r\n\r\n","description":"","footnote":"\r\n( 1 ) نگاه كنيد به صفحه 142 از جلد دوم تاريخ يعقوبى ، چاپ نجف .\r\n","page_name":" 398 ","page_number":398},
  {"content":"\r\n\r\nبسيارى را براى خاندانى كه در اين برهه از تاريخ اسلام ، اميد تازه‌اى در تحقق آرزوهايش يافته بود ؛ بچنگ آورد . و اين در حالى بود كه مسلمانان و گروهى از برجستگان صحابه با تلخى و اندوه و درد تصرفهاى عثمان و كارگزاران او را زير چشم داشتند و هرگاه هم اين اقدامات را نكوهش مىكردند يا سعى مىكردند جلوى آنها را بگيرند با ضرب و شتم مواجه مىگشتند و دار و دستهء فاسدش ، به جانشان مىافتادند . يعقوبى و ديگر مورخان روايت كرده‌اند وقتى عثمان بن عفان زيد بن ثابت و عبد اللّه ابن - الزبير و سعيد بن العاص و عبد الرحمن بن حرث را مكلف به جمع آوردن قرآن و نوشتن آن به رسم الخط قريش بود كرد و آنها كار خود را بپايان رساندند قرآن تهيه شده را به همهء مناطق زير سلطهء اسلام فرستاد و به كارگزارانش بلافاصله پس از دريافت نسخه‌اى كه اين چهار تن به رغم راويان با رسم الخط قريش تهيه ديده بودند اقدام به اين كار كردند .\r\nعبد اللّه بن مسعود از تسليم نسخه‌اى كه در دست داشت امتناع ورزيد . عبد اللّه بن عامر جريان را براى عثمان نوشت . عثمان كه اين اقدام را تحمل نمىكرد در پاسخ فرمانش داد تا عبد اللّه بن مسعود را به مدينه بفرستد . مروان بن الحكم و خاندان او عثمان را به پى گرفتن خشونت و درشتى و سركوب همهء حركتها و فريادهايى كه از اينجا و آنجا در انتقاد و نكوهش اعمالشان بلند مىشد ، تشويق و ترغيب مىكردند .\r\nوقتى نامه خليفه رسيد عبد اللّه ابن عامر به او دستور داد بار سفر به مدينه بندد .\r\nاو نيز به آنجا رفت و وقتى رسيد به حضور عثمان كه در مسجد پيامبر خدا ( ص ) مشغول ايراد سخنرانى در برابر مردم بود رسيد . عثمان رو به مردم كرد و گفت : چهار پاى بدقلقى روى به شما آورده است و در همان حال كه روى منبر بود ، با سخنانى درشتتر و زننده‌تر با ابن مسعود ، سخن گفت سپس به غلامانش اشاره كرد تا تازيانه‌اش بزنند و از پا ، او را به بيرون از مسجد اندازند . غلامان اين كار را كردند و يكى از دنده‌هايش را شكستند و علاوه بر مجازات ، حقوقش را نيز قطع كرد مسلمانان گستاخى بيشرمانه نسبت به يكى از بزرگان صحابه را بشدت مورد سرزنش قرار دادند و حتى عايشه نيز از اين كار بخشم آمد و زبانش را بر روى عثمان و دارو دسته‌اش ، گشود .\r\nابن مسعود در حالى كه از شدت درد و فشارى كه بر تن رنجورى كه پيرى درمانده‌اش كرده بود و شلاق غلامان از پايش در آورده بود وارد شده و شكستگيهايى كه بر دنده‌هايش حاصل شده بود رهسپار خانه‌اش شد و از آنها رنج مىكشيد تا\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nبالاخره معلول شد و بيمارى از پايش در آورد و خانواده‌اش از معالجه و شفاى او قطع اميد كردند . عثمان به عيادتش شتافت و به سرزنش او پرداخت و گفت : سخنان بسيارى از تو به گوشم رسيده است . ابن مسعود با صداى ضعيف خود پاسخش داد : تو به غلامانت دستور دادى كه چنين بلاهايى سر من آورند آنها دنده‌هايم را شكستند و مرا به حال و روزى نشاندند كه ديگر نمىتوانم نماز ظهر و عصر را از هم تميز دهم و وقتشان را دريابم و به اين وضعى كه مىبينى در افتاده‌ام .\r\nعثمان كه گويا مىخواست از او دلجويى به عمل آورد و كار زشت خود را لاپوشانى كند به او گفت : اى ابا عبد الرحمن نمىخواهى شكايت كنى . او به آرامى و در حالى كه چهره‌اش را از وى برگرداند پاسخش داد : جز از گناهانم شكايتى ندارم و جز مهر و رحمت پروردگارم ، اميدى ندارم . عثمان به او گفت : نمىخواهى پزشكى بر بالينت آورم گفت : پزشك بيمارم كرده است . عثمان همچنان سعى مىكرد آنچه را كرده جبران كند و بالاخره به او گفت : من خود را در اختيارت مىگذارم بلايى كه بر سرت آوردم ، بر من بياور . پاسخ داد : اين كار را به كسى واگذار مىكنم كه انتقام و خشمش شديدتر است من كسى نيستم كه قصاص از خلفا را آغازگر باشم . سپس عثمان به او گفت : آيا نمىخواهى فرمان دهم به تو پول بدهند ؟ پاسخش داد : تو ، روزى كه بدان محتاج بودم آن را از من دريغ كردى و امروز مىخواهى بدهى كه من هيچ نيازى بدان ندارم .\r\nبه او گفت : براى پسرت خواهد ماند . با لحن مطمئن و اعتماد كامل به خدايى كه بندگان ستمديده و شكيبايش را وعده داده پاسخش داد كه : كسى كه فرزندانم را آفريده آنان را روزى مىدهد و از تو و ديگران بىنياز مىسازد . عثمان از او خواست كه از كارى كه كرده حلالش كند . ابن مسعود اين كار را نكرد و از خدا خواست تا حق خويش را از وى بازستاند و عثمان ، دست از پا درازتر ، بازگشت .\r\nابن مسعود از آنچه بر وى آمده بود رنج مىبرد و بالاخره به خدايش پيوست .\r\nآنچنان كه در برخى روايات آمده در حالى كه عثمان خارج از مدينه بود عمار بن ياسر بر او نماز خواند و به خاكش سپرد و در روايت ديگرى آمده است كه او وصيت كرده بود كه عثمان بن عفان بر جنازه‌اش حضور نيابد . پس از او مقداد بن الاسود وفات يافت . بر او نيز عمار بن ياسر نماز خواند وقتى خبر وفات آنها به گوش عثمان رسيد و دانست كه عمّار بر آنها نماز گزارده بر او خشم گرفت و گفت : واى بر ابن السوداء به خدا اگر مىدانستم ؟ ! و وقتى او را احضار كرد و از او پرسيد كه چرا خبرش نكرده بود ، بنابر آنچه در انساب -\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nالاشراف و جلد اول شرح نهج البلاغة آمده اظهار داشت : او از من قول گرفته بود كه خبر مرگ او را به تو ندهم و بر او نماز نگزارى .\r\nبه نظر برخى مورخين ، آنچه كه خشم عثمان بن عفان را بر ابن مسعود برانگيخت اين بود كه ابن مسعود مسئول بيت المال كوفه بود . وليد مبلغى از بيت المال گرفت و از پس دادنش خوددارى كرد . وقتى ابن مسعود نسبت به استرداد آن پافشارى كرد الوليد موضوع را براى عثمان نوشت و او نيز براى ابن مسعود نوشت كه تو خازن ما هستى و نسبت به آنچه وليد از بيت المال گرفته اعتراض مكن . او هم كليدهاى بيت المال را انداخت و گفت : من فكر مىكردم خازن مسلمانان هستم حال كه خازن شما شده‌ام نيازى بدين كار ندارم . وليد براى عثمان نوشت كه او در برابرت ايستاده و مخالفت مىكند و توهينت مىكند . عثمان براى او نوشت كه به مدينه حضور يابد او نيز با مشايعت كوفيان ، از كوفه خارج گرديد . وقتى به حضور عثمان رسيد برخوردى را كه يادآور شديم با او كرد . على ( ع ) و گروهى از بزرگان صحابه عثمان را از اين برخورد نكوهش كردند . ابن مسعود با همين برخورد از پاى در آمد عثمان پس از مرگش ، بر او ترحم آورد و به حاضران گفت : به خدا سوگند دستتان را بر كسى كه از همه ماندگان شما بهتر بود بلند كرديد . و جاى خود را ترك كرد . زبير گفت :\r\n- مىدانم كه پس از مرگم ، به زارىام مىنشينى ولى در زندگانى ، حقوقم را قطع كردى .\r\nعثمان با هر آن كس كه از كارگزاران يا يكى از نزديكانش شكايت مىكرد اين گونه معامله‌اى با او مىكرد وقتى با توصيه‌هاى مروان بن الحكم با آنها كه نصيحتش مىكردند و به كارهاى پسنديده رهنمونش مىشدند نيز اين برخورد را مىكرد زيرا مروان مىدانست كه عمل كردن عثمان به چنين نصيحتهايى ، بالاخره به كوتاه كردن دست او و دست كسانى از بنى اميه كه بار خود را بسته بودند ، مىانجاميد . و حتى اگر مىتوانست زبان مردم را ببرد تا از شنيدن درد دلها و شكايتهاى مردم از تلخيها و دردها در امان بماند نيز مىبريد ولى او بجاى اينكه زبان مردم را ببرد توانست عثمان را آنگونه كه مىخواهد هدايت كند و او را بنا به خواست خود و به هر قيمتى كه عثمان مىبايد مىپرداخت ( كوك ) كند .\r\nوقتى مسلمانان در مدينه دريافتند كه بنى اميه و كارگزاران عثمان هيچ حرمتى براى كسى قائل نيستند و اوضاع از بد به بدتر جريان دارد گروهى از ايشان گرد هم آمدند\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nو اوضاع را در پرتو اقداماتى كه دارو دستهء عثمان انجام مىدهند و مخالفتهايى كه با كتاب خدا و سنت رسولش و زير پا گذاردن ارزشها مىكنند ، مورد ارزيابى قرار دادند و پس از بحث و گفتگو در اين باره كه چه بايد بكنند به اين نتيجه رسيدند كه طى نامه‌اى به عثمان ، تصويرى مستدل با ارقام و آمارى كه جاى هيچ گونه بحثى نداشته باشد ارائه دهند و نامه را بوسيله عمار بن ياسر به نزد او فرستادند . وقتى عمار نامه را مطرح كرد و پاره‌اى از آن را قرائت كرد به او گفت : كجايند دوستان تو كه اين نامه را امضا كرده‌اند ؛ گفت : آنها از ترس تو متفرق شده‌اند . گفت : ولى تو از ميان آنها جرأت كرده‌اى كه پيش من بيايى . پاسخ داد : چون از همه به تو دلسوزترم : عثمان با اين گفته پاسخش داد كه : اى ابن سميه دروغ مىگويى . عمار بن ياسر پاسخش داد : به خدا كه من ابن سميه هستم و پدرم ياسر است . عثمان از اين پاسخ خشمگين شد . مروان بن - الحكم حاضر بود . به او گفت : اين بردهء سياه مردم را بر تو شورانده است و اگر او را بكشى همه آن ديگران ، از تو خواهند ترسيد . عثمان اين نظر او را پسنديد و چوبدستى بدست گرفت و عمار بن ياسر را به آن زد و غلامانش را دستور داد وى را بر زمين اندازند عثمان نيز برخاست و با لگد بر عورتش زد و با اين ضربه ، بيهوشش ساخت . آنگاه به غلامانش فرمان داد از خانه بيرونش اندازند و او را كه مرده بود ، بر سر راه گذارند . گروهى از مسلمانان او را برداشتند و به خانهء ام سلمة همسر پيامبرش ( ص ) بردند ، نماز آن روز را نخوانده بود زيرا تا پايان روز بيهوش افتاده بود . ام سلمه اين كار عثمان را سرزنش كرد و عايشه مويى از موهاى پيامبر و كفشى از كفشهاى او و پيراهنى از پيراهنهاى او را در آورد و گفت : هنوز موى پيامبر نپوسيده و هنوز لباسهايش كهنه نشده عثمان جسد سنتش را پوشانده است .\r\nو در روايت ديگرى در مورد علتى كه عثمان را به انجام چنان برخورد و رفتارى با عمار واداشت آمده است كه در مدينه در بيت المال سبدى پر از جواهر و زيور آلات بود عثمان سبد را از او گرفت و به همسرانش سپرد ، مسلمانان اين كار را كه تا آن وقت از هيچ كس سر نزده بود نكوهش كردند و او خطاب به مردم گفت : ما نياز خود را على رغم ميل مردم از اين اموال برداشت مىكنيم . امير المؤمنين على ( ع ) نيز از جمله كسانى بود كه اين كار را نكوهش كرده بود . به او گفت : بنابراين تو نيز از آن ( بيت المال ) محروم مىشوى و ميان تو و آن فاصله ايجاد مىكنيم . و عمار بن ياسر گفت : اولين كسى كه از اين كار ناراحت شده من هستم . عثمان گفت : اى ابن ياسر حال\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nدر برابر من قد علم مىكنى ؟ و به غلامانش دستور داد او را دستگير كردند و در حالى كه بر زمين افتاده بود عثمان ابن عفان بر او شد و آن قدر او را زد تا از هوش رفت و شكافى در شكمش پديد شد و هنگامى كه با گذشت پاسى از شب به هوش آمد خداى را سپاس گفت و ابو جهل و ابو سفيان و ابو لهب و ديگر قلدران و ستمگران قريش كه او را اذيت كرده و آزار رسانده بودند زيرا به رسالت محمد بن عبد اللّه ايمان آورده بود ، بخاطر آورد و اينك امروز نيز به همان دليل و علت ، بدنش آماج گاه تازيانه عثمان و دژخيمان او قرار گرفته است .\r\nاو در آن لحظات ، تمامى آنچه را كه از ستمگران و قلدران قريش ديده بود بخاطر آورد و گفت : اين نخستين روزى نيست كه در راه خدا آزار مىشويم . كار عثمان ، سر و صداى بسيارى در ميان همهء اقشار مسلمانان ، به دنبال داشت . آنها از پيامبر خدا شنيده بودند كه مىفرمود : ( عمار آنها را به بهشت فرامىخواند و وى را به جهنم دعوت مىكنند ) . و ( هر كس عمار بن ياسر را به خشم آورد خدا را بخشم آورده است ) و ( عمار تا كف پاهايش ، سرشار از ايمان است ) و ( خوشا به حال عمار كه گروه جفا پيشه‌اى او را به قتل مىرسانند و او با حق هست و هر جا حق رود مىگردد ) و بسيارى ديگر سخنانى كه از حضرت دربارهء عمار بن ياسر و خاندان ياسر به گوششان رسيده بود . و اين عمل عثمان را مبارزه‌جويى با خدا ، رسول و عدالتى ارزيابى كردند كه صحابه وفادار به رسالت و تعاليم پيامبر بويژه آنانى كه از همان آغاز همراهش شدند و در راه آن انواع اذيّت و آزار را تحمّل كردند .\r\nتعصب در دل و جان هشام بن الوليد المغيرة المخزومى برانگيخته شد ، عمار بن - ياسر هم پيمان بنى مخزوم بود . هشام براى انتقام گرفتن از هم پيمان قديمىاش به نزد عثمان رفت و مىگفت : تو از على ترسيدى و زورت به ما رسيد و برادرمان را زدى و او را كشتى . به خدا سوگند حال كه او مرده من مردى بزرگ مقام از بنى اميه را خواهم كشت .\r\nعثمان به او گفت : تو كه اينجا هستى اى ابن القسرية ( زن اجبارى ) . گفت : آنها هر دو قسرى بودند مادر هشام و جده او هر دو زنان قسرى ( اجبارى ) از طايفهء بجلية بودند « 1 » .\r\nعثمان ، اولين بارش نبود كه چنين معامله‌اى با عمار مىكرد و پيش از آن نيز در حيات پيامبر ( ص ) اين كار را كرده بود . راويان روايت كرده‌اند كه وقتى پيامبر شروع\r\n\r\n\r\n","description":"","footnote":"\r\n( 1 ) نگاه كنيد به شرح نهج البلاغة جلد 1 صفحه 239 .\r\n","page_name":" 403 ","page_number":403},
  {"content":"\r\n\r\nبه ساختن مسجد خود كرد عمار و همهء مسلمانان مشغول كار بودند و على اين شعر را زمزمه مىكرد :\r\nآن كس كه مسجدها را بنا مىكند و نشسته و برخاسته در اين كار پايدارى مىكند با آنها كه خود را كنار كشيده‌اند برابر نيستند عمار بن ياسر نيز به تكرار آن پرداخت عثمان - آنگونه كه در تفسير سيرهء ابن هشام آمده - آن را به خود گرفت و گمانش چنين بود كه به او طعنه مىزند . به او گفت : اى ابن سميّة شنيدم كه تو چه مىگفتى به خدا سوگند كه اينك اين عصا را بر بينىات خواهم نواخت ؛ در دستش عصايى بود كه با آن بازى مىكرد وقتى پيامبر خدا اين سخن را از عثمان شنيد فرمود : آنها به عمار چه‌كار دارند او آنها را به بهشت فرامىخواند و آنها به دوزخش مىخوانند عمار شلاقى است كه ميان چشم و بينى من قرار دارد .\r\nمسلمانان اين حادثهء عظيم را كه خليفه با عمار بن ياسر مرتكب گرديد در كنار حوادث بيشمارى قرار دادند كه خلافتش حتى يك روز - و على رغم نصيحتهاى ناصحانى كه بر هر خطا و لغزش بازخواستش مىكردند - از آن خالى نبود آنها او را به دست كشيدن از اين سياستى كه بالاخره توده‌ها را در صورت ادامه عليه خود مىشوراند ، فرامىخواندند ولى عمار بن ياسر و ديگرانى كه خود را وقف خدا و يارى حق و عدالت ساخته بودند از اين تازيانه‌هاى عثمان و غلامان جفا پيشه و ستمگر او باكى بدل راه نمىدادند اين تازيانه‌ها ، از ضرباتى كه تازيانه‌هاى ابو سفيان و ابو جهل بر بدنشان نواخته مىشد تا به محمد و رسالت او كفر بورزند ، دردناكتر و سخت‌تر نبود ولى آنها شكيبايى بخرج دادند و بر ابو جهل و ابو سفيان و طاغوتهاى قريش پيروز شدند و محمد و رسالت او پيروز گرديد و امروز نيز همچنان پيروز خواهند شد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nبرخورد ابو ذر با عثمان و درباريانش\r\nوقتى سخن از برخورد ابو ذر با حكام زمان خود و برخورد آنها با او باشد گمان نمىكنم كسى بتواند تصويرى زيباتر ، فشرده‌تر و رساتر از آنچه كه امير المؤمنين على ( ع ) آنگاه كه در وداع او بدين كلمات كوتاه به زبان آورد ، عرضه كند :\r\nاى ابو ذر تو براى خشنودى خدا خشمگين شدى پس به لطف او اميدوار باش اين گروه بر آنچه در اين دنيا بدست آورده‌اند از تو كه بيش از اين رسواشان نكنى هراسيدند و تو هم از اينكه مبادا فريبشان را بخورى و دين و ايمانت را از دست بدهى دورى از دوستان و خويشاوندان و تاب بدى آب و هواى اين سامان را كه به سويش رهسپار شدى به خود خريدى چقدر ايشان به چيزهايى كه تو از آنها منعشان كردى نيازمندند و چه بسيار تو به خوشيهاى زندگى كه از آنها بىبهره‌ات ساختند بىنيازى ! در اين غربتكده چيزى جز حق تو را مأنوس نمىسازد و غير از باطل به وحشت نمىاندازد چنانچه دنياى آنها را مىپذيرفتى بىگمان دوستت مىداشتند و در صورتى كه به اندكى از آن دل مىبستى ديگر آزارت نمىدادند و آسوده و آرامت مىگذاشتند .\r\nابو ذر در آغاز دعوت و در نخستين روزهاى آيين اسلام ، وارد آن شد و قدم به قدم با همهء مراحل و جريانهاى آن همراه بود و به سهم خود از بار آن بدوش كشيد . او از پيشگامان ياران اين آيين بود و از مقربان پيامبر بشمار مىرفت چون خلوص و صداقت و فداكاريهاى بسيارى در راه خدا نشان داده بود و پيامبر خدا ( ص ) درباره‌اش فرمود :\r\nآسمان و زمين كسى راست‌گفتارتر از ابو ذر به خود نديده‌اند و در غزوه تبوك كه شترش او را عقب گذاشته بود و پس از مأيوس شدن از شتر به پيامبر ( ص ) پيوسته بود وقتى\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nپيامبر او را ديد كه در حالى كه بارش را بر دوش مىكشد و به سرعت پيش مىآيد به او فرمود : اى ابو ذر تو تنها زندگى مىكنى و تنها محشور مىشوى و قومى از اهل عراق به تو بر مىخورند و غسل و دفن ترا عهده‌دار مىگردند .\r\nپس از وفات پيامبر به اسلام و يارانش وفادار ماند و نسبت به اجراى تعاليم آن همت گماشت و جز با حق و پيروان آن انس نگرفت و از باطل و سردمداران آن بيم نداشت . همواره و در همه كارى على ( ع ) را الگوى خود قرار داد و به يارى ستمديدگان و رنج‌كشيدگان مىپرداخت و از خشم و تازيانهء ستمگران نمىهراسيد و تحت تأثير باجها و بذل و بخششهاى فراوان قرار نمىگرفت .\r\nاو از خليفه مسلمانان كه قاعدتا بايد به عنوان امانت‌دار اموال بندگان و منابع خدادادى باشد و آنها را به صاحبانشان تسليم كند شنيد كه به خازن بيت المال مىگويد ( اين اموال از آن ماست و غنايم تعلق به ما دارد به هر كس مىخواهيم مىدهيم و از هر كسى صلاح دانستيم دريغ مىكنيم ) . و الوليد بن عقبة و مروان بن الحكم و ابن ابى - السرح و امثال آنها از طاغوتچه‌ها را مىديد كه به مفسده‌جويى و حيف و ميل مىپردازند و دين و ارزشهاى آسمانى و هر آنچه كه اسلام آورده زير پا مىگذارند و هيچ حرمتى براى كسى قائل نيستند و از مصونيتهايى كه آنان را از خشم و نفرت مردم در امان مىدارد برخوردارند زيرا جزو هيئت حاكمه بشمار مىروند . علاوه بر اينها شاهد تفاوتهاى طبقاتى ، ارزشهاى قبيله‌اى و نژادپرستى جاهليت‌مآبانه‌اى كه اسلام با آن مبارزه كرد بود و مىديد كه هيچ مسلمانى اعم از آنكه وابسته به كدام طبقه و در چه مرتبتى باشد جايى ميان طبقه حاكمه ندارد مگر آنكه از دار و دستهء آنها باشد يا حلقه به گوش و تابع و در خط آنها باشد . ديگر در دورهء عثمان تفاوتى ميان دولتى كه محمد بن - عبد اللّه بنياد نهاد و با تشكيلات و سازمانى كه حقوق هر انسانى را به طور كامل در زندگى تأمين مىكند و با استثمار و بردگى انسان مبارزه مىكند و همهء امتيازات و اهرمهايى را كه از طاغوتها و ستمگران حمايت به عمل مىآوردند واژگون ساخت و هيچ كس را بر ديگرى جز به تقوى و عمل سودمند ترجيحى قائل نيست و سياهى و سفيدى پوست كسى ملاك ارزشيابى او قرار نمىگيرد ميان چنين دولتى كه در رأس آن عثمان قرار دارد با دولت ابو جهل و ابو سفيان و فارسها و روميان هيچ فرقى نبود .\r\nدر دورهء عثمان اينها همه را ابو ذر و هر كس ديگرى مىديد و او در كنار ديگر كسانى كه قلبشان براى اسلام مىتپيد و هر كارى مىكردند تا نقطهء پايانى بر اين\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nانحرافها و كج‌رويها بگذارند قرار داشت ولى گوش شنوايى نبود و كسى به آنها توجهى نمىكرد و هشدارهايشان را وقعى نمىگذاشت تا اينكه صداى ابو ذر بلندى گرفت و سر تا سر دولت را در بر گرفت كه مىگفت : به خدا سوگند كه من مىبينم حق لگدمال مىشود و باطل رخ مىنمايد و راستان را تكذيب مىكنند و خود خواهيهاى تهى از تقوا بازار دارد و نيكان را به مؤاخذه مىكشند . پاسخ او ضرب و شتم و تبعيد بود .\r\nمورخين روايت مىكنند كه از جمله علل برآشفتن خشم عثمان نسبت به ابو ذر اضافه بر اظهارات او و قيامش عليه باطل و رهروان آن ، اين بود كه او وقتى به مروان - بن الحكم و جز او از بنى العاص و بنى اميه اموالى از بيت المال بخشيد و به زيد بن ثابت نيز چيزى از آن اختصاص داد ابو ذر برآشفت و هر جا گروهى مردم مىديد بر زبان مىآورد : بشر الكافرين به عذاب اليم و نيز اين آيه را بر مىخواند :  « وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ »  ( آنهايى را كه طلا و نقره را انبان مىكنند و در راه خدا انفاق نمىكنند به عذاب سختى بشارت ده ) عثمان يكى از فرستادگانش را نزد وى گسيل داشت و از او خواست كه ساكت شود و اين چنين كارهايى را تكرار نكند . ابو ذر رحمة اللّه عليه به او گفت : آيا عثمان مرا از خواندن آيات قرآن و سرزنش كسى كه فرمان خدا را ترك كند ، نهى مىكند به خدا قسم كه راضى كردن خدا در ازاى خشم عثمان بر من از خشم خدا و به ازاى خشنودى عثمان از من برايم بهتر و خوشتر است و نسبت به برخورد خويش با او و خاندانش اصرار ورزيد . اين پاسخ ، عثمان را بخشم آورد و در اين انديشه شد كه با او چه كند و فكر كرد كه اگر او را بقتل رساند يا زندانى كند كار بيخ پيدا مىكند و به ديگر صحابه نيز سرايت مىكند و آن وقت نمىتوان از آن پيش گرفت و در عين حال نمىتوانست او را در مدينه باقى گذارد زيرا چه بسا اوضاع را عليه او به وخامت مىكشاند بنابراين او را فراخواند و گفت : تو من و اطرافيانم را خيلى اذيت كرده‌اى از من دور شو و به شام برو و او را به شام فرستاد تا زير كنترل معاويه باشد و به او ( معاويه ) نيز سفارش كرد كه به شدت مراقبش باشد و همه كارهايش را زير نظر بگيرد . ابو ذر در شام نيز حيف و ميل و ولخرجيهاى معاويه را بباد سرزنش گرفت . معاويه [ بعنوان حق السكوت 
  ] سيصد دينار برايش فرستاد . به فرستاده گفت : اگر اين پولها بابت مبلغى است كه امسال از من دريغ داشته بودند مىپذيرم ولى اگر باج باشد من نيازى به آنها ندارم و پول را بازگرداند .\r\n« ابن الاثير » روايت مىكند كه مبلغ ارسالى هزار دينار بود و ابو ذر در صبح همان\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nشبى كه دريافت كرده بود ميان مستمندان پخش كرد . وقتى معاويه از نماز صبح فارغ شد همان كسى را كه پولها را وسيله او فرستاده بود فراخواند و به او گفت : نزد ابو ذر برو و به او بگو مرا از عذاب معاويه نجات بخش چه او پولها را براى ديگرى فرستاده بود و من به اشتباه نزد تو آوردم ؛ وقتى فرستاده نزد ابو ذر رسيد ابو ذر به او گفت : نزد او بازگرد و بگو چيزى از پولهايت نزد ما نمانده است ولى حالا سه روز به ما فرصت بده تا آن را تهيه كنيم . فرستاده بازگشت و گفته‌هاى ابو ذر رحمة اللّه عليه را به دو بازگفت .\r\nابو ذر همچنان موضع سرسختانهء خود را نسبت به معاويه و حيف و ميلهاى او حفظ كرد معاويه طى نامه‌اى به عثمان برخوردهاى ابو ذر را برايش نوشت و نسبت به خطرهايى كه حضور وى در شام بدنبال دارد بر حذرش داشت .\r\nوقتى معاويه كاخ خود « الخضراء » را بنا كرد ابو ذر نزدش آمد و به او گفت : اى معاويه اگر اين كاخ را از بيت المال ( اموال خدا ) ساخته‌اى خيانت است و اگر از پول خويش بنا كرده‌اى اسراف . او همچنان همان برخوردهاى خويش در مدينه را در شام نيز داشت لذا حبيب بن مسلمة الفهرى به معاويه گفت : مراقب باش ابو ذر شام را عليه تو مىشوراند اگر علاقه‌مند به موقعيتت هستى چاره‌اى بينديش .\r\nو در شرح نهج البلاغه به نقل از مردى از بنى غفار آمده كه او گفته است : من كارگزار معاويه در « القنسرين » و « العواصم » بودم روزى كه به حضور او مىرسيدم مردى را ديدم كه بر درب خانه‌اش فرياد مىزد : خداوندا لعنت فرست بر كسانى كه امر به معروف مىكنند ولى خود آن را ترك مىكنند . پروردگارا لعنت فرست بر آنانى كه نهى از منكر مىكنند ولى خود آن را انجام مىدهند ؛ معاويه يكه خورد و رنگش متغير شد و گفت : اى جلام مىدانى اين كيست كه فرياد بر مىآورد ؟ گفتم نه و اللّه نمىدانم ؛ گفت چه كسى مرا از شر اين جندب بن جنادة ( ابو ذر ) رهايى مىبخشد او هر روز به اينجا مىآيد و آنچه شنيدى ، فرياد مىزند . آنگاه فرمان داد كه او را نزد من آوريد . ابو ذر در ميان قومش وارد شد معاويه به او گفت : اى دشمن خدا و دشمن رسول خدا تو هر روز اينجا مىآيى و از اين كارها مىكنى اگر من كسى از ياران پيامبر را بىاجازهء خليفه كشته بودم ترا نيز مىكشتم ولى حال اين كار را به خود او ( خليفه ) واگذار مىكنم .\r\nجلام الغفارى مىگويد : من بسيار مايل بودم كه ابو ذر را ببينم چون او از قوم ما بود نگاهم به او افتاد مردى جلوى رويم بود سبز چهره با گونه‌هايى تكيده و پشتى خميده پيش معاويه آمد و گفت : من دشمن خدا و رسولش نيستم بلكه اين تو و پدر تست كه\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nدشمنان خدا و رسوليد كه به ظاهر اسلام آورده و در باطن بر شرك خويش هستيد و پيامبر خدا نفرينت كرده و از خدا خواسته كه هرگز سير نشوى و از هم او شنيدم كه فرمود : وقتى بر امت كسى حاكم شد كه گشاده‌گلوست و مىخورد و سير نمىشود بايد كه امت از او بر حذر باشند . معاويه گفت : من آن كس نيستم . ابو ذر گفت : تو همانى و رسول خدا مرا خبر داده بود و از وى شنيده بودم كه مىفرمود : خداوندا او را به لعنت خود گرفتار كن و جز به خاك ( مرگ ) سيرش مگردان و از ايشان شنيدم كه مىفرمودند :\r\nپايين تنه معاويه در آتش است . معاويه خنديد و فرمان به حبس كردن او داد و به عثمان ما وقع را نوشت . عثمان در پاسخش نوشت كه او را بر خشن‌ترين مركب سوار كرده به نزد من گسيل دار . معاويه نيز به بدترين حالت او را فرستاد و به همراهانش دستور داد كه شب و روز برانند بطورى كه وقتى به مدينه رسيد از سختى و دشوارى راه رانهايش آسيب‌ديده بود . وقتى بر عثمان وارد شد عثمان به او گفت : اى جنيدب [ تصغير جندب 
  ] خدا بگويم چشمانت را بگيرد . ابو ذر گفت : من جندب هستم و رسول خدا مرا عبد اللّه ناميد و من همان نامى را كه پيامبر برايم انتخاب كرد برگزيده‌ام . عثمان به او گفت :\r\nتو همان كسى هستى كه ادعا مىكنى ما گفته‌ايم دستان خدا بسته است و خدا فقير و ما ثروتمنديم ؛ ابو ذر گفت : اگر چنين نمىگفتيد مال خدا را بر بندگانش انفاق مىكرديد و من شهادت مىدهم كه از رسول خدا ( ص ) شنيده‌ام كه مىفرمود : وقتى بنى ابو العاص سى تن شدند مال خدا را بازيچهء خود و بندگانش را برده و دين او را دكانى براى خود مىسازند . عثمان به حاضران گفت : آيا شما اين سخن را از پيامبر شنيده‌ايد ؟ آنها پاسخ منفى دادند عثمان على را فراخواند و دربارهء آنچه ابو ذر گفته بود از وى سؤال كرد :\r\nامير المؤمنين ( ع ) فرمود : من اين سخن را از پيامبر خدا نشنيده‌ام ولى ابو ذر در گفته‌اش صادق است زيرا از پيامبر خدا شنيده‌ام كه درباره‌اش فرمود : آسمان و زمين كسى راست‌گفتارتر از ابو ذر به خود نديده‌اند . حاضران گفتند : اين سخن را از پيامبر اكرم ( ص ) شنيده‌ايم .\r\n« الواقدى » روايت مىكند كه بحث و مشاجره ميان عثمان و ابو ذر غفارى شدت گرفت و عثمان سعى كرد از هر وسيله‌اى براى خاموش كردن او بهره گيرد و ابو ذر دم به دم نسبت به عثمان و درباريانش كه در زمين به مفسده‌جويى و فساد مىپرداختند ، شدت و خشونت بيشترى نشان مىداد و در اين ميان عثمان خود را بر سر دوراهى ديد : يا او را بكشد و يا از مدينه بيرون كند . در مورد قتل متوجه بود كه اين كار خشم توده‌ها را\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nدر حجاز و بيرون از آن برمىانگيزاند چه آنها به مقام و موقعيت ابو ذر در اسلام و صلابتش در برابر حق واقف بودند و موضع او را در برابر حكام تأييد مىكردند و ستايشها و تعريفهاى پيامبر در مناسبتهاى مختلف را راجع به او شنيده بودند بنابراين حتما بايد او را تبعيد كرد ولى به كجا ؟ به شهرها و مراكزى كه مردم جمع هستند ؟\r\nاين كار مشكلى را حل نمىكند زيرا همان نقشى را كه در شام داشت ، ايفا خواهد كرد .\r\nتنها جايى كه مىماند « ربذة » بود تا هيچ پيوند و رابطه‌اى با مردم نداشته باشد و مردم نيز تماسى با او پيدا نكنند بنابراين فرمانش داد تا به اشراف مروان بن الحكم به آنجا رود و به تهديد و وعده و وعيد صحابهء پيامبر را از بدرقه او بر حذر داشت .\r\nوقتى مروان بن الحكم اين كار را بر عهده گرفت براى مردم گران آمد كه راندهء پيامبر ، كسى از ياران پيامبر را كه بر بسيارى ديگر از همراهان و ياورانش برترى بخشيده بود از مدينه براند ولى آنها از ترس عثمان و دار و دسته‌اش از وداع كردن او خوددارى كردند و جز على ( ع ) و برادرش عقيل و حسن و حسين و عمار ياسر كسى به بدرقه‌اش نرفت . حسن بن على كه براى وداع ابو ذر پيش آمده بود مروان بن الحكم به او گفت : آيا مىدانى كه امير ( خليفه ) سخن گفتن با اين مرد را منع كرده است .\r\nامير المؤمنين ( ع ) به سوى او رفت و با تازيانه‌اش بر سر مركبش زد و به او گفت : دور شو كه خدا ترا به آتش در افكند . مروان بازگشت و شكايت به عثمان برد و او نيز به تعبير مورخين ، بشدت خشمگين گرديد . امير المؤمنين به ابو ذر گفت : اى ابو ذر آنها از دنيايشان ترا بازداشتند و تو دين خود را از آنها دريغ كردى تو چه نياز به آنچه منعت كردند دارى و آنها چه به چيزى كه منعشان كرده‌اى نيازمندند و عمار بن ياسر به او گفت :\r\nبه خدا سوگند اگر دنيايشان را مىخواستى در اختيارت مىگذاردند و اگر بر كارهايشان صحه مىگذاردى دوستت مىداشتند و مردم را جز دنياپرستى و ترس از مرگ ، از اينكه همان سخن ترا بازگويند ، بازنداشت .\r\nهر كس از آنها سخنى در خور مقام بر زبان آورد . ابو ذر در هنگام وداع به گريه افتاد و گفت : در حجاز بر عثمان و در شام بر معاويه ، سنگينى مىكردم و خوشايندش نيامد كه در بصره و كوفه نزديك برادر و خاله‌زاده‌اش باشم و مردم را عليه آنان تحريك كرد و مرا بجايى راند كه جز خدا در آن يار و ياورى ندارم و من نيز به خدا سوگند جز خدا ، دوستى و ياورى نمىخواهم .\r\nابو ذر باقىماندهء عمر را غريب و به دور از مردم در ربذه سرزمينى خالى از سكنه\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nو بر كنار از حتى پرندگان و چرندگان طى كرد و در همانجا به آرزويش رسيد و گروهى را كه از عراق عازم حج خانه خدا بودند ، به وى رساند . همسرش به ايشان فهماند كه او در اينجا مرده است و هنگامى كه متوجه شدند شخص مرده همان كسى است كه پيامبر خدا ستايشش مىكرد و او را بر بسيارى از اصحابش برتر مىدانست مات و مبهوت و شگفت‌زده شدند كار غسل و دفن او را بپايان رساندند و همسر و دخترش را به مدينه بردند و گفته پيامبر خدا ( ص ) دربارهء او مصداق پيدا كرد كه فرموده بود : اى ابو ذر تو تنها زندگى مىكنى و تنها خاك مىشوى و تنها محشور مىگردى و مردمى از اهل عراق افتخار آن را پيدا مىكنند كه كار غسل ترا بپايان مىرسانند و در قبرت مىگذارند « 1 » .\r\n\r\n\r\n","description":"","footnote":"\r\n( 1 ) « زبدة » محلى واقع در سه مايلى مدينه نزديك « ذات عرق » است .\r\n","page_name":" 411 ","page_number":411},
  {"content":"\r\n\r\n\r\nشورش عليه عثمان و فرجام او\r\nوقتى جريان فوت آن بزرگوار جليل القدر آن هم بدان شيوه ، به گوش مردم رسيد خطرات رژيم فاسدى كه الحكم بن ابى العاص و فرزندان وى در آن به امر و نهى و حيف و ميل اموال مردم مىپرداختند و آقا بالا سر مردم شده بودند ، به طور مشخصى عيان شد .\r\nدر اين رژيم آنانى كه از همهء مردم به خدا و رسولش نزديكتر و بدانها خالص‌تر ، مورد عذاب و شكنجه و تبعيد از شهر و حريم پيامبر مىشدند . وقتى اين موضوع به سمع مردم رسيد و ديدند كه دار و دستهء حاكم به دور برگزيدهء خويش جمع شده و به خودكامگى و ستم‌پيشگى و عذاب و شكنجه هر آن كس كه ايشان را به نيكى امر مىكند و از زشتى و پلشتى نهى مىنمايد ، مىپردازند از همهء شهرها ، براى نجات امت از آن دار و دستهء حاكم گرد آمدند و مدينه را از هر سوى ، احاطه كردند و در كنار آنها ، طلحة ، الزبير و عمرو بن - العاص و برخى ديگر به اتفاق بانو عايشه نسبت به قتل عثمان ، هيجان بيشترى نشان مىدادند .\r\nراويان متفق القولند كه طلحة و الزبير از همه مردم نسبت به او سرسختتر بودند و عثمان بن عفان مىگفت : امان از دست ابن الحضرمية ( كه منظورش طلحه باشد ) به او فلان و به همان مقدار طلا داده‌ام ولى امروز به خونم تشنه است پروردگارا هرگز از آنها برخوردارش مگردان . وقتى محاصره عثمان شدت گرفت طلحه با لباس مبدل و بىآنكه خود را به مردم نشان دهد ، خانه عثمان را به نيزه گرفته بود و آنگونه كه مورخين روايت مىكنند وقتى ورود محاصره كنندگان به خانهء عثمان دشوار گرديد طلحه آنان را به خانهء يكى از انصار رهنمون شد و بر بالاى پشت بام خانه بردشان كه از آنجا توانستند وارد\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nخانهء عثمان شوند و او را به قتل برسانند . روايتگران مىافزايند كه زبير به شورشگران مىگفت او را بكشيد كه سنت شما را تبديل كرده است به او گفته شد فرزندت بر در خانه از او دفاع مىكند . گفت : براى من مهم نيست كه در كشتن عثمان ، از فرزندم آغاز كنم ، عثمان گنداب اين راه شده است .\r\nو عايشه مىگفت « نعثل » را بكشيد كه كافر شده است . نعثل نام مردى از بازماندگان يهود مدينه بود كه بسيار كثيف و فاسد بود و عايشه اين نام را براى عثمان آورده بود . و هنگامى كه محاصره تنگ شد و عايشه مطمئن گرديد كه كارش تمام است و شورشيان جز به قتل يا بركناريش از خلافت رضا نمىدهند آماده خروج از مدينه به مكه گرديد . عثمان در چنان اوضاعى به او پناه جست و مروان بن الحكم و عبد الرحمن بن - عتاب بن اسيد را نزد وى فرستاد و به او گفتند : اگر باقى بمانى چه بسا كه خداوند به وسيله تو ، اين مرد را برهاند . عايشه در پاسخ به ايشان گفت : حال ديگر آماده رفتن شده و حج بر من واجب گشته است و به خدا سوگند كه اين كار را نخواهم كرد . مروان و همراهش برخاست و اين بيت را خواند :\r\n- قيس ، بلاد را بر من بسوزانيد ( آتش بيار معركه بود ) و هنگامى كه شعله‌ور گرديد ، خود را كنار كشيد .\r\nآنگاه عايشه در آمد كه : اى مروان من به اين دوست تو ترديد دارم و به خدا سوگند كه خيلى دلم مىخواست او ساده‌لوحانه قضاوت كرده باشد و من هرگز تاب تحملش را ندارم و مىخواهم به دريايش افكنم . و در راه خود به مكه به عبد اللّه بن عباس برخورد و به او گفت : اى ابن عباس مبادا كه به نفع عثمان در اين كار دخالت كنى و مردم را نسبت به او به ترديد وادارى آنها ديگر خوب دريافته‌اند و از همه جا گرد آمده‌اند تا كار را يكسره كنند و تو طلحة بن عبيد اللّه را ديده‌اى كه اگر عهده‌دار بيت المال و خزاين شود ( خليفه شود ) همان سيرهء پسر عمويش ابو بكر را ادامه خواهد داد .\r\nو وقتى از سرنوشت عثمان پرسيد و مردم از كشتن او خبر دادند خوددارى نتوانست و آرزوها و رؤياهايش را برآورده ديد و شكى نداشت كه قوم و خويشش طلحة عهده‌دار خلافت پس از او مىشود و بلافاصله گفت كه : گم شود آن « نعثل » . مرحبا به تو اى « صاحب الاصبع » ، مرحبا اى ابا شل ، مرحبا اين پسر عمو . و همچنانكه از شادى ، سر از پا نمىشناخت مىگفت : مىبينمش كه فوج فوج به بيعتش مىشتابند . مردم از اين حالت او در لحظاتى كه عثمان در خون خويش مىغلتيد ، در شگفت شدند . او شادى\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nبسيارى از خود نشان مىداد زيرا مطمئن بود كه مردم ( در جانشينى عثمان ) به كسى جز قوم و خويش او نمىانديشند . وقتى اندكى آرام گرفت نگاهى به اطرافش انداخت و لبخندهاى ريشخندآميزى بر چهره‌ها يافت و دانست كه چيزى اتفاق افتاده كه چندان با تمايلات او وفق نمىدهد ، لذا پرسيد : مردم چه كردند ؟ و چه كسى را به جانشينى او برگزيدند ؟ گفتند : با على بن ابى طالب بيعت كردند . فورا از اين رو به آن رو شد و گفت :\r\nعثمان مظلومانه به قتل رسيد زيرا نخست وادار به توبه‌اش كردند و آنگاه او را كشتند .\r\nو بىآنكه متوجه باشد كه در برابر مردمى قرار گرفته كه همهء كرده‌ها و گفته‌هايش را بدقت زير نظر دارند گفت : اى كاش چنين چيزى اتفاق نمىافتاد .\r\nتاريخ ، با اين چنين خشونت و صلابتى از برخورد طلحه و زبير و عايشه با عثمان و يارانش در آن لحظات دردناكى كه برايش پيش آمد ، سخنمان مىگويد . آنها ، سپس به خونخواهى عثمان از على بن ابى طالب برخاستند و كارزار سختى را عليه وى به راه انداختند كه از جمله نبرد بصره ( جمل ) را در پى داشت كه طى آن عايشه شكست خورد و طلحة و زبير و دهها هزار نفرى كه عايشه و طلحة و زبير آنان را اغفال و اغوا كرده بودند ، به قتل رسيدند حال آنكه تاريخ تأكيد دارد على ( ع ) با وجودى كه نزد خليفه و اطرافيانش ، مورد رضايت نبود و مروان بن الحكم همواره براى رهايى يافتن از وى نقشه مىكشيد و عثمان را بر او و بر همه آنانى كه تصرفات امويها و يارانشان را زير نظر مىگرفتند ، تحريك و تحريض مىكرد با وجودى كه على ( ع ) چنين وضعى با عثمان و اعوانش داشت در اين موضوع ، برخوردى متناسب با فطرت انعطاف‌آميز ، اصلاح طلبانه و سرشار از محبت داشت و نمىخواست كار به خونريزى و هرج و مرج انجامد ؛ مثلا وقتى شنيد كه طلحة آب را بر او دريغ داشت و مانع از ورود آب به منزلش شده اين كار او را نكوهش كرد و از طريق فرستاده‌اى به نزد او - كه در زمين خود واقع در يك مايلى مدينه بود - پيغامش داد كه بگذاريد عثمان از آب چاه خود بنوشد و آب را از وى دريغ نكنيد . طلحه در موضع خود پافشارى كرد و او على ( ع ) ، همچنانكه در « انساب الاشراف » بلاذرى آمده به عثمان آب رساند همچنانكه بارها ، شورشيان را كه به او حمله‌ور مىشدند بازداشت و سر جايشان نشاند . او در پى اصلاح مفاسدى بود كه كارگزارانش در شهرها و يارانش ، ببار آورده بودند و خواهان عزل آنها و گماردن ديگران مىشد و اين برخوردهاى او باب طبع مفسده‌جويى چون طلحة و زبير و عايشه نبود . آنها رشته‌هاى امير المؤمنين را پنبه مىكردند تا اوضاع هر چه بيشتر پيچيده و متشنج شود و بحران ،\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nشدت بيشترى پيدا كند و مروان بن الحكم نيز با هر گونه اقدامى از اين گونه بوسيلهء على ( ع ) ، مخالفت مىورزيد « 1 » .\r\nطبرى آورده است كه قيام كنندگان براى عثمان نوشتند كه توبه كند و به خدا سوگند ياد كردند كه تا آنگاه كه حق خدا را به ايشان بازندهد ، او را رها نخواهند كرد .\r\nعثمان حس كرد كه آنها درخواستهاى خويش خيلى جدى هستند و اگر خواستهايشان را برآورده نسازد او را به قتل خواهند رساند لذا على ( ع ) را به حضور طلبيد . وقتى حضرت آمد به او گفت : اى ابو الحسن ، مىبينى كه مردم چه‌كار مىكنند و مرا هم مىدانى كه چه كار كرده‌ام و اينك بيم جانم را از ايشان دارم و تو مرا از ايشان دور گردان و خدا را گواه مىگيرم كه از آنچه نمىپسندند معافشان دارم و از خودم و ديگران هر آنچه مىخواهند بدهم حتى اگر ريخته شدن خون من هم در ميان باشد .\r\nامير المؤمنين ( ع ) به او فرمود : مردم بيش از قتل تو ، به عدل تو نيازمندند و چنان كه مىبينم مردم تنها به يك وعدهء پايدار راضى مىشوند و تو در مرتبهء اول پيمانى با خدا و با آنها بستى كه از آنچه ناراضى بودند ، دست بكشى و من ايشان را از تو دور ساختم ولى تو چيزى از آن پيمان را به مورد اجرا نگذاردى و اين بار نمىتوانى دوباره مرا بازيچه قرار دهى و من حق را به آنها مىدهم . عثمان گفت چنين باشد و به خدا سوگند اين بار هر چه كه مىگويى مىپذيرم . على ( ع ) نزد مردم رفت و فرمود : اى مردم شما حق خويش را مىخواستيد و عثمان پذيرفته است و اينك آماده است تا از هر آنچه نمىپسنديد ، عقب نشيند . از وى بپذيريد و به قولش اعتماد كنيد . مردم گفتند : ما مىپذيريم ولى تو نيز قولى به ما ده كه به خدا نمىتوانيم هيچ قولى را بدون عمل ، بپذيريم . به ايشان فرمود : حق داريد . آنگاه پيش او رفت و سخن مردم را برايش بازگفت . عثمان گفت : فرصتى ده تا بتوانم به اين قول عمل كنم من كه نمىتوانم همه خواستهايشان يك روزه انجام دهم . على ( ع ) به او فرمود : در مورد كسانى كه در مدينه هستند مهلتى نياز نيست و آنهايى كه به خارج از آن مىروند مهلت تو تا رسيدن فرمانت است . گفت : بسيار خوب مهلتم در رابطه با آن كس كه در مدينه است سه روز باشد .\r\nامير المؤمنين موافقت فرمود و نوشته‌اى ميان عثمان و مردم مرقوم داشت و مهلت سه روزه‌اى مقرر داشت تا هر ستمى را بر طرف سازد و كارگزارى را كه نمىپسنديدند عوض\r\n\r\n\r\n","description":"","footnote":"\r\n( 1 ) نگاه كنيد به صفحهء 139 از جلد چهارم تاريخ طبرى .\r\n","page_name":" 415 ","page_number":415},
  {"content":"\r\n\r\nكند و در اين نوشته آنچنان تضمينهاى سفت و سختى را معين كرد كه خدا هم از بندگانش نگرفته است و عده‌اى از مهاجرين و انصار نيز به عنوان شاهد و گواه بر اين پيمان ، شهادت دادند و بدين ترتيب ، مسلمانان از وى دست برداشتند و بدين اميد كه به وعدهء خود وفا كند ، بازگشتند .\r\nعثمان در اين فاصله ، آماده كارزار مىشد و سلاح تهيه مىديد و به تعبير الخطيب در كتاب خويش ، على بن ابى طالب ، از بردگان الخميس ، به سربازگيرى پرداخت .\r\nوقتى مهلت سه روزه پايان يافت و اوضاع همچنان قبل بود و هيچ چيز عوض نشده بود و هيچ كارگزارى از آنها كه خواهان عوض كردنش بودند عوض نشده بود مردم به شورش پرداختند و عمرو بن خرم انصارى خارج شد و به اهل بصره و كوفه كه در ذى خشب گرد آمده بودند رسيد و جريان را با ايشان در ميان گذاشت و به اتفاق آنها وارد مدينه شد و فرستاده‌اى را نزد عثمان فرستادند تا به او بگويد : مگر نه اينكه ما ترا به اين شرط كه توبه كرده‌اى و از هر آنچه نمىپسنديديم دست كشيده‌اى و با خدا در اين مورد پيمانمان بستى . مهلت داديم ؟ گفت آرى من بر عهد و ميثاق خويش هستم . گفتند پس اين نوشته‌اى كه ما با فرستاده‌ات ديده‌ايم چيست ؟ آنها فرستاده عثمان به كارگزارش در مصر را دستگير كرده بودند كه همراه خود نامه‌اى داشت كه در آن كارگزار را فرمان مىداد كه گردن عده‌اى از رؤساى كوفه و بصره را بزند . همچنانكه در مرتبهء قبل نيز كه به سازش آنها انجاميد نزد فرستاده‌اش نوشته‌اى را يافته بودند كه طى آن به عامل خود در مصر دستور داده بود محمد بن ابى بكر را به قتل برساند در اين مرتبه نيز همان گونه كه مورخين حكايت كرده‌اند بواسطهء امير المؤمنين به آنها قول داده بود آنچه را كه مىخواهند به ايشان بدهد .\r\nعثمان در پاسخ گفت : من چنين كارى نكرده‌ام و هيچ اطلاعى هم از آنچه مىگوييد ندارم . گفتند قسم حضرت عباس را بپذيريم يا دم خروس را . ما فرستاده ترا ديده‌ايم كه سوار بر شتر تو و در دستش نامه‌اى از تو و با مهر تست . به ايشان گفت :\r\nشتر دزديده شده و خط هم كه مىشود مشابه باشد و در مورد مهر نيز بر آن نقش خورده است . گفتند : ما در مورد تو شتابزده عمل نمىكنيم اگر چه مىدانيم كار كار خود تست حال كارگزاران نابكار خود را بر كنار كن و كسى را بر ما بگمار كه با خون و اموال ما كارى نداشته باشد و ستمهايى را كه بر ما رفته است ، جبران كن . عثمان گفت : وقتى كسى را بر گمارم كه شما دوست داريد و هر كس را نپسنديد بر كنار كنم پس خودم\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nچه‌كاره‌ام و در واقع معنىاش اين است كه همهء كارها به دست شماست .\r\nگفتند : به خدا سوگند كه يا اين كار را مىكنى يا عزلت مىكنيم و يا ترا به قتل مىرسانيم حال خودت تصميم بگير يا از كار كناره‌گيرى كن . او از اين كار خوددارى كرد و بنا به آنچه در روايت طبرى آمده گفت : من جامه‌اى را كه خدا مرا پوشانيده ، از تن بدر نخواهم كرد « 1 » .\r\nكار شورشيان با خليفه ، بالا گرفت و فرصتهاى سازش و مسالمت ميان طرفين ، از ميان رفت و شورشيان مطمئن گشتند كه اين خليفه حتى اگر خواهان حل و فصل امور و پايان بخشيدن به اين بحران باشد آنها كه از امويها بر وى كنترل دارند نمىخواهند كارها به چنان فرجام مسالمت‌آميزى برسد و عثمان قادر به انجام هيچ كارى كه مروان مقرر نكرده و بدان رضايت نداده است ، نيست .\r\nو با وجودى كه امير المؤمنين نزد آنها و عموم مسلمانان از هر كس ديگرى مورد اعتمادتر بود و از همه بيشتر علاقه‌مند به حل و فصل كارزار ميان طرفين به گونه‌اى كه هر طرف حق خويش را بازيابند و خير و صلاح است در نظر گرفته شود ، سخنان او با شورشيان ، ديگر اثرى نداشت و ديگر وظيفهء خود دانست كه پس از دو بار آزمودن و در هر بار پيمان گرفتن از عثمان در ملزم بودن به مواد توافقنامه‌اى كه هم هيبت دولت را حفظ مىكند و هم حق امت را در نظر مىگيرد ولى عثمان هيچ يك از مواد را به مورد اجرا نگذارد ، بهتر آن ديد كه خود را كنار كشد و به عبد اللّه بن عباس و برخى ديگر گفته بود : به خدا سوگند در دفاع از عثمان آنچنان پيش رفتم كه ترسيدم گناهكار بشمار آيم .\r\nو عثمان نه تنها به تعهدات خويش پاىبند نماند بلكه در پى هر كدام از دو توافقنامه ، نوشته‌هايى به كارگزارانش ارسال داشت و دستورشان مىداد كه سران انقلابيون را پس از بازگشتشان به آن ديار ، به قتل برسانند چون آنها حق خويش در زندگى را آنگونه كه اسلام برايشان مقرر كرده ، خواسته بودند .\r\nپس از آنكه على ( ع ) خود را كنار كشيد محاصرهء عثمان شدت بيشترى به خود گرفت و همهء تلاشهاى مسالمت‌جويانه و اصلاح ميان طرفين ، بىنتيجه ماند و شورشيان از تحقق درخواستهايشان ، نااميد گشتند و محاصره را بر عثمان تنگتر گرفتند و او گاه با آنها به گفتگو مىنشست و گاهى وعده مىداد تا خواستهايشان را جامه عمل بپوشاند تا بدين\r\n\r\n\r\n","description":"","footnote":"\r\n( 1 ) صفحه 112 از جلد پنجم تاريخ طبرى .\r\n","page_name":" 417 ","page_number":417},
  {"content":"\r\n\r\nترتيب از فرصت بهره‌بردارى كند زيرا اميدوار بود از شام نيروى كمكى به دو رسد ؛ او قبلا از معاويه درخواست ارسال كمك فوق العاده فورى كرده بود . معاويه نيز موضوع را جدى نگرفت و تعلل ورزيد تا شايد كار به كشته شدن او بيانجامد و او به عنوان انتقام خون وى ، جانشينش شود و بالاخره با لشكريانى متشكل از دوازده هزار جنگجو از شام خارج شد و پيش از رسيدن به مدينه ، لشكر را به فاصله دورى از آن مستقر ساخت و آنان را به انتظار صدور دستورهاى خويش گذاشت و خود به مدينه آمد و هنگامى كه به حضور عثمان رسيد عثمان دربارهء نيروى كمكى از وى پرسيد . پاسخش داد كه آنها را پشت سر جا گذاشته‌ام و خود آمده‌ام تا نظر ترا جويا شوم و آنگاه بازگردم و ايشان به اينجا آورم .\r\nعثمان به او گفت : به خدا كه چنين نيست و تو مىخواهى من كشته شوم و مدعى انتقام من شوى حال بازگرد و آنان را به اينجا بياور ولى او آنچنان كه در روايت يعقوبى آمده تا پيش از قتل عثمان ، بازنگشت .\r\nاين حقيقت را گروهى از مورخين و پژوهشگران تأكيد كرده و شرايطى نيز كه چنين حوادثى در آنها اتفاق افتاد نيز تأكيدش مىكنند . هيئتهايى كه با در خواست اصلاح طلبانه به مدينه روى آورده بودند تا پيش از تنگ كردن محاصره ، ماهها مىرفتند و مىآمدند و مذاكره مىكردند و عثمان طى اين مدت ، در تماس دائمى با كارگزاران و خويشان خود بود و تصميم گرفته بودند كه با خشونت پاسخشان را بدهند و همهء اميدشان به معاويه و لشكريان شام بود . اخبار اين حوادث با سرعت تمام به او مىرسيد و همچنانكه گفتيم پس از آنكه عثمان مؤكدا تمايل خويش را به اصلاح طلبى اظهار داشت توافقى ميان طرفين حاصل آمد ولى او پس از موافقت شورشيان و آماده شدنشان براى بازگشت به ديار خود ، از به مرحله اجرا در آوردن توافق خود با آنها ، سربازمىزد و چنين به نظر مىرسد كه او تنها براى كسب فرصتى كه طى آن لشكريان شام بتوانند فاصله شام تا مدينه را طى كنند ( و وعدهء اين كار را معاويه به او داده بود ) تن به اين توافقها مىداد . ولى معاويه تا آخرين لحظه او را اميدوار نگاه داشته بود در حالى كه اگر واقعا در اين كار صادق بود و تصميم به نجات وى از اين مهلكه داشت مىتوانست اين كار را طى تنها چند روز ، انجام دهد . و آنگونه كه مىشود فهميد اين انديشهء معاويه نيز بر عثمان پوشيده نبود و همچنانكه گفتيم به صراحت موضوع را با وى در ميان گذاشت ولى با اين حال و على رغم اينكه تسامح و تعلل او را ديده بود دستورش داد كه به لشكريانش بازگردد و به شتاب آنان را نزد او آورد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nبيشتر مورخان مدعيند كه على ( ع ) در روزهاى واپسينى كه محاصره بر عثمان تنگ و تنگتر مىشد فرزندانش حسن و حسين ( ع ) را گسيل داشت تا او را از گزند مردم دور نگه دارند همچنانكه طلحه و زبير نيز فرزندانشان ، محمد بن طلحة و عبد اللّه بن زبير را بدين منظور روانه كردند و اينان بر درب ورودى منزل ايستادند و نگذاشتند كه مردم ( شورشيان ) از آن وارد شوند و برخى از ايشان نيز در حالى كه در برابر جاى كن شدن درب بوسيلهء شورشيان ، دفاع مىكردند ، مجروح گرديدند و بالاخره و با اشاره طلحة ، از جاى ديگرى وارد منزل شدند . مورخين مىافزايند كه وقتى على بن ابى طالب ( ع ) خبر كشته شدن عثمان را شنيد به شتاب خود را به منزل او رساند و غضبناك حسن و حسين را مورد ضرب قرار داد و به محمد بن طلحة و عبد اللّه بن الزبير ناسزا گفت و آنان را به كوتاهى و تعلل در دفاع از خليفه ، متهم ساخت .\r\nولى كسى كه سير حوادث را از آن هنگام كه مسلمانان ، نسبت به سياستهاى عثمان و خاندان و اطرافيانش احساس خطر كردند تا برخوردهاى امير المؤمنين با شورشيان و تلاشهاى پيگير او در اصلاح امور به گونه‌اى كه هم هيبت و صلابت خلافت را حفظ كند و هم امت را به حق خويش رهنمون سازد و عثمان آنچه كه على مىخواست از پيش خود به او مىداد ولى همچنانكه مروان و بنى اميه به دو اشاره مىكردند همهء رشته‌هاى على ( ع ) را پنبه مىكرد و بالاخره و پس از آنكه تلاشهاى او طى حدود دو ماه بىاثر مىماند آنجا كه از وى مأيوس مىشود و او را در چنبرهء درباريان و اطرافيانش مىيابد از مدينه دور مىشود و به جايى خارج از آن پناه مىبرد تا از حوادث و پيامدهاى وضع بدور باشد ، پيگيرى كند مطمئن مىگردد كه او هرگز فرزندانش را براى دفاع از عثمان ، روانه نساخت و پس از آن همه تلاشهايى كه براى رهاندن وى از آن بحران و ارائه راه حلهايى كه حقوق همه طرفها را حفظ كند و پس از آنكه اطمينان حاصل كرد كه عثمان و دار و دستهء او به هر قيمت شده نسبت به ارائه سياست در پيش گرفته خود ، اصرار مىورزند خانه‌نشين شد و اهميتى به حوادثى كه ممكن است به دنبال آيد نداد و به صاحبان حق مادام كه خواهان عدالت و حقوق مشروع خويش هستند انجام هر گونه اقدامى را كه خود صلاح مىدانند ، واگذارد و ديگر بعيد است كه دو دردانهء رسول خدا ( ص ) را در اين كارزار به دفاع از ستمگران گسيل داشته باشد حال آنكه خود را و تمام زندگيش را وقف حق و عدالت و دادخواهى از ستمديدگان ، كرده بود .\r\nبهر حال ، محاصرهء طولانى و مذاكراتى كه حدود سه ماه به طول انجاميد آنگونه كه\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nراويان اظهار مىدارند ، بالاخره با قتل عثمان ، آن هم بوسيله گروهى كه با اشارهء طلحة و نقشهء او ، از ديوار به خانه راه يافته بودند ، پايان پذيرفت . مورخين مدعيند كه محمد بن ابى بكر يكى از كسانى بود كه توانستند وارد شوند ولى او در كشتن وى ، دستى نداشت .\r\nبه نظر مىرسد كه شورشيان تا آخرين تصميم به كشتن وى نداشتند و اميدوار بودند كه يا كناره‌گيرى كند يا به درخواستهايشان پاسخ مثبت دهد ولى وقتى مروان بن الحكم يكى از ايشان را به قتل رساند همه اميدشان نقش بر آب شد و راهى جز از بين بردن او باقى نماند . در روايت شرح نهج البلاغه به نقل از عبد اللّه بن عباس آمده كه ابو ربيعة - المخزومى گفته است : بر عثمان وارد شدم او دستم را گرفت و مرا به شنيدن سخنانى كه از آن سوى درب خانه‌اش شنيده مىشد فرا خواند يكى مىگفت : منتظر چه هستيد . و ديگرى مىگفت : شتاب نكنيد چه بسا كناره‌گيرى كرده يا عقب‌نشينى كند در اين احوال ، طلحه پيدايش شد و ابن عديس البلوى پيش او رفته و زمزمه‌اى در گوشش كرد .\r\nابن عديس بازگشت و به دوستانش گفت : نگذاريد كسى پيش عثمان رود يا از پيش او در آيد . عثمان به من گفت : اين دستورى است كه طلحه داده است خداوند شر طلحه را از سرم دور گرداند طلحه اين مردم را عليه من تحريك كرده و به خدا سوگند كه اميدوارم هيچ طرفى از اين كارش نبندد و خونش ريخته شود . آنگاه خودم مىخواستم بيرون روم كه مانع گرديدند و بالاخره محمد بن ابى بكر وساطت كرد و گذاشتند خارج شوم .\r\nراوى در ادامه مىگويد : وقتى كار بدرازا كشيد مردى از انصار به نام ابن عياض كه از صحابه بود برخاست و عثمان را مورد خطاب قرار داد و از وى خواست كه استعفا دهد در همان حال كه خطابش قرار داده بود و او را به استعفا فرا مىخواند كثير - بن الصلت الكندى از ياران عثمان او را با تير كمان مورد اصابت قرار داد و به قتل رساند .\r\nبا كشته شدن او ، مصريهايى كه بر در خانه عثمان گرد آمده بودند بر انگيخته شده و خواستند تا قاتل به ايشان تسليم شود و قصاصش گيرند عثمان از تسليم وى خوددارى كرد و گفت : من كسى نيستم كه مردى را كه از من دفاع كرده ، تسليم شما كنم . آنگاه از هر سو بر وى حمله آوردند و وارد خانه شدند و گروهى از شورشيان و انصار در قتل او شركت جستند . در شرح نهج البلاغة اضافه شده است كه على ( ع ) وقتى سرسختى طلحة را ديد به او گفت : ترا به خدا چرا دست از عثمان نمىكشى . پاسخ داد كه به خدا سوگند كه چنين نكنم تا اينكه بنى اميه ، حق را از خودشان بدهند . امير المؤمنين از آن پس\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمىفرمود : خدا لعنت كند « ابن الصعبة » كه عثمان اينهمه به او ثروت داد و او با وى چنان كرد « 1 » .\r\nكشته شدن عثمان در بيشتر محافل اسلامى مدينه و خارج از آن از جمله در ميان كسانى همچون طلحة و زبير و عايشه و سعد بن ابى وقاص و معاويه كه بنا به منافع خاص خود مردم را عليه او تحريك مىكردند و كسانى كه تصرفات او را خوش نداشتند و مسلط گرداندن مروان بن الحكم و بنى اميه را بر مردم و بر منابع و ثروت امت را نمىپسنديدند به فال نيك گرفته شد . هر دوى اين گروه اگر چه هدفها و ديدگاه متضادى داشتند از اين واقعه استقبال كردند . ولى على ( ع ) در رابطه با اين موضوع ، برخورد منحصر به فردى داشت . او همواره نهايت تلاش و سعى خود را مىكرد تا كارها به جايى كه رسيد نرسد و چندين بار طى وساطتهاى اصلاح طلبانه ميان خليفه و انقلابيها تلاش كرد تا آنان را از فرجامى كه بدان رسيدند بازدارد و به ميانه‌روى و منطق روى آوردند و از حق خودشان سوء استفاده نكنند و زمينه را براى هرج و مرج طلبان و خرابكارانى كه مترصد فرصتى براى نيل به هدفهاى شوم خود بودند ، فراهم نسازند و خليفه را نصيحت مىكرد كه عدالت پيش كند و داد ستمديدگان بستاند و آنهايى را كه سرنوشت امت را به بازيچه گرفته‌اند و مقدساتشان را زير پا مىگذارند از مراكز قدرت دور سازد و پستهاى آنان را به افراد با كفايت و دين‌دارى تسليم كند . او ( على ( ع ) ) در همين چارچوب فعاليت مىكرد و ميان شورشيان و دار و دستهء حاكم رفت و آمد مىكرد و موفق شد به خواستهاى انقلابيون چارچوب و حد و مرز معينى دهد ولى موفق نگرديد كه موضع خليفه و درباريان او را تغيير دهد و هنگامى كه از ايفاى اين نقش نااميد گرديد خانه‌نشين شد و به انتظار حكم قضا و قدر دربارهء حاكم و محكوم نشست و درب خانه به روى خود بست و همواره اميد داشت كه فرجام كار جز آنچه كه شد ، باشد و در راه درستى قرار گيرد و با كلمات قصارى كه از يك كتاب گوياترست به تشريح جريان پرداخت و فرمود : بگذاريد علت اين كار را برايتان روشن سازم ؛ او شيوهء خودسرى پيشه گرفت و بد كرد و شما هم از رفتارش به ستوه آمديد و كيفرش را بيش از آنچه سزاوار باشد داديد . دادار پاك مىداند در روز شمار ، چگونه ميان شما و او داورى كند .\r\n\r\n\r\n","description":"","footnote":"\r\n( 1 ) نگاه كنيد به شرح نهج البلاغة ص 167 جلد اول .\r\n","page_name":" 421 ","page_number":421},
  {"content":"\r\n\r\n\r\nعلى ( ع ) و خلافت\r\n« در اين گيرودار با شگفتى ديدم كه مسلمانان مانند يال پرپشت و انبوه كفتار به سوى من آمدند و چون گلهء گوسفند پيرامونم حلقه زدند چنان كه از زور و فشار آنها نزديك بود حسنين از پا درآيند و دنده‌هايم درهم فرو رفته به يكديگر بسايند ناگزير به درخواستشان پاسخ گفتم و خواه ناخواه بيعتشان را پذيرفتم . اما ديرى نگذشت كه تنى چند از آنان بيعت را شكستند و در نهايت بيشرمى و گستاخى با سپاهى نادان در جنگ جمل روبرويم صف بستند . گروهى ديگر هم به نام خوارج كس پرخاشجويى بنواختند و آشوب نهروان را برپا ساختند » .\r\nعموم مسلمانان با شور و اشتياق فراوان به آنچه كه در فراسوى اين حوادث منتج خواهد شد و در پى قتل عثمان يا عزل او ، چه پيش خواهد آمد ، چشم دوخته بودند آنها كه طمع به جانشينى وى دوخته بودند بيش از يك تن بودند و از جملهء اينان كسانى چون طلحه و زبير و عايشه بودند كه به حوادث عمق مىبخشيدند و بر آتش آن هيمه مىانداختند و طلحة در اين ميان بيش از ديگران سنگ آن را به سينه مىزد و كارش بجايى رسيد كه حتى موقعى كه هنوز عثمان در قيد حيات و در خانه‌اش محاصره بود خود را در مقامى گذارد كه بعدها نيز در آن ابقاء گرديد و بيت المال را در اختيار گرفت و در آن فاصله نماز بر مردم گذارد .\r\nبدون ترديد چهار تن بازماندگان شوراى شش نفره از ساير مردم ، شانس بيشترى داشتند و شانس على ( ع ) در اين ميان از همهء آنان بيشتر بود و در مدينه و خارج از آن و حتى خود شورشيان ، كسى جز او را نمىطلبيدند زيرا خوب مىدانستند كه او - تحقق‌بخش همان هدفهايى است كه به خاطر آنها ، قيام كردند و در همان حال واقف بودند كه\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nطلحه و زبير براى رضاى خدا آلودهء اين جريان نشده بودند و با عثمان و دار و دسته او هيچ تفاوتى ندارند و اين نكته را بر خوردشان با عثمان طى چند روزى پيش از كشته شدن او ، تأكيد داشتند . « البلاذرى » در انساب الاشراف آورده است كه على ( ع ) پس از آنكه از پى گرفتن راه حل مسالمت‌آميز ميان طرفين نااميد گشت خانه‌نشين شد . وقتى عثمان كشته شد و مردم كار او را يكسره كردند متوجه شدند ناگزير بايد امامى براى خود برگزينند و بر گردش جمع آيند و دسته جمعى به على ( ع ) روى آوردند و در حالى كه مىگفتند مولاى ما على بن ابى طالب است به در خانه‌اش آمدند و به او گفتند دستت را بده تا با تو بيعت كنيم به آنها فرمود اين كار ، از آن شما نيست بلكه متعلق به اهل بدر است و آن كس را كه بدريها [ شركت كنندگان در جنگ بدر - م 
  ] برگزينند هم او خليفه است . آنگاه كسى از اهل بدر نمانده بود جز آنكه نزد او آمده بود و همگى گفتند : اى ابو الحسن ، ما كسى را شايسته‌تر از تو نمىبينيم .\r\nطبرى در جلد پنجم از تاريخ خود مىگويد : پس از كشته شدن عثمان ، اصحاب پيامبر خدا ( ص ) به نزد او آمدند و به او گفتند : مردم ناگزير بايد امامى داشته باشند و امروز كسى سزاوارتر از تو نمىيابيم . به ايشان فرمود : چنين نكنيد كه من در سمت مشاور باشم برايم بهتر است تا امير باشم . گفتند : به خدا كه ما به چنين چيزى رضايت نمىدهيم و آن قدر اصرارش كردند تا بالاخره بيعتشان را پذيرفت ولى هنگامى به اين كار تن داد كه در مسجد مطرح شود و همهء مردم رضايت دهند .\r\nو در روايت سوم آمده است كه او على رغم اصرار زيادى كه به او مىشد نسبت به نپذيرفتن بيعت ايشان ، پافشارى كرد و در نتيجه به مالك اشتر كه در رأس نمايندگانى از كوفه بود متوسل شدند و او را واسطه قرار دادند ، به حضرت گفت : دستت را بده تا بيعتت كنيم حضرت نپذيرفت ؛ اصرارش كرد و از فتنه‌اى كه بر اثر اين امتناع برخواهد خاست ترساندش تا بالاخره قانعش كرد . سران با وى بيعت كردند و آنگاه مردم از هر سوى بر وى يورش آوردند و بيعت كردند و الزبير برخاست و پس از سپاس و ستايش خداى ، گفت : اى مردم خداوند متعال حكم شورى را براى شما پذيرفته و هواهاى نفسانى را از آن بدور داشته و ما با همديگر مشورت كرديم و على ( ع ) را برگزيديم و با او بيعت كنيد .\r\nو در « الامامة و السياسة » به نقل از « ابى ثور » آمده كه او گفته است : پس از كشته شدن عثمان كه صحبت از بيعت بود به دنبال على ( ع ) - كه مردم با وى بيعت\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nمىكردند و دورش را گرفته بودند - روانه شدم . به ديوارى از ديوارهاى بنى مازن پناه آورده و در آنجا پاى نخلى نشست مردم ميان من و او حايل شدند دستهاى مردم دست او را مىگرفت و بر آن قرار مىگرفت ( و بيعت مىكرد ) آنگاه او را به مسجد الشريف آوردند اولين كسى كه بر منبر رفت طلحه بود كه با دست خود با او بيعت كرد ؛ انگشتان او فلج بودند . على ( ع ) نگاهى به آنها انداخت و فرمود : ديرى نخواهد پاييد كه بد عهدى كند . آنگاه الزبير و اصحاب پيامبر و همهء مسلمانانى كه در مدينه بودند با وى بيعت كردند .\r\nخود آن حضرت سلام اللّه عليه ، موضع مسلمانان نسبت به خود و پافشاريشان را در بيعت با او طى خطبهء معروف شقشقيه اين گونه بيان مىكند : « در اين گيرودار ناگهان با شگفتى ديدم كه مسلمانان مانند يال پرپشت و انبوه كفتار بسوى من آمدند و چون گلهء گوسفند پيرامونم حلقه زدند چنان كه از زور فشار آنها نزديك بود حسنين از پا درآيند و دنده‌هايم در هم فرورفته به يكديگر بسايند . ناگزير به درخواستشان پاسخ گفتم و خواه ناخواه بيعتشان را پذيرفتم اما ديرى نگذشت كه تنى چند از آنان بيعت را شكستند .\r\nگويى سخن خدا را نشنيده‌اند كه مىفرمايد : « خانهء آخرت را براى كسانى قرار مىدهيم كه در زمين بلند پروازى نمىكنند و فساد نمىورزند و دم از نابكارى نمىزنند و همانا عاقبت از آن پرهيزكاران است » و در همين خطبه به برخورد خويش با خلافت پرداخته مىفرمايد : ( سوگند به آنكه هسته را بشكافت و تاروپود تن و جان را ببافت اگر بسويم نمىشتافتند و خلافت را با التماس و خواهش بر گردنم نمىگذاشتند و نيز خدا از دانشمندان نخواسته بود كه جلو ستمكاران سودجو را بگيرند و داد ستمديدگان را از آنها بستانند و پوزش و بهانه‌شان را نپذيرند هرآينه بيدرنگ زمام امور را رها مىساختم و پايانش را با جام آغازش يك جا در آب مىانداختم آنگاه شما مىديديد كه اين دنياى شما در نظر من از عطسهء بزى بىارزش‌تر است ) .\r\nحضرت على پس از سه يا پنج روز از وفات عثمان و در آن فضاى فتنه‌انگيز و آشفته و در حالى كه چاره‌اى جز آن نداشت ، بيعت مردم را پذيرفت همهء مهاجرين و انصار و ديگرانى كه از بصره و كوفه و مصر روانه مدينه شده بودند با وى بيعت كردند و از قريش ، جز افرادى بسيار معدود از جمله مروان بن الحكم و سعد بن ابى وقاص و عبد اللّه بن عمر ، كسى از بيعت با وى ، سرپيچى نكرد .\r\nدر مورد مروان بن الحكم و امويها كه تن به بيعت على ندادند براى كسى كه در\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nجريان تاريخ خاندان اموى و رابطه‌شان با بنى هاشم و ديگر خاندانهاى برگزيده قرار دارد هيچ جاى شگفتى نيست . سعد بن ابى وقاص ، به اين دليل تن به بيعت نداد زيرا خلافت را براى خودش در نظر گرفته بود و چه بسا واقعا به اين مقام اميد بسته بود .\r\nعمر بن الخطاب پيش از اين او را جزو كسانى كه ممكن است قرعهء خلافت به نامشان افتد ، منظور كرده و بدين ترتيب خيلى بيش از استحقاقش ، او را ارج گذارده بود و به گمان من او هرگز تا پيش از اين جريان حتى تصورش را نيز نكرده بود كه روزى مسلمانان ، وى را در رديف و كنار على ( ع ) قرار دهند ولى وقتى ديد كه مردم از طلحة و الزبير نيز - كه خيلى از او برجسته‌تر و داراى جايگاهى در ميان صحابه پيامبر و ميان مصريها و كوفيها و اهل بصره بودند - روى برتافتند خود قدم پيش نگذارد و تنها بدين بسنده كرد كه كناره گيرد و با على ( ع ) و به عنوان همبستگى با امويانى كه همچنانكه از طريق مادرش « حمئة » با آنها خويشاوندى داشت - بيعت نكند . او هميشه هوادار امويها بود و هرگز از در خصومت و دشمنى با آنها برنيامد حتى هنگامى كه عثمان وى را از كوفه معزول كرد و برادرش وليد را بجاى وى گماشت نيز روى از امويان برنتافت و امير المؤمنين اينها همه را مىدانست موضع امويان را نيز مىدانست و فرجام كار طلحه و زبير و بيشتر قريشىها را نيز مىدانست و هم آنها را پس از بيعت با اين سخنان ، توصيف كرده بود :\r\n( پروردگارا ، من براى كينه خواهى از قريش از تو يارى مىجويم زيرا آنها رشتهء خويشاوندى خود را با من بريدند و ظرف شكيبايى مرا برگردانيدند در آن هنگام پيرامون خود نگريستم ديدم نه ياورى دارم و نه دستيارى و نه كمكى و نه همكارى .\r\nجز اهل بيتم ) . و در جاى ديگر فرموده است :\r\n( مرا چه به قريش يك بار هنگامى كه كافر بودند دماغشان را به خاك ساييدم و اگر دوباره آشوب كنند هرآينه سرشان را به سنگ مىسايم و همچنان كه ديروز از پسشان بر آمدم امروز هم خوب از جلوشان در مىآيم ) .\r\nبه هر حال وقتى سعد بن ابى وقاص به بيعت كردن فراخوانده شد به عنوان همبستگى و همراهى با امويان ، از اين كار خوددارى كرد . و به على ( ع ) گفت : اين كار من بر تو زيانى ندارد . امير المؤمنين نيز او را رها كرد و حتى به شورشيان اجازه نداد كه با او خشونت بخرج دهند . و هنگامى كه عبد اللّه بن عمر به بيعت كردن فراخوانده شد و از اين كار امتناع كرد از وى خواست تا ضمانت دهد كه با كسى عليه او شركت نكند وقتى از\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nضامن آوردن نيز خوددارى كرد او را رها ساخت و به مردم گفت كارى به او نداشته باشيد من ضامنش مىشوم . آنگاه رو به او كرده و فرمود : برو كه من جز زشتى از تو نديده‌ام .\r\nوقتى بيعت تمام شد امير المؤمنين از همان نخستين روز همهء توش و توان خود را به كار برد تا آنچه كه دارو دستهء عثمان در همهء مسائل حكومتى به فساد كشانده بودند اصلاح كند ؛ همان دار و دسته‌اى كه همه چيز را به فساد و اضمحلال كشانده بودند و چنين مىديد كه وظيفه‌اش ايجاب مىكند كه از حل مهمترين مشكلات كه مردم از آنها رنج مىبرند آغاز كند كه در رأس همه ، كارگزارانى است كه باعث آن همه جار و جنجال عليه خليفه متوفى شده بود و به قيمت جانش تمام شد و آنگاه به حل و فصل مشكلات ديگر مبتلا به مردم بپردازد و اينها همه مانع از آن نشد كه خيلى صريح سياستى را كه در پى خواهد گرفت با مردم در ميان نگذارد و تنها چند روزى از خلافتش نگذشته بود كه بر منبر رفت تا در برابر توده‌هاى مردمى كه گرد آمده بودند الغاء برخى تشكيلاتى را كه اسلاف او طى بيش از بيست سال فراهم آمده بودند ، اعلام كرد و مطمئن بود كه وقتى عمر بن الخطاب غنايم را بر حسب موقعيت مردم و پيش قدمى آنها در اسلام تقسيم مىكرد بيش از آنكه به اسلام و اصول آن پاىبندى نشان داده باشد منافع و خواستهاى خود را مطمح نظر قرار داده بود . و عثمان بن عفان نيز وقتى به خانواده و خويش ميدان غارت و چپاول و افساد فى الارض داد در واقع به نژادپرستى جاهل‌منشانه و روح كين‌توز اموى عليه اسلامى كه مطابق با آن به هيچ كس به حساب ديگرى چيزى نمىدهند ، مجال حيات داده بود .\r\nاو در برابر انبوه مردمى كه انتظارى جز آنچه عادت به شنيدنش كرده بود داشت ايستاده فرمود :\r\n« اى مردم بدانيد كه من مردى از شما هستم همانچه كه شما داريد دارم و هر آنچه بر شماست بر منست و من شما را به راه پيامبرتان سوق مىدهم و به آنچه فرمان يافته‌ام رهنمونتان مىشوم » و به بيان سياستهاى عمدهء خود در برابر آن جمع پرداخت و از جمله فرمود : « هان بدانيد هر پاره زمينى كه عثمان به اين و آن بخشيده و هر اندازه پولى كه از مال خدا به كسى داده باشد دوباره به بيت المال بازخواهد گشت . هيچ چيز حقوق از دست رفته را باطل نمىگرداند به خدا سوگند اين پولها را اگر به كار زناشويى يا خريد كنيز زده باشند از چنگشان در خواهم آورد داد را گسترشى است بيكران و نيرويى است\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nبىپايان آنان كه زمينهء عدالت را بر خود تنگ مىبينند بىگمان دامنهء زور و ستم را تنگ‌تر خواهند يافت . اى مردم مبادا كسانى از شما كه در دنيا غرقه شده و صاحب زمينها شده و رودهايى به تملك خويش در آورده‌اند و اسبانى به تصاحب گرفته‌اند و داراى كنيزكانى شده‌اند وقتى اينها را از ايشان ستاندم و به حقوقى كه مىدانند ايشان را فرا خواندم نگوييد كه على بن ابى طالب ما را از حقوقمان محروم ساخت . بدانيد كه مبادا مردى از مهاجرين و انصار از اصحاب پيامبر خدا ( ص ) تنها به همين دليل - صحابت با پيامبر - خود را بر همگنانش برتر بداند ؛ برترى فردا ، نزد خداست و ثواب و اجر آن نيز بر عهدهء خداست بدانيد كه هر كس به خدا و رسول لبيك گويد و ملت ما را تصديق كند و وارد دين ما شود و قبلهء ما را پذيرا گردد مستوجب حقوق و حدود اسلام است .\r\nشما بندگان خداييد و مال ، مال خداست كه ميان شما به تساوى تقسيم مىشود و هيچ كس بر كس ديگر برترى ندارد . پرهيزكاران را نزد خدا بهترين پاداشهاست فردا كه رسد به خواست الهى به هم مىرسيم و هيچ كس عرب يا عجم كه مستحق بخشش باشند نسبت به هم برترى ندارند » . او ( على « ع » ) با اين بيان سياست خود را كه بر اساس عدالت بنياد گرفته و همهء مردم را به يكسان در بر مىگيرد و امتيازى براى هيچ كس قايل نيست ، برشمرد .\r\nبر بسيارى از مهاجرين قريش و ديگران ، گران آمد كه همچون ساير مردم و بزرگان ، يكسان باشند بويژه طلحة و الزبير كه عمر بن الخطاب آنان را همتراز على بن - ابى طالب قرار داده بود و طمع به خلافت دوخته بودند و به كارگزارى بصره و كوفه گمارده شده بودند ولى امروز على ( ع ) در بيانات تاريخى خود آنان را در رديف بزرگان قرار داده و از اينكه كمترين پستى به ايشان واگذارد خوددارى مىكند و هنگامى كه چنين درخواستى از وى كردند با نرمى و مهربانى پاسخشان داد : دوست دارم كه پيش خودم باشيد و از نظر مشورتى شما استفاده كنم و از هم سخنى با شما لذت ببرم چه از دورى شما ، وحشت دارم .\r\nعلى ( ع ) بر اين موضع خود پافشارى كرد زيرا از نيات آنان - كه بر هيچ كوچك و بزرگى پوشيده نبود - خبر داشت او ديده بودشان كه ديروز نه براى خدا و به مصلحت اسلام بلكه با طمع در قدرت يافتن پس از عثمان ، بر او خشم گرفتند ولى اينك آن دو ، سخنانش را شنيدند و دانستند كه او هيچ امتيازى براى آنها نسبت به ديگران قايل نيست و ايشان در دورهء جديد خلافت او هيچ طرفى نخواهند بست و روش\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nعمر بن الخطاب را در اقامت اجبارى را در مورد آنان از سر مىگيرد . پس از درك اين تازه‌ها ، سكوت دردآلودى اختيار كردند و عليه حكومت تازه به فعاليت پرداختند و به حزب اموى پيوستند و از روى برتافتن عايشه در بيعت با على ( ع ) و برخورد دشمنانه‌اش با وى ، بهره‌بردارى كردند . عايشه پس از آنكه به اطلاعش رساندند كه مردم با على ( ع ) بيعت كردند نزديك بود از غم ، قالب تهى كند و خبر خليفه شدن او را با اين گفته استقبال كرد كه : قرار نبود عاقبت كار بدينجا كشد . و در حالى به مكه بازگشت كه مىگفت : به خدا سوگند كه عثمان مظلوم كشته شد و من به خونخواهى او در خواهم آمد . عبيدة بن ابى سلمة به او گفت : به خدا اولين كسى كه عليه او طغيان كرد تو بودى و همين تو بودى كه مىگفتى نعثل را بكشيد كه كفر ورزيده است و عايشه پاسخش داد كه : آنها به توبه‌اش واداشتند و آنگاه او را كشتند و من سخنانى گفتم و ديگران هم گفتند و سخن آخرم از سخن اولم ، اولى است .\r\nطبرى روايت مىكند كه وقتى عبيدة بن ابى سلمة اين سخنان را از عايشه شنيد با ابيات زير پاسخش داد :\r\n- آغاز فتنه از تو و رشك از تو بود ؛ تندباد از تو و باران هم از تو بود - تو بودى كه امر به كشتن امام ( خليفه ) دادى ؛ و به ما گفتى كه او كفر ورزيده است .\r\n- بفرض اينكه ما در كشتن او از تو اطاعت كرده باشيم ؛ پس قاتل او كسى است كه اين فرمان را داده .\r\n- نه سقف آسمان روى ما فرود آمد و نه خورشيد كسوف و نه ماه خسوف كرد .\r\nميان طلحة و زبير و عايشه و امويها و حزب ايشان اختلاف و تضاد منافع و خواستها ، تفرقه انداخت و هر يك به خون يكديگر تشنه شدند و عايشه بيش از قوم و خويشش طلحة ، نسبت به عثمان بن عفان سختى نشان مىداد و بيشتر مسلمانان شنيده بودندنش كه مىگفت : نعثل را بكشيد كه كفر ورزيده است ولى اينك همان منافع و خواستها و هواها است كه ميان دشمنان ديروزى ، نزديكى ايجاد كرده و همگى با هم ، يكپارچه عليه دولت جديد به صف‌آرايى پرداختند و همهء كسانى را كه به قيمت بىسروسامانى - مستمندان ، بهره‌ها داشتند و از همه گونه امتيازات برخوردار بودند عليه نظام جديد ، مىشوراندند عليه نظامى كه هر كس را سر جاى خود مىنشاند و به كسى اجازه بهره‌بردارى به قيمت ديگران را نمىدهد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nبانو عايشه در مخالفت با على ( ع ) از همه سرسختتر بود و آنچنان كه بيشتر روايات مواضع او را با على توصيف كرده‌اند بيش از همه دشمنى نشان مىداد .\r\nگروهى از مورخان بر اين باورند كه برخورد دشمنانه‌اش با او ، داراى ريشه‌ها و دلايل چندى است كه در رأس همه در پيوند با زندگى پيامبر ( ص ) است كه او را به خود نزديك مىداشت و بر همهء مسلمانانش برترى مىبخشيد همچنانكه دخترش فاطمهء زهرا را نيز گرامى مىداشت و بر همهء زنان او را برترى مىبخشيد و همهء محبت و مهر خود را نثارش مىكرد بدون ترديد او ( عايشه ) اين چنين مقام و موقعيتى نسبت به پيامبر را براى خود و پدرش ، آرزو مىكرد . علاوه بر اين على ( ع ) همسر فاطمهء زهرا دختر خديجه‌اى است كه همواره اخلاق برجسته و بزرگواريها و فداكاريهايش را در راه اسلام ، بخاطر داشت . عايشه در تمام طول زندگى خود با پيامبر ( ص ) ، نمىتوانست آنچه را از خديجه و حسادت نسبت به او در دل داشت بويژه هنگامى كه به يادش مىآورد و حسرت روزهاى زندگى با او را مىخورد ، كتمان كند و على ( ع ) « مارية - القبطية » را از اتهامى كه عايشه سعى كرده بود بر وى وارد آورد ، مبرا دانسته بود اين جريان در بازگشت پيامبر از غزوهء بنى المصطلق و طى داستانى موسوم به افك اتفاق افتاد . اين علل و عوامل دست بدست هم داد و دشمنى عايشه با على را بدانجا رساند كه ديگر چيزى را درك نمىكرد و در اين راه عقل از دست داده بود و بالاخره پس از كشته شدن خليفه سوم كارش به آنچه كه مىدانيم رسيد « 1 » .\r\nدر هر صورت ، همچنانكه گفتيم عايشه بيش از همه مردم را عليه عثمان تحريك مىكرد و او را متهم به كفر و ارتداد از دين ، نمود وقتى فرجام كار او را شنيد آنچنان خوش‌حال و شاد شد كه نتوانست شكيبايى و متانت بخرج دهد و در حالى كه گزارشگر همچنان مشغول بيان ما وقع بود نام طلحه را ( بعنوان خليفه ) به زبان آورد وقتى گوينده داستان خلافت و سرنوشت آن را بازگفت ، عايشه در آمد كه : اى كاش چنين اتفاقى نمىافتاد عثمان ، مظلوم كشته شد . بدون ترديد اگر كسى جز على ( ع ) به خلافت مىرسيد چنين برخوردى با او نمىكرد و هرگز عليه او شركت نمىجست و به عبارت\r\n\r\n\r\n","description":"","footnote":"\r\n( 1 ) ما در كتاب خود سيرة المصطفى و به هنگام سخن گفتن از غزوة بنى المصطلق گفتيم كه داستان افك ، از جعليات است و بانو عايشه به چيزى از آنچه مورخين روايت كرده‌اند ، متهم نمىكند آنچه در اين داستان آمده اينكه او « مارية القبطية » را پس از آنكه ابراهيم را براى پيامبر به دنيا آورد ، متهم به كار زشت كرد ولى پس از تحقيقى كه على ( ع ) در اين ماجرا به عمل آورد ، برائت او از آن اتهام ، به اثبات رسيد .\r\n","page_name":" 429 ","page_number":429},
  {"content":"\r\n\r\nديگر نبرد او با امير المؤمنين ( ع ) ، هرگز به خاطر خويشاوندش طلحة نبود بلكه بنا به دلايل چندى - آنچنان كه گفتيم - بود و على ( ع ) نيز در برخى خطبه‌هاى خويش ، از آنها ياد كرده است . او در سخن از ناكثين ( عهدشكنان ) مىفرمايد : و در مورد عايشه بايد گفت كه دچار ضعف زنانگى شده و كينه‌اى در سينه جاى داده و اگر خلافت به جز من رسيده بود چنين نمىكرد و با اين حال حرمت نخستينش را دارم و خدا به حساب او مىرسد « 1 » .\r\nمشكلاتى كه بر سر راه خلافت على ( ع ) از همان آغاز سبز شد تنها به آنچه از طلحة و زبير و عايشه و هواداران ايشان از امويها و ديگران ، بروز يافت ، بسنده نشد و مشكل ديگرى كه از همه خطرناكتر بود ، و سرنوشت خلافت را در معرض خطر قرار مىداد ، بروز كرد اين مشكل مربوط به معاويه يكى از سرسختترين چشم‌دوزان به خلافت بود . طمع او در واقع ادامهء طمع اسلافش بود كه تا دم مرگ براى رسيدن به قدرت ، با اسلام مبارزه كردند و از آنگاه كه پايش به شام رسيد براى اين منظور به تدارك پرداخت و در زمان عثمان آنچه كه تا پيش از آن برايش فراهم نبود فراهم گشت ؛ شام در اختيارش قرار گرفت و هر گونه كه مىخواست در آن تصرف مىكرد اموال را بر يارانش پخش مىكرد و بدين وسيله وجدانهاى بسيارى را خريد و موفق شد بدين ترتيب ارتشى از مزدوران و طمع‌كاران بگرد خود فراهم آورد و از اين ارتش نه به سود دولت مركزى بلكه به نفع شخصى خود ، بهره‌بردارى كند و وقتى هم كه عثمان از او يارى خواست تا شورشيان را سركوب سازد با وعده و عيد آن قدر دست به دست كرد تا بالاخره همچنانكه پيش از اين گفتيم ، كار از كار گذشت .\r\nامير المؤمنين اينها همه را دربارهء معاويه مىدانست و خوب آگاه بود كه او جنگ مسلحانه عليه وى به راه خواهد انداخت و خون عثمان را براى گمراه ساختن افكار عمومى ، علم خواهد نمود و مىدانست كه معاويه حتى اگر عراق را نيز علاوه بر شام به او واگذارد تسليم نخواهد شد و اين را هم مىدانست كه اگر با نظر ابن عباس و مغيرة بن شعبه نسبت به ابقاى او و لو براى زمانى كوتاه ، موافقت كند در واقع او را توان مىبخشيد و زبانش را به استدلال باز مىگذارد و ممكن نبود كه مادام كه ارتش شام در دستانش همچون موم بود ، به نتيجهء مورد نظر دست يابد .\r\n\r\n\r\n","description":"","footnote":"\r\n( 1 ) در شرح نهج البلاغة به علل موضع او نسبت به على ( ع ) اشاره شده است و سخن در اين مورد را به مراد خود يوسف بن اسماعيل اللمعانى نسبت داده كه پيش از آن خلاصه‌اى از آن را يادآورى كرديم .\r\n","page_name":" 430 ","page_number":430},
  {"content":"\r\n\r\nبه علاوه سياست خردمندانه ايجاب مىكرد كه چنين برخورد سرسختانه‌اى با معاويه و ديگر كارگزاران عثمان بر شهرها ، داشته باشد زيرا حضرتش تا آخرين لحظات زندگى عثمان ، اصرارش مىكرد كه آنان را عزل كند و با كفايتها را بر مسلمانان بگمارد و همه از كوچك و بزرگ و دور و نزديك و دوست و دشمن اين موضع او را مىدانستند حال چگونه مىشود تا ديروز ابقاى آنان را بر عثمان خرده گيرد و همراه با شورشيان خواستار كوتاه كردن دستشان شود و به خاطر آنها ، همصدا با همهء مسلمانان ، تهديدش كند و امروز معاويه را كه از همه بدتر و خطرناكتر است در پستش ابقا كند و به انتقاد كنندگان سياست عثمان كه خود يكى از سرسختترين آنها بود ، چه پاسخى دهد ؟\r\nعلى ( ع ) طالب قدرت نبود و حكومت و سلطه در ديدگاه او وسيله‌اى جز براى حق و عدالت و دادخواهى از ستمديدگان بشمار نمىرفت و به نظر او ابقاى معاويه در سمتى كه داشت حتى براى يك روز تثبيت باطل و گمراه‌سازى مردم و معامله در دين و بهره‌گيرى از باطل براى نيل به هدف خود بشمار مىآمد و محال است كه امير المؤمنين ( ع ) بدين پايه‌اى كه ميان سياست و سياستمداران شايع بود ، سقوط كند و خود در پاسخ آنانى كه از وى مىخواستند معاويه را ( فعلا ) به حال خود رها كند مىفرمود : من هرگز از گمراهان و گمراه‌سازان ، ياورى نمىخواهم .\r\nاستاد عبد الفتاح عبد المقصود دربارهء سياست على راجع به ياران و كارگزاران عثمان ، مىنويسد : ناظر بر سياست على ( ع ) در مورد كارگزاران عثمان ، به ميزان صحت اين سياست ، آنگاه كه آنان را بر كنار ساخته و ديگرانى كه به اصول و بنيادها و ارزش‌هايش پايبندند به جايشان گمارد ، پى مىبرد و نيز در مىيابد كه او در تحقق خواست همهء مردم ، ژرف‌انديشى زيادى از خود نشان داده زيرا تنها همان كارى را كرده كه شهروندان شهرهاى بستوه آمده بر وى ديكته و الهام مىبخشيدند و اينك گذشت زمان ، فراست او را به اثبات رسانيد و از هر سوى و هر جا ، كمر به طاعتش بستند ؛ ولى در مورد شام ، وضع ديگرى است زيرا اين محدوده در چنگ مرد قدرت طلب و شيفتهء سلطه‌اى است كه گذاشتن يا نگذاشتن او در آن سمت ، هيچ تفاوتى برايش ندارد و جز سركشى و تمرد او ، ثمرى ببار نمىآورد زيرا او همهء قدرتى را كه اينك بدست رقيب قديمىاش افتاده ، نمىخواهد .\r\nو در ادامه مىنويسد : و چه بسا اگر امام او را در شام ، پابرجا گذاشت مىتوانست در انظار مردم چنين جلوه‌گر شود كه از حالت عزلش ، قدرتمندتر است زيرا امكان مىيابد\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nكه به مردم بگويد : او زير بار بيعت كردن با كسى كه به كارگزاريش گمارده تن به بيعت نداده و اين كار را تنها بهايى از سوى امير المؤمنين براى ساكت شدن وى دربارهء اتهامش به كشتن عثمان ، قرار داده است .\r\nخلاصه سخن آنكه امير المؤمنين با همهء مشكلاتى كه خلافتش با آنها گريبانگير بود با نهايت خردمندى و سياست اصولى برخورد كرد و اگر موفقيتى در خلافت خويش ، نصيب خود نساخت دلايل ديگرى دارد كه از همه مهمترينش او خلافت را در حالى پس از عثمان ، عهده‌دار گرديد كه مسلمانان داخل مدينه اگر چه همگى در به تنگ آمدن از سياست عثمان اشتراك هدف داشتند و يكديگر را در رهايى از او يارى رساندند ولى گرد هم آمدن آنها ، هدف واحد و آرمان يگانه‌اى را تعقيب نمىكرد و به استثناء افراد معدودى ، هدفشان حق و خالصا براى اسلام و نجات اين رسالت نبود و تنها اندك افرادى بودند كه براى خدا خشم گرفتند و در راه حق و بندگان ستمديده و مستضعفين قدم برداشتند او در چنين زمينه و جو آشفته‌اى و با نفرت بيشتر قريشيها و بويژه امويان نسبت به وى در فضايى كه منافع و مصالح افراد ، هر گونه ارزشى را زير پا گذارده و پول ، وجدانها را خريده بود ، خلافت را عهده‌دار گرديد .\r\nهيچ كس چنين تصورى نداشت كه على ( ع ) به حساب اسلام ، با كسى سازش كند يا حتى يك قرش از بيت المال را در جايى نامناسب ، به كار گيرد و طبيعى است كه او وقتى مىخواست مردم را به كتاب خدا و سنت رسولش رهنمون باشد و خلافت تازه‌اى را كه مسلمانان با آن آشنا نبودند بنياد نهد ، با مشكلات بسيارى از اينجا و آنجا ، روبرو گردد .\r\nبه نظر على ( ع ) حد اقل كارى كه خليفه رسول خدا ( ص ) بايد انجام دهد حمايت از شريعت الهى در برابر دست درازيها و حمايت از زمين از فساد و حفظ و نگهدارى نعمتهاى خدادادى نه به سود گروه حاكمه يا تبعيض قايل شدن ميان گروههاى مختلف است و خود بىهيچ كم‌وكاست و انحرافى ، اين اصول را به كار بست و همچون ديگرانى كه منحرف گرديدند و راه ستمگرى و طاغوتها پيش گرفتند ، از سيرهء پيامبر خدا ، منحرف نگشت .\r\nاو سعى كرد معاويه را از شام دور سازد لذا سهل بن حنيف را به عنوان كارگزار بجاى وى فرستاد وقتى از مرزهاى شام گذشت سواران معاويه راه بر او بستند و هنگامى كه مأموريت خويش را براى آنها بازگفت به او گفتند : نزد كسى كه ترا فرستاده بازگرد ،\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nاو نيز به مدينه بازگشت و بازگشتش ، مسلمانان را نگران ساخت و مطمئن گرديدند كه معاويه عقب نمىنشيند و مسلما جبههء تازه‌اى عليه دولت نوپا در شام ، خواهد گشود و همهء امكاناتى را كه طى بيست سال كارگزارى خود فراهم آورده بود در اين راه به كار خواهد گرفت . چنين نيز شد و پيراهن عثمانى را كه خود و خانواده‌اش با سياستهاى خانه خراب كن خويش به قتلش يارى رسانده بودند ، و خود با تنها گذاشتن عثمان در هنگامى كه بيشترين نياز را داشت از ياريش سرپيچيده بود ، علم كرد و در اين كارزار از دار و دستهء سه نفرهء طلحه و زبير و عايشه بهره‌گيرى كرد و اموال هنگفتى براى تأييد و پشتيبانى از آنان ، مبذول داشت و آنان را به مخالفت بيشتر تحريك كرد و به انواع كمك و حتى جلب بيعت ايشان در شام و اطراف آن ، پشت‌گرمى بخشيد .\r\nدر شرح نهج البلاغة ، آمده كه على ( ع ) طى نامه‌اى به معاويه برايش نوشت كه مردم بدون رايزنى با من عثمان را به قتل رساندند و با مشورت و اجماع خود با من بيعت كردند و هنگامى كه نامه‌ام به تو مىرسد با من بيعت كن و پيش از خود ، بزرگان شام را نزد من گسيل دار . و هنگامى كه فرستاده به حضور معاويه رسيد و نامه را خواند مردى از عميس را با وى گسيل داشت كه نامه‌اى به زبير بن العوام همراه داشت كه در آن نوشته بود : براى بندهء خدا امير المؤمنين زبير بن العوام از معاوية بن ابى سفيان سلام عليك ، اما بعد بدان كه من بيعت اهل شام را با تو بدست آوردم و آنها لبيك گفته‌اند و كاملا گوش‌بفرمانند كوفه و بصره نيز كه در اختيار تست و على بن ابى طالب پيش از تو به آنجا راه نخواهد يافت و پس از اين دو شهر ( كوفه و بصره ) ديگر جايى باقى نمىماند و براى طلحه نيز بعد از تو بيعت گرفته‌ام و شما دو نفر ، به خونخواهى عثمان برخيزيد و مردم را بدان فراخوانيد شما سعى و تلاش خود را به كار بنديد برايتان از خداوند آرزوى پيروزى و براى دشمنان شما آرزوى نابودى و شكست دارم . راوى مىافزايد وقتى نامه به زبير رسيد خيلى خوش‌حال شد و طلحة را نيز در جريان گذارد و به تعبير راوى هيچ شكايتى از رهنمونى معاويه به آنها ، نكردند .\r\nدر اينجاست كه به نظر مورخين ، وقتى طلحة و زبير از داشتن سهمى در قدرت ، مأيوس گشتند و مطمئن شدند كه در پرتو حكومت تازه ، چيزى از خواستهايشان برآورده نمىشود مخالفت كردن و شورش را مخفيانه ، در پيش گرفتند ؛ عايشه نيز پس از دريافت خبر كشته شدن عثمان و خليفه شدن على ( ع ) در پى بىآن - همچنانكه گفتيم - به مكه بازگشت و در آنجا اقامت گزيد و كين‌توزان بنى اميه و عبد اللّه بن عامر الحضرمى\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nكارگزار عثمان در مكه به گردش جمع آمدند و او ( عايشه ) مردم را به قيام و شورش فرا مىخواند و هر جا كه با مردم جمع مىشد مىگفت :\r\nاى مردم ! اين حادثهء بسيار مهم و جريان شومى است به يارى برادرانتان در بصره بشتابيد و اين كار را محكوم كنيد اهل شام همگى پشتيبان شما هستند و باشد كه خداوند عز و جل ، انتقام عثمان و مسلمانان را بازستاند .\r\nعبد اللّه بن عامر چنين صلاحش ديده بود كه به بصره درآيد و مدعى شده بود كه در آنجا يارانى دارد كه به خواستش پاسخ مثبت مىدهند و به ياريش مىشتابند عايشه نيز پس از تماس گرفتن با زبير و طلحة با اين نظر موافقت كرد و همگى در اين باره اتفاق نظر داشتند و در پى همسران پيامبر ( ص ) فرستاد و آنان را به يارى خود و در آمدن با او براى جنگ با على بن ابى طالب فراخواند و آنچنان كه مورخين روايت كرده‌اند حفصة دختر عمر بن الخطاب با او موافقت كرد ولى همين‌كه برادرش عبد اللّه بن عمر از اين جريان با خبر گشت نزد او رفت و قانعش ساخت كه در كار خود تجديد نظر كند و اين آيه را بر وى تلاوت كرد :\r\n « وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى »  ( در خانه‌هاتان بنشينيد و آرام گيريد و مانند دورهء جاهليت پيشين ، آرايش و خودآرايى نكنيد ) ( احزاب - 33 ) .\r\nدر روايت شرح نهج البلاغة آمده است كه وقتى على ( ع ) به « ذى قار » رسيد عايشه طى نامه‌اى به حفصه ، نوشت كه على ، وحشت زده و ترسيده به ذى قار آمده و در آنجا اقامت گزيد ترس و وحشت او به اين خاطر بود كه از تعداد و گروه ما ، با خبر گرديد و اينك همچون اسب بورى است كه نه راه پيش دارد و نه راه پس . حفصه نيز كنيزكان خود را فراخواند تا با آواز و دهل بخوانند و برقصند و در آواز خود چنين بخوانند :\r\n( چه خبر چه خبر على رفته سفر آنچنان مانده به در كه همچون يك استر كه راه پيش و پسش بسته به سر ) دختران آزاد شده كه نيز براى شنيدن اين آواز به خانه حفصه مىآمدند و خبر به ام كلثوم دختر امير المؤمنين رسيد لباسهايش را پوشيد و به همراه زنان ناشناسى ، بر آنها وارد شد آنگاه نقاب از چهره برداشت وقتى حفصه او را شناخت شرمگين شده و از اين كار خوددارى كرد . ام كلثوم به او گفت : همچنانكه امروز بر او ريشخند مىزنيد ديروز نيز با برادرش ( پيامبر ) چنين مىكرديد و خدا آن آيات را در مورد شما نازل فرمود .\r\nحفصة به او گفت : خواهش مىكنم بس كن و فرمان داد تا نامهء عايشه را پاره كنند .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nو ام سلمة نيز سعى كرد او را از اين كار منصرف سازد و وى را فرا خواند تا به عقل و خرد بازآيد و كتاب خداى را به خاطرش آورد كه جهاد را از دوش زنان برداشته و به همسران پيامبر ( ص ) فرمان داده تا در خانه‌هاى خود بنشيند و گفتگويى را برايش بازگفت كه بهنگام شستن سر پيامبر و درحالىكه عايشه برايش آب مىريخت با پيامبر داشت .\r\nآن روز به او گفته بود : كدام يك از شما صاحب شتر هستيد كه سگان خواب ، دنبالش مىكنند و در پىاش عوعو مىكنند و ام سلمه ادامه داد كه : به حضرت گفتم پناه بر خدا كه آن زن من باشم آنگاه بر شانهء عايشه زد و فرمود : مباد كه تو باشى اى حميرا ! مورخين بر آنند كه ام سلمة برايش نامه‌اى نوشت كه در آن آمده بود از ام سلمة همسر پيامبر ( ص ) به عايشه ام المؤمنين من خدايى را كه پروردگارى جز او نيست ستايش مىكنم پيامبر خدا اگر مىدانست كه زنان مىتوانند جهاد كنند اين كار را به تو واگذار مىكرد . آيا تو نمىدانى كه او ترا از پرداختن به اين مسأله بازداشته و بدان كه بنياد دين با زنان ، استوارى نمىيابد و هر اتفاقى در آن افتد زنان كارسازش نخواهند بود . جهاد زنان داستان پرپيچ‌وخمى است ( كه تو نبايد در آن وارد شوى ) من نمىدانم كه اگر پيامبر در اعتراض به برخى فعاليتهاى تو كه از شهرى به شهر ديگرى در رفت و آمدى چه بگويم و فردا نزد رسول خدا بازخواهىگشت و سوگند به خدا كه اگر به من گفته شود اى ام سلمه وارد بهشت شو از پيامبر خدا خجالت خواهم كشيد اگر پرده‌اى را كه على گذاشته باشد ، دريده باشم .\r\nولى عايشه به راه خود ادامه داد و به اندرزهاى او وقعى ننهاد و براى قيام آماده مىشد . فرصت طلبان بنى اميه و ديگرانى كه مروان بن الحكم و عبد اللّه بن عامر و يعلى بن - اميه با پول و وعدهء مقام در صورت پيروزى در كارزار با على بن ابى طالب ، به دور خود كشانده بود ، به دورش گرد آمدند .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n\r\nكاروان عايشه در راه بصره و حوادثى كه بر آن گذشت\r\nمورخين مدعيند كه او ، طلحه و زبير را به مكه فراخواند تا همگى از آنجا رهسپار بصره شوند . آن دو نزد على ( ع ) آمدند تا به ايشان اجازه دهد تا براى اداى حج عمره به مكه روند ؛ به ايشان فرمود : به خدا كه شما قصد عمره نداريد بلكه در سر ، به دنبال خيانت هستيد . آنها اصرار ورزيدند تا بالاخره اجازه خروجشان داد و در مكه مكرمه - كه همهء مخالفان على ( ع ) در آنجا گرد آمده بودند - به عايشه پيوستند و هنگامى كه كاملا آماده شدند و عدهء آنها كامل گرديد بنا به درخواست عبد اللّه بن عامر و طلحه ، رهسپار بصره شدند .\r\nابن قتيبة مىگويد : وقتى طلحة و زبير و عايشه و همراهانشان تصميم به رفتن به بصره گرفتند سعيد بن العاص نزد آنها آمد و به ايشان گفت : عبد اللّه بن عامر شما را به بصره فراخوانده است حال آنكه خود در حالى كه اهل كوفه در طاعت عثمان بن عفان بودند چنان بردهء فرارى از آنجا گريخت و اكنون مىخواهد با همان مردم به جنگ على رود در حالى كه آنها در طاعت او در آمده‌اند او آن هنگام بمثابه امير ايشان از آنجا گريخت و اينك همچون رانده شده نزد آنها بازگشته است . او شما را به نفرات و اموال وعده داده در مورد اموال آنچه به شما وعده داده دارد ولى در مورد عده حتى يك نفر هم در اختيار ندارد .\r\nو مروان بن الحكم گفت : اى طلحة و زبير ، چرا مردم را به بيعتى همچون بيعتى كه با على بن ابى طالب داشتند دعوت نمىكنيد اگر پاسخ مثبت دادند با على ( ع ) با بيعتى كه چون بيعت اوست ، مخالفت مىكنيد و اگر پاسختان ندادند در خواهيد يافت كه\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nميان مردم جايى نداريد . طلحة در پاسخش گفت : چيزى كه مانع از اين كار مىشود بيعت همهء مردم با على است ما چگونه با آن از در مخالفت درآييم . و زبير گفت : اين نيز مانعى بر سر راه ماست كه ما از يارى عثمان خوددارى كرديم و در برابر بيعت با على بن ابى طالب ، سكوت اختيار كرديم . الوليد به او گفت : اگر آن وقت كار ناشايستى كرديد اينك كار درستى مىكنيد و اگر به خطا رفته بوديد امروز راه صواب پيش گرفته‌ايد و شما امروزتان بهتر از ديروزتان است . و مروان گفت : من هواى شام در سر دارم و شما هواى بصره و من با شما هستم حتى اگر همگى هلاك شويم .\r\nراويان مىافزايند وقتى همگى نسبت به رفتن مصمم گشتند سعى كردند عبد اللّه بن - عمر را نيز به همراهى خود برند و موضوع را با وى در ميان گذاشتند و به او گفتند : اى ابو عبد الرحمن ؛ حال كه مطمئنيم كه عايشه تنها براى اصلاح ميان مردم بدين اقدام روى آورده تو نيز همراه ما شو و به او اقتدا كن و اگر مردم با ما بيعت كردند تو از همه سزاوارترى . به آنها گفت آيا مىخواهيد مرا از خانه‌ام بيرون كنيد و به ميان چنگالهاى على بن ابى طالب اندازيد .\r\nراويان افزوده‌اند كه آن دو در تلاش ديگرى سعى كردند او را به همراهى با خود متقاعد سازند ؛ طلحة به او گفت : اى ابو عبد الرحمن به خدا كه چه بسا اين كار ما بر حق باشد و فردا كه آيد به حق مورد قضاوت قرار خواهيم گرفت على ( ع ) بيعت با خود را جارى مىداند و معاويه نمىخواهد با او بيعت كند و ما مىخواهيم اين كار را به شورى بگذاريم حال اگر تو با ما و عايشه باشى كارها رو به راه مىشود و گرنه هلاكت در پيش است .\r\nاو در پاسخشان گفت : اگر اين سخنان درست باشد من چيزى را از دست مىدهم و اگر بر باطل باشد از شرى رهايى يافته‌ام و بدانيد كه عايشه بهتر است به جاى هودج ( سوار بر اشتر ) ، در خانه‌اش بماند و شما نيز به جاى بصره ، در مدينه بمانيد و خوارى براى شما از شمشير بهتر است و كسى جز آنكه برتر از على باشد با او به ستيز نمىرود و در مورد شورى ، به خدا كه مسأله شورايى بود ولى شما به هر درى زديد و تنها كسانى كه در آن نظر دادند مىتوانند آن را ناديده بگيرند حال مرا از شر خود دور سازيد .\r\nولى اين پند و اندرز عبد اللّه بن عمر نتيجهء دلخواه را نبخشيد و گوش شنوايى نيافت زيرا هواهاى آنان و طمعهايى كه داشتند آنان را بدين كار سوق داده بود و ارتشى متشكل از سه هزار جنگجو - بنا به آنچه برخى مورخين معتقدند - فراهم آوردند و به\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nسه تن از رهبران بصره نامه نوشتند و از آنها عليه على بن ابى طالب ، كمك خواستند . آنها كعب بن المسور و الاحنف بن قيس و المنذر بن ربيعة بودند ولى در پاسخ آنها مطلب تشويق كننده‌اى براى ادامه راه خود نيافتند و با اين حال ، كاروان عهدشكنان ( ناكثين ) به سركردگى طلحة و زبير و عايشه به سوى بصره به راه افتاد و در راه ، طمع‌كاران و كين‌توزانى كه در پناه خونخواهى از عثمان براى تحقق بخشيدن به خواستهاى خود و سلب قدرت از صاحبان شرعىاش - آنچنان كه همهء برخوردهاى آنان نشان مىدهد - گرد آمده بودند ، بدان پيوستند .\r\nو در كامل ابن اثير نيز مطلبى مؤيد همين نكته آمده است . در آن وارد شده كه مروان بن الحكم در برابر طلحة و زبير ايستاد و گفت : كدام يك از شما امير است و در اذانم براى نماز خطابش كنم ؟ عبد اللّه بن زبير گفت : بر پدرم و محمد ابن طلحة نيز گفت :\r\nبر پدرم . و هنگامى كه عايشه گفتگوى ، آنها را شنيد در پى مروان فرستاد و به او گفت :\r\nترا چه مىشود آيا مىخواهى ميان ما تفرقه افكنى . بگذار پسر خواهرم عبد اللّه بر مردم نماز گزارد و هم او تا رسيدن به بصره ، بر مردم نماز مىگزارد . و معاد بن عبيد اللّه مىگويد :\r\nبه خدا سوگند كه اگر پيروز شديم و بر على بن ابى طالب چيرگى يافتيم اين گونه كه پيش مىرويم ميان خودمان به كشتار خواهيم پرداخت زيرا نه زبير آن را براى طلحة مىگذارد و نه طلحة ، به زبير مجال مىدهد .\r\nو يكى از كسانى كه با ايشان بود به آنها گفت : راستش را بگوييد اگر پيروزى يافتيد چه كسى را ( خليفه ) مىسازيد . گفتند آن را براى خودمان نمىخواهيم بلكه مىگذاريم تا مردم انتخاب كنند . به آن دو گفت : بايد آن را به پسر عثمان واگذاريد زيرا شما به خونخواهى او قيام كرده‌ايد . گفتند : ما بزرگان مهاجرين را رها نمىكنيم تا بنام يتيمان عثمانش كنيم .\r\nطبرى در تاريخ خود و ابن قتيبة در الامامة و السياسة و ديگران آورده‌اند كه آنها در سر راه خود به بصره در يك آبادى ، سگانى متعرض شتر عايشه شده به عوعو پرداختند عايشه پرسيد اين آبادى چه نام دارد ؟ پاسخش دادند : حوأب . گفت : انا لله و انا اليه راجعون من غافلم و به نظرم بايد كه به مدينه بازگردم به او گفتند : براى چه اى ام - المؤمنين ؟ گفت از پيامبر خدا شنيده‌ام كه به همسرانش فرمود : يكى از شما را سگان حوأب پارس كنان دنبال خواهند كرد . و به من نگاه كرد و فرمود : مبادا اى حميرا كه تو آن زن باشى . محمد بن طلحة به او گفت : خدايت رحمتت كند پيش رو و به اين سخنان\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nتوجه مكن . ولى او بر اين نظر خود پافشارى كرد و آنها گروهى از اعراب را به شهادت آوردند كه به دروغ بگويند اينجا حوأب نيست و عبد اللّه بن الزبير نزد او آمد و به دروغ سوگند ياد كرد كه آنها در اول شب ، از حوأب گذشته‌اند .\r\nهمچنانكه ابن قتيبة روايت كرده كه وقتى آنها به « اوطاس » در سرزمين خيبر رسيدند سعيد بن العاص به همراهى مغيرة بن شعبه به آنها رسيدند و سعيد از شترش پياده شد و نزد عايشه آمد و به او گفت : به كجا مىخواهى به روى اى ام المؤمنين ؟ گفت : مىخواهم به بصرة بروم . به او گفت : در آنجا چه كار كنى . پاسخ داد : به خونخواهى عثمان برخيزم . گفت : اينانى كه همراه تو هستند عثمان را كشته‌اند و رو به مروان بن الحكم كرد و همان پرسشها را از وى به عمل آورد و به او گفت : كشندگان عثمان همراه شما هستند و به خدا سوگند كه جز طلحة و زبير كسى عثمان را نكشت و آنها ، خلافت را براى خود مىخواهند .\r\nآنگاه مغيرة بن شعبه رو به مردم كرد و گفت : اگر با مادرتان بيرون آمده‌ايد با او بازگرديد كه براى شما بهتر است و اگر به خاطر ( كشته شدن ) عثمان بيرون آمده‌ايد رؤساى شما عثمان را كشته‌اند و اگر انتقادى بر على بن ابى طالب داريد بگوييد اين انتقاد شما در چه موردى است .\r\nو به زعم راوى ادامه داد كه : ترا به خدا در يك سال دو فتنه نداشته باشيد . ولى كسى به سخنانشان گوش نداد و سعيد بن العاص به يمن و المغيرة به طائف رفت و با هيچ كدام از طرفين در جنگ جمل و صفين ، شركت نكردند .\r\nمن [ نويسنده 
  ] شخصا نسبت به اين روايت ترديدها دارم زيرا مغيرة بن شعبه آنچنان كه از برخوردهايش در حوادث دورانش بر مىآيد در همهء فتنه‌انگيزيها خود آتش بيار معركه بوده و در تحريك عليه عثمان ، از شركاى طلحه بشمار مىرفت و بعيد است كه به اين شيوه ، ارتشى را كه سرازير شده بخواهد منصرف سازد و در حضور طلحة و زبير آنان را از اين اقدام بازدارد و به اين صراحت كه براى مخالفان على قابل قبول نبود ، به دفاع از على ( ع ) بپردازد .\r\nپيش از آنكه عايشه به بصره برسد عثمان بن حنيف ، ابو الاسود الدؤلى و عمران بن - حصين را گسيل داشت و به آنها سفارش كرد كه پيش از رسيدن آنها به بصره ، با ايشان برخورد كنند شايد خداوند شر آنها را بكند . ابو الاسود نخستين گفتگوكننده با طلحة بود و به وى گفت : شما بدون مشورت با ما عثمان را به قتل رسانديد و بدون مشورت با ما ،\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nبا على ( ع ) بيعت كرديد حال چرا بايد از كشته شدن عثمان به خشم آييم چرا كه او كشته شده است و يا بر على خشم گيريم چرا كه با او بيعت به عمل آمده است حال شما خلع على را مىخواهيد و ما با شما بر همان پيمان نخستين هستيم و بر شماست كه از همانجا كه وارد شده‌ايد خارج شويد . پس از وى عمران بن حصين نيز سخنانى مشابه ايراد كرد و پاسخ طلحة بنا به ادعاى مورخين اين بود كه : طرف شما ( حضرت على ) كسى جز خود را در اين امر شركت نداده در حالى كه ما به چنين امرى با وى بيعت نكرديم به خدا سوگند كه بايد خونش ريخته شود . ابو الاسود به عمران گفت : طلحة براى رسيدن به قدرت خشم گرفته است . سپس آن دو با زبير سخن گفتند و زبير به ايشان گفت : طلحه و من يك روح در دو جسديم و افزود : ما با عثمان مسائلى داشتيم و اگر به سخنمان گوش مىداد ياريش مىكرديم .\r\nآنگاه به نزد عايشه آمدند و به او گفتند : اى ام المؤمنين ! اين چه كارى است كه مىكنى و چه روشى است كه پيش گرفته‌اى آيا پيامبر خدا فرمانى در اين مورد به تو داده است ؟ گفت : عثمان ، مظلوم كشته شد ما بخاطر تازيانه و چوبى كه بر شما نواخته مىشد بخشم آمديم حال چگونه انتظار داريد كه براى كشته شدن عثمان ، بخشم نياييم ؟ ابو الاسود پاسخش داد : ترا چه به شمشير و تازيانه و چوب دستى ما ، تو زندانى رسول خدا هستى كه فرمانت داده در خانه‌ات بنشينى و اكنون آمده‌اى تا مردم را به جان هم اندازى . گفت : آيا كسى هست كه با من به جنگ بپردازد ؟ گفت : آرى به خدا جنگى بسيار شديد و سخت خواهد بود . و جارية بن قدامة السعدى يك بار ديگر به او گفت : اى ام المؤمنين به خدا سوگند كه كشته شدن عثمان بن عفان بدتر از آن است كه تو بر اين اشتر بدشگون طعمهء سلاح شوى . خداوند براى تو حرمت و پوششى مقرر داشته بود كه تو خود پوشش خود را دريدى و حرمتت را بر باد دادى و آن كس كه جنگ ترا ببيند كشته شدنت را نيز خواهد ديد حال اگر با ارادهء خود به اينجا آمده‌اى به خانه‌ات بازگرد و اگر وادار به اين كار شده‌اى از مردم كمك بخواه . و از اين قبيل برخوردهايى كه گروهى از اهل بصره و ديگران با طلحة و زبير و عايشه داشتند و همگى با ناكامى روبرو شدند . آنها همچنان در موضع سرسختانه خود باقى ماندند و بالاخره وارد بصره شدند و در آنجا طمع‌كاران و كين‌توزان و برخى ديگر كه امر بر آنها مشتبه شده بود و موضع عايشه همسر پيامبر و دختر خليفه اول آنان را گول زده بود ، به آنها پيوستند .\r\nدر روايت طبرى آمده كه وقتى آنها وارد بصره شدند عثمان بن حنيف كارگزار\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nامير المؤمنين در بصره نزد آنها آمد و به ايشان گفت : چه چيزى باعث خشم شما بر على شده تا اين گونه به جنگ او برخاسته‌ايد . پاسخش دادند : زيرا او در خلافت سزاوارتر از ما نيست و چه كارها كه نكرده است . به ايشان گفت : او دستورم داده كه از شما سؤال كنم و پاسختان را برايش بنويسم و از آنها خواست تا آمدن جواب ، بر مردم نماز گزارد و آنها موافقتش كردند . طبرى در ادامه مىگويد : دو روز بيشتر طول نكشيد كه بر او حمله‌ور شدند و با وى درگير شدند و اسيرش گرفتند و اگر از ترس انصار نبود او را مىكشتند و با اين حال مسخره‌اش كردند و موهاى ابرو ، مژه و ريشش را كندند .\r\nابن قتيبة مىگويد : آنها پس از درگيريهايى با عثمان بن حنيف و يارانش ، به اين توافق رسيدند كه دار الامارة و مسجد و بيت المال در دست عثمان بن حنيف باشد و يارانش در هر جايى از بصره خواستند وارد شوند و طلحة و زبير و همراهانشان تا رسيدن على بن ابى طالب در بصره بمانند چنانچه پس از ورود او به توافق رسيدند كه از فتنه‌اى جلوگيرى كرده‌اند و در غير اين صورت طرفين حق دارند هر كارى صلاح ديدند بكنند .\r\nعثمان بن حنيف هم مشغول كار خود شد و يارانش نيز به كار خود پرداختند و طرفين به اين توافق پاىبند ماندند . ولى آنها ( طلحة و زبير و دار و دسته‌اش ) از اين موقعيت سوء - استفاده كرده و در شب تاريك و بارانى بر منزل والى يورش بردند و نگهبانان خانه را كشتند و هر كس هم كه به ياريشان شتافته بود به قتل رساند تا اينكه تعداد كشته‌ها به چهل تن رسيد و والى را دستگير كردند و مروان موهاى صورت و سر او را كند و به اسيريش گرفتند و موجودى بيت المال را برداشتند .\r\nيعقوبى در تاريخ خود مىافزايد وقتى هنگام نماز صبح شد طلحة و زبير بر سر اينكه كدام يك از ايشان نماز گزارد درگير شدند بطورى كه نزديك وقت نماز بگذرد ؛ مردم فرياد برآوردند نماز نماز اى ياران محمد ! در اينجا بود كه عايشه دخالت كرد و پيشنهاد كرد كه يك روز محمد بن طلحة و روز ديگر عبد اللّه بن زبير نماز بگزارد و بدين ترتيب اختلاف ايشان بر سر نماز ، بپايان رسيد .\r\nمسعودى در مروج خود روايت كرده كه آنها هفتاد تن از ياران عثمان بن حنيف را به قتل رساند كه پنجاه تن از آنان پس از اسارت كشته شده بودند و به علاوه گروه بسيارى از مردم را مجروح ساختند تا توانستند قدرت را در مدينه به طور كامل در دست گيرند .\r\nبهر حال ، متون تاريخى كه حكايت از طلحة و زبير و عايشه و همراهانشان از كسانى كه عليه امير المؤمنين برخاستند دارند جملگى بر آنند كه با موجى از خشم و\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nنفرت مواجه بودند تا حدى كه ناگزير به دروغ و گمراه‌سازى و وارد آوردن تهمت بر خليفهء شرعى براى توجيه موضع دشمنانهء خويش با حضرت على بودند و اينكه عثمان بن - حنيف به عنوان مسئول امنيت و نماينده و كارگزار و صاحب قدرت در بصره و ولايتهاى اطراف آن در گفتگوى با ايشان و برخوردهاى خود با آنها تلاش بسيارى مىكرد تا پيش از آنكه كار به خونريزى و در افتادن مردم در فتنه و از ميان رفتن اموال و امكانات رسد و معاويه و امثال وى از دشمنان اسلام به سود خود از آن بهره‌بردارى كنند آنان را سر عقل آورد ولى آنها بر موضع خود پافشارى كردند و بالاخره به وى خيانت كردند و به اسارتش گرفتند و گروهى از يارانش را به قتل رساندند و براى مدت كوتاهى قدرت به دستشان افتاد و از سوى برخى دسته‌جات ، همراهيها و كمكهايى نيز ديدند كه البته وجود عايشه به عنوان همسر پيامبر و دختر خليفه اول و به عنوان زنى كه بهر حال بر مردم مىتواند مؤثر واقع شود و بويژه او كه از موقعيت اجتماعى و شخصيت قدرتمندى برخوردار بود ، باعث آن شده بود .\r\nامير المؤمنين ( ع ) وقتى از مواضع طلحة و زبير و عايشه و راه افتادن آنها به سوى بصره و اعلام قيام مسلحانهء ايشان ، با خبر گرديد برنامه‌اى را كه به منظور به زانو در آوردن يا مبارزه كردن با معاويه در صورت پاىبنديش بر مواضع خود داشت عدول كرد و رهسپار بصره شد و همراه خود ارتشى متشكل از سران مهاجرين و انصار و كسانى كه با پيامبر ( ص ) در بدر و احد و احزاب و بيشتر برخوردهايى كه با مشركان داشت را تجهيز كرد و عجله بخرج داد چه اميدوار بود كه پيش از رسيدن شورشيان به بصره ، آنها را دريابد و هنوز اميدى در دل داشت كه بالاخره از خر شيطان پياده شوند و به مسلمانان بپيوندند . كارگزار او عثمان ابن حنيف به استقبالش آمد و بلاهايى را كه گفتيم بر سرش آورده بودند . حضرت خشمش را فرو خورد و به راه خود ادامه داد و به نزديكى بصره رسيد در آنجا توقف كرد و فرستادگانش را نزد آنان فرستاد و از عواقب اين تمرد و سركشى برحذرشان داشت و هشدارشان داد كه مبادا به اين مفسده‌جويى كه اگر ادامه پيدا كند به سرتاسر مملكت سرايت مىكند ، ادامه دهند ولى آنها تن دادن به پند و اندرزهاى او را نپذيرفتند و نسبت به مواضع خود پافشارى كردند . در آن فاصله‌اى كه حضرت مشغول گفتگو با متمردين بود فرستادگانى به كوفه فرستاد تا براى سر جاى خود نشاندن اين سركشان ، كمك بخواهد تا بالاخره به حكم خدا تن در دهند و پس از جر و بحثهاى بسيار و مشاجرات سختى كه ميان والى آن ابو موسى الاشعرى و درباريانش از\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nيك سو و حسن بن على و مالك اشتر و گروهى از اهل كوفه از سوى ديگر ، تعداد بزرگى از اهل كوفه داوطلب يارى رساندن به امام ( ع ) در نبرد با سركشان شدند و به ارتشى كه از مدينه روانه شده بود پيوستند و آنگاه كه امام ، از سر عقل آمدن سركشان نااميد گشت و مطمئن گرديد كه آنها در ادامه دادن به راه و خط خود به هر قيمت و با هر نتيجه‌اى ، مصمم هستند به اتفاق همراهانش از مسلمانان ، به بصره سرازير شد .\r\nدر اينجاست كه مسعودى در مروج الذهب طى روايتى كه به المنذر بن الجارود اسناد مىدهد به توصيف لشكريان على ( ع ) و سازماندهى دقيق آن كه همچون سيل خروشان ، بصره را به زير خود مىگرفت مىپردازد و مىگويد : وقتى على وارد بصره شد از حاشيه شهر به جايى به نام « الزاويه » در آمد و من بيرون آمدم تا به تماشا بنشينم ؛ دسته‌هاى - هزار نفرى لشكريان يكى به دنبال ديگرى وارد مىشدند ؛ در آغاز دسته‌اى هزار نفرى و پيشاپيش آن جنگجويى سوار بر اسبى خاكسترى ، كلاه بر سر و شمشير بدست و با پرچم و تاج سپيد و زرد كه همگى زره‌پوش بودند و كاملا مسلح ، گذشتند ؛ پرسيدم : اين كيست ؟ گفتند : او ابو ايوب انصارى از ياران پيامبر است و اينان انصار و ديگران هستند سپس جنگجويى ديگر سوار بر اسبى سرخ روشن پيشاپيش هزار نفر ، پيش آمد ؛ پرسيدم : اين كيست ؟ گفتند اين خزيمة بن ثابت انصارى ذو شهادتين است . پس از آن جنگجويى ديگر سوار بر اسبى سرخ تيره كه عمامه‌اى زرد بر سر و زير آن كلاهى سفيد پوشيده و قبايى سفيد و براق بر تن داشت و شمشير بدست و كمانى در بر داشت و پيشاپيش حدود هزار نفر حركت مىكرد ؛ گفتم : اين كيست ؟ پاسخم دادند كه او ابو قتادة بن ربعى است . پس از آن جنگجويى سوار بر اسبى خاكسترى و با لباسى سفيد و عمامه‌اى سياه بر سر كه دنباله‌هاى آن روى شانه و اطراف گردنش افتاده بود و و قارى متين داشت و صدايش به تلاوت قرآن بلند بود و پرچمى سفيد بدست داشت و مردمى با تاجهاى گوناگون همراهش بودند و پيران و جوانان و افراد مسنى بودند و در چهره آثار سجود داشتند و به من گفته شد كه او عمار ياسر است كه گروهى از مهاجرين و انصار و پيروانشان همراهيش مىكنند . آنگاه جنگجوى ديگر گذشت كه سوار بر اسبى سرخ تيره رنگ بود كه پاهايش به زمين مىساييد به من گفته شد كه او قيس بن سعد بن عبادة انصارى به همراهى انصار و فرزندانشان و گروهى از قبيلهء قحطان است . راوى همچنان به توصيف سواران و دستجات و اسبانى كه از روبرويش مىگذشتند ادامه داده تا بالاخره به دسته‌اى مىرسد كه امير المؤمنين ( ع ) در آن بود و مىگويد : دسته‌اى گذشت كه گروه بسيارى از\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمردم سراپا مسلح و زره‌پوش گذشتند و پرچمهاى مختلفى بدست داشتند و پيشاپيش آنان مردى ستبر بازو كه نگاهش به زمين دوخته بود و تو گويى پرندگانى بر سرشان قرار داشتند كه در سمت چپشان جوانى خوش چهره بود كه به من گفته شد او على بن ابى - طالب است و در سمت چپ و راستش حسن و حسين قرار داشتند و اين يك محمد بن - الحنيفة است كه پرچم بزرگ را بدست دارد و آن كس كه پشت سر اوست عبد اللّه بن جعفر و فرزند عقيل و جوانان بنى هاشم‌اند و افراد مسنى كه همراهش هستند همگى از اهل مهاجرين و انصار بدر هستند . همه اين لشكريان به راه خود ادامه دادند تا اينكه به جايى به نام الزاويه رسيدند ؛ امير المؤمنين چهار ركعت نماز بجاى آورد و آنگاه گونه‌هاى خود را كه اشك از آن جارى بود بر خاك ساييد و دستانش را به درگاه خدا بلند كرد و گفت :\r\nپروردگارى كه خداى آسمانها و هر چه در آنى و خداى زمين و هر چه در آنى و خداى عرش بزرگ اينك اين بصره است و از تو مىخواهم خيرش را نصيبم گردانى و از شر آن مرا دور نگهدارى و پروردگارا تو كه بهتر فرو فرستادگانى ما را در اين شهر منزلگاه خوبى ده پروردگارا اين قوم از طاعت من سر پيچيدند و بر من سركشى كردند و بيعتم را شكستند خداوندا تو خود از ريختن خون مسلمانان ، پيش گير .\r\nآنگاه از يارانش كسانى را نزد آنها فرستاد و خداى را در نظرشان آورد تا از ريختن خونها و بهدر رفتن اموال ، اجتناب ورزند ولى آنها دعوتش را نپذيرفتند و بر جنگيدن ، پاى فشردند ولى على ( ع ) همچنان مسالمت‌جويانه رفتار مىكرد و به يارانش تأكيد مىكرد كه همچنان آرامش و شكيبايى پيشه كنند و براى اتمام حجت و به اميد وحدت يافتن كلمه ، خود به جنگ آغاز نكنند . ولى در آن سو ، عايشه سوار بر شترى كه يارانش بدرقه‌اش مىكردند ، مردم را عليه او تحريك مىكرد و مىگفت : اى مردم ! ما به خاطر شما از تازيانه‌هاى عثمان بر شما ، بخشم آمديم حال نبايد از شمشيرى كه بر عثمان رفته خشمگين شويم . بدانيد كه خليفه شما ، مظلوم كشته شد . ما انتقادهايى از او داشتيم و سرزنشش كرديم سرزنش پذيرفت و به خدا توبه كرد و مگر از مسلمانى كه به خطا رفته باشد جز توبه به درگاه خدا ، مىتوان كار ديگرى از او خواست ولى دشمنان عثمان ، بر او يورش بردند و او را كشتند و حرمتهاى سه‌گانه را زير پا گذاردند حرمت خون ، حرمت ماه حرام و حرمت بلد حرام .\r\nوقتى امير المؤمنين با مناظره و استدلال ، از نيل به صلح ، مأيوس گشت يكى از\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمردانش را دستور داد تا در حالى كه قرآن بدست گرفته باشد به ميان دو صف رود و آنان را به بازگشت به قرآن فرا خواند و به او گفته بود كه عهدشكنان حتى ممكن است او را نيزه باران كنند ولى آن جوان ترديدى به خود راه نداد و در حالى كه قرآن بدست گرفته بود راه خود را پيش گرفت و وقتى به ميان دو صف رسيد با هر دو دست خود آن را بلند كرد و روبروى عايشه و لشكريانش ايستاد و آنان را به حكميت آن فراخواند پاسخ آنها ، باران نيزه‌هايى بود كه از هر سوى بر وى نشانه گرفته شده بود . جوان به خاك و خون افتاد . كشته را به نزد امير المؤمنين آوردند انا لله و انا اليه راجعون گفت برايش آمرزش طلبيد و به يارانش فرمان داد تا به عهدشكنان نزديك شوند و آنها نيز در حالى كه پيشاپيش آنها عمار ياسر و سران مهاجرين و انصار قرار داشتند ، پيش رفتند ، عمار ياسر رو به آنها كرد و گفت : اى مردم حق پيامبر خود را كه شما را پيوندى دوباره بخشيد ، بجاى نياورديد و دردانه‌اش را با شمشير ، استقبال كرديد . آنها در پاسخ ، نيزه بارانش كردند و نيزه‌ها به برادر عبد اللّه بن بديل اصابت كرد و او را از پاى درآورد . برادرش جسد او را به نزد امير المؤمنين برد . يكى ديگر نيز مورد اصابت قرار گرفت و او نيز كشته شد در اينجا ، نبرد شدت گرفت و درگيرى ميان دو طرف به اوج خود رسيد هنوز اميدى در دل امير المؤمنين بود و مىخواست با يادآورى نكته‌اى ، بلكه آنان را سر عقل آورد بنابراين از ميان دو صف جنگجويان بيرون آمد و طلحه و زبير را فراخواند . هر سه در ميدان نبرد ايستادند و به آن دو فرمود : آيا شما با من بيعت نكرديد ؟ گفتند : ما تحت فشار تن به اين بيعت داديم در حالى كه خودمان از تو سزاوارتر بوديم . آنگاه رو به طلحة كرد و به او گفت :\r\nهمسرت را نگاه داشته‌اى و با عروس پيامبر بيرون آمده‌اى و در معرض آنچه خود قرار مىگيرى قرارش دهى و به زبير گفت : ما ترا جزو بنى عبد المطلب قلمداد مىكرديم تا اينكه فرزند ناخلف بزرگ شد و ميان تو و ما تفرقه انداخت و ادامه داد : آيا به خاطر مىآورى كه روزى پيامبر خدا به تو گفت در حالى كه بر او ستم روا مىدارى به جنگش مىروى . زبير گفت : الان به ياد آوردم و اگر پيش از اين بخاطر آورده بودم عليه تو بر نمىخاستم .\r\nدر اينجا روايات در مورد موضع زبير پس از اين ديدار و گفتگو ، متفاوت است بعضى بر آنند كه او از همان دم ، دست از جنگ كشيد و به جايى رفت كه در آنجا كشته شد و بعضى روايات ديگر حكايت از آن دارند كه فرزندش عبد اللّه كه پس از ملاقات پدرش با على ( ع ) از او سستى ديده بود او را به زبونى متهم كرد و به او گفت : پرچمهاى على بن -\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nابى طالب را ديدى و دانستى كه مرگ در پى آنهاست و لذا از جنگيدن هراسيدى . و همچنان سر به سرش گذاشت تا به خشمش آورد و درمانده‌اش كرد به او گفت : ترا چه مىشود من سوگند خورده‌ام كه با او نجنگم . فرزندش به او گفت : چه بسيارند مردمى كه سوگندشان را زير پا مىگذارند تو نيز غلامت را آزاد كن و به جهاد با دشمنت بپرداز .\r\nو همين كار را هم كرد و سوگند و عهد و پيمانش را زير پا گذارد و به جنگيدن پرداخت و بر اردوگاه على ( ع ) حمله‌ور گرديد و با همراهانش ، سرسختانه به جنگ ادامه داد تا اينكه شترش به زمين افتاد و لشكريانشان منهزم گشتند و او نيز با فراريان ، فرار كرد و ابن جرموز ناگهان از پشت سر به او رسيد و او را كشت .\r\nاين روايت درستتر از روايت اولى به نظر مىرسد زيرا زبير هيچ وقت از آن سخن پيامبر خدا ( ص ) غافل نبود و مىدانست كه در همه حركتهايش ، بر على ستم روا مىدارد و پيش از آمدن على بن ابى طالب به بصره به اتفاق دوستش طلحة ، خون مسلمانان را به زمين ريخته بود در حالى كه خوب مىدانستند كه اين كار را نمىبايد مىكردند ولى شهوت قدرت چشمشان را كور و عقلشان را زدوده بود و همه كارى در راه رسيدن به آن را ، جايز مىدانستند و چنين نبود كه در حالى كه آن همه مردم هيجان زده بگردش جمع آمده بودند و برايش آرزوى پيروزى بر على بن ابى طالب مىكردند و مادام كه معاويه امير المؤمنينش مىخواند و از شام خطاب به او مىنوشت از معاوية بن ابى - سفيان به امير المؤمنين زبير بن العوام ، سخنى كه بيست و پنج سال پيش پيامبر خدا ( ص ) فرموده بود او را از اين مفسده‌جويىها بازدارد .\r\nولى طلحة ، در اين نبرد مجروح شد و به زمين افتاد و وقتى يارانش فرار كردند مروان بن الحكم فرصت خوبى بدست آورد تا انتقام عثمان را از او بگيرد بنابراين نيزه‌اى بر او زد كه به شاهرگش اصابت كرد و خون از آن فواره زد و او را كشت .\r\nو در برخى روايات آمده كه عبد الملك بن مروان مىگفت : اگر پدرم به من نگفته بود كه او طلحة را كشته است از هيچ « يتيمى » نمىگذشتم مگر آنكه او را به خونخواهى عثمان مىكشتم .\r\nخلاصه اينكه طرفين نبرد ، درگيرى بسيار شديدى با هم داشتند بطورى كه تاريخ بصره جنگى به شدت آن را به خود نديده بود و آن قدر ، ادامه يافت تا اينكه ياران على ( ع ) در آستانهء پيروزى قرار گرفتند و عايشه سوار بر هودج خود ، مردم را به جنگ فرا مىخواند و با آنها كه در اين سو و آن سويش قرار داشتند و دورش را گرفته بودند و افسار شترش\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nرا بدست داشتند با كلماتى هيجان برانگيز و احساساتى سخن مىگفت و آنگاه دستش را با كيسه پول بيرون مىآورد و با فرياد صدا مىزد : چه كسى سر آن طاس را برايم مىآورد و اين كيسه را از آن خود مىسازد و هوادرانش درحالىكه شعر زير را ورد گرفته بودند به پاى مرگ مىرفتند :\r\n- اى مادر ما - عايشه - بيم به خود راه مده كه همهء فرزندانت قهرمانان ورزيده‌اى هستند .\r\nو ياران امير المؤمنين بر آنان حمله‌ور مىشدند و رجز خواننده اين شعر را مىخواند :\r\n- اى مادر ما پاكدامنى پيشه كن آيا نمىدانيم كه مادر بايد به فرزندانش غذا دهد و بر آنان رحمت آورد آيا نمىبينى كه چه شجاعان كه زخمى نمىشوند و هم او دستان و مچهايى را از جا نمىكند ؟\r\nهمين وضع مدت زمانى ادامه يافت مردم شاهد دستان و پاهاى قطع‌شده‌اى بودند كه به هر سوى پراكنده مىافتاد و جسدهايى در اينجا و آنجا بر زمين نقش مىشد و اينان و آنان با هم مسابقهء مرگ گذارده بودند و هر كس افسار شتر را بدست مىگرفت طرف روبروى خود را مىكشت . وقتى على ( ع ) اين وضع را ديد و متوجه شد كه مادام كه اين شتر برپاست نبرد پايان نمىگيرد خطاب به يارانش فرياد برآورد : شتر را بنشانيد و از پاى درآوريد كه بقاى آن ، فناى اعراب را در پى دارد آنگاه به فرزندش محمد بن - الحنفية فرمان داد تا به اتفاق همراهانش بر انبوه جمعيتى كه به دور شتر عايشه گرد آمده بودند ، يورش برد پرچم بدست خود او بود محمد بن الحنفية براى دور ماندن از تيرها و نيزه‌هاى آنان كه همچون تند باد از هر سوى ، او را نشانه گرفته بودند ، اندكى منتظر ماند . على ( ع ) پيش او آمد و به وى فرمود : آيا بر آنان حمله بردى ؟ گفت : اى امير المؤمنين همهء آنهايى كه در پيش هستند مسلح به تير و كمان و سرنيزه‌اند و من منتظرم تا تيرهاى آنان پايان پذيرد آنگاه به اتفاق همراهانش سوى آنان پيش رفت و سپس متوقف شد امير المؤمنين نزد او آمد و با دستهء شمشيرش بر او زد و آنچنان كه در روايت المسعودى آمده به او گفت : رگى از مادرت بر تو چيره شده است و پرچم را از دستش گرفت و پيش رفت و مردم هم با وى ، حمله بردند طرف مقابل همچون خاكسترى كه در معرض تند باد طوفان گونه‌اى قرار داشته باشد پراكنده شدند و به ترتيب از « بنى خبة » افسار شتر را بدست گرفتند تا اينكه گروهى از ايشان كشته شد آنگاه فرمانشان داد تا\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nشتر را گردن زنند ؛ وقتى اين كار را كردند شتر بر زمين افتاد و چنان ناله و فريادى سر داد كه به تعبير راوى مردم تا آن وقت مشابه آن را نشنيده بودند . آنها كه اطرافش بودند مثل ملخ ، پراكنده شدند و سوار هودج به تنهايى در ميدان كارزار ماند . امير المؤمنين به برادرش محمد بن ابو بكر گفت كه خواهرت را درياب تا مبادا آزارى بيند . او نيز بدان سوى رفت و دستش را به هودج برد و به او گفت : من برادر تو هستم از همه به تو نزديكتر و بر تو خشمگينتر . امير المؤمنين به تو مىگويد : آيا صدمه‌اى ديده‌اى ؟ سخنى نمىگفت ، آنگاه امير المؤمنين به سوى او رفت و پاى هودجش ايستاد و آن را با تركه‌اى كه در دست داشت نواخت و گفت : اى حميرا ، آيا پيامبر فرمانت نداده بود كه در خانه‌ات بنشينى به خدا سوگند آنها كه خود را در امان نگاه داشتند و ترا پيش راندند و در معرض خطر قرار دادند با تو خوب نكردند . و به برادرش فرمان داد تا او را به خانهء صفية دختر الحرث بن ابى طلحة العبدى ببرد .\r\nاين نبرد با هزيمت سركشان و كشته شدن طلحه و زبير همراه با هزاران كشته از طرفين بپايان رسيد . برخى از ياران على ( ع ) سعى كردند عايشه را نيز بكشند ولى او آنان را از اين كار بر حذر داشت و وى را تحت حراست شديدى قرار داد تا كسى آسيبى به دو نرساند و فرمان داد تا بر يارانش ندا دهند كه : كسى بر زخميان حمله نكند و فراريان را تعقيب ننمايد و از پشت بر كسى حمله‌ور نشوند و هر كس سلاح بر زمين گذاشت در امان است و هر كس درب خانهء خود را بست در امان مىباشد .\r\nو خود با حالتى نگران و آشفته به ميان كشته‌هاى خود و كشته‌هاى سركشان ، ميان دشمنان و يارانش يعنى كسانى كه آزمون خوبى در اسلام از خود بجاى گذاشتند ايستاد غمگين براى كسانى بود كه به خاك و خون افتاده بودند و به خاطر آنانى كه خود كشته بود و بخاطر رسالت والايى كه بايد در آغاز دورهء جديدش ، با اين فتنه‌انگيزىهايى - مواجه شده است و آرزو كرد تا از اين پس ، به اهدافى بپردازد كه خلافت را به خاطر نيل به آنها ، براى خود خواسته بود .\r\nبراى اين كورى كه گروهى از مسلمانان را گريبانگير شده بود و طمعها و هواهاى نفسانى آنها به چنين سرنوشت شومى كه نه براى آنها و نه براى هيچ كدام از مسلمانان آرزو نمىكرد گرفتار آورد غمگين و ناراحت شده بود براى خودش نيز ناراحت شده بود چه قريش همچنانكه پيش از آن با پسر عمويش در افتاده بودند اينك با او درگير شده بودند و گويا چنين مقدر شده بود كه او براى پياده كردن اين رسالت با قريش بايد\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nبجنگد همچنانكه پسر عمويش پيامبر خدا در فرود آمدنش با آن جنگيد .\r\nآرزو و اميد داشت كه با اين كشتگان ، با دشمنان اسلام به نبرد مىپرداخت تا رسالت پاى بر جا مىماند و به كانال درست خود قرار مىگرفت دوباره توجهش به كشته‌هاى - طرفين سوق داده شد و از اينكه يارانش در جهاد به همراه پيامبر را اين گونه كشته طمعها و هواهاى خود مىديد ، قلبش به درد مىآمد و بر آنها ترحم آورد و بر ايشان نماز گزارد و به خانواده‌هاى ايشان اجازه داد تا كشته‌هاى خود را دفن كنند و به هيچ كس از آنهايى كه طلحة و زبير در حق فرزندان ، برادران و عشايرشان ظلم و تعدى كرده بود اجازه نداد كه چيزى از اموال فراريان را به خود اختصاص دهند مگر سلاحها و كالاهايى كه آلت جنگ قرار گرفته بودند و به آنها فرمان داد تا بقيهء اموال را به صاحبان آنها بازگردانند و فرمود : در اين جنگ غنيمتى براى طرف پيروز وجود ندارد و يكى را گسيل كرد تا در بصره ندا سر دهد هر كس چيزى متعلق به خود را شناخت آن را بگيرد .\r\nو در برخى روايات آمده كه گروهى از يارانش بر آن بودند تا بر همهء آنچه كه متمردين از خود بجاى گذاشته بودند دست يابند و اصرارش كردند تا اجازهء اين كار را به ايشان بدهد درست همان‌گونه كه در ديگر جنگها و نبردها عادت بدان داشتند . در پاسخشان فرمود كه در ميان اسيران مادرتان عايشه است چه كسى مىخواهد سهم خود را از وى بگيرد ؟\r\nاعم از اينكه اين روايت درست باشد يا نباشد قدر مسلم آن است كه او همه را مورد عفو قرار داد و به كسى اجازه نداد تا چيزى از اموال متمردين را بگيرند و بدون ترديد اگر عايشه و ارتش او پيروز شده بود جسد كشته‌هاى طرف مقابل را مثله مىكردند و همه اموال شكست‌خوردگان حتى زنان و كودكانشان را براى خود مباح مىدانستند و از ارتكاب هيچ جنايت و انتقام و خشونت و وحشتى ، ابا نداشتند .\r\nامير المؤمنين على بن ابى طالب در تمامى جنگهايى كه با دشمنان داخلىاش و آنها كه از وى روى بر تافته بودند داشت در پى بىآن نبود كه همچنانكه در مورد دشمنان عمل مىكرد ، هدفش پيروزى با سلاح و مهمات و ابزار جنگى بر آنها باشد بلكه مىجنگيد تا ارتشى از مسلمانان فراهم آورد و به يارى آن احقاق حق كند و عليه ستم و ستمكاران و طاغوتهاى مستبد و نيز در جهت استوارى بخشيدن به بنيادهاى اسلام در دل و جان مردم تا همچون غريزه و فطرت آنها در آيد ، بكارش گيرد لذا وقتى وارد بصره شد از\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nكاربرد هر وسيله‌اى در جهت صلح و مسالمت و وحدت كلمه با متمردين فروگذار نكرد و آنگاه كه از آنان مأيوس گرديد و نبردى كه بر وى تحميل شد به شكست آنها انجاميد به گريه افتاد و قلبش به درد آمد و پس از پايان نبرد همچون فاتح پيروزمند وارد بصره نشد زيرا او هدفهايى را كه در نظر داشت تحقق نبخشيده بود و آنچه را كه برايش جنگيده بود ، بدست نياورده بود .\r\nبه نظر برخى نويسندگان قديم و جديد ، پيش از آغاز نبرد ، مىرفت كه اوضاع به سامان آيد و طرفين در مورد صلح به توافق رسيدند واسطه اين كار نيز القعقاع بن عمرو يكى از صحابه بود ولى آنها كه آتش بيار معركهء شورشيان عليه عثمان و در رأس آنها عبد اللّه بن سبأ يكى از يهوديانى كه به هدف خرابكارى و فساد اسلام آورده بودند وقتى احساس كردند كه كار مردم به صلح مىرود ترسيدند كه خود قربانى اين صلح شوند لذا به توافق رسيدند كه وقتى طرفين براى عقد صلح گرد هم آمدند به مفسده‌جويى بپردازند و آتش جنگ را شعله‌ور سازند و فرصت را از طرفين بگيرند .\r\nدكتر محمد النجار از اين هم فراتر رفته امير المؤمنين على ( ع ) را در بخشى از مسئوليت جنگ كه دهها هزار كشته و زخمى بر شنهاى بصره بجاى گذاشت شريك مىداند زيرا او به زعم ايشان از آن دار و دسته « سبئيى » يارى جست و آنان را به حال خود گذاشت تا بنا به خواستها و هدفهايى كه داشتند ، سربازانش را تحريك كنند « 1 » .\r\nولى كسى كه حوادث اين نبرد را پىگيرى كند مطمئنا به دور از واقع بودن اين نظر واقف مىشود زيرا آنها كه در اين نبرد به خونخواهى عثمان برخاسته بودند خود بيش از همه و سرسختتر از همه عليه او كار مىكردند و طمع و هواهايشان آنان را به كشتن و تحريك مردم عليه او واداشت همچنانكه در اين نبرد نيز با همين انگيزه‌ها به جنگ با امير المؤمنين و كشاندن پاى اهل بصره به اين جنگ ، پرداخته بودند حال چگونه مىتوانستند تن به صلح دهند به ميان مسلمانان بازگردند و در حالى كه بصره را در اختيار داشتند دست خالى بازگردند و به هيچ يك از هدفها و هواهاى خود جامهء عمل نپوشانده بودند و على ( ع ) تلاش كرده بود تا به هر وسيله كه شده و براى پيش گرفتن از ريختن خون مسلمانان آنان را سر عقل آورد ولى توفيقى در اين كار بدست نياورد .\r\nاين نيز امكان دارد كه القعقاع بن عمرو در شمار ديگرانى كه تلاش كردند ، در جهت\r\n\r\n\r\n","description":"","footnote":"\r\n( 1 ) در كتاب « على بن ابى طالب ، نظرة عصرية » صفحه 92 .\r\n","page_name":" 450 ","page_number":450},
  {"content":"\r\n\r\nبرقرارى صلح و پيشگيرى از جنگ تلاش كرده باشد ولى منابع موثق ، موفقيت او در اين تلاشها را تأييد نمىكنند . و آنها كه بخشى از مسئوليت آن نبرد را بر دوش امير - المؤمنين مىگذارند و مدعى مىشوند كه او از سبئيها يارى جسته و آنان را آزاد گذارد تا به ميان سربازانش روند چنين كسانى در عين حال بر آنند كه قاتلان عثمان از حجاز و بصره و يمن بوده‌اند و شورشيان از اين شهر تنها پس از آنكه فساد همهء تاروپود رژيم وقت را از تصرفات و اقدامهاى امويها فراگرفته بود به مدينه آمدند و كشتن عثمان به مثابهء آخرين حربه و پس از ناكام ماندن همهء تلاشهاى ديگر و از طريق ناگزير ، صورت گرفت .\r\nو در مورد افسانهء ابن سبأ و « سبئيسم » بايد گفت كه آن را دشمنان شيعه بنا به آنچه مطالعات و پژوهشهاى كنونى ثابت كرده‌اند تقريبا يك صد سال پس از نبرد بصره ، وضع كردند و از آن موارد بسيارى را به تاريخ نسبت دادند .\r\nبه فرض درستى وجود شخصى از اين نوع ( عبد اللّه بن سبأ ) در ميان ياران على ( ع ) ، آيا امير المؤمنين و ياران او با آن همه تأكيد بر صلح و صلح‌طلبى و تفاهم ، آن قدر غافل بودند تا جايى كه از اردوى آنها خيانتى شكل گيرد و عبد اللّه بن سبأ آن را كارگردانى كند و خود از هر آنچه در اطرافشان مىگذرد ، بىخبر باشند اين قبيل جريانات را تنها كسانى كه بيمارى دارند و يا تاريخ را آنگونه كه خود هوس مىكنند باشد مىخواهند ، باور مىكنند .\r\nدر هر صورت ، نبرد بصره با كشته شدن دو تن از سران عهدشكن آن ( طلحه و زبير ) به پايان رسيد و به دنبال شكستى كه نصيب عايشه و لشكريان فريب خورده‌اش شد همه چيز پايان گرفت و ديگرانى كه اين فتنه را بپاكردند و جان سالم بدر برده بودند فرار اختيار كردند و زندگى عادى بتدريج به شهر بازگشت و مردم دوباره با امير المؤمنين پيمان دوستى و طرفدارى بستند و كسانى هم كه تا ديروز هنوز با وى بيعت نكرده بودند نيز بيعتش كردند و امير المؤمنين كارى از اين مهمتر نداشت كه عايشه را به خانه‌اش در مدينه بازگرداند . بدين منظور عبد اللّه بن عباس را آنچنان كه صاحب عقد الفريد و ديگران روايت كرده‌اند به نزدش فرستاد و به وى فرمود كه اين زن را بياور تا به خانه‌اش كه خدا فرمانش داده در آن جاى گيرد ، رهسپار شود . ابن عباس نيز نزد وى رفت و اجازهء اين كارش خواست ولى او اجازه‌اش نداد لذا بدون اجازه وارد شد و دستش را دراز كرد و زيرپايى را كشيد و بر آن نشست . عايشه به او گفت : تو دو بار سنت را زير پا گذاشتى\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nهم بدون اجازهء من وارد خانه شدى و هم بىاجازه من بر كالاى متعلق به من نشستى ؛ به او پاسخ داد : اى عايشه سنت را ما به تو ياد داديم به خدا سوگند كه اين خانه‌ات نيست كه خدا فرمان داده در آن بمانى ، امير المؤمنين فرمانت مىدهد كه به شهر خود كه از آن خارج شدى كوچ كنى .\r\nعايشه نتوانست كينهء خود را نسبت به امير المؤمنين ( ع ) حتى هنگامى كه در دستان او اسير است پنهان دارد و على رغم اينهمه ارج و احترامى كه به او گذاشت گفت :\r\nخدا رحمت كند امير المؤمنين عمر بن الخطاب را . ابن عباس گفت : آرى و على بن ابى طالب امير المؤمنين را نيز . عايشه گفت : نمىپذيرم . نمىپذيرم . ابن عباس گفت :\r\nاين نپذيرفتن به سكسكهء شتر گريانى مىماند كه پس از مدتى تشنه مىشود تو اينك هيچ اراده‌اى از خود ندارى و به كوچكترين كارى قادر نيستى . ابن عباس مىگويد : در اينجا بود كه به صداى بلند به گريه و زارى افتاد و آنگاه گفت : بسيار خوب بازمىگردم بدترين شهرها نزد من شهرى است كه شما در آن هستيد . ابن عباس به او گفت : به خدا سوگند اين پاداش ما از سوى تو نيست ما ترا مادر مؤمنين كرديم و پدرت را صديق آنان به شمار آورديم [ ابو بكر الصديق 
  ] . در پاسخش گفت : اى ابن عباس آيا به پيامبر خدا ( ص ) بر من منت مىنهى ؟ به او گفت : آرى به كسى بر تو منت مىگذاريم كه اگر همان منزلتى را كه براى ما داشت براى تو نيز مىداشت تو هم ما را به او منت مىنهادى .\r\nوقتى ابن عباس نزد امير المؤمنين بازگشت و برخورد عايشه و پاسخ او را برايش بازگفت او را بوسيد و فرمود : به خدا كه تو ( عايشه ) حقا كه از خاندان خودت هستى آنگاه آماده‌اش ساخت و زنان و مردانى را براى حراست از او و خدمت به او همراهش فرستاد تا اينكه وارد مدينه شد .\r\nولى روايت شايع ميان مورخين مبنى بر اينكه او چهل زن از بنى عبد القيس را همراهش فرستاد و به آنان دستور داد لباس مردانه بر تن كنند و كمر به خدمتش بندند و تا پيش از رسيدن به مدينه ، وى را از حال خود آگاه نسازند و راويان مىافزايند كه عايشه بر سر هر منزلى كه در راه مىرسيد نسبت به على ( ع ) سخنان زشت بر زبان مىآورد و مىگفت : على هتك حرمتم كرده و ناموسم را بر باد داده و از اين قبيل سخنان .\r\nو تا رسيدن به مدينه از وضع زنان همراهش خبر نداشت . على رغم اينكه ممكن است متفق عليه مورخين باشد پايه‌اى ندارد و معقول نيست كه حضرت اين تعداد زنان را\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nهمراهش فرستاده باشد و على رغم مسافت درازى كه ميان بصره و مدينه هست وضع آنها بر عايشه پنهان بماند حال آنكه مىدانيم او زن كودنى نبود كه زن و مرد را از يكديگر تشخيص ندهد و مىدانيم كه ميان اين دو جنس تفاوتهايى است كه بر كودن‌ترين مردم نيز طى آن مسافت طولانى و على رغم اينكه تلاش كنند خود را نشناسانند ، پوشيده نمىماند .\r\nو به علاوه چنين كارى كه نه به اسلام و نه به كسى خدمت مىكند از كسى چون امير المؤمنين ( ع ) نمىتواند سر زده باشد .\r\nو معقول آن است كه پس از آن نبرد و شرايطى كه داشت ناگزير بايد زنانى را براى خدمت به او و نيز تعدادى مرد را براى نگهبانى از وى گسيل داشته باشد تا مبادا او كه عامل و باعث چنان كشتار و فاجعه‌اى كه در تاريخ مسلمانان بدتر از آن وجود نداشته شده مورد حمله يا اسائهء ادب كسى قرار گيرد . راويان روايت مىكنند كه او پس از آنكه به مدينه رسيد و مردم به ديدنش آمدند آنچنان گريه مىكرد كه روبند سرش تر مىشد و مىگفت اى كاش پيش از امروز مرده بودم ؛ يا مىگفت اى كاش بيست سال پيش از اين مرده بودم .\r\nبدون ترديد گريه و زارى او با انگيزه توبه و پشيمانى و بازگشت به خدا از آن رفتارهايى كه در تاريخ زن عرب و اسلام زشت است نبود بلكه به دليل شكستش در آن نبرد و از دست دادن سران لشكريانش و اينكه جز ننگ و رسوايى چيزى ببار نياورد ، بوده است و على را مىديد كه پيروزمند و قويتر از موقعى كه خود از مدينه به قصد بصره بيرون شد و اين را بانو عايشه كه خدايش از گناهانش بگذرد نمىتوانست تحمل كند .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n\r\nعلى ( ع ) بر سر راه خود به كوفه\r\nدر ميان منابع تاريخى چيزى نيافتم كه اشاره بدين داشته باشد كه امير المؤمنين به هنگام بيرون آمدن از مدينه و رفتن به سوى بصره در انديشه ترك اين شهر بوده و تصميم داشته كه كوفه يا شهر ديگرى را بجاى مدينه به عنوان مركز حكومت خود برگزيدند و گمان هم نمىكنم كه او يا ديگرى از مردم چنين خيالى در سر داشته بودند ولى شرايطى كه پس از نبرد بر وى تحميل شد او را بدين كار واداشت ولى پس از پراكنده شدن متمردين و بازگرداندن عايشه به خانه‌اى كه خدايش و رسول فرمان داده بود در آن جاى گيرد و مردم در بصره با او تجديد بيعت كردند و اوضاع در آنجا مستقر گشت پسر عمويش ابن عباس را بر آن گمارد و پس از يك يا حد اكثر دو ماه از پايان نبرد رهسپار كوفه شد تا آنجا را مركز خود و پايتخت حكومتش سازد . در اينجا مورخين در انگيزه‌هايى كه وى را بر اين كار واداشت اختلاف نظر دارند . برخى بر اين باورند كه مالك اشتر و ديگر سران كوفه چنين مىخواستند و پافشاريش كردند و او نيز درخواستشان را پذيرا شد و برخى ديگر بر آنند كه شورشيانى كه طبرى و برخى مورخين آنان را سبئيستها مىنامند در بيرون شدن از بصره و رهسپار كوفه شدن شتاب كردند و ناگزيرش ساختند تا از بيم مفسده‌جويى آنها در آن و برپايى فتنه‌اى از آن دست كه در بصره علم شد ، به آنها ملحق شود .\r\nو در برخى از روايات نيز آمده كه وقتى على ( ع ) فرزندان عمويش عباس را بر كارگزارى بصره و يمن و حجاز گماشت و عبد اللّه را بر بصره ، عبيد اللّه را بر يمن و قثم بن العباس را بر حجاز كار گزارد كرد مالك اشتر از اين كار او انتقاد كرد و به وى\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nگفت : ما براى چه ديروز با شيخ ( عثمان ) مبارزه كرديم و خود به شتاب و در حالى كه از اين اقدام دلگير بود ، به كوفه رفت . امير المؤمنين نيز ناگزير گرديد از بيم آنكه مبادا مالك اشتر يا ديگرى اقدامى عليه امنيت يا نظام حكومتى جديد انجام دهد كوفه را مركز خود قرار دهد . و ديگر دلايلى كه در علت مهاجرتش به كوفه نقل كرده‌اند و ظاهر همه آنها هيچ ارتباطى با واقعيتها ندارند زيرا افسانه سبئيسم « به فرض صحت در بصره مأموريت خود را پايان يافته مىديد و بنا به زعم برخى نويسندگان به هدفهايش نايل آمده بود و حال كه در بصره بنا به زعم برخى مورخين اوضاع بر وفق مراد ايشان رفته بود نفعى در ايجاد فتنه و بلوا در كوفه نداشتند و به ادعاى آنها عبد اللّه بن سبأ نيز دور از على ( ع ) نبود تا در كوفه عليه او به مفسده‌جويى بپردازد .\r\nو در مورد داستان خشمگين گشتن مالك اشتر از كارگزاردن فرزندان عباس بن - عبد المطلب بايد گفت كه اين يكى نيز از ساخته‌هاى راويان است زيرا مقام مالك اشتر بسى والاتر از آن است كه به فتنه‌جويى بپردازد و عليه امير المؤمنين مفسده‌جويى كند و اين سخن على درست است كه فرموده : مالك نسبت به من بمثابه من نسبت به رسول خدا بوده است و او خود مقام و منزلت آنان را در اسلام و اخلاصشان را نسبت به نظام جديد و پافشاريشان را در اينكه اوضاع طبق نقشه‌اى كه امام ( ع ) خواسته پيش رود ، به خوبى مىدانست .\r\nو هنگامى كه شرايط دشوار و حوادث دردناكى را كه خلافت على ( ع ) با آن مواجه شد بررسى كنيم مىتوان به علت اينكه او مدينه پايتخت خلافت اسلام را رها كرد و كوفه را بجاى آن برگزيد ، پى برد زيرا او پيش از شورش مسلحانه‌اى كه دارو - دستهء سه نفره ترتيب دهد براى گسيل داشتن ارتش مقتدرى به شام و تحت فرماندهى شخص خود و به منظور به زانو در آوردن معاويه در آنجا ، تدارك مىديد ولى هنگامى كه طلحة و زبير سركشى كردند و طمع‌كاران و فرصت طلبان اموى و ديگران به آنها پيوستند و حجاز را به قصد بصره ترك كردند و همسر پيامبر ، عايشه را همراه داشتند متوجه شد كه چشم‌پوشى از آنان ، خطرى را متوجه امت مىسازد كه از خطر معاويه ، دست‌كمى ندارد لذا كار معاويه را به تأخير انداخت تا حساب خود را با آنها تصفيه كند و خواب طلايى آنان را ، پريشان سازد . و طبيعى بود كه در اين فاصله معاويه نيز آمادگى كامل مىيافت و در تمرد تجزيه‌طلبان ، فرصتى براى موفقيت نقشه‌هايى يافت . در اين مدت اهل شام به طاعتش درآمدند و خشم خود را از كشته شدن عثمان و خونخواهى از على\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nو يارانش را نشان دادند و در اين مورد ، مورد فشارش قرار دادند و با اين حال او تأمل مىكرد و تدابير كافى براى هر احتمالى را اتخاذ مىكرد و با اين وجود به عراق نيز چشم دوخته بود و فرستادگانى را براى سران آن و فرماندهان ارتش گسيل مىكرد تا آن را به سوى خود كشد و وعد وعيد دهد و بالاخره گروهى از ايشان را به خود كشاند .\r\nاينها همه ، از ديدگان على ( ع ) پوشيده نبود و به حساب خود مىآورد و ترجيح داد تا به معاويه نزديكتر باشد لذا كوفه را بنا به موقعيت نظامى و نزديكى آن با مرزى كه دو شهر را از هم جدا مىكرد ، برگزيد .\r\nبه نظر گروهى از مورخين ، على ( ع ) در اواخر ماه رجب سال سى و ششم هجرت وارد كوفه شد و مردمان آن با شكوه و احترام خاصى از وى استقبال كردند و طى ماه‌هاى باقى مانده از آن سال به تدارك جنگ معاويه پرداخت و در اين فاصله هيجان و پاسخ مساعد و اميدوار كننده‌اى از مردم كوفه ديد و اميد و اطمينان بيشترى يافت چه آنها كه در جنگ با عهدشكنان با وى شركت كرده بودند در پى افزودن پيروزى ديگرى بر پيروزى خود بودند و آنها كه شركت نكردند و تن به آنها جنگ نداده بودند مىخواستند زبونى خويش در جنگ با عهدشكنان در بصره را جبران كنند و جملگى اصرارش مىكردند كه پيش از حركت كردن معاويه به سوى آنها ، بر شام يورش آورد ولى امام ، على رغم آمادگى كامل و هيجانى كه در آنها مىديد ترجيح داد كه پيش از اين كار با معاويه اتمام حجت كند و فرستادگانى گسيل دارد و نامه‌هايى بنويسد و او را به طاعت و ورود به آنچه كه مسلمانان وارد شدند فرا خواند تا ضمن اتمام حجت ، همهء آنهايى كه با وى بودند ، كاملا روشن شوند ولى معاويه به درخواستهايش پاسخى نداد و طى نامه‌هاى - خود همچنان سرسختى و سركشى و لاف‌زنى مىكرد و در يكى از آنها آمده بود :\r\n« ما اين را از نگاه‌هاى چشمان خون گرفته و سخنان ياوه و آههاى سردت و نيز درنگى كه نسبت به خلفا داشتى ، دانستيم و با اينهمه تو نيز همچون شترى كه چوبى در بينيش نموده به دنبال مىبرند به اينجا و آنجا مىكشيدند [ تا بيعت گيرى 
  ] و تو هرگز حسادت خود را بويژه در مورد عثمان ، نكاستى در حالى كه او ( عثمان ) ، بيش از همه و بنا به خويشى و فضل او سزاوار آن بود كه با وى چنين نكنى حال آنكه خويشى او را بريدى و حسن او را زشت جلوه دادى و دشمنى با او را ظاهر كردى و به نيرنگش پرداختى و مردم را عليه او گرد آوردى تا اينكه بالاخره از هر سوى عرصه را بر وى تنگ كردى . و به سمع من رسيده كه تو خون عثمان را به گردن نمىگيرى حال اگر در اين ادعا صادق و\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nراست مىگويى ، قاتلانش را به ما بسپار تا به انتقام خون او ، آنها را بكشيم » بيشتر نامه‌هاى او اينچنين شيوه‌اى زشت و بىپروا و سرشار از مبارزه‌جويى و جلف گويى بود .\r\nو معاويه اگر حركت سركشان كه در بصره [ بوسيله طلحة و زبير و عايشه 
  ] انجام شد و وجود برخى رهبران عراق كه پاسخ مثبتش داده بودند و در نهان به نفع وى كار مىكردند نبود هرگز جرأت چنين موضعگيريهايى و اين شيوه خطاب به امير المؤمنين را نداشت .\r\nامير المؤمنين ( ع ) ناگزير بايد پاسخ نامه‌هاى معاويه را مىداد و ادعاهاى او را رد مىكرد و دروغپردازيهايش را برملا مىساخت آن هم با شيوه‌اى كه با اخلاق و روش بزرگوارانه و والايش كه در همه گفته‌ها و كردارهايش نمايان است ، تناسب داشته باشد .\r\nدر پاسخ نامه‌اى از معاويه كه او را به رشك بردن بر خلفا و شركت داشتن در خون عثمان متهم ساخته بود آمده است : « . . . باز در جاى ديگر مدعى شده‌اى كه من به همهء خلفا رشك برده‌ام و بر ايشان ستم كرده‌ام ؛ گيرم چنين چيزى حقيقت داشته باشد تازه آنها با من طرفند بر تو كه جنايتى ( خيانتى ) وارد نيامده است تا پوزش آن از پيشگاهت خواسته شود و اين عيب و نقصى است كه ننگش از تو دور است . و نيز گفته‌اى مرا مانند شترى كه چوبى در بينيش كرده به دنبال مىبرند به اينجا و آنجا مىكشيدند تا بيعت كنم و پاى اعترافنامه‌ام را مهر بزنم به آيين خدا سوگند كه خيلى فشار به خود آوردى تا عبارتى به عنوان نكوهش ساختى غافل از اينكه ندانسته به ستايشم پرداختى و به خيانت خواستى مرا رسوا نمايى ولى خودت را دستى دستى در منجلاب رسوايى انداختى زيرا بر مسلمان ، مادام كه در دينش شك رخنه نمىكند و يقينش هيچ ترديد نمىپذيرد - عيب نيست كه مورد ستم قرار بگيرد و من در اين زمينه بايد سر صحبتم با ديگران بازشود اما گوشه‌اى از آن را براى يادآورى تو گفتم كه شايد در ذهنت فرو رود سپس ماجراى مرا با عثمان به ميان كشيده‌اى و از روى بدانديشى پردهء اسرارى را كه خودت تاروپود آن را به هم بافتى دريده‌اى چون او خويشت بود بهتر است كه با تو درباره‌اش جدال نمود بگو ببينم كدام يك از ما با او بيشتر دشمنى داشت و راه كشتنش را پيش پاى او و آن گذاشت آيا آنكه خواست او را يارى كند ولى او نپذيرفت و سستى و اهمال ورزيد يا كسى كه آن بخت برگشته از او كمك و يارى طلبيد اما او تنها و سرگردانش گذاشت تا اجلش فرا رسيد و قضا و قدر به سويش روآور\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nگرديد ؟ ! من از اينكه بر بدعتهاى زشت او خرده مىگرفتم هيچ‌گاه پوزش نطلبيده و نمىطلبم اگر اندرز و راهنمايىام به او گناه است كه چنين گناهى مستوجب سرزنش نيست اى بسا از پس نصيحت به آنكه نصيحت‌پذير نيست تهمت ببار آيد و من در آنچه از دستم برآمد جز اصلاح چيز ديگرى نخواستم و توفيقم تنها با خداست كه بر او توكل كردم » .\r\nمعاويه طى نامه‌هاى ديگرى با تهديد و خط و نشان كشيدن به او گفته بود : تو و يارانت جز شمشير ، چيزى نمىشناسيد و حضرت طى نامهء ديگرى اين گونه پاسخش داد : « و دربارهء آنچه نوشته بودى كه براى من و يارانم جز شمشير راه ديگرى در پيش نيست تو در يك جا از جنگ به گريه مىآيى و آن را مايهء تفرقه در دين مىخوانى و در جاى ديگر مرا با تهديدت به خنده در مىآورى ! كى تا به حال فرزندان عبد المطلب را از جنگ روى برگردان و از شمشيرها هراسان يافتى كه اين سخنان مسخره‌آميز را به هم بافتى ؟ ! لختى درنگ كن تا « حمل » به كارزار بپيوندد آنگاه كسى كه او را مىطلبى تو را به مبارزه خواهد طلبيد و آنچه را دور مىپندارى نزديكت خواهد رسيد زود باشد كه من با لشكرى انبوه از انصار و مهاجران و تابعان و نيك‌منشان به سراغت خواهم آمد لشكرى كه در زمين و آسمان پراكنده است جامهء مرگ در بر كرده‌اند و خوشترين ديدارهاى - آنان ديدار پروردگارشان مىباشد و بس ! دلاورزادگان جنگ بدر و شمشيرزنان هاشمى همراهشان خواهند بود همان قهرمانانى كه تيغشان در برادرت و دائيت و پدر - بزرگت و ديگر خويشاوندانت كارگر شد و پيروانشان را تار و مار كرد و چنين فرجامى براى ستمكاران به دور نيست » .\r\nمورخين مدعيند كه ميان امام على ( ع ) و معاوية بن هند ، نامه‌ها پياپى رد و بدل شد . معاويه در نامه‌هايش سعى مىكرد افكار عمومى را گمراه سازد لذا از عثمان و قاتلان آن بسيار ياد مىكرد و خواهان كناره‌گيرى امام و ارجاع مسأله خلافت به مسلمانان تا خود طى شورايى خليفهء خود را انتخاب كنند و از اين قبيل نيرنگ و فريبها و مغلطه‌جويىها ، مىگرديد .\r\nحال اگر به ادعاى خود به خاطر عثمان به خشم آمده بود لازم بود كه پيش از هر كار بيعت كند و سپس قاتلان را در صورتى كه اولياء عثمان اجازه‌اش مىدادند به خليفه قانونى ارجاع مىداد و بدون چنين اجازه‌اى كمترين حقى در خونخواهى عثمان حتى در صورتى كه مظلوم كشته شده بود - بنا به آنچه در برخى پاسخهاى امام به او آمده بود -\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nنداشت .\r\nطمعهاى معاويه در خلافت بر كسى پوشيده نبود و ارتشى كه فراهم آورده و تدارك ديده بود تنها براى جنگ با هر آن كس كه عهده‌دار خلافت شود بود و اگر طلحة يا زبير نيز از نبرد بصره پيروز بيرون مىآمدند و يكى از ايشان ، عهده‌دار خلافت مىشد نيز همين برخوردى را كه با على ( ع ) داشت با وى مىكرد و نزد على ( ع ) مىآمد و او را براى برپا كردن فتنه ، تحريك مىكرد همچنانكه پدرش روزى كه مردم با ابو بكر بيعت كردند چنين كرد . او با دعوت به بازگرداندن موضوع خلافت به شوراى ميان مسلمانان آن هم پس از قصاص گرفتن از كشندگان عثمان ، مردم را گمراه مىكرد و بدون ترديد شورايى كه دعوت بدان مىكرد مهاجرين و انصار اهل حجاز و عراق در آن نقشى نداشتند زيرا همهء برنامه‌ها - به ادعاى او و بنا به آنچه از نامه‌هايش به امير المؤمنين بر مىآمد - زير سر آنها بود . در اين نامه‌ها آمده بود كه مردم تنها در پى جنگ با تو هستند مگر آنكه قاتلان عثمان را تسليمشان كنى و وقتى اين كار را كردى شورايى از مسلمانان تشكيل مىشود و هم اينك اهل حجاز بر مردم حاكم شده در حالى كه از اين پس اهل شام بايد بر مردم حكومت كنند .\r\nبنابراين اهل شام به تنهايى خليفه را انتخاب مىكنند زيرا به زعم معاوية بن - ابى سفيان ، آنها حكومت كنندگان بر مردم‌اند و بدون ترديد وقتى حق انتخاب با آنها باشد جز معاويه را بر نخواهند گزيد بويژه كه همهء كين‌توزان و طمع‌دارانى چون بنى امية ، در آن جمع‌اند و عمرو بن العاص نيز كه ولايت مصر را به وعده داده در صورت به قدرت - رسيدن به دلخواه در آن تصرف خواهد كرد گواينكه معاويه و عمرو بن العاص آنچنان كه از برخى گفتگوهاى آنان برمىآيد به يكديگر بدبين هستند و نسبت به هم كين مىورزند .\r\nدر اين رابطه در « الآداب السلطانيه » ابن الطقطقى آمده است كه روزى معاويه به گروهى از همنشينانش گفت : شگفت‌ترين چيزها كدام است . هر يك از حضار نظر خويش را ابراز داشت ، عمرو بن العاص نيز حضور داشت و گفت : عجيبترين چيزها آن است كه باطل حق را مغلوب سازد و منظورش جريان درگيرى ميان على و معاويه بود ، معاويه قصد او را درك كرد و فهميد كه تنها او را منظور دارد لذا چنين پاسخش داد :\r\nشگفت‌انگيزترين چيزها آن است كه انسان چيزى را به كسى كه مستحقش نيست ندهد بويژه به كسى كه بيمى هم از او ندارد .\r\nعمرو بن العاص برخورد ديگرى نيز دارد كه نشان مىدهد معاويه را خوب\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nمىشناخته و كمترين ترديدى در حق و فضل على حتى يك لحظه به خود راه نداده ولى مصلحت‌انديشى هميشه براى او از همه چيز مهمتر بوده است .\r\nمورخين روايت كرده‌اند كه وقتى معاويه بر مصر چيره شد نسبت به انجام وعده‌اى كه در كارگزارى مصر به عمرو بن العاص داده بود تعلل ورزيد عمرو بن العاص نيز قصيده‌اى برايش فرستاد كه در آن آمده بود :\r\n- معاويه حق مرا نسبت به خود فراموش مكن و از راه حق و حقيقت ، بيراهه مرو .\r\n- اى ابن هند ( معاويه ) ما از نادانى خود ترا در برابر آن سرور بزرگوار يارى داديم .\r\n- در حالى كه ميان شما دو تن [ معاويه و على 
  ] هيچ نسبتى وجود نداشت شمشير كجا و داس كجا ؟\r\n- پروين كجا و خاك زمين كجا معاويه كجا و على كجا ؟\r\nاين لغزشهايى كه هر از گاهى از آن دو بروز مىيافت تأكيد كنندهء آنند كه آن دو را مودت دو جانبه و مصالح امت گرد هم نمىآورد بلكه منافع و آز آنها را به يكديگر نزديك ساخته بود لذا آنها آماده بودند تا براى تحقق هدفى كه آنها را به يكديگر پيوند مىداد دست بر هر كارى بزنند حال آنكه دشمن آنها ، هدفى جز حق و حقيقت نداشت و تنها در راه حق به جنگ مىپرداخت و نمىتوانست در اين راه از باطل و ستمگران يارى بجويد و راهى جز حق بپيمايد و اعم از اينكه به حق دست يافته باشد يا نيافته باشد برايش كافى بود كه به خاطر آن جهاد كرده و حتى اگر زير پرچم آن ، جانش را از دست بدهد در نظر او پيروزى بزرگ و آشكارى است و ارزشهايى پيروز شده‌اند كه تا ابد ، چراغ راه نسلها خواهند بود .\r\nخلاصه اينكه نامه‌ها و فرستادگانى كه ميان دو طرف رد و بدل شد به وحدت كلمه‌اى كه على ( ع ) در نظر داشت ، منجر نگرديد و جز شمشير ، راه ديگرى براى تحقق گفته‌هايش باقى نماند معاويه نيز بيش از يك صد هزار جنگجو از اهل شام را گرد آورد و خود به سوى عراق ، آنان را فرماندهى كرد . وقتى خبر اين جريان به سمع امير المؤمنين رسيد ارتش خود را تجهيز كرد و به سوى خارج از مرزهاى عراق رهسپار شد تا راه بر معاويه و يارانش را پيش از رسيدن آنها به عراق و غارت و چپاول زمين و مردم آن و فتنه‌جويى و فسادانگيزى در آن ، ببندد .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nنبرد صفين و حوادث مربوط به آن\r\nمعاويه به اتفاق همراهانش در ساحل فرات در دشت صفين وارد شد و بر آب مسلط گرديد ، امير المؤمنين نيز در دشت وسيعى نه چندان دور از آن ، مستقر گرديد .\r\nمعاويه آب را به روى مردم عراق بست و نوشيدن حتى يك قطره از آن را از ايشان دريغ كرد تشنگى آنها و چهارپايانشان را از پاى در آورد ، امير المؤمنين فرستاده نزد آنان فرستاد كه ما به اينجا نيامده‌ايم كه آب و علف را در چنگ خود گيريم و اگر اين كار را هم كرديم و پيش از شما به آن مىرسيديم ، آن را از شما دريغ نمىكرديم .\r\nبرخى راويان مدعيند كه ابن العاص سعى كرد معاويه را متقاعد سازد تا تحريم آب را از ايشان بردارد ولى معاويه زير بار نرفت و گفت : به خدا كه اين نخستين پيروزى ( ما ) است خداوند سيرابم نسازد اگر بگذارم آنها بنوشند تا بدين وسيله بر من چيره گردند .\r\nو يارانش از هر سوى فرياد بر آوردند كه : به خدا كه هرگز طعم آب را نخواهيد چشيد تا اينكه از تشنگى به هلاكت رسيد . و على ( ع ) چنان كه از بيشتر رواياتى كه به توصيف آن حوادث پرداخته‌اند بر مىآيد مايل نبود كه بدين سرعت ، آتش جنگ شعله‌ور شود و مىخواست به تلاشهاى پيشين خود ادامه دهد تا شايد وحدت كلمه حاصل شود و اتمام حجت ، كامل گردد ولى برخورد معاويه و يارانش در مسأله آب او را واداشت تا براى نجات دهها هزار نفرى كه همراهش بودند از مرگ بر اثر تشنگى ، به زور متوسل شود لذا مالك اشتر را در رأس دسته‌اى از لشكريانش گسيل داشت و آنها قهرمانى بىنظيرى از خود نشان دادند و موفق گرديد طى ساعتهاى اندكى ، آب را از اهل شام بازستانند . در اينجا ، بنا به روايت ابن قتيبة عمرو بن العاص به سرزنش معاويه پرداخت\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nزيرا به نصيحت او توجه نكرده بود و به او گفت : حال اى معاويه چه مىگويى اگر على بن ابى طالب همان گونه كه تو كردى ، آب را از تو دريغ دارد ؟ آيا تو هم همان گونه كه آنها بر تو ضربه وارد آوردند بر ايشان ضربه وارد مىآورى ؟ و در ادامه گفت : على كسى نيست كه آنچه تو بر او روا داشتى بر تو و لشكريانت روا دارد .\r\nعمرو بن العاص و معاويه ، على ( ع ) را خوب مىشناسند و مىدانند كه او تا جايى كه جايى براى بخشش باشد اقدام به مجازات و مقابله به مثل نمىكند و از اخلاق او نيست كه آب را كه از مباحات عمومى است از مخلوقات زمين دريغ داد و او كسى نيست كه پيروزى را آنگونه كه ابن هند و حكامى از قبيل او مىكنند ، با ستم بدست آورد لذا هر دو مطمئن بودند كه على آب را حتى اگر باعث پيروزيشان بر وى گردد ، از آنها دريغ نخواهد كرد .\r\nبرخى ياران او ، سعى كردند قانعش سازند تا او نيز مقابله به مثل كند و و لو براى مدتى كوتاه همان كارى كه آنها كردند با ايشان كند ولى او قاطعانه رد كرد و به دشمنان خود كه ساعتهاى اندكى پيش تهديد به مرگ از تشنگىاش مىكردند اجازه داد تا همچون يارانش ، از آب استفاده كنند .\r\nاين اقدام بزرگوارانه به تنهايى كافى بود تا اگر اهل شام اندكى از اخلاق و منش و الا داشتند حقيقت هر يك از طرفين را درك كنند و متوجه شوند كه با يارى رساندن به معاويه ، شر را عليه خير ، باطل را عليه حق و طغيان و ناجوانمردى را عليه بخشش و انعطاف و مهربانى ، يارى مىدهند .\r\nهر دو لشكر بر جاى خود بودند و به تساوى از آب ، بهره مىگرفتند و على ، بنا به عادت خود ، تلاشها و كوششهاى خود را براى صلح و مسالمت ادامه مىداد و قلب و سينه خود را براى اهل شام و سران آنان ، مىگشود ولى در اين تلاشها ناكام ماند معاويه فرمان مىداد تا او را دشنام و ناسزا گويند اهل عراق نيز وقتى ناسزاى آنان را شنيدند معاويه را به باد ناسزا گرفتند و فحش و دشنام ميان آنان رد و بدل مىشد .\r\nامير المؤمنين فرمانشان داد تا از اين كار خوددارى كنند و فرمود : من خوش ندارم كه شما گروهى ناسزاگو و دشنام دهنده باشيد ولى شما اگر كارهاى ايشان را وصف كرديد و حالشان را يادآور گشتيد گفتار درشترى بر زبان رانده و سخن گوياترى و قابل‌توجيه‌ترى گفته‌ايد و افزود كه : به جاى ناسزا بگوييد :\r\nپروردگارا از ريختن خون ما و آنها ، پيش گير و ميان ما و ايشان صلح برقرار كن و\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nآنان را از گمراهى نجات ده تا آن كس كه حق را نشناخته بشناسد و آن كس كه به تجاوز و ستم پرداخته از آن بازگردد .\r\nو وقتى كه يارانش در فرمان جنگ دادن او را پرتأنى يافتند و برخى وى را به ترديد در مورد اهل شام ، متهم ساختند و برخى ديگر به ترسويى ، فرمود : به خدا سوگند كه هيچ باكى ندارم چه مرگ بر من آيد و چه من با مرگ دسته و پنجه نرم كنم و در مورد اينكه مىگوييد نسبت به اهل شام ترديد دارم ، به خدا سوگند هيچ وقت دستم به جنگ نرفت مگر آنكه اميد داشته باشم كه گروهى به من بپيوندند و هدايت شوند و به چراغم راه يابند و اين برايم بهتر از آن است كه همچنانكه گمراه است به جنگش بپردازم و بر گناهانش و گناه‌كاريش پاى فشارد . آنگاه فرمود :\r\nپروردگارا تو مىدانى كه اگر بدانم رضاى تو در آن است كه نوك شمشيرم را در شكمم فرو كنم و آنگاه روى آن خم شوم تا شمشير از پشتم در آيد اين كار را مىكنم خداوندا من امروز كار نيكى بهتر از جهاد با اين فاسقان نمىدانم و اگر كارى كه ترا بيشتر خشنود مىسازد مىدانستم همان را انجام مىدادم .\r\nو در ادامه فرمود :\r\nخدايا ! اى پروردگار زمين كه آن را جاى زندگى آدميان و چهار پايان و پرندگان و حشرات و جانوران بىشمار ديگرى كه به نظر نمىآيند نمودى . خدايا اى پديدآورندهء كوههاى استوارى كه آنها را هميشه پايدار و پناهگاه آفريدگانت فرمودى اگر ما را بر دشمنانمان پيروز گردانيدى ، ستمكارى و مردم آزارى را از نهادمان دور ساز و دلهايمان را با پرتو حق جلا داده بپرداز و چنانچه آنها را بر ما چيره كردى از شهادت برخوردارمان بدار و زنهار در بوتهء فتنه و پريشانيمان مگذار .\r\nدر اينجا و پس از آنكه اهل شام دهها بار بىحرمتى كردند و تعدادى كشته از آنها بجاى گذاشتند ناگزير مىبايست به يارانش اجازه و فرمان جنگ مىداد همين كار را نيز كرد و نبرد سختى ميان طرفين با شدت تمام درگير شد كه تاريخ نمونه آن را به ياد نداشت .\r\nدر اينجا نمىخواهم جزئيات نبردهايى را كه ماهها به طول انجاميد و بيش از صد هزار قربانى از مسلمانان گرفت كه جملگى را معاويه و عمرو بن العاص فريفتند و آنان را به چنان نكبتى كشاندند ، تشريح كنم چه در كتب تاريخ كه دهها كتاب را مىتوان بر شمرد جريان مفصل آن را كه دوستان و دشمنان هر دو طرف افزوده‌هاى نبوده را چاشنى\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nآن كرده‌اند همه آمده و خواننده مىتواند به آنها مراجعه كند و من تنها به اين گفته بسنده مىكنم كه ، ميان طرفين نبردى جريان داشت كه همه مرزهاى خشونت و - درنده‌خويى را پشت سر گذاشت . امير المؤمنين به اتفاق همراهانش از مهاجرين و انصارى كه زنده مانده بودند و پيشاپيش آنها عمار ياسر و صحابهء پاك رسول خدا به سوى اهل شام پيش آمدند و عمار با صدايى كه اهل شام آن را مىشنيدند فرياد مىزد : به خدا سوگند اگر آنچنان بر ما ضربه وارد آوردند كه به نخلهاى « هجر » عقب‌نشينى كنيم بازهم مىدانيم كه ما برحقيم و آنها بر باطل هستند و همچنانكه نيزه‌ها و ضربه‌ها را با سينه و گردن خود استقبال مىكرد پيش مىرفت و آنگاه به ميان دو صف مىايستاد و دستانش را بلند مىكرد و مىگفت : خداوندا هيچ كارى را از جهاد با اين قوم نمىشناسم كه ترا بيشتر خشنود سازد و اگر كارى خوشايندتر سراغ داشتم همان را انجام مىدادم .\r\nبسيارى از طرفداران معاويه ، از اين موضوع عمار و عزم صادقانه‌اش بر ادامهء نبرد و مبارزهء تا آخر ، متزلزل گرديدند زيرا سخنان پيامبر بر هيچ‌كس از سرشناسان مسلمان پوشيده نبود و مردم همچون آيه قرآنى ، آن را زبان به زبان مىگفتند : خوشا به سعادت عمار كه گروه ستم پيشه‌اى او را مىكشند عمار با حق است و هركجا حق باشد او نيز همانجاست و اينك اين عمار است كه پا به پاى على بن ابى طالب مىجنگد و پرصلابت مىرزمد و مىگويد : كارى از جهاد با معاويه نمىشناسم كه ترا بيشتر خشنود سازد بنابراين معاويه و ستمگرانى كه به كمكش شتافته‌اند از جفاپيشگان به رسول خدايى بشمار مىروند كه از پيش خود سخن نمىگويد و قرآن كريم نيز مسلمانان را بنا به آنچه در آيهء ذيل وارد شده به مسلمانان فرمان مىدهد تا با گروه جفاپيشگان بجنگد تا تن به فرمان خدا دهند :\r\n « وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ »  ( الحجرات - 9 ) و اگر دو طايفه از اهل ايمان به قتال و دشمنى برخيزند شما مؤمنان در ميان آنها صلح برقرار كنيد و اگر يك قوم بر ديگرى ظلم كرد با آن طايفهء ظالم قتال كنيد تا به فرمان خدا بازآيد ( و ترك ستم كند ) .\r\nبنابراين او ( عمار ياسر ) ، به حكم قرآن مىجنگد . چنين انديشه‌هايى بسيارى از كسانى را كه معاويه و ابن العاص فريفته بود به خود آورد و شگفت زده كرد و اينك اين صداى رساى اوست كه در همه سوى ميدان نبرد طنين افكنده و رفتن به بهشت را نويد مىدهد : بندگان خدا پيش رويد پدر و مادرم به قربان شما حبيبم رسول خدا ، خبرم\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nداده كه نوشيدنىام از دنيا ماست آميخته با آبست و گروه جفا پيشه‌اى مرا مىكشند نزديك بود كه ارتش معاويه از هم فرو پاشد و متزلزل شود بويژه هنگامى كه مشاهده كردند ذى الكلاع الحميرى را كه به اتفاق همراهان هم عشيره‌اش و هم‌پيمانانشان سعى مىكردند مادام كه عمار ياسر در كنار على بن ابى طالب است خود را از معركه كنار گيرند .\r\nجريان دهان به دهان شدن سخنان پيامبر دربارهء عمار در ميان لشكريان معاويه ، به گوش او رسيد لذا وزير خود عمرو بن العاص را فراخواند و راه برون رفت از اين بحران را با وى به مشورت نشست او نيز با ذى الكلاع و ديگران سران ارتش به گفتگو نشست و بر ايشان سوگند ياد كرد كه بالاخره عمار ياسر به صف آنها خواهد پيوست و از آنها خواست تا به نبرد خود به انتظار روزهاى آينده‌اى كه عمار را زير پرچم معاويه خواهند ديد ، ادامه دهند . آنها نيز با بيم و اميد ، آرام گرفتند و روزها گذشت و جنگ روز به روز شدت بيشترى مىيافت و امير المؤمنين ( ع ) به اتفاق همراهان خود همچون صاعقه مرگ بر ارتشيان شام يورش مىبرد و با هر ضربه‌اى كه بر كسى وارد مىكرد او را روانه جهنم مىكرد و هر يك از مفسده‌جويان اصلى كه با او برخورد مىكردند در صورت عدم موفقيت در فرار ، با نشان دادن شرم خود ، او را از خويشتن دور مىكردند .\r\nدر يكى از روزهاى نبرد ، عمار ياسر با نيزهء ابو العارية الجهنى از پاى در آمد و در همان روز نيز « ذى الكلاع الحميرى » نيز كشته شد چهرهء معاويه از اين تصادف از هم شكفت و گفت : به خدا كه اگر پس از كشته شدن عمار ياسر ، ذى الكلاع زنده بود همهء لشكر به سوى على بن ابى طالب رهسپار مىشدند .\r\nبرخى راويان از برده‌اى متعلق به عمر بن الخطاب نقل قول كرده‌اند كه گفته است : در نبردهاى نخست صفين همراه معاويه بن ابى سفيان بودم و يارانش مىگفتند : نه به خدا ما عمار ياسر را نمىكشيم چه اگر او را بكشيم ما همانى هستيم كه مىگويند . و هنگامى كه كشته شد نزد عمرو بن العاص آمده و به او گفتم : نشنيده‌اى كه رسول خدا دربارهء عمار چه گفته است . پاسخ داد : شنيده‌ام كه مىفرمود : او را گروه جفا پيشه‌اى مىكشند .\r\nگفتم اينك او كشته شده است . ولى او باور نمىكرد تا اينكه به چشم خود ديد . رنگ از چهره‌اش پريد آنگاه روى خود را برگرداند و گفت : او را كسى كشته كه به اينجا آورده و در معرض كشتن قرار داده است معاويه نيز اين را از او گرفت و ميان يارانش به تكرار آن پرداخت .\r\nو گاهى ديگر مىگفت : مىبينى كه پيامبر خدا ما را گروه جفا پيشه خطاب كرده و\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمگر ما كسانى نيستيم كه نسبت به خون عثمان جفا كرده و به انتقام خون ؛ گروهى اين سخنش را پذيرفتند و آرام يافتند و گروهى ديگر نيز همچنان در ترديد و حيرت خود باقى ماندند و با اين حال تعصبهاى قبيله‌اى براى مدت طولانى نقش خود را در تداوم جنگ ايفا كرد و هر دو طرف از آن بهره‌ها بردند تا بالاخره نبرد بزرگ و سرنوشت‌ساز رسيد كه بيمش از يك هفته شب و روز به طول انجاميد و طى آن اهل عراق قهرمانى بىنظيرى از خود نشان دادند و اهل شام را تار و مار كردند و قواى آنان را از ميان بردند و بنا به آنچه برخى مورخين اظهار داشته‌اند تعداد كشته‌هاى طرفين به بيش از شصت هزار كشته رسيد و مىرفت كه ارتش عراق بر مقر فرماندهى معاويه چيره گردد و او را زنده ، دستگير كند او نيز اسبش را سوار شد و قصد فرار كرد و در همين حال امير المؤمنين پيشاپيش يارانش با هر گروه كه مواجه مىشد ، آشفته بودند و راه گريز مىيافتند .\r\nابن قتيبة در « الامامة و السياسة » اظهار مىدارد كه على ( ع ) در دل شب ، نداى رفتن سر داد وقتى معاويه سر و صداى شتران را شنيد ابن العاص را فراخواند و به او گفت :\r\nچه مىبينى ؟ گفت : بگمانم قصد فرار كرده است . ولى هنگامى كه صبح شد على ( ع ) را ديدند كه به اتفاق يارانش و در نزديكى آنها و با ايشان در آميخته است در اينجا عمرو بن العاص به معاويه اشاره كرد كه قرآنها را بر سر نيزه‌ها بلند كنند اين كار را كردند و مردم را بدين اميد كه جنگى را كه مىرفت همهء اهل شام را به كام خود گيرد متوقف سازند ، بدان فراخواندند و اين صدا از سوى معاويه بلند شد كه : اى اهل عراق اين كتاب خداست كه ميان ما و شما قرار گرفته بياييد تا بدان عمل كنيم پس از كشته شدن اهل شام چه كسى بايد به بازماندگان آنان و مرزهاى شام بپردازد و پس از كشته شدن اهل عراق چه كسى بايد به بازماندگان آنان و مرزهاى عراق بپردازد و براى جهاد با روميان و كفار چه كسى رهسپار مىشود و در همين باره است كه النجاشى مىگويد :\r\n- صبح كه شد اهل شام نيزه‌ها را بلند كردند كه روى آن كتاب خدا قرآن قرار داشت .\r\n- و ندا سر دادند به على كه اى پسر عموى محمد آيا از هلاك گشتن ثقلين ، باك ندارى ؟\r\nو در روايت « انساب الاشراف » آمده كه على ( ع ) وقتى قرآنها را بر سر نيزه‌ها ديد كه بالا رفته‌اند فرمود : به خدا سوگند كه آنان اهل قرآن نيستند و تنها براى مكر و\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nفريب ، آن را وسيله قرار داده‌اند . آنها شنيده‌اند كه من در برابر حريفان جنگ جمل قرآن بالا برده‌ام آنها نيز همانند آن كردند ولى آنچه من آن وقت مىخواستم نمىخواهند لذا به كار آنها توجه مكنيد و بر يقين و ثبات خود پاى بر جا باشيد .\r\nو پس از آنكه نبرد مىرفت تا به سود امير المؤمنين پايان يابد و معاويه در صورتى كه برخى اعراب او را به شكيبايى و وقت‌كشى فرانمىخواندند ، آماده فرار مىگرديد ابن العاص هوش و نيرنگ خود را به كار بست و فرمان داد تا قرآنها را بر افرازند و همچنانكه امير المؤمنين در بصره كرد ، به حكم آن مراجعه كنند ولى اين كجا و آن كجا ؟\r\nعلى در نبرد بصره قرآنها را در ميان دو صف وقتى بر افراشت كه پيش از آن با آنها گفتگو كرده بود و تمام سعى خود را براى جلوگيرى از خونريزى و تحقق وحدت كلمه به كار برده بود ولى از آن همه تلاش و كوششها كه طرفى نبسته بود آنان را به حكميت قرآن فراخوانده بود و به كار بست احكام آن دعوت كرده بود تا از جنگ و خونريزى و آثار شوم و نكبت‌بار آن جلوگيرى كرده باشد و خود در عين حال مطمئن بود كه نتايج اين جنگ به سود وى تمام مىشود ولى پيروزى با خشونت و قدرت را پيروزى نمىدانست .\r\nو از آن دم كه وارد كوفه گرديد با اهل شام برخورد كسى را داشت كه همواره مىخواست از جنگ و جنگيدن بپرهيزد و خود را دور از آن نگاه دارد و مدت زمانى را با آنها از طريق نامه‌نگارى و گسيل كردن فرستادگان طى كرد و از نتايج جنگ و اثرات شومى كه بر مسلمانان بجاى مىگذارد برحذرشان داشت و آنگاه كه بر آب مسلط شد والاترين نمونه‌هاى بخشندگى و عطوفت و مهر را در مورد آنها به كار بست و آب را براى آنها و يارانش به طور تساوى و يكسان ، دست يافتنى ساخت زيرا او صاحب رسالتى است كه مىخواهد آن را بگستراند و طالب حقى است كه مىخواهد مردم را بدان خود دهد ولى معاويه براى قدرت و تنها براى آن مىجنگيد . او با همان روحى كه ابو سفيان و همسرش هند و خانوادهء امويش با رسالت محمد بن عبد اللّه سر ستيز داشتند ، مىجنگيد لذا او تنها هنگامى كه جنگ از پايش در آورده بود و آخرين اميد پيروزيش را بر باد داده بود اقدام به بر افراشتن قرآن بر نيزه‌ها و رجوع به آن كرد و با اين حال دعوت به آن نمىكرد تا حكم آن را به كار بندد بلكه بدين منظور كه نفس خود را بازيابد و در ميان ارتش عراق با شيوه جديدى در نيرنگ و فريب و آن هم پس از ناكامىاش در جبههء نبرد واقعى با ارتش و سلاح ، شكاف و رخنه و جنددستگى ايجاد كند . اين خواسته‌اش نيز بر آورده شد چه همين‌كه مسئلهء حكميت قرآن در ميان اهل كوفه شايع گرديد صداهاى\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nخائنين از اينجا و آنجا مبنى بر موافقت با آن و تن دادن به حكم قرآن برخاست ؛ تو گويى با برافراشتگان قرآن قرار قبلى داشتند . اشعث بن قيس در مورد آتش بس از همه داغتر بود و از جمله كسانى بود كه به تمايلاتشان به معاويه شناخته شده بودند و خود داراى سابقهء سرشار از فتنه‌انگيزى و دغل‌كارى بود . در زمان پيامبر ( ص ) اسلام آورده بود و پس از وفاتش همراه با مرتدين ، مرتد شده بود و آن روز با مسلمانان جنگيده بود و پس از شكست مرتدان به مدينه بازگشته بود و دين‌دارى و بازگشتش را به اسلام اعلام كرده بود و أبو بكر خواهرش « ام فردة » را گرفته بود و عمر بن الخطاب براى او اهميتى قايل نشده بود ولى در دورهء عثمان ، كارگزارى برخى ايالات را به وى محول كرده بودند و على ( ع ) او را معزول داشته بود و با وى در كوفه مانده بود ولى كارهاى او را با احتياط زير نظر داشت و داراى مواضع و اخبارى است كه مورخين نقل كرده و نشان مىدهند كه امير المؤمنين هرگز به او اطمينان نكرده بود . علاوه بر او ، ديگرانى نيز بودند كه معاويه آنها را تطميع كرده و با وعد و وعيد و كمكهاى مالى فراوان باعث شده بود كه اينك او را تأييد كنند و به دنبال آن تأييد وسيعى از سوى سران عراق پيدا كند و حضرت على ( ع ) را وادار كنند تا پس از مشاجرات طولانى و دردناكى كه در صفوف عراقيها تزلزلى پديد آورد تن به اين پيشنهاد دهد و حكميت را قبول كند و متون تاريخى تأكيد دارند كه لشكريان بسيارى از عراق چشم به معاويه دوخته و طمع به بذل و بخشش‌هاى او داشته‌اند .\r\nدر شرح نهج البلاغة آمده است كه وقتى قبيلهء « عك » و « اشعريها » شرطهايى در مورد حق و حساب با معاويه گذاشتند و آنچه مىخواستند بدست آوردند ديگر در ميان اهل عراق از آنان كه ريگى به كفش داشتند كسى نبود كه طمع به معاويه و چشم به او ندوخته بود بطورى كه جريان بر همه آشكار گشته بود و ديگر شواهد و ارقامى كه در اينجا و آنجا ، پژوهنده به آنها برخورد خواهد كرد . به علاوه بايد دانست كه ارتش عراق آميخته‌اى از عراقيها ، حجازيها و اهل بصره بود و در ميان آنها طرفداران عثمان و حتى از جمله شكست‌خوردگان نبرد بصره يافت مىشد كه اينان در جنگ به همراه على نه با انگيزهء ايمان به حق او و تن دادن به حكومتش بلكه با خصومت نسبت به او چون در بصره آنان را از هم پاشيده بود و عشيره و قبيله‌شان را پراكنده بود - مىجنگيدند و رهبران آنان به واسطهء مزدوران معاويه كه در عراق پراكنده بودند در تماس با او بودند .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nدر برخى روايات آمده كه آنها طى روزهاى صلح و بخصوص در ماه‌هاى حرام آنسان ، با اهل شام در مىآميختند و به تعارف و مشورت در كارهايشان مىپرداختند و از اوضاع خود براى يكديگر مىگفتند و حتى برخى از آنان مستقيما با معاويه و ابن العاص تماس مىگرفتند و آنچنان كه در شرح نهج البلاغة به نقل از سفيان بن عاصم بن كليب الحرثى و او از پدرش و آن يك از ابن عباس آورده كه مىگويد : معاويه به من گفت كه روزى كه نزديك بود بدست ارتش عراق ، اسير شود و اسبى گريز پا براى فرار وى در نظر گرفته بودند و در همين حال يكى از اهل عراق به نزدش آمد و به او گفت : من ياران على را در آغاز شبى از شبهاى اول ماه رها كردم . آنگاه بود كه ماندم و از فرار منصرف شدم . معاويه به تعبير راوى از معرفى كسى كه حالت ارتش را برايش توصيف كرده بود ، خوددارى كرد .\r\nپس از اين زمينه ، بعيد نيست كه انديشه بر افراشتن قرآنها و دعوت به حكميت ، زاييدهء شكستى باشد كه ارتش معاويه نزديك بود گرفتارش آيد و حتى توطئه از پيش تنظيم‌شده‌اى بوده باشد كه معاويه و ابن العاص و اشعث بن قيس و ديگر خيانتكاران و كين‌توزان و طمع‌كاران اهل عراق طى همان روزهاى نخست نبرد ، يا طى ماه محرمى كه دست از نبرد كشيدند آن هم به قصد تفرقه‌افكنى در ارتش و مفسده‌جويى در آن در صورتى كه چيرگى به سلاح بر آن برايشان دشوار شود ، به توافق رسيده بودند ، به اين هدف خود نيز رسيدند همين‌كه اهل شام قرآنها را بر سر نيزه برافراشتند و نداى مراجعه به آن سر دادند صدايشان از هر سوى بالا گرفت و خواستار آتش بس و رجوع به حكم قرآن گرديدند حال آنكه امير المؤمنين نسبت به ادامهء نبرد و نتايجى كه از اين نيرنگ و توطئه ببار خواهد آمد برحذرشان مىداشت ، آنچه كه تأكيد مىكند كه بر افراشتن قرآن كارى از پيش تنظيم شده بوده و با آن دسته‌جات روى آن توافق شده بود تا در صورت ناتوان ماندن ارتش شام در تحقق پيروزى ، ارتش عراق را از هم فرو پاشند اينست كه همان كسانى كه از هر سوى نداى ارجاع به قرآن و حكميت را سر دادند پس از حصول توافق و نوشته شدن موافقتنامه ، به امام پشت كردند و شمشير خود را عليه امير المؤمنين كشيدند و از او خواستند تا آن را رد كند به آنها فرمود : شما را چه مىشود آيا پس از تن دادن و عهد و ميثاق بستن ، عدول كنيم مگر خداوند نمىفرمايد :\r\nبه پيمانهاى خود وفادار باشيد و مىفرمايد : پيمانى را كه بسته‌ايد رعايت كنيد و بدان پايبند باشيد و پس از بستن پيمان ، آن را نقض نكنيد . و اوضاع همان‌گونه كه\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nمىخواستند پيش رفت . از جمله ديگر موردى كه ثابت مىكند مسأله از پيش طرح‌ريزى شده بود جنددستگى ارتش آن هم به آن سرعت و پافشارى فرماندهان آن بر آتش بس و قبول حكميت با وجودى كه با پيروزى فاصله‌اى نداشتند ، است .\r\nدر تاريخ يعقوبى آمده است كه اشعث بن قيس به اتفاق « يمانيها » به امير المؤمنين گفت : به خدا كه يا به خواستهء آنها پاسخ مثبت مىدهى يا كلا ترا به سوى آنان مىرانيم ، معاويه از او دلجويى كرده و پيش خودش او را فرا خوانده بود امام فرمود : اى مردم من از همه آنهايى كه قرآن را اجابت كرده‌اند ، محق‌تر هستم ولى معاويه و ابن العاص و ابن ابى معيط و ابن سرح و ابن مسلمة اهل دين و قرآن نيستند من آنان را پيش از شما و بهتر از شما مىشناسم هم در كودكى و هم در بزرگى با آنان رفت و آمد و نشست و برخاست داشته‌ام و در هر دوى اين دوره‌ها ، بدترين بوده‌اند هشيار باشيد كه اين سخن حقى است كه باطل از آن منظور شده است . نيرنگ و فريب است . تنها براى يك ساعت بازوانتان را در اختيار گذاريد چيزى نمانده كه حق پيروز شود و پوزهء ستمگران به خاك ماليده شود .\r\nپاسخشان اين بود كه حدود بيست هزار جنگجوى زره‌پوش به دورش جمع شدند و مىگفتند : به آنها پاسخ ده و الّا همانگونه كه عثمان را كشتيم ترا خواهيم كشت به خدا كه اگر به خواستهء آنان عمل نكنى اين كار را خواهيم كرد و ديگر رواياتى كه اشاره بدان دارند كه اكثريت افراد ارتش او همان موضعى را كه ابن اشعث و يارانش داشتند ، اتخاذ كردند و تنها جز گروه اندكى از بنى هاشم و ياران وفادارش ، كسى در فرمان او نماند . خود حضرت نيز در پاسخ به خوارجى كه به عبد اللّه بن عباس گفته بودند :\r\nما روز صفين او را تنها گذاشتيم ولى ما را به شمشيرش نزد و دو نفر حكم ، حكم خود را كردند - همچنانكه در تاريخ يعقوبى آمده ، فرموده بود : شما گروه بسيارى بوديد و حال آنكه من و خاندانم گروه انگشت شمارى بوديم .\r\nامير المؤمنين در چنين اوضاع و احوالى تنها دو راه در پيش داشت يا به جنگ ادامه دهد كه بايد با سه چهارم ارتش خود و اهل شام مىجنگيد و فرجام آن همان چيزى بود كه عمرو بن العاص مىخواست و چه بسا بعيد هم نبود كه به قيمت جانش و و جان همراهانش از اهل البيت و ياران برگزيده او تمام شود و ديگر آنكه حكميت را قبول كند كه بهر حال از آن راه اول زيان كمترى داشت لذا و پس از آنكه واقعيات را در نظر گرفت و حقيقت امر بر وى روشن گرديد ، حكميت را پذيرفت حال آنكه معاويه و\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nعمرو بن العاص در آن شرايط ترجيح مىدادند كه او جنگ را برگزيند زيرا بر او و همراهانش از اهل بيت او و ياران زبده‌اش ، زيان شديدترى وارد مىآورد .\r\nبنابراين ، پذيرش حكميت ، نتيجهء حتمى شرايط سختى بود كه امير المؤمنين به هيچ وجه گريزى از آن نداشت . راويان ، در مورد گفتگوها و بحث و مشاجراتى كه ميان طرفين وقوع يافت سخن بسيار گفته‌اند كه جز اشاره‌اى گذرا به آنها ، ما را نيازى به آنها نيست تا به آن سوى حوادثى كه معاويه از آنها بهره‌بردارى كرد و خواستهايش را تحقق بخشيد ، پى ببريم .\r\nطرفين در مورد اصل حكميت به توافق رسيدند و اهل شام در مورد اينكه عمرو بن - العاص آنان را نمايندگى كند موافقت كردند ولى عراقيها ، اختلاف شديدى در اين باره پيدا كردند و بهر حال ابو موسى الاشعرى ، براى امير المؤمنين قابل قبول نبود زيرا از خط حضرت خارج بوده و در جنگهايى كه بدينجا رسيده بود با وى شركت نكرده بود و او و گروهى از يارانش يكى از اين سه تن يعنى عبد اللّه بن عباس ، مالك اشتر يا احنف بن - قيس را برگزيدند ولى اكثريت غالبى كه ايدهء حكميت را از آغاز طرح آن از سوى معاويه پذيرفته بودند ابو موسى الاشعرى را كانديدا كردند و با قاطعيت و سرسختى بر اين خواست خود ، پافشارى كردند حال آنكه خطر او بر امير المؤمنين دست‌كمى از خطر عمرو بن - العاص و ديگر منافقين نداشت و اين خود نشانگر آن است كه كسانى كه ايدهء حكميت را مطرح كرده بودند از همان آغاز او را در نظر داشتند و اين موضوع تماما زاييدهء توطئه‌اى بود كه همچنانكه گفتيم گروه بسيارى از ارتشيان عراق را در بر مىگرفت و بالاخره حضرت ناگزير شد تا تن به انتخابشان در مورد الاشعرى بدهد همچنانكه ناگزير شده بود تن به حكميت دهد و راه ديگرى جز جنگيدن پيش رو نداشت . بدون ترديد نتايج اين هر دو ، به سود وى نبود . طرفين موافقت كردند تا توافقهاى آنان طى نوشته‌اى ثبت شود و انتخاب دو حكم و بازگشت به كتاب خدا و مشخص ساختن زمان و مكانى كه حكمين با يكديگر ملاقات و نشست خواهند داشت و نيز فراهم آوردن امان براى آنان طى انجام مأموريتى كه به ايشان محول شده بود در آن ، قيد شود .\r\nو در مورد ابو موسى الاشعرى آنچنان كه در الاستيعاب ابن عبد البر آمده است او پيش از هجرت پيامبر به مدينه اسلام آورد و به بلاد خود بازگشت و در آنجا اقامت گزيد تا اينكه نبرد خيبر در سال هفتم هجرت اتفاق افتاد در آن هنگام خود و گروهى از اشعريها به پيامبر - كه همچنان در خيبر بود - پيوست در همان زمان جعفر بن ابى طالب\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nاز حبشه بازگشته بود لذا گروهى به تعبير راوى گمان بردند كه او از مهاجرين به حبشه بوده است . عمر بن الخطاب وقتى مغيرة بن شعبه را از بصره بر كنار كرد او را بر آنجا گماشت و در آن پست بود تا اينكه عثمان بن عفان او را معزول ساخت و عبد اللّه بن عامر بن - كرن را بجايش گمارد . از اين پس ابو موسى در كوفه اقامت گزيد و وقتى مردم كوفه عليه سعيد بن العاص شوريدند و او را بيرون انداختند براى عثمان نوشتند كه ابو موسى را بر كوفه بگمارد او نيز چنين كرد ولى امير المؤمنين ( ع ) پس از وقوف بر آن موضع مشهور او ، وى را بر كنار كرد . او نسبت به امام كين‌توز و از ايشان بيزار بود و آنگونه كه برخى محدثين اظهار مىدارند سخنان زشتى در مورد آن حضرت گفته است و به علاوه او را در شمار كسانى دانسته‌اند كه در « ليلة العقبة » راه پيامبر خدا ( ص ) را بستند .\r\nو از سويد بن غفلة نقل شده كه او گفته است : طى خلافت عثمان ، همراه ابو موسى الاشعرى بر ساحل رود فرات بودم او برايم از پيامبر خدا ( ص ) روايت كرد كه فرمود :\r\nبنى اسرائيل اختلاف كردند و همچنان اختلاف در ميان آنها بود تا اينكه دو داور گمراه را برگزيدند كه هم خود گمراه شدند و هم پيروانشان را گمراه ساختند كار اين امت نيز چنين است و دو داور گمراهى كه پيروانشان را نيز به گمراهى مىكشانند بالاخره به درگيرى آنها پايان مىبخشند ؛ به او گفتم : اى ابو موسى ، زنهار كه مبادا يكى از آنها باشى . در اين حال پيراهنش را از تن در آورد و گفت : همچنانكه پيراهنم را از تن جدا ساخته‌ام خدا را گواه مىگيرم كه از اين كار دورى گزينم . راوى در ادامه مىگويد :\r\nپيش‌بينى رسول خدا ( ص ) در مورد او تحقق يافت و به عنوان داور از سوى مردم عراق ( در جريان حكميت ) بود كه هم گمراه شد و همراهانش را به گمراهى كشاند .\r\nدر هر حال ، در شرح نهج البلاغة ابن ابى الحديد آمده كه آنها وقتى شروع به ثبت مواد توافقنامه كردند و كاتب نوشت : اين توافقنامه‌اى است كه على امير المؤمنين و معاوية بن ابى سفيان بر آن توافق كرده‌اند ، معاويه گفت : عجب مرد بدى هستم كه اعتراف مىكنم او امير المؤمنين است و با وى مىجنگم و عمرو بن العاص گفت : بايد نام او و نام پدرش را بنويسى . و هنگامى كه اهل عراق در مورد نوشتهء كاتب اصرار ورزيدند گفت كه او امير شما و نه امير ماست در اينجا ، نوشته را نزد امير المؤمنين بردند و موضوع را با ايشان در ميان گذاردند . دستور داد تا آن را پاك كنند ؛ احنف بن قيس به او گفت عنوان امير المؤمنين را از خود پاك مگردان چه بيم آن دارم كه پس از آن هرگز آن را بازنيابى . امير المؤمنين ( ع ) فرمود : چه شباهتى دارد امروز با روز حديبية\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nكه كاتب نوشته بود : اين توافقنامه‌اى است كه ميان محمد رسول خدا و سهيل بن - عمر منعقد مىشود و سهيل به حضرت گفت اگر بدانم كه تو رسول خدا هستى با تو مخالفت نمىكردم و من كه ترا از طواف خانه خدا منع كرده در حالى كه رسول او هستى ، ستمگرم حال بجاى آن بنويس محمد بن عبد اللّه . رسول خدا به من فرمود : اى على من رسول خدا و محمد بن عبد اللّه هستم و اگر بنويسند محمد بن عبد اللّه ، رسالتم كه محو نمىشود حال آنچه مىخواهند پاك شود پاك كن و تو نيز برخوردى مانند آن خواهى داشت و ناگزير بدان تن خواهى داد .\r\nو در روايت ديگرى ، عمرو بن العاص نوشته را نزد معاويه برد و از امير المؤمنين خواست تا نوشته را پاك كند و حضرت نيز داستانى را كه ميان پيامبر خدا و مشركين در روز حديبية اتفاق افتاد برايش بازگفت و فرمود : آن نوشته را آن روز من ميان خود و مشركين نوشتم و امروز ميان فرزندانشان مىنويسم همان گونه كه پيامبر خدا آن را با پدران نوعى آنها نوشت . عمرو بن العاص در پاسخ گفت : اى سبحان اللّه آيا ما را كه مسلمانيم به مشرك تشبيه مىكنى . حضرت ( ع ) فرمود : اى فرزند نابغة و تو كى يار كافران و دشمن مسلمانان نبوده‌اى ، عمرو بن العاص برخاست و در حين برخاستن مىگفت : به خدا كه از اين پس هرگز با تو هم صحبت نخواهم شد امير المؤمنين در پاسخش فرمود : به خدا كه اميدوارم خداوند ما را بر تو چيره گرداند .\r\nنوشتن توافقنامه پايان گرفت و از هر طرف ، ده تن از سران و سرشناسان ايشان ، آن را امضا كردند و آنگونه كه راويان توصيفش كردند مضمونش در اين خلاصه مىشود كه پايبند احكام خدا باشند و هر جا كه اختلافى پديد آمد به حكم قرآن مراجعه كنند و هر جا حكم قرآن را نيافتند به سنت رسول خدا ( ص ) عمل كنند و على و معاويه و مؤمنين و مسلمانان پيروانشان به داورى داوران پاىبند باشند و داوران ميان امت صلح برقرار سازند و به تفرقه و جنگ سوقشان ندهند و داوران در جايى ميان شام و حجاز ، گرد هم آيند و جز كسى كه خود مىخواهند همراهشان نباشد و طرفين در جهت فراهم آوردن شرايط مناسب براى آنها طى نشستهايى كه دارند و بعد از آن ، عمل كنند .\r\nتقريبا همهء روايات در مورد محتواى اينچنينى موافقتنامه اتفاق نظر دارند جز اينكه برخى تفاوتهاى جزئى وجود دارد كه جنبهء تناقض با اينها را ندارد در اين روايات ، چيزى كه اشاره به مطرح شدن موضوع درگيريهاى طرفين در متن توافقنامه باشد ، نيامده است حال آنكه دلايل اين درگيرى بدون كمترين شك و شبهه‌اى بر همگان\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nعيان است زيرا معاويه ، تا پيش از نبرد جمل ، خواهان محاكمه قاتلان عثمان يا تسليم ايشان به او براى گرفتن قصاص از آنها بود ولى پس از سركشى عايشه و طلحه و زبير ، موضع او تقويت شد و ديگر خواهان تعيين خليفه از طريق شورايى از مسلمانان بود بدين اميد كه او و پيروانش نيز در آن شريك باشند . امير المؤمنين در مورد خواست اول او چنين پاسخش داد كه او نيز بايد مثل همهء مسلمانان تن به حكومت جديد ( و خلافت او ) بدهد و سپس وقتى مردم جريان را به او واگذار كردند قاتلان عثمان را در صورتى كه محكوم به جنايتى كه موجب قصاص باشند شدند ، قصاص كند . و در مورد خواسته دومش ، حضرت على ( ع ) پاسخش اين بود كه خلافت بنا به نظر جمعى اهالى مكه و مدينه انجام پذيرفته و همانهايى كه با خلفاى سه‌گانهء پيش از وى بيعت كرده بودند با او نيز بيعت كرده‌اند و علاوه بر آنها ، اهالى همهء شهرها بجز شام نيز با وى بيعت كرده‌اند گواينكه تنها بيعت مهاجرين و انصار خود به تنهايى ، حاضر و غايب را ملزم بدان مىكند و از ميان مهاجرين و انصار نيز جز سه يا چهار تن ، مخالفت نكردند كه آنها نيز از مردم كناره گرفته و كس ديگرى را مطرح نكرده و از ديگرى در برابر او پشتيبانى نكرده‌اند . حال تنها اهل شام مانده‌اند كه بايد همچون ساير مردم عمل كنند و تن به بيعت دهند و گرنه به حكم اسلام و قرآنى كه جنگ با جفاپيشگان به اسلام و قرآن تا تن دادن به امر الهى واجب گردانده است ، جفا روا داشته‌اند .\r\nطبيعى است كه در چنين حالتهايى ، اين علل و اسباب را مورد توجه قرار داد و تدوينشان كرد و آنگاه بر اساس آن به حل و فصل مشكل پرداخت حال آنكه توافقنامه اينها را ناديده گرفته بود و به هيچ يك از آنها متعرض نشده بود و داوران نيز آنچنان كه از روايات مربوط بر مىآيد ، بدانها نپرداختند از برخى از اين روايات چنين بر مىآيد كه كناره گرفتن و دور گرداندن على ( ع ) از خلافت را طرفين قبول داشتند و تنها اختلافشان در مورد جانشين بود كه ابو موسى الاشعرى آنچنان كه روايات بدان تصريح دارند ، عبد اللّه بن عمر بن الخطاب را كانديدا كرد . عمرو بن العاص پاسخش داد كه عثمان بن - عفان ، مظلوم كشته شد و معاويه ولى اوست و آيهء  « وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً »  را تلاوت كرد حال آنكه مىدانيم ولى اى كه آيه بدان اشاره دارد وارث مقتول است كه اگر وارث نداشت ولى او حاكم شرع است و على ( ع ) در آن روز حاكم شرع بود و فكر نمىكنم كسى اين حقيقت را ندانسته باشد حال آنكه ابو موسى هيچ صحبتى در اين مورد به اعتراض ، نكرد و عمرو بن العاص نيز او را با وعدهء قدرت و مقام در صورت\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nموافقت وى با برگزيدن معاويه ، - آنچنان كه در جلد اول شرح نهج البلاغة آمده - اغوا كرد . پس از گفتگوهاى مفصلى ميان طرفين ، عمرو بن العاص موفق شد او را بفريبد و موافقت او را نسبت به دور گرداندن هر دو ( معاويه و على ) از خلافت ، جلب كرد و انتخاب خليفه را به مسلمانان واگذارد كه هر كس را مىخواهند برگزينند و اين چيزى بود كه عمرو بن العاص مىخواست و ابو موسى ( از سوى خود ) على را خلع كرد ولى عمرو بن العاص معاويه را تثبيت كرد و داستان مسخرهء حكميت آنگونه كه مورخين روايت كرده‌اند ، بدين ترتيب ، پايان يافت .\r\nگمان نمىكنم كه امير المؤمنين از نتايج اين حكميت ، غافل بود و نمىدانست كه چنين امرى ، موضع معاويه را تثبيت مىكند بويژه كه هر دو داور ، به يكسان به او نگاه مىكنند و مقاصد عمرو بن العاص نسبت به او ، بدتر از مقاصد و نواياى ابو موسى - الاشعرى نيست و با اين حال و با همهء اين زيانها ، خطر و زيانش كمتر از نپذيرفتن حكميت و تداوم جنگى است كه نتيجهء حتمى آن ، قرار گرفتن امير المؤمنين و گروه اندك از اصحابش به ميان دو دشمن از بىآزرم‌ترين خلق خدا معاويه و يارانش از يك سو و خائنين ارتش عراق از سوى ديگر بود . حركت برخى از كسانى كه به حكميت پشت پا زدند و بويژه پس از نوشتن توافقنامه و امضاى آن ، خواهان زير پا گذاشتنش شدند نيز تنها براى آن بود كه او را در آن فضاى مالامال خطر و خيانت ، دوباره به جنگ بكشانند لذا از ايشان نپذيرفت و با مهربانى به آرام كردنشان پرداخت و آنان را دعوت به انتخاب راهى كرد كه عافيتشان محفوظ بماند و سپس خود و از بيم آنكه مبادا اوضاع بحرانى شود و ناگزير به چيزى كه نمىخواهد تن دهد ، به شتاب صفين را به قصد عراق ، ترك كرد .\r\nروايات تصريح دارند كه او تنها دو يا سه روز پس از اعلام آتش‌بس و نوشته - شدن مواد توافقنامه در صفين ماند تا به كار قانع ساختن بازگشتگان از حكميت و آرام - كردن آنها و نيز دفن كشته‌هاى لشكريانش بپردازد و در حالى كه مالامال درد و رنج و تلخى حوادث و مرارتهايى كه جز او كسى ياراى مقاومت در برابر آنها را ندارد ، بود ، راه كوفه را پيش گرفت .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n\r\nمارقين ( بازگشتگان از دين )\r\nنبرد صفين ، پس از پيروزى چشمگيرى كه امير المؤمنين از آن خود ساخت همچنانكه گفتيم با حكميت قرار دادن عمرو بن العاص و ابو موسى الاشعرى كه تمايلات دشمنانه آنها با على بن ابى طالب معروف بود ، فرجام توطئه‌آميز و نقشه گسترده و از پيش حساب‌شده‌اى داشت و اگر ايدهء حكميت و انتخاب دو حكم آنچنان كه در تاريخ سعى شده جنبهء عادى و نه توطئهء قبلى به آن داده شود جنبهء عادى داشت نتيجه‌اى كه دو حكم بدان دست يافتند خود كافى بود تا فتنه برخاسته ، فرو نشيند و همه چيز بجاى خود بازگردد و تمامى لشكريان به گرد فرمانده عظيم خود كه در انديشه و سياست مدبرانه‌اش كه توانست چنان وضع بحرانى و بسيار خطرناك را به فرجام رساند به اوج رسيده بود جمع آيند ولى توطئه‌چينان حتى پس چنان نتايجى كه هيچ عرف و دين و منطقى آن را توجيه نمىكند همچنان به مفسده‌جوييهاى خود ادامه دادند و حركت آنها پس از تحرك كاروان امام از صفين ، شكل تازه‌اى به خود گرفت و به خطاى خويش در پذيرفتن حكميت اعتراف كردند و به درگاه خدا توبه كردند و به نزد امير المؤمنين آمده از وى درخواست كردند تا او نيز از كرده خود بازگردد و همچنانكه خود توبه كردند توبه كند و دوباره جنگ در صفين را همراه ايشان از سر گيرد . طبيعى است كه اين واكنش آنها تلاش نافرجامى بود و حضرت تن به خواستشان نداد چون به نظر من از خطرات و نتايج وخيم اين كار ، آگاه بود لذا پيش از آنكه وارد كوفه شود در جايى به نام حرورا ، از وى جدا شدند و به همين خاطر ، مورخين آنان را « حرورية » ناميدند .\r\nوقتى به آنجا پناه بردند و خود را براى جنگ آماده مىكردند امير المؤمنين\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nعبد اللّه بن عباس را نزد آنها فرستاد تا شايد از گمراهيهاى خود بازگردند و سر عقل آيند .\r\nعبد اللّه بن عباس به ايشان گفت : چه كينه‌اى از امير المؤمنين داريد گفتند : او امير مؤمنان بود ولى وقتى در دين خدا حكم كرد از ايمان خارج گرديد حال بايد پس از اذعان كردن به كفر ، توبه كند . ابن عباس در پاسخشان گفت : شايسته نيست مؤمنى كه در ايمان او شكى راه نمىيابد بر خود حكم به كفر كند گفتند : ولى او در دين خدا حكم كرد . گفت : خداوند ما را فرمان مىدهد كه در مورد قتل شكار ، حكم كنيم ( نظر خود را اعمال داريم )  « يَحْكُمُ بِهِ ذَوا عَدْلٍ مِنْكُمْ »  ( و به مثل بودن آن دو مؤمن عادل حكم كند ) .\r\nگفتند : عليه او حكم شده است و او راضى نيست . پاسخشان داد كه حكومت ( حكم كردن ) همچون امامت است و همچنانكه وقتى امام فاسق شد معصيتش واجب مىگردد حكمين نيز وقتى حكم خدا را زير پا گذاردند فاسق مىگردند و گفته‌هايشان رد مىشود . در اينجا بود كه به همديگر گفتند : نگذاريد قريش با احتجاج بر شما ، شما را محكوم كنند اين شخص ( ابن عباس ) از قومى است كه خداوند دربارهء آنها فرمود ،  « بَلْ هُمْ قَوْمٌ خَصِمُونَ »  ، ( كه آنها قومى حريف جدل و خصومتند ) و نيز فرموده :  « وَ تُنْذِرَ بِهِ قَوْماً لُدًّا »  ( و معاندان لجوج را از عذاب خدا بترسانى ) و آنگاه از بحث با او خوددارى كردند .\r\nابن عباس نزد امير المؤمنين بازگشت و جريان خود با آنها را با حضرت در ميان گذاشت . امام خود به نزد آنها رفت و به صعصعة بن صوحان العبدى فرمود : پيش آنها برو و كسى را كه سر دستهء آنهاست به من معرفى كن . گفت : او يزيد بن قيس الارحبى است .\r\nوقتى امير المؤمنين به حروراء رسيد چادرهاى آنان را يكى پس از ديگرى مورد جستجو قرار داد تا اينكه به چادر يزيد بن قيس رسيد در آنجا دو ركعت نماز بجاى آورد آنگاه بيرون شد و بر ستون خيمه تكيه زد و رو به مردم ايستاد و فرمود : اين محل جايى است كه هر كس در آن پيروز گردد روز قيامت نيز پيروز مىگردد و رو به جمعيت كرد و فرمود :\r\nشما را به خدا آيا كسى را مىشناسيد كه بيش از من از حكومت كردن بيزار باشد ؟\r\nگفتند : نه به خدا ؛ فرمود آيا مىدانيد كه شما وادار به پذيرفتنم كرديد ؟ گفتند : آرى .\r\nفرمود : پس براى چه مخالفتم كرديد و از در دشمنى با من در آمديد ؟ گفتند : ما گناه بزرگى مرتكب شديم و به درگاه خداوند توبه كرديم تو نيز به درگاهش توبه كن آنگاه به نزد تو بازمىگرديم . امام ( ع ) فرمود : من از هر گناهى ، از خدا مغفرت مىجويم .\r\nاز او پذيرفتند و همراهش به كوفه بازگشتند ، آنها به حسب اختلاف مورخين ، بين شش\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nتا ده هزار نفر بودند كه با خانواده و كسانشان در كوفه مستقر گرديدند .\r\nطى اقامتشان در كوفه ، چنين به اظهار نظر مىپرداختند كه على ( ع ) حكميت را قبول ندارد و آن را گمراهى مىداند و منتظر پروار شدن چهار پايان و جمع آمدن اموال گرديده تا دوباره به جنگ معاويه و پيروانش رود . الاشعث و امثال او از سردمداران فتنه‌انگيزى و مفسده‌جويى و توطئه‌چينى ، به حركت درآمدند ترسيدند تا اوضاع آرام گيرد و زندگى طبيعى و بىدغدغه ميان اهل كوفه و امام ، بازگردد . و با رضامندى خاطر ، به جنگ معاويه و اهل شام بپردازند و احساس كنند كه بايد آنچه را كه از آنها صادر شده و انجام داده‌اند زير پا گذارند و در آن صورت ، آماجهاى مورد نظر برنامهء حكميت ، از ميان مىرفت . لذا اشعث ، به حضور امير المؤمنين ( ع ) كه جمع گروهى از مردم بود ، رسيد و گفت كه مردم مىگويند تو از حكميت بازگشته‌اى و آن را گمراهى مىدانى و به نظرت ، پاىبندى به آن ، كفر است و همينطور ادامه داد تا مگر سخنى از او بشنود و به گوش كسانى كه به كوفه بازگشتند و با ديگر مردم آن منسجم گشتند برساند و آنان را آشفته و مضطرب كند . ولى حضرت بنا به زعم « المبرد » در جلد اول الكامل آنچنان كه در شرح نهج البلاغه ابن ابى الحديد آمده پاسخش داد كه : كسى كه مدعى است من از حكميت برگشته‌ام و آن را قبول ندارم دروغ گفته و كسى كه آن را گمراهى مىداند خود گمراه‌تر است . ابو العباس در الكامل ادامه داده مىگويد : آنها وقتى سخن امير المؤمنين به گوششان رسيد به نهروان شدند و عليه او اعلام تمرد و عصيان كردند ، گواينكه من ( نويسنده ) در اصل گفتگوى اشعث و امير المؤمنين ترديد دارم و بعيد مىدانم كه امام چنين سخنى گفته باشد .\r\nآنچه ترديدى در آن نيست آنها با تحريك اشعث و ديگرانى كه با همان نيت وى فعاليت مىكردند گروه خود را كنار كشيدند تا اهل كوفه نتوانند براى جنگيدن با معاويه آماده و مهيا شوند . و در راه به يك مسلمان و يك مسيحى برخوردند مسلمان را كشتند زيرا مخالف معتقداتشان بود و مسيحى را به امان خدا رها كردند و برخى به برخى ديگر گفتند : پيمان و تعهدتان را با پيامبرتان ، بخاطر داشته باشيد .\r\nهمچنين در راه به عبد اللّه بن جناب برخوردند كه كتاب خدا را بر گردن آويخته بود و همسرش كه پا به ماه بود نيز همراهيش مىكرد . به او گفتند : اين چيزى كه بر گردن آويخته‌اى به ما فرمان مىدهد كه ترا بكشيم . به آنها گفت آنچه را قرآن احيا كرده احيا كنيد و آنچه را ميرانده ، بميرانيد . در همان حال كه مشغول گفتگوى با او بودند يكى از\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nآنها خرمايى را كه از نخلى فرو افتاده بود بر گرفت به قصد خوردن به دهان گذاشت بر سرش فرياد آوردند و او نيز آن را بيرون انداخت و يكى ديگر نيز خوكى را كشت ، گفتند اين فساد روى زمين است و كارش را تقبيح كردند آنگاه رو سوى ابن خباب كرده گفتند : از پدرت براى ما حديثى نقل كن كه او از رسول خدا شنيده است . گفت : شنيدم كه پدرم مىگفت : پيامبر خدا ( ص ) فرمود : پس از من فتنه‌اى خواهد بود كه قلب مرد نيز همچون بدنش ، در آن مىميرد و شب مسلمان مىخوابد و روز كافر مىشود و تو نزد خدا آن كشته باش و قاتل نباش .\r\nبه او گفتند : دربارهء ابو بكر و عمر و على ( ع ) پيش از حكميت و عثمان در شش سال آخر خلافتش چه مىگويى ؟ او آنها را ستايش كرد ، گفتندش دربارهء على پس از حكميت و حكومت چه مىگويى ؟ گفت : على از همه به خدا آگاه‌تر و در دينش پرهيزگارتر و در بصيرت نافذتر است . گفتند : تو از راه درست پيروى نمىكنى بلكه تابع هواى خود و تابع ظاهر افراد هستى ، آنگاه او را بر لب رودخانه‌اى برده كشتند و پيش همسرش رفتند و شكمش را دريدند و او را و فرزندش را در كنارش ، كشتند .\r\nوقتى به سمع امام ( ع ) رسيد كه با ابن خباب و همسرش چه كردند و چه فسادى در زمين به راه انداخته‌اند به اتفاق يارانش ، به سراغ آنها رفت ؛ او براى جنگيدن با اهل شام ، آماده مىشد وقتى به نزديكى آنها رسيد فرستاده‌اى را نزد آنان گسيل كرد تا قاتلان صحابى بزرگوار عبد اللّه بن خباب و ديگر مسلمانانى را كه در سر راه خود به نهروان كشته بودند ، بدهند به فرستاده گفتند ما همگى با هم « ابن خباب » را كشته‌ايم و اگر زورمان به على بن ابى طالب و همراهانش نيز برسد آنها را نيز خواهيم كشت . آنگاه خود به سراغشان رفت و فرمود : اى دارو دستهء نابكار ، هشدارتان مىدهم كه مبادا مورد لعن و نفرين اين امت قرار گيريد شما بىهيچ برهان و سنتى اين چنين مواضعى مىگيريد حال آن كه من به شما گفته بودم كه خواست آنان بنا بر فريب و نيرنگ بود و خبرتان كرده بودم كه آنها نه دين مىشناسند و نه به قرآن پايبندند و من بهتر از شما آنها را مىشناختم آنها اهل نيرنگ و فريب هستند ولى شما ، عصيانم كرديد و وادارم كرديد تا به حكميت تن دردهم و من نيز پس از آنكه با حكمين شرط كردم و اطمينانشان گرفتم كه آنچه قرآن احيا كرده احيا كنند و آنچه را كه مردود دانسته مردود بدانند با اين كار ، موافقت كردم ولى هنگامى كه حكم كتاب و سنت را زير پاى گذاردند و بر هواى نفس خود ، عمل كردند ، تصميمشان را نپذيرفتيم و بر نظر نخستين خود ، ماندم و اينك نيز به جنگ\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nدوبارهء معاويه و يارانش بازمىگردم . گفتند : ما نيز در آنجا كه آن دو تن به حكميت برگزيده شدند بر خطا رفتيم و مرتكب كفر شديم و بدرگاه خداوند از اين كار خود ، توبه كرديم حال اگر تو نيز اقرار مىكنى كه كفر كرده‌اى و همچنانكه ما توبه كرديم توبه كنى ما نيز با تو و از تو هستيم و در غير اين صورت ، كناره مىگيريم و اگر از اين كار خوددارى كنى با تو نيز همچون با ديگران ، از در مخالفت در مىآييم . به ايشان فرمود : من پس از ايمانم به خدا و جهادم با رسول خدا و هجرتم ، به كفر خويش شهادت دهم در آن صورت از گمراهانم و پذير نخواهم بود ؛ هان شما به چه چيز ، جنگ خود با ما را ، روا داشتند و چرا عليه ما در آمديد ؟ آنها پاسخش ندادند و از هر سوى فرياد بر آوردند ، به بهشت درآييم و بر يارانش ، اسلحه كشيدند و مجروحشان ساختند . از آن سوى نيز ، از هر جهت ، نيزه ، بر ايشان باريدن گرفت و امير المؤمنين نيز به اتفاق يارانش بر آنان حمله‌ور گرديد و طى مدت زمان كوتاهى ، خداوند آنان را بر زمين انداخت تو گويى فرمان بميريد را به اجرا در آوردند .\r\nامير المؤمنين پيش از اين نيز به اطلاع يارانش رسانده بود كه از شما ده نفر كشته نمىشوند و از آنان نيز ده نفر جان سالم بدر نخواهند برد و فرجام كار نيز همان بود كه فرموده بود و چنان كه بيشتر مورخان روايت كرده‌اند از آنها جز 9 يا 8 نفر جان سالم بدر نبردند و از خودشان نيز تنها 9 نفر ، كشته شدند .\r\nدر اينجا مورخين داستان « المخدج » معروف به « ذى الثّديّة » يكى از كشته‌هاى اين نبرد را يادآور مىشوند كه پيامبر ( ص ) ، از كشته شدن خوارج و « المخدج » در ميان آنان ، امير المؤمنين را خبر كرده بود لذا پس از پايان نبرد حضرت ، جوياى او شد و در طلبش آن قدر پا فشارى كرده تا بالاخره او را در ميان كشته‌ها يافت .\r\nدر صحاح ، روايتى متفق عليه به تعبير ابن ابى الحديد و نيز در جلد اول شرح نهج البلاغه آمده كه وقتى پيامبر خدا ( ص ) پس از پايان نبرد حنين ، شروع به تقسيم غنايم فرمود مردى از بنى تميم به نام « ذا الخويعة » در برابر حضرت برخاست و به ايشان گفت : اى محمد ، عدالت را اجرا كن . فرمود : من عادلانه تقسيم كردم . آن مرد تميمى براى بار دوم و سوم ، سخنش را تكرار كرد پيامبر ( ص ) اين گونه پاسخش فرمود : از ميان قبيلهء اين مرد ، گروهى خواهند آمد كه همچنانكه تير از كمان بيرون مىرود ، از دين ، خارج مىشوند و اين كار را به هنگامى مرتكب مىشوند كه مردم ، پراكنده شده‌اند و شما نمازتان را در برابر نماز آنان حقير مىشماريد و دائما در حال قرائت قرآنند سر دستهء آنان\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nمردى سياه چهره و با دستانى ناقص است كه يكى از دستانش همچون پستان زن است و در روايت عايشه افزوده شده كه او را بهترين امت من پس از من مىكشد .\r\nو در مسند احمد به نقل از مسروق آمده كه مىگويد : عايشه به من گفت تو از فرزندان من و از دوست داشتنى ترينشان به منى . آيا اطلاعى از « المخدج » دارى ، گفتم ، آرى ؛ على بن ابى طالب بر سر رودخانه‌اى بنام نهروان ، او را به قتل رساند . گفت : برايم گواهى در اين مورد بياور . من نيز مردانى كه از اين جريان مطلع بودند به حضورش آوردم و به او گفتم : ترا به صاحب قبر سوگند مىدهم به من بگو در اين باره از پيامبر خدا ( ص ) چه شنيده‌اى ؟ گفت شنيدم كه مىفرمود : او بدترين مردم و زشت‌ترين آنهاست كه برترين مردم و نزديكترين آنها به خدا ، او را مىكشد .\r\nو در روايت ديگرى از عايشه ، وقتى به اطلاعش رسيد كه على بن ابى طالب ( ع ) او را كشته است گفت : لعنت خدا بر عمرو بن العاص برايم نوشته و به اطلاعم رساند كه او را در اسكندريّه كشته است ولى اين مانع از آن نمىشود كه آنچه در دل دارم بر زبان نياورم و چيزى را كه از پيامبر خدا شنيدم نگويم او فرموده بود كه وى را پس از من برترين امتم ، مىكشد .\r\nروايات متفق القولند كه امير المؤمنين در جستجوى او اهميت فراوانى قائل شد و هنگامى كه يارانش از پيدا كردن او عاجز ماندند خود دست به كار شد و به جستجو پرداخت تا بالاخره او را يافت و تكبير گفت و يارانش نيز همراهش تكبير گفتند . آنگاه فرمود : به خدا سوگند كه هرگز دروغ نگفتى . بدون ترديد اگر پيامبر خدا ( ص ) دربارهء اين گروه مارقين و شخص « ذى التدية » سخنى بميان نياورده بود ، امير المؤمنين آن همه در پيدا كردن او ، اصرار و پافشارى نمىفرمود و عمرو بن العاص نيز جريان را از بانو عايشه پنهان نگه نمىداشت و به وى نمىگفت كه او را در اسكندريه در جريان فتح اسلامى مصر ، كشته است .\r\nمن ( نويسنده ) در سخن گفتن از اينانى كه خوارجشان مىگويند و مورخين و مؤلفين در فرقه‌هاى اسلامى از ابتداى اسلام آنان را به عنوان هستهء نخستين تفرقه‌اى قلمدادشان كرده‌اند كه تقريبا طى يك قرن ، آرام و قرار بر حكام دولت اموى ، حرام كرد و در اين دوره حركت آنها ، از ويژگى دعوت به برابرى و عدالت اجتماعى برخوردار بود و دربارهء اصول و فروع اسلام داراى نقطه نظرهايى بودند كه ميان انديشمندان و متفكران آن روزى و آنگاه كه انديشه‌هاى « معتزله » ، « مرجئة » ، « قدرية » ، « اشاعرة » و غيره\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nمطرح مىشد ، مورد بحث و بررسى و كنكاش قرار مىگرفت حال آنكه آنها وقتى ، در برابر امير المؤمنين قرار گرفتند و تمردش كردند اين حركتشان هيچ تفاوتى و تمايزى با حركت متمردين ديگرى چون طلحه و زبير نداشت و آنچه در مورد جدلشان نسبت به حكميت ، مورخين به آنها نسبت مىدهند على رغم اينكه خود در آغاز ، طرفدارش بودند و امير المؤمنين به نتايج آن پايبند نگرديد به فرض صحت ، دلالت بر آن دارد كه آنها در منتهاى سادگى و خوش‌باورى بودند گواينكه من شخصا ( نويسنده ) همچنان معتقدم كه آنان قربانيان توطئه‌گرانى بودند كه به قصد فتنه‌انگيزى عليه حضرت ، توطئه كردند و نخست او را از ادامهء نبرد با معاويه بازداشتند و سپس به جنگ او ، سوقش دادند . كشته شدن آنها ، نتايج و اثرات بدى بر بسيارى از ياران امام بجاى گذاشت زيرا كشته‌شده‌ها بيشتر از قبايل كوفه و بصره بودند و شگفت نبود كه اين كشتار ، نزد وابستگان آن به عنوان عزيزانى كه از دست داده بودند ، اثرات سويى بجاى گذارد .\r\nوقتى امير المؤمنين كار آنها را يكسره كرد اختلاف نظر و بدبينى و ترس ، ميان يارانش راه يافت . هر چه آنان را به بيرون شدن با خود براى جنگ با معاويه فرامىخواند و پشت سر هم برايشان در اين خصوص سخنرانى مىكرد جز تعلل و مسامحه و نافرمانى از ايشان نمىديد . در پاسخش مىگفتند : تيرهاى ما تمام شده و بازوانمان خسته شده و سر نيزه‌هايمان را بايد تيز كنيم و شمشيرهايمان به بازسازى نياز دارند فرصتى ده تا آمادگى پيدا كنيم چه اين ناآمادگيها از دشمن ، خطرناكترند . حضرت مدت زمانى به اين كار ادامه داد و هر از گاهى ايشان را به بيرون آمدن و مستقر شدن در اردوگاهشان در « النخيلة » فرامىخواند ولى جز گروه بسيار اندكى - كه بجايى نمىرسيد - به تقاضايش پاسخ نمىگفتند و در عين حال « الاشعث بن قيس » و « شيث ابن الربعي » و امثال آنها همّ و غمّى جز خرابكارى و القاى ترس و وحشت بميان ديگران نداشتند و چنين القا مىكردند كه على ( ع ) نيز بايد با اهل نهروان همان برخوردى را كه عثمان مىكرد ، مىداشت و از ايشان در مىگذشت آنها گروه اندكى بودند و خطرى براى او نداشتند الاشعث اين سخن را مىگفت تا در ميان لشكريان ، پراكندگى افكند و كسانى را كه با كشته شده ، پيوند خويشى و نزديكى داشتند مالامال از دشمنى و نفرت از على ( ع ) گرداند .\r\nدر كتاب على بن ابى طالب نوشتهء عبد الكريم الخطيب آمده كه روزى على ( ع ) يارانش را مورد خطاب قرار داد و به جهادشان فراخواند و از سستى و ترسشان بر حذر\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nداشت همين‌كه سخنرانيش پايان يافت و به انتظار پاسخشان نشست ، الاشعث بر او در آمد كه : اى امير المؤمنين چرا همان گونه كه عثمان عمل كرد ، عمل نكردى ؟ امام به او فرمود : عثمان چه كار كرد ؟ گفت : از به كار بردن زور عليه شورشيان بر خويش ، خوددارى كرد و نخواست با شمشير آنان را از سر راه خود بردارد تا اينكه بالاخره كشته شد . امام در پاسخش اظهار داشت : واى بر تو كه كار مرا با كار عثمان مقايسه مىكنى اگر چنين باشد كه من بايد از شر گفته‌هايت به خدا پناه برم به خدا سوگند آنچه كه عثمان كرد بر آن كس كه دينى ندارد و حجتى در كارش نيست نيز ، زشت و ناپسند است حال آنكه ميان من و خدايم پرده‌اى نيست و حق با من است و در ادامه افزود : به خدا سوگند كسى كه به دشمنش فرصت دهد تا استخوانش بگيرد و خونش بريزد بسى ناتوان و سست دل است .\r\nآنگاه فرمود : تو اى فرزند اشعث چنين كه مىگويى باش ولى من به خدا سوگند همانم كه سرها را در معرض شمشيرها قرار دهم و مچها و دستها را براندازم و پس از آن خداوند آنچه بخواهد انجام دهد .\r\nسخنان اشعث به ميان مردم ، شايع شد و بر ترس و زبونيشان افزوده گشت و معاويه فرصت يافت تا با سران و سركرده‌هايشان بيش از پيش ، تماس پيدا كند و طى نامه‌هاى خود ، وعده و وعيدشان دهد و در آن ميان هديه‌ها و صله‌هايى تقديمشان دارد و خواستهايشان را بر آورده سازد و به آينده نويدشان دهد تا اينكه بالاخره وجدانشان را خريد و آنان را بر امام و پيشوايشان ، برانگيخت و چنانشان ساخت كه در زبان ، اطاعتش كنند و در دل به نافرمانى و پشت كردن به او ، بپردازند .\r\nخلاصه آنكه ، توطئه‌گران از اهل عراق توانستند همهء آرزوها و خواستهاى معاويه را برايش بر آورده سازند و حركت امام ( ع ) را مختل كنند و آنچنان دشواريها و تنگناهايى براى ايشان فراهم آوردند تا نتواند دوباره به مصاف اهل شام رود همين‌گونه هم شد چه هنوز نبرد نهروان پايان نيافته در بيشتر نواحى عراق ، دچار شكست و ناكامى گرديدند و نبرد نهروان در ميان قبايل و خانواده‌هايشان گسستگيهايى بجاى گذاشت كه نمىشد بسادگى از آنها گذشت بويژه كه توطئه‌گرانى كه در رابطه با معاويه بودند آنان را با پول و وسيله يارى مىكردند و هر از گاهى كسى با صد يا دويست تن قد علم مىكرد ؛ امير المؤمنين ( ع ) نيز ناچار مىشد كسى از يارانش را به همراهى شمارى از لشكريانش گسيلش دارد تا با متمردين ، بجنگد و وقتى آنان را كشت يا فرارى داد\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nبه كوفه بازگردد و پيش از آنكه استقرار و آرام يابد باز گروه ديگرى از متمردين سر بر مىآورد ؛ پس از نبرد نهروان اوضاع از اين قرار بود تا اينكه « الخريت بن راشد » سر به عصيان نهاد ؛ پيش از آن به نزد حضرت آمده به ايشان گفته بود : به خدا سوگند نه فرمانت مىبرم و نه پشت سرت نماز مىگزارم زيرا حكميت آنان را پذيرفتى و در برابر حق ، سستى نشان دادى . امام به او فرمود : بنابراين خدايت را معصيت مىكنى و پيمانت را زير پا مىگذارى و جز خويشتن خويش ، به كسى زيان نمىرسانى و او را به مناظره دعوت كرد . به او گفت : فردا به سويت بازمىگردم . حضرت از او پذيرفت و سفارشش كرد كه كسى از مردم را نيازارد و بر خون و مال و جان و ناموس مردم ، تجاوز و تعدى روا ندارد . بيرون رفت و ديگر بازنگشت . او در ميان قوم خود بنى ناجيه ، فرد مطاعى بود و فرمانش مىبردند در تاريكى شب به اتفاق گروهى بيرون شد و در راه به دو نفر كه يكى يهودى و ديگرى مسلمان بود ، برخوردند ، مسلمان را كشتند يهودى نزد كارگزار على در عراق بازگشت و جريان را با وى در ميان گذاشت كارگزار ما وقع را براى حضرت نوشت ايشان نيز گروهى از يارانش را به سراغشان گسيل داشت و فرمانش داد تا آنان را به فرمانش بازگرداند و اگر تن به اين كار ندادند با ايشان درگير شود ميان كارگزار از يك سو و « الخريت » و همراهانش مناظرهء بىثمرى ، صورت گرفت ياران امام از ايشان خواستند تا قاتلان مسلمان را تسليمشان كنند از اين كار خوددارى كردند و جنگيدن را ترجيح دادند . ميان طرفين نبرد سختى در گرفت امير المؤمنين نيروى ديگرى به مصافشان فرستاد و به عبد اللّه بن عباس كه فرماندار بصره بود نوشت و او را فرمان داد تا تعقيبشان كند . « الخريت » نيز گاهى مدعى خون عثمان مىشد و گاهى ديگر - حكميت‌پذيرى على ( ع ) را به باد انتقاد مىگرفت و بالاخره الخريت و گروهى از يارانش كشته شدند و پانصد تن از آنان به اسارت گرفته شدند و آنها را به كوفه هدايت كردند لشكريان گذرشان به مصقلة بن هبيرة الشيبانى كه كارگزار على ( ع ) بر برخى ايالات بود ، افتاد ، اسيران ، به او پناه آوردند و او نيز بنا به آنچه برخى روايات آورده‌اند ، دلش به حالشان سوخت و آنان را از فرمانده خريد به اين ترتيب كه قيمت آنان را به طور قسطى بپردازد و آنان را آزاد كرد و در پرداخت دين خود تعلل ورزيد وقتى عبد اللّه بن - العباس اداى مبلغ مزبور را از وى در خواست كرد پاسخش داد : اگر اين مبلغ و حتى بيش از آن را از عثمان خواسته باشى من حرفى ندارم آنگاه به نزد معاويه گريخت او نيز همچون فاتحان از وى استقبال كرد و هر چه خواست به او داد و مصقله را تشويق كرد\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nتا برادرش نعيم ابن هبيرة را نيز به سوى معاويه كشاند بنابراين به اتفاق يكى از مسيحيان تغلب كه به سود معاويه جاسوسى مىكرد نامه‌اى به او نوشت ولى هنوز به كوفه نرسيده بود كه افشا شد و ياران امير المؤمنين دستگيرش كردند و دستش را بريدند . و بسيارى از اين گونه حوادثى كه متمردين و همكارانشان را دست اندر كار توطئه و افشاندن بذر هرج و مرج در سراسر بلاد براى به تحليل بردن قدرت امام در داخل و منصرف ساختن او از پرداختن به معاويه و تصرفات وى ، نشان مىدهند فراوانند . بعيد هم نيست كه « مصقلة الشيبانى » در تماس با متمردين بوده و پافشاريش بر نجات آنان از اسارت در ازاى پولى كه از پرداخت آن عاجز است با انگيزهء انسانى آنچنان كه در وهلهء نخست به نظر مىرسد - نبوده است بلكه با انگيزهء احساس مسئوليت در برابر گروهى بود كه با آنان در هدف اشتراك منافع داشت و هرگاه نياز مىافتاد به كمكش مىشتافت و در واقع نيز به اين دليل از سوى معاويه ، استقبال شد كه در فساد و هرج و مرج افزايى شركت جسته بود و خرابكارانى را كه على ( ع ) را به ستوه آورده و او را به تنگ آورده بودند و راهى در برابر معاويه گشوده بودند كمك رسانده بود .\r\nولى امير المؤمنين ( ع ) آنگاه كه خبر فرار مصقله به شام ، به اطلاعش رسيد تنها به بيان اين سخن پرداخت ؛ خدا او را بكشد او را چه مىشود كه كارش كار آزادگان بود و فرارش فرار بردگان و بندگان . و دستور داد كه خانه‌اش را خراب كنند .\r\nدر اين فضا و جوى كه داخل عراق را فراگرفته بود معاويه فرصت يافت تا به نوبهء خود روستا و شهرهاى مرزى شام را در نورد و به كشتار و غارت بپردازد و بىهيچ مانعى از سوى كسى و بازدارندهء مذهبى ، بر نيروهاى مستقر در پاسگاههاى مرزى يورش برد و امير المؤمنين ( ع ) كه اهل عراق را به يارى و نجات برادرانشان و تعقيب تجاوزگران فرامىخواند ولى از سوى آنان پاسخ رضايت‌بخشى ، نمىشنيد .\r\nارتشيان معاويه به فرماندهى بسر بن ارطاة ، حجاز و يمن را مورد تجاوز خود قرار دادند معاويه به او سفارش كرده بود در آنجا ، هر كارى را براى اشاعهء هرج و مرج و افشاندن تخم ترس و وحشت ، انجام دهد او نيز از جهت عملى ساختن اين سفارش چه خونها كه نريخت و در سر راه خود به مدينه هر حرمتى را زير پا گذاشت و ناموسها و اموال را بر باد داد و وقتى به مدينه رسيد مردمش را با گونه‌هاى مختلف خشونت و بىحرمتى و تجاوز ، در اذيت و آزار و كشتار قرار داد و گروه بسيارى را كشت و اهالى را به بيعت با معاويه واداشت . خبر او به يمن نيز رسيده و در آنجا ترس و وحشت پراكنده\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nشد و كارگزار على ( ع ) عبيد اللّه بن عباس از آنجا گريخت . و وقتى ( بسر بن ارطاة ) بدانجا رسيد در قتل و غارت و ويرانگرى ، هر چه خواست كرد و دو كودك خردسال عبيد اللّه بن - عباس را يافت و آنان را در دامان مادرشان سر بريد مادر ديوانه شد و به زارى و شيون و گريه براى آنها آن قدر ادامه داد تا بالاخره از غم و اندوه ، مرد .\r\nو ارتش ديگرى براى اشغال و تصرف مصر مجهز ساخت تا آرزوى بزرگ عمرو بن العاص را برآورده سازد و او را به فرماندهى آن ارتش گماشت . وقتى خبر اين جريان به امير المؤمنين رسيد اهل كوفه را به يارى برادرانشان در مصر فراخواند ولى آنها ، به درخواستش پاسخى نگفتند و آنگاه كه اصرارشان ورزيد گروهى از ايشان پاسخش گفتند . ولى طولى نكشيد كه خبرهايى به سمعش رسيد كه ابن العاص آنجا را تصرف كرده و والى آن محمد بن ابى بكر را كشته و بدنش را تكه تكه كرده و سپس آتشش زده است . مالك اشتر را به نمايندگى از سوى خود به آنجا فرستاد و براى نجات آنجا از دست اشغالگران ، ولايت آن ديار را به وى سپرد . آنچنان كه مورخين توصيفش مىكنند او قاطع ، نيرومند و نسبت به امير المؤمنين بسيار وفادار بود و بنا به توصيفى كه امام و ديگران از وى دارند نسبت او به امام ، همچون امام به پيامبر خدا ( ص ) بود .\r\nوقتى خبر برگزيده شدن او به عنوان حاكم مصر به معاويه رسيد مضطرب و سراسيمه شد و بيم و هراسش بر قوا و هوادارانش كه در آنجا بودند ، افزوده گشت و پس از تفكر بسيار توانست از آن بحرانى كه گريبانگيرش شده بود ، راه برون رفتن بيابد يكى از ياران خود را كه ساكن آباديهاى سر راه مالك اشتر بود و مالك ناگزير بايد از آنجا مىگذشت را با پول فراوان ، فريفت تا ترورش كند و هنگامى كه مالك اشتر به آنجا رسيد و اقامت گزيد عسل مسمومى را برايش آورد كه از پيش و بنا به نقشهء معاويه آماده كرده بود . مالك اشتر از پاى درآمد و معاويه به اين شيوه موفق شده بود از دشمنانش ، رهايى يابد پسر خالهء خود محمد بن ابى حذيفة و عبد الرحمن بن خالد بن الوليد و سعد بن ابى وقاص و امام حسن مجتبى را نيز به همين شيوه ، از پاى در آورد و گاهى نيز به اين شيوهء خود مباهات كرده مىگفت : خداوند را سربازانى از عسل است كه به سود دوستدارانش ، بدان انتقام مىگيرد .\r\nحوادث در داخل عراق و در مناطقى كه زير سلطه امير المؤمنين بود ، پياپى در جريان بود از هر تمردى و سركشى كه خلاص مىشد با ديگرى مواجه مىشد هر توطئه‌اى را كه فرو مىنشاند توطئه ديگرى چيده مىشد به حدى كه معاويه روز بروز جرىتر مىشد و\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nدر همان حال يارانش على رغم آنچه كه در حول و حوششان مىگذشت و در مرزهاى بلادشان و در خارج از آن از اشغالگريهاى برخى مناطق و كشتار و غارت و چپاول جريان داشت به مخالفتش مىپرداختند و پراكنده بودند و عافيت‌طلبى پيشه كرده بودند و تلاشهاى حضرت را در گرد آوردنشان با ناكامى مواجه مىساختند و با بهانه‌هاى واهى همچون گرماى تابستان يا سرماى زمستان ، فراخوانش را پاسخ نمىگفتند و براى حق و دين ، خشم نمىگرفتند و حتّى به بىخانمان‌شده‌ها و مستضعفان ، توجهى نمىكردند بطورى كه حضرت آرزوى مرگ مىكرد تا از آنان جدا شود و گاهى نيز در برخورد با يارانش ، به گريه مىافتاد و مىفرمود : چه هنگام مىشود كه شقىترينشان دست به كار شود و از خون اين ، اين را بيالايد و به سر و محاسن خود اشاره مىكرد ، و آرزو مىكرد كه با او در مورد ايشان به معامله بپردازد و در ازاى درهم ، دينار بگيرد يعنى ده تن از آنان را بگيرد و در برابر ، يكى از اهل شام را به او دهد . و بالاخره تصميم گرفت كه به اتفاق همراهانش از خويشان و اقوام و يارانش ، به جنگ معاويه در آيد و آن قدر به كشتار ادامه دهد تا در راه حق و عدالت ، به لقاء اللّه برسد ، و در اين ميان سخنان بىپرده و صريحى با ايشان داشت و همچنانكه در روايت البلاذرى در انساب الاشراف وارد شده ، مسئوليت و پىآمدهاى زبونى و شانه زير بار خالى كردنشان را ، بر عهده‌شان گذاشت و از جمله فرمود :\r\nولى من ديگر از سرزنش شما و سخن گفتن با شما خسته شده‌ام برايم روشن سازيد كه مىخواهيد چه‌كار كنيد حال اگر همراه من به مصاف دشمنم مىآييد اين چيزى است كه من مىخواهم و مورد علاقه من است . و اگر اين كاره نيستيد وضع خود را برايم روشن سازيد . به خدا سوگند كه اگر همگى شما به مصاف دشمنان نرويد و به جنگش نپردازيد تا خداوند كه خود بهترين داوران است ميان ما و او داورى كند نفرينتان مىكنم و خود حتى اگر جز ده تن همراهم نباشند ، به مصاف دشمنتان مىرود و در ادامه افزود : دون - صفتان اهل شام بسى بيش از شما در يارى به گمراهى و وحدت كلمه بر باطل ، پايدارتر و شكيباترند حال آنكه شما از موضع حق ، دفاع مىكنيد شما را چه مىشود و چه دردى داريد آنها اگر كشته هم شوند تا روز قيامت ، پراكنده نمىگردند .\r\nبه نظر مىرسد اين برخورد قاطعانه در ميان كسانى كه مطمئن شدند كه تصميم دارد خود با خويشان و نزديكانش رهسپار معاويه شود ، اثر خود را بجاى گذاشت آنها مىدانستند كه در آن صورت ننگ و رسوايى گريبانگيرشان مىشود و در صورتى كه على\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nرا تنها بگذارند زبونى و پستى آنها ، زبانزد نسلها خواهد شد لذا سرانشان ، پاسخ مثبتى به او دادند و هر رئيس قبيله‌اى ، قوم خود را گرد آورد و از هر سوى ، براى جهاد آماده شدند و با او پيمان مرگ بستند بطورى كه جنگ و نبرد ، حديث مردم گشت امام نيز كارگزارانش را در هر جا فراخواند تا از جاهاى مختلف و به اتفاق جنگجويان و لشكريانشان ، در اين نبرد با وى شركت كنند و مردم به اردوگاههايشان در « النخيله » گرد آمدند و به انتظار پايان گرفتن ماه مبارك رمضان سال چهلم از هجرت پيامبر ( ص ) نشستند . و امير المؤمنين « زياد بن حفصة » را به اتفاق گروهى از يارانش پيشاپيش خود فرستاد و خود با لشكريانش به انتظار پايان يافتن ماه رمضان ، ماند ولى قضاى الهى بر او و مردم عراق در روز نوزدهم آن ماه جارى مىشود و در سپيده‌دمان صبح آن روز و در حالى كه در خانهء خدا به نماز ايستاده بود ، شقىترين اشقيا به كمينش مىنشيند و سر مباركش را هدف مىگيرد و در محرابى كه به نماز ايستاده بود خون از شكاف سرش فواره مىزند و در همان حال مىگويد :\r\nبه خداى كعبه كه رستگار شدم .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\nتوطئهء شوم\r\nدر ماه رمضان سال چهلم هجرت ، و در همان حال كه امير المؤمنين دست به كار تلاش پيگير و خستگىناپذيرى براى سوق دادن يارانش در يارى رساندن به حق و مستضعفان و ستيز با جنايت‌پيشگانى چون معاوية بن ابى سفيان به عمل مىآورد و آنان را بدين منظور از هر نظر آماده مىكرد و دسته‌جاتى از ارتش را به اينجا و آنجا گسيل مىكرد تا پاسخگوى تجارت معاويه بر اطراف عراق و حجاز و يمن باشند و در همان حال تلاش مىكرد تا كارگزارانش را به راه درست و حقيقت رهنمون باشد و آنان را وادارد تا در كارهاى خود راه امانت‌دارى پيش گيرند و به ساده‌ترين حقوق و وظايف نيز توجه داشته باشند در اين حال و احوال بود كه با شمشير ابن ملجم مرادى و طى توطئه ننگينى كه بيشتر مورخين معتقدند در مكه طرح و دقيقا در موسم حج طرح‌ريزى شده بود ، از پاى درآمد و در خون خود غلتيد . در اين توطئه سه تن از خوارج شركت داشتند ؛ عبد الرحمن بن ملجم المرادى ، الحجاج بن عبد اللّه الصريمى معروف به البرك و عمرو بن - بكر التميمى كه گفته مىشود اين سومى از جمله بردگان بنى العنبر بن عمرو بن تميم به نام « زادوية » بود كه بطور اتفاقى ، به همديگر رسيده بودند يا اينكه در مراسم حج ، نقشه گردهمايى خود و مذاكره درباره امور مسلمانان و اختلاف ميان آنها و جنددستگى و فساد حاصل از آن ، طرح‌ريزى كرده بودند و به اتفاق به اين نتيجه رسيدند كه امت تا آنگاه كه على بن ابى طالب و معاوية بن ابى سفيان و عمرو بن العاص در قيد حياتند ، از هرج و مرج و فساد و اختلاف و جنددستگى ، رهايى نخواهند يافت و در مورد قتل آنها هم‌پيمان گرديدند . ابن ملجم ، على بن ابى طالب را انتخاب كرد ، الحجاج بن عبد اللّه كشتن\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nمعاويه را و سومى عمرو بن العاص را عهده‌دار شدند و روز نوزدهم يا هفدهم رمضان را براى به اجرا در آوردن نقشهء خود ، مقرر كردند و وعده گذاردند تا در اين سه نقطه در يك ساعت ، نقشه خود را عملى سازند .\r\nو در روايتى كه البلاذرى در الانساب ذكر كرده آنها در عمرهء رجب سال چهلم هجرت ، هم پيمان گرديدند و ديگر چيزى به اين روايت افزوده نشده حال آنكه به نظر مىرسد اين روايت از اين نظر كه در ماه رجب هم وعده شده بودند پيچيدگيهايى دارد و احتمال هم مىرود كه در آن موقع هم براى به اجرا درآوردن نقشه خود هم پيمان شده بودند ؛ همچنان ممكن است در آن هنگام تصميم گرفته بودند و اجرايش را به ماه رمضان موكول كرده بودند ، آنچه هم وعده بودن و گرد هم آمدنشان در عمرهء رجب را درستتر جلوه مىدهد تذكر اين نكته از سوى يعقوبى در مورد ورود عبد الرحمن بن ملجم در بيستم شعبان به كوفه است . گفته مىشود كه اشعث بن قيس الكندى خود اين توطئه را عليه جان امير المؤمنين ( ع ) ترتيب داد و در مورد اجراى آن با ابن ملجم به توافق رسيد و بنا به تعبير راوى ، زمينهء كار در « كندة » فراهم آمد . صاحبان چنين نظرى من جمله به اين روايت ابو الفرج الاصفهانى كه به نقل از محمد بن الحسين آورده استناد مىجويند كه اشعث بن قيس بر امير المؤمنين وارد شد و دربارهء موضوعى با ايشان سخن گفت على - ( ع ) به او خشونت نشان داد ؛ اشعث تهديدش كرد كه بالاخره او را خواهد كشت امير المؤمنين ( ع ) در پاسخش فرمود : مرا به مرگ تهديد مىكنى و از مرگ مىترسانى به خدا سوگند كه باكى از آن ندارم كه من بر مرگ افتم يا مرگ روى من افتد .\r\nو در روايت ديگرى آمده است كه اشعث بن قيس در همان شبى كه امير المؤمنين كشته شد در گوشه‌اى از مسجد با ابن ملجم خلوت كرد و حجر بن عدى بر آنها گذشت و شنيد كه اشعث به او مىگويد : النجاة النجاة سپيدهء صبح رسوايت خواهد كرد . حجر بن - عدى به او گفت : اى يك چشم تو او را كشتى و به شتاب نزد امير المؤمنين شد ولى ابن - ملجم را ديد كه بر او پيشى گرفته و با شمشير بر سر مبارك حضرت كه در محراب خود بود ضربه وارد آورده است . صاحبان اين نظر بيشتر بر مواضع دشمنانه‌اى تكيه مىكنند كه اشعث بن قيس نسبت به امير المؤمنين داشت و ما به برخى از آنها طى سخن خود دربارهء حكميت و نتايج آن ، اشاره داشتيم .\r\nو گفته مىشود كه توطئه را ابن ملجم و معاوية بن ابى سفيان ، ترتيب دادند ؛ اين نظر را « فلهوزن » در كتاب خود « تاريخ الدول العربية » به نقل از طبرى ، ابراز داشته است و\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nگروهى نيز اين نظر را با آوردن ابياتى كه ابو الاسود الدؤلى پس از عملى ساختن توطئه خطاب به معاويه سروده بود ، تأييد مىكنند در اين ابيات مىگويد :\r\n- آيا نمىخواهى به اطلاع معاويه بن حرب برسانم كه چشم شماتت كنندگان ما روشن نشد .\r\n- آيا در ماه مبارك رمضان ما را ، همگى ما را گرد آورديد .\r\n- كشتيد كسى را از همه بهتر سوار چهار پايان مىشد و رامشان مىكرد و كسى را كه سوار بر كشتى ( نجات ) شده بود .\r\n- و كسى را كه كفش به پا كرد و خود آن را ساخت و كسى را كه آيات قرآنى را خواند و تلاوت كرد .\r\nدر دو بيت دوم و سوم ، مستقيما اين جنايت به معاويه نسبت داده شده حال آنكه اگر كار خوارج بود توجيهى براى اسناد آن به معاويه ، وجود نمىداشت .\r\nاز سخنان استاد احمد عباس صالح در كتاب خود « اليمين و اليسار فى الاسلام » دربارهء جنايت ترور امير المؤمنين بوسيلهء ابن ملجم چنين بر مىآيد كه او بىهيچ ترديدى به اين نتيجه رسيده كه اين كار ، نقشهء معاويه بوده چه پرسش كنان مىگويد : چرا نقشهء ترور در مورد على بن ابى طالب موفق مىشود ولى در مورد معاويه و عمرو بن العاص با ناكامى روبرو مىگردد ، و در ادامه مىافزايد : اين جنايت با دقت بسيار زيادى نسبت به جنايات ديگر ، طرح‌ريزى شده بود و هشيارانه از همهء شرايط ، براى به اجرا در آوردن آن ، بهره گرفته شده و همه جاى كار سنجيده شده بود و در پايان مىگويد : كه هيچ ترديدى نيست كه حقيقت اين جنايت در همان هنگام افشا شده بود و مردم از جريان آن آگاه بودند يا لااقل ترديدهايى در مورد آن داشتند و مردان بسيارى از اين نكته پرده برگرفتند و حتى برخى نيز در رأس آنان گروهى از مسلمانان برجسته و پيشاپيش آنان ابو الاسود - الدؤلى ، آشكارا در برابر مردم ، از آن سخن گفتند .\r\nپژوهشگران پيشين و محدثين ، جنايت ترورى را كه ابن ملجم مرادى به مرحلهء عمل در آورده و يارانش در مورد عمرو بن العاص و معاوية بن ابى سفيان در اجراى آن ناكام ماندند در حول و حوش همين سه احتمال ، مورد بررسى قرار داده‌اند و بيشتر مورخين و محدثين بدون تعمق در روايات و بىمطالعه شرايط و زمينه‌ها و حوادثى كه طى خلافت امام على ( ع ) وجود دارند نظر نخستين را برگزيده‌اند .\r\nبه نظر من ( نويسنده ) اگر اين درست باشد كه برنامه‌ريزى اين جنايت در موسم\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nحج و بويژه آنچنان كه بيشتر روايات حكايت از آن دارند و اغلب محدثين و مورخين ترجيحش داده‌اند در مكه صورت گرفته و اين سه تن در مصر و شام و عراق تصميم به اجراى آن گرفته باشند و حتى ساعت نخستين روز نوزدهم يا هفدهم ماه رمضان را تعيين كرده باشند و معنايش اين است كه ميان طرح نقشه و اجراى آن حدود ده ماه فاصله افتاده باشد بر فرض صحت چنين نظرى - كه البته من دلايل بسيارى در بطلان آن دارم - هيچ بعيد نيست كه اين طرح ، با موافقت عمرو بن العاص و ابن الزبير و ديگر چشم دارندگان به خلافت ، صورت گرفته تا در مورد امام على و معاويه به اجرا درآيد و زمينه براى ديگران مهيا شود لذاست كه عمرو بن العاص بويژه در آن شب و بر خلاف شبهاى ديگر بيرون نمىرود . و بدون ترديد او چشم طمع به خلافت داشته و در « دومة - الجندل » نيز بنا به برخى روايات ، سعى كرده كه در تبانى با ابو موسى الاشعرى ، خلافت براى خود و پسرش عبد اللّه ، باشد در اين خصوص هيچ شگفتى وجود ندارد و از او همچنين نقشه و ايده‌اى بعيد نيست و توطئه بدين شكل طرح‌ريزى شده بود تا خود يا ديگرى مورد اتهام قرار نگيرد و به نظر من هيچ يك از كسانى كه تاريخ او و تاريخ ابن الزبير و نيز تاريخ آن دوره از مسلمانان و نيز حوادث موجود در آن را مورد بررسى و كنكاش قرار داده چنين چيزى را از او و امثال او از طمع‌كاران ، بعيد نخواهد دانست .\r\nولى پژوهشگر در ميان منابعى كه ما در اختيار داريم نشانى از توطئه‌چينى بدين نحو يا - به نحوى كه بيشتر مورخين مدعى انجام گرفتنش هستند - نمىيابد زيرا همه جاى توطئه‌اى كه مورخين مدعى چيده شدنش هستند شگفت‌انگيز است و جاى سؤال دارد چه گردهم آمدن آن سه تن - كه نه از رهبران خوارج بودند و نه سرشناسان آن بشمار مىآمدند و نه از يك قبيله يا منطقه و مكانى بودند - به منظور چنين كار سترگى از اين دست هم بعيد و هم در نوع خود شگفت‌آور است . آنها چگونه در اين كار به يكديگر اعتماد كردند و چرا در اجراى نقشه اين همه تأخير روا داشتند و آن را از موسم حج تا اواخر رمضان سال بعد ، فاصله انداختند در آن شب عمرو بن العاص چرا خود به نماز نرفت و ديگرى را به نيابت از خويش روانه كرد ؟ و معاويه براى چه آن شب - آنچنان كه استاد احمد عباس از برخى روايات نتيجه گرفته‌اند - زره پوشيده به نماز رفت حال آنكه چنين كارى براى نماز ، سابقه نداشته است و رواياتى كه حكايت از مجروح شدن وى دارند متفقا بر آنند كه اين جراحت بسيار سطحى بوده و برخى نويسندگان نيز در اصل مجروح شدن ترديد دارند و برخى ديگر قاطعانه آن را نادرست مىدانند .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nو اگر اين توطئه ميان سه تن از خوارج در مكه ( مراسم حج ) طرح‌ريزى شده بود براى چه ابن ملجم از « شبيب بن بحران » و « وردان بن مجالد » كمك گرفت و چرا « الاشعث » اينهمه دم از كشتن امير المؤمنين مىزد ، همهء اين پرسشها ، ترديدهايى را در آنچه كه اكثريت مورخين بنا را بر آن نهاده‌اند ، بر مىانگيزد .\r\nتنها فرض درستى كه با منطق حوادث و شرايط آن مىماند آن است كه نظر قائل به انجام جنايت ترور به توطئه‌پردازى معاويه و ابن العاص به همراهى الاشعث بن قيس در كوفه و ديگر خائنين را بپذيريم كه اينان پس از آنكه مطمئن شدند كه امام ( ع ) به اتفاق اهل عراق عازم او ( معاويه ) شده و اين بار هيچ يك از نيرنگها و دسيسه و تلاشهاى گوناگون ، وى را نمىتواند از اجراى اين قصد خود بازدارند اقدام به اجراى چنين نقشهء شومى كردند رواياتى كه حكايت از آن دارند كه اشعث امير المؤمنين را تهديد به قتل كرده و اينكه ابن ملجم - آنچنان كه در تاريخ يعقوبى آمده - يك ماه را در كوفه نزد اشعث گذراند و آن شب به او گفته : النجاة ما را به تو نياز است و نگذار تا سپيده بزند و آبرويمان برود ، مؤيد چنين نظرى هستند .\r\nما گفتيم حوادثى كه پس از بازگشت امام از صفين در پى هم آمد در واقع زنجيره‌هاى - توطئه‌اى بودند كه در آغاز با برافراشتن قرآنها در صفين شروع شد و ادامه پيدا كرد تا بالاخره با نقشه‌اى كه به دقت طرح‌ريزى شده بود به چنان شكلى منجر به قتل امام ( ع ) گرديد . ابيات شعر ابو الاسود نيز اشاره بدان دارند كه اين موضوع در آن روز نيز پوشيده نبوده و لذا او معاويه را مورد خطاب قرار داده و قتل را به او نسبت داده است .\r\nبهر حال ، در روايت ابو الفرج اصفهانى به نقل از ابى مخنف و او به نقل از عبد اللّه بن - محمد الاذرى آمده كه او گفته است : من در آن شب در مسجد الاعظم به اتفاق مردانى از اهل مصر كه در آن ماه از آغاز تا پايان شب را به نماز مىپرداختند ، مشغول نماز بودم كه نگاهم به مردانى افتاد كه در نزديكى درب مسجد به طور خستگىناپذيرى بلند و راست مىشدند و نماز مىگزاردند كه على ( ع ) در سپيده‌دم بر آنها شد و ندا درداد :\r\nالصلاة ، الصلاة ، و پس از آن ضمن ديدن برق شمشير ، شنيدم كه كسى مىگفت « الحكم للّه لا لك يا على » ( اى على ! حكم و حكومت نه از آن تو كه متعلق به خداست ) سپس برق شمشير ديگرى نظرم را جلب كرد و صداى على ( ع ) را شنيدم كه مىفرمود :\r\nنگذاريد اين مرد بگريزد . و اشعث به ابن ملجم گفته بود : النجاة پيش از آنكه سپيده ما\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nرا رسوا سازد دست به كار شو .\r\nأبو الفرج مىگويد برق شمشير اول ، متعلق به شبيب بن بحيرة بود كه به خطا رفته و ضربه‌اش به طاق ( محراب ) خورده بود و برق شمشير دوم متعلق به ابن ملجم بود كه بر فرق حضرت وارد آورد و ضربه‌اش به ميانه سر اصابت كرد و بيشتر روايات تصريح دارند كه او حضرت را پس از آنكه سرشان را از سجود بلند كردند ، مورد ضربه قرار داد راوى در ادامه مىگويد : مردم از هر سوى آنها را احاطه كردند ابن ملجم را المغيرة بن - نوفل بن الحرث بن عبد المطلب دستگير كرد و به زمينش انداخت و شمشير را از وى گرفت و شبيب بن بحيره را مردى دستگير كرد و به زمين افكند و روى سينه‌اش نشست تا با شمشيرش او را بكشد ولى وقتى ديد كه مردم از هر سوى بر او يورش مىآورند و عرصه را هر دم تنگ‌تر مىكنند از سينه‌اش جست و او ، از آن صحنه گريخت و به منزل خود رفت ، پسر عمويى داشت پيش او آمد و او در حال باز كردن كلاف ابريشم از روى دست خود بود به او گفت : ببينم نكند تو امير المؤمنين را كشته‌اى ؟ مىخواست پاسخش دهد خير ولى بجاى آن گفت : آرى . او نيز در آمد و با شمشيرش بازگشت و وى را كشت .\r\nمردم ، ابن ملجم را نزد امير المؤمنين آوردند عبد اللّه بن محمد الاذرى گفته است :\r\nهمراه ديگران وارد شدم و شنيدم كه امير المؤمنين مىفرمود : نفس در برابر نفس اگر جان سالم بدر نبردم او را همچنانكه مرا كشت بكشيد و اگر جان سالم بدر بردم در آن صورت در موردش تصميم خواهد گرفت . ابن ملجم گفت : آن را ( شمشير را ) به هزار خريدم و به هزار ديگر زهرآگينش ساختم حال خدا را مباد كه خيانتم كند . و ديگر چيزى نگفت مردم به ابن ملجم خيره شده بودند و مىخواستند با دندان‌هاى خود تكه - پاره‌اش كنند . صداى گريه و زارى و شيون از هر سوى بالا گرفت اهل كوفه از اين پيشامد دردناك و غم‌انگيز ، مات و مبهوت بودند و مىگفتند : اى دشمن خدا چه‌كار كردى تو امت محمد ( ص ) را هلاك كردى و گرامىترين فرد پس از رسول خدا را كشتى و او ساكت بود هيچ سخنى نمىگفت .\r\nآنگاه ، پزشكان كوفه را گرد آوردند از همه حاذق‌ترينشان در طب و جراحى ، اثير بن عمرو بن هانى بود وقتى در جريان زخم امام قرار گرفت در حالى كه غم و اندوه قلبش را فراگرفته بود با صدايى لرزان درآمد كه : اى امير المؤمنين وصيت خود را بكنيد چه ضربه اين نابكار به جاى خطرناكى رسيد حضرت بىهيچ بىتابى و اندوهى تحمل مىكنند و فرزندانش را فرامىخواند و آنان را به پاىبندى و چنگ‌اندازى به ريسمان\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nالهى و به اخلاق پسنديده‌اى كه اسلام به ارمغان آورده و نيز به احساس به تهيدستان و و بىخانمانان ، فرامىخواند و سفارش مىكند .\r\nدر وصيت حضرت آمده است : خداى را خداى را در مستمندان و بىخانمانان ؛ آنان را در روزى خود شريك گردانيد . خداى را خداى را در مورد كنيزكان خود كه رسول خدا در آخرين وصيت خود در اين باره فرمود : شما را به ضعيفان از كنيزكان ملكى خود سفارش مىكنم . و در ادامه فرمود : به مردم همچنانكه خداى فرمانتان داده سخن نيكو بگوييد و امر به معروف و نهى از منكر را رها مكنيد كه ديگرى اين كار را بر عهده خواهد گرفت و دعايتان مستجاب نخواهد گرديد و بر شماست كه فروتنى و ايثار داشته باشيد و مباد كه به تفرقه و پراكندگى بگراييد و در خوبى ، و تقوا ، يارى كنيد و بر گناه و زشتى ، هميارى نكنيد و از اين دست سفارشهايى كه طى زندگى خود مردم را به آنها فرامىخواند .\r\nامام ، همچنان از درد اين ضربه ، در رنج بود تا بالاخره در شب بيست و يكم رمضان به عنوان شهيد حق و عظمت و عدالت ، جان به جان آفرين تسليم كرد و والاترين الگوهاى قهرمانى و فداكارى و ناچيز شمردن دنيا و آنچه در آن است و شيفتگان آن را در حالى پشت سر گذارد كه در خطاب به دنيا و نعمتهاى آن كه در اختيارش بود مىفرمود :\r\nاى دنيا ، ديگرى را بفريب كه من ترا سه طلاقه كرده‌ام و هيچ وصيتى در تو ندارم .\r\nاو از اين دنيا ، همچنانكه از خانهء خدا واردش شده بود ، از خانهء خدا ، بيرون شد و حسن و حسين و زينب و خاندان پاكش را در ميان دشمنش معاويه بن سفيان و حكامى كه در پى او آمدند ، رها كرد تا درد و رنج آنان را به ستوه آورد و زمان طى يك رشته رنجهايى كه بشريت طى تاريخ بلند خود هولناكتر از آنها را سراغ ندارد ، قساوتش را نشانشان دهد حال آنكه بر دشمنانش - كه خداى و همه نفرين كنندگان ، از تولد تا مرگشان و تا به روز قيامت ، نفرينشان كنند - شيرينى و حلاوتش را نشان داد .\r\n\r\n","description":"","footnote":"","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\n\r\nامام حسن بن على ( ع )\r\n\r\n","description":"","footnote":"","page_name":" 497 ","page_number":497},
  {"content":"\r\n . \r\n","description":"","footnote":"","page_name":" 498 ","page_number":498},
  {"content":"\r\n\r\nاما حسن كه توانايى ، نيرو و هيبتم از آن اوست و حسين ، كه بىباكى و جوانمردىام براى اوست « پيامبر اكرم ( ص ) » پيامبر خدا ، نواده‌اش حسن سرور جوانان بهشت را در نيمه ماه مباركى كه قرآن به عنوان چراغ رهنماى بشر نازل گرديد در سال سوم هجرت ، به آغوش گرفت . وقتى خبر تولدش را شنيد سرشار شادى شد و نفسى به راحتى كشيد و همان دم به خانه صديقهء كبرى فاطمهء زهرا شد و به صداى بلند از اسماء پرسيد كه فرزندم كجاست ؟ اسماء به شتاب به سراغ نوزاد خجسته كه در پوششى زرد رنگ پوشانده شده بود رفت پيامبر به بغلش گرفت و فرمود : مگر به شما نگفته بودم كه نوزاد را در پوشش زرد رنگ نپوشانيد آنگاه در گوش راستش اذان و در چپ اقامه خواند اين نخستين صدايى بود كه به گوش نوادهء بزرگوار رسيد و در اعماق قلب و جانش ، دوانده شد صداى نياى بزرگوارش كه مىخواند :\r\nاللّه اكبر لا إله الا اللّه و اللّه اكبر ، اين كلمات كوتاه با محتويات عميق و پربارشان ، سرود و شعار امام حسن مجتبى در همه مراحل زندگيش گرديد و با همهء تلاش و كوشش ، سعى كرد تا آن را در اعماق دلها جاى دهد تا طى نسلهاى پياپى سرمد زندگى همهء مردم باشد .\r\nپيامبر ، پس از تكبير گفتن در گوشهاى نوزاد ، رو به امام كرد از وى پرسيد آيا نامى بر فرزند مباركت ، نهاده‌اى ؟ امام بلافاصله پاسخ داد : اى رسول خدا من هرگز در اين كار بر تو پيشى نمىگيرم . پيامبر ( ص ) لحظه‌هايى سكوت اختيار كرد تو گويى به انتظار فرمان الهى از آسمان در اين مورد است و در همان حال كه به انديشه فرو رفته\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nبود وحى الهى بنا به آنچه كه در برخى روايات آمده ، نام مباركى را كه بايد بر نوزاد نهاده شود ، به دو نازل كرد و گفتش : اى رسول خدا ، او را حسن ، نامگذارى كن .\r\nو از امام جعفر صادق ( ع ) روايت شده كه پيامبر خدا ، گوسفندى را قربانيش كرد و فرمود : خداوندا استخوانش را به استخوان او ، خونش را به خون او و گوشتش را به گوشت او و مويش را به موى او ببخش پروردگارا آن را ، به محمد و آل محمد ، ببخش .\r\nو در روايت ديگر او دو رأس گوسفند در قربانيش كشت و به فاطمه زهرا ( س ) دستور داد سرش را بتراشد و هموزن او نقره به فقرا صدقه دهد و فرمان داد تا روز هفتم تولدش ، او را ختنه كنند و فرمود : فرزندان خود را در هفتمين روز از تولدشان ختنه كنيد چه اين روز بهتر و پاكتر و نيز براى التيام گوشت بهترين موقع است .\r\nو در « اسد الغابة » از ام الفضل همسر عباس بن عبد المطلب روايت شده كه به پيامبر گفت : اى رسول خدا بخواب ديده‌ام كه عضوى از اعضاى تو در خانهء من است و در روايت ديگرى در كاشانهء من است حضرت به او فرمود : خوابى كه ديدى خير است دخترم فاطمه كودكى به دنيا خواهد آورد و تو با شير فرزندت « قثم » او را شير خواهى داد .\r\nهمين‌گونه هم شد و او بنا به برخى روايات ، نوزاد را با شير « قثم » ، شير داد .\r\nظاهرا اين روايت ساختهء راويان است زيرا قثم بن العباس از لحاظ سنى بزرگتر از امام حسن است و به هنگام ولادت ايشان ، العباس در مكه بود و جز در سال هفتم يا هشتم به مدينه مهاجرت نكرد او با نظر پيامبر ( ص ) ، به اتفاق خانواده‌اش در مكه ماند تا مراقب فعاليتهاى قريش باشد و خبر آنها را به پيامبر برساند و على رغم ميل خود به اتفاق مشركان در بدر حاضر شد و اسير گرديد و براى خود و دو برادرزاده‌اش عقيل و حارث بن الحرث - آنچنان كه بيشتر منابع تأكيد دارند - سربهايى داد و پس از آنكه سربهاى مقرر را تقديم كرد به مكه بازگشت و با خانواده‌اش در آنجا ماند تا پس از فتح مكه ، به پيامبر پيوست .\r\nدر هر صورت ، حسن بن على ( ع ) به الطيب ، التقى ، الزكى ، الولى ، السبط و المجتبى لقب يافت و ابو محمد كنيه گرفت و به اجماع محدثين سرور جوانان بهشتى است و يكى از دو تن كسانى است كه خاندان پاك پيامبر ( ص ) بدانها منحصر گرديده و يكى از چهار تن كسانى است كه پيامبر خدا به آنان در برابر مسيحيان نجران مباهات كرد و از جمله كسانى است كه بنا به آيهء « الذين اذهب اللّه عنهم الرجس و طهرهم تطهيرا » مطهر گشته‌اند . و از خويشاوندانى است كه خداوند فرمان به مودت با آنها داده و اين كار\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nرا اجر رسالت خود دانسته است :\r\n « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  و يكى از دو گرانمايه چيزى است كه هر كس بدانها چنگ زند نجات مىيابد و هر كس از آنها روى برگرداند - چنان كه اكثر راويان بر آن اتفاق نظر دارند - گمراهى و تباهى براى خود به ارمغان مىآورد . و از اهل بيتى است كه خداوند آنان را به سفينه نوح تشبيه كرده و پيامبر دربارهء او و برادرش حسين فرمود : پروردگارا من آنان را دوست دارم ايشان را دوست بدار و هر آنكه دوستشان مىدارد نيز دوست بدار و دربارهء آنها فرمود : هر فرزند دخترى وابسته و متعلق به پدرشان هستند مگر فرزندان فاطمه كه من پدرشان هستم و به من تعلق دارند و ديگر گفته‌هايى كه حضرت دربارهء او و برادرش امام حسين ( ع ) فرموده است .\r\nتوصيف‌كنندگانش مىگويند او در صورت و سيرت و قدرت و صلابتش بيش از هر كس به پيامبر خدا ، شبيه بود . الغزالى در احياء العلوم مىگويد : پيامبر ( ص ) به او فرمود : تو در صورت و سيرت ، شباهت به من دارى و بنا به آنچه از مالك بن انس نقل شده هيچ كس از او به پيامبر خدا شبيه‌تر نبود .\r\nمحمد بن مسلم النجارى در صحيح خود به نقل از ابى بكرة روايت كرده كه او گفته است : پيامبر خدا ( ص ) را روى منبر ديدم كه حسن بن على همراهش بود و حضرت رو به مردم مىكردند و نگاهى به او مىكردند و مىفرمودند : اين فرزندم سيد است .\r\nابو محمد حسن بن على ( ع ) در دامان نياى گراميش رسول خدا ، پرورش يافت و از رسالت و آموزه‌هاى اسلام و اخلاق و انعطاف و بخشندگىاش ، بهره‌ها گرفت و تا مرگ پيامبر همراه او بود و زير نظرش قرار داشت بطورى كه اخلاق و آداب و آموزه‌هايى ، در وى ، ملكه گرديد .\r\nزينب دختر ابى رافع روايت كرده كه فاطمهء زهرا ( س ) حسن و حسين خود را نزد پدرش كه در بستر آخرين بيمارى خود بود آورد و به او گفت : اينان فرزندان منند چيزى به آنان به ارث گذار ، حضرت فرمود : در مورد حسن ، توان و نيرو و هيبتم از آن اوست و حسين بيباكى و جوانمردى و بخشندگىام براى اوست .\r\nالطبرسى در اعلام الورى به نقل از محمد بن اسحاق روايت كرده كه گفته است :\r\nپس از رسول خدا هيچ كس ، شرف و بزرگى حسن بن على را نيافت براى او درب منزلش را فرش مىكردند وقتى از منزل بيرون مىشد و روى فرش مىنشست راه بسته مىشد\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nزيرا هيچ كس به احترام او از آنجا نمىگذشت و هنگامى كه از اين امر مطلع مىگشت برمىخاست و به خانه مىرفت تا مردم بگذرند . راوى مىافزايد : من او را در راه مكه ديدم كه از مركبش پايين مىآمد و پياده راه مىرفت و در اين حال هر كس كه آنجا بود پياده مىشد با كاروانيان سعد بن عبادة نيز بود كه او هم پياده شد و كنارش ، روى پاهاى خود راه رفت .\r\nدر روايت بخارى ، ترمذى و مسلم در صحيح خود و ابن كثير در البداية و النهاية به نقل از البراء بن عازب آمده كه او گفته است : پيامبر ( ص ) را ديدم در حالى كه حسن را روى شانهء خود گرفته بود مىفرمود :\r\nپروردگارا من او را دوست دارم پس تو نيز دوستش بدار .\r\nعايشه نيز از پيامبر ( ص ) روايت كرده كه ايشان او را به آغوش خود مىگرفتند و مىفرمودند : پروردگارا اين فرزند من است و من او را دوست مىدارم و هر كس او را دوست مىدارد نيز دوست مىدارم . او را بر شانه‌هايش سوار مىكرد مردى در اين حالت بر او گذشت و گفت : چه برتر مركبى سوار شده‌اى اى كودك ! پيامبر خدا فرمود : و چه برتر سوارى است او . گاهى نيز كه حضرت به سجود مىرفت مىآمد و بر گرده‌اش سوار مىشد و ايشان سجودشان را به درازا مىكشاندند وقتى نماز بپايان مىرسيد مسلمانان علت اين كار را مىپرسيدند پاسخ مىفرمود فرزندم بر من سوار بود و نمىخواستم ناكامش گذارم .\r\nو درباره او و برادرش حسين دهها بار فرمود :\r\nاينان دردانه‌هاى من از اين دنيا هستند هر كس دوستم دارد آنها را دوست داشته باشد و هر كس آنان را به خشم آورد مرا خشمگين ساخته و كسى مرا به خشم آورد خداى را خشمناك ساخته و به دوزخ رهسپار مىشود آنها دو سرور جوانان بهشتند . و گاهى نيز در دنباله مىفرمود كه : پدرشان از آنها برتر است .\r\nو همچنانكه در البداية و النهاية ابن كثير آمده ابو هريرة نقل كرده كه پيامبر ( ص ) نگاهى به على و فاطمه و حسن و حسين افكنده و فرمود : من دشمن دشمنانشان و دوستدار دوستدارشان هستم ، و راويان روايت مىكنند كه روزى أبو هريرة به حسن بن على ، برخورد و به او گفت : اى فرزند رسول خدا تن خود را به من بنماى تا بر جايى كه پيامبر خود مىبوسيد بوسه زنم او نيز پيراهنش را بالا كشيد و ابو هريرة بر ناف وى بوسه زد ؛ ابن عباس نيز با همه بزرگوارى كه داشت به هنگامى كه حسن و حسين بر مركب سوار\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nمىشدند در ركابشان قرار مىگرفت و اين افتخار را از نعمتهاى الهى بر خود بشمار مىآورد و آن دو وقتى كه به طواف خانه مىشدند از ازدحام مردم ، زير فشار شديدى قرار مىگرفتند .\r\nابن الزبير على رغم كينه‌اى كه نسبت به اهل بيت داشت و حسدى كه مىورزيد مىگفت : به خدا كه زنان در برابر كسى جز حسن بن على ( ع ) ، برنخاستند .\r\nو و اصل بن عطا به نقل از وى مىگفت : حسن بن على سيماى پيامبران و ابهت پادشاهان را بر چهره داشت . و او همچنانكه در روايت ابن كثير آمده وقتى در مسجد - النبى نماز صبح را بجاى مىآورد در همان جاى نماز خود مىنشست و تا بر آمدن آفتاب به ياد خداى مشغول مىبود آنگاه بزرگان مردم به گردش جمع مىآمدند و از مسائل دينى سؤالش مىكردند و به صحبت مىنشستند . او اگر براى نماز وضو مىساخت رنگش دگرگون مىشد و آنگاه كه به نماز مىايستاد ، تمام بدنش به لرزه مىافتاد و هنگامى كه مرگ را به ياد مىآورد و يا قبر ، رستاخيز و صراط بخاطرش مىآمد آنچنان گريه مىكرد كه از هوش مىرفت . و اگر بهشت و دوزخ را ياد مىكرد همچون كسى كه از شدت درد در شرف هلاك است گريه مىكرد و از خداى بهشت را مىخواست و از جهنم دورى مىطلبيد او اموالش را سه بار در راه خدا تقسيم كرد و دو بار تمامى اموالش را در راه خدا بخشيد و بيست و پنج بار به حج رفت و در حالى كه اسبان نجيب راهوارش بودند پاى پياده مىرفت و مىفرمود : من از خدايم شرمم مىآيد كه پياده به خانه‌اش نروم و هرگاه مردم او را پياده مىديدند به احترامش ، از مركب خود پياده مىشدند و وقتى راه رفتن آنها را از پاى در مىآورد نزد او مىشدند و مىگفتند : اى فرزند رسول خدا مردم از راه رفتن خسته شده‌اند يا تو بر يكى از اسبان خود سوار شو و يا اجازه ده تا آنها بگذرند كه به خود اجازه نمىدهند تا وقتى كه تو پياده هستى سوار شوند او نيز از راهى كه مىرفت منحرف مىشد تا مردم دور شوند و آنگاه سوار مركب خود گردند .\r\nدر امام ابو محمد حسن مجتبى علاوه بر افتخار بر گرفتن دانش و صفات پسنديده از جد بزرگوارش پيامبر و پدر ارجمندش امام على ، صفات برجسته‌اى گرد آمده بود كه در هيچ كس ديگر از مردم گرد نيامده بود و مسلمانان اخلاق نيكو ، برجستگيهاى معنوى و صلابت در حق و فداكارى در راه خدا و نيك‌انديشى براى بشريت را در وى يافتند .\r\nامام حسن ، اخلاق جد خود و ويژگيهاى برجستهء پدرش و تعاليم اسلام را تجسم بخشيد و از هر نظر مسلمانان را به ياد ايشان مىانداخت لذا دوستش مىداشتند و گراميش\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nمىدانستند و پس از پدرش ، در مشكلات و مسائلى كه مواجه مىشدند و هر دشوارى از امور دينى كه با آن برخورد مىكردند او را مرجع خود مىيافتند بويژه كه مسلمانان در دورهء او قدم به دوران تازه و زندگى نوينى گذاردند كه مالامال حوادثى بود كه مسلمانان تا آن هنگام ، نظيرش را تجربه نكرده بودند .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\nفروتنى و سخاوت امام\r\nمورخين دربارهء فروتنى و سخاوتش دهها روايت ذكر كرده‌اند از جمله اينكه او بر گروهى از مستمندان كه روى زمين نشسته بودند و نانى را كه به همراه داشتند مىخوردند گذشت او را دعوت به همراهى با خود كردند با ايشان نشست و فرمود :\r\nخداوند مستكبران را دوست ندارد وقتى نان خوردنشان پايان گرفت آنان را دعوت به ضيافت خود كرد و خوراكشان داد و لباسشان پوشانيد و بر آنها بخشش بسيار كرد ، يك بار ديگر بر فقرايى گذرش افتاد كه مشغول خوردن بودند و وى را به همراهى دعوت كردند از مركبش پياده شد و با آنان به خوردن پرداخت سپس آنان را به خانهء خود برد و به ايشان اطعام و بخشش داد و فرمود : آنها كرم بيشترى دارند زيرا هر آنچه داشتند در برابرم نهادند و ما به جز آنچه به ايشان داديم داريم .\r\nمحدثين نقل مىكنند كه مردى نيازمند نزدش آمد ، و به او فرمود : نيازت را روى رقعه‌اى بنويس و براى ما ارسال دار . او نيز نوشت و ارسال داشت دو برابرش را به او داد يكى از حاضران به او گفت : اى فرزند رسول خدا چرا اين نوشته اين قدر بركت داشت ؟ به او فرمود : بركتش براى ما بيشتر بود زيرا با اين كار براى كار نيك ، فرد سزاوارى يافتيم مگر نمىدانيد كه انجام كار نيك بدون درخواست ، مفهوم ندارد در حالى كه اگر پس از درخواست او چيزى دادم در واقع در برابر آبروى او پرداخته‌ام چه بسا او شب را در گيرودار بيم و هراس و اميد گذرانده باشد و نمىداند كه چه مقدار از نيازش برآورده مىشود و كامياب مىشود يا ناكام مىماند و در اين حال نزد تو مىآيد در حالى كه لرزه بر اندامش افتاد ، و قلبش ترسناك است در اين حالت اگر\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nنيازش را برآورده كنى برتر از آنى است كه از تو بهره گرفته است .\r\nو به يك شاعر مبلغ زيادى مال بخشيد ، يكى از حاضران به او گفت : پناه بر خدا آيا به شاعرى كه خدا را معصيت مىكند و ياوه مىگويد ، چيزى مىدهى ؟ فرمود : اى عبد اللّه بهترين بخشش آن است كه بدان وسيله خود را در امان نگاه داشته باشى و يكى از كارهاى نيك ، دور گرداندن شر است .\r\nمردى دست نياز به سويش دراز كرد به او پنجاه هزار درهم و پانصد دينار داد و به او فرمود : برو كسى را بياور كه پولها را برايت حمل كند . حمالى آورد لباس ابريشمين خود را به او داد و فرمود اين هم مزد حمال .\r\nيك نفر اعرابى به نياز آمد فرمود : هر چه در خزانه هست به او بدهيد در خزانه بيست هزار ( درهم ) بود كه همه را به او دادند اعرابى گفت مولاى من نمىخواستى نيازم را بگويم و مدحم را از تو به عمل آورم ؟ امام ( ع ) فرمود :\r\n- ما مردمى هستيم كه بخشش فراوانى داريم كه همواره اميد و آرزو را برآورده مىكنيم .\r\n- ما پيش از آنكه كسى از ما بخواهد ، مىبخشيم چون پاس آب روى سؤال‌كننده را مىداديم .\r\nيكى از اهل شام از كسانى كه معاويه آنان را سرشار از كين و نفرت نسبت به على ( ع ) و آل على ساخته بود بر امام حسن ( ع ) گذشت و امام را مورد دشنام و ناسزا - گويى قرار داد امام ساكت بود و مىدانست كه او على و آل على را تنها از همان ديدى كه معاوية بن هند تصويرشان كرده مىبيند . وقتى فرد شامى سخنان درشت و بىادبانه خود را به پايان رساند امام لبخندى به او زد و به شيوه‌اى آرام و برخاسته از بخشندگى و بزرگوارى با وى سخن گفت و به هر آنچه ديده يا شنيده بود وقعى نگذارد و فرمود : اى شامى گمان مىكنم غريب هستى اگر چيزى بخواهى به تو مىدهيم و اگر راهنمايى بخواهى ترا راهنمايى مىكنيم و اگر گرسنه‌اى سيرت مىسازيم و اگر نيازمندى بىنيازت مىكنم و اگر بىپناهى ، پناهت مىدهيم و به همين شيوه كه سرشار عطوفت و مهربانى بود به سخن گفتن با وى ادامه داد تا بالاخره شگفت زده شد و شرم و خجالت بر او چيره گشت و به دست و پايش افتاد و طلب عفو و بخشايشش مىكرد و مىگفت :\r\nخداوند مىداند كه رسالتش را در كجا بنهد .\r\nاين گونه او در همهء برخوردهايش ، الگوى والايى از اخلاق متعالى اسلامى كه\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nقرآن طى آيه ذيل بدان فرامىخواند بشمار مىرفت :  « ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ »  ( هميشه بدى خلق را به بهترين عمل پاداش ده تا همان كس كه گويى با تو در سر دشمنى دارد دوست و خويش تو گردد ) .\r\nاو همهء اذيتها و آزارها از سوى دشمنان و رشك‌بران را با شكيبايى و گشادگى تمام روياروى گرديد تا جايى كه كين‌توزترين دشمنان و تيره‌بخت‌ترين نيز بدان معترفند ؛ مورخين روايت مىكنند كه مروان بن الحكم به شتاب در تشييع جنازه آن حضرت حضور يافت و در حالى كه غم و اندوه ، از سر تا پايش نمايان بود ، در كنار تشييع كنندگان قدم مىزد ؛ امام حسين به او فرمود : تو اينك جنازه‌اش را بر دست دارى حال آنكه تا ديروز ، كينه و نفرت و خشمش را در خود مىپروراندى پاسخ داد : اين كار را با كسى مىكردم كه تحمل و بردباريش ، با كوهها ، قابل مقايسه بود .\r\nالمدائنى و ديگران روايت كرده‌اند كه حسن و حسين و عبد اللّه بن جعفر براى اداى فريضه حج پاى پياده از مدينه رهسپار مكه شده بودند و براى اينكه حجاج ناگزير به پياده شدن از مركب خود نشوند از جادهء اصلى ، راه خود را در پيش نگرفتند لذا - باروبنه‌اى با خود نداشتند و گرسنه و تشنه گرديدند . راه چادرى در يكى از نواحى صحرا پيش گرفتند پيرزنى را در آن يافتند از او خوردنى و آشاميدنى طلبيدند گفت : چيزى جز اين گوسفند ، در اختيار ندارم آن را بكشيد ؛ يكى از ايشان آن را كشت و پير زن از گوشت آن برايشان كباب كرد وقتى مىخواستند مرخص شوند به او گفتند : اى بندهء خدا ما چند نفر از قريش هستيم كه عازم مكه شده‌ايم وقتى به مدينه بازگشتيم به نزد ما شو كه اگر خدا بخواهد مىتوانيم جبران كنيم و به راه خود رفتند وقتى همسرش آمد ماجرا را برايش تعريف كرد به او گفت : خدا بگويم لعنتت كند گوسفندم را براى كسانى مىكشى كه آنها را نمىشناسى و مىگويى گروهى از قريش بوده‌اند .\r\nمدتها گذشت با خشكسالى سختى درگير شدند زن ، به همراه همسرش به قصد لقمه نانى ، قصد مدينه كردند امام حسن او را ديد و شناخت ولى او امام را نمىشناخت به او فرمود : ما در فلان روز ميهمان تو بوديم و به او هزار گوسفند و هزار دينار داد و او را نزد برادرش امام حسين ( ع ) و عبد اللّه بن جعفر فرستاد آنها نيز هر كدام همين بخشش را به او كردند و پس از فقر و تنگدستى و تيره‌بختى ، از جمله ثروتمندترين اهل آبادى خود گرديدند به آبادى بازگشتند اين داستان را الغزالى در جلد سوم از احياء العلوم خود و التسبانى در دائرة المعارف ، نقل كرده‌اند .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nمورخين همچنين در مورد سخاوت و بخشندگىاش روايت مىكنند كه گروهى از انصار صاحب باغى بودند كه از آن زندگى خود مىگذرانيدند و وقتى بر اثر نياز مجبور به فروختن آن شدند او آن را از ايشان به چهار صد هزار ( درهم ) خريد و پس از آن دچار آنچنان تنگنايى گرديدند كه وادار شدند دست نياز به سوى مردم دراز كنند در اين حالت باغ را به ايشان برگرداند تا ديگر از مردم چيزى نخواهند .\r\nابن شهر آشوب در مناقب خود روايت مىكند كه كنيزكى با يك دسته ريحان ، سلامش گفت . به او فرمود : تو براى رضاى خدا آزادى يكى از همراهان از اين كار ، سرزنشش كرد به او فرمود : مگر نشنيده‌اى كه خداوند متعال مىفرمايد :  « وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها »  و چه چيزى از آزاد كردنش بهتر بود .\r\nمردى به درخواست ، پيش حضرت آمده بود ، به او فرمود : تنها در حالت زيانى آشكار ، يا فقرى تيره‌بختانه و يا بر دوش داشتن خون‌بها و جريمه‌اى بسيار سنگين پذيرفتنى است . پاسخش داد كه : من تنها دچار يكى از آنها شده‌ام ، به او صد دينار داد ؛ مرد پس از آن نزد امام حسين ( ع ) رفت و ايشان 99 دينار به وى داده و نخواستند در بخشش با برادر خود ، برابرى كنند سپس نزد عبد اللّه بن جعفر شد او از هر دوى آنها به وى كمتر داد و هنگامى كه داستان خود را با آنها برايش بازگفت به او گفت : ترا چه مىشود مىخواهى مرا با آنها مقايسه كنى آنها دانش و مال را فريفتهء خود ساخته‌اند .\r\nمورخين گونه‌هاى بسيارى از نيكيها و احسان و سخاوتش را كه طى آنها نيازمندان ، فقرا و محرومين را براى نجات ايشان از درد و رنج و نياز و بدبختى غرق بخشش خود مىكرد و اين كار را نه آنگونه كه معاويه و ديگر حكام اموى و عباسى براى ثناگويى و مديحه‌سرايى از خود عمل مىكردند يا همچون كسانى كه از ستايشها و جاه و مقام و قدرت خود لذت مىبردند در پاسخ مدح و ثنايى يا به منظور رسيدن به قدرت و موقعيتى و بلكه تنها براى رضاى خدا و طلب ثواب و پاداش الهى ، انجام مىدادند .\r\nدرباره سخاوت و بذل و بخشش او به همين اندك از احاديث بسنده مىكنيم گواينكه بسيارى از آنچه روايت شده قابل نقد و تأمل هستند ولى همان اندكى كه ميان مورخين ، متفق القول است خود كافى است تا او را سرآمد سخاوتمندان عربى سازد كه براى پول و ثروت هيچ ارزشى قايل نيستند حال به همين جا بسنده مىكنيم تا به آنچه كه راويان در موارد گوناگون و موضوعهاى مختلف از وى نقل كرده‌اند ، بپردازيم .\r\nآنها روايت كرده‌اند كه او را « مسندى » است كه ابو بشير محمد بن محمد الدولابى در سال\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n320 هجرى آن را گردآورى كرده و در ضمن كتابش « الذرية الطاهرة » درج كرده است « 1 » .\r\nبه نظر مىرسد كه اين مسند ، مجموع احاديث وى از جدش رسول خداست با توجه به اينكه او به هنگام وفات آن حضرت بين شش تا هفت‌ساله بود و اين مانع از آن نمىگرديد كه مستقيما آنچه را مىتوانسته از پيامبر گرفته باشد و بقيه را از پدرش .\r\nالقريشى در كتاب خود « حياة الحسن ( ع ) ( زندگى امام حسن ) احاديث زير را همان گونه كه در مسند نامبرده آمده‌اند ، نقل كرده است :\r\nامام حسن از جدش نقل كرده كه فرموده است : پروردگارا از لغزشهايم بكاه و هول و هراسم را تبديل به آرامش و امان كن و از آنها بر من جفا روا مىدارند ، امانم بدار و مرا بر آن كس كه بر من ستم روا دارد ، يارى ده و چيره بگردان و انتقام مرا از او نشانم ده . و عبد اللّه بن الحسن از پدرش و او از جدش امام حسن به نقل از رسول خدا ( ص ) روايت كرده كه مىفرمود : اى مسلم [ مسلمان 
  ] سه مورد را برايم تضمين كن من بهشت را برايت تضمين مىكنم اگر تو به آنچه كه قرآن بر تو واجب دانسته عمل كنى از همه عابدترى و اگر به آنچه خداوند روزيت داده بسنده كنى و قانع باشى ، غنىترين مردمى و اگر از آنچه كه خداوند بر تو حرام دانسته اجتناب ورزى ، پرهيزكارترين مردم هستى .\r\nو گفت كه شنيدم جدم پيامبر خدا ( ص ) مىفرمود : هر كس كه نماز صبح بجاى آورد و تا طلوع خورشيد در جاى خود بنشيند خدا از آتش در امانش مىدارد .\r\nدر مسند نامبرده آمده است كه زنى با دو فرزندش نزد پيامبر ( ص ) آمد پيامبر سه عدد خرما به او داد او نيز به هر يك از فرزندانش يك خرما داد . آنگاه نگاهى به مادر انداخت او خرماى سوم را نيز ميان آنها تقسيم كرد در اينجا پيامبر خدا فرمود : خدا او را با مهر و محبتى كه به فرزندانش داشت ، رحمت مىكند .\r\nو از او نقل است كه فرمود : رسول خدا ( ص ) كلماتى را به من آموخت كه آنها را در نماز « وتر » مىخوانم : خداوندا مرا نيز در جملهء آنان كه هدايت كردى هدايت بنماى و در جمله كسانى كه ولايتشان بر عهده گرفتى ، ولايتم را بر عهده گير و جمله بخششهاى خود به من را بركت بخش و از شر قضايى كه مقدر فرموده‌اى ، در امانم بدار كه تو مقدر مىدارى و هيچ تقديرى بر تو نمىرود و هر آن كس را كه تو ولايت كنى خوار نگردد پروردگار ما تو بزرگ و والامقامى .\r\n\r\n\r\n","description":"","footnote":"\r\n( 1 ) از كتب خطى كتابخانهء « الاحمديه » در مسجد الزيتونة تونس كه همچنانكه در جلد دوّم از زندگى امام حسن نوشته القرشى آمده است يك نسخه عكسبردارى شده از آن در كتابخانهء امير المؤمنين ( نجف ) وجود دارد .\r\n","page_name":" 509 ","page_number":509},
  {"content":"\r\n\r\nيكى از يارانش به او گفت : از پيامبر خدا چه به ياد دارى ؟ فرمود : شنيدم كه به مردى مىفرمود : از آنچه كه به ترديدت مىكشاند دورى گزين و به آنچه كه اطمينانت مىبخشد روىآور شر ترديد آفرين و خير اطمينان‌بخش است . و اگر كسى از تو چيزى خواست يا خواسته‌اش را بر آورده ساز و يا سخنى اميدبخش با او بگو .\r\nو فرمود كه از رسول خدا ( ص ) شنيدم كه مىفرمود سرور عرب را نزد من آوريد عايشه به ايشان گفت : اى رسول خدا مگر تو سرور عرب نيستى ؟ فرمود : من سيد و سرور تمامى بشريتم و على ( ع ) سرور عرب . بنابراين امام ( ع ) را به نزدش فراخواندند وقتى حضور يافت همهء انصار را به حضور دعوت كرد وقتى حضور يافتند رو به آنها كرده فرمود :\r\nاى گروه انصار آيا نمىخواهيد كه شما را به چيزى رهنمون شوم كه تا آنگاه كه بدان چنگ زنيد هرگز پس از من گمراه نشويد گفتند ، آرى يا رسول اللّه . فرمود : اين على را مىگويم او را به دوستى من دوست بداريد و به بزرگواريم بزرگ داريد چه آنچه را كه به شما گفتم جبرئيل از سوى خداوند عز و جل خبرم كرده بود .\r\nامام حسن ( ع ) از هند بن ابى هاله ناپسرى پيامبر خدا ويژگىهاى جسمى ، اخلاقى ، برخوردها و همه حالتهاى او را روايت كرده است هند بن ابى هاله توصيف‌گر توانا و خوش بيانى است كه بيشتر مورخين صفات پيامبر خدا ( ص ) را از وى نقل مىكنند .\r\nو از امام حسن مجتبى ( ع ) آمده كه فرموده است : از او ( هند بن ابى هالة ) دربارهء نشست و برخاست پيامبر خدا پرسيدم گفت : او همواره با ذكر خدا مىنشست و برمى - خاست و اگر بر گروهى وارد مىشد جايى در پائين‌ترين نقطه مجلس مىنشست بطورى كه آخرين نفر رديف حاضران بشمار مىآمد و به چنين كارى فرمان مىداد و به هر يك از حاضران سهمش را مىداد و بدين ترتيب هر يك از حاضران احساس نمىكردند كه كسى در مقام و رتبه بالاترى از او دانسته شده و هرگاه كسى همنشينش مىشد تا دست نياز به سويش دراز مىكرد آنچنان آشفته مىشد كه تو گويى خود صاحب نياز است و حتما يا نيازش را برآورده مىساخت يا سخن اميددهنده‌اى به او مىزد . او همواره با شكيبايى ، بردبارى ، شرم و امانت‌دارى به نشست و برخاست مىپرداخت و هيچ صدايى در حضورش بالا نمىگرفت همنشينانش در انجام كار خير و باتقوا و پرهيزگارى ، همچشمى داشتند و خود آنچنان متواضع و افتاده‌اند كه به بزرگترها احترام مىگذاردند و گرامى مىدارند و بر كوچكترها ، مهر و شفقت مىورزيدند و هر نيازمندى را بر خود ، ترجيح مىدادند و غريب‌نوازى مىكردند .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nراوى به نقل از امام حسن ادامه مىدهد كه : رسول خدا همواره شاد و سرخوش و داراى انعطاف بود و هرگز خشونت ، سرسختى ، داد و فرياد نداشت و ناسزا نمىگفت و از كسى عيب نمىگرفت و كسى را بيهوده ستايش نمىكرد و خويشتن از سه چيز ، رهانيده بود : ريا كارى ، پرگويى و آنچه كه به او مربوط نمىشود ، و مردم را از سه چيز رهانده بود :\r\nهيچ كس را سرزنش نمىكرد ، هيچ كس را مورد استهزا قرار نمىداد و در پى لغزشهاى كسى بر نمىآمد و تنها در جايى سخن مىگفت كه مىدانست نتيجه‌اى عايدش مىشود و وقتى صحبت مىكرد شنوندگانش آنچنان ساكت مىماندند و گوش فرا مىدادند كه تو گويى روى سرشان پرنده‌اى نگه داشته‌اند و تنها وقتى كه ساكت گرديد به سخن در مىآمدند و اگر دوباره به سخن در آمده بازهم به سخنش گوش فرامىدادند تا بالاخره سخنش را بپايان برد او نيز از آنچه ديگران مىخنديدند ، به خنده مىافتاد و از آنچه آنان را شگفت‌زده مىكرد ، شگفت زده مىشد و در برابر بيگانه‌اى كه به نياز آمده و به سخن مىپرداخت ، شكيبايى بخرج مىداد .\r\nامام ابو محمد حسن ( ع ) نيز به همنشينش مىفرمود : اگر بىداشتن طايفه و عشيره‌اى ، خواستار عزت هستى و بىقدرت و موقعيتى مىخواهى با هيبت و ابهت باشى از خوارى و زبونى معصيت خداى درآ و به عزت طاعت الهى ، روىآور . و اگر نيازى ترا به همصحبتى با ديگران واداشت با كسى همصحبت شو كه اگر با او نشست و برخاست كردى گراميت بدارد و اگر خدمتى به او كردى در امانت بدارد و اگر دست خود را در عطايى دراز كردى او نيز دراز كند و اگر نقطهء ضعفى از تو سر زد آن را بپوشاند و اگر كار نيكى از تو ديد آن را بر شمارد و اگر دست نياز به سويش دراز كردى نيازت بر آورده سازد و اگر سكوت اختيار كرد ، او آغاز سخنت گويد ، و اگر دچار تنگنايى گرديدى ، با تو همدردى كند ، از سوى او ترا گزندى نرسد و او باعث نشود كه تو بر سر چند راهى قرار گيرى ، وقتى حقيقتى روشن مىشود ترا رسوا نسازد و اگر بر سر چيزى ، نزاع كرديد ترا ( بر خود ) ترجيح دهد .\r\nراويان روايت مىكنند كه امير المؤمنين پرسشهايى دربارهء اخلاق و آداب و صفات برجسته‌اى كه انسان بايد بدانها آراسته باشد از فرزندش امام حسن به عمل آورد او نيز فى المجلس پاسخ گفت و پاسخش در منتهاى زيبايى و رسايى بود .\r\nدر رواياتى كه در اين خصوص آمده داريم كه ايشان از وى دربارهء كردار درست و مناسب ، شرف ، مروت ، پستى ، انعطاف ، بردبارى ، دارندگى و فقر و مشقت و عقل و\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nاحتياطكارى و از اين گونه صفات پرسيد و پاسخ شنيد كه : كردار درست پاسخ گفتن زشتى با نيكى است و شرف ، فراهم آوردن اطرافيان و تحمل بار لغزش خويش است و مروت ، پاكدامنى و اصلاح خويشتن است و زشتى و پستى چشم داشت به اندك و خوددارى از ناچيز است و انعطاف بخشش در تنگدستى و دارندگى است و تنگ نظرى آن است كه آنچه را دارى افتخار بدانى و انفاق آن را ، بيهوده‌انگارى و برادرى عبارت از وفادارى در سختى و آسودگى است و زبونى جرأت يافتن بر دوست و شانه خالى كردن در برابر دشمن است و بردبارى ، فروخوردن خشم و كنترل خويشتن است و دارندگى ، - رضامندى از آنچه كه خدا داده اگر چه اندك باشد چه دارندگى ، بىنيازى خويش و فقر ، آز و حرص خويشتن در هر موردى است و مشقت و تكلف سخن گفتن در جايى است كه به تو مربوط نگردد و مروت ، آن است كه كسى امر دينش را اصلاح كند و تصرف در مالش را بهبود بخشد و درود را روشن ادا كند و به مردم عشق بورزد و بخشندگى ، بخشش بيش از خواست و داوطلب شدن به كار نيك و اطعام دادن در جاى خود است .\r\nروزى حضرت در برابر گروهى از يارانش دربارهء ريشه جنايتها و اصل پلشتيها سخن گفت و فرمود : هلاك مردم در سه چيز است تكبر ، آز و رشك ، تكبر هلاك دين است و ابليس در پى همين كار ، مورد لعنت قرار گرفت و آز ، دشمن جان است و آدم از بهشت بر اثر همين خصلت رانده شد و رشك راهبر زشتيها و تبهكاريهاست و به همين علت ، هابيل ، قابيل را كشت .\r\nاو همواره به فراگرفتن دانش فرامىخواند و مردم را بدان سوق مىداد و مىفرمود :\r\nدانش بياموزيد كه شما ، كودكان امروز و بزرگان فرداييد هر كس نمىتواند حفظ كند بنويسد و به يكى از هم‌صحبتان خود فرمود : به مردم بياموز و دانش ديگران را فراگير در اين صورت دانش خود را استحكام بخشيده‌اى و آنچه را كه نمىدانستى فراگرفته‌اى و پرسيدن خود نيمى از دانش است .\r\nو از جمله احاديث نقل شده از ايشان آن است كه فرموده‌اند : كسى كه عقل ندارد ادب ندارد و كسى كه همت ندارد ، دوستى نمىشناسد و كسى كه دين ندارد حيا و شرم ندارد . اوج عقل ، معاشرت نيكو با مردم است و شما از طريق عقل سعادت دو دنيا را درك مىكنيد و هر كس از عقل محروم شد از هر دو ( دنيا و آخرت ) محروم مىماند .\r\nاو به يارانش مىفرمود : آيا ستمديده‌اى را ديده كه به ستمگر بيشتر شبيه باشد\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nپرسيدند اى فرزند رسول خدا چگونه چنين شود ؟ مىفرمود : آن كس حسود است چه هميشه در نگرانى است و حال آنكه كسى كه مورد حسد قرار گرفت راحت است . و به آنها مىفرمود : كسى كه ادعا كند مال را دوست ندارد به نظر من دروغگوست و اگر بدانم كه او راستگو است به نظر من احمق است و مىفرمود : برنياورده شدن نياز بهتر از آن است كه آن را از جز اهل آن درخواست كرد .\r\nمردى از سياست ، از ايشان پرسيد فرمود : سياست آن است كه حقوق خدا ، حقوق رفتگان و حقوق زنده‌ها را رعايت كنى ، حقوق خدا ادا كردن چيزهايى است كه خواسته است و خوددارى از آنچه كه نهى كرده است و حقوق زنده‌ها آن است كه در رابطه با برادرانت ، وظيفهء خود را انجام دهى و از خدمت به امت خود ، سر باز نكنى و در برابر ولى امر همان اخلاصى را كه او در برابر امتش نشان مىدهد ، نشان دهى و هرگاه از راه درست و راست ، منحرف گشت ، صداى خود را در رويارويى با وى ، بلند كنى و حقوق اموات و رفتگان عبارت از آن است كه نيكيهاى آنان را ياد كنى و از كارهاى زشت ايشان درگذرى كه آنان را خدايى است كه به حساب و كتاب مىكشد .\r\nروزى معاوية بن ابى سفيان گفت : ما در حكومت خود چه كار بايد بكنيم ؛ امام ( ع ) فرمود : آنچه را كه سليمان بن داود گفت . معاويه پرسيد اى فرزند رسول خدا ، سليمان چه گفت ؟ فرمود : او به يكى از همنشينان خود گفت : آيا مىدانى كه پادشاه در ملك خود چه بايد كند و انجام چه كارهايى برايش زيانى ندارد اگر در نهان و آشكار از خداى بترسد و در خشم و خشنودى عدالت را رعايت كند و در فقر و دارندگى ، اقتصاد پيشه كند و اموال را غاصبانه نگيرد و به اسراف و تبذير آنها را نخورد و از جمله كارهايى كه زيانش نمىرساند بهره‌ورى از دنياى خود ، به هنگام مناسب است .\r\nو در تحف العقول آمده است كه كسى از وى خواست تا يكى از همصحبتان و دوستانش باشد به او فرمود ( ص ) : مبادا كه ستايشم كنى كه من از تو بر خودم آگاهترم و دروغگويم بشمارى كه دروغگو ، نظرى و ايده‌اى ندارد يا نزد من از كسى غيبت كنى آن مرد پس از شنيدن اين شرايط به امام ( ع ) گفت : اجازه دهيد كه مرخص شوم ، فرمود : آرى اگر مىخواهيد برويد .\r\nدر حالى كه مشغول طواف خانه كعبه بود كسى از وى درباره معناى « جواد » ( بخشنده ) پرسيد به او فرمود : پرسش تو دو جنبه دارد اگر در مورد مخلوق مىپرسى جواد كسى است كه آنچه وظيفه دارد ادا كند و بخيل كسى است كه از آنچه كه وظيفه دارد ،\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nامساك كند و اگر در مورد خالق مىپرسى او هم در موقعى كه مىبخشد و هم در موقعى كه دريغ مىكند ، جواد و بخشنده است زيرا وقتى به بنده‌اى چيزى مىدهد در واقع چيزى را داده كه حق او نيست و اگر دريغ دارد چيزى دريغ داشته كه از آن او ، نبوده است . و نيكى آن است كه هيچ تعللى در پيش و هيچ منتى در پيش نداشته باشد و بخشيدن بيش از درخواست ، از جوانمردى است .\r\nمردى به ايشان گفت اى فرزند رسول خدا من از شيعيان شما هستم به او فرمود :\r\nاى بندهء خدا اگر مطابق امر و نهى ما عمل كردى و مطيع فرمانهاى ما بودى راست گفته‌اى ؛ ولى اگر چنين نباشى با ادعاى مرتبه والايى كه سزاوارش نيستى بر گناه خود افزوده‌اى نگو كه من از شيعهء شما هستم بلكه بگو من از هواداران و دوستداران شما و دشمن دشمنان شما هستم و به سلامت باش .\r\nراويان ، مجموعه كلمات قصارى در حكمت و اخلاق و آداب و ديگر موضوعها روايت كرده‌اند كه آنچنان از رسايى سخن ، عمق انديشه و خبرگى وسيع به اصول اخلاق و سياست و مشكلات زندگى برخوردار است كه گوينده‌اش را در اوج نوابغ دوران در هر زمان و مكانى قرار مىدهند نمونه‌هايى كه از آثار و نظريات ايشان ارائه داديم اين حقيقت را در موارد مختلف تأكيد مىكنند از كسى كه در خانهء على ( ع ) خانهء نزول قرآن خانهء محمد سرور فرستادگان و على امام سخنوران و موحدان و خانه فاطمه زهرا بانوى زنان جهان رشد و بزرگ شده و پرورش يافته بعيد هم نيست گواينكه خود حضرت نيز به سخن آشكار پيامبر ، امامتش محرز بود و لازمهء اين مقام آن است كه از همه مردم بيشتر از صفات برجسته برخوردار باشد و همان اطلاعاتى را كه همهء مردم از احوال خود دارند داشته باشد و به علاوه از چيزهايى كه مردم نمىدانند ، آگاهى داشته باشد .\r\nدر ميان آثارى كه بجاى گذاشته و روايات و احاديثى كه از وى نقل شد ، به همين اشاره‌ها ، بسنده مىكنيم تا به فشرده‌اى از زندگيش با جد و پدرش و نيز مواضع سياسى ايشان و خلافت كوتاهى كه داشتند و جريانهايى كه در پى بىآن آمد و تا كنون نيز مورد بحث و مناقشه است و بالاخره تضاد و گوناگونى نظر نويسندگان و مورخين طى قرنهاى گذشته و تا كنون ، بپردازيم .\r\nامام حسن مجتبى ( ع ) طى هفت سال يا اندكى كمتر با جدش پيامبر خدا ( ص ) بود اين سالها سالهاى كودكى او و سالهاى پاك و بىآلايشى او بود كه جدش هر چه را مىخواست در لوح ضميرش نقش مىزد و آنچه را كه هر از گاهى از آسمان به دو مىرسيد\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nبدان منتقل مىساخت و از دامان او به دامن پدرش امير المؤمنين كه در همهء كارها و گفته‌ها و كرده‌هايش به چشم پيامبر بود ، سپرده شد .\r\nسالهاى نخست زندگى او سرشار و مالامال نور و سعادت در ميان پدر و مادر بزرگوارش و در دامان جد ارجمندش پيامبر خدا گذشت كه در جان و روانش آن قدر از رازهاى آفرينش و هستى تلقين كرد تا او را براى امامتى كه پس از پدر در انتظار او بود ، آماده گرداند و پيامبر در هر مناسبتى مردم را فرامىخواند كه وى را در او و برادرش امام حسين ، حفظ كنند و امامت آنان را پذيرا گردند و در اين رابطه با اشاره به او و برادرش مىفرمود : اينان دو تن امامى هستند كه در هر كار و اقدامى ، امام و راهبرند پروردگارا من آنان را دوست دارم تو نيز دوستشان بدار و دوستدارشان را نيز دوست داشته باش .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n\r\nامام حسن ( ع ) پس از وفات جد و مادرش\r\nپيامبر خدا ( ص ) در حالى كه نواده‌اش حسن ( ع ) در آغاز كودكى بود و هنوز هفت سالگى را به پايان نرسانده بود از اين دنيا رخت بر بست مدت هفت سال اگر چه به حساب زمانى و در عمر مردم خيلى كوتاه است و از سالهاى كودكى تجاوز نمىكند ولى امام حسن على رغم اينكه در آن هنگام از اين سن تجاوز نكرده بود همانچه كه بزرگان و ياران پا به سن گذارده پيامبر ، از محضرش درك مىكردند و برداشت مىنمودند درك و برداشت مىكرد بر همين اساس فقدان جدش را احساس مىكرد و تا مدتها غم و اندوه آن بر چهره‌اش نمايان بود بويژه هنگامى كه مادرش را مىديد كه از شدت درد و غم به خود مىپيچيد و شب و روز برايش اشك مىريخت و اذيت و آزار و جفا و حوادث ظالمانه‌اى را كه تلخى آن را مادر چشيده بود مىديد و لمس مىكرد مادر به مبارزه ادامه مىداد و با غاصبين حقش [ و حق همسرش على ( ع ) 
  ] با منطق و دليل به رويارويى مىپرداخت و در همان حال پدرش را بخاطر مىآورد و روزهايى را كه زنده بود و گريه كنان به شكوه بر قبر پدرش مىرفت و مىگفت :\r\n- بر من آنچنان مصيبتهايى وارد آمده كه اگر بر روزها وارد مىآمد تبديل به شب مىگشتند .\r\n- من در سايهء محمد ( ص ) ، پناهگاهى داشتم و از هيچ ستمى ، نمىهراسيدم و روزهاى خوش من بود .\r\n- ولى امروز در برابر هر خوارى ، سر فرود مىآورم و از ستمى كه بر من مىرود مىپرهيزم و ستمكاره‌ام را با پيراهنم مىرانم .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nامام ابو محمد حسن مجتبى ( ع ) از اينها همه رنج مىكشيد و ستم و جفا و محنتى را كه مادرش مىكشيد با تلخى احساس مىكرد . سرانجام همين ستمها و جفاها بود كه او را از پاى در آورد و تن فرسوده‌اش تاب تحمل چنان حوادث و رنجهايى را نداشت و حس كرد كه به زودى از اين دنيا رخت خواهد بست لذا فرزندانش ، حسن و حسين و زينب و ام كلثوم را فراخواند و آنان را در برگرفت و گاه بر چهره‌شان بوسه مىزد و گاهى به سينه‌اش مىفشرد تو گويى مىدانست كه در آينده‌اى نزديك ، رفتنى است و بدين ترتيب دنيا را بدرود گفت . گريه و شيون فرزندان از درون خانه ، بالا گرفت ، على ( ع ) به خانه در آمد و اشك از چشمانش سرازير شده و به جسدى كه در وسط خانه آرميده بود نزديك شد حسن و حسين نيز در كنارش بودند و پس از آنكه او را به خاك سپرد رو به قبر پيامبر ( ص ) كرد و فرمود : تو امانت خود را بازگرفتى و گروگانت را گرفتى ولى غم و اندوه من بىحد و حصر است و شبانم خواب به چشمان نمىآيد تا اينكه بالاخره خداوند مرا به همان خانه‌اى كه تو در آن اقامت گزيده‌اى فراخواند . دخترت ترا در جريان رنجى كه از امت كشيد قرار خواهد داد و تو نيز از او جوياى حال شو . و با اين حال ما هرگز پيمانت را فراموش نخواهيم كرد و يادت را از ياد نخواهيم برد و سلام بر تو سلام بدرقه كننده‌اى دوست و دلسوز نه درود آدمى بدسگال و كينه‌توز اگر از كنار شما بروم رفتنم از در آزردگى نيست و چنانچه بمانم ماندنم هرآينه از روى بدگمانى به آنچه خداوند وعده داده نمىباشد .\r\nتقدير چنان خواسته بود كه نخستين صفحه از زندگى امام حسن كه هر لحظه از آن از خوشترين ايامش بشمار مىآمد با وفات جدش ، ورق خورد . او همواره از آن ايام ياد مىكرد و از ابعاد آن بهره مىگرفت ، پس از جدش مدت سه يا حد اكثر شش را در دامان مادرش فاطمهء زهرا و پدرش امير المؤمنين كه در كارزار خستگىناپذير با نابكاران و غاصبان بودند و به اضافه از فقدان پيامبر ( ص ) ، سرشار غم و اندوه گشته بودند ، گذراند و ديرى نپاييد كه تقدير پس از اين ماه‌هاى اندك ، با فوت مادرش فاطمه زهرا ، صفحه دوم از زندگيش را ورق زد و پدرش يك تنه بايد با حوادث و دردهايى كه پيش رو داشت مبارزه كند و امام حسن كه همچنان در سن كودكى است اينها همه را مىديد و تلخى آنها را حس مىكرد و چشيد و ابو بكر را مىديد كه بر منبر جدش رسول خدا رفته و انبوه مردم به او چشم دوخته‌اند در اين حال با شتاب به سويش مىرفت و مىگفت : از منبر پدرم پايين بيا . ابو بكر نيز لبخندى به او مىزند و مىگويد : پدرم به فدايت اى فرزند\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nرسول خدا ، بجانم سوگند كه اين منبر پدر تست نه منبر پدرم و سكوت بر انبوه جمعيتى كه در اطراف منبر گرد آمده‌اند ، حكمفرما مىشود و به ياد رسول خدا و روزهايى مىافتند كه او را روى شانهء راست و برادرش حسين را بر شانهء چپ مىگذاشت و روزى را بخاطر مىآورند كه پيامبر به سجده رفته بود و او سر رسيد و روى شانه‌اش و گرده‌اش نشست و روزى را به ياد مىآوردند كه پيامبر در حال ركوع بود و او سر رسيد پيامبر پاهايش را از هم باز كرد تا از آن رد شود و يا روزى را بخاطر آوردند كه به پيامبر گفته شد : اى رسول خدا تو با حسن كارى را مىكنى كه با هيچ كس ديگر نكرده‌اى و نمىكنى به ايشان فرمود : او در دانهء من در اين دنياست . و همه آن صحنه‌ها و روزهايى را كه رسول خدا ( ص ) بود ، به خاطر آوردند و خود را در ميان انبوهى از خاطره‌ها و يادهايى يافتند كه تلخى آنها همه شادىها و مسرتشان را پوشاند .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nامام حسن ( ع ) با « بلال » اذان‌گزار پيامبر\r\nپس از وفات پيامبر ( ص ) بلال حبشى ( اذان‌گزار پيامبر ) به شام رفت و بنا به عهدى كه با خداى خود بسته بود به صفوف مجاهدين در آنجا پيوست و در آنجا با ديگرانى كه حضور يافته بودند ، به حضور خود ادامه داد كه شبى كه به خوابى عميق فرو رفته بود پيامبر خدا را ديد كه به ديدارش آمده و خوش‌حال از چنين ديدارى ، به او مىگويد : اى بلال چرا اينهمه دورى مىجويى آيا وقت آن نرسيده كه به ديدارم آيى .\r\nهراسناك از خواب بيدار شد و مىگفت : به خدا قسم كه هرگز چهره‌ات از ذهنم و چشمانم زدوده نشده و حتى يك لحظه ترا فراموش نكرده‌ام و اينك حتما براى زيارت قبر تو به مدينه بازخواهم‌گشت . همسرش متوجه حرفهايى كه مىزد شد و جريان را از وى جويا شد به او گفت : من به انتظار روز مىمانم تا براى زيارت قبر رسول خدا به مدينه ( يثرب ) بازگردم . پيامبر بخوابم آمده بود تا از اين جفايى كه روا داشته‌ام ، نكوهشم كند . همين‌كه سپيده آن روز دميد به شتاب سوار بر مركبش شد و يك نفس در صحرا و بيابان براند تا بالاخره به مدينه رسيد و هنگامى كه بر سر قبر پيامبر رسيد خود را روى آن انداخت و به گريه افتاد و چهره‌اش را با خاك قبر مىآلود . و در همان حال كه با او به نجوا مشغول بود حسن و حسين براى زيارت قبر جد و مادر خود سر رسيدند ؛ وقتى آنان را ديد غم و اندوهش دوباره بخاطر آمد و به شتاب به سوى ايشان رفت و آنان را به سينه‌اش گرفت و گفت : شما برايم همچون پيامبر خدا هستيد . ايشان نيز رو به او كرده گفتند : وقتى ترا مىبينيم به ياد صداى تو مىافتيم كه براى پيامبر خدا ، اذان مىگفتى و اينك پس از مدتها كه غيبت داشته‌اى ميل داريم كه صدايت را بشنويم .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nبلال در همان دم به پشت بام مسجد رفت تا به خواست دو نوادهء پيامبر ، جامهء عمل بپوشاند . زار زار به گريه افتاد و صدايش از مسجد به همه خانه‌هاى مدينه ، پيچيد :\r\nاللّه اكبر ، لا إله الا اللّه محمد رسول اللّه شهر را به هيجان آورده بود و مدينه از صداى گريه ، به لرزه افتاده بود ؛ الذهبى در كتاب خود « سير اعلام النبلاء » در ادامه مىگويد : وقتى بلال : اشهد ان محمدا رسول اللّه را بر زبان آورد زنان سراسيمه از خانه‌هاى خود بيرون آمدند و مردم گمان كردند كه پيامبر خود از قبر خود ، دوباره به زندگى بازگشته ديگر هرگز زن و مرد گريه كننده‌اى پس از رسول خدا ، بعد از آن روز ، ديده نشد .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n\r\nامام حسن ( ع ) در دورهء سه خليفه\r\nتاريخ چيز قابل توجهى از زندگى امام حسن ( ع ) در دوران خلافت ابو بكر ، بميان نياورده زيرا در دورهء كوتاه ابو بكر او كودك خردسالى بود و به هنگام وفات ابو بكر تنها ده سال داشته و البته على رغم چنين سنى ، او از نقطه نظر انديشه و آگاهى و كارهايى كه مىكرد و احساسى كه نسبت به اوضاع عمومى و روند آنها داشت در حد بيش از انتظار از همسن و سالهاى او بود به همين دليل و به دليل مشاهداتى كه از جد خود رسول گرامى داشت و نيز آنچه كه از آن حضرت دربارهء او و برادرش مسلمانان شنيده بودند از ارج و قدر و محبت بسيارى از سوى آنان برخوردار بود . او ، طى خلافت عمر بن الخطاب ، دوران كودكى را پشت سر گذارد و وارد دوران جوانى گرديد و باتفاق پدر از سياست و حكومت به تعليم مردم و روشنگرى و حل مشكلات آنها پرداخت .\r\nدر آن هنگام كه عمر بن الخطاب در دومين سال خلافت خود و روزى كه غنايم از هر سوى به مدينه سرازير مىشد مقرر داشت كه براى هر يك از مسلمانان سهمى بپردازد . براى كسانى كه با بدر همراه پيامبر ( ص ) جنگيده بودند پنج هزار درهم مقرر داشت و بنا به آنچه در تاريخ طبرى آمده است چهار تن از مسلمانان يعنى حسن ، حسين ، ابو ذر و سلمان فارسى را نيز در شمار اهل بدر آورد و براى ساير مسلمانان هر كدام بر حسب خود و موقعيتى كه در اسلام داشت ، بهره مقرر كرد .\r\nابن عساكر در تاريخ سال پانزدهم ( هجرت ) اضافه مىكند كه جامه‌هايى با نقش و نگار يمن به عمر بن الخطاب رسيد آنها را ميان مسلمانان پخش كرد و حسن و حسين را فراموش نمود ؛ به كارگزارش در يمن نوشت تا دو جامه برايش بفرستد تا آنها\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nرا به آن دو بدهد .\r\nمسلما آنها در زمان عمر بن الخطاب در جنگهاى اسلامى - على رغم اينكه در مناطق مختلف به اوج خود رسيده بود - و پيروزيهاى پياپى نصيب مىشد و اموال و غنايم بسيارى از اينجا و آنجا به مدينه سرازير مىشد ، شركت نداشتند و طى دورهء خليفه دوم ، هيچ اقدامى از سوى امام حسن ، صورت نپذيرفت حال آنكه در سالهاى آخر خلافت عمر ، در آستانهء بيست سالگى قرار داشتند و چنين سنى ، لازمه‌اش شركت در نبردها و جنگهايى بوده كه مسلمانان پير و جوان و سالخورده ، در شركت كردن در آنها ، بر يكديگر پيشى مىگرفتند . شايد علت چنين امرى ، خوددارى امير المؤمنين از دخالت در كارهاى حكومتى و زندگى سياسى بوده است . بىهيچ ترديدى ، عدم شركت امام در جنگها و نبردها ناشى از شانه خالى كردن امام از اين وظيفه يا عافيت طلبى ايشان نبوده و همان گونه كه بيشتر مورخين و روايت گران معتقدند به اين دليل بوده كه عمر بن الخطاب بنا به مصلحتهاى سياسى كه منافع خودش در آنها در نظر گرفته شده بود چيزى شبيه اقامت اجبارى را بر بسيارى از بزرگان صحابه ، تحميل كرده بود و امام حسن نيز در كنار پدرش ، خود را وقف خدمت به اسلام و نشر آموزه‌هاى آن و حل مشكلات دشوارى كه براى مسلمانان پيش مىآمد ، كرده بود . هر از گاهى نيز عمر بن الخطاب اظهاراتى به اشاره يا كنايه به عمل مىآورد كه اكثريت عظيم مسلمانان بر اين باور شده بودند كه عمر بن الخطاب پس از خود خلافت را به على بن ابى طالب واگذار خواهد كرد و همان گونه كه گفتيم شايد همين امر نيز علت ترور وى بوده است و همين احتمال نيز از سوى مردم داده مىشد تا اينكه بالاخره به آن شكل فورماليته كه در واقع هيچ تفاوتى با انتصاب ندارد شورا علم شد و همچنانكه پيش از اين گفتيم امير المؤمنين با اينكه از نتيجهء اين شورا كاملا آگاه بود بدان راه يافت تا همچنانكه از پاسخش به پرسش كسى كه علت عدم كناره‌گيرى خود را ( از اين بازيها - شورا ) از وى پرسيده بود بر مىآيد ، نقشه و نيت آنان را ، افشا سازد و امام حسن ( ع ) در اين ميان كنار پدرش بود تا در درد و رنجهايى كه از مبارزه‌جوييهاى حضرات تحمل مىكرد و او را به فراموشى سپرده بودند ، با پدرش همدردى كند .\r\nعمر بن الخطاب كه با مرگ دست و پنجه نرم مىكرد به ياد مرده‌ها افتاده بود و آرزو مىكرد تا آنها زنده بودند تا خلافت مسلمانان را به ايشان واگذار كند و با زبان تأسف‌بار و دردآلودى مىگويد : اگر ابو عبيدة زنده بود او را پس از خود خليفه\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nمىگرداندم زيرا امين اين امت است و اگر سالم غلام ابو حذيفة زنده بود او را پس از خود خليفه مىگرداندم زيرا او عشق شديدى به خداى متعال داشت . او بر ابو عبيدة و سالم غلام ابو حذيفة تأسف مىخورد زيرا به زعم او ، با مرگشان ، جاى خالىاى پيدا شده كه بوسيله هيچ كس ديگر ، پر نمىگردد و على را ناديده مىگرفت حال آنكه تا همين ديروز درباره‌اش مىگفت كه او حق روشن و « محجة البيضاء » ( راه راست ) است و از كتاب خدا و سنت پيامبرش پا فراتر نمىگذارد و به خدا سوگند مىخورد كه اگر او نبود اسلام بر جا نمىماند حال آنكه خود پايين و بالا رفت و به ميان زنده‌ها به جستجو پرداخت و تنها شش تن از مسلمانان را كه مدعى بود على ( ع ) نيز در ميان آنهاست ، شايسته خلافت نيافت غافل از آنكه با اين كار در واقع به خودش كه براى پنج تن ديگر صفاتى بر مىشمارد كه نه تنها خلافت بلكه شايستگى ساده‌ترين كارها را نيز ندارند دروغ گفته و سخن خود را نقض كرده است .\r\nامام حسن به سن بيست سالگى و بيشتر رسيده بود و در ميان بزرگان مسلمان با ويژگيهاى برجسته و آگاهيهاى عميقى كه حقايق مسائل و دشواريها داشت ، نمايان گشت و به اتفاق پدر ، طعم تلخ چنان حرارتى را مىچشد و با او تسليم قضاى محتوم مىشود و به نفع اسلام خدمت مىكنند و امام حسن بنا به آنچه در « العبر » ابن خلدون آمده است به سربازان مسلمانى پيوست كه به فرماندهى عبد اللّه بن نافع و برادرش عقبة در ارتشى كه ده هزار نفر مجاهد در خود جاى داده بود راهى افريقا بود ؛ مسلمانان وجود نوادهء محبوب پيامبر ميان خود را به فال نيك گرفتند و آنچنان كه مورخين توصيف مىكنند اين نبرد موفقيت‌آميز و پيروز بود و امام حسن در حالى كه سرشار شادى بود و از اينكه اسلام در آن پاره از زمين گسترده شده بود نشانهء خشنودى بر چهره‌اش نشسته بود به شهر جد خود بازگشت .\r\nاز روايت ابن خلدون چنين بر مىآيد كه امام حسين نيز در آن نبرد با برادرش امام حسن ، شركت داشت . همچنانكه در « تاريخ الامم و الملوك » دربارهء حوادث سال سىام هجرت آمده كه سعيد بن العاص به اتفاق حذيفة بن اليمان و گروهى از ياران پيامبر ( ص ) و حسن و حسين و عبد اللّه بن عباس به خراسان لشكركشى كرد و عبد اللّه بن - عامر نيز از بصره به اتفاق مجاهدين راه خراسان پيش گرفت و بر سعيد بن العاص پيشى گرفت و به ابر شهر رسيد و خبر آن به سعيد بن العاص رسيد ؛ او نيز به « قومس » وارد شد با مردم آنجا ، آنچنان كه در مورد نهاوند عمل كرده بود ، مصالحه كرد . سعيد بن العاص به\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nاتفاق حسن و حسين در ادامه راه خود به جرجان رسيد كه در آنجا با صد هزار درهم با وى مصالحه كردند سپس بر « طميسة » از توابع طبرستان و صحادة از توابع جرجان ( به تعبير طبرى ) بر ساحل دريا يورش برد و نبرد سختى با مردم آنجا به عمل آوردند و مسلمانان نماز وحشت خواندند و بالاخره آنچنان كه ابن خلدون و ديگر مورخين اظهار داشته‌اند ، مسلمانان در آن مناطق به پيروزى رسيدند .\r\nدر « الفتوحات الاسلامية » و منابع ديگر آمده است كه سعيد بن العاص در سال سىام هجرى ، طبرستان را مورد حمله قرار داد ؛ قبلا و در دورهء عمرو بن الخطاب « الاجهيد » با سويد بن مقرن بر سر مبلغى نقد ، مصالحه كرده بود و در دورهء عثمان و تقريبا پنج سال پس از به قدرت رسيدنش ، ارتشى به فرماندهى سعيد بن العاص كه امام حسن و حسين و عبد اللّه - بن عباس و ديگر سرشناسان مهاجرين و انصار نيز در آن بودند به قصد آنجا ، تجهيز كرد و آنها موفق شدند بر آنجا چيره گردند و پيروز شوند « 1 » .\r\nبيشتر روايات تأكيد دارند كه امام حسن و حسين در بيشتر فتوحات اسلامى شركت داشتند و نقش برجسته‌اى در نبردهايى كه ميان مسلمانان و غير مسلمانان جريان داشت ، ايفا كردند . البته از على بن ابى طالب و فرزندانش نيز شگفت نيست كه همهء امكانات و توان خود را در راه گسترش اسلام و اعتلاى كلمهء آن ، بسيج كنند و هنگامى هم كه حق خويش در خلافت را مطالبه مىكردند آن نيز در واقع براى اسلام و به منظور گستراندن آن بود و حال كه اسلام در اين راه پيش مىرود دليلى نمىبينند كه در راه اسلام به عنوان سرباز - حتى اگر مورد آزار و جفا قرار گيرند - در نيايند .\r\nامير المؤمنين چندين بار فرموده بود : به خدا سوگند حال كه كار مسلمانان به كام است تن به سازش مىدهم و خطايى جز بر شخص من نرفته است .\r\nامام حسن در دورهء خليفه سوم در كنار پدرش قرار داشت او در حالى كه ديگر جوان كاملى گرديده بود خالصا و مخلصا به مصلحت اسلام عمل مىكرد و در پيشگيرى و رفع و رجوع فسادى كه سراپاى حكومت عثمان و اطرافيانش را كه اموال مردم را به غارت مىبردند و به چپاول منابع مردم و دسترنج آنان و نيز دست‌وپاگير ساختن علماء و بىگناهان مىپرداختند غرق خود ساخته بود با پدرش شركت مىكرد . سر و صدا و فرياد از هر سوى برخاست و در اين ميان فرياد ابو ذر - كه همچنان الگو و نمونه والايى\r\n\r\n\r\n","description":"","footnote":"\r\n( 1 ) نگاه كنيد به جلد پنجم « تاريخ الامم و الملوك » صفحه 57 و جلد اول از « فتوحات الاسلامية » صفحهء 175 .\r\n","page_name":" 524 ","page_number":524},
  {"content":"\r\n\r\nاست كه هر رزمنده عليه ظلم و هر آن كس كه در پى اصلاح برآيد بدان اقتدا مىكند نيز چيزى جز واكنش خشم توده‌هايى نبود كه تسلط بىسروپايى چون مروان بن الحكم و وليد بن عقبة و ابن ابى سرح و ديگر مروانيها و امويها را بر سرنوشت و مقدرات امت ، تاب نمىآوردند و مردم روزى به خود آمدند و متوجه شدند كه چيزى جز آنچه اسلام بنا كرده بود ، پيش رويشان قرار دارد و مىرود كه همهء آثار آن ، از ميان رود در اينجا به على ( ع ) و نخستين گروه مسلمان روى آوردند ؛ آنها نزد عثمان آمدند و از وى خواستند تا نقطهء پايانى بر رفتار و كردار اين از خدا بىخبران و خرابكاران و زيرپاگذارندگان اخلاق و ارزش‌ها و حقوق مردم ، بگذارد ولى او بجاى لبيك گفتن به نداى امام و ياران نيك پيامبر و رعايت و توجه به احساس توده‌هاى مردمى كه در اينجا و آنجا صدايشان بلند شده بود ، كليدهاى بيت المال را از زيد بن ارقم ستاند و به تهديد و ارعاب و وعده و وعيد روى آورد . ابن مسعود را مورد ضرب قرار داد و عمار بن ياسر را لگد زد و نوكرانش را تشويق و وادار كرد تا آن قدر او را مورد ضرب قرار دهند كه نزديك بود از پاى در آيد همين كار را با ابو ذر هم كرد و به اصلاح طلبان با قدرت و خشونت و آزار و شكنجه پاسخ گفت . ابو ذر را از مدينه اخراج كرد و به بدترين شكلى و به زور او را به شام فرستاد تا در آنجا زير نظر كارگزارش معاوية بن ابى سفيان باشد اين صحابى بزرگوار در پايتخت شام با ريخت‌وپاش و ولخرجىها و اسرافهاى بسيارى نسبت به اموال مسلمانان و نيز پايمال شدن ارزشها و مقدسات ( دينى ) برخورد كرد و در آنجا نيز به همان سان كه در هر جا با ديدن ستم و فساد و طغيان عمل مىكرد بىترس و واهمه‌اى از تازيانهء جلادها و قدرت و شوكت حكّام ، صدايش را بلند كرد و عليه آن وضع فرياد برآورد ؛ معاوية نيز ناگزير او را به مدينه بازگرداند . در اينجا بود كه عثمان ، « ربذة » را براى او برگزيد تا در همان جا مسكن گزيند و همانجا ، بميرد به آنجا تبعيدش كرد و مانع از آن گرديد كه مردم با او تماس پيدا كنند و به وداعش درآيند ولى امير المؤمنين و دو فرزندش حسن و حسين و عمار ياسر و گروهى از صحابهء بزرگوار ، ارادهء خليفه را زير پا گذاردند و براى وداعش بيرون شدند . مروان سعى كرد با تبختر و غرور ، مانع از تماس ابو ذر و وداع‌كنندگانش شود و به شيوهء فرماندهى كه بايد فرمان براند و رعيت از او فرمان برند ، آنان را مورد خطاب قرار داد و به على ( ع ) گفت : آيا به اطلاع تو نرسيده كه امير المؤمنين عثمان از اينكه مردم ابو ذر را مشايعت كنند و همراهيش كنند بازداشته است ؟\r\nآنگاه رو به امام حسن ( ع ) كرد كه در چهره‌اش از شيوه‌هاى خشونت‌آميز و\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nددمنشانه‌اى كه به بالاترين حد خود رسيده بود ، خشم و نفرت هويدا بود و گفت : اى حسن ، مگر نمىدانى كه خليفه وداع كردن ابو ذر و سخن گفتن با او را قدغن كرده حال اگر اين موضوع را نمىدانستى بدان . امير المؤمنين اين برخورد او را تحمل نكرد و مركبش را كه سعى مىكرد حايل مردم گرداند و راه را بوسيله آن ببندد ، بيكسو راند و به او فرمود : كناره‌گير كه خدا ترا به دوزخ رهسپار كند . مروان نيز گورش را گم كرد و به شكايت نزد عثمان رفت .\r\nامير المؤمنين نزد ابو ذر رفت و او را وداع گفت : و طى سخنانى خطاب به او موضع خود را در برابر سلطهء حاكم و نيز برخورد آن را با وى شخصا ، معلوم گردانيد و همه گونه نبرد و مبارزه‌اى را كه ميان گروه متدين و پايبند آيينى كه تن به هيچ فشارى نمىدهد و به حساب اسلام سازش نمىكند و به هر قيمت ، تحت تأثير فشارها و وعد و وعيدها قرار نمىگيرد از يكسو و هيئت حاكمه بنى اميه‌اى كه از قدرت براى تسلط بر مردم و بازگرداندن مظاهر جاهليت به همه اشكال آن ، سوء استفاده كرده‌اند از سوى ديگر را بر شمرد كه ما در فصل‌هاى پيش متن سخنانى را كه در وداع ابو ذر ايراد فرمود ، نقل كرديم .\r\nامام حسن بن على ( ع ) نيز به او نزديك شد و با كلماتى برخاسته از درد و رنج و تأثرى كه از برخورد با ابو ذر و ديگر بزرگان صحابه او را وداع كرد و فرمود : عمو جان اگر نه آن بود كه وداع‌كننده بايد ساكت شود و وداع شونده بايد راه خود پيش گيرد سخنم را اگر چه با تأسف و درد ، كوتاه مىكنم و مىگويمت كه حال كه اينان ترا نشانه گرفته‌اند با ياد آوردن تهى بودن اين دنيا و سختى و خشونت آن ، از دنيا دورى گزين و با اميد به آينده ، شكيبايى پيشه كن تا بالاخره پيامبرت را ملاقات كنى و خداوند كه بهترين داوران است ميان تو و آنان ، به داورى نشيند .\r\nپس از آنكه امام حسين ( ع ) و ابن عباس و ديگر مشايعت كنندگان سخن گفتند ابو ذر رو به على و حسن و حسين عليهم السلام كرد و گفت : اى اهل بيت خداى شما را رحمت كند هرگاه شما را ببينم به ياد رسول خدا مىافتم من در مدينه جز شما ، اميد و جز دوريتان ، ملالى ندارم من در حجاز بر معاويه گران آمدم همچنانكه در شام معاويه تاب تحملم نياورد و خوش نداشت كه در كنار برادران و پسر خاله‌اش در كوفه و بصره باشم لذا مرا به جايى فرستاد كه جز خدا هيچ يار و ياور و پشتيبانى در آن ندارم به خدا سوگند كه من جز خدا ، دوستى نمىخواهم و جز از او ، باكى ندارم و آن صحابى بزرگوار زندگى\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nخود را در سرزمينى كه جز خدا در آن يارى نداشت ، به پايان رساند و سخن پيامبر در مورد او درست آمد كه : اى ابو ذر تو به تنهايى در بيابانى زندگى مىكنى و به خاك سپرده مىشوى و به تنهايى ، محشور مىگردى .\r\nمسلمانان از سياستهاى عثمان و ياران و عمالش به ستوه آمدند و همه تلاشهاى اصلاح طلبانه با شكست مواجه گرديد و آنها او را براى دين و دنياى خود خطرناك يافتند لذا از هر سوى ، به سوى او گسيل شدند و خواستار اصلاح فساد وى و عمالش و يا كناره‌گيرى از قدرت ، گرديدند . امير المؤمنين و فرزندش امام حسن ، نقش واسطه را ميان خليفه و هيئتهاى ارسالى شهرهاى مختلف به منظور اصلاح و پايان فسادى كه تاروپود دولت را فراگرفته بود ، ايفا مىكردند . آنها هرگاه به موفقيت نزديك مىشدند و به راه حلهايى در جهت اصلاح كار و بازگرداندن شورشيان به ديار خود دست مىيافتند مروان مىآمد و همهء رشته‌ها را پنبه مىكرد و موافقت نامه‌هايى را كه ميان شورشيان و خليفه بسته مىشد و راه‌حلهاى نتيجه‌گيرى شده را خنثى مىساخت تا بالاخره ، اوضاع به وخامت گراييد و شورشيان با تحريك بانو عايشه و طلحة و زبير ، بر او يورش بردند و همچنانكه بيشتر روايات تأكيد دارند عايشه به ايشان گفت : نعثل را بكشيد كه كفر ورزيده است و در حالى كه پيراهن پيامبر خدا ( ص ) را در برابر مسلمانان گرفته بود با صدايى كه به گوش همه برسد مىگفت : اين پيراهن پيامبر خداست كه هنوز كهنه نشده ولى عثمان سنت او را كهنه كرده و زير پا نهاده است و همچنانكه منابع موثق تأكيد دارند طلحة نيز در بر انگيختن مردم عليه عثمان ، نقش خود را ايفا كرد و حتى با مردم همراهى كرد و رسيدن آنان را به خانه‌اش براى كشتن او ، تدارك ديد و عملى ساخت در حالى كه امير المؤمنين طبق ادعاى راويان ، فرزندش حسن و حسين را به منظور دفاع از عثمان در برابر شورشيان ، گسيل داشت و هنگامى كه خبر كشته شدن عثمان به گوش ايشان رسيد با شتاب به خانه‌اش آمد و فرزندان خود و آنها را كه در خانه بودند با لحن خشونت‌آميزى ، مورد ملامت و سرزنش قرار داد .\r\nدر روايت ابن كثير آمده كه حسن بن على ( ع ) در حالى كه به دفاع از وى [ عثمان 
  ] مىپرداخت دچار جراحاتى گرديد ؛ ابن كثير در البداية و النهاية خود به نقل از المدائنى و الزبير بن به كار ادامه مىدهد كه على ( ع ) آنچنان بر عثمان گريه كرد كه مردم گمان بردند كه او نيز به وى ملحق خواهد شد و اينكه او فرموده است : روزى كه عثمان كشته شد عقل از سرم پريد و بسيارى از اين روايات هست كه در دوران امويها ، وضع\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nشده‌اند .\r\nآنچه ترديدى در آن نيست امير المؤمنين نيز همچون ديگر بزرگان صحابه ، از اقدامات و تصرفات عثمان و ياران و اطرافيانش به ستوه آمده بود ولى با اين حال چنين نبود كه به كشتن وى راضى باشد و مردم را به اين كار تشويق كند بلكه برخورد درست و شرافتمندانه‌اى با وى داشت و از عثمان مىخواست كه سياستى در جهت دين و اسلام اتخاذ كند و كردار اطرافيان و خويشانش را كه در ولخرجى و انجام كارهاى زشت ، زياده‌روى مىكردند ، كنترل كند و از شورشيان خواست كه قيامشان جنبهء ، دشمنى و انتقام‌جويى ( فردى ) به خود نگيرد و در مراحل نخستين وساطت خود مىرفت تا با موفقيت نبرد موجود ميان طرفين را به گونه‌اى كه حق هر طرف محفوظ بماند ، كنترل كند ولى مروان بن الحكم همهء رشته‌هاى امام را پنبه مىكرد و مساعى او را با شكست مواجه مىساخت و امام تا آخرين لحظه ، اميد داشت كه عثمان برخورد درستى پيش گيرد تا او بتواند اوضاع را در چارچوب احكام الهى ، چاره‌جويى نمايد .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n\r\nدكتر طه حسين ، موضع امام حسن نسبت به پدر را چگونه تفسير مىكند\r\nدر مورد موضع امام حسن ( ع ) نسبت عثمان و اقدامات او هيچ يك از مورخين چنين ادعايى نكرده‌اند كه او عثمان و يارانش را كه به هيچ يك از آنچه كه جدش رسول خدا آورده بود پاىبند نمانده بودند ، تأييد نمىكرد بلكه در گفتار و كردار در كنار پدرش قرار داشت و در همه جنگهايى كه پدر داشت با وى شركت كرد و هرگاه نبردى شدت مىگرفت و اوضاع بحرانى مىگرديد آرزو مىكرد كه پدرش اجازه شركت در نبرد به او دهد ولى پدرش ( امام على ( ع ) نسبت به او و برادرش امام حسين ، حساسيت زيادى نشان مىداد و اجازه شركت در جنگ را به آنها صادر نمىكرد و همواره به فرمانده لشكريانش در صفين مىفرمود : مراقب اين دو تن باشيد چه بيم آن دارم كه با كشته شدن آنها نسل رسول خدا ، قطع گردد او با پدرش با آنان كه مدعى خونخواهى از عثمان بودند مىجنگيد و دوست و دشمن معترفند كه او عليه ظلم و ظالمين و استثمارگران ، بود و همهء زندگيش - آنچنان كه در فصلهاى پيش از برخى جنبه‌هاى آن سخن گفتيم - براى خدا و در راه خدا بود ؛ با اينكه چنين بود برخى نويسندگان پيشين و معاصر مدعيند كه او همواره با پدر اختلاف داشته و دكتر طه حسين در كتاب خود « على و فرزندانش » مىافزايد كه او به معنى دقيق كلمه « عثمانى » ( طرفدار عثمان بن - عفان ) بود و على رغم ميل خود و بىآنكه دوست داشته باشد با پدر خود همراهى مىكرد و در جنگهايش شركت مىجست .\r\nمن براى چنين تحريف و گمراه‌سازى جز برخى رواياتى كه هيچ پژوهنده‌اى كه\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nسند و متن آنها را مورد دقت قرار دهد ترديدى در اينكه از ساخته‌هاى امويها و عثمانيهايى است كه تلاش كرده‌اند عثمان را از آنچه تاريخ وى را توصيف مىكند تعميد دهند و اقداماتش را جنبهء شرعى دهند و در عين حال ميان برخورد على از يك سو و فرزندش امام حسن از سوى ديگر با عثمان و نيز در سياستى كه امام امير المؤمنين ( ع ) در پيش گرفت ايجاد شك و شبهه كنند ، به خود راه نمىدهد ، هيچ منبع و مصدرى نيافته‌ام .\r\nرواياتى را كه صاحبان چنين ايده‌اى و در رأس آنان دكتر طه حسين ، استاد ادبيات عرب بدان استناد كرده‌اند برخى از آنها را « البلاذرى » در الانساب و الاشراف با سندى كه به طارق بن شهاب مىرسد روايت كرده همچنانكه ابن ابى الحديد نيز از طارق بن شهاب روايت كرده و الطبرى از سيف بن عمرى نقل كرده كه در تاريخ او روايت بسيارى از وى نقل كرده است .\r\nدر روايت البلاذرى و شرح نهج البلاغة آمده است كه حسن بن على ( ع ) به پدرش گفت : اى امير المؤمنين من قادر نيستم سخنت گويم و به گريه افتاد . به او فرمود : سخنت را بگو و همچون كنيزكان ، گريه و شيون نكن . گفت : هنگامى كه مردم ، خانه عثمان را محاصره كردند به تو گفتم از آنها كناره‌گير و به مكه رهسپار شو تا اعراب به آرزوهاى دور و دراز خود نايل آيند ولى تو نپذيرفتى و هنگامى كه عثمان كشته شد به تو گفتم كه از مردم كناره‌گير تو اگر در آن زمان در آشيانه تمساحى بودى اعراب بندهاى اشتر بر تو مىبستند تا ترا بيرون كشند ولى تو سخنم را نپذيرفتى و امروز به تو مىگويم كه به عراق مرو چه بيم آن دارم كه ، مفت كشته شوى ؛ امير المؤمنين ( ع ) در پاسخش فرمود : اما اينكه مىگويى به مكه بازگردم به خدا سوگند كه من نه آنم كه مكه‌نشين باشم و اينكه مىگويى مردم عثمان را محاصره كرده‌اند گناه من چيست كه ميانه مردم و عثمان چنين و چنان است و اما اينكه نظر داده‌اى كه از مردم كناره گيرم و به عراق قدم نگذارم به خدا سوگند كه من همچون كفتار نيستم تا به انتظار خوردن سيلى بايستم ، شارح نهج البلاغة مدعى است كه اين گفت‌وگو ميان امام حسن و پدرش در ربذه بر سر راه خود به بصره ، انجام گرفته است .\r\nدر روايت ديگرى متعلق به البلاذرى به نقل از ابى قبيصة عمرو بن طارق بن شهاب آمده است كه امام حسن ( ع ) در ربذة و در حالى كه پدرش سوار مركبى بود كه زين كهنه‌اى بر آن قرار داشت به او گفت : بيم آن دارم كه بيهوده كشته شوى امير المؤمنين\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nبه او پاسخ داد كه : دور شو به خدا سوگند كه به نظرم يا بايد با اينان جنگيد و يا به آنچه محمد آورده ، كفر ورزيد .\r\nو در روايت سوم كه سند آن به طارق بن شهاب مىرسد آمده كه حضرت به امام حسن و امام حسين كه هر دو تلاش مىكردند او را از جنگ بازدارند فرمود : شما را چه مىشود كه همچون كنيزكان به گريه و زارى افتاده‌ايد به خدا كه در اين باره انديشه بسيار كرده‌ام و گزيرى از اينكه با آنها بجنگم يا به آنچه كه خداى بر محمد نازل فرموده كفر بورزم ، نيافتم .\r\nدكتر طه حسين مىگويد : راويان روايت كرده‌اند كه على ( ع ) بر فرزندش حسن كه در حال وضو گرفتن بود ، گذشت و به او گفت : وضويت را كامل كن . او با سخنان تلخ زيرين - به ادعاى راويان - پاسخش گفت : شما ديروز كسى كه وضوى كامل مىگرفت كشتيد . امير المؤمنين بر گفته خود تنها اين جمله را افزود : اميدوارم كه خداوند اندوهت بر عثمان را بدرازا كشاند .\r\nاز اين روايات ، برخى نويسندگان نتيجه گرفته‌اند كه امام حسن ( ع ) با پدرش ، اختلاف داشت و به نظرش مىرسيد كه پدرش نبايد در كارى شركت داشته باشد و از مردم مدينه كناره گيرد و به زمينهاى خود يا به مكه برود و در آنجا ، جاى گيرد و حتى اگر خواستار بيعت با وى شدند ، تن ندهد .\r\nدكتر طه حسين در ادامه مىگويد : اگر امام حسن مىتوانست مانع از ايجاد فتنه شود يعنى همان كارى كه سعد بن ابى وقاص و عبد اللّه بن عمر انجام دادند ، انجام مىداد ؛ او خوش نداشت كه پدرش مدينه را ترك گويد و براى جنگ با طلحة و زبير و عايشه به عراق رود ولى پدرش در هر آنچه كه او از اين گونه توصيه‌ها مىكرد ، مخالفتش مىورزيد و او هرگز از غم و اندوه عثمان ، بيرون نشد و به تمام معنى كلمه « عثمانى » بود .\r\nروايات ياد شده با وجودى كه تفاوتهايى در مضمون خود دارند شامل كلماتى است كه شايسته نيست عوام الناس نيز با پدرشان بر زبان آورند مثل اينكه گفته باشد :\r\nبه تو گفتم ولى نافرمانىام كردى حال آنكه امام حسن بالاتر از آن است كه با پدرش به اين شيوه سخن گويد و آيا كناره گرفتن او از مردم و تعقيب نكردن طلحة و زبير و عايشه جز به معناى كنار گذاردن امت و سرنوشت آن و سپردن كارها به دست مفسده‌جويان و تبهكارانى است كه در زمين به فساد و مفسده‌جويى مىپردازند ؟ حال چگونه مىشود كه\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nاو چنين درخواستى از وى كند در حالى كه مىداند اسلام ، مبارزه با ظلم و فساد و بىعدالتى را واجب دانسته است . اضافه بر آن راويان بنا به آنچه كه از الميزان ابن حجر و ميزان الاعتدال ذهبى برمىآيد چنين روايتهايى كسانى چون سيف بن عمر هستند كه به دروغپردازى و جعل احاديث شهرت دارند يا كسانى مىباشند كه ناشناخته‌اند و - دست‌اندركاران علم رجال هيچ سخنى در تأييد يا تكذيب آنها بميان نياورده‌اند و يا از قماش كسانىاند كه اصلا يادى از آنها نرفته است همچون عمرو بن قبيعة .\r\nو روايت آخرى را كه طه حسين از آن نتيجه گرفته كه حسن بن على ( ع ) به معناى دقيق كلمه عثمانى بوده است البلاذرى از المدائنى نقل كرده كه اين المدائنى به دروغگويى و دشمنى با على و خاندان وى ( ع ) شهرت دارد گواينكه متن روايت حكايت از آن دارد كه منظور از آن ، هتك حرمت هر دو امام و متهم ساختن امام على ( ع ) به دشمنى با معاويه و شركت داشتن در قتل اوست چه در آن آمده است امام حسن مشغول وضو گرفتن بود و درست وضو نمىگرفت و پدرش دستورش داد تا وضويش را كامل كند اين مورد را هيچ كس دربارهء حسن بن على ، احتمال نمىدهد و در صورتى هم كه به فرض محال ، فرض كنيم امام حسن به ادعاى مدائنى ، وضويش را درست نمىگرفت و پدرش او را به آنچه كه بايد انجام دهد ، راهنمايى كرده چه دليلى دارد و به چه مناسبتى پدرش را با چنان پاسخ خشك و بىمعنايى ، جواب دهد : ( شما ديروز كسى را كشته‌ايد كه وضويش را درست گرفته بود ) .\r\nدر هر صورت ، از مدائنى و اربابان وى شگفت نيست كه عثمان را در صف مظلومان ، برشمارند و على را در شمار ستمكارانى قلمداد كنند كه به او ظلم كردند و به گواهى حسن بن على ، او را از زندگى محروم ساختند . ولى شگفت آن است كه استاد ادبيات عرب ( دكتر طه حسين ) اين چنين با اطمينان با اين روايت برخورد كند و حكم ستمكارانه خويش در مورد امام حسن بن على را كه از همهء مردم به جدش رسول خدا محبوبتر بود و شباهت صورتى و سيرتى بسيارى با وى داشت و هم دربارهء او و برادرش به اتفاق محدثين فرموده بود كه : ( اينان در نشست و برخاست خود دو امام هستند ) صادر كند شگفت است كه چنين اطمينانى به اين روايت كند و حكم ناجوانمردانهء خويش را على رغم عيبهاى آن كه بر مردم عادى پوشيده نيست و اديبان و منتقدانى چون دكتر طه حسين و امثال او كه جاى خود دارند ، از آن نتيجه‌گيرى كند و بگويد كه او به تمام معنى كلمه و دقيقا ، « عثمانى » بوده است .\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nو با وجودى كه دكتر طه حسين سعى كرده كه چنين جلوه كند كه جز حقيقت ، چيزى برايش مهم نيست در بسيارى از بخشهاى كتابى كه نوشته است ، يك طرفگى وى آشكار است ولى يك طرفى وى آنچنان كه نسبت به موضع امام حسن صورت گرفته ، در جاهاى ديگر ، سرسختانه نيست زيرا اينكه ايشان به معناى دقيق كلمه « عثمانى » و طرفدار عثمان بوده‌اند بدين معنى است كه همهء اقدامات و كارهاى عثمان را كه مخالف با كتاب خدا و سنت پيامبر گراميش و حتى در تضاد و مخالفت با سيرهء خليفه‌هاى پيش از خويش است ، تأييد مىكنند و بر تبعيد ابو ذر از مدينه با آنچنان وضعيت اهانت‌آميزى را و نيز لگد زدنش به عمار و برانگيختن نوكرانش عليه وى و عليه ابن مسعود و ديگر بزرگان صحابه صحه مىگذاردند و گراميداشت و ارج و احترامش به راندهء پيامبر خدا يعنى الحكم بن العاص و خاندانش و نيز مسلط ساختن فاسقان و بىبندوبار از خانواده‌اش - و نيز خاندان بنى اميه بر اسلام و حقوق بندگان خدا را مهر تأييد مىزنند و به عبارت ديگر حسن بن على تنها در صورتى به تمام معناى كلمه عثمانى است كه همچون مروان و عقبة بن ابى معيط و الوليد بن عقبة و ابن ابى سرح و ديگر دارودسته عثمان باشد و گمان نمىكنم هيچ يك از مسلمانان هر چند كينه و نفرت و دشمنىاش با خاندان پيامبر زياد باشد در دانهء رسول خدا را در اين سطحى قرار دهد كه هيچ مسلمان مؤمن به خدايى براى خودش نيز ، نمىپذيرد .\r\nدكتر طه حسين در ادامه مىگويد : امام حسن همراه پدرش در همه نبردهايى كه در بصره و صفين و نهروان داشت حضور پيدا كرده بود ولى معتقدم كه او و برادرش امام حسين حضور داشتند ولى در نبرد ، شركت نمىكردند .\r\nنمىدانم از كجا اين اعتقاد را بدست آورده حال آنكه متون تاريخى حكايت از شركت آنها دارد و ايشان در برابر پدر خود به دست و پا و خواهش و تمنا مىافتادند تا به ايشان اجازه جنگيدن دهد .\r\nدر شرح نهج البلاغة آمده است : هنگامى كه نبرد در بصره شدت گرفت حضرت على ( ع ) خود سوار بر اسب خود موسوم به « الخضراء » به اتفاق مهاجرين و انصار و در حالى كه حسن ، حسين و محمد بن الحنفية همراهش بودند به سوى شتر عايشه يورش برد و پرچم نبرد را به محمد بن الحنفية سپرد و به او فرمود پيش رو و پرچم را در چشم شتر ، بنشان . وقتى با پرچم پيش رفت نيزه‌ها از هر سوى بر وى باريدن گرفت و به يارانش گفت : صبر كنيد تا نيزه‌هايشان بپايان رسد و هنگامى كه دير كرد حضرت از پشت به او\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nرسيدند و دست چپ خود را بر شانهء راست او نهاده و به وى فرمودند : پيش رو كه راه برگشت ندارى و پرچم را از وى ستاند و به حسن سپرد امام حسن بر دشمن يورش برد و آنان را از گرد شتر ، پراكنده ساخت تا اينكه بالاخره به شتر رسيد و چشم او را مورد اصابت قرار داد سپس پرچم را به امام حسين سپرده و او نيز همچون كارى را كه برادرش كرده بود ، انجام داد و بسيارى از اين دست روايات كه تأكيد دارند آنها با امام على ( ع ) در نبردها شركت داشتند و از جان خود براى وى مايه مىگذاردند گواينكه او از اينكه آنها مورد ضربه قرار گيرند و به تعبير او با كشته شدن آنها ، نسل پيامبر قطع گردد بر آنها بيم داشت و گاهى هم مىفرمود : آنان فرزندان پيامبرند و محمد بن الحنفيه فرزند من است و گاهى ديگر مىفرمود : آنها دو چشم منند و محمد ( بن الحنفيه ) باز و دست منست و آدمى با دستان خود از دو چشم خويش ، دفاع مىكند .\r\nخلاصه آنكه امام حسن در زندگى سياسى و نظامى پدر شركت داشت و برخوردش با عثمان همان برخوردى بود كه پدر و بزرگان صحابه داشتند و هنگامى كه امير - المؤمنين ( ع ) رهسپار بصره گرديد و در ذى قار فرود آمد او را به اتفاق عمار ياسر و زيد بن - حومان و قيس بن سعد براى كمك طلبيدن از اهالى كوفه در جنگش با طلحة و زبير به آنجا فرستاد پيش از آن نيز هيئتى را به آنجا ارسال داشته بود كه ابو موسى با آنان از در مخالفت در آمده و به خواست امير المؤمنين پاسخ نداده بود . امام حسن باتفاق همراهانش به سمت كوفه رهسپار شد و هنگامى كه وارد شهر گرديدند اهالى از ايشان استقبال كردند و او نامهء پدرش را بر آنان خواند ابو موسى همان برخوردى را كه با اولين هيئت ارسالى داشت با اينان نيز داشت و حديثى از قول پيامبر جعل كرد تا مردم را از كمك رساندن به امير المؤمنين بازدارد و مدعى شد كه از پيامبر شنيده است كه مىفرمودند :\r\nپس از من فتنه‌اى برانگيخته خواهد شد كه در آن نشسته بهتر از ايستاده و خوابيده بهتر از نشسته است . عمار بن ياسر پاسخش داد و گفت : اگر اين درست باشد كه تو چنين سخنى از پيامبر شنيده‌اى منظور تنها تو بوده‌اى و بنابراين از خانه‌ات بيرون ميا ولى من خداى را گواه مىگيرم كه رسول خدا على ( ع ) را فرمان داد تا با عهدشكنان بجنگند و از ايشان گروهى را به نام برايم بازگفت و او را فرمان داد تا با كج‌انديشان و رو گردانان از حق بجنگد و اگر خواسته باشى گواهانى به حضورت مىآورم تا گواهى دهند كه پيامبر خدا تنها ترا از درگير شدن نهى كرده و از دخالت در فتنه ، بر حذر داشته است .\r\nو امام حسن ( ع ) به ترغيب مردم ( به جنگ ) ايستاد و پس از ستايش خدا و درود\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nبر پيامبرش فرمود : اى مردم ، آمده‌ايم تا شما را به خدا و كتاب خدا و سنت پيامبرش و نيز به فقيه‌ترين مسلمانان و عادل‌ترين آنان و برترينشان و وفادارترين كسى كه با او بيعت كرده‌ايد و كسى كه هيچ نكته‌اى از قرآن بر او پوشيده نيست و از سنت نيز همه را مىداند و بر همگان پيشى گرفته فراخوانيم ، شما را به كسى فراخوانيم كه خدا و رسولش او را با دو پيوند ، خويشىاش بخشيده‌اند پيوند خون و پيوند دين ، به كسى كه در هر كار نيك و پسنديده‌اى جلودار همگان است ، به كسى كه خدا و رسولش را در حالى كه مردم از وى روى برمىتافتند ، تنها به دو مستظهر گردانيد و درحالىكه مردم از وى دور بودند به او نزديك گرديد و هنگامى كه آنان مشرك بودند با وى نماز خواند و آنگاه كه آنها فرار مىكردند همراه با او مىجنگيد و در وقتى كه از جنگش در كنار او سربازمىزدند پا به پاى وى به مبارزه مىپرداخت و در زمانى كه تكذيبش مىكردند ، تصديقش كرد فرامىخوانم . او شما را به ياورى فرامىخواند و به حق ، دعوتتان مىكند و به شما فرمان مىدهد تا همراهيش كنيد و در مبارزه با گروهى كه پيمان بيعتش را نقض كردند و ياران نيكش را كشتند و كارگزارانش را قطع عضو نمودند و بيت المالش را بغارت و چپاول بردند پس خدايتان بر شما رحمت آورد به سوى او روى آوريد .\r\nو در روايت ديگرى از جابر بن يزيد نقل شده كه گفته است : تميم بن جذيم التاجى سخنم گفته كه حسن بن على ( ع ) و عمار بن ياسر به منظور جلب كمك مردم به على ( ع ) عازم كوفه شدند و همراهشان نامه حضرت بود وقتى خواندن نامه را به پايان رساندند امام حسن ( ع ) برخاست ؛ مردم به وى خيره شده مىگفتند : پروردگارا منطق دخترزادهء پيامبرت را متين گردان آنگاه دستش را بر تكيه گاهى نهاد چون از دردى كه داشت در رنج بود و فرمود : سپاس و ستايش خداى قدرتمند و پرعزت و يگانه و پرخشم و بزرگ و و الا روى سخنم هم با كسانى است كه آشكارا سخن مىگويند و هم كسانى كه در نهان سخن مىگويند و نيز آنانى را كه در شب سبك بال و روز در جنب و جوشند يكسان در بر مىگيرد خداى را بر گرفتاريهاى نيك ، آشكارى نعمتها و بر آسودگى و دشوارى كه دوست مىداريم يا منزجريم سپاس و ستايش مىگويم و گواهى مىدهم كه پروردگارى جز خداى وجود ندارد و تنها و بىشريك است و محمد بنده و فرستادهء اوست كه امانت نبوت را به وى سپرد و رسالتش را ويژهء او ساخت و وحى خود را بر وى فرود آورد و بر همهء ديگر بندگانش برگزيد و به هنگامى كه بتها پرستيده مىشدند و شيطان فرمان مىراند و در برابر خداى سركشى مىكرد او را براى انس و جن فرستاد پس خدا\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nسلام و درود بر او و بر خاندانش فرستاد و بهترين پاداشها ، نثارش كرد اما بعد من جز آنچه كه خود مىدانيد به شما نمىگويم امير المؤمنين على بن ابى طالب كه خداوند كارش را راست گردانده و به ياريش همت گماشته مرا به سوى شما فرستاد تا به كار نيك و عمل به كتاب ( خدا ) و جهاد در راه خدا دعوتتان كند و چنانچه اكنون ، پاسخ گفتن به چنين دعوتى را خوش نداريد به خواست خدا آينده‌اش ؛ چيزى است كه دوست خواهيد داشت شما مىدانيد كه على ( ع ) به تنها با پيامبر خدا نماز گزارده است و او ده‌ساله بود كه رسالت پيامبر را تصديق كرد و آنگاه در همهء صحنه‌ها ، همراه پيامبر بود و از تلاش و كوشش در جهت جلب رضاى خدا و اطاعت از پيامبر و فعاليتهاى مثبت او در اسلام بسيار شنيده‌ايد پيامبر خدا تا آخرين لحظهء حيات كه على چشمانش را با دستان خود بست و به تنهايى و به يارى فرشتگان و درحالىكه الفضل پسر عمويش برايش آب مىآورد ، او را غسل داد ، از او راضى بود پس از آن او را به گور سپرد .\r\nپيامبر در دم مرگ او را به اداى دين خود و انجام مهمترين كارهايش و ديگر مسائل ، سفارش كرد و اينها همه از منتهاى خدا بر وى بود ، از آن گذشته به خدا سوگند كه او هرگز چيزى براى خود نخواست و مردم همچون شتران بسيار تشنه‌اى كه هنگام رسيدن به آب يورش مىآورند ، بر او يورش بردند و با رضا و رغبت بيعتش كردند ولى پس از آن بىهيچ دليل و منطقى ، و بىآنكه خلافى از وى سر زده باشد تنها با انگيزه جفاپيشگى خود و حسادت ، پيمانش را گسستند اينك اى بندگان خداى بر شماست كه تقواى خدا پيشه كنيد و به طاعتش درآييد و تلاش و شكيبايى به خرج دهيد و از خدا كمك بخواهيد و به آنچه شما را فراخواند بشتابيد خداوند ما و شما را از همانچه كه اولياى خود و فرمانبرانش را مصون داشته معصوم بدارد و ما و شما را به تقوايش رهنمون سازد و الهام بخشد و همگى ما را در مبارزه با دشمنانش يارى دهد و براى خود و شما از خدا طلب مغفرت مىكنم .\r\nپس از مشاجرات طولانى كه ميان عمار بن ياسر و حسن بن على از يك سو و ابو موسى - الاشعرى از سوى ديگر صورت گرفت امام حسن ( ع ) رو به ابو موسى كرده و به او گفت :\r\nخود را كنار كش مادر بخطا ! از منبر ما پايين آى ولى ابو موسى همچنان بر موضع خود بود و مردم را لبيك نگفتن به دعوت امام فرا مىخواند و به آنان چنان مىفهماند كه رسول خدا آنان را از درگير شدن با اين فتنه ، بر حذر داشته است تا اينكه بالاخره مالك - اشتر رسيد و وارد قصر شد و نگهبانان را بيرون كرد . ابو موسى كه همچنان مشغول مشاجره\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nبا امام حسن و عمار بود نوكران و نگهبانان خشمناك پيش او آمدند و آنچه را كه مالك اشتر كرده بود ، به اطلاعش رساندند او شكست خورده و ناكام از مسجد بيرون شد و مردم به نداى امام حسن پاسخ گفتند و دوازده هزار تن به همراهش راهى بصره شدند و آنچنان كه در روايت الشعبى به نقل از ابى الطفيل آمده امير المؤمنين در ذى قار ، از تعدادشان آگاهى يافتند ابو الطفيل مىافزايد : به خدا سوگند كه بر سر راهشان نشستم و يكى يكى آنان را بر شمردم و حتى يك نفر هم كمتر يا زيادتر نبود « 1 » .\r\nو همچنانكه گفتيم امام حسن ( ع ) بنا به اتفاق مورخين در نبردهاى بصره شركت كرد و هنگامى كه امير المؤمنين به تعبير مورخين ، سوار بر اسب خود موسوم به « الخضراء » كه مهاجرين و انصار را در همراه داشت و امام حسن و امام حسين و محمد - بن الحنفية همراهش بودند ، يورش آورد ، پرچم را به وى داده بود كه با آن بر ياران عايشه حمله‌ور گردد و به پيشروى خود ادامه داد تا صفوفشان را پراكنده ساخت در اينجا انصار به او گفتند : اى امير المؤمنين به خدا كه اگر آنچه كه خداوند براى حسن و حسين منظور كرده نبود ما هيچ عربى را بر محمد ( بن الحنفيه ) برتر نمىدانستيم ، امير - المؤمنين در پاسخشان فرمود : ستاره را چه به ماه و خورشيد . البته او جا و برترى خود را دارد و چيزى از برترى دو برادرش بر وى ، نمىكاهد و او را همين بس كه نعمت خداى بر او روا داشته شده است . به او گفتند : اى امير المؤمنين به خدا كه ما او را مانند حسن و حسين نمىدانيم و در برابر وى حق آن دو را پايمال نمىكنيم و حق او را نيز بدليل برترى كه آنان بر وى دارند ضايع نمىگردانيم . فرمود : فرزند من كجا و فرزندان رسول خدا كجا . و خزيمة بن ثابت درباره‌اش گفته است :\r\n- در تو امروز هيچ عيب و كاستى نيست و تو در جنگ خانمانسوز - روى برنتافتى .\r\n- پدرت على است كه هيچ كس مانند او سوار اسب نمىشود و پيامبر ترا محمد ناميد .\r\n- و تو به حق به پدرت رفته‌اى و اين چيزى است كه گزيرى از آن نيست .\r\n- تو از همه قاطع‌تر بر سينهء شجاعان با نيزه خود فرود مىآورى و از همه برنده‌تر شمشيرت را بر ( دشمنان ) فرود مىآورى . تا آنجا كه مىگويد :\r\n\r\n\r\n","description":"","footnote":"\r\n( 1 ) نگاه كنيد به شرح نهج البلاغة جلد 3 صفحه 295 .\r\n","page_name":" 537 ","page_number":537},
  {"content":"\r\n\r\n- مگر برادرانت دو سرورى كه هر دوى آنها راهبر خلق و راهبران هدايت هستند .\r\nپژوهشگرى كه جريانات را پيگيرى مىكند به دهها مورد برخورد مىكند كه حكايت از شركت وى با پدر در جنگهايش با ناكثين و قاسطين و مارقين دارد و اين در حالى است كه پدر همواره بر او و برادرش امام حسين نسبت به درگير شدن در جنگها بيم داشته و از يارانش كمك به آنها را مىطلبيده است .\r\nدر اين رابطه در نهج البلاغة آمده كه هنگامى كه پسرش حسن را مىديد كه رهسپار جنگيدن مىشده است به اطرافيانش مىفرموده : اين جوان را بگيريد و از رفتن به ميدان رزم بازداريد من از مرگ اين دو تا - يعنى حسن و حسين - دريغ مىورزم تا مبادا نسل رسول خدا ، بريده شود .\r\nاين سخنان اشاره بدان دارند كه او ( امام حسن ) به جنگ مىپرداخت و به ميدان رزم مىشتافت و به خواست پدر نيز ، در اين رابطه ، توجه نمىكرد لذا براى كنترل او ، از يارانش كمك مىطلبيد .\r\nشارح نهج البلاغة پس از آن كه اين سخنان را در ميان كلمات قصار آن حضرت آورده سؤال زير را پيش خود مطرح مىسازد : آيا مىشود از حسن و حسين و فرزندان آنها به عنوان پسران رسول خدا و فرزندان وى و يا نسل رسول خدا ياد كرد حال آنكه آنها فرزندان دخترش فاطمه زهرا و على بن ابى طالبند ؟\r\nو خود پاسخ مىدهد : كه خداوند خود آنان را در آيهء :  « فَقُلْ تَعالَوْا نَدْعُ أَبْناءَنا وَ أَبْناءَكُمْ »  ( بگو بياييد تا فرزندان خود و فرزندان شما را فرا خوانيم . . . ) فرزندان رسول خدا ناميده است او جز آنان كسى را نداشته و آنها و فاطمه و على ( ع ) را آورد و در ادامه مىگويد : نزد عموم فقها ، چنين است كه اگر مردى براى فرزند كسى ، چيزى وصيت كند فرزندان دختران نيز در ميان آنها ( وارث ) در مىآيند . خداوند در آيهء  « وَ مِنْ ذُرِّيَّتِهِ داوُدَ وَ سُلَيْمانَ . . .   . . . وَ يَحْيى وَ عِيسى »  عيسى را از خاندان ابراهيم برشمرد ، حال آنكه مىدانيم كه عيسى تنها از سوى مادر خود با وى متصل است « 1 » .\r\nدر جلد اول نهج البلاغة « 2 » آمده است كه امام حسن ( ع ) مردم را به جهاد فراخواند و فرمود : خداى را كه پروردگارى جز او نيست و شريكى ندارد ، سپاس ؛ خدا آن قدر از\r\n\r\n\r\n","description":"","footnote":"\r\n( 1 ) نگاه كنيد به صفحه 9 از جلد سوم .\r\n( 2 ) جلد 1 صفحه 283 .\r\n","page_name":" 538 ","page_number":538},
  {"content":"\r\n\r\nحق خود بر شما روا داشت و از نعمتهايش بر شما ارزانى داشت كه نمىتوان برشمرد و شكرش بجاى آورد و هيچ سخن و نسبتى او را نشايد و ما كه به خشم آمده‌ايم براى خدا و براى شماست . بدانيد كه هيچ گروهى هرگز بر يك امر ، گرد نيايند مگر آنكه سخت با يكديگر باشند و پيمانشان ، مستحكم باشد پس شما در ميدان نبرد با معاويه و سربازانش ، گرد آييد و روى برنتابيد چه روى برتافتن شما پيوند قلبها را مىگسلد و شتاب در اين كار جوانمردى و مردانگى و پاكدامنى است كه تنها گروهى كه خداوند مرض را از ايشان زدوده و از خوارى و زبونى دورشان ساخته و آنان را به روشنيهاى راه رهنمون ساخته ، از آن برخوردارند آنگاه اين بيت را خواند :\r\n- از صلح ، آنچه كه بدان خشنود مىگردى ، بهره‌مندى و از جنگ تنها جرعه‌هايى از دم آن ترا بسنده است .\r\nپس از او امام حسين ( ع ) آغاز سخن كرد و فرمود : اى اهل كوفه ، شما عزيزان بزرگوار و كسانى كه باطنتان بهتر از ظاهرتان است و در فرونشاندن آنچه پيامبرتان را آشفته ساخته و نيز هموار ساختن ناهمواريهاى پيش روى خود ، بشتابيد و بدانيد كه جنگ بسى نكبت بار است و طعم بسيار تلخى دارد و هر كس آماده آن باشد و مقدماتش را براى خود تهيه ديده باشد و پيش از آنكه درگيرش شود از درد و زخمش هراسى به دل راه نداده باشد هم او برنده است و هر كس پيش از هنگام و پيش از تأمل در آن ، بدان بپردازد چنان است كه نمىخواهد به كسى سودى رساند و در پى هلاك خويش بر آمده است از خداوند مىخواهم كه در وقت خود ، شما را به نيروى خويش يارى رساند كه او نزديك و اجابت‌كننده است .\r\nعبيد اللّه بن عمر بن حسن بن على پيغام داد كه كارى ( با تو ) دارم او در كنار معاوية - بن سفيان بود . امام حسن او را به حضور پذيرفت عبيد اللّه به او گفت : پدر تو سراپاى قريش را برآشفته و مردم نسبت به او كينه و نفرت شديدى مىورزند آيا مىتوانى و مىخواهى او را خلع كنى و تو خود بدان بپردازى . امام حسن ( ع ) به او فرمود : نه به خدا كه هرگز چنين مباد و ادامه داد كه : اى فرزند خطاب ، تو را مىبينم كه امروز يا فردا كشته مىشوى . شيطان ترا فريب داد تا تو در حالى كه زنان اهل شام به تو چشم دوخته‌اند عطر زده بيرون آيى خداوند ترا به زودى هلاك مىگرداند و كشته بر قفاى خود بجاى مىگذارد .\r\nآنگاه هر كدام به راه خود رفتند . يكى از راويان مىافزايد : به خدا كه هنوز سپيده\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nآن روز ندميده بود كه عبيد اللّه در حالى كه به همراه چهار هزار تن كه پوششى سبز رنگ به تن داشتند سوار بر اسبى خال دار به نام « الخضرية » كشته افتاده بود امام حسن بن - على ( ع ) بر آنجا گذشت و مردى را ديد كه بر بالاى كشته‌اى ايستاده و نيزه‌اش را در چشم وى فرونشانده و اسبش را به پاى وى بسته است به همراهانش فرمود : ببينيد كه اين مرد كيست . معلوم شد مردى همدانى است و آن كشته ، همان عبيد اللّه بن عمر بن - الخطاب است كه در آغاز شب او را كشته و تا صبح ، بر سرش ، ايستاده است .\r\nمنابع موثق تأكيد دارند كه امام حسن تا آخرين لحظه در كنار پدر بود و رنجى كه پدر از اهل عراق مىكشيد ، او نيز متحمل مىگرديد و در كشيدن بار غمش ، شركت داشت ؛ او شاهد بود كه معاويه ، مبلغان خود را به سرتاسر عراق گسيل مىكرد و رهبران و رؤسا را با پول و مقام ، مىفريفت و بالاخره موفق گرديد بيشتر آنان را از گرد پدر ، پراكنده سازد و امير المؤمنين بجايى رسيد كه آرزو مىكرد با مرگ يا شهادت ، از آنان جدا شود و سپس به گريه مىافتاد و در حالى كه دستان خويش را بر سر و روى مبارك قرار مىداد مىگفت : كى مىشود كه اينها به خون هم آغشته گردند و حسن ، اينها همه را ناظر بود و از سختىها و مشقتهايى كه پدر را در بر گرفته بود ، رنج و عذاب مىكشيد .\r\nو بالاخره نيز قضاى الهى بر آن قرار مىگيرد كه در بامداد بيست و يكمين روز از رمضان هنگامى كه على آماده نبرد با اهل شام مىشد ، سياه‌بخت‌ترين مردم در مىآيد و ابن ملجم در حالى كه امام در محراب خود به نماز صبح مشغول است با شمشير خود ضربه‌اى بر فرق مباركش فرود مىآورد و شمشير به مغز سر ، فرود مىآيد و او در حالى كه مىگويد : به خداى كعبه كه پيروز شدم ، به محراب مىافتد . و حسن بن على ( ع ) در ميان آن همه دشواريها ، ميان مردم زبون كوفه و در حالى كه دسته‌جات خوارج در آن سوى مرزها موضع گرفته‌اند و ارتش شام به مبارزه طلبى مىپردازد و مزدوران معاويه او را در جريان ريز و درشت جريانات مىگذراند و دوستى و خوش خدمتى خود را تا آنجا عرضه‌اش مىكنند كه اگر خواسته باشد امام حسن را دست بسته تسليمش مىكنند او در ميان همهء اين اوضاع كه در تاريخ پيچيده‌تر و بدتر از آنها يافت نشده ، تنها و تنها ماند .\r\nحضرت على ( ع ) پيش از وفات خود ، طى وصيتى به فرزندش حسن ، بر امامت او و برادرش حسين ، تصريح كرد و در اين رابطه سخنان جدشان را كه در مورد ايشان به\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nزبان رانده بود ، تأكيد كرد و در وصيتنامهء او آمده است : اى حسن تو و همهء فرزندانم و خاندانم و هر كه اين سخن به دو رسيد را به تقواى خداى - پروردگار ما - فرامىخوانم و مباد كه نامسلمان بميريد و همگى به ريسمان خداى چنگ زنيد و پراكنده نشويد كه من از رسول خدا شنيدم كه مىفرمود : آشتى دادن دو نفر با هم از نماز گزاردن و روزه گرفتن بهتر است به خويشان خود نظر افكنيد و آنان را به يكديگر پيوند دهيد و رابطه برقرار كنيد تا خداى روز جزاى را بر شما آن گرداند . اللّه اللّه يتيمان را هيچ‌گاه فراموش نكنيد و پيوسته در صدد احكام آنان برآييد ؛ اللّه اللّه حرمت همسايگانتان را نگاه داريد زيرا توصيه‌شدهء پيمبرتان هستند آن بزرگوار دربارهء ايشان چنان سفارش مىفرمود كه ما گمان مىبرديم ميراثى بر ايشان خواهد گذاشت ؛ اللّه اللّه قرآن را در گوشه و كنار ننهيد و به ديگران فرصت ندهيد كه در اجراى دستورهاى آن بر شما پيشى گيرند ؛ اللّه اللّه از نماز غفلت نكنيد چه نماز ستون دين شماست ؛ اللّه اللّه خانهء خدايتان را از ياد نبريد و تا زنده‌ايد آن را خالى نگذاريد . اللّه اللّه در روزه‌دارى ماه رمضان كه خود سپرى در برابر دوزخ است ؛ اللّه اللّه در جهاد در راه خدا با مال و جانتان ، اللّه اللّه در زكات اموال خود كه خشم پروردگارتان را فرو مىنشاند ؛ اللّه اللّه در فقرا و مستمندان آنان را در روزى خود شريك گردانيد ؛ اللّه اللّه دربارهء كنيزكان خود كه آخرين سفارش پيامبر خدا در اين باره بود . امر به معروف و نهى از منكر را فراموش نكنيد كه در اين صورت بدسگالان بر شما چيره مىشوند و آنگاه هر چه فرياد بزنيد كسى به دادتان نرسد و پاسختان ندهد . و رو به همهء فرزندانش كرده فرمود : بر شما باد كه فروتنى و تواضع داشته باشيد و از پشت به هم كردن و پراكنده بودن بر حذر باشيد و بر نيكى و تقوا همكارى كنيد و بر زشتى و گناه ياورى نكنيد و از خداى بترسيد كه خدا مجازاتش سخت است . فريفته دنيا نشويد حتى اگر شما را بفريبد و بر چيزى از آن تأسف مخوريد با ستمگران دشمن و با ستمديدگان يار باشيد و در راه خدا تحت تأثير سرزنش هيچ سرزنش كننده‌اى قرار نگيريد .\r\nو رو به فرزندش محمد بن الحنفية كرد و فرمود : سفارشت مىكنم كه دو برادرت را گرامى بدارى و به آنان افتخار كنى و هيچ كارى بدون نظر خواهى از آنان نكنى ؛ آنگاه رو به حسن و حسين كرده به ايشان گفت : شما را به او سفارش مىكنم كه او شمشير شما و فرزند پدر شماست پس او را گرامى بداريد و حق او را پاس داريد و پس از آن بر امامت حسن و حسين و نه تن از فرزندان حسين ، تأكيد كرد .\r\nو در حديث متواتر از پيامبر ( ص ) روايت شده كه او فرموده است : پس از من\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nدوازده امام خواهد آمد كه همگى از قريش هستند و در روايت ديگرى او فرموده است :\r\nاين دين تا به روز قيامت ، برپاست و دوازده امام و در روايت ديگرى خليفه بر ايشان خواهند آمد كه همگى آنها از قريش هستند ؛ كه ما دربارهء ائمه و تعدادشان در بخشهاى قبلى اين كتاب صحبت كرديم .\r\nپس از آنكه امير المؤمنين بر امامت حسن تأكيد كرد و رسالت را به وى سپرد همهء اهل كوفه و گروهى از مهاجرين و انصار به گرد او جمع آمدند و پس از بيعت با پدرش ، با خلافت وى بيعت كردند .\r\nدر روايت محمد بن يعقوب كلينى آمده كه امير المؤمنين ( ع ) فرزندش حسن را وصى خود قرار داد و امام حسين ، محمد بن الحنفية و همهء فرزندانش و سران شيعه و خاندان او بر اين كار گواهى دادند و نامه‌ها و سلاح را به وى سپرد و به او فرمود : فرزند من جدت رسول خدا فرمانم داده بود تا ترا جانشين خود سازم و نامه‌ها و نوشته‌ها و سلاحم را به تو بسپارم .\r\nاستاد توفيق ابو علم در كتاب خود « اهل البيت » مىگويد : بدون هيچ ترديدى امام حسن جانشين طبيعى پدرش امير المؤمنين است زيرا او در دانهء پيامبر و سرور جوانان بهشتى است و بنا به حكم صريحى كه به تواتر دربارهء حسن و حسين عليهما السلام از جدشان پيامبر خدا نقل شده آنها در نشست و برخاست خود ، امام هستند و در ادامه مىگويد : خداوند او را همچنانكه آيهء تطهير حكايت از آن دارد از هر عيبى و هر پلشتى ، پاك گردانده است و به علاوه همه شرايط خلافت از جمله ويژگيهاى برجسته در شخصيت او همچون علم و تقوا و قاطعيت و شايستگى ، در وى جمع آمده است .\r\nامام حسن ، وصيت پدر در مورد قاتل خود را به اجرا در آورد و صبح روز بيست و - يكم ماه رمضان پس از آنكه پدرش را در جايى كه اكنون هم آرامگاه اوست و به وصيت او بوده و اين مكان از هنگام به خاك سپردنش تاكنون نزد همهء مسلمانان شناخته شده است و جز آنكه كه كينه و نفرت و رشك چشمانشان را از ديدن حقيقت و پيمودن راهش ، كور ساخته ، حتى يك تن نيز در آن ترديدى ندارد ، به خاك سپرد ، قاتل را نزد خود فراخوانده بود .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\n\r\nامام حسن ( ع ) پس از وفات پدر\r\nدر روايت ابو الفرج در « مقاتل الطالبيين » و جاهاى ديگر آمده است كه وقتى امام حسن ( ع ) فرمان به كشتن ابن ملجم داد به وى گفت : آيا مىشود اندكى مهلتم دهى و عهد و پيمانم بگيرى كه پس از آنكه به شام رفته و ببينيم كه دوستم با معاويه چه‌كار كرده و اگر او را نكشته است من بكشم ، بازگردم و دست در دستت بگذارم تا حكم خود را در مورد من به اجرا درآورى ؟ امام حسن به او گفت : هيهات كه چنين كنم تو پيش از آنكه فرصت نوشيدن آب خنك داشته باشى روحت را به جهنم خواهم فرستاد . آنگاه همچنانكه امير المؤمنين سفارشش كرده بود با يك ضربهء شمشير ، او را از پاى در آورد .\r\nدر برخى روايات آمده كه مردم او را از دستش گرفتند و با شمشيرهاى خود پاره - پاره كردند و سپس لاشه‌اش را در آتش سوزاندند ؛ پس از پايان گرفتن اين كار ، صبح همان روز انبوه بسيارى از مردم كوفه كه مسجد با همهء وسعتى كه داشت از آنها پر شده بود به حضور امام حسن ( ع ) رسيدند و او همانجايى كه امير المؤمنين مىايستاد در حالى كه سران انصار و مهاجرينى كه باقى مانده بودند به گردش جمع شده بودند به سخنرانى ايستاد و سخنان خود را با مصيبتى كه همهء مسلمانان را در غم و اندوه گذارد آغاز كرد و پس از آنكه خداى را ستايش كرد و بر محمد و آل او درود فرستاد فرمود : در اين شب ، كسى به شهادت رسيد كه از همه پيشينيان پيشى گرفته بود و هيچ كس پس از وى به پاى او نمىرسد او همراه پيامبر خدا به جهاد مىپرداخت و به جان ، پاسش مىداشت و به هركجا كه پيامبر خدا روانه‌اش مىكرد جبراييل در سمت راست و ميكاييل\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nدر سمت چپش بودند و تنها هنگامى بازمىگشت كه خداوند فتحى به دست او نصيب گرداند . او در همان شبى بدرود زندگى گفت كه عيسى بن مريم به آسمان پرواز كرد و يوشع بن نون جانشين موسى ( ع ) ، جان سپرد و جز هفتصد درهم كه تصميم داشت با آن براى خانواده‌اش نوكرى خريدارى كند پشيزى در اين دنيا ، بجاى نگذاشت كه به من دستور داده بود آنها را به بيت المال بازگردانم . آنگاه پدرش و درد و رنجهايى كه در زندگى كشيده بود در نظرش آمد و سخنانش به گريه آميخت و همه كسانى را كه در اطرافش بودند به گريه و زارى انداخت بطورى كه صداى شيون و زارى از هر سوى كوفه برخاست و پس از آنكه مردم آرام گرفتند به سخن خود بازگشت و فرمود : اى مردم آنكه مرا شناخته كه شناخته است و آنكه نمىشناسد بداند كه من حسن بن على ، فرزند نبى و وصى هستم فرزند بشارت دهندهء هشدار دهنده و دعوتگر به خدا به اذن اويم من فرزند چراغ فروزان و فرزند اهل بيتى هستم كه جبرئيل بر ما فرود مىآمد و از آنجايى كه ما بوديم ، برمىخاست . من از خاندان و اهل بيتى هستم كه خداوند هر گونه پلشتى و زشتى را از ايشان زدود و پاك و منزهشان ساخت و دوستى با آنان را بر هر مسلمانى ، واجب گرداند و در كتاب خود فرمود :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً »  ( بگو من از شما اجر رسالت جز اين نمىخواهم كه مودت و محبت مرا در حق خويشاوندان منظور داريد و هر كه كار نيكو انجام دهد ما بر نيكىاش بيفزاييم ) و انجام كار نيكو ، محبت و دوستى با ما اهل بيت است .\r\nسخنرانى امام براى نخستين بار پس از وفات پدرش ، شامل ستايش راد مرد بزرگى بود كه كشته شدن او سرتاسر جهان اسلام را به لرزه در آورد . او به شيوه‌اى جز آنچه كه در ستايش و ستودن بزرگان تاريخ متداول است او را ستود و با اين سخن ، همه ويژگيها و برجستگيهاى او را خلاصه كرد : هيچ يك از پيشينيان در هيچ كارى بر وى پيشى نگرفته‌اند و هيچ‌كدام از آنها كه پس از وى مىآيند نيز به پايش نمىرسند در حالى كه در كنار پيامبر به جهاد مىپرداخت كه جبرئيل در سمت راست و ميكاييل در سمت چپش قرار داشتند . او با چنين كلمات قصارى ، همهء ويژگيهاى او را به عنوان انسانى كه در تمامى مراحل تاريخ كسى ياراى برابرى با وى در هيچ جنبه‌اى ندارد ، گرد آورد .\r\nو هنگامى كه به سخن گفتن از خود پرداخت مردم را به بيعت با خود فرا خواند آن هم به اين شيوه كه هيچ عذرى براى كسى ، بجاى نمىگذارد فرمود : من فرزند\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nپيامبرى هستم كه به خداى دعوت مىكرد و چراغ فروزان بود ، من از اهل بيتى هستم كه خدا هر پلشتى و زشتى را از ايشان دور ساخت و پاك و منزه‌شان گرداند و اطاعت و محبت آنها را بر هر زن و مرد مسلمان واجب گرداند .\r\nو كسى كه خداوند او را از هر زشتى و آلودگى منزه گردانده و پاكش ساخته است و محبت و طاعتش را بر همه مردم واجب گردانده ناگزير داراى همهء صفات و ويژگيهاى برجسته و مثبت هست و چه كسى از آنها كه همه اين فضايل را در خود جمع دارند - و در آن روز كسى جز او و برادرش امام حسين ( ع ) هيچ كس ديگر از اين نعمت الهى برخوردار نبود - شايستگى و لياقت خلافت دارد ؟\r\nوقتى سخنان امام پايان يافت عبيد اللّه بن عباس و به روايتى عبد اللّه برخاست و مردم را به بيعت وى دعوت كرد و گفت : اى مردم اين فرزند پيامبر و وصى امام شماست با او بيعت كنيد . مردم نيز به اين دعوت مبارك ، پاسخ گفتند و خشنودى و فرمانبرى خود را اعلام كرده گفتند : چه كسى به ما محبوبتر و حقش بر ما واجب‌تر و چه كسى از او شايستگى بيشترى به خلافت و بيعت دارد . نخستين كسى كه براى بيعت قدم پيش گذارد قيس بن سعد بن عبادة الانصارى بود كه به او گفت : دستت را بده تا بر كتاب خدا و سنت پيامبرش و نبرد با آنها كه كشتنشان رواست ، با تو بيعت كنم . امام ( ع ) با مهر و محبت رو به او كرده فرمود : بيعت بر كتاب خدا و سنت پيامبرش خود اين شرط را منتفى مىسازند زيرا همه چيز در آنها روشن گشته و هر دو ( كتاب خدا و سنت ) همچنانكه به نماز و روزه و زكات و ديگر واجبات فرمان مىدهند به نبرد با مفسدان و ستمكاران متجاوزان به رحمت الهى ، را نيز فرمان مىدهد .\r\nمردم در بيعت با حضرت بر يكديگر پيشى مىگرفتند بيعت با او در كوفه و بصره انجام گرفت . اهالى حجاز و يمن و فارس و ساير مناطقى كه با پدرش بيعت كرده و به او ارادت داشتند نيز با وى بيعت كردند .\r\nمورخين متفق القولند كه خلافت او از صبح همان روزى كه امير المؤمنين به خاك سپرده شد ، آغاز گرديد و هنگامى كه خبر بيعت به معاويه و يارانش رسيد با همهء توان و همه گونه فريب و نيرنگ به كوشش پرداختند تا چوب لاى چرخش گذارند و مردم را عليه وى بشورانند .\r\nدر شرح نهج البلاغة و مقاتل الطالبين و منابع ديگر آمده است كه مردى از « حمير » را به كوفه و مرد ديگرى از بنى عبد الغنى را به بصره مخفيانه گسيل كرد كه دستگير و\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nكشته شدند . امام حسن ( ع ) به معاويه نوشت كه : اما بعد تو مخفيانه كسانى را نزد من روانه كردى مثل اينكه از درگيرى خوشت مىآيد پس به يارى خدا منتظر آن باش .\r\nبه اطلاعم رسانده‌اند كه تو به چيزى دل خوش و شاد گشته‌اى كه هيچ عاقلى بدان شاد نمىگردد و مثال تو در اين مورد ، همانى است كه در اين شعر آمده است :\r\n- ما در رابطه با كسى كه از ميان ما بميرد چنان نيستيم كه به گريه و زارى بپردازد و جان نثارش كند - بگو به آنكه بر خلاف كسى كه رفته ، باقى مىماند كه آمادهء ديگرى چون آن باش كه گويا ترا خوشم آمده است .\r\nو عبد اللّه بن عباس نيز از بصره به معاويه نوشت كه : تو با گسيل داشتن پنهانى يكى از بنى عبد الغنى با سوء استفاده از اوضاع بنا به گفتهء امية بن الصلت ( شاعر ) همان چيزى را مىخواستى كه به وسيلهء حزب يمنى ( يكى از دو حزب اعراب در جاهليت و اسلام ) بدست آوردى :\r\n- به جان خودت سوگند كه من و طارق الخزاعى مانند ميشى كه با جان كندن با مرگ دست و پنجه نرم مىكند - بر پاهاى ( ميش ) كاردى وارد آورد كه بر اثر آن از آخر شب ، جان مىكند .\r\n- از گروهى دوستان خود كه بر اثر گرفتارى در يكى از روزهاى دشوار هلاك شدند ، شاد گشتى .\r\nو معاويه طى نامه‌اى در پاسخش نوشت كه : اما بعد ، حسن بن على ( ع ) نيز چيزى شبيه آنچه تو نوشته‌اى برايم نوشت و با بدگمانى و سوء ظن چيزى را مطرح كرده كه اطلاعى از آن ندارم و تو در مثال آوردن خود و من ، به خطا رفته‌اى حال بدان كه مثال ما همانى است كه طارق الخزاعى در پاسخ امية طى اين اشعار ، گفته است :\r\n- به خدا سوگند كه نمىدانم و من راست مىگويم كه برايم دشوار است كه بدانم به چه دليل اينهمه به من بدگمان است .\r\n- حتى اگر آدم سركشى هلاك گردد يا بنى لحيان را شرى وارد آيد و خشمگين شوند ، به خشم درمىآيم .\r\nابن ابى الحديد در شرح نهج البلاغة مىنويسد : عبد اللّه بن عباس طى نامه‌اى به امام حسن از بصره ، او را به جنگ معاويه تشويق مىكند . در نامه آمده است : اما بعد مسلمانان كار خويش را پس از پدرت به تو سپردند پس تو نيز آمادهء جنگ شو و با\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nدشمنت مبارزه كن و با يارانت رابطهء نزديكترى برقرار كن و آنان را كه مورد بدگمانىات قرار دارند به بهايى كه خود را گم نكنند ، به سوى خود جلب كن .\r\nو در روايت ديگرى كه شايد از اولى درستتر هم باشد آمده است كسانى را كه به آنها بدگمانى به بهايى به سوى خود جلب كن دينت آسيب و خللى نبيند و آنهايى كه صاحب مقام و موقعيتى هستند به حال خود بگذار تا كه نظر مثبت افراد عشيرهء آنها را به خود جلب كنى و مردم همه با هم باشند چرا كه برخى از آنچه كه مردم خوش ندارند - به شرطى كه از حق تجاوز نكند - ولى عواقب آن منجر به ظهور عدل و عزت دين مىشود از بسيارى از آنچه كه مردم خوش دارند ولى عواقب آن به پيدايى ستم و خوارى مؤمنان و عزت نابكاران منتهى مىشود بهتر است و در اين رهگذر به آنچه كه از خداوندان خرد رسيده اقتدا كن كه گفته‌اند : دروغ گفتن روا نباشد مگر در جنگ يا آشتى مردم با يكديگر ، و جنگ خود نيرنگ است و در اين كار تا آنجا كه حقى را باطل نكنى دستت باز است .\r\nو افزود : پدر تو از اين جهت مردم را به سمت معاويه سوق داد كه در تقسيم غنايم و بخششى كه به آنها داشت همه را يكسان مىديد و اين كار بر آنها گران مىآمد و بدان كه تو با كسى مىجنگى كه در آغاز اسلام آن قدر با خدا و رسول به جنگ پرداخت تا بالاخره راه خدا پيروز شد و وقتى چنين شد و شرك از ميان رفت و دين عزت يافت ، ظاهرا ايمان آوردند و در حالى قرآن مىخواندند كه آيات آن را مورد مسخره قرار مىدادند و در حالى به نماز مىايستادند كه بر ايشان دشوار مىنمود و در حالى فرايض را بجاى مىآوردند كه در باطن ، از آن نفرت داشتند .\r\nو هنگامى كه دريافتند جز پرهيزكاران و نيكان ، عزتى نمىيابند خود را در آن شكل درآوردند تا مسلمانان به آنها خوشبين شوند و آن قدر به اين ( تظاهر و ريا كارى ) ادامه دادند تا بالاخره امانت‌دارشان گشتند و مؤمنان آنان را به خدا واگذاشتند و گفتند اگر واقعا راست گفته باشند برادران دينى ما هستند و اگر دروغ گفته باشند بهره‌اى نبرده و در زمرهء زيانكارانند و اينان و فرزندانشان و امثال آنها در كار خود موفق شدند و به خدا كه طول عمرشان نيز تنها بر غفلتشان افزود و اهل دين تنها نفرتشان از ايشان بيشتر گرديد پس با آنان به نبرد برخيز و زبونى و خوارى در اين راه روا مدار چه پدرت على خود به حكميت تن در نداد ولى ناگزير بدين كار شد و آنها اگر عادلانه قضاوت و داورى مىكردند مىدانستند كه او از همه سزاوارتر است ولى وقتى بنا به\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nهواى نفس خود به داورى پرداختند به آنچه بدان پايبند بود بازگشت تا اينكه بالاخره اجلش فرا رسيد و تا آخرين نفس ، از حق خود كه به آن سزاوارى ، عقب منشين ؛ و السلام .\r\nعبد اللّه بن عباس در اين نامه مسأله نبرد ميان بنى اميه و على بن ابى طالب و نيز دلايلى كه منجر به شكست امام و پيروزى معاويه در نيل به نقشه‌هايى كه داشت را مطرح كرد و تصوير روشنى از برخورد امويها با اسلام از همان دم كه سپيده اسلام دميد تا آنگاه كه ناگزير بدان تن دادند و در حالى كه در باطن شرك و الحاد مىورزيدند ، به لباس پاكان در آمدند ، ارائه داد . آنها على رغم اينكه پوشش اسلام به تن داشتند و قرآن مىخواندند و نماز بجاى مىگزاردند و چهرهء صالحان به خود گرفتند و هر از گاهى ، رفتار و كردارى از ايشان سر مىزد كه بر شرك و الحاد و كينه‌شان بر اسلام ، گواهى مىداد .\r\nراويان آنچنان كه در مروج الذهب مسعودى و جلد دوم شرح نهج البلاغه آمده است چنين مواردى را از معاويه نيز كه از همه آنها منافقتر و نيرنگ‌كارتر بود نقل كرده‌اند چه از مطرف بن المغيرة بن شعبه روايت شده كه او گفته است : من به اتفاق پدرم نزد معاويه رفتيم ؛ پدرم هميشه پيش او مىرفت و با وى به گفتگو مىنشست آنگاه برمىگشت و از معاويه و خرد او ياد مىكرد و از آنچه در وى ديگر بود اظهار شگفتى مىكرد ولى با وجود اين در يكى از اين شبها ، لب به شام نزد و خيلى ناراحت بود يك ساعتى صبر كردم گمانم اين بود كه چيزى از ما سر زده و او را ناراحت كرده است ، آنگاه به او گفتم : پدر چرا از اول شب تا حالا ، به نظر ناراحت مىآيى ؟ گفت : فرزندم من از نزد نابكارترين مردم مىآيم . به او گفتم : چطور ؟ گفت : با معاويه خلوت كرده بودم به او گفتم اى امير المؤمنين اينك به آرزوى خود رسيده‌اى حال اگر عدالت نشان دهى و نيكويى كنى ، خود را بزرگ ساخته‌اى و نظرى هم به برادرانت از بنى هاشم داشته باشى و آنان را مورد تفقد قرار دهى به خدا سوگند كه ديگر چيزى كه از آن بترسيم ، در ايشان نمىبينيم . در پاسخم گفت : هرگز هرگز به برادر « تيم » هم ميدان داده شد و هر چه دلش خواست انجام داد ولى به خدا همين‌كه او مرد يادش نيز با وى به گور رفت و همه آن را به حساب ابو بكر مىگذاردند ؛ پس از آن به برادر « عدى » نيز ميدان داده شد و به مدت ده سال هر چه دلش خواست انجام داد ولى به خدا همين‌كه هلاك شد ياد او نيز از ميان رفت مگر آنكه همه آن را به حساب عمر بن الخطاب مىگذاردند و در مورد برادر خودمان عثمان بن عفان نيز با وجودى كه هيچ كس بزرگوارى او را نداشت ديديد كه چه معامله‌اى با او شد و به خدا كه همين‌كه هلاك شد يادش و\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nنيز كارهايى كه كرده بود از يادها برفت . و برادران هاشم نيز روانه پنج بار فرياد برمىآورند اشهد ان محمدا رسول اللّه حال بگو ببينيم مادر بخطا ديگر چه كار مانده است كه آنها بكنند مگر آنكه ما را به گور كنند « 1 » .\r\nدر هر صورت امام حسن پس از پدر زمام امور را بدست گرفت و در آن فضاى سرشار فتنه و توطئه بهترين كارهايى را كه مىشد انجام داد ، كارگزاران را در پستهاى خود ابقا كرد و آنان را به عدل و نيكى و دشمنى با زشتى و نابكارى ، سفارش كرد و راه و شيوه پدر را ادامه داد و در همهء حالتهايى كه داشت طى خلافت كوتاه خود و پيش و پس از آن در سياست و سيرت خود ادامه جد بزرگوارش محمد مصطفى و پدر گراميش على مرتضى ( ع ) ، بود .\r\nو على رغم اينكه معاويه و كفر و الحاد و دشمنى خاندان او را با محمد و رسالت وى و نيز كوشش آنها را براى احياى همهء گونه‌هاى جاهليت را خود مىشناخت با وجود اين تنها هنگامى به او اعلان جنگ داد كه پشت سر هم برايش نامه نوشت و او را به وحدت و اتفاق مسلمين فرا خوانده بود تا ديگر هيچ كس عذر و بهانه‌اى براى سرپيچى از وى نداشته باشد او از جمله نامه‌هايى كه نوشت ، نامه زير را بوسيله دو نفر از اهل كوفه برايش ارسال داشت :\r\nو از حسن بن على ( ع ) به معاوية بن ابى سفيان سلام عليك ، خدايى را كه پروردگارى جز او نيست سپاس مىگويم اما بعد بدان كه خداوند عز و جل محمد را به عنوان رحمتى براى جهانيان و منتى بر مؤمنان و همه مردم ، فرو فرستاد تا هر زندگان را هشدار داده باشد و بر كافران اتمام حجت كرده باشد و محمد نيز رسالتهاى خداى را ابلاغ كرد و در حالى كه به همهء وظايف خود عمل كرده بود ، او را به نزد خود خواند و پس از آنكه خداوند به وسيلهء او حق را روشن ساخت و شرك را مضمحل كرد و قريش را قوم و تيره‌اى گردانيد به او گفت : باشد كه اين براى تو و قوم تو ، هشدارى باشد . هنگامى كه وفات يافت اعراب در خلافت او به ستيز افتادند . قريش مدعى شدند كه ما از قبيله و خانواده و نزديكان او هستيم و شما ( اعراب ) نبايد در اين باره با ما به نزاع برخيزيد و اعراب نيز كه حقانيت قريش را دريافتند و دانستند كه در اين مسأله آنها حق دارند ، خلافت به آنان واگذار شد و ارزانى آنها گرديد آنگاه ما نيز به همان استدلالى كه قريش\r\n\r\n\r\n","description":"","footnote":"\r\n( 1 ) نگاه كنيد به شرح نهج البلاغة جلد 2 صفحه 375 .\r\n","page_name":" 549 ","page_number":549},
  {"content":"\r\n\r\nبراى اعراب كرده بودند به احتجاج آنها برآمديم ولى قريش برخوردى را كه اعراب با آنها داشتند ، با ما نكردند . آنها اين امر ( خلافت ) را با دليلى كه مىآوردند به خود اختصاص دادند و هنگامى كه ما خاندان محمد به احتجاج آنها برآمديم و خواستار انصافشان شديم ، ما را از خود راندند و با ستم روا داشتن بر ما و اذيت و آزار ديدن از ايشان ، بر اين امر چيره شدند و ما قضاوت در اين كار را به خدا وامىگذاريم كه او خود يار و ياور است .\r\nما از غصب حق خويش و نفوذ پيامبران بوسيله غصب‌كنندگانى كه چه بسا برتريهايى دارند و از سابقه‌اى در اسلام برخوردارند ، در شگفت شديم ولى از بيم آنكه مبادا منافق و گروه‌هايى به سوء استفاده بپردازند و نقطهء ضعفى بيابند يا بدان وسيله راهها براى مفسده‌جويى در برابرشان گشوده شود ، از درگير شدن با آنها ، خوددارى كرديم ولى امروز هر كس از اينكه تو اى معاويه چنين در آنچه كه شايستگىاش را ندارى ، به يكه‌تازى مىپردازى - حال آنكه نه در دين برترى دارى و نه اثر نيكويى در اسلام بجاى گذاشته‌اى و فرزند يكى از همان گروهها و فرزند سرسخت‌ترين دشمن رسول خدا و قرآن مجيدش هستى - در شگفت مىماند ؛ خداوند به حسابت مىكشد و خواهى ديد كه روز قيامت متعلق به كيست و به خدا كه تنها اندكى از ( مجازات ) خدايت را خواهى چشيد و به جزاى آنچه كه خود كرده‌اى خواهى رسيد كه خداوند به بندگانش ، ستم روا نمىدارد .\r\nوقتى على ( ع ) در گذشت - خدايش رحمت كند روزى كه بمرد و روزى كه به اسلام بر وى منت نهاد و روزى كه دوباره ، مبعوث مىگردد - مسلمانان ولايت امر خود را پس از وى به من سپردند من از خداوند و بزرگى كه در او سراغ دارم مسئلت دارم كه در اين دنياى فانى چيزى از من سر نزد كه در آخرت ، باعث كم‌وكاستى برايم شود . آنچه كه مرا به نوشتن اين نامه واداشت اتمام حجت با تو در درگاه خداست و اگر بدان عمل كنى بهره فراوان براى خود و اصلاح كار مسلمانان را توشه كرده‌اى و همان گونه كه مردم به بيعتم در آمده‌اند تو نيز درآ چه تو خوب مىدانى كه من نزد خدا و نزد هر كس به درگاه خدا پناه برده باشد و همه كسانى كه از قلبى خاشع و خاضع ( به درگاه خدا ) برخوردارند . از تو برترم و ستمكارى را رها كن و خون مسلمانان را از ريخته شدن بازدار و به صلح و فرمانم درآ و در كار قدرت ، با شايستگان آن و با كسى كه از تو محق‌تر است درگير مشو تا خداوند آتش فتنه را فرو نشاند و وحدت كلمه و اصلاح\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nميان مسلمانان را فراهم آورد و اگر تو به اين خواستهاى ( من ) تن ندهى و بر ادامه راه و روشى كه پيش گرفته‌اى اصرار ورزى به همراهى مسلمانان ، به سراغت خواهم آمد و به نبردت مىپردازم تا بالاخره خدا كه - بهترين داوران است - به داورى بنشيند .\r\nامام حسن اين نامه و نامه‌هاى ديگرى را به معاويه نوشت حال آنكه مىدانست كه به خواستهاى او تن نخواهد داد و حتى موضع سرسختانه‌تر و وقيحانه‌ترى نسبت به آنچه كه پيش از اين با پدرش امير المؤمنين و امام متقين ، با وى در پيش خواهد گرفت بويژه كه اينكه در توطئه‌اى كه براى ترور وى چيده بود ، و نيز در كشاندن بخش اعظم سران و سركردگان اهل عراق به سمت خود ، با موفقيت روبرو شده بود و اينان پس از بيرون شدن امام على ( ع ) از صحنه ، بيش از پيش پراكنده و زبون و خيانتكار گرديده‌اند به اين خاطر و به دلايل ديگر ، امام حسن ( ع ) مطمئن بود كه معاويه سرسختى بيشترى نسبت به ديروز خود ، نشان خواهد داد و از موضع قدرتى كه اينك بدست آورده است ، برخورد خواهد كرد و اگر نيرنگ و فريبش را كارساز نيابد خود اقدام به جنگ خواهد كرد ؛ او همهء اينها را مىدانست ولى مىخواست براى همهء اسلاميان نشان دهد كه اين خاندان تا چه اندازه كينه و دشمنى كه از اجداد و پدر و مادرش ( هند جگرخوار ) به ارث برده‌اند نسبت به پيامبر و خاندان و اسلام ، در خود نهفته دارند .\r\nمعاويه ، در پاسخ اين نامهء امام حسن نامه‌اى داد كه در آن از هيچ وسيله نيرنگ و فريب و گمراه‌سازى ، دريغ نكرده بود و تلاش كرده بود كه طبق برنامه‌اى كه طرح‌ريزى كرده بود در برابر افكار عمومى اسلامى خود را بىگناه جلوه دهد و پيامدهاى هر اختلاف و جنددستگى را به مسئوليت امام حسن ( ع ) قلمداد كند ؛ در جوابش آمده بود :\r\nنامه‌ات به من رسيد و برتريهايى كه براى رسول خدا محمد ذكر كرده بودى همگى را درك كرده‌ام . بدرستى كه او از همه و همه برتر است به خدا كه او مأموريتش را به نيكى انجام داد و به ارشاد و هدايت ( خلق ) پرداخت تا اينكه خدا به وسيله او از هلاك ، نجاتشان داد و بينايىشان بخشيد و از جهل و گمراهى ، به نور و هدايت گسيلشان داشت پس خداوند او را بهترين پاداش كه امتى به پيامبرش بخشيده ، ببخشايد و درود خدا بر او روزى كه به دنيا آمد ، روزى كه مبعوث شد و روزى كه جان سپرد و روزى كه زنده بدان جهان بازگردد از وفات پيامبر و درگيرى مسلمانان نسبت به خلافت او و چيره شدنشان بر پدرت سخن گفتى و بر ابو بكر صديق و عمر بن الخطاب فاروق ( جداكننده حق از باطل ) و ابو عبيدة امين و همسران پيامبر و نيكان مهاجرين\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nو انصار ، تهمت روا داشتى كه اين كار را از تو نپسنديدم ، ما و مردم ، بر تو گمان بد نداريم و به كسى بد نكرده‌اى و زشتى روا نداشته‌اى و من همواره منطق قوى ترا خوش دارم و يادت را به نيكى مىبرم .\r\nو ادامه داد : اين امت على رغم اختلافى كه ميان خود دارد برترى شما و سابقه شما ( در اسلام ) و خويشى شما را نسبت به پيامبرتان و نيز مقام و موقعيتتان را در اسلام ، منكر نمىشود و امت چنان مصلحت ديده كه اين امر را بنا به موقعيتى كه قريش نسبت به پيامبرشان دارند - به ايشان واگذارد و مصلحان مردم از قريش و انصار و ديگر مردم و عموم آنها چنين تشخيص دادند كه اين امر را به كسى از قريش بسپارند كه سابقهء بيشترى در اسلام دارد و به خدا داناتر است و او را بيشتر دوست مىدارد و در برابر امر خدا ، استوارتر است و در اين رهگذر ابو بكر را برگزيدند و اين نظر كسانى بود كه صاحب دين و فضل بودند . اين كار كينه آنها را در دلهاى شما برانگيخت حال آنكه نه به آنها و نه به گماشتن خطاكارانى كه در اطراف خود داشتند نبايد كينه مىورزيدند . و اگر مسلمانان در ميان شما ، كسى را مىيافتند كه همان مزاياى او را داشت و جايش را مىگرفت و از حريم اسلام دفاع مىكرد و از واگذاردن كار به ديگرى جز او ، خوددارى نمىكرد ولى آنها كارى را كه به صلاح اسلام و اسلاميان تشخيص دادند ، انجام دادند و خداوند در ازاى اسلام و اسلاميان ، بهترين پاداشها را نثارشان كند .\r\nدعوتت را به صلح ، دريافت كردم ، وضع امروز من و تو مانند همان وضعى است كه شما پس از وفات پيامبر ( ص ) با ابو بكر داشتيد و اگر مىدانستم كه تو براى ادارهء رعيت از من كاردان‌ترى و بر اين امت مراقبت بيشترى مىكنى و سياست كاراترى داراى و توان رويارويى بيشترى با دشمن دارى و برگرد آوردن اموال ، قدرتى بيش از من دارى ترا سزاوار مىدانستم و دعوتت را پاسخ مىگفتم ولى من دانسته‌ام كه مدت زمان درازترى از تو ، ولايت كرده‌ام و تجربه‌ام با اين امت از تو فزونتر است و سن بيشترى از تو دارم بنابراين حق آن است كه تو به آنچه كه مرا دعوت كردى ، درآيى و به طاعتم وارد شوى در اين صورت تو جانشين من خواهى شد و هر آنچه از بيت المال عراق خواستى ، بردار و به هركجا خواستى برو و ماليات هر آبادى كه بخواهى از عراق ، به تو واگذار مىكنم تا كمك مخارجت باشد و فرد مورد اطمينان خودت همه‌ساله آنها را گرد مىآورد و تو حق دارى كه هيچ كس به تو توهينى روا ندارد و هيچ كارى بىمشورت تو صورت نگيرد و در هر كارى كه اطاعت خداى را منظور كرده باشى ، مورد\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nمخالفت قرار نگيرى كه خداوند ما و ترا توان طاعتش بخشايد كه او شنوا و برآوردهء دعاهاست .\r\nراوى در ادامه مىگويد : وقتى نامهء معاويه را به امام حسن ( ع ) تسليم كردم به او گفتم كه وى ، به سوى تو مىآيد بنابراين پيش دستى كن تا در ديار خودش با او بجنگى اما اينكه فكر مىكنى او تسليم تو مىشود به خدا كه چنين نيست مگر شاهد نبردى سهمگين‌تر از صفين باشيم . و حضرت فرمود : اين كار را مىكنم ولى پس از آن كه تن به سخنانم نداد و گفته‌ام را به فراموشى سپرد .\r\nمعاويه پس از اين نامه ، نامهء ديگرى به وى نوشت كه در آن آمده بود : اما بعد ، بدان كه خداوند آنچه را كه صلاح بداند با بندگانش مىكند و او چنان به سرعت به حساب بندگانش مىرسد كه هيچ كس به گرد او نمىرسد بنابراين مبادا كه بخواهى بدست عوام الناس به خواستهاى خود نايل آيى و بدان اميد مبند كه در ما سبك مغزى و كوتاه آمدن ، سراغ كنى و اگر از تصميم خود منصرف شده‌اى و با من بيعت كنى تمام آن وعده‌هايى كه به تو دادم ادا مىكنم و شرطهايى كه با تو نهادم ، به اجرا در مىآورم و همان گونه كه « اعشى بن قيس بن ثعلبه » سروده است ، بر گفته و قول خود ، خواهم بود :\r\n- و اگر كسى به تو امانتى سپرد ( و قولى گرفت ) بدان وفا كن تا ترا وفادار بدانند .\r\n- و به زير دست خود اگر غرق در نعمت باشد رشك مبر و اگر دستش از همه چيز كوتاه باشد ، جفا مكن .\r\nو در پايان نامه آمده بود : خلافت پس از من از آن تست كه تو از همه مردم بدان سزاوارترى .\r\nنامهء نخستين معاويه ، متضمن همه گونه نيرنگ و فريب و آسمان ريسمان بود و او در اين روش خود ، بينهايت زيرك و چيره دست بود او در همان حال كه امام حسن و پدرش را گرامى مىداشت و فضل آنان را مىستود و از فداكاريهايى كه در راه اسلام داشتند سخن مىگفت و سعى مىكرد چهرهء معصومانه كسى را به خود گيرد كه حتى فضل و ارزش سر سخت‌ترين دشمنان خود را نيز ناديده نمىگيرد و در راه اسلام به همه گونه فداكارى تن مىدهد ولى پس از اين گريزى كه جز از نيكان و مؤمنين به خدا و پيامبران و رسالتهاى او انتظار نمىرود به امير المؤمنين مىپردازد و در صدد بر مىآيد او را و لو از برخى از آنچه كه خود براى ايشان برشمرد ، مستثنى كند و مىگويد : امت چنان ديد كه زمامش را به كسى بسپارد كه در اسلام پيشينهء بيشترى دارد و دانشش به خدا\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nبيشتر است و او را بيش از ديگران دوست دارد و بر كار او تواناتر است لذا ابو بكر را برگزيد چه كسى را كه همان مزاياى او را داشته باشد و با او هماوردى كند و همچون او از حريم اسلام دفاع نمايد ، نيافت .\r\nآنگاه خطاب به امام حسن ادامه مىدهد : من و تو همچون ابو بكر و پدر تو هستيم و اگر مىدانستم كه تو براى ادارهء رعيت از من كاردان‌ترى و بر اين امت مراقبت بيشترى مىكنى و سياست كاراترى دارى و برگرد آوردن اموال ، قدرتى بيش از من دارى و توانت در رويارويى با دشمن از من فزونتر است پاسخ مثبتت مىگفتم . و اين بدان معناست كه آنچه در او جمع است در حسن بن على ( ع ) فراهم نيامده همچنانكه در پدرش نيز در روزى كه مردم با ابو بكر بيعت كردند شرايط خلافت ، گرد نبود و مصلحت اسلام امروزه او را سزاوار مىداند همچنانكه پس از وفات پيامبر خدا نيز ، همين مصلحت ، ابو بكر را سزاوار دانست .\r\nمعاويه ، پيش از اين چنين شيوه فريبكارانه‌اى را با امير المؤمنين به كار نمىبرد و اين گونه ايشان را مورد خطاب قرار نمىداد ولى در دوران حسن عليه السلام ، از موضع زور و از موضع اينكه راه برايش هموار مىشود ، سخن مىگفت و آنچنان كه رسم است كسى كه زور دارد هر چه مىخواهد مىگويد . معاويه آنچنان كه از برخى نامه‌هايش كه به كارگزارانش نوشته و در شرح نهج البلاغة آمده‌اند كه در آنها مىگويد : نامه‌هايى از بزرگان و سرانشان بما رسيده كه از ما براى خود و قبيله و عشيرهء خود امان خواسته‌اند ، و يا از اين گفته‌اش در برخى نامه‌هايى كه به امام حسن نوشته : و از اينكه بخواهى با بهره گرفتن از عوام الناس به خواستهاى خود نايل آيى ، حذر كن - بر مىآيد نسبت به سرنوشت كار خود و رابطهء محكم خود با بيشتر سران و سركردگان ، اطمينان حاصل كرده بود .\r\nاو در اين نامه سعى كرده بود كه امام حسن را با پول و وعده جانشينى بفريبد و با اين گفته ، افكار عمومى مسلمانان را گمراه سازد : « و تو حق خواهى داشت كه هيچ كارى بىمشورت تو صورت نگيرد و در هر كارى كه اطاعت خدا را منظور داشته باشى مورد مخالفت قرار نگيرى » كه ما طى سخن گفتن از صلح امام حسن ( ع ) ، به اين جنبه نيز خواهيم پرداخت .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\n\r\nآمادگى براى جنگ\r\nبهر حال ، مورخين تأكيد دارند كه موضع امام حسن نسبت به معاويه هيچ تغييرى نكرد و ايشان تحت تأثير وعده‌ها و تهديدها و فريب و نيرنگهايش قرار نگرفت و در پاسخش نوشت : « اما بعد ، نامه‌ات به دستم رسيد و از بيم آنكه مبادا از حق پا فراتر گذارده باشم پاسخت نگفتم و از اين كار به درگاه خداوند پناه مىجويم حال از حق پيروى كن چه مىدانى كه حق با من است و مرتكب گناه شده‌ام كه چيزى بگويم و آن نباشم و السلام » .\r\nوقتى نامه امام حسن ( ع ) به دستش رسيد دانست كه نيرنگها و شيوه‌هايى كه به كار برده مؤثر نيفتاده است لذا به همهء كارگزارانش در شام نوشت كه : خدايى را كه جز او پروردگارى نيست سپاس مىگويم . خدايى را سپاس مىگويم كه دشمنتان را از سر راه برداشت و قاتلان خليفه شما ( عثمان ) را به سزايش رساند خداوند با لطف و احسان خويش يكى از بندگانش را فرصت بخشيد تا او را ترور كرده به قتل برساند و يارانش را پراكنده كند و اختلاف ميان آنها بجاى بگذارد تاكنون نامه‌هايى از بزرگان و رهبرانشان به دست ما رسيده كه براى خود و عشيره‌هايشان ، ملتمسانه خواستار امان شده‌اند حال به مجرد رسيدن اين نامه من به شما بپاخيزيد و همهء تلاش و كوشش و آمادگى جنگى خود را به كار گيريد كه به شكرانهء خدا ، انتقامتان را گرفته و اميد آفريده‌ايد و خداوند از حق گريزان و متجاوزين را هلاك گرداند و السلام عليكم و رحمة اللّه .\r\nدر پى اين نامه ، از همه جاى به گردش جمع آمدند و با آنها ، راه عراق پيش گرفت ، مورخين مدعيند كه وقتى خبر راه افتادن او ( معاويه ) به عراق و رسيدنش به\r\n\r\n","description":"","footnote":"","page_name":" 555 ","page_number":555},
  {"content":"\r\n\r\n« جسر منبسج » به سمع امام حسن رسيد او نيز به حركت افتاد و طى نامه‌هايى به كارگزارانش ، آنان را به حركت فرا خواند و مناديانش در كوفه به راه افتادند و مردم را به گرد آمدن در مسجد دعوت كرد . انبوه جمعيت ، جمع آمدند امام بر آنها شد و به بالاى منبر رفت و پس از ستايش و سپاس خدا و درود بر پيامبرش ، فرمود : خداوند جهاد را بر خلق خود واجب گرداند و آن را ناخواسته ، توصيف كرد و مجاهدين را به شكيبايى سفارش كرده و به آنان وعده پيروزى و پاداش بسيار ، مىدهد سپس فرمود : اى مردم ، شما تنها هنگامى به آنچه دوست داريد نايل مىآييد كه شكيبايى پيشه كنيد به اطلاع من رسيده كه معاويه به هواى اينكه ما ، به سمت وى به راه افتاده‌ايم با سربازان و لشكريانش ، قصد ما كرده است ، پس شما نيز - خدايتان رحمت كند - به اردوى خود در نخيلة درآييد تا ببينيم و ببينيد [ و در آنجا باتفاق تصميمى بگيريم 
  ] . مردم ساكت ماندند هيچ كس سخنى نمىگفت . وقتى عدى بن حاتم اين وضع را از ايشان ديد برخاست و گفت : من فرزند حاتم هستم پناه بر خدا اين چه برخورد زشتى است آيا نمىخواهيد به امام خود و فرزند دختر پيامبرتان ، لبيك گوييد ؟ كجايند آن سخنوران « مضر » كه در هنگامه‌هاى ديگر زبانشان بسى دراز است و هر وقت داد سخن بميان باشد همچون روباه ، به نيرنگ و فريبكارى مىپردازند . آيا از خشم خدا و ننگ و رسوايى اين كار ، بيم نداريد . آنگاه رو به امام حسن ( ع ) كرده به حضرت گفت : خداوند موفقت بدارد و از نارواييها بدورت دارد و به آنچه كه انجام و فرجامش را انتظار دارى توفيقت دهد ما سخن ترا شنيديم و فرمانت را بجان گرفتيم و در آنچه را كه فرمان دادى و صلاح ديدى اطاعتت كرديم اينك من رهسپار اردوگاهم هر كس خوش دارد همراهىام كند و خود رهسپار شد و از مسجد بيرون آمد و بر چارپاى خود كه بر در مسجد سپرده شده بود سوار شد و به غلامش فرمان داد تا آنچه را كه لازم دارد به دنبالش بفرستد و خود راه « نخيلة » را پيش گرفت .\r\nآنگاه قيس بن سعد بن عباده انصارى و معقل بن قيس الرياحى و زياد بن صعصعة التيمى برخاستند و به سرزنش مردم پرداختند و زبونى آنها را نكوهش كردند و آنان را به خارج - شدن ، فراخواندند و با امام حسن نيز سخنانى از همان گونه كه عدى بن حاتم گفته بود سخن گفتند ؛ امام به ايشان فرمود : خداى شما را رحمت كند كه راست گفتيد و من همچنان شما را به نيت پاك ، وفادارى و همراهى و محبت داشتن و بىآلايشى مىشناسم و خداى به شما جزاى نيك دهد . آنگاه مردم رهسپار « نخيلة » شدند و هنگامى كه عده\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nگردآمده‌ها تكميل گرديد امام حسن نيز به آنها پيوست و المغيرة بن نوفل ابن عبد المطلب را بجاى خود بر كوفه گذارد و فرمانش داد تا مردم را بر برانگيزاند و آنان را به خارج شدن و پيوستن به لشكريان ، تشويق كند .\r\nمورخين روايت مىكنند كه همين‌كه لشكريان تكميل شدند امام حسن نيز در رأس آن قرار گرفت ؛ برخى تعداد آن را به چهل هزار و برخى ديگر به شصت هزار و بيشتر ، تخمين زده‌اند . وقتى به دير عبد الرحمن رسيد سه شبانه روز در آنجا ، اقامت گزيد و عبيد اللّه بن عباس را فراخواند و به وى فرمود : اى عموزاده من دوازده هزار تن از دلاوران عرب را همراهيت كرده‌ام برخى مردان « مضر » نيز ( در بين راه ) به تو ملحق خواهند شد راه ساحلى را پيش گير تا بر فرات بگذرى و به « مسكن » رسى و از آنجا به استقبال معاويه روى . به آنها كه رسيدى آنان را بپذير و روى خوش نشانشان ده و به گرمى استقبالشان كن و به خود نزديكشان گردان كه آنها مورد اعتماد امير المؤمنين بوده‌اند حال اگر با معاويه برخورد كردى او را به بند گير تا به تو برسم كه من ، در پى تو مىآيم و چنان كن كه همه روزه خبرت به من برسد .\r\nهمراه او دو تن از بهترين فرماندهان مسلمان در اخلاص و جهاد و فداكارى در راه خدا يعنى قيس بن سعد بن عبادة و سعيد بن قيس الهدائى را گسيل داشت و دستورش داد كه هيچ تصميمى بدون آنها نگيرد و در هر كارى ، با آنان مشورت كند و به وى فرمود :\r\nوقتى به معاويه رسيدى با او به جنگ نپرداز تا اينكه خود آغازگر جنگ باشد و اگر آسيبى ديدى قيس بن سعد در رأس قرار گيرد و اگر او نيز آسيبى ديد فرماندهى پس از وى بر عهده سعيد بن قيس باشد .\r\nعبيد اللّه به همراه مردمى كه در رأسشان قرار داشت دشتها را پشت سر گذاشت و بالاخره به « فلوجه » و از آنجا به « مسكن » رسيد معاويه به آنجا رسيده بود عبيد اللّه بن عباس نيز در برابرش ، جاى گرفت ؛ روز بعد معاويه گروهى را براى شبيخون زدن بر لشكريان عبيد اللّه گسيل داشت كه در برابرش ايستادگى كردند و ناگزير به فرارش ساختند .\r\nمعاويه مطمئن شده بود كه امام حسن ( ع ) پس از آنكه تمامى امتيازهاى چشمگيرى را كه او طى نامه‌هايش پيشنهاد كرده بود نپذيرفت تصميم به ادامهء نبرد دارد او با الهام از طبيعتى كه با نيرنگ و فريب و دروغ و خيانت آميخته بود اطمينان داشت كه پايدارترين مردم و مصمم‌ترينشان و آنها كه از همه پرهيزكارترند نيز در معرض لغزش و در افتادن به طمع‌ورزى ، و تسليم شدن در برابر حرص و آز خويشند لذا سياست خود را\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nبر اساس وعده و وعيد و تطميع بنا نهاد و همواره مىگفت : به خدا كه مطمئنا با دينار آنهايى را كه مورد اعتماد على ( ع ) هستند به خود مىكشانم و آن قدر ميانشان پول تقسيم مىكنم تا بالاخره دنياى من بر آخرت او فايق آيد . و بدين ترتيب موفق شده بود كه تعداد بزرگى از فرماندهان و لشكريان امير المؤمنين را به سوى خود كشاند و تنها فرماندهان و جنگجويان برگزيده‌اى مانده بودند كه آنها نيز با توجه به كمى تعدادشان ، نمىتوانستند كارى از پيش برند لذا امير المؤمنين على ( ع ) با وجودى كه از عواقب شوم حكميت آگاه بود و على رغم دشمنى و خصومتى كه اشعرى به او در دل مىپروراند و خواب و خيالهاى شومى كه براى خلافتش داشت به حكميت تن داد و حكمى را كه اهل عراق برگزيده بودند پذيرفت . او - همچنانكه پيش از اين نيز گفتيم - خود را در برابر كار انجام‌شده‌اى يافت و دانست كه ادامهء نبرد و نپذيرفتن حكميت ، منجر به هلاك شدن و از بين رفتن گروه برگزيدهء يارانش و چه بسا كشته شدن او و پيروزى معاويه مىانجامد و در اين صورت معاويه مىتوانست بگويد كه على بن ابى طالب تن به حكم قرآن و رجوع به قرآن نداد و عاقبتش به جايى كه مىبينيد رسيد و اين سخن را بسيارى ، مىپذيرفتند . بر اين اساس امير المؤمنين از ميان اين دو شر ، ( پذيرفتن حكميت يا ادامهء نبرد ) آن يكى را كه كمتر زيان داشت پذيرفت و تن به حكميت داد حكميت با همان نتيجه‌اى كه در پى داشت نشان داد كه واقعا از ميان آن دو ، كمتر زيان داشته است .\r\nامام حسن ( ع ) نيز طى خلافت كوتاهى كه داشت همچون پدرش ، آنگونه كه معاويه مىكرد ، ميان لشكريانش ، پول نمىريخت و طمع‌كاران و سران را با پول ، نمىخريد و در راه حق ، از باطل يارى نمىگرفت بلكه از مردم خواست تا براى پيروزى حق و به انگيزه پاداش ( اخروى ) در كنارش به نبرد بپردازند و تنها اندكى از راست‌كرداران و وفاداران و دين داران پاسخش گفتند . وقتى معاويه گروهى از لشكريانش را به مصاف عبيد اللّه گسيل داشت مردم عراق با ناكامى مواجهش ساختند در پى بىآن ، شب هنگام معاويه طى نامه‌اى به عبيد اللّه ، برايش نوشت كه : حسن ، مرا به صلح فرا خوانده است و كارها را به من واگذارده حال اگر تو به فرمانم درآيى و پيش قدم شوى بهتر از آن است كه فردا ، دنباله‌رو اين جريان گردى و اگر اكنون پاسخم گويى هزار هزار درهم به تو وامىگذارم كه نيمى از آن را اكنون و نيم ديگر را به هنگامى تسليمت مىكنم كه وارد كوفه شوم .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nبيشتر مورخين مدعى شده‌اند كه عبيد اللّه به اتفاق چند هزار تن از همراهانش ، وارد اردوگاه معاويه شد و او نيز به وعده‌اش وفا كرد ، مردم با دميدن صبح متوجه موضوع شدند ؛ آنها منتظر بودند كه عبيد اللّه بر ايشان نماز صبح را بجاى آورد ولى او را نيافتند و بجاى او قيس بن سعد نماز گزارد و وقتى از جريان كار عبيد اللّه مطمئن شدند قيس به سخنرانى پرداخت و او را مورد نكوهش قرار داد و ايشان را به شكيبايى و استوارى فراخواند و به جنگ و نبرد با معاويه به هر قيمت دعوتشان كرد و آنها نيز پذيرفتند و او از منبر به زير آمد و به اتفاق ايشان به جنگ معاويه رفت او نيز با ارتش خود به فرماندهى بسر بن ارطاة با آنان روبرو شد و كسانى را به ميان ياران قيس فرستاد كه ندا در مىدادند فرمانده ايشان عبيد اللّه نزد معاويه است و حسن بن على نيز با صلح موافقت كرده و براى چه خود را به كشتن مىدهيد . در اينجا ، مورخين مدعى شده‌اند كه قيس به اهل عراق گفت : يكى از اين دو كار را برگزينيد يا بدون رهبر ، به نبرد برخيزيد و يا تن به بيعت تباه كننده‌اى دهيد و همگى پاسخش دادند كه ما بدون رهبر و پيشوا ، مىجنگيم سپس به سوى دشمن يورش بردند و طرفين نبرد سختى با هم داشتند كه به سود آنها پايان گرفت و « بسر بن ارطاة » به اتفاق همراهانش ، شكست خورده و ناكام به اردوى خود بازگشت .\r\nو در روايت « مقاتل الطالبيين » آمده است كه قيس بن سعد ، پس از آنكه نماز صبح را با مردم خواند براى لشكريان باقى مانده به سخنرانى پرداخت و به ايشان قوت قلب داد و به ثبات عزم و جهاد با معاويه ، فراخواندشان . و از جمله چنين گفت : اين عبيد اللّه هم خودش و هم پدر و برادرش هرگز خيرشان به كسى نرسيده است پدرش كه عموى پيامبر بود همراه مشركين در بدر بود كه ابو اليسر كعب بن عمرو انصارى او را به اسارت گرفت و نزد پيامبر خدا ( ص ) آوردش و ايشان نيز از وى فديه گرفتند و ميان مسلمانان تقسيم كردند و پسرش عبد اللّه را نيز كه امير المؤمنين به كارگزارى بصره گمارده بود بيت المال را به سرقت برد و به مكه رفت و با آن كنيزكانى خريدارى كرد و گمان مىكرد اين كار از سوى او و خانواده‌اش رواست و خود او را نيز به - كارگزارى يمن گماشت و در مصاف با بسر بن ارطاة گريخت و دو فرزندش را به كشتن داد و اينك نيز مىبينيد كه چه‌كار كرده است . اين سخنان وى ، تأثير عميقى بر شنوندگان بجاى گذاشت و صدايشان از هر سو بلند شد كه : سپاس خداى را كه او را از ميان ما بيرون ساخت . و با وى پيمان بستند كه تا آخرين نفس ، همراهش باشند .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nاين كار عبيد اللّه ، از جمله عواملى بود كه به تشتت و از هم فروپاشى ارتش امام ( حسن ( ع ) ) انجاميد و باب زبونى خيانت و فرار جمعى آنان را بازگشود و اين براى سست عنصران و آنها كه داراى قلبهاى بيمارى بودند ، به صورت بهانه‌اى در آمد چه عبيد اللّه پسر عموى امام بود و از هر كس ديگر ، توقع بيشترى از او در يارى رساندن به امام و فداكارى در راه او مىرفت و از قديم گفته‌اند كه :\r\n- وقتى نزديكانى كه تو از ايشانى ، رهايت كنند عجب مدار از اينكه بيگانگان ، ترا ( به دشمن ) تسليم كنند .\r\nهمچنانكه خيانت عبيد اللّه بن عباس در دل امام ( ع ) درد و غم جانكاهى بجاى گذارد زيرا اين اقدام وى راه را بر ديگران نيز گشود و همهء طمع‌كاران و خائنين اهل عراق به همين كار او متوسل شدند و ياران معاويه در گستراندن جو رعب و وحشت از يك سو و ترغيب و تشويق از سوى ديگر در صفوف لشكريان ، فعال شدند و از به كار بردن هيچ وسيله‌اى به سود معاويه فروگذار نكردند و حتى رؤساى قبيلهء « ربيعة » را كه در صفين و جاهاى ديگر دژ امير المؤمنين على ( ع ) بشمار مىآمدند نيز به سوى خود كشاندند . در اين رابطه خالد بن معمر يكى از سران برجسته اين قبيله ، با معاويه مكاتبه كرد و خود به نمايندگى از سوى قبيلهء ربيعة ، با وى بيعت كرد و به همين مناسبت بنا به ادعاى برخى مورخين ، يكى از ؟ ؟ شعراء خطاب به معاويه ، سروده است :\r\n- اى معاويه ، خالد بن معمر را گرامى و بزرگ دار كه اگر خالد نبود تو نمىتوانستى حكومت كنى .\r\nهمچنانكه عثمان بن شرحبيل يكى از سران بنى تميم نيز با وى مكاتبه و بيعت كرد . خيانت به ميان همهء رده‌هاى لشكر و قبايل كوفه سرايت كرد . امام حسن همهء اينها را درك مىكرد و با ايشان دربارهء واقعيتهايى كه نبايد در برابرشان سكوت اختيار مىكرد لب به سخن گشود و فرمود : اى اهل كوفه ، شما همان كسانى هستيد كه پدرم را وادار به جنگ و پذيرش حكميت كرديد و سپس با وى مخالفت كرديد و به اطلاع من رسيده كه بزرگان شما نزد معاويه رفته و با وى بيعت كرده‌اند حال ديگر مرا با شما كارى نيست و مرا نسبت به خودم و دينم ، نفريبيد .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\n\r\nمعاويه بين صلح و جنگ\r\nمعاويه مطمئن شده بود كه اگر جنگى ميان اهل شام و عراق درگير شود به نفع وى تمام مىشود و امام حسن بن على ( ع ) و سربازان فداكار و مخلص او طى روزهاى اندكى پس از جنگ كشته شده و در دستان وى ، به اسارت در مىآيند و قدرت ، بىهيچ ترديدى ، به او تعلق خواهد داشت ولى اين را هم مىدانست كه رسيدن به قدرت از طريق زور و به كمك سلاح ، مشروعيتى را كه همواره سعى مىكرد مردم را بدان فريب دهد ، در پى نخواهد آورد به علاوه پيامدهاى خطرناكى هم ممكن بود بدنبال آورد كه وى را در تنگنا قرار دهند از جمله اينكه چنانچه به حسن و حسين - كه بنا به اظهارات صريح و احاديث متواتر ، سرور جوانان قريش و دردانه‌هاى جدشان پيامبر ( ص ) و محبوبترين كسان به وى بودند - آسيبى وارد مىآمد به سادگى نمىتوانست جوابگو باشد .\r\nبه نظر مىرسد كه معاويه به اين دليل و دلايل ديگر بسيار مايل بود كه با امام حسن ( ع ) درگير جنگ نشود اگر چه به نتايج آن اطمينان داشت لذا در نخستين نامه‌هاى خود به او دم از صلح زد و هر شرطى را كه مىخواست به عهده او واگذار كرد و در مجالسى كه داشت و نيز ميان يارانش در ميان لشكريان عراق ، صحبت از صلح را تكرار مىكرد و فرمانشان مىداد كه آن را تبليغ كنند ؛ با فرماندهان و رؤسا نيز مكاتبه داشت تا آنان را از جنگ بازدارد و روح تسليم طلبى و زبونى در برابر واقعيتهاى موجود را ميانشان ، بپراكنيد .\r\nهمچنانكه گفتيم ايدهء صلح آنچنان نيرنگ‌آميز بود و ظاهر فريبكارانه‌اى داشت كه بسيارى از مردم فريفته‌اش مىشدند و بر جنگ و نبرد ، ترجيحش مىدادند . در\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nنخستين نامهء خود به امام حسن ( ع ) آن را مطرح ساخت و ميان اهل عراق ، شايع گرداند و اين شرط را با ايشان در ميان گذاشت كه هيچ كارى بدون نظر خواهى از او انجام ندهد و در هر كارى كه طاعت خدا و رسول ، منظور باشد ، با وى مخالفت ننمايد و به علاوه طرح هر پيشنهاد ديگرى را نيز به وى واگذارد اينها همه را بدين منظور مطرح مىكرد كه مىدانست صلح با چنين پوشش و شكلى كه عرضه شده مورد قبول بسيارى قرار مىگيرد و تقسيم‌بنديهايى را در صفوف ارتش ، در پى مىآورد كه وى را وادار به صلح مىكند زيرا در اين صورت صلح همچنانكه در مورد پدرش ( حضرت على ( ع ) ) نيز مصداق داشت يكى از دو شرّى است كه زيان كمترى دارد . حضرت امير المؤمنين على ( ع ) نيز به همين ترتيب در برابر وى ( معاويه ) تن به پذيرش حكميت و موافقت با ابو موسى اشعرى به عنوان نماينده اهل عراق در برابر عمرو عاص ، داد زيرا با توجه به تقسيم‌بندى بخش بزرگى از ارتش و روى آوردن به ايدهء حكميتى كه معاويه - پس از قرار گرفتن در تنگنا و حتى پس از اينكه چيزى نمانده بود به دست مالك اشتر و سربازان قهرمان همراهش ، به اسارت در آيد - پيشنهاد كرده بود از ادامهء جنگ ، بهتر بود .\r\nاضافه بر اين ايدهء صلح با چنان شرايطى كه مطرح شد در واقع به صورت سلاحى در دست خائنان اهل عراق در خواهد آمد و به نظر اكثريت مردم كار معاويه در درگيرى احتمالى جنگ و آسيب رسيدن به حسن و حسين و بزرگان صحابه را توجيه مىكند .\r\nاوضاع همان گونه كه معاويه ارزيابى كرده بود ، جريان يافت ايدهء صلح با چنان فرمى كه داشت منجر به ايجاد تشويش و نگرانى و هرج و مرج در صفوف ارتش و رهسپار شدن عبيد اللّه بن عباس و تعدادى از سران و زعماى قبايل به سوى معاويه و تماس برخى ديگر ؛ از طريق نامه‌نگارى با او ، گرديد . او خود نيز به نوبهء خويش با هر گونه وسيلهء تبليغاتى كه در اختيار داشت امام حسن را در جريان همهء اخبار آنها و اقداماتشان قرار مىداد تا نسبت به نتايج جنگ ، نااميدش سازد و جز صلح ، راهى در پيش نداشته باشد و همچنانكه با ارائهء آمار و ارقام ثابت خواهيم كرد وضع چنين نيز شد .\r\nشيخ مفيد در ارشاد خود و طبرسى در « اعلام الورى » مىگويند : اهل عراق طى نامه‌هايى ، اطاعت و فرمانبرى خود از معاويه را به وى ابلاغ كردند و او را به رهسپار - شدن سوى خويش تشويق و ترغيب كردند و به وى تضمين دادند كه اگر خواسته باشد امام حسن را به هنگام نزديك شدن به ايشان يا حمله آوردن بر آنها ، تسليم وى كنند .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nو در علل الشرايع آمده كه معاويه ، عمرو بن حريث و الاشعث ابن قيس و حجار بن - ابجر و شيث بن ربعى را تحريك كرد و وعده داد كه هر كس امام حسن را به قتل رساند صد هزار ( درهم ) و فرماندهى يكى از لشكرهاى شام و يكى از دخترانش را به وى اعطا كند وقتى اين خبر به اطلاع امام حسن رسيد از آن پس هرگز بدون جوشن ، بيرون نمىرفت و حتى به هنگام نماز نيز آن را در نمىآورد يك بار هم يكى از آنها نيزه‌اى به سويش پرتاب كرد كه ( به علت پوشيدن جوشن ) كارگر نيفتاد .\r\nبدون ترديد ترور امام بوسيله عراقيها ، قدرت دربست بدست او مىافتاد و نقشهء او اين بود كه در صورت عدم دستيابى به صلح با اين كار ، بىآنكه درگير جنگى شده باشد راه خود را هموار سازد ترور وى به وسيله عراقىها ، نهايت آرزوى او بود تا هم ناگزير به جنگش نشود و هم مسئوليت كشتن او و خاندان و يارانش را در برابر افكار عمومى جهان اسلامى كه در هيچ شرايطى چنين گناهى را بر وى نمىبخشايند ، به عهده نداشته باشد .\r\nالبته اين بدان معنا نيست كه معاويه براى همگام شدن با افكار عمومى يا با اسلام ، از هدفها و منافع خود دست كشيده باشد در نظر او قدرت و تكيه زدن بر اريكهء آن ، از هر چيز ديگرى مهمتر و باارزشتر بود او در اين راه بسيارى از مقدسات را زير پا گذارد و هزاران تن از افراد نيك و بىگناه را كه سد راه نيل به اين هدف و تثبيت موقعيت خود يافت ، به كشتن داد ولى او با استفاده از شيوه‌هاى نيرنگ و فريب و گمراه‌سازى و با تكيه بر تخصصى كه در اين كارها داشت ، راه مناسبتر را براى خويش ، بر مىگزيد .\r\nامام حسن ( ع ) در انديشهء صلح با معاويه و كنار آمدن با او نبود ولى وقتى اخبار از هم فروپاشى لشكريانش و نيز روى آوردن بيشتر فرماندهان به سوى معاويه را شنيد در صدد برآمد تا قصد آنان را آزمايش كند و تصميمشان را ، بيازمايد لذا به اتفاق همراهانش در منزلگاهى ايستاد و طى سخنانى بر ايشان ، اشاره‌اى گذرا به صلح و وحدت كلمه كرد و فرمود : به خدا سوگند كه من آرزو مىكنم خيرخواهترين كسانى براى خلق خدا باشم نمىخواهم كينه كسى را بدل گيرم يا براى كسى بدخواه باشم و مشكلى براى كسى ، فراهم آورم بدانيد آنچه كه در جمع بودن ، ناخوشايند شماست بهتر از چيزى است كه در عين پراكندگى ، دوست داريد بدانيد كه من بيش از شما ، خيرخواه شما هستم پس با فرمانم مخالفت مكنيد و از من روى بر متابيد خداوند شما و مرا مورد غفرانش قرار دهد و من و شما را در آنچه كه رضا و مشيت اوست ، رهنمون شود .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nراويان مدعيند وقتى مردم به يكديگر نظر افكندند و زمزمه‌ها بلند شد كه منظورش چيست و از اين سخن چه قصدى دارد ، گفتند : فكر مىكنيم مىخواهد با معاويه از در صلح درآيد و كار را به او واگذار كند به خدا سوگند كه او كفر ورزيده است آنگاه جملگى بر خيمه‌اش يورش بردند و آنچنان برآشفتند كه حتى فرش نمازش را از زيرش كشيدند .\r\nو عبد الرحمن بن عبد اللّه الاذرى بر او حمله برد و پوستينش را از دوشش كشيد و امام حسن شمشير بر كمر بدون بالاپوش نشسته بود اسبش را خواست و سوار بر آن گرديد عده‌اى از نزديكانش ، احاطه‌اش كردند و آنهايى را كه قصدش مىكردند ، مانع مىشدند آنگاه ربيعه و همدان را فراخواند تا وى را از مردم ، حفاظت كنند . وقتى از محل تاريكى در آن منزلگاه مىگذشت شخصى كه او را جراح بن سنان مىگفتند و تيشه‌اى بدست داشت ، در برابرش ظاهر شد و همچنانكه لگام اسبش را بدست گرفت گفت :\r\nاللّه اكبر اى حسن پدرت شرك كرد و تو نيز پس از وى شرك مىكنى و با تيشه‌اى كه بدست داشت ران حضرت را نشانه گرفت و آن را شكافت و امام نيز پس از آنكه او را با شمشيرى كه بدست داشت مورد ضربهء خويش قرار داد ، بر زمين افتاد و گروهى بر آن شخص حمله برده او را كشتند و امام حسن را نيز به مدائن بردند . سعيد بن مسعود الثقفى از سوى امير المؤمنين والى آنجا بود امام حسن چند روزى براى معالجهء خود ، آنجا ماند معاويه عبد اللّه بن عامر و عبد الرحمن بن سمرة را نزد وى گسيل داشت . آنها وى را تشويق به انصراف كردند و شرطهايى را كه معاويه متعهد شده بود ادا كردند قيس به اتفاق همراهانش به كوفه آمد و امام حسن نيز به كوفه رفت و معاويه نيز قصد كوفه كرد و آنچنان كه در برخى روايات شرح نهج البلاغة آمده بدين ترتيب ، صلح ميان آن دو ، انجام گرفت .\r\nيعقوبى در جلد دوم تاريخ خود مىگويد : معاويه هزار هزار درهم براى قيس بن - سعد فرستاد تا او را به سوى خود كشاند يا از امام ، روى بگرداند و او اين تقاضا را رد كرد آنگاه معاويه اين مبلغ را به عبيد اللّه بن العباس پيشنهاد كرد . اين يك پذيرفت و خود به اتفاق هشت هزار تن از همراهانش به معاويه روى آوردند ، قيس همچنان بر تصميم خود نسبت به جنگ با وى ، باقى مانده بود معاويه طى آن فاصله كسانى را به اردوى امام حسن مىفرستاد كه از صلح كردن قيس بن سعد با معاويه و اينكه قيس به معاويه روى آورده ، سخن بگويند و در همان حال كسانى را به اردوى قيس مىفرستاد تا از صلح كردن امام حسن سخن گويند و شايع كنند كه امام ، كار را به معاويه واگذارد .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nو آن وقت كه امام حسن در مدائن بود معاويه ، مغيرة بن شعبه و عبد اللّه بن عامر بن كريز و عبد الرحمن بن ام الحكم را نزد وى فرستاد و آنها با وى گفتگو كردند و وقتى از پيش وى برخاستند با صدايى كه مردم بشنوند مىگفتند : خداوند به وسيلهء فرزند رسول خدا ( ص ) جلوى ريختن خونها را گرفت و هم از طريق او فتنه را خواباند او به صلح پاسخ گفت .\r\nلشكريان به تكاپو افتادند هيچ كس در سخن آنها ترديد نمىكرد لذا بر امام حسن يورش بردند و چادرش را و آنچه در آن بود ، به غارت بردند امام حسن سوار بر اسب خود شد و از آنجا دور شد « الجراح بن سنان الاسدى » در كمينش نشسته بود و با تيشه‌اى او را مجروح ساخت امام حسن ريش « جراح » را گرفت و آنچنان تاباند كه گردنش را شكست . امام حسن را به مدائن بردند خونريزى زيادى داشت و دردش شدت گرفته بود و مردم از اطرافش پراكنده شده بودند . معاويه به عراق آمد و زمام كارها را بدست گرفت در حالى كه امام حسن بشدت از درد ، رنج مىكشيد و وقتى خود را در آن وضع ديد و يارانش را ديد كه از گردش ، پراكنده شده بودند با معاويه از در صلح در آمد و بر منبر رفت و پس از حمد و ستايش خداى ، چنين گفت : اى مردم ، خداوند شما را با نخستين كس از ما [ محمد ( ص ) 
  ] هدايت كرد و به آخرينمان [ امام حسن ( ع ) 
  ] ، از ريخته شدن خونتان ، جلوگيرى كرد من با معاويه از در سازش در آمدم اگر چه مىدانم چه بسا ، فتنه‌اى براى شما در بر داشته باشد .\r\nاز روايت يعقوبى چنين برمىآيد كه امام حسن ( ع ) تا آخرين لحظه نسبت به جنگيدن با معاويه ، پافشارى مىكرد و فرستادگان معاويه ، به هيچ نتيجه‌اى در مورد صلح ، با وى دست نيافتند . معاويه آنچنان كه از گفته يعقوبى در اين مورد كه معاويه به عراق آمد و در حالى كه امام حسن از شدت درد در رنج بود بر اوضاع مسلط شد و معاويه هيچ مانعى در سر راه خود براى ورود به عراق و اشغال آن نيافت و امام حسن نيز كه چنين ديد چاره‌اى جز تن دادن به اين سازش نداشت ، روش فريب و گمراه‌سازى پيش گرفت .\r\nروايت ابن الجوزى در تذكره‌اش با روايتهاى شرح نهج البلاغة و يعقوبى ، متفاوت است . در اين روايت آمده كه رهبرى گروهى كه امام حسن ( ع ) گسيل داشته بود بعهدهء قيس بن سعد بود و از « شعبى » روايت شده كه مىگويد : در حالى كه امام در چادرى كه برايش مهيا كرده بودند ، بود ، منادى به ميان اردوى امام حسن آمد و ندا در داد كه قيس كشته شده است و شما دور شويد ، آنها نيز به چادر امام حسن ( ع ) يورش آوردند و با او درگير شدند و حتى فرش زير پايش را بردند و يك نفر با نيزهء پيكان‌دارى او را\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nنشانه گرفت و مجروحش ساخت در اين شرايط ديگر امام نمىخواست به ميان مردم آيد و از ايشان دورى جست و وارد منزل محقرى در مدائن شد در اين هنگام ، امارت مدائن به عهدهء سعد بن مسعود عموى ابو عبيدة بود . ابو عبيدة جوان به عمويش گفت : آيا مىخواهى به ثروت و شرف نايل آيى ؟ گفت : چگونه ؟ پاسخ داد : اعتماد امام حسن را جلب مىكنى و او را تسليم معاويه بنمايى . سعد بن مسعود به وى گفت : خداى ترا هلاك گرداند چه آدم بدى هستم اگر فرزند رسول خدا را با ستايش كردن ، اعتمادش را جلب كنم و سپس او را به معاويه تسليم كنم .\r\nو از طبقات ابن سعد روايت شده كه او به عمويش گفت : آيا مىخواهى كارى كنى كه بر همهء اعراب ، برترى يا بى گفت : چيست آن كار ؟ گفت : بگذارى كه من گردن امام حسن را بزنم و آن را به نزد معاويه برم . پاسخش داد : شرم بر تو باد ما چگونه مىتوانيم با اين كار پاسخ اهل البيت را بدهيم . و راوى در ادامه مىگويد : وقتى امام حسن ( ع ) پراكندگى مردم از خويش و اختلاف نظر اهل عراق نسبت به خود و نيز خيانت اهل كوفه را ديد رغبت به صلح نشان داد حال آنكه قبلا معاويه با وى مكاتبه كرده و او را بدان فراخوانده بود ولى امام ، پاسخش نداده بود .\r\nاين روايتها با وجود اختلافى كه در مضمون با يكديگر دارند همگى تأكيدكننده اين معنا هستند كه معاويه خود و اطرافيانش همه گونه فريب و نيرنگ و شيوه‌هاى حيله‌گرانه به كار مىبردند تا در لشكريان عراق ، جنددستگى پديد آورند و تخم ترس و وحشت و زبونى در صفوف آن بپراكنند و فرماندهان ارتش و سران قبايل را با پول و وعده‌هاى فريب‌كارانه ، بخرند . بيشتر منابع تأكيد دارند كه امام حسن ( ع ) على رغم اينكه در جريان تمامى آنچه ميان معاويه و بيشتر فرماندهان و سران عشاير ، قرار داشت نسبت به جنگ با او ، اصرار مىورزيد ولى وقتى در حالى كه در چادر خود بود مورد حمله قرار گرفت و پايش را مجروح كردند و مهاجمين همه چيز او را به غارت بردند و جز برادران و اهل بيت او و تعداد معدودى از فرماندهان و سربازان كسى مورد اطمينان ، با وى نماند و متوجه شد كه جنگ آنان را در معرض شديدترين خطرها قرار مىدهد ، با صلح موافقت كرد با صلحى موافقت كرد كه معاويه از آن دم مىزد و بر راه حلهاى ديگر ترجيحش مىداد چون همچنانكه پيش از اين نيز گفتيم مىتوانست به اين ترتيب مردم را بفريبد .\r\nو چه بسا كسانى كه بر او حمله بردند و دار و ندارش را به يغما بردند و بنا به\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nآنچه روايت ابن الجوزى - كه به نظر مىرسد بيش از ديگر روايات از درستى برخوردار است - او را زخمى كردند از سوى معاويه به همين منظور ، گسيل شده بودند و اين كار از معاويه و اطرافيانش كه همه گونه نيرنگ و فريبى را به كار بردند و در اين راه به اوج خيانت و پشت پا زدن به تمامى اخلاقيات ، آداب و سنن و ارزشهايى كه اسلام منادى آنها بود ، رسيدند ، و تاريخ سرشار از زشتيها و پستيهاى آنان گواه بر اينست ، بعيد نبود .\r\nبهر حال ، و پس از آنكه امام آنچنان تجربه‌هاى تلخى را با اهل كوفه و سران ارتش خود از سر گذراند ، صلح تحقق يافت گريزى از آن نبود امام حسن ( ع ) كه مصلحت عالى اسلام - كه در آن قدم مىگذارد و همچون پدرش پيش از وى و برادرش بعد از او ، جز در چارچوب آن حركت نمىكرد - را در نظر داشت راهى جز اين برابرش نمانده بود و اگر امام حسن ( ع ) با آن گروه اندكى از برادران و خانواده و ياران برگزيده‌اش با آن ارتش از هم پاشيده‌اى كه توطئه‌ها و دسيسه‌هاى معاويه همچون آتشى كه در هيزم افتد ، در آن رخنه كرده بود و سراپايش را فرا گرفته بود ، به جنگ با معاويه مىپرداخت مسلما فرجامى جز اسارت يا كشته شدن نداشت و چه بسا حتى اين كار به دست خود اهل عراق انجام مىشد و امام حسن هم هنگامى كشته مىشد كه برادران و شيعيان خالص او پيشتر ، كشته شده باشند و اگر چنين مىشد معاويه و عمرو - بن العاص در هر شهر و ديارى بر منبر مسلمانان به مردم مىگفتند : ما صلح را بر امام حسن عرضه كرديم و پيشنهادش داديم كه در واقع او خليفه باشد و معاويه مجرى و هيچ كارى را بدون مشورت با وى انجام ندهيم و هر جا كه رضاى خداى را خواسته باشد با وى مخالفت نكنيم و در آينده نيز خلافت به طور تمام و كمال به او واگذار مىشود و هيچ كس با وى ، از در منازعه در نخواهد آمد و اينها همه نامه‌هاى ما به او در اين مورد است ولى او نپذيرفت و تنها جنگ و خونريزى را برگزيد . معاويه اگر چنين مىكرد اكثر قاطع مسلمانان را در كنار خود مىيافت و سخنش را مىپذيرفتند و تأييد مىكردند و مسئوليت هر آنچه اتفاق افتاده بود ، به عهده امام حسن ( ع ) مىگذاردند . بدون ترديد امام حسن مجتبى ( ع ) همهء اينها را درك مىكرد و از همهء پيامدهاى انتخاب جنگ و صلح را به خوبى آگاه بود و مىدانست كه هر يك از اين راهها ، چه نتايج و مفاسدى بدنبال دارد و بالاخره به اين نتيجه رسيد كه صرفنظر كردن از قدرت على رغم جنبه‌هاى منفى كه اين كار در خود دارد ، به مصلحت اسلام مفيدتر است و از زيان و فساد كمترى نسبت به جنگيدن با آن سربازان زبون و لشكريان فرو پاشيده‌اى كه خيانت به سراپاى\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nوجودشان راه يافته ، برخوردار است .\r\nصرفنظر كردن آن حضرت از قدرت در آن فضاى آشفته ، نشانه نهايت سياستمدارى و درايت و خردمندى بود درست همانگونه كه پدر بزرگوارش امير المؤمنين كه حكميتى را كه با زور سرنيزه‌ها و شمشيرها بر وى تحميل شده بود ، پذيرفت .\r\nو به علاوه ، او اگر به اتفاق همراهانش - آن گروه اندكى كه با وى باقى مانده بودند - به جنگ با معاويه مىپرداخت حال و وضعى همچون علويان ديگرى داشت كه طى دوره‌هاى مختلف تاريخ اسلام و در شرايط مختلفى ، نداى اصلاح طلبى سر مىدادند و مردم را بدان فرا مىخواندند ولى هميشه ناكام مىماندند و تنها ناكامى از آنها در كتابهاى تاريخى ، بجاى مىماند .\r\nما نمىدانيم كه اگر امام حسن و همهء اهل بيتش و نيز مسلمانان برگزيده‌اى كه هوادار ايشان بودند پس از آنكه معاويه آنان را به صلح فراخوانده بود ، كشته مىشدند چه چيز مانع از آن مىشد كه معاويه - به عنوان دشمن سرسخت اسلام و دشمن سرسخت همهء اصول و ارزشهايى كه اسلام به ارمغان آورده و كسى كه سرشار كينه و نفرت شده چرا كه همچنان روزانه دهها بار بر منبرها و سر منارها به هنگام اذان و در هر مناسبتى نام محمد ( ص ) بر زبانها جارى بود و همچنانكه در روايت المروج مسعودى و شرح النهج معتزلى آمده « 1 » تاريخ طومار اسلاف و اعقاب او را كه به قدرت رسيدند پيچيد و [ به زباله‌دانشان انداخته بود 
  ] - و ياران پيروزمندش همچون زياد بن عبيد ، عمرو بن عاص و مغيرة بن شعبه و مسلم بن عقبه و امثال اينان از ستمگران بنى اميه ، با مقدسات و اصول اسلام ، آنچه مىخواستند نكنند . و آيا از آن پس ، چيزى مانع از آن مىشد كه اينان پس از انجام همهء گونه زشتى و گناه ، در جهت نابودى اسلام يا تحريف آن و لگدكوب ساختن ارزشهاى متعاليش و تحقق بخشيدن به رؤياهاى ابو سفيان و الحكم بن العاص و فرزندانش و ستمگران مرتد بنى اميه ، قدم برندارند و تاريخ خود به تنهايى بهترين دليل بر آن است كه چنانچه معاويه و اطرافيانش كه بىبندوبار بودند و خود را در پوشش اسلام درآورده بودند ، همين بازماندگان از اهل البيت و گروه برگزيده‌اى از مسلمانان را سر راه خود نمىديدند همه چيز را تغيير مىدادند و عوض مىكردند و آنچه را كه اسلافشان طى بيست سال و اندى نبرد با محمد بن عبد اللّه ( ص ) بدست نياورده بودند ،\r\n\r\n\r\n","description":"","footnote":"\r\n( 1 ) نگاه كنيد به صفحه 343 از مروج الذهب جلد دوم و نيز جلد دوم شرح النهج ، چاپ مصر صفحه 357 .\r\n","page_name":" 568 ","page_number":568},
  {"content":"\r\n\r\nتحقق مىبخشيدند و اين به معنى آن بود كه دوره اموى تازه‌اى را با همان ويژگيها و خصوصيات داشته باشيم و اگر تفاوتى با شرك و بت‌پرستى داشته باشد تنها در نامى است كه به خود مىگيرد و از پيامبر اكرم ( ص ) وارد شده كه فرموده‌اند : « اگر از بنى اميه تنها پيرزنى فرتوت مانده باشد ، امكان كژى دين خدا ، وجود دارد . »\r\nدر هر حال همان گونه كه خرد ايجاب مىكرد و مصلحت عالى اسلام ايجاب مىكرد ، صلح برقرار گرديد و در مورد محلى كه اين صلح به امضا رسيده گفته مىشود در منزلگاه محلى بود كه ، معاويه با سربازانش با پيش‌قراولان لشكريان امام حسن آنگاه كه از اردوگاهشان در آمده بودند ، برخورد كردند . اين نيز گفته شده كه در « باذرح » درون مرزهاى شام ( سوريه ) بوده و كوفه يا بيت المقدس هم به عنوان محل امضاى قرار داد صلح ، ياد شده است جاهاى ديگرى هم ذكر شده است و بعيد هم نيست كه در مدائن ، با آن موافقت صورت گرفته و آنچنان كه برخى روايات نيز اشاره دارند پس از آنكه امام به كوفه بازگشتند ، به مورد اجرا گذارده شد .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n\r\nمواد صلحنامه آنچنان كه مورخان ، روايت كرده‌اند\r\nمورخين بر اين نكته متفق القولند كه امام حسن بن على ( ع ) تنها در برابر قرار و مدارها و شرطهايى ، به سود معاوية بن هند ، از قدرت ، كناره گرفت . طبرى و ديگران روايت كرده‌اند كه معاويه صحيفهء سفيدى كه مهر خود را در پايين آن زده بود نزد امام فرستاد و پر كردن آن را و گنجاندن هر شرطى را در آن به حضرت واگذار كرد .\r\nو در روايت ابن عبد البر در الاستيعاب آمده كه از جمله شرايط امام حسن با معاويه اين بوده كه وى چيزى را كه هر يك از اهل مدينه ، حجاز و عراق از امير المؤمنين دريافت كرده بودند ، بازنستاند كه معاويه نيز به استثناى ده نفر كه با خدا عهد كرده بود در صورت پيروزى ، آنان را گوش مالى دهد ، با اين شرط موافقت كرد . معاويه مىگفت :\r\nمن با خدا پيمان بسته‌ام كه اگر بر قيس بن سعد بن عباده انصارى پيروزى يافتم دست و زبانش را ببرم و امام پاسخش داده بود : من هرگز با اين كار موافقت نخواهم كرد و راضى نمىشوم كه تو از قيس يا ديگرى انتقام بگيرى . و در اينجا بود كه معاويه صحيفه سفيدى برايش فرستاد و به او گفت : « هر چه مىخواهى در آن بنويس » و او هم آنچه مىخواست نوشت و شرط كرد كه پس از وى ، جانشينش گردد .\r\nگروهى از مورخين بر آنند كه مواد توافقنامه از موارد زير تشكيل شده بود : حسن - بن على و معاوية بن ابى سفيان ، توافق مىكنند كه حسن ، ولايت امر مسلمانان را به معاويه واگذارد مشروط بر آنكه او به كتاب خدا و سنت پيامبر و سيرهء خلفاى صالح با آنان ، رفتار كند و معاويه حق ندارد كسى را پس از خود ، جانشين گرداند بلكه در آن هنگام ، مسأله به صورت شورا ميان مسلمانان در مىآيد و مردم در هر جايى از سرزمين\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nخدا چه در شام و چه در عراق يا حجاز و يا يمن ، امن هستند و ياران على بن ابى طالب ، بر جان و مال و زنان و فرزندانشان ، بيمى نداشته باشند معاويه در اين مورد با خداى خود عهد مىبندد و بر اين نيز پيمان مىبندد كه در مورد حسن بن على و برادرش حسين و هر يك از اهل بيت رسول خدا ، چه در نهان و چه آشكار ، توطئه‌اى عليه آنان ، طرح طرح‌ريزى نكند و احدى را در هر جاى زمين ، از ايشان نترساند و خداى بهترين گواه است .\r\nبرخى مورخين معتقدند كه اين سند ، همهء مواد توافقنامه را در بر نمىگيرد و آنگونه كه خود مىگويند بسيارى از مواد آن از قلم افتاده است از جمله اينكه شرط شده كه پس از معاويه ، ولايت امر به امام حسن ، واگذار شود و در صورتى براى امام حسن اتفاقى افتاده باشد برادرش ، امام حسين عهده‌دار آن گردد . و نيز از جمله شرايط ديگر ، عفو همگانى در مورد همهء مردم بويژه اهل عراق و شيعيان حضرت على ( ع ) و اينكه معاويه خود را امير المؤمنين ننامد و اينكه امير المؤمنين على ( ع ) را دشنام نگويد و جز به نيكى ، يادش نكند . و او خود ، به داورى ننشيند و اينكه بر خانواده‌هاى يتيمان و كسانى را كه در جنگهاى جمل و صفين با امير المؤمنين شركت داشته و كشته شده بودند هزار هزار درهم ، انفاق نمايد و امام حسن تمامى آنچه را كه در بيت المال مسلمين در كوفه هست هر چقدر باشد ، بگيرد و معاويه ساليانه صد هزار درهم به او بدهد .\r\nاز برخى روايات چنين بر مىآيد كه حدود پنج ميليون درهم در بيت المال وجود داشته است و شرطى را كه امام حسن در مورد اختصاص ساليانه دويست هزار درهم به خود و نيز برترى بخشيدن بنى هاشم در بخششها نسبت به بنى عبد شمس با معاويه كرد و ديگر روايات متضادى كه دربارهء مواد شرطى كه امام حسن ( ع ) گذارد و معاويه بدانها ملزم گرديد . و مسلما اين شرط بوده كه معاويه كسى را جانشين خود معين نكند و نسبت به همهء كسانى كه در كنار امير المؤمنين بويژه اهل عراق و آنها كه عشق شديدى به على و فرزندان وى داشتند عفو عمومى اعلام كند چون از كينه و نفرت شديد وى نسبت به اهل البيت ( ع ) به خوبى آگاه بود و مىدانست كه در صورت فرصت يافتن از آنان انتقام خواهد گرفت و چه بسا اين ماده ، به نظر امام حسن ( ع ) ، از جمله مهمترين مواد توافقنامه بشمار مىآمد . و با وجود اينهمه تأكيد بر آن ، نفس كينه‌توز معاويه ، مانع از آن گرديد تا بر آنچه كه با خدا پيمان بسته بود ، پايبند بماند او سران شيعه و بزرگان آنان را مورد قتل و حبس و تبعيد و تعقيب قرار داد و بخششهاى آنان را قطع كرد و آواره دشت و بيابانشان ساخت و به كارگزاران و يارانش در همهء ايالات دستور و سفارش داد كه\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nآنان را مورد پيگرد و آزار و كشتار قرار دهند و از دشنام دادن به على ( ع ) بر منبرهاى خويش ، فروگذارى نكنند و آنچنان كه همهء مورخان و محدثين نيز متفق القولند ، دستور - شان داد تا فرزندان و كودكان خويش را نيز بدين گونه بار آورند .\r\nو اما رواياتى كه حكايت از آن دارند كه امام شرط كرد كه هر آنچه در بيت المال مسلمين در كوفه است متعلق به خودش باشد و هر سال دويست هزار درهم و خراج برخى ايالات در اهواز به دو تعلق گيرد و در بخشش ، بنى هاشم را بر بنى عبد شمس و ديگران ، ترجيح دهد و . . . اين روايات علاوه بر ضعف سندى كه دارند بعيد نيست ساخته و پرداختهء امويها يا عباسيهايى است كه در اين باره دهها روايت جعل كرده‌اند تا در اذهان چنين وانمود سازند كه امام حسن خلافت را با پول ، عوض كرد و او بجاى پرداختن ، مسائل بزرگ و پراهميت ، فكر و ذكرش متوجه لذتها و شهوتها بوده است اين چنين صحبتى را يكى از حكام عباسى به منظور تحقير برخى حسنيها كه تحمل ستم و بيداد نمىكردند و در اواخر دوران امويها و در دورهء عباسيها هر از گاهى سر به شورش بر مىداشتند ، به زبان آورده بود .\r\nو چنانچه شرط اختصاص يافتن هر آنچه در بيت المال كوفه بود به خودش ، صحت داشته باشد اين بدان خاطر بوده كه آن را از دست ستمگران و طاغوتيان ، نجات بخشد و خود بر يتيمان مسلمان و فقراى كوفه و ديگر نيازمندان ، انفاق كند همچنانكه با اموال خويش نيز چنين مىكرد و اين هم درست است كه او سه بار اموالش را تقسيم كرد و دو بار هم تمامى آنها را بذل و بخشش كرد و اگر اين اموال بيت المال ، در تصرف معاويه باقى مىماند صرف فسق و فجور و كارهاى ناروا مىشد و به جيب يارانش سرازير مىشد كه همچون عمرو بن العاص و الاشعث بن قيس و « المغيرة بن شعبه » و ديگر ياران و پيروان و مفسدين فى الارض ، دين خود را فروخته بودند .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n\r\n« اين فرزند من سيد است و خداوند به وسيلهء او ميان دو گروه مسلمانان ، صلح برقرار خواهد كرد »\r\nاين حديث در ميان آنچه كه از پيامبر ( ص ) دربارهء نواده‌اش امام حسن ( ع ) روايت شده ، شهرت دارد و شايد بتوان گفت تنها منبعى كه از پيامبر آن را نقل كرده باشد ابو بكرة برادر زياد بن عبيد از مادرش سميه است . البخارى در بخش صلح كتاب خود « صحيح البخارى » و امام احمد بن حنبل در مسند خويش به نقل از المبارك و او از امام حسن و ايشان از ابى بكرة ، آن را نقل كرده‌اند و متن آن در الاصابة ابن حجر به نقل از ابى بكرة چنين است : « مىگويد پيامبر خدا را بر منبر ديدم كه حسن بن على در كنارش بود و پيامبر گاهى به مردم و گاهى به او نظر مىافكند و مىفرمود : اين فرزند من سيد ( سرور ) است و چه بسا كه خداوند به وسيلهء او ميان دو گروه بزرگ از مسلمانان ، صلح برقرار خواهد كرد » .\r\nدر روايت « عقد الفريد » آمده است كه رسول خدا ( ص ) بر دخترش فاطمه ، وارد شد حسن كودك را ديد كه در كنار مادر ، مشغول بازى است به او فرمود : خداوند به وسيلهء اين فرزندت ميان دو گروه بزرگ از مسلمانان ، صلح برقرار خواهد كرد .\r\nبا اين عبارتهايى كه داراى مضمون نزديك به هم هستند محدثين ، پيش‌بينى پيامبر ( ص ) را نسبت به آنچه به دست نواده‌اش امام حسن در اصلاح ميان دو گروه بزرگ از مسلمانان به تعبير راوى انجام خواهد گرفت ، روايت كرده‌اند و بدان استناد جسته و تو گويى از احاديث مسلم است ، آن را ملاك قرار داده‌اند و بدين وسيله چشمان معاوية - بن ابى سفيان كه خود آن را وضع كرده بود ، روشن گرديد چرا كه طبق اين روايت او\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nدر شمار يكى از دو گروه بزرگ مسلمانان ، در مىآيد حال آنكه قرآن كريم او را از جفاپيشگانى مىداند كه واجب است مسلمانان به جنگ او برخيزند تا به حكم الهى ، تن دهد همچنانكه پيامبر ( ص ) نيز همان گونه كه از سخنش به عمار مىتوان نتيجه گرفت او را جنايت‌كار و جفاپيشه ، برشمرده است .\r\nجالب اينجاست كه بيشتر شيعه نيز اين روايت را از جمله كرامتهاى امام حسن مجتبى ( ع ) قلمداد كردند چرا كه پيامبر از مقام و فضل او سخن بميان آورده و اصلاحى را كه جد بزرگوارش پيامبر گرامى از آن خبر داده بود ، به دستش ، تحقق يافت . حال آنكه ما دلايل صلح و مصالحه‌اى را كه ميان دو طرف انجام گرفت و مراحل دردناكى را كه بر امام حسن گذشت و او را براى حفظ مصالح اسلام و به گونه‌اى كه راهى جز آن نداشت ناگزير به پذيرش صلح كرد ، يادآور شديم .\r\nو در مورد اين روايت ، من هيچ ترديدى ندارم كه از ساخته‌هاى ابو بكرة است يا اينكه جعل شده و بعدا به او نسبت داده شده تا ثابت شود معاويه از مسلمانان و نه از جفاپيشگان - يعنى آنچه كه قرآن بدين صفت او را خوانده بود و پيامبر نيز در سخنش با عمار كه بيشتر صحابه آن را از پيامبر نقل كرده‌اند و از ديگر روايات ، شناخته‌شده‌تر و معروف‌تر است ، مىباشد اين حديث يعنى سخن پيامبر به عمار بويژه پس از كشته شدن عمار ، معاويه را نگران كرده بود و اگر عمرو بن العاص بدادش نرسيده بود و ارتش را گمراه نساخته بود و نگفته بود كه كشندهء عمار كسى است كه او را بدين جنگ گسيل داشته ، مىرفت كه ارتش را بر معاويه بشوراند . معاويه همچنان نگران اين حديث بود و بالاخره أبو بكرة بن الحارث بن كلدة برادر « زياد » از مادرش سمية بدادش رسيد و حديثى را برايش جعل كرد كه او و گروه همراهش را يكى از دو گروه مسلمانان ساخت . و از جمله دلايلى كه ثابت مىكند اين حديث جعلى است آن است كه جز أبو بكر ، آن را هيچ كس ديگرى از پيامبر روايت نكرده است و مدعى است كه او حسن را در كنار جدش بر منبر ديده كه گاه به مردم نگاه مىكرد و گاهى نظر به او ( حسن ) مىافكند و مىفرمود : اين فرزندم سيد است و خداوند به وسيلهء او دو گروه از مسلمانان را صلح خواهد داد حال آنكه همچنانكه او حسن را در كنار پيامبر بر منبر ديده ناگزير بايد همهء آنانى كه پاى منبر حاضر بودند نيز مىديدند و مىشنيدند پس چرا تنها او اين حديث را روايت كرده است ؟ ! و در روايت ديگرى او امام حسن را در حالى بر پشت پيامبر ديده است كه حضرت به سجود رفته بودند و مسلمانان از وى پرسيده بودند و به آنها گفته بود كه : او\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nسيد است خداوند به وسيله او اصلاح خواهد كرد . طبيعى است اگر با فرض درستى روايت ، اين سخن را همه نمازگزاران از پيامبر شنيده باشند ولى با اين حال ، چنين حديثى جز به او اسناد نيافته است به علاوه « ابو بكرة » از على و آل على منحرف بود و در جنگهايش شركت نداشت و او همان كسى است كه به هنگامى كه طلحة و زبير و عايشه عليه امير المؤمنين سر به شورش گذاشتند حديث « پس از من فتنه‌اى به پا خواهد شد كه در آن نشسته بهتر از ايستاده است ، را از پيامبر روايت كرد تا مردم را از يارى رساندن به امام ، منصرف سازد و معتقد بود جنگهايى كه در بصره و صفين جريان يافت از جمله فتنه‌هايى بود كه پيامبر دعوت به كناره گرفتن از آنها كرده بود چون خيرى در اسلام ، از آنها نتيجه نمىشد علاوه بر همهء اينها ، كسانى كه حديث را از أبو بكرة نقل كرده‌اند مدعيند كه پيامبر اين صحبتها را در هنگامى با حسن داشته كه او كودكى تقريبا سه‌ساله بوده است و همان وقتى بود كه بازى مىكرد و بر پشت پيامبر كه به نماز مشغول بودند بالا مىرفت يا در حالى كه بر منبر بودند و مشغول سخنرانى براى مردم ، از سروكولشان بالا مىرفت و ابو بكرة نفيع بن الحارث بن كلدة در آن روز همچنان در طائف ، مشرك بود و هنوز اسلام نياورده بود .\r\nدر « تهذيب التهذيب » ابن حجر آمده است كه : أبو بكرة برادر زياد از مادرش سميه بود و مادرش كنيز حارث بن كلده بود و در ادامه مىگويد : و به اين خاطر أبو بكرة ناميده شد كه او روزى كه پيامبر طائف را محاصره كرد از قلعه‌هاى آن بيرون آمد و در سال هشتم هجرى بعد از فتح مكه و پايان يافتن نبرد حنين ، به اسلام پيوست و امام حسن در آن روز پنج سال يا بيشتر داشت « 1 » .\r\nاز جمله چيز ديگرى كه نشان مىدهد حديث از ساخته‌ها و جعلى است آن است كه معاويه با خوش‌حالى پس از سالى كه صلح در آن واقع شد ، آن را تكرار مىكرد .\r\nدر اين رابطه در مروج الذهب مسعودى آمده است هنگامى كه معاويه با امام حسن صلح كرد در قصر « الخضراء » تكبير گفت و از صداى تكبير ساكنين « خضراء » اهل مسجد هم تكبير گفتند در اين وقت « فاختة » دختر قرضة از درب بيرون شد و گفت : اى امير - المؤمنين خداوند ترا شادان كند چه مژده‌اى به تو رسيده است ؟ گفت : كسى آمده كه مرا به صلح حسن و تسليم شدن او ، مژده داده است و در اين احوال به ياد سخن پيامبر\r\n\r\n\r\n","description":"","footnote":"\r\n( 1 ) نگاه كنيد به صفحه 469 جلد 10 « تهذيب التهذيب » .\r\n","page_name":" 575 ","page_number":575},
  {"content":"\r\n\r\nافتادم كه فرمود : اين فرزندم سرور اهل بهشت است و خداوند به وسيلهء او ميان دو گروه بزرگ از مؤمنان صلح برقرار خواهد كرد . پس خداى را سپاس گفتم كه گروه مرا يكى از آن دو گروه مؤمن ، قرار داده است « 1 » .\r\nاو از اين جهت خوش‌حال بود و با شادى تكبير مىگفت كه اين حديث او و گروهش را جزء مؤمنان ، قلمداد كرده بود حال آنكه سخن پيامبر به عمار را كه بيشتر صحابه آن را نقل كرده‌اند ، او و گروهش را جزو جفاپيشگانى قرار مىدهد كه بايد با آنها جنگ كرد تا بالاخره تن به حكم الهى دهند .\r\nشگفت اينجاست كه دكتر طه حسين با اين حديث برخورد سطحى و بدور از منطق حوادث و شرايطى كه بيشتر به جعلى بودن و غير واقعى بودن حديث اشاره دارند ، مىكند ايشان پس از ترجيح درستى حديث مىگويند : اين حديث در نفس اين كودك ( امام حسن ) جاى خاصى باز كرده بود و به نظر مىرسد به هنگامى كه فتنه برخاست و او سعى كرد با مشورت با پدرش - در آن جاها و مواردى كه قبلا يادآورى كردم - ميان دو گروه از مسلمانان صلح برقرار كند و بدين ترتيب ، پيش‌بينى جدش را تحقق بخشد و به نظر مىرسد كه گريهء او در آن هنگام تنها به دليل همدردى و اظهار شفقت بر پدر نبوده بلكه از اين غمگين بوده كه آنچه را جدش در وى ديده پيش‌بينى كرده بود ، تحقق نپذيرفته بود و در ادامه مىگويد : امام حسن با تعداد بزرگى از اهل عراق خارج شد او آنطور كه بيرون مىرفت ظاهر قصد جنگ داشت ولى در نهان ، در انديشهء صلحى ميان خود و معاويه بود تا پيش‌بينى جدش را تحقق بخشد .\r\nواقعا اين چنين برخورد سطحى در رابطه با امام حسن ( ع ) و نيز حديث ياد شده ، از سوى طه حسين ، شگفت‌آور است حال آنكه متون تاريخى تأكيد دارند كه انديشهء صلح ، تا آخرين لحظات ، مورد توجه امام حسن نبوده و تنها هنگامى بدان تن مىدهد كه همچنانكه گفتيم از مقاومت كردن سودى عايد نمىبيند و آن را براى اسلام زيان‌آور مىيابد [ در اين صورت است كه به صلح مىانديشد 
  ] . و در مورد حديثى كه برخوردش با آن مانند كسى است كه معدنى سرشارى را كشف كرده است ما پيش از اين عيبهاى اين حديث و برخى شواهدى را كه نشان مىدهد ساخته و پرداخته امويها به منظورهايى است كه ياد كرديم - يادآور شديم .\r\n\r\n\r\n","description":"","footnote":"\r\n( 1 ) المسعودى ، « مروج الذهب » صفحه 52 از جلد دوم .\r\n","page_name":" 576 ","page_number":576},
  {"content":"\r\n\r\n\r\nدر « النخيلة »\r\nگروهى از مورخين اظهار مىدارند كه مراسم مربوط به واگذاردن قدرت به معاويه بن ابى سفيان در النخيلة به فاصله چند مايلى كوفه ، انجام گرفت در اين محل ، انبوه بزرگى از عراقى ، و سوريها جمع شدند بدون ترديد اين اجتماع طرفين ، دردناكترين چيزى است كه امام حسن ( ع ) در طول زندگيش با آن مواجه گشت او معاويه دشمن اسلام و دشمن خاندان هاشمى را مىديد كه همچون فاتحان پيروز وارد پايتخت كشور اسلام قدم مىگذارد و در عين حال شيعيان خود و شيعيان پدرش اين وفاداران به اسلام و حاميان آن را مىديد كه چگونه مورد جور و شكنجه و تعقيب قرار مىگيرند و از آنچه كه اين ولنگاران و زير پا گذاردگان ارزشها و مقدسات و تمامى آنچه محمد بن عبد اللّه ( ص ) آورده بود نسبت به اسلام روا خواهند داشت ، زجر مىكشيدند .\r\nدر اين زمينه در شرح نهج البلاغة به نقل از ابى الفرج آمده است كه معاويه به « النخيلة » آمد و خطبهء بلندى ايراد كرد كه به قول او هيچ يك از راويان بطور كامل آن را نقل نكرده‌اند . و در ادامه مىگويد : الشعبى روايت كرده است كه معاويه ( طى اين سخنرانى ) گفت : « هيچ امتى پس از پيامبر خود دچار اختلاف نگرديد مگر آنكه اهل باطل آن بر اهل حق ، چيره شده باشد آنگاه توجهى به اطراف كرد و افزود جز اين امت . »\r\nو ابو اسحاق السبيعى روايت كرده كه او گفت : بدانيد و آگاه باشيد تمامى آنچه كه به حسن بن على دادم اينك به زير پايم مىگذارم و به هيچ‌يك از آنها عمل نخواهم كرد و همچنانكه در روايت الاعمش نيز آمده مىافزايد : « به خدا سوگند كه من با شما\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nنجنگيدم تا روزه بگيريد و نماز بگزاريد و حج كنيد و زكات دهيد زيرا شما اين كارها را انجام مىدهيد با شما جنگيدم تا بر شما امارت كنم و خداوند اين را به من بخشيده ولى شما ، از آن بيزاريد . »\r\nو در روايت حبيب بن ثابت آمده كه معاويه طى سخنرانى خود ، در حضور حسن و حسين به ناسزاگويى از على بن ابى طالب امير المؤمنين پرداخت و سپس حسن بن على ( ع ) را مورد ناسزاگويى قرار داد امام حسين برخاست تا پاسخش گويد امام حسن دستش را گرفت و او را نشاند و خود برخاست و گفت : اى كه از على ياد كردى من حسن هستم و پدرم على است و تو معاويه و پدرت صخر ، و مادرم فاطمه و مادرت هند و جدم رسول خدا و جد تو عتبة بن ربيعة و جده‌ام خديجه دختر خويلد و جدهء تو قتيله است پس لعنت خدا بر آن كس از ما ، كه كمتر شناخته شده است حسب و نسبش در گذشته و حال ، فروتر باشد و كفر و نفاقش ، پرسابقه‌تر باشد . گروه‌هايى از اهل مسجد به آمين ، آمين گفتن پرداختند و در شرح نهج البلاغة در ادامهء اين مطلب مىآورد : يحيى بن معين نيز آمين مىگويد و عبد الحميد بن ابى الحديد مصنف اين كتاب نيز ، آمين مىگويد .\r\nو در برخى روايات آمده كه معاويه پس از سخنرانى در نخيله و بنا به پيشنهاد عمرو بن العاص از امام حسن خواست تا براى مردم سخن گويد تا عجز و ناتوانيش بر مردم ، روشن گردد . امام حسن ( ع ) در برابر انبوه جمعيت ايستاد و به تشريح حوادث دردناكى پرداخت كه از هنگام مرگ پيامبر خدا ( ص ) تا به آن روز ، اهل البيت ( ع ) با آن روياروى بودند و موضع پدرش از آنها را كه تنها ملاك و معيار آن مصالح عالى اسلام بود توضيح داد و پس از توضيح شرايط و زمينه‌هايى كه ناگزيرش ساختند تن به صلح دهد گفت : معاويه در سخن با شما ، مدعى شده است كه من او را شايسته خلافت بر شمرده و خود را سزاوار آن نيافته‌ام ، معاويه دروغ مىگويد ما در كتاب خدا و بر زبان پيامبر خدا ، از همهء مردم بر مردم سزاوارتريم و از هنگامى كه خداوند ، پيامبرش را به خود فراخواند اهل البيت همچنان مورد ستم قرار گرفته‌ايم خداوند ميان ما و كسى كه بر ما ستم روا داشت و بر ما چيره گرديد و مردم را عليه ما تحريك كرد و سهم ما از غنايم جنگى را دريغ كرد و مادرمان را از آنچه پيامبر خدا برايش مقرر كرده بود ، دريغ داشت ، داورى كند .\r\nسوگند به خدا كه اگر مردم پس از رسول خدا با پدرم بيعت مىكردند آسمان و زمين ، رحمت و بركت خود را بر آنها فرو مىريختند و كسى چون معاويه در اين كار\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nطمع نمىورزيد ولى وقتى ديوار از خشت اول كج گذارده شد ، قريش ميان خود در اين باره به نزاع افتاد و آزادشده‌ها و فرزندان آزادشده‌ها يعنى تو ( اى معاويه ، و يارانت ) نيز چشم طمع به آن ( خلافت ) دوختى حال آنكه رسول خدا ( ص ) فرموده است تا آنگاه كه امتى ، كار خود را به مردى واگذارد كه در ميان آنها كسى داناتر از او يافت مىشود ، رو به افول مىگذارند و سير نزولى طى مىكنند تا آنكه از كار خود دست كشند و به آنچه ترك كرده بودند ، بازگردند . بنى اسرائيل هارون را رها كردند در حالى كه مىدانستند او جانشين موسى بر آنهاست و به سامرى ، چسبيدند و اين امت نيز پدرم را رها كردند و با ديگرى بيعت كردند حال آنكه از رسول خدا ( ص ) شنيده بودند كه او مىفرمود : تو به من همچون هارون به موسايى جز آنكه پس از من پيامبرى نخواهد آمد . و ديدند پيامبر را كه چگونه از دست قومى كه ايشان را به خداى دعوت مىكرد گريخت و وارد غار گرديد در حالى كه اگر يارانى داشت ، فرار نمىكرد ، و افزود : آنگاه كه پيامبر وارد غار گرديد و يارانى نداشت ، بىنياز بود پدرم نيز چنين بود و من نيز آنگاه كه اين امت مرا رها كردند و زبونى نشان دادند ، نيازى به آنها نداشتم اينها سنت‌ها و حكمتها و امثالى است كه در پى يكديگر مىآيند ( و تكرار مىگردند ) .\r\nآنگاه رو به جمعيت انبوه كرده فرمود : سوگند به خدايى كه محمد را به حق برگزيد هيچ كس از حق ما اهل البيت چيزى نمىكاهد جز آنكه خداوند از كارش بكاهد و هيچ كس بر ما مسلط نخواهد گشت و عاقبت ، از آن ماست و تو مدتى ديگر ، اين را خواهى دانست .\r\nو رو به معاويه كرد و دشنام او به پدرش را پاسخ داد و فرمود : « اى آنكه از على ياد كردى من حسن هستم و پدرم على است و تو معاويه و پدرت صخر ، و مادرم فاطمه و مادرت هند و جدم رسول خدا و جد تو ، عتبة بن ربيعة و جده‌ام خديجه و جده‌ات قتيله است پس لعنت خدا بر آن كس از ما كه كمتر شناخته شده است ، حسب و نسبش در گذشته و حال ، فروتر باشد و در كفر و نفاق ، سابقهء بيشترى داشته باشد در اينجا بود كه به تعبير راوى صداى آمين ، آمين از هر سوى ، برخاست و من مؤلف اين كتاب نيز مىگويم آمين ، آمين يا رب العالمين » .\r\nامام حسن در اين خطبهء خود ، همهء مراحلى را كه امير المؤمنين على ( ع ) از آنها گذشت ، مطرح ساخت و ميان آنها و حوادثى كه او را ناگزير به صرفنظر كردن از خلافت به سود معاوية بن هند ، ساخت و نيز ميان حوادثى كه بر پدرش گذشت و منجر به دور\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nساختنش از قدرت گرديد و راه را براى هر طمع كارى باز كرد تا بدان چشم دوزند تا اينكه به اين آزادشده‌ها و فرزندانشان رسيد ميان همهء اين حوادث ، ارتباط برقرار كرد و آنها را در يك سلسله بر شمرد .\r\nدر هر صورت صلح انجام گرفت و اهل عراق خواسته يا ناخواسته ، با معاويه بيعت كردند قيس بن سعد بن عبادة از جمله نزد امام حسن ( ع ) ، مورد اعتمادترين كسان بود و در ميان اهل كوفه و حجاز ، دشمنى و عداوت بيشترى با معاويه داشت او وقتى كه از توافق امام با معاويه آگاه شد ، ضربهء دردناكى خورد و اگر امام حسن او را به نرمش و انعطاف فرا نمىخواند كار او و همراهانش از لشكريان به جنگ مىرسيد .\r\nدر شرح نهج البلاغه آمده كه وقتى صلح انجام گرفت معاويه قيس بن سعد را كه مردى بلند قد بود وقتى سوار بر اسب مىشد پاهايش به زمين مىرسيد ، به بيعت فراخواند وقتى مىخواستند او را نزد معاويه ببرند گفت : من سوگند خورده‌ام كه تنها هنگامى با وى روياروى شوم كه ميانمان شمشير يا نيزه‌اى باشد . معاويه فرمان داد شمشير يا نيزه‌اى بياورند و آن را ميان خود و او قرار داد و قيس رو به امام حسن ( ع ) كرد و گفت :\r\nآيا من اجازه دارم با تو اى فرزند رسول خدا ، بيعت نكنم ؟ فرمود : آرى چارپايه‌اى برايش آوردند و روى آن نشست معاويه نيز بر تخت خود نشست و حسن بن على كنارش قرار گرفت . معاويه به او گفت : اى قيس ، آيا بيعت مىكنى ؟ پاسخ داد : آرى و دستش را روى پايش گذارد و به سوى معاويه درازش نكرد معاويه از روى تخت خود برخاست و دست او را در همانجا كه بود ، به دست گرفت و بدين ترتيب بيعت با معاويه بىهيچ مخالفى ، پايان يافت و مردم آن سال را سال « جماعت » نامگذارى كردند .\r\nدكتر احمد محمود صبحى در كتاب خويش « امامت از ديدگاه شيعهء اثنى عشرى » « 1 » مىگويد : اين ديدگاه ، با سياست ظاهرى ، تباينى ندارد ولى در زمينهء اعتقادى ( مىتوان گفت ) مسلمانان تا آن سال مجتمع بودند و تفرقه و دوگانگى پس از سال صلح كه سال جماعتش ناميدند ، بروز كرد لذاست كه جاحظ ، به حق اين سال را سال تفرقه ، زور و غلبة و اجبار ناميد و سالى دانست كه در آن امامت تبديل به پادشاهى كسرايى و خلافت قيصرى غصبى ، گرديد « 2 » .\r\n\r\n\r\n","description":"","footnote":"\r\n( 1 ) « نظرية الامامة لدى الشيعة الاثنى عشرية » .\r\n( 2 ) نگاه كنيد به صفحه 328 كتاب ياد شده به نقل از نامهء جاحظ دربارهء امويها .\r\n","page_name":" 580 ","page_number":580},
  {"content":"\r\n\r\n\r\nپس از صلح ، چه اتفاقى افتاد\r\nامام حسن ، پس از صلح چند روزى در كوفه ماند دردهاى خود را فرو مىخورد و افسردگى و غم رنجش مىداد شيعيانش را مىديد كه از ناراحتى و درد ، رنج مىكشند و از شدت هيجان در برخورد و صحبت با او از حد معمول ، فراتر مىرفتند او با شكيبايى و متانت بسيار اينها همه را تحمل مىكرد و سعى داشت با توضيح شرايط و زمينه‌هايى كه وى را ناگزير به پذيرفتن صلح كردند و اختيار ديگرى نداشت ، آنان را قانع كند و غم و ناراحتىشان را كاهش دهد و پس از اندك زمان كوتاهى ، آماده گرديد تا به اتفاق برادران و اهل بيتش به مدينه جدش پيامبر ( ص ) ، بازگردد .\r\nبيشتر مورخين تصريح دارند كه او پس از صلح روزهاى اندكى را در كوفه باقى ماند و در حالى از آن خارج شد كه چندين برابر از شيعيان و هوادارانى را كه در مدينه و سر تا سر حجاز داشت در كوفه بجاى گذاشت و سؤال اينجاست كه آيا معاويه در ميان شرطهايى كه با او كرده بود اين شرط را هم كرده بود كه كوفه را به قصد مدينه ترك گويد چون وجود امام در كوفه چه بسا موجب گرد آمدن مردم به دور او و از آنجا تمرد ايشان بر وى ( معاويه ) مىگرديد يا اينكه خود امام تنها به اين منظور كه باقى مانده عمر خويش را به دور از مردمى كه با او و پدرش عهدشكنى كرده بودند و سخت‌ترين دردها و ناراحتيها و غمها را ارزانىشان داشته بودند ، كوفه را ترك گفت ؟ در منابعى كه در اختيار داريم چيزى نيست كه نشان دهد معاويه با وى شرط كرده بود كه عراق را ترك گويد و احتمال اين بيشتر هست كه حضرت با اختيار خود آنجا را ترك گفت تا از حوادث و مشكلات مربوط به آن دور باشد و بر كنار از سياست و بازيهاى آن ، به امور\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nمردم و نيازهاى آنان بپردازد و گمان نمىكنم اگر هم قصد ماندن در كوفه را داشت معاويه اجازهء اين كارش مىداد .\r\nوقتى مردم كوفه دانستند او تصميم به رفتن دارد زن و مرد گريه‌كنان به وداعش در آمدند گريه آنها از اين جهت بود كه در اين دوران تازه ، بخت و اقبالشان برگشته و سرنوشت تاريكى در انتظارشان بود شهر آنها كه تا كنون پايتخت و مركز همهء شهرها محل تصميمگيريها بود و در آن كارگزاران ديگر شهرها تعيين مىشدند و همهء مالياتها به سوى آن سرازير مىشد اينك همچون ديگر شهرها و تابع دمشق شده است .\r\nارتش معاويه كه تا ديروز دشمن آنها بشمار مىآمد امروز سر مست پيروزى و فتح ، شهرشان را اشغال كرده و معاويه را شنيدند كه بر منبر امير المؤمنين ، با خوش‌حالى و شادى ، مىگويد : من با شما جنگيدم تا بر شما حكمرانى كنم خداوند اين ( حق ) را به من داده و شما ، چندان زير بار نمىرفتيد .\r\nاو به اتفاق اهل بيتش كوفه را ترك گفت و كاروانش ، با پشت سر گذاردن صحرا و بيابان ، به راه خود ادامه مىداد وقتى به دير هند رسيد نگاهى مالامال درد و حسرت و سوز و گداز به پايتخت خود ( كوفه ) انداخت و اين بيت را از قول شاعر ، به خاطر آورد :\r\n- من با كينه و نفرت ، از ديار عزيزانم جدا نشدم آنها خودشان قدرت و موقعيتم را از من دريغ داشتند .\r\nپيش از آنكه اين كاروان ، مسافت درازى را از كوفه طى كند فرستادهء معاويه به او رسيد و از وى خواست كه به كوفه بازگردد تا با گروهى از خوارج كه در اطراف كوفه عليه وى سر به شورش برداشته بودند ، بجنگد . او از بازگشتن خوددارى كرد و به معاويه نوشت : اگر قرار باشد با كسى از « اهل قبله » بجنگم پيش از هر كس ، با تو خواهم جنگيد « 1 » .\r\nو به راه خود ادامه داد و هر وقت كاروان او از روستا يا آبادى مىگذشت مردمان آن به استقبال و خوشامدگويىاش مىپرداختند و از وى دربارهء صلح و علل و موجبات آن ، جويا مىشدند و امام ( ع ) نيز واقعيتهايى را كه وى را ناگزير به پذيرفتن صلح و واگذارى قدرت به معاويه ساختند ، بر ايشان بازمىگفت . وقتى كاروانش به يثرب ( مدينه ) رسيد اهالى آن به گرمى استقبالش كردند و با ديدن او پيامبر خدا را به ياد آوردند كه وى\r\n\r\n\r\n","description":"","footnote":"\r\n( 1 ) « الكامل » ابن اثير جلد 3 صفحه 308 .\r\n","page_name":" 582 ","page_number":582},
  {"content":"\r\n\r\nرا بر شانهء خود بلند مىكرد و مىفرمود : حسن از من است و من از اويم خداوندا من او را دوست دارم تو نيز دوستش بدار و هر كه را كه او دوست مىدارد نيز دوست بدار . او مدت ده سال در يثرب ماند و طى آن به خدمت اسلام و نشر تعاليم آن و تبليغ هر آنچه كه در خدمت اسلام و اسلاميان بود پرداخت به داد نيازمندان مىرسيد و از ستمديدگان حمايت مىكرد و از فقرا و محرومين ، دستگيرى مىكرد . معاويه تنها چند ماهى پس از رسيدن به قدرت ، به اذيت و آزار شيعه پرداخت و آنان را از شهرى به شهر ديگر مورد تعقيب و پيگرد قرار مىداد ؛ آنها با تلخى ، چنين فاجعه‌اى را حس مىكردند و از ظلم و جور معاويه و عمالش ، به دو پناه مىآوردند و على رغم اينكه از شرايطى كه امام را به كناره گرفتن از قدرت واداشت آگاه بودند ، زخم زبانهايى بدتر از نيش شمشير ، بر او مىزدند . در اين زمينه ابو عامر شعبان بن ابى ليلى به او گفت : درود بر تو اى خوار كنندهء مؤمنان . و حجر بن عدى نيز وقتى از معاويه شنيد كه بر منبر كوفه ، امير المؤمنين را مورد دشنام قرار داده است گفت : به خدا سوگند كه دلم مىخواست تو آن روز مىمردى و ما نيز با تو مىمرديم چرا كه ما على رغم ميل خود بازگشتيم ( و عقب نشستيم ) ولى آنها شاد و خوش‌حال ، اين كار را كردند . و عدى بن حاتم الطائي نيز كه از شدت درد و اندوه چيزى نمانده بود تا از پاى در آيد به ايشان گفت : اى فرزند رسول خدا دلم مىخواست پيش از آنكه كار را به معاويه واگذار كنى ، مىمردم ؛ تو ما را از عدل به ستم و بيداد ، رهنمون شدى و ما حقى را كه در آن بوديم ترك گفتيم و به باطلى كه از آن گريزان بوديم ، وارد شديم و خودمان را دستى دستى ، خوار كرديم .\r\nو المسيب بن نجية يكى از رادمردان و صالحانى كه به دوستى و اخلاص به خاندان اهل بيت ، شهرت دارند ، به او گفت : من در شگفتم از اينكه تو با داشتن چهل هزار نفر همراه ، با معاويه بيعت كردند و براى خودت پيمان آشكار و وثيقهء گويايى ، نگرفتى شما با يكديگر شرط و شروطى گذارديد و آنگاه در برابر مردم آنچه را كه شنيده‌اى ، به زبان آورد .\r\nسليمان بن حرد نيز به او گفت : درود بر تو اى خوار كنندهء مؤمنان و با او با لحنى كه در خشونت و شدت شبيه لحن ديگر شيعيان بود ، سخنش گفت همچنانكه يكى از يارانش نيز اين گونه مورد خطابش قرار داد كه : تو با واگذاردن قدرت به اين دار و دستهء نابكار ، خوارمان گرداندى . و از اين گونه سخنان دردآلودى كه از شيعيان و يارانش مىشنيد سخنانش كه اگر جور و عذاب و شكنجهء از سوى معاويه آن هم تنها به اين دليل\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nكه به على و آل على دوستى مىورزيدند ، نمىديدند ، هرگز به زبان نمىآمد و حضرت ( ع ) تحمل مىكرد و انگيزه‌هايى را كه آنان را وامىداشت اين گونه با وى برخورد كنند مىدانست و پاسخ او على رغم تفاوتهايى كه در شيوهء بيان و فرمول داشت جملگى در اين مشترك بود كه وضع و برخورد اهل كوفه را با خود ، توضيحشان مىداد و زبونى آنها را در برخورد با وى و ستمگرى آنها را به سوى معاويه به گونه‌اى كه با اهل بيت خود و شيعيان خالص خود تنها ماند ، تشريح مىكرد .\r\nعلى رغم اينكه آن دسته از شيعيانى كه از تسلط معاويه بر مسلمانان و سرنوشت آنها رنج مىكشيدند و نسبت به مصالح اسلام و تعاليم آن غم و اندوه فراوانى را در دل ، تحمل مىكردند برخورد بيشتر مسلمانان محافظه‌كارانه و ناشى از ترس از خلافت معاويه بود و حتى با برخوردى كه آن عده از كسانى كه در نبردى كه ميان على و حسن از يك سو و معاويه و طلحة و زبير از سوى ديگر در بصره و صفين درگير شد داشتند قابل مقايسه نبود . آنها معتقد بودند خلافتى كه معاويه براى خود مدعى بود و بدان سبب با على و حسن بن على ، جنگيد اين خلافت حق آزادشده‌ها و فرزندان آنها و حتى حق مسلمانان فتح مكه كه در سال هشتم هجرت اسلام آورده بودند و به فرض كه در اسلامشان صادق بودند ، نبود .\r\nحال آنكه برخى از ايشان از اينكه قدرت به دست بنى اميه بيفتد ، نسبت به اسلام ، احساس بيم و هراس داشتند و از پيامبر روايت كرده بودند كه فرموده بود : خلافت پس از من سى سال است و آنگاه به صورت ملكى گزنده در خواهد آمد . و گروهى از مسلمانان چنين گردشى را به عنوان تحولى در تاريخ اسلام كه داراى بدترين عواقب و نتايج بر جهان اسلام است ، ارزيابى مىكردند .\r\nراويان روايت مىكنند كه پس از آنكه حسن بن على در برابر معاويه ، از قدرت كناره گرفت سعد بن ابى وقاص بر معاويه وارد شد و به او گفت : درود بر تو اى ملك .\r\nمعاويه خنده‌اى كرد و گفت : اى ابو اسحاق چه مىشد اگر مىگفتى : درود بر تو اى امير المؤمنين . سعد بن ابى وقاص پاسخش داد كه : تو اين را با خوش‌حالى و خنده مىگويى ولى من به خدا سوگند كه خوش ندارم به آنچه كه تو بدان دست يافته‌اى ، دست يابم « 1 » .\r\nهمچنانكه از ابن عباس روايت كرده‌اند كه گفته است : در معاويه خصلتى كه او\r\n\r\n\r\n","description":"","footnote":"\r\n( 1 ) نگاه كنيد به صلح الحسن ص 268 به نقل از ابن الاثير در الكامل ج 3 صفحه 163 و « النصائح الكافية » صفحه 158 .\r\n","page_name":" 584 ","page_number":584},
  {"content":"\r\n\r\nرا به خلافت نزديك سازد ، وجود ندارد .\r\nو در تاريخ ابن كثير به نقل از ابو هريرة در رابطه با محكوم ساختن خلافت معاويه ، آمده است كه رسول خدا فرمود : « خلافت در مدينه و سلطنت ( و پادشاهى ) در شام است » .\r\nو در النصائح الكافية به نقل از سفينة غلام رسول خدا ( ص ) در ميان آنچه كه ابن شيبة در سخن از سبك شمردن خلافت از سوى بنى اميه ، استخراج كرده از وى نقل شده كه گفته است : ابن الزرقاء دروغ گفته است : آنها خليفه نيستند بلكه سلاطين و از بدترين سلاطين هستند و اولشان معاويه است .\r\nاز جمله كسانى كه خلافت معاويه را محكوم ساخته عايشه است در اين رابطه در جلد چهارم شرح نهج البلاغة آمده است كه امام حسن ( ع ) بعد از سال جماعت [ سالى كه صلح در آن اتفاق افتاد 
  ] نزد معاويه آمد . جا تنگ بود و امام پايين پاى معاويه نشست معاويه هر چه خواست صحبت كرد و آنگاه گفت : شگفتم از عايشه كه مدعى است من در جايى كه سزاوار نيستم قرار گرفته‌ام و من حق ندارم كه در اين موقعيت قرار گيرم ، او را چه به اين كارها خداوند از سر گناهانش بگذرد . كسى كه در اين مورد با من درگير بود ، پدر اين كسى است كه اينجا نشسته كه خداوند او را ويژهء اين مقام ساخته بود .\r\nامام ( ع ) فرمود : اى معاويه آيا اين شگفت است ؟ گفت : آرى به خدا . فرمود : آيا مىخواهى شگفت‌تر از اين را برايت بگويم ؟ گفت : چيست آن ؟ فرمود : نشستن در صدر مجلس در حالى كه من پايين پاى تو نشسته‌ام . معاويه خنديد و گفت : اى برادرزادهء من به من گفته‌اند كه تو چيزى از ما مىخواهى ؟ چه مبلغ مىخواهى ؟ فرمود : صد هزار تا .\r\nگفت ما دستور داده‌ايم سيصد هزار تا به تو بدهند برخيز و چهره بگشا كه بزرگوارى . وقتى امام حسن بيرون رفت يزيد فرزند معاويه به پدرش گفت : به خدا كه تعجب مىكنم از مردى مثل تو كه كسى اين گونه با تو برخورد مىكند ولى تو در عوض اينهمه پول به او مىدهى پاسخش داد : فرزندم حق ، حق آنهاست و هر كس از ايشان نزد تو آمد او را درياب .\r\nيكى ديگر از كسانى كه به قدرت رسيدن معاويه را محكوم كردند أبو بكرة بن - الحارث ابن كلدة برادر زياد از مادرش سمية بود . صاحب النصائح الكافية از عبد الرحمن - بن ابى بكرة روايت مىكند كه گفته است : به اتفاق پدرم پيش معاويه بودم پدرم\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nاستيلاى وى بر قدرت را محكوم كرد و از سخن پيامبر ( ص ) كه فرمود : خلافت پس از من سى سال است و پس از آن سلطنت مىشود ، برايش سخن گفت معاويه نيز به غلامانش دستور داد ما را از آنجا برانند و ما را به زور از آنجا راندند .\r\nو از جمله روايتهايى كه نقل شده اينكه معاويه از صعصعة بن صوحان العبدى پرسيد مرا چگونه خليفه‌اى ديدى ؟ ابن صوحان در پاسخش گفت : خليفه را چه به كسى كه پادشاهى را به زور بر مردم بدست آورده و با نخوت به اين مقام دست يافته و با دروغ و نيرنگ به چنين جايى رسيده است . به خدا كه تو در روز بدر ، حتى يك نيزه هم پرتاب نكردى و هيچ شركتى در آن نداشتى . تو و پدرت در ميان كسانى كه به پيامبر خدا ( ص ) روى آوردند ، كسى به شمار نمىآمديد و تو ، آزاد شده و فرزند آزاد شده هستيد و اين پيامبر خدا بود كه شما را آزاد كرد حال از كى تا كنون آزاد شده ، شايستگى خلافت پيدا كرده است ؟\r\nو دوست جانى او و كسى كه در بيشتر جنايتها و مفسده‌جوييهايش با او شريك در توصيف او مىگويد از همه مردم خبيث‌تر و نابكارتر است و طى سخنى كه مطرف بن - المغيرة از پدرش نقل كرده او را متهم به شرك صريح كرده كه ما طى بخشهاى قبلى ، از آن ياد كرديم .\r\nو در « مروج الذهبى » آمده است كه وقتى يكى از راويان ، روايت مطرف بن المغيرة از پدرش درباره معاويه را براى مأمون عباسى بازگفت به منادى خود فرمان داد تا ندا دهد من از هر كس كه از معاويه به نيكى ياد كند و او را بر يكى از اصحاب پيامبر خدا ( ص ) برتر بداند ، برائت مىجويم « 1 » . [ و بدورم باد كه چنين كنم 
  ] .\r\nو الحسن الصبرى گفته است : چهار ويژگى در معاويه بود كه اگر تنها يكى از آنها هم در او بود ، يكى چيره شدنش بر اين امت گناهى بوده كه به يارى نادانان بدان موفق گرديده حال آنكه مشورتى در اين كار نشده و بزرگ مردانى در آن وجود داشتند دومى جانشين ساختن پسرش بعد از خود حال آنكه از حال او و بىبندوباريش بىبندوباريش آگاه بود و سومى منسوب كردن زياد به خود حال آنكه پيامبر خدا فرموده است : فرزند متعلق به پدر واقعى او است و سنگسار كردن سزاوار زناكار و فاسق است و بالاخره چهارم : كشتن حجر بن عدى بن دست او پس واى بر او از حجر و ياران حجر . و بسيارى از اين سخنان كه\r\n\r\n\r\n","description":"","footnote":"\r\n( 1 ) نگاه كنيد به مروج الذهب جلد 2 ، صفحه 341 و 342 .\r\n","page_name":" 586 ","page_number":586},
  {"content":"\r\n\r\nبزرگان مسلمان در زمان او و پس از وى درباره‌اش گفته‌اند . بيشتر آنها بر آن بودند كه بدست گرفتن قدرت از سوى وى حادثهء عظيمى در تاريخ اسلام است و آغاز دوران جديدى در اسلام بشمار مىآيد كه در آن اسلام و اصول آن و نيز حاميانش در معرض خطرناكترين خطرها ، قرار مىگيرند .\r\nدر دورهء معتضد عباسى ، تاريخ معاويه و جنايات او و آنچه كه او و خانواده‌اش با پيامبر ( ص ) كردند و نيز سخنانى كه معاصران و ديگران درباره‌اش گفته بودند ، منتشر گرديد و به خطبا دستور داده شد كه از جنايتها و حوادثى كه در زمان او جريان داشته سخن گويند و بر منبرها و در اجتماعات ، لعنتش كنند .\r\nدر هر حال ، امام حسن مجتبى ( ع ) از سوى شيعيان خود و يارانى كه تاب تحمل ستمهاى معاويه را نداشتند مورد شديدترين انتقام و زخم زبانها قرار مىگرفت با وجودى كه بيشتر آنها شرايط دشوار و دردناكى كه وى را ناگزير به اجتناب از جنگ و دست - كشيدن از قدرت كردند ، درك مىكردند و بسيارى از بزرگان اسلام و رهبران آنها از اين حادثهء دردناك كه نمايانگر كينه ديرين امويها نسبت به اسلام و مبلغان راستين و وفادار آن و در اين رابطه كه اسلام همه گونه پديده‌هاى جاهليت را از جامعه بركنده است و اين خود كينهء امويها را تشديد مىبخشيد ، دچار ضربهء هولناكى گرديدند .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\n\r\nبرخورد خاورشناسان با صلح امام حسن ( ع )\r\nامام حسن مجتبى ( ع ) در رابطه با برخوردى كه طى ماه‌هاى اندكى كه كارزار ميان وى و معاوية بن ابى سفيان جريان داشت ، مورد انتقادهاى سختى از سوى برخى نويسندگان عرب و غير عرب قرار گرفته است . اين منتقدان ، دو گروه هستند يك گروه ، با حوادثى كه مورخين تدوين كرده‌اند برخوردى سطحى دارند و هيچ توجهى به دروغپردازيها و افتراهاى دستگاه اموى و عباسى عليه على و خاندان بزرگوارش در اين دو دوره و نيز تحريف حقايق تاريخى ، ندارند و وقعى به اينها نمىگذارند . با چنين ديدگاهى نسبت به تاريخ و حوادث ، جاى هيچ شگفت نيست كه پژوهشگر به چنين نتايجى هم برسد و كسى نمىتواند در مورد نتايج پژوهشها ، او را سرزنش كند چيزى كه از پژوهشگر انتظار مىرود و مورد مؤاخذه است و او را بويژه اگر كسى چون دكتر طه حسين باشد در معرض اتهام سوء نيت داشتن مىگذارد آن است كه شرايط و زمينه‌ها و حوادث دردناكى را كه در آن دوره ، خلافت را در بر گرفته بود ناديده بگيرد و قضاوت و حكم خود را بر آن دسته از متون تاريخى و منابعى قرار دهد كه خود گوياى آنند كه جستجوگر حقيقت بايد آنها را در جاهاى ديگر و متون ديگرى پيدا كند .\r\nگروه ديگر يعنى بيشتر خاورشناسانى كه دشمن اسلام و اعرابند مىباشند كه در نوشته‌ها و كتابهاى خويش ، همواره در پى خدشه‌دار كردن حقايق و تهمت و افترا وارد آوردن به اسلام و بزرگان آن و نشان دادن اسلام از طريق حكومت‌گران و اقدامات آنان و نه از ميان اصول و نهادها و احكام شرعى بر مىآيند و سردمداران و حاميانش از همان دريچه‌اى كه دشمنان سياسىشان خواسته‌اند ، به تصوير مىكشند .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nاز جملهء اينان خاورشناس « لامنس » است كه در دشمنى با اسلام و كين‌توزى نسبت به بزرگان و رهبران آن و نيز تحريف حقايق تاريخى در خدمت صهيونيسم و مسيحيت جهانى شهرت دارد و نوشته‌هايش در مسائل اسلامى كه سرشار از دروغ و بهتان با اسلام و رهبران به حق آن است ، اين مطلب را تأكيد مىكند . او در كتاب خود « فاطمه و دختران محمد » مىگويد : با امام حسن پس از كشته شدن پدرش ، بيعت شد و يارانش سعى كردند نسبت به ادامه نبرد با اهل شام ، قانعش سازند اين پافشارى از سوى آنها خشم امام حسن عافيت طلب را بر انگيخت او جز به تفاهم با معاويه ، نمىانديشيد همچنانكه باعث اختلاف ميان او و اهل عراق گرديد و باعث شد كه اينان ، امام خويش را تضعيف كنند و از همان هنگام تنها در انديشه يك مسأله بود و آن اينكه با امويها ، به توافقى دست يابد و معاويه نيز در ازاى ، دست كشيدن وى از خلافت ، به خود امام واگذارد تا شرايطش را تعيين كند . امام حسن تنها به يك ميليون درهمى كه به عنوان خرج زندگى برادرش امام حسين درخواست كرده بود بسنده نكرد و و براى خودش نيز پنج ميليون درهم ديگر و نيز وارد شدن به يك آبادى در فارس ، درخواست كرد و پس از آن و در اجراى آخرين بند توافقنامه ، با اهل عراق ، از در مخالفت در آمد گواينكه به همهء خواستهايش پاسخ گفته بود تا جايى كه نوادهء پيامبر جرأت كرد و علنا از اينكه درخواستهاى خود را دو چندان نكرده بود اظهار پشيمانى كرد و در حالى عراق را ترك گفته كه سرزنش مردم را براى خود خريده بود و از آنجا به مدينه رفت تا در آنجا اقامت گزيند .\r\nو برد كلمان ( خاورشناس ديگرى ) نقل مىكند كه امام حسن ، مرد رزم نبود چه از اينكه با لشكريانش در حمله به دشمن شركت كند ، خوددارى ورزيد همچنانكه خاورشناس « هوكلى » به اين نتيجه رسيده كه امام حسن بنا به تمايلى كه به صلح داشت ، مرد لايقى نبود و « ساكيس » امام حسن را سزاوار فرزندى على آن مرد بزرگ نبود زيرا در انديشهء هوسرانيهاى خود بود و تنها به ارسال دوازده هزار تن به عنوان پيشقراولان لشكرش ، بسنده كرد « 1 » .\r\nو روايت رونلدسون در كتاب خود « عقيدة الشيعة الامامية » حاكى از آن است كه :\r\nاخبار نشانگر آنند كه امام حسن از توان معنوى و قابليت عقلى رهبرى موفقيت‌آميز\r\n\r\n\r\n","description":"","footnote":"\r\n( 1 ) « العراق فى ظل العهد الاموى » نوشته دكتر على الخرطبولى صفحه 74 .\r\n","page_name":" 589 ","page_number":589},
  {"content":"\r\n\r\nمردمش ، بىبهره بود .\r\nو دكتر « فيليپ حتى » مىنويسد : در آغاز حكومت معاويه ، حركت ديگرى مطرح بود كه براى نسلهاى بعدى ، از ارزش بزرگى برخوردار بود و آن اينكه مردم عراق ، حسن بن على را خليفه شرعى خود اعلام كردند و در ادامه مىگويد : اين كار آنها ، اساسى منطقى داشت چه حسن ، بزرگترين فرزند على و فاطمه تنها دختر پيامبر كه پس از فوتش ، باقى بود ، به حساب مىآمد ولى امام حسنى كه بيشتر نه به حكومت و ادارهء كشور بلكه به عياشى و خوشگذرانى ، تمايل داشت ، مرد ميدان نبود و با بسنده كردن به حقوق ساليانه‌اى كه معاويه برايش معين كرد ، از خلافت كناره گرفت .\r\nو از گونه صحبتهايى كه در رابطه با موضع امام حسن نسبت به كناره گرفتن از قدرت ، گفته شد و به گمان من ، آنچه كه بيش از اين دربارهء صلح و علل و عوامل آن بيان كردم براى رد ادعاهاى خاورشناسان و ديگرانى كه در اين باره ، قلمفرسايى كرده‌اند ، كافى باشد ، پيش از گذشتن از اين موضوع مايلم سخن خود را با آنچه كه دكتر احمد محمد صبحى در كتاب خويش « نظرية الامامة » آورده و در آن به منتقدان موضع امام حسن ( ع ) پاسخ گفته و از شرايط و عللى را كه وى را ناگزير بدان ساختند ، پرده برگرفته ، پايان بخشم .\r\nاو پس از طرح نظرياتى كه ما آنها را آورديم گفته است : بدون ترديد چنين تفسيرهايى ناشى از ناآگاهى نسبت به جريان و جفا كارى بر امام حسنى است كه در سختترين و حساسترين شرايط خلافت را عهده‌دار گرديد چرا كه از تمامى منطقه‌ها ، و در پى استيلاى معاويه در بخش اعظم مملكت اسلامى ، جز عراق ، تحت ولايت او باقى نمانده بود و در دوران پدرش نيز جريان كارها ، شديدا رو به خرابى داشت و على ، على رغم توان رزميش ، قادر به رويارويى با آن مشكلات و نابسامانىها نبود ، كشته شدن على ، وضع را بيش از پيش بحرانى كرد و نابسامانى شديدى در پى داشت پس از آن ، خيانتها از سوى اشراف عراق ، تكرار و تكرار شد و امام حسن خود دربارهء علل - عقب‌نشينىاش ( از خلافت ) گفته است : اى اهل عراق ، من نسبت به سه چيز كه با من كرديد ، بر شما مىبخشم ؛ كشتن پدرم ، و جفا كارى نسبت به من و به غارت بردن داراييهايم من از دنيا سير شده‌ام اهل كوفه را مردمانى يافتم كه هر كس به آنها اعتماد كند ، بازنده است هيچ يك از آنان با ديگرى هم عقيده نيست و نسبت به خير و شر يكديگر ، اطمينان ندارند و پدرم از آنها ، چه‌ها كه نديد .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nو در ادامه مىگويد : آنچه ترديدى در آن نيست اينكه واگذاردن خلافت ( به معاويه ) تحت شرايطى صورت گرفت كه هيچ‌گونه آزادى انتخاب وجود نداشت و مسأله جنبهء ناگزيرى داشته است چرا كه امام حسن علاوه بر خيانتهايى كه در ميان يارانش ، با آنها مواجه بود با دشمنى طرف بود كه تعدادش بيش از ياران او بود و از نيرنگ و شگردهاى بيشترى برخوردار بود .\r\nو مىافزايد : و نيز چيز ديگرى كه در آن هم ترديدى نيست آن است كه امام حسن به اين دليل كه معاويه محق‌تر يا سزاوارتر از اوست يا اينكه معاويه اصولا شايستگى خلافت را دارد ، در برابر او ، عقب ننشست بنابراين او در صورتى بدين كار دست زد و در برابر مردم آن را آشكار كرد كه در دل از اين شرايطى كه او را واداشته بود به چشم خود ، شاهد خلافت معاويه به عنوان خليفه مسلمانان باشد ، آزرده بود و خيلى هم از اين عقب‌نشينى ، نفرت داشت لذا عقب نشستن امام حسن نزد شيعيانى كه مغلوب شده و گرفتار معاويه شده بودند ، يك تقيه بشمار مىآمد « 1 » .\r\n\r\n\r\n","description":"","footnote":"\r\n( 1 ) نگاه كنيد به صفحات 324 و 326 از كتاب ياد شده .\r\n","page_name":" 591 ","page_number":591},
  {"content":"\r\n\r\n\r\nمعاويه و شرايط صلح\r\nآنچه ترديدى در آن نيست اينكه امام حسن ( ع ) على رغم واگذاشتن قدرت به معاويه تحت شرايطى كه چنين واگذارى را تحميل مىكرد ، براى خود ، شيعيان و ياران پدرش شرايطى را گذارد كه در منابع موجود ، سند موثقى حاكى از چند و چونى اين شرايط و تعيين اطمينان‌بخش كم و كيف آنها ، در دست نيست . معاويه در آغاز به اين شرايط ، تن داد و با خدا پيمان بسته بود كه به آنها عمل كند و از همان آغاز در اين زمينه خيلى سخاوتمندانه برخورد كرد نه از آن جهت كه او راهى جز صلح نداشت و صلح يگانه راه نجات او بشمار مىرفت بلكه به اين دليل كه او بنا به عواملى كه ذكر كرديم و از جمله مهمترين آنها ، مشروعيت يافتن حكومتش از طريق صلح ( به نظر خودش ) ، ترجيح مىداد كه بجاى به كار بردن نيروى نظامى براى رسيدن به قدرت از راه صلح ، وارد شود ولى على رغم پيمانهايى كه با خود بست و اطمينانهايى كه نسبت به وفاى به هر آنچه متعهد شد و به امام حسن ( ع ) داد همهء مورخين از جمله آنهايى كه به معاويه و حزب او تعصب هم مىورزند ، متفق القولند كه او به هيچ يك از آنها ، وفا نكرد و پس از آنكه وارد كوفه شد و جاى پايش محكم گرديد اعلام كرد كه به هيچ كدام پايبند نخواهد بود و او در سخنرانى برابر انبوه بسيارى از مردم كوفه اظهار داشت : بدانيد كه هر شرطى را كه به حسن بن على واگذاردم اينك زير پاى خود مىنهم و به هيچ‌كدامشان ، عمل نخواهم كرد و عملا نيز همهء مواد توافقنامه صلح را زير پا گذارد و آنگاه كه فشارش بر شيعيان تشديد شد و به ستوهشان آورد گروهى از آنها در مدينه خدمت امام حسن ( ع ) رسيدند و مصرانه از وى خواستند كه موافقتنامه را زير\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nپا گذارد و خود را در اختيارش گذارند و قول يارى و همكارىاش دادند و تضمينش دادند كه تمامى سلاح و لوازمى را كه نياز دارد ، در اختيارش گذارند و سليمان بن صرر - الخزاعى كه آن روز به تعبير ابن قتيبة در ميان قوم خود و اهل عراق ، رئيس بود و سخنش پذيرفته بود به امام گفت : معاويه آنچه را كه شنيده‌اى در برابر مردم به زبان آورده و گفت : كه من شرطهايى را با گروهى به ميان گذاردم و وعده‌هايى به آنها دادم و اميدهايى در دلشان پروراندم و اينك همه آنها را به زير دو پايم مىگذارم و به خدا سوگند كه منظورش آن بود كه هر آنچه ميان تو و او بوده است ، نقض شده و اكنون به من اجازه ده تا به كوفه روم و به عنوان كارگزار آنجا وارد شهر شوم و او را بر كنار كنم و حقش را كف دستش بگذارم كه خداوند خيانتكاران نيرنگ كار را هدايت نخواهد كرد .\r\nو پس از او حجر بن عدى و المسيب بن نجية الفزاري معروف به سوار سرخ مصر و ديگران ، سخنانى بر همين مضمون ، بيان داشتند . فرستاده‌ها پياپى از كوفه و جاهاى ديگر ، به سويش گسيل مىشدند و همگى از ستم معاويه و عمال او به فغان آمده بودند و براى رهايى از آن رنج ، تنها چاره را ناديده گرفتن صلح مىدانستند و حرف آخر امام اين بود كه : هر يك از شما مردان ، تا آنگاه كه معاويه زنده است ، در خانهء خود بماند وقتى معاويه هلاك شد و ما و شما زنده بوديم از خداوند متعال يارى مىجويم و همت مىطلبيم و مىخواهيم كه عزممان بخشد و ما را به خود وانگذارد كه خداوند همواره با آنهايى است كه پرهيزكارند و نيكوكارانند .\r\nچنين پاسخى به آن گروه از مؤمنان از سوى امام از آن جهت بود كه مىدانست ايشان نمىتوانند براى او انجام دهند و حال كه جاى پاى معاويه در كوفه محكم شده و عواملش به ميان قبايل آن رخنه كرده‌اند و سيل بخششهاى معاويه بر آنان سرازير شده و مزهء امتيازها و وعده‌هايى كه داده بود چشيدند اگر از صلح ، عدول كند و به كوفه بازگردد - برخورد آنها با وى بدتر از بار نخست خواهد بود لذا ايشان را به شكيبايى و تحمل و انتظار امر خداوند متعال ، فراخواند .\r\nاز جمله شرايطى كه امام حسن ( ع ) با معاويه كرده بود اينكه شيعيان او و پدرش در هر ديارى كه باشند ، مورد بدرفتارى قرار نگيرند ولى معاوية بن هند ، يكى از آرزوهاى ديرينش اين بود كه تمامى آنهايى را كه هر گونه رابطه و پيوندى به خاندان علوى داشتند ، از ميان ببرد . او در اين راه از به كار بردن هيچ وسيله‌اى در رابطه با آزار و شكنجه\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nو خشونت با شيعيان ، فروگذار نكرد شيعيان كوفه از همه بيشتر رنج و عذاب مىكشيدند .\r\nمعاويه ، مغيرة بن شعبه را كارگزار آنجا كرد و سفارشش كرد كه آنان را درس عبرت ديگران كند و در هيچ مناسبتى ، از دشنام على و فرزندانش نگذرد و پس از به هلاكت رسيدن مغيرة ، زياد بن سميه بجاى وى نشست او شيعيان را مىشناخت و از احوالشان آگاه بود لذا هر كس از ايشان را كه به دستش افتادند ، به قتل رساند و دست و پاى بسيارى را قطع كرد و بسيارى را بريد و آنان را بر تنهء نخلها ، بدار آويخت و بيشتر آنها را به شهرهاى ديگر ، تبعيد كرد . معاويه به همهء كارگزارانش در عراق نوشت كه : جستجو كنيد و وقتى با دليل و برهان كسى را يافتيد كه على ( ع ) و اهل بيتش را دوست مىدارد او را از صفحه روزگار ، محو سازيد و حقوقش را قطع كنيد و به او روزى ، ندهيد .\r\nو طى نامهء ديگرى به كارگزارانش نوشت : هر كس در مظان دوستى و هوادارى از اين گروه بود او را تنبيه كنيد و خانه‌اش را خراب سازيد . و به نقل از امام محمد باقر ( ع ) در مقام توصيف آنچه كه شيعيانشان در دورهء معاويه ، از رنج و عذاب و محنت ، تحمل كردند ، آمده است كه فرمودند : در هر كوى و برزن و شهر و ديار شيعيان ما كشته شدند و دست و پاى آنها را به مجرد تهمت يا گمان ( هوادارى از ما ) قطع مىگرديد هر كس متهم به دوستى ما مىشد كشته مىگرديد و به زندان انداخته مىشد و خانه‌اش ويران مىگرديد و اموالش به غارت مىرفت و كار بجايى رسيده بود كه فرد ، آرزو مىكرد متهم به كفر و الحاد شود و مورد تهمت دوستى ، اهل بيت قرار نگيرد « 1 » .\r\nو يكى ديگر از شرايط آنچنان كه مورخان معتقدند ، اين بود كه پدر آن حضرت ، متعرض سويى نشود ولى معاويه همين‌كه به قدرت دست يافت و جاى پايش محكم گرديد و كارگزارانش را بر شهرهاى مختلف اعزام داشت نخستين سفارشى كه به آنها كرد اين بود كه روى منبرها ، به دشنام و ناسزاگويى به على بن ابى طالب بپردازند و همهء دستگاه را به كار گرفت تا احاديثى در برترى و فضل خلفاى سه‌گانه و نيز بدگويى از على ( ع ) ، جعل شود و آنگاه كه پس از « عام الجماعة » ( سالى كه صلح در آن واقع شد ) مغيرة بن - شعبه را بر كوفه گمارد ، دستش را بازگذاشت كه بنا به صلاح خودش و اطلاع و خبرگىاش در همهء موارد ادارى و نظامى ، و هر كارى خواست انجام دهد و او را سفارش كرد تا بر سر منبرها و در اجتماعات ، على را دشنام گويد مغيرة و ديگر كارگزارانى كه\r\n\r\n\r\n","description":"","footnote":"\r\n( 1 ) نگاه كنيد به صفحه 15 جلد سوم شرح نهج البلاغة .\r\n","page_name":" 594 ","page_number":594},
  {"content":"\r\n\r\nدر پى او آمدند ، جملگى اين سفارش معاويه را به اجرا گذاردند .\r\nدر شرح نهج البلاغه آمده است كه وقتى معاويه پس از صلح به شام بازگشت مردم به گردش جمع آمدند و پيروزى بدست آمده را به او تبريك گفتند ؛ به ايشان گفت :\r\nاى مردم رسول خدا به من فرمودند : تو پس از من به خلافت دست پيدا خواهى كرد پس سرزمين مقدس را انتخاب كن چرا كه مردان خدا ، در آن هستند و من شما را برگزيده‌ام پس ابو تراب على ( ع ) را لعنت كنيد . مردم نيز به دشنام و ناسزاگويىاش پرداختند « 1 » . او همان گونه كه همه منابع تاريخى ، تأكيد دارند از هيچ مناسبتى بويژه خطبه‌هاى نماز جمعه و اعياد ، براى ناسزا گفتن و دشنام دادن به على ( ع ) در نمىگذشت بطورى كه در مفهوم مردم چنان گرديد كه گويا نماز جمعه بدون آن ، كامل نمىگردد و عبارتى را كه اغلب خطبه‌ها تكرار مىكرد اين بود كه : پروردگارا ابو تراب از دين تو سرپيچيد و از راه تو ، كناره گرفت پس او را نفرين كن و عذاب دردناكى بر وى فرود آر .\r\nو در « تطهير الجنان و اللسان » آمده است كه او تنها به اين دليل سعيد بن العاص را از امارت يثرب بر كنار كرد كه او از دشنام گفتن به امير المؤمنين ، خوددارى كرده بود .\r\nبه جاى وى مروان بن الحكم را برگزيد . مروان علىرغم وجود حسن و حسين در مدينه ، دشنام‌گويىاش را به امام ، شدت بخشيد و وقتى اهل مدينه از وى خواستند لحن خود را با توجه به وجود علويها و هاشميها ، ملايم كند آنچنان كه در روايت الصواعق المحرقه ابن حجر آمده است پاسخ داد : كار ما جز بدان ، راست نمىشود « 2 » .\r\nو در « حياة الحسن » نوشته القرشى به نقل از الحافظ السيوطى آمده است كه در زمان بنى اميه ، بيش از هفتاد هزار منبر وجود داشت كه بر آنها ، على ( ع ) را مورد دشنام و ناسزا قرار مىدادند و در ادامه مىگويد : به همين مناسبت احمد حفظى الشافعى طى سرودهء خود مىگويد :\r\n- سيوطى حكايت مىكند كه از جمله چيزهايى كه سنتش قرار دادند اين بود كه - هفتاد هزار و ده منبر بوده كه بر آنها ، على بن ابى طالب ( ع ) را دشنام مىدادند .\r\n- و علاوه بر اينها ، چه تبعيدها و چه سرزنشها و اذيت و آزارها كه [ در مورد شيعيان 
  ] ، صورت نگرفت .\r\nحال آنكه امير المؤمنين ( ع ) در زمان حيات خود وقتى شنيد كه گروهى از يارانش\r\n\r\n\r\n","description":"","footnote":"\r\n( 1 ) همان منبع .\r\n( 2 ) نگاه كنيد به صفحه 33 از « الصواعق المحرقة » .\r\n","page_name":" 595 ","page_number":595},
  {"content":"\r\n\r\nمعاويه را دشنام مىدهند اين كار را نكوهش كرد و فرمود : من خوش ندارم كه شما گروهى دشنام‌گو باشيد و شما اگر اعمالشان را يادآور شويد و به توصيف احوالشان بپردازيد بهتر است و قابل‌قبول‌تر ، به جاى دشنام و ناسزا گفتن به آنها بگوييد : خداوندا خون ما و آنها را مريز و ميان ما و آنها ، صلح برقرار كن و از گمراهى نجاتشان بخش تا حق از ناحق بازشناخته شود و آن كس كه بر تجاوز و پليدى پاى فشرد ، پشيمان گردد .\r\nامام حسن ( ع ) بدين گونه على رغم اينكه معاويه و كارگزارانش ، وى را مورد دشنام و ناسزاگويى قرار مىدادند بزرگوارانه از به كار بردن چنين لحنى خوددارى مىكرد .\r\nكينه و بلاهت معاويه و اطرافيانش گاه به حدى مىرسيد كه در حضور حسن و حسين ، على ( ع ) را به باد انتقاد مىگرفتند ولى با اين وجود امام هرگز چنين لحنى به كار نمىبرد و هيچ‌يك از يارانش را نيز بدين كار فرا نخواند و حد اكثر اينكه وقتى با معاويه و اطرافيانش همچون عمرو بن العاص و امثال او يك جا گرد مىآمد و وادارش مىكردند لب به سخن بگشايد تاريخ سراپا ننگ و رسوايى آنها را بازمىگفت و دست از پا درازتر ، پشيمانشان مىساخت .\r\nصاحب كتاب « الملاحم و الفتن » در كتاب خود حكايت كرده است كه معاويه براى كارى ، دنبال امام حسن فرستاد . وقتى فرستاده نزد وى آمد ناخواسته تحت تأثير عظمت و هيبت ايشان قرار گرفت و گفت : اى فرزند رسول خدا ، خداوند ترا نگه دارد و اينان را هلاك گرداند . امام از اين كار بر حذرش داشت و فرمود : به آن كس كه امنت دانسته خيانت مكن و هرگز مباد كه مرا بخاطر رسول خدا و پدر و مادرم ، دوست داشته باشى و اين خيانت است كه گروهى به تو اطمينان كنند حال آنكه تو دشمنشان باشى و نفرينشان كنى .\r\nامويها در برخورد خود با امير المؤمنين همين وضع را داشتند تا اينكه خلافت به عمر بن عبد العزيز رسيد كه او ، دشنام گفتن به او را منع كرد و طى نوشته‌اى به همهء كارگزارانش در سراسر بلاد فرمان داد كه در خطبه‌هاى جمعه و عيد بجاى دشنام به او آيهء زير را قرائت كنند :  « رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ »  ( سورة الحشر - 10 ) ( خداوندا ما را و آن برادران ما كه در ايمان از ما پيشى گرفتند بيامرز و در دلهاى ما كينهء كسانى كه ايمان آوردند منه پروردگارا تو خود مهربان و بخشاينده‌اى ) .\r\nعمر بن عبد العزيز دربارهء علت مبارزه‌اش با اين بدعت سخن مىگفت و اظهار\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nمىداشت : كودكى بود كه نزد يكى از فرزندان عتبة بن مسعود ، قرآن مىخواند يك روز در حالى كه مشغول بازى بوديم و على ( ع ) را دشنام مىداديم ، بر ما گذشت ناراحت شد و به مسجد رفت و هم بازيهاى خود را رها كرد . به نزد او شدم تا آياتى را كه قرار بود ، برايش بخوانم وقتى مرا ديد به نماز ايستاد و طولش داد مثل اينكه نمىخواست مرا به حضور بپذيرد وقتى نمازش بپايان رسيد ، با من اخم كرد گفتم حضرت شيخ چرا از من دلخور شده‌اند ؟ به من گفت : تو از امروز جزء دشنام‌دهندگان به على ( ع ) هستى گفتم :\r\nآرى پاسخم داد از كى تا به حال دانسته‌اى كه خداوند بر اهل بدر ، خشم گرفته است حال آنكه از آنها راضى است . به او گفتم ، پدر آيا على هم جزو اهل بدر بوده است گفت :\r\nترا چه مىشود او يك طرف و همه اهل بدر يك طرف ديگر . به او قول دادم كه ديگر اين كار را نكنم . ابن عبد العزيز مىافزايد : در روزهايى كه پدرم امير بود و روزهاى جمعه خطبه مىخواند پاى منبر حاضر مىشدم پدرم را مىشنيدم كه وقتى به سخنرانى و خطبه مىپرداخت بسيار شيوا و رسا ، داد سخن مىداد ولى وقتى به دشنام على بن - ابى طالب مىرسيد ، به لكنت مىافتاد و به طورى از آن در مىگذشت كه من مات و مبهوت مىماندم روزى به او گفتم : پدر تو از همه مردم خوش‌بيانترى و در سخنرانى و خطابه از همه كارآمدترى پس چگونه است كه وقتى به دشنام و لعن اين مرد ( على ( ع ) ) مىرسى ، به لكنت مىافتى . گفت : فرزندم اگر مردمى كه پاى منبر ما نشسته‌اند آنچه را كه پدرت از فضل و بزرگى اين مرد مىداند مىدانستند ديگر هرگز كسى از ما پيروى نمىكردند . سخنان پدرم را به اضافه آنچه در كودكى از معلمم شنيده بودم در سينه نگه داشتم و با خداى خود عهد كردم كه اگر روزى در اين ميان ، كارى از عهده‌ام ساخته باشد اين بدعت [ دشنام به على ( ع ) 
  ] را تغيير دهم و آنگاه كه خداوند با واگذاردن خلافت به من بر من منت گذارد ، اين كار را كردم .\r\nاز جمله ديگر شرايطى كه معاويه در برابر امام حسن ( ع ) بدان تعهد داد و برخى مورخان مدعى آنند اينكه خراج دار ابجر متعلق به او باشد و هر گونه بخواهد در آن تصرف كند ولى همان گونه كه در تاريخ ابى الفداء آمده است معاويه بدان عمل نكرد .\r\n« ابن اثير » در تاريخ خود تصريح دارد كه دارابجر تابع بصره بود و معاويه به اهل بصره فهماند كه بايد امام را از دريافت خراج آن ، بازدارند عملا نيز چنين شد و معاويه همچنانكه در بيشتر اقدامات خود كه بر اساس مكر و حيله و نيرنگ صورت مىگيرد و من ( نويسنده ) نظر خود را در بخش شرايط صلح و مواد توافقنامه بيان كرده‌ام\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nاهل بصره را بدين كار ، متقاعد كرد .\r\nاز ديگر شرايط آنچنان كه بيشتر مورخين نيز تأييد مىكنند اين بود كه خلافت پس از معاويه مستقيما از آن امام حسن باشد به نظر مىرسد كه پايبندي به اين ماده از سوى معاويه ، جزو محالات باشد زيرا او از همان هنگام كه بعنوان والى بر شام از سوى عمر بن الخطاب پايش به شام رسيد و همه كاره آنجا شد و از هر وسيله‌اى يارى جست تا ارزشهايى را كه اسلام سركوب كرده بود ، بازسازى كند او در اين رؤيا بود كه شانس ياريش كند و روزى به نام حكومت اسلام ، فرمان صادر كند و مقررات تعيين كند و اينك امروز به انتظار خود دست يافته و رؤياهايش را تحقق يافته مىبيند و روزى فرارسيده كه اميد و آرزوهاى خاندانش را كه ابو سفيان - آن روز كه خلافت به عثمان رسيد - در عبارتهاى زير از آن ياد كرد ، برآورده سازد : « اى بنى اميه ( قدرت و خلافت را ) همچون توپى ، دست به دست خود گردانيد سوگند به آنچه كه ابو سفيان بدان سوگند مىخورد نه آتش و نه بهشتى نه حساب و نه عقابى در ميان است » .\r\nحال پس از تحقق رؤياهايش و رؤياى خاندانش ، قدرت را همچون توپى ، بدست گرفته و چگونه مىتواند آن را به حسن و حسين واگذارد او و خاندانش مدت بيست سال به خاطر قدرت ، با اسلام جنگيد و از همان نخستين روزهايى كه به قدرت دست يافت زمينه را براى وارث قدرتش يزيد بن معاويه ، مهيا مىكرد و وجود امام حسن ( ع ) برايش مسأله‌اى شده بود زيرا مسلمانان هيچ يك از نيكان و بزرگانشان را نيز با او ، برابر نمىدانستند چه رسد به اينكه بجاى امام حسن ، فرزند فاسق و فاجر و لاابالىگر نسبت به اسلام و ارزشهاى آن ، باشد . عبد اللّه بن حنظلة صحابى بزرگوارى كه به « راهب » شهرت داشت او را اين گونه توصيف مىكند : به خدا كه هر وقت كه به حضور يزيد رسيديم بيم آن داشتيم كه هر لحظه ممكن است سنگى از آسمان بر سرمان فرود آيد او مردى است كه با مادران و دختران و خواهران همخوابه مىشود و مشروب مىخورد و نماز ترك مىكند و به خدا سوگند اگر كس ديگرى از مردم با من نبود نفرين جانانه‌اى به او مىكردم .\r\nو از المنذر بن الزبير دربارهء او آمده كه وى رهسپار شام شد و يزيد بن معاويه صد هزار درهم به او جايزه داده بود ، گفت : او صد هزار درهم به من جايزه داد ولى اين بخشش مانع از آن نمىشود كه آنچه درباره‌اش مىدانم با شما در ميان نگذارم به خدا كه او آنچنان مشروب مىخورد كه مست مىشود و نمازش را ترك\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nمىكند « 1 » .\r\nو در « صبح الاعشى » آمده است كه پدرش معاويه طى نامهء سرزنش‌آميزى او را نكوهش كرده و از ارتكاب پليديها ، بازش داشته و از جمله به او گفته است ، به اطلاع من رسيده كه تو از مجالس و محافل براى عياشى و خوش‌گذرانى استفاده مىكنى حال آنكه خداوند متعال فرموده است :   « أَ تَبْنُونَ بِكُلِّ رِيعٍ آيَةً تَعْبَثُونَ وَ تَتَّخِذُونَ مَصانِعَ لَعَلَّكُمْ تَخْلُدُونَ »   ( سورة الشعراء 129 - 128 ) ( آيا بر هر بلندى كبوتر خانه و نشانه‌اى سازيد كه كبوتر بازى و كبوتردارى و بيهوده‌كارى مىكنيد و بازىگاهها از سنگ خارا مىسازيد تا مگر جاويد بمانيد ؟ ) و آنچنان آشكارا به فحشا مىپردازى كه قباحت اين كار برايت ، از ميان رفته است و اى يزيد بدان كه نخستين چيزى كه مستى عايد تو كرده آنست كه مقام سپاس خداوند را بر نعمتهاى آشكارش و نشانه‌هاى بسيارش ، نشناسى ، ترك نماز به هنگام خود از جمله جرايم بزرگ و فاجعه‌هاى عظيمى است و عواقب شومى بدنبال دارد به علاوه ، نيك شمردن عيبها ، و آلوده گشتن به گناه و اظهار عورت و بر ملا ساختن رازها بدان مىانجامد كه به خود نيز اعتماد نداشته باشى و به كارى كه مىكنى ، معتقد نباشى « 2 » .\r\nبا وجودى كه رواياتى از اين گونه در مجاميع تاريخ بيشتر جز مراسيل واقدى و مدائنى و امثال ايشان است و براى هر كس كه در تاريخ آنها پژوهش كند غير موثق بودنشان را در مىيابد بنده بعيد نمىدانم كه معاويه با چنين سخنانى ، فرزند بىبند و بار و فاجرش را مورد خطاب قرار ندهد و با اين عبارتها ، برايش نامه ننويسيد البته نه به اين علت كه خودش از چنين كارهايى ، و حتى از اينها بدتر ، دورى مىجست او صدها تن بىگناه و دانشمندان بزرگوار و بندگان نيك خداى را تنها به اين دليل كه عليه ستمگريها و طغيانش شوريده بودند ، به كشتن داد . ولى از روى نيرنگ و فريبكارى آنگونه كه فرزندش يزيد مىكرد آشكار به زنا و خمر و زير پا گذاردن شعاير اسلامى نمىپرداخت و از پسرش نيز مىخواست تا آشكارا بدين كارها ، روى نياورد علت اين امر احترام به اسلام و مقدسات و شعاير آن نبود بلكه او وقتى براى جانشين ساختن وى پس از خود پسرش را كانديد كرد در رابطه با نظر مردم ، با مخالفت شديد و غير - منتظره‌اى روبرو شد بيشتر مخالفان بىبندوبارى او و در غلتيدنش را در مشروبات الكلى\r\n\r\n\r\n","description":"","footnote":"\r\n( 1 ) ابن عساكر ج 7 ص 28 و 372 و « البداية و النهاية » جلد 8 صفحه 216 .\r\n( 2 ) « صبحى الاعشى » جلد 6 صفحه 388 .\r\n","page_name":" 599 ","page_number":599},
  {"content":"\r\n\r\nو ديگر محرمات ، دليل مىآوردند او مىخواست در اين كار ، پنهانكارى كند تا از شدت مخالفت كاسته شود و مشكلات راه ، مرتفع شود .\r\nبا وجودى كه پدر ، چنين آرزويى داشت هيچ يك از مورخين على رغم اختلاف مشربى كه با هم دارند ، اشاره به تغيير شيوهء زندگى يزيد ، نكرده‌اند و نشانه‌هايى از اينكه در ارتكاب برخى منكرات ، پنهانكارى پيش گرفته باشد ، نياورده‌اند .\r\nدر هر حال ، معاويه از همان آغاز رسيدن به قدرت ، از هر وسيله و امكانى يارى گرفت تا فرزندش را پس از خود بر مردم تحميل كند ولى همهء تلاش‌هاى او با وجود امام حسن ( ع ) برخورد مىكرد و حتى گروهى از مؤيدانش در حجاز و عراق به او فهماندند كه در اين كار اندكى تأمل كند تا شايد زمينه براى چنين اقدام خطرناكى ، مناسبتر گردد همچنانكه گروهى از بزرگان اسلام و فرزندان مهاجرين و انصار ، اشاره‌اش كردند تا بهترين را بر اين امت ، جانشين خود كند .\r\nاز جمله سخنانى كه احنف بن قيس يكى از رهبران مسلمان در اين مورد به او گفت اين بود كه : تو در رابطه با امام حسن ( ع ) با خداى خود عهد كردى كه پس از تو ، او جانشينت گردد حال اگر بر اين پيمان وفادار ماندى ، جزو وفا كنندگان بشمار مىآيى و اگر وفا نكنى به خدا سوگند كه خواهى ديد در پشتيبانى از امام حسن اسبانى تيزرو ، بازوانى توانا و شمشيرهايى بر آن قرار دارد و اگر تنها به اندازهء يك وجب به او خيانت كنى به اندازه دو بازو به ياريش مىشتابيم و بدان كه اهل عراق از آنگاه كه نفرتت ورزيده‌اند دوستت نداشته‌اند و بر على و حسن از آنگاه كه دوستشان داشته‌اند ، خشم نگرفته‌اند .\r\nو در مجلس ديگرى كه معاويه سعى مىكرد او را نسبت به جانشينى و - ولايت‌عهدى فرزندش يزيد پس از خود ، قانع سازد به وى گفت : اى معاويه تو از شب و روز و آشكار و نهانش خوب آگاهى حال اگر مىدانى كه براى تو خوب است او را جانشين خويش ساز و ولايت‌عهدى را به وى بسپار و اگر مىدانى كه براى تو شر است حال كه عازم آخرت هستى ، ديگر از اين دنيا ، چيزى به او مسپار و قدرت بيشترش ، مده . و بدان كه تو اگر يزيد را بر حسن و حسين برترى بخشى در حالى كه ايشان را مىشناسى و با نسبشان نيز آشنايى ، نزد خدا پاسخى ندارى كه بدهى .\r\nو عبد اللّه بن عباس به او گفت : خداوند متعال جل و علا محمد را به رسالتش برگزيد و براى وحى خود او را انتخاب كرد و بر خلق بزرگىاش بخشيد و آنها كه به دو وابسته‌اند\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nبزرگى يافتند و از همهء ديگران ، سزاوارترند .\r\nو عبد اللّه بن جعفر به او گفت : در اين خلافت اگر خواسته باشيم سنت شيخين يعنى أبو بكر و عمر را عمل كنيم چه كسى از خاندان پيامبر برتر و كامل‌تر و شايسته‌تر بدانند و به خدا سوگند كه اگر او را پس از پيامبرشان برمىگزيدند همه چيز سر جاى خود بود و خداى ، اطاعت مىشد و شيطان مورد نافرمانى قرار مىگرفت و هرگز دو تن نيز از امت ، با يكديگر اختلاف پيدا نمىكردند پس اى معاويه از خداى بترس كه اينك چوپان شده‌اى و ما گوسفندان در عقب توايم و حال به رعيت خود توجه كن كه فردا در برابر آن مسئول هستى .\r\nو عبد اللّه بن الزبير به او گفت : اى معاويه از خداى بترس و انصاف ده اينك اين عبد اللّه بن عباس است و اين يك عبد اللّه بن عمر و اين هم من عبد اللّه بن الزبير پسر عمه رسول خدا هستيم . على بن ابى طالب حسن و حسين را بجاى گذارد ، و تو خوب مىدانى كه آنها كيستند و چه هستند حال از خداى بترس و ميان ما و خود به قضاوت بنشين .\r\nو عبد اللّه بن عمر به او گفت : اين خلافت به شيوهء پادشاهان ايران و روم ارثى نيست كه از پدر به فرزندان ، به ارث رسد اگر چنين بود بايستى من بعد از پدرم ، خليفه مىشدم به خدا سوگند كه پدرم مرا حتى جزو شش تن اصحاب شورا نيز نگذارد تنها به اين دليل كه خلافت ، شرط از پيش تعيين‌شده‌اى نيست بلكه خلافت تنها از آن قريش و متعلق به آن كسانى است كه مسلمانان براى خود مىپذيرند و باتقواتر مىيابند و اگر تو يزيد را مىخواهى جانشين خود كنى بدان كه اين كار نزد خدا سودى براى تو ندارد .\r\nو ديگر بزرگان اسلام و سرشناسان آن كه او را به تأمل و انتخاب نيكو ، نصيحت مىكردند و پيمانش را با امام حسن ، بخاطرش مىآوردند دور و نزديك بيگانه و خودى ، هيچ‌كس را بر امام ، ترجيح نمىداد و نصيحتش مىكرد تا او را ناديده نگيرد ولى همهء اين صحبتها ، تصميمش را عوض نكرد و در انديشه رهايى از وى فرو رفت و آماده مىگرديد تا در فرصتى مناسب ، او را از سر راهش بردارد .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\n\r\nهمسران امام حسن ( ع )\r\nمورخين درباره همسران امام حسن سخن گفته و زياده هم گفته‌اند و بسيارى از ايشان در اين ميان در رابطه با تعداد آنها بر اساسى كه نميتواند منطقى باشد ، مبالغه هم كرده‌اند . برخى گفته‌اند كه تعدادشان ميان شصت تا هفتاد زن مىباشد و برخى ديگر مدعى شده‌اند كه او با دويست و پنجاه زن ازدواج كرد و پدرش از اين كار او رنج مىكشيد و برخى از مورخان ، برخورد بىطرفانه و عادلانه‌اى دارند از جمله يكى از اينان مىگويد : تعدد همسران ميان مسلمانان امر رايج و شايعى بود و امام بيش از ديگران همسر اختيار نكرد و كمتر كسى از بزرگان اسلام است كه وفات كرده و حد اقل چهار همسر از خود بجاى نگذارده باشد او نيز ازدواج كرد و طلاق داد بطورى كه تعداد همسران و طلاق داده‌هايش به حدود پانزده زن ، بالغ مىگرديد .\r\nو اما روايت هفتاد و نود و از اين قبيل رواياتى كه او را زن‌باره ، توصيف مىكنند و اينكه پدرش مىگفت : به فرزندم حسن زن مدهيد كه او زن باره است اين روايات آنچنان كه از اسنادشان بر مىآيد منبعى جز مدائنى و امثال دروغگوى او ندارند . مدائنى و واقدى و ديگر مورخان پيشين ، تاريخ را در سايه حكومتهايى نوشته‌اند كه با اهل بيت سر دشمنى داشتند و از هر وسيله‌اى براى خدشه‌دار كردن واقعيتهاى آنها و ضربه - زدن به ايشان فروگذار نمىكردند . حكام دولت عباسى نيز در تعصب و پليدى نيت ، دست‌كمى از اسلاف اموى خود نداشتند آنها ( عباسيها ) در جعل احاديثى عليه علويها با آنها همدست بودند بويژه نسبت به حسينيها كينه خاصى مىورزيدند چون بيشتر آنهايى كه عليه ستم سر به شورش بر مىداشتند از فرزندان و نوادگان امام حسن ( ع ) بودند .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nوقتى منصور ، عبد اللّه بن الحسن يكى از حسنيها را كه عليه ظلم و جور قيام كرده بودند ، دستگير كرد در برابر انبوه بسيارى از جمعيت به سخنرانى پرداخت و على بن ابى - طالب و امام حسن و همهء بنى طالب را مورد دشنام و افترا و ناسزاگويى قرار داد و از جمله گفت : بخدايى كه جز او نيست فرزندان ابى طالب را در خلافت ، تنها گذارديم و هيچ كارى به كارشان نداشتيم ؛ در آغاز على بن ابى طالب بدان پرداخت و موفق نگرديد و به داورى حكمين رضايت داد و امت در اين مورد اختلاف پيدا كردند و پراكنده گرديدند و آنگاه شيعيان و ياران و آنها كه مورد اعتمادش بودند بر وى يورش آوردند و او را كشتند و پس از وى حسن بن على ( ع ) برخاست به خدا كه او مرد نبود وقتى اموال به او عرضه شد آنها را پذيرفت معاويه با نيرنگ به او وعده داد تا ولى عهدش كند و بدين ترتيب او را بر كنار ساخت و همه چيز وى را گرفت و همه كارها را به وى واگذارد و به زنان روى آورد او امروز با يكى ازدواج مىكرد و فردا ديگرى را طلاق مىداد و همچنان بدين كار مشغول بود تا اينكه در بسترش ، مرد .\r\nو در جلد اول « صبحى الاعشى » آمده است كه المنصور طى نامه‌اى به محمد بن - عبد اللّه ( نوادهء امام حسين ( ع ) معروف به النفس الزكية ) نوشت : كار شما به جدتان حسن پايان يافت چه او با پول و وعده ، خلافت را به معاويه فروخت و به حجاز رفت و شيعيانش را بدست معاويه ( تنها ) گذارد و با اين كار ، كار خلافت را به نااهل سپرد و پولى را كه متعلق به او نبود گرفت و شما اگر حقى داشتيد آن را فروختيد و بهايش را نيز گرفتيد . و ديگر مواردى كه عباسيها در مقابله با قيامهاى مردمى كه نوادگان امام عليه ستمگريها و جور و ظلم آنان رهبرى مىكردند ، عليه امام حسن ( ع ) ، بيان مىكردند .\r\nهمچنانكه گفتيم روايت هفتاد همسر را همچنانكه در شرح نهج البلاغة آمده است .\r\nالمدائنى نقل كرده و روايت نود همسر را شبلنجى در نور الابصار و روايت دويست و - پنجاه و سيصد همسر را مجلسى به نقل از « قوت القلوب » ابى طالب المالكى متوفى سال 380 ، روايت كرده‌اند .\r\nدر اين كتاب بنا به آنچه القريشى در جلد دوم كتاب خود « الحسن بن على » نقل كرده آمده است كه امام حسن با دويست و پنجاه زن و به قولى ديگر سيصد زن ازدواج كرد و على نيز از اين كار در رنج بود و از خانوادهء زنانى كه طلاق مىداد ، خجالت مىكشيد و مىفرمود : حسن ، زن باره است و به او زن ندهيد ، مردى از همدان ( قبيله‌اى\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nيمنى ) به او گفت : به خدا كه اى امير المؤمنين هر كس را كه خواسته باشد به ازدواجش در مىآوريم هر كدام را دوست داشت نگه دارد و از هر كس خوشش نيامد طلاق دهد امير المؤمنين از اين سخن شاد شد و اين ابيات را سرود :\r\n- اگر من بر در بهشت ، نگهبان بودم به ( قبيلهء ) همدان مىگفتم كه به سلامتى همگى وارد آن شويد .\r\nو در قوت القلوب در ادامه آمده است : اين يكى از موارد تشابه امام حسن با جدش رسول خداست او در آفرينش شبيه او بود و جدش به وى گفته بود : تو در آفرينش و در اخلاق ، به من شباهت دارى . و گفت : حسن از من و حسين از على است و مىافزايد كه امام حسن گاه با چهار زن ازدواج مىكرد و در همان حال چهار تا را طلاق مىداد .\r\nبه نظر مىرسد تنها المدائنى و شبلنجى و ابو طالب الملكى در « قوت القلوب » هستند كه مسأله طلاق و ازدواج بسيار را به امام حسن ( ع ) چسبانده‌اند و نويسندگان شيعه و سنى و خاورشناسان و مورخان از آنها ، نقل كرده‌اند . اين على بن عبد اللّه البصرى معروف به المدائنى و معاصر عباسيها از جمله كسانى است كه متهم به دروغگويى و جعل حديث است . در « ميزان الاعتدال » الذهبى آمده است كه مسلم در صحيح خود از نقل روايت از وى ، خوددارى كرده و « ابن عدى » او را ضعيف دانسته و « الاصمعى » به او گفته است : به خدا كه چيزى از اسلام در تو نمانده است . او از خاصان ابو اسحاق الموصولى بود و به خاطر ثروتش از وى پيروى مىكرد و عوانة بن الحكم متوفاى سال 158 كه در دوستى با عثمان و امويها معروف بود ، از وى حديث نقل كرده است .\r\n« ابن حجر » در لسان الميزان تصريح كرده كه عوانة ، احاديثى را براى بنى اميه جعل مىكرد و در « معجم الادباء » آمده است كه او از بزرگان سمرة بن حبيب اموى بوده است و صاحب « لسان الميزان » گفته است كه او از غلامان عبد الرحمن بن سمرة بن حبيب اموى بوده است . به علاوه بيشتر روايات او از نوع مراسيل است اينها همه گواه بر آنست كه روايت هفتاد همسر را كه جز المدائنى نقل نكرده از جعليات او به نفع قدرتمندان دشمنان علوىها مىباشد .\r\nو اما روايت نود همسر متعلق به شبلنجى در كتاب خود « نور الابصار » است كه به هيچ كس نسبتش نداده است و شبلنجى كسى است كه هر پژوهشگرى متوجه مىشود در روايات و احاديثى كه نقل كرده و در كتاب يادشدهء خود آورده است هرگز دقتى به عمل نياورده است و حديث مرسل حديثى است كه در جهت اثبات آن شاهدى از خارج\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nيا داخل بر آن نيامده باشد حال آنكه شواهد و قراين بيشتر نشانگر آنند كه اين روايت ساخته و پرداخته كين‌توزان به اهل بيت هستند .\r\nو دربارهء روايت الملكى در « قوت القلوب » بايد گفت بيش از هر روايت ديگر به افسانه شباهت دارد زيرا از زبان هيچ يك از ديگر راويان ، جارى نشده است حال آنكه ابو طالب الملكى آنچنان كه معاصرينش تصريح دارند ، هيستريك بوده و وقتى به بغداد رفت اهل بغداد در سخنانش هذيان و عدم تعادل روانى را مشاهده كردند و از وى نقل شده كه گفته است : هيچ كس از خالق ، به مخلوق زيان‌آورتر نيست و او شنيدن آواز را حلال مىدانست و وقتى عبد الصمد بن على ، نكوهشش كرد اين بيت را سرود :\r\n- اى شب چه لذتها و كامها كه در تو نيست و اى صبح اى كاش كه هرگز نمىرسيدى و از جمله انحرافهاى او آنچنان كه در « البداية و النهاية » ابن كثير و نيز « الكنى - و الالقاب » قمى آمده است كه او به يكى از دوستانش وصيت كرد كه اگر خداوند بر وى بخشيد روى جنازه‌اش لوز و شيرينى پخش كند و علامت اين بخشودگى را نيز اين قرار داد كه در لحظهء احتضار ، دست دوستش را بگيرد . او نيز در آن لحظه چنين كرد و دوستش وصيت او را عملى ساخت .\r\nبه علاوه همه كسانى كه درباره وى صحبت كرده‌اند روايات كتابش را به انحراف و ضعف نسبت داده‌اند و آنهايى كه اين نوع روايات را از وى نقل كرده‌اند همچون مجلسى و ديگران مانند آنچه كه در بحار آمده و بسيارى از آنها در برابر نقد و دقت تاب ندارند قصدشان اين نبوده كه از هر منبعى كه شده اقدام به گردآورى حديث بنمايند .\r\nدر « البحار » آنچنان كه در كتاب القرشى نقل شده آمده است كه وقتى امام حسن ( ع ) وفات يافت انبوهى از زنان پا برهنه و سر برهنه بيرون آمدند و مىگفتند : ما همسران حسن هستيم . گواينكه برخى از غافلان شيعه آنچنان كه شيخ راضى ياسين در كتاب خود « ملح الحسن » انجام داده اين گونه روايات را به عنوان اينكه فضيلتى براى امام حسن شمرده مىشود و دليلى بر اعتماد مردم به اوست ، پذيرفتند و در كتاب نامبرده اشاره كرده است كه او ( امام حسن ) زنان سه طلاقه را براى همسرانشان ، حلال مىكرد و همسران آنان در اين كار جز به او ، اعتماد نداشتند . او با اين سخن ناخواسته به امام حسن و اهل بيت اهانت روا داشته است و در عين حال به برخى نادانان شيعه و كين‌توزان ديگر فرصت داده تا اين دست روايات را مورد نقد و بررسى قرار دهند و\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nبرچسبهايى را بر امام وارد آوردند كه هيچ كس و هيچ بزرگوارى براى خودش نيز نمىپسندد چه رسد به امام حسن كه سرور جوانان بهشتى و دردانه رسول خدا و بنا به اتفاق راويان و محدثان شبيه‌ترين مردم به رسول خدا در صورت و سيرت ، است .\r\nگواينكه خود مدائنى كه مدعى ازدواج امام با هفتاد زن مىباشد تنها ده زن را براى او مىشمارد و آنچنان كه در جلد چهارم شرح نهج البلاغة آمده است نام ده تن از آنان را ، مىآورد و ازدواج امام با ده نفر زن در آن دوره امر شگفت‌آورى نيست زيرا ازدواج در ميان صحابه و تابعين ، بسيار رايج و عادى بوده است و در اين رابطه بيشتر مورخين تصريح دارند كه زبير و عبد الرحمن بن عوف و طلحة موقعى كه فوت كردند علاوه بر زنانى كه طلاق داده بودند ، چهار همسر نيز بجاى گذاردند .\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n\r\nفرزندان امام حسن ( ع )\r\nمورخين در تعداد فرزندان پسر و دختر ( امام حسن ) اختلاف نظر دارند يكى مىگويد او هشت پسر و چهار دختر بجاى گذاشت يكى ديگر يازده پسر و پنج دختر را برايش ذكر مىكند و برخى نيز بر آنند كه او چهارده پسر و هشت دختر از خود بجاى گذارد و ديگر اظهار نظرهايى كه تحقيق و دقت در آنها هيچ سودى عايدمان نمىكند . از فرزندان پسر آن حضرت قاسم بن الحسن شهرت يافته كه مادرش « رملة » يا « نفيلة » است و به همراه عمويش امام حسين در كربلا بشهادت رسيد و تاريخ زندگيش با فاجعه هفتاد و دو تن شهداى كربلا ، گره خورده است .\r\nديگرى عبد اللّه بن الحسن است كه او نيز در عنفوان جوانى با عمويش ، كشته شد .\r\nجوانمردى و بزرگواريش اجازه‌اش نمىداد كه عمويش را كه همهء اهل كوفه احاطه‌اش كرده بودند ، تنها بگذارد لذا به ميدان آمد و جنگيد و كشت تا بالاخره كشته شد و گفته شده كه حرملة بن كامل او را هدف نيزهء خود قرار داد ، او در كنار عمويش امام حسين قرار داشت و بر اثر آن ، كشته شد پيش از اين نيزه ابحر بن كعب با شمشير دستش را نشانه گرفته و آن را قطع كرده بود و عمويش در آغوشش گرفته بود كه نيزه ، به سويش آمد . در مقاتل الطالبيين آمده است كه امام حسن فرزندى بنام عبد اللّه هم داشت كه كودك بود و وقتى امام حسين از اسبش به زير افتاد به شتاب ، روانه او شد و به سويش دويد ، در اين حال نيزه‌اى به او اصابت كرد و از پايش در آورد .\r\nديگر از فرزندان زيد بن الحسن معروف به « زيد الابلج » است كه مورخين از شركت وى در واقعه كربلا سخنى بميان نياورده‌اند و در برخى روايات آمده كه او در سال\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nصد و بيست هجرى و در سن نود سالگى وفات يافت و آنچنان كه مورخين توصيفش مىكنند مرد نيكوكار و بزرگوارى بود و مردم به هواى نيكيها و احسانش ، به سراغش مىآمدند و بنا به آنچه در روايت البحار آمده محمد بن بشير الخارجى طى ابياتى وى را مدح كرده كه دو بيت از آنها چنين است :\r\n- وقتى فرزند مصطفى به جاى بلندى از زمين ، وارد شود خشكى آن را مىزدايد و گياهانش را سبز مىگرداند - زيد ، در هر زمستان ، وقتى باران و ابر نباشد ، بهاران مردم است .\r\nهمچنانكه ديگر شعرا نيز وى را مورد ستايش قرار داده و از فضل و بزرگى و سجايايش ، سخن گفته‌اند ؛ از جمله اينان قدامة ابن موسى الجمحى نيز كه از جمله در قصيده‌اى آورده است :\r\n- در هر جا كه زيد قدم گذارد و زمين افتخار پذيراييش پيدا كرد در همانجا ، نيكى و خوبى ، هستى مىيابد .\r\nاو همچنانكه المفيد در ارشادش يادآور شده ، صدقات رسول خدا ( ص ) را - جمع‌آورى مىكرد و سليمان بن عبد الملك وى را از آن گرفت و عمر بن عبد العزيز ، بازش گرداند و توفيق ابو علم در كتاب خويش اهل البيت بر آنست كه او در قاهره نزديك مسجد القراء ، دفن شده است .\r\nاز ديگر فرزندان پسر آن حضرت ، حسن انور است كه شاعر درباره‌اش مىگويد :\r\nاگر ابن زيد ، مرا دوست شده است اينك من از دوستى او بهره كافى دارم .\r\nاو پدر بانو نفيسه كه در قاهره مقام معروفى دارد ، مىباشد . و از فرزندان وى ، يحيى المتوج پدر زينب است كه در قاهره ، همراه عمهء خود نفيسه بود و در همين شهر نزديك قبر عمرو بن العاص ، مدفون شده است و از زنان عابد و زاهدى بوده كه اهل مصر از هر سوى به زيارت قبرش روانه مىشدند تا جايى كه الظاهر خليفه فاطمى پاى پياده به زيارتش مىرفت و احتمالا قبرى كه در مصر معروف به قبر زينب است قبر او باشد « 1 » .\r\nو ديگر از فرزندان امام ، حسن بن حسن معروف به « المثنى » است كه با عمويش امام حسين در كارزار كربلا شركت جست و قهرمانانه جنگيد و به رزمش ادامه داد تا اينكه بر اثر زخمهاى بسيارى كه برداشته بود ، به زمين افتاد و مردم گمان كردند كه\r\n\r\n\r\n","description":"","footnote":"\r\n( 1 ) نگاه كنيد به كتاب « اهل البيت » نوشته توفيق ابو علم صفحه 544 و پس از آن .\r\n","page_name":" 608 ","page_number":608},
  {"content":"\r\n\r\nكشته شده است و آنگاه كه در صدد بر آمدند سرش را ببرند معلوم شد كه هنوز زنده است در اين حال اسماء پسر خارجة الفزارى شفاعتش كرد چون مادر او فزارى بود . اسماء او را مورد معالجه قرار داد و بهبود يافت و با فاطمه دختر امام حسين ( ع ) ازدواج كرد . بيشتر حسنيهايى كه در دوران عباسى عليه ظلم و جور آنان قيام كردند از نوادگان او بشمار مىروند .\r\nسادات حسنى كه تا به امروز نيز وجود دارند و همچون ديگران به نسب خود افتخار و مباهات مىكنند و مانند كسانى كه مدعى نسبت داشتن با رسول خدا ( ص ) هستند و على رغم گذشت هزار و چهار صد سال و بىتوجهى و زير پا گذاردن تعاليم اسلام با اين نسبت ، نان مىخورند ، به او و برادرش زيد بن الحسن ، منسوبند كه به نظر من نسبت داشتن به رسول خدا ( ص ) اگر با كار نيكو و دين‌دارى و پايدارى در دين توأم نباشد هيچ ارزشى ندارد و پيامبر ( ص ) خود به دخترش فاطمه ( ع ) فرموده بود : بدان كه خودت بايد كارى كنى و من نزد خدا ، بهره‌اى به تو نخواهم رساند .\r\nو سلام و درود خداى بر امام صادق ( ع ) كه فرموده : عشق و دوستى و ولايتم به على خوشايندتر از نسبت من به اوست و سلام خداى بر امام زين العابدين كه به طاووس اليمانى كه اصرارش داشت به خود رحم كند و با خويشتن مدارا كند و اينهمه با عبادت ، خسته‌اش نسازد و او را به نسبت والايى كه به پيامبر خدا ( ص ) مىرسيد ، ارج مىگذارد فرمود : اى طاووس با من از پدرم و جدم و مادرم سخن مگوى بهشت از آن كسى است كه خداى را فرمان برد حال اگر بردهء حبشى هم باشد و دوزخ متعلق به كسى است كه نافرمانيش كند حتى اگر سيد قريشى باشد .\r\nدر دهها مناسبت ، ائمه عليهم السلام تأكيد داشتند كه منتسبين به على و فاطمه ( ع ) اين قدر به نسبت خويش ، تكيه نكنند و توضيح مىدادند كه نسبها ، بهره‌اى برايشان به ارمغان نمىآورد آنچنان كه بارها در قرآن تأكيد شده و هيچ چيز ، جاى كار نيكو را نمىگيرد . در كتب مقاتل و نيز در كتب انساب ، جز آنچه كه ياد كرديم فرزندى براى امام حسن ( ع ) ، ذكر نشده است .\r\n\r\n","description":"","footnote":"","page_name":" 609 ","page_number":609},
  {"content":"\r\n\r\n\r\nوفات امام حسن ( ع )\r\nوجود امام حسن بر معاويه گران مىآمد و در راه رسيدن فرزندش يزيد به قدرت پس از او ، مانعى بشمار مىرفت او بيم آن داشت كه بميرد و امام حسن همچنان زنده باشد لذا همچنانكه پيش از اين نيز گفتيم زمينه را براى رها شدن از وى و سربه‌نيست - كردن او ، آماده مىكرد در اين زمينه انديشه بسيار كرد و همه گونه شيوه‌هاى جنايت و خيانتى را كه در راه رسيدن به قدرت و حكومتش به كار مىبرد از نظر گذراند و در اين رابطه وسيله‌اى دردناكتر و در عين حال كم كم‌دردسرتر از عسل سمى كه بارها پيش از آن با دشمنان و رقيبانش تجربه كرده بود ، نيافت او اين شيوه را با مالك اشتر كه عازم مصر بود و از سوى على ( ع ) به كارگزارى آنجا منصوب شده بود ، به كار برده بود و پيش از رسيدن به آن با عسل سمى ، او را كشت و از دستش نجات يافت سالهاى اندكى بعد نيز كه آوازهء عبد الرحمن بن خالد بن وليد بلندى مىگرفت و محبوبيت زيادى پيدا كرده بود و بسى بيش از فرزندش يزيد ، متشخص و با رفتارى موزون و شايسته بود از بيم آنكه مبادا در بلاد شام كسى پيدا شود كه او را بر فرزندش ترجيح دهد ، سم به خوردش داد و او را كشت .\r\nوجود سعد بن ابى وقاص كه يكى از شش تن كسانى بود كه عمر بن الخطاب آنان را كانديدا خلافت كرده بود - نيز بر وى گران مىآمد . مسلمانان هرگز او را با يزيد مقايسه نمىكردند و يزيد را بر وى تقديم نمىداشتند لذا همچنانكه در شرح نهج البلاغه و جاهاى ديگر آمده كسى را به سراغش فرستاد و با سم ، او را كشت .\r\nشارح نهج البلاغة ( ابن ابى الحديد ) مىگويد : معاويه هنگامى كه مىخواست\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nبراى پسرش پس از خود ، بيعت بگيرد وجود امام حسن بن على و سعد بن ابى وقاص از هر كس ديگر و مانع ديگرى ، دشوارتر بود لذا سمى را سراغ آنها فرستاد و هر دو به فاصله چند روز و پس از ده سالى كه از رسيدنش به قدرت مىگذشت ، مردند « 1 » .\r\nعسل سمى ، يكى از لشكريانش بشمار مىآمد و معروف است كه هميشه مىگفت :\r\nخداى را سربازانى از عسل است . وقتى نوبت به امام حسن رسيد از پادشاه روم سم كشنده‌اى خواست كه سريع التأثير باشد . پادشاه روم در خواستش را نپذيرفت و طى نامه‌اى به او نوشت كه دين ما اجازه نمىدهد كه در كشتن كسى كه با ما نجنگيده است ، كمكى كنيم معاويه پاسخش داد كسى كه مىخواهم او را بكشم فرزند همان كسى است كه در سرزمين « تهامه » مدعى شده بود و اينكه پسرش نيز مدعى ملك پدرى خويش شده است و اكنون مىخواهم او را با سم بكشم تا بلاد و عباد از وجودش راحت شوند و آنگاه بود كه خواسته‌اش را بر آورده كرد و معاويه موفق شد جعده ( دختر اشعث بن قيس ) همسر امام حسن را بفريبد و به او وعده داد تا اگر سم را به خورد او دهد و از آن هلاك گردد وى را به عقد ازدواج پسرش يزيد درآورد و صد هزار درهم به وى بدهد . جعدة با اين كار موافقت كرد و سم را در غذايش گذارد و با خوردن آن ، جگر امام را پاره پاره كرد .\r\nو در شرح نهج البلاغة و « تذكرة الخواص » به نقل از عمران بن اسحاق آمده است كه او مىگويد : به اتفاق حسن و حسين در خانه بودم امام حسن به آبريزگاه رفت وقتى بيرون آمد گفت : بارها ، سم خورده‌ام و هيچ وقت مثل اين بار نبوده است . پاره‌اى از جگرم را پس انداختم و خود با چوبى كه بدست داشتم آن را زير و رو كردم امام حسين ( ع ) به او گفت : برادر چه كسى آن را به تو خوراند ؟ گفت : از او چه مىخواهى ؟ مىخواهى او را بكشى . اگر واقعا خواستى باشد كه خداوند انتقامش كارىتر از انتقام تست و اگر او نباشد فكر نمىكنم بتوانم در اين باره نظرى بدهم . ابن الجوزى در تذكرهء خود مىافزايد كه امام ، بىتابى مىكرد و سخت به گريه افتاده بود امام حسين ( ع ) به او گفت : برادر اينهمه بىتابى براى چيست ؟ و چرا اين چنين گريه مىكنى در حالى كه تو نزد رسول خدا ، پدرت على ، عمويت جعفر و فاطمه و خديجه خواهى رفت و جدت به تو گفته است كه تو سرور جوانان بهشتى هستى و سابقهء درخشانى نيز دارى تو بيست و پنج بار پياده\r\n\r\n\r\n","description":"","footnote":"\r\n( 1 ) نگاه كنيد به جلد 4 صفحه 17 شرح نهج البلاغة .\r\n","page_name":" 611 ","page_number":611},
  {"content":"\r\n\r\nبه حج رفته‌اى و دو بار همه دارايى خود را در راه خدا ، تقسيم كرده‌اى و چه‌ها و چه‌ها كرده‌اى و به برشمردن كارهاى نيك او و آنچه را كه براى خدا و خير مردم انجام داده بود ، پرداخت امام حسن ( ع ) به او گفت : من رهسپار بدبختى بزرگ و وحشت بزرگى هستم كه تا كنون مطلقا بدان پاى نگذارده بودم نمىدانم رهسپار جهنم هستم تا به خود تسليت گويم يا به بهشت مىروم تا تبريك گويم .\r\nو در روايت ديگرى ، وقتى حضرت مشرف به مرگ شد گفت : رختخوابم را به حياط خانه بريد به حياط بردند در آنجا سرش را رو به آسمان گرفت و فرمود : پروردگارا من جانم را كه عزيزترين چيزها براى من است به تو واگذار مىكنم پروردگارا بر ناخوشيم رحم كن و تنهاييم را در قبر ، مونس باش .\r\nو از امام زين العابدين ( ع ) نقل شده كه اشعث دستش را در خون امير المؤمنين آلوده و دخترش جعدة امام حسن ( ع ) را مسموم كرد و پسرش محمد بن الاشعث شريك خون امام حسين شد .\r\nوقتى امام حسن وفات يافت جعده از معاويه خواست تا به وعده‌اش عمل كند او نيز پول را به او داد ولى زير بار اين نرفت كه با پسرش ازدواج كند و به او گفت : ما زندگى و جان يزيد را دوست داريم و مىترسيم همان كارى را كه با فرزند رسول خدا كردى با او نيز بكنى . بعد از امام حسن مردى از آل طلحة با او ازدواج كرد و فرزندانى برايش آورد و وقتى ميان فرزندانش و فرزندان قريش نزاعى در مىگرفت و درگيرى لفظى پيش مىآمد به آنها مىگفتند : اى فرزندان مسموم‌كننده همسران .\r\nوقتى امام حسن وفات يافت امام حسين ( ع ) عهده‌دار كارهايش شد و او را بيرون برد تا در كنار جدش رسول خدا ، به خاك بسپارد در اين گاه ، عايشه به اتفاق بنى اميه بيرون شد و گفت : حسن نبايد در كنار جدش مدفون شود مگر اينكه سرم برود . نزديك بود ميان دو طرف درگيرى پيش آيد عايشه سوار بر قاطرى خاكسترى رنگ بود قاسم بن - محمد بن ابى بكر به او گفت : اى عمه ما هنوز از روز شتر سرخ [ اشاره به جنگ جمل كه در آن عايشه سوار بر شتر سرخ رنگى بود 
  ] رهايى نيافته‌ايم آيا مىخواهى روز قاطر خاكسترى را بوجود آورى ؟ و يكى ديگر از حاضران به او گفت : روزى بر شتر و روزى ديگر بر قاطر اى ام المؤمنين سوار بر اشتر شدى ، سوار بر قاطر شدى و اگر بازهم زنده باشى ( لا بد ) سوار بر فيل هم خواهى شد و در حالى كه يك نهم از يك هشتم به تو تعلق مىگيرد همه چيز را از آن خود ساختى .\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nو هنگامى كه درگيرى شدت پيدا كرد امام حسين ، از آن كار صرفنظر كرد و امام حسن را در بقيع در كنار قبر مادرش فاطمه زهرا ، به خاك سپرد .\r\nو در برخى روايات آمده كه بنى اميه و يارانشان ، مشايعت كنندگان را با نيزه مورد حمله قرار دادند و نيزه به جنازه ، اصابت كرد ولى امام حسين بنا به وصيت امام حسن ، به هيچ‌يك از هاشمى ، اجازهء مقابله به مثل نداد .\r\nوقتى از كار دفن او فراغت پيدا كرد بر سر قبرش ايستاد و اين ابيات را بخواند :\r\n- چه خاكى بر سر كنم و چگونه آرام يابم حال آنكه گونه‌ات خاك‌آلود است و تو خود برهنه هستى .\r\n- من تا آنگاه كه پرندگان جنگل به خواندن بپردازند و شاخه‌ها در باغ ، سبز باشند بر تو گريه خواهم كرد .\r\n- غريب است و سر تا سر حجاز ، احاطه‌اش كرده‌اند ولى هر كسى كه به زير خاك مىرود غريب است .\r\nو برادرش محمد بن الحنفيه با پسرش بر قبرش ايستاد و گفت :\r\nاى ابا محمد خدايت ترا رحمت كند كه زندگى با عزتى داشتى و اينك آرام يافته‌اى چه خوش آن روحى كه در بدن تو ، بسر كرد و چه خوش آن بدنى كه كفنت آن را دربرگرفته است و چگونه چنين نباشد كه تو كشتهء راه حق و هم پيمان پرهيزگاران و پنجمين تن از اصحاب كسا هستى و در آغوش اسلام ، پرورش يافتى و از پستان ايمان سيراب شدى و سوابق و الا و هدفهاى بزرگى دارى پس درود خداى بر تو باد كه زنده و مرده ، نيكو بوده‌اى .\r\nامام حسن چهل و شش يا چهل و هشت سال عمر كرد مردم از مردن وى يكه خوردند و يقين كردند كه معاويه ديگر از هيچ كس ، بيمى نخواهد داشت و حساب نخواهد برد و يكى از ايشان گفت : با مرگ حسن بن على ، مردم خوار شدند .\r\nطى دو شبانه روز ، خبر وفات او به بصره رسيد . الجارود بن ابى سيرة در اين باره مىگويد :\r\n- اگر خبر شرى بود طى يك شبانه روز مىرسيد و اگر خير بود اين فاصله را در دو شبانه روز طى مىكرد .\r\n- چنانچه شر نخواسته باشد با مصيبتى به سراغمان آيد مصيبت بزرگ به شتاب به سوى ما آمده است .\r\nعبد اللّه بن سلمة خبر مرگ او را در بصره به زياد رساند . الحكم بن ابى العاص الثقفى\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nبيرون شد و خبر مرگش را به اطلاع مردم رساند ؛ مردم به گريه افتادند . أبو بكرة در آن روز مريض بود و صداى شيون و گريه را شنيد زنش ، قيسة دختر سخام الثقفى به او گفت حسن مرد و خداى را شكر كه مردم از دست او راحت شدند در پاسخش گفت : ساكت شو لعنت بر تو باد خداوند او را از شر بسيارى نجات داده است و مردم با مرگ او خير بسيارى را از دست داده‌اند و خداى حسن را رحمت كند .\r\nابن جرير طبرى و ديگران از عبد اللّه بن عباس نقل كرده‌اند كه او گفته است : به خدا كه من در مسجد بودم كه معاويه در الخضراء ( كاخ معاويه ) تكبير گفت و همهء اهل الخضراء نيز در پى او تكبير گفتند و سپس حاضران در مسجد نيز بر اثر تكبير ساكنان كاخ ، تكبير گفتند . در اين حال فاختة دختر قرضة از پنجره سر بيرون آورد و به معاويه گفت خداى ترا شاد كند اى امير المؤمنين چه خبرى به تو رسيده است ؟ گفت : خبر مرگ حسن بن على . گفت : انا للّه و انا اليه راجعون ؛ سپس گريه كرد و گفت : سرور مسلمانان و فرزند دختر رسول خدا مرد . معاويه گفت : او چنين است و شايستگى گريه كردن را دارد . وقتى خبر به عبد اللّه بن عباس رسيد بر معاويه وارد شد معاويه از او با اين سخن استقبال كرد كه : آيا خبر يافته‌اى اى ابن عباس كه حسن ، مرده است ؟ پاسخش داد :\r\nآيا براى همين مطلب ، تكبير گفتى ؟ گفت : آرى . گفت به خدا كه مرگ او ، اجل ترا به عقب نخواهد انداخت و قبر او ، قبر ترا گشاده‌تر نخواهد كرد مصيبتى كه اينك با مرگ او بر ما وارد شده به ميزان مصيبتى است كه با فقدان سرور پيامبران و امام پرهيزگاران و پيامبر خداى جهانيان و نيز سرور اوصياء ، گريبانگير ما گرديد و خداى آن مصيبت را جبران كرد و آن درد و ناراحتى را ، پايان بخشيد . معاويه گفت : اى ابن عباس خداى لعنتت كند كه هر وقت با تو سخن گفتم مرا محكوم كرده‌اى .\r\nوفات امام در بيست و پنجم ربيع اول از سال پنجاه هجرى بوده كه روايتهاى ديگرى هم در اين مورد وجود دارد .\r\n\r\n\r\n","description":"","footnote":"","page_name":" 614 ","page_number":614}
  ]