[
  {"content":"\r\nتحف العقول\r\nعن آل الرسول صلى الله عليهم\r\nتأليف :\r\nالشيخ الثقة الجليل الأقدم\r\nأبى محمد الحسن بن على بن الحسين بن شعبة الحرّانى رحمه الله\r\nاز علماى قرن چهارم هجرى\r\nبتصحيح على اكبر غفارى\r\nنام كتاب : ترجمه تحف العقول عن آل الرسول صلى الله عليه وآله\r\nتأليف : أبى محمد الحسن بن على بن الحسين بن شعبة الحرّانى رحمه الله\r\nترجمهء : مرحوم آيت الله محمد باقر كمره اى\r\nمصحح : دانشمند محترم آقاى على اكبر غفارى\r\nچاپ و صحافى : چاپخانه اسلاميه - صحافى سبزوارى\r\nتاريخ و نوبت چاپ : چاپ ششم سال 1376\r\nقطع : وزيرى 568 صفحه تيراژ 2500 جلد سلفونى\r\nناشر : انتشارات كتابچى خيابان پامنار اول كوچه حاجيها كد پستى 11177 تلفن 395205\r\nشابك : 8 - 11 - 6000 - 964 ISBN 964 - 6000 - 11 - 8\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nسخن ناشر\r\nبِسْمِ الله الرَّحْمنِ الرَّحِيمِ\r\nامام حسن عسكرى صلوات الله عليه ، در ضمن حديثى در شأن فرزند برومند خود حضرت مهدى منتظر عجل الله تعالى فرجه فرمود :\r\nو الله ليغيبنّ غيبة لا ينجو فيها من الهلكة الَّا من ثبّته الله عزّ و جلّ على القول بامامته و وفّقه فيها للدّعاء بتعجيل فرجه\r\n( كمال الدين صدوق ، ج 2 ص 384 ، باب 38 )\r\nبه خدا سوگند ، ( حضرت مهدى عليه السلام ) حتما و قطعا غيبتى مىگزيند كه در اين غيبت ، هيچ كس از هلاكت نجات نمىيابد ، مگر آن كس كه خداى عز و جل ، او را بر قول به امامت ايشان ( حضرت مهدى عليه السلام ) ثابت بدارد ، و به دعاى بر تعجيل فرج حضرتش موفق بدارد .\r\nابو الصلت هروى مىگويد : از امام ابو الحسن على بن موسى الرضا ( عليه السلام ) شنيدم كه مىفرمود : * ( رحم الله عبدا احيى امرنا ) *\r\nخدا رحمت آورد بر بنده اى كه امر ما را احياء كند .\r\nگفتم : چگونه امر شما احياء مىشود ؟\r\nفرمود : علوم ما را فرا گيرد ، و به مردم بياموزد ، زيرا كه مردم اگر زيبايىهاى كلام ما را بدانند ، از ما پيروى مىكنند .\r\n( بحار الانوار ، ج 2 ، ص 30 ، حديث 13 )\r\nمعرفت به امام زمان صلوات الله عليه ، وظيفهء فرد فرد شيعيان و دوستداران آن\r\n","description":"","footnote":"","page_name":" سخن ناشر 1 ","page_number":2},
  {"content":"\r\nبزرگوار است . اگر اين معرفت نباشد ، زندگى انسان زندگى در حيرت است و مرگ او ، مرگ جاهلى .\r\nدر زمان غيبت ، ياد حضرت بقية الله ارواحنا فداه ، انتظار او ، ايمان به او ، و يقين به ظهور حضرتش ، بالاترين تكليف الهى است كه خداى تعالى براى شيعه معين ساخته است .\r\nمقدمهء همهء اين وظايف ، معرفت به آن امام همام است كه اين نعمت و موهبت الهى ، هر چه بيشتر نصيب انسان گردد ، نورانيّت او بيشتر مىشود .\r\nانتشارات كتابچى نيز با استعانت از حضرت بارى تعالى عزّ اسمه و به ياد حجّت معبود ، امام موعود عجل الله تعالى فرجه ، كتبى را كه از احاديث نورانى خاندان نور عليهم السلام اقتباس شده ، به منتظران حضرتش تقديم مىدارد .\r\nخوانندگان گرامى را به دقّت در اين سطور و كلمات نورانى فرا مىخوانيم ، و اميدواريم اين دقّت و تعمّق ، مقدمهء ايمان گسترده تر و عمل خالصتر گردد ، و خداى تعالى با تعجيل در فرج حضرتش بر عموم منتظران منّت نهد .\r\nاميدواريم تلاش تمامى دست اندركاران چاپ و نشر اين كتاب مورد قبول حضرت حجت صلوات الله و سلام عليه و عجل الله تعالى فرجه الشريف واقع شده و مشمول دعاى خير حضرتش قرار گيرند .\r\nآمين يا رب العالمين\r\nسيد على كتابچى\r\n","description":"","footnote":"","page_name":" سخن ناشر 2 ","page_number":3},
  {"content":"\r\nدرگذشت آيت الله حاج شيخ محمّد باقر كمره اى\r\nفقيه و دانشمند معظم حضرت آيت الله آقاى حاج شيخ محمّد باقر كمره اى خمينى از علماى مشهور و نويسندگان بنام به شمار مىرفت . وى پس از سال 1320 ق در كمره ( اطراف خمين ) در بيت علم و تقوا و فضيلت ديده به جهان گشود و پس از پشت سر نهادن دوران كودكى و طىّ تحصيلات مكتبخانه ، نزد پدر بزرگوارش - مرحوم حجة الاسلام حاج شيخ محمّد كه از علماى تحصيل كردهء حوزهء علميهء اصفهان بود - مقدمات علوم را تا سطوح بياموخت ، سپس براى ادامهء تحصيل به اراك رفت و پس از چند ماه در سال 1341 ق به قم مهاجرت كرد و به تكميل تحصيلات و فراگيرى سطوع عاليه اشتغال ورزيد .\r\nآنگاه به درس مرحوم آيت الله العظمى حاج شيخ عبد الكريم حائرى حاضر شده و از مباحث فقهى و اصولى آن مرد بزرگ بهره‌ها برد و همزمان با آن از درسهاى آيات عظام : حاج سيد ابو الحسن اصفهانى و ميرزاى نائينى ( كه به خاطر اعتراض به سياستهاى دولت وابسته به انگليس ملك فيصل در عراق همراه با آيات عظام : شيخ محمّد حسين اصفهانى ، سيد عبد الحسين حجت ، سيد على شهرستانى و شيخ مهدى خالصى به ايران - قم - تبعيد شده بودند ) فراوان بهره برد . نيز در سال 1346 ق كه علماى اصفهان به عنوان مخالفت با حكومت رضا خان به قم مهاجرت كرده بودند به درس مرحوم آيت الله العظمى حاج شيخ محمّد رضا مسجد شاهى اصفهانى حاضر شده و از درسهاى عمومى و خصوصى وى بهره برد و مورد توجه خاص استاد قرار گرفت . وى اين درسها را با فرزند استاد ، مرحوم آيت الله حاج آقا مجد الدين مباحثه مىكرد . در سال 1347 ق به اصفهان رفت و به مدّت دو سال مهمان استاد بود و از درسها و معاشرتهاى او بهرهء شايان برد . در سال 1349 ق به نجف رفت و در آنجا از محضر حضرات آيات عظام : سيد ابو الحسن اصفهانى ، ميرزاى نائينى و آقا ضياء عراقى بهره‌هاى فراوان برد و مبانى فقه و اصول خويش را استوار ساخت . آيت الله فقيد در سال 1358 ق ( 1318 ش ) پس از مراجعت به ايران و از اندكى اقامت در وطن خويش ، به شهر رى كوچيد و تا پايان عمر در آنجا اقامت گزيد . فقيد سعيد تا پايان زندگى به تدريس خارج فقه و اصول ، تاليف ، ترجمه ، راهنمايى مردم ، اقامه جماعت اشتغال داشت و زهد فراوان و قناعت بسيار از زندگىاش مشهود بود . بر روزه گرفتن سه ماه رجب و شعبان و رمضان ، نوافل يوميه ، تهجد و شب زنده دارى ، رعايت مستحبات و پرهيز از مكروهات ، بىاعتنايى به زخارف دنيا پاى مىفشرد و دو بار پياده به حجّ خانهء خدا مشرّف شد . از ذوقى\r\n","description":"","footnote":"","page_name":" سخن ناشر 3 ","page_number":4},
  {"content":"\r\nعالى و طبعى سرشار برخوردار بود و شعر عربى و فارسى را روان مىسرود . از آثار فراوانش تبحّر و مهارت او در فقه ، اصول ، تفسير ، كلام و عقايد ، تاريخ ، تراجم ، ادبيات عرب و عجم ، لغت ، حديث ، ملل و مذاهب اسلامى ، معانى و بيان ، و غيره مشهود است . از جمله كتابهايش كه متجاوز از پنجاه عنوان است ، عبارتند از :\r\n1 - تقريرات فقه و اصول اساتيد خود در قم و نجف اشرف ( خطى ) 2 - اصول الفوائد الغروية بر گرفته از درس اصول اساتيد خويش ( 2 ج : مباحث الفاظ و اصول عمليه ) 3 - حاشيه بر مكاسب ( خطى ) 4 - رساله در مكاسب محرمه ( خطى ) 5 - فصل الخصومة في الورود و الحكومة ( خطى ) 6 - فروع دين و نصوص احكام يا فقه فارسى ( 4 ج ) 7 - راهنماى حج 8 - خداشناسى ( ج 1 ) 9 - الدين في طور الاجتماع ( 5 ج ، سه جلد آن به چاپ رسيده ) 10 - ستون دين 11 - روحانيت در اسلام ( 2 ج ) 12 - مرامنامه اتحاد روحانيون و علماى اسلام 13 - السيف المشتهر في تحقيق اسم المصدر ( اين كتاب كه بسيار مورد تشويق مرحوم شيخ محمّد رضا اصفهانى قرار گرفت ، خطى است ) 14 - هديه عيد نوروز يا عروس مدينه 15 - خودآموز علم بلاغت 16 - خودآموز صرف زبان عربى 17 - انتخابات اساسى حكومت ملى يا اصلاح مجلس شوراى ملَّى 18 - كانون حكمت قرآن ( تفسير سوره لقمان ) 19 - كانون عفّت قرآن ( تفسير سوره يوسف ) 20 - ترجمه و شرح اصول كافى ( 4 ج ) 21 - ترجمه و شرح روضه كافى 22 - ترجمهء امالى شيخ صدوق 23 - ترجمهء خصال صدوق 24 - ترجمهء كمال الدين و تمام النعمة 25 - ترجمهء كنز الفوائد كراجكى به نام « گنجينه معارف شيعه اماميه » 26 - ترجمهء نفس المهموم محدث قمى به نام « رموز الشهادة » 27 - ترجمهء جلد دوم الكنى و الالقاب به نام « مشاهير دانشمندان اسلام » 28 - ترجمهء ( شيوا و متين ) « مفاتيح الجنان » 29 - ترجمهء بحار الانوار - كتاب السماء و العالم به نام « آسمان و جهان » ( 10 ج ) 30 - ترجمهء « تحف العقول » 31 - ترجمه « الغارات » ابو ابراهيم ثقفى 32 - حمزه سالار شهيدان در جنگ احد 33 - همّت بلند ، پرتوى از زندگانى سيد الشهداء ترجمه « سموّ المعنى في سموّ الذات » . 34 - نيز در مقدمه كتابهايى كه ترجمه كرده است ، شرح احوال مؤلف و معرفى كتاب را به تفصيل نگاشته كه خود كتابى جداگانه را تشكيل مىدهد .\r\n35 - ديوان اشعار ( خطى ) . 36 - حكومت شاهى مايهء تباهى ( تأييد جمهورى اسلامى ) . 37 - پاسدارى از حكومت جمهورى اسلامى . 38 - مرواريد حكمت ( نظم كلمات قصار على عليه السلام در نهج البلاغه ) . اين مرد بزرگ از تمام اساتيد خويش اجازه اجتهاد و روايت داشته و اجازه اجتهادش از مرحوم آيت الله حائرى بسيار قابل توجه است . آن عالم فرزانه پس از عمرى سرشار از خدمات دينى ، اجتماعى و علمى در 95 سالگى در تاريخ 5 محرم الحرام 1416 ق ( 14 خرداد 1374 ش ) بدرود حيات گفت و در صحن حرم مطهر حضرت عبد العظيم حسنى - عليه السلام - به خاك سپرده شد .\r\n","description":"","footnote":"","page_name":" سخن ناشر 4 ","page_number":5},
  {"content":"\r\nبِسْمِ الله الرَّحْمنِ الرَّحِيمِ\r\nمؤلف كيست ، تأليفش چيست ؟\r\nنامش حسن ، پدرش عليّ بن الحسين ، شهرتش حرّاني ، كنيتش ابو محمّد . از معاصرين شيخ صدوق محمّد بن عليّ بن بابويه ( م - 381 ) و راوى أبي علي محمّد بن همام ( م - 336 ) و بدين قرينه از اعلام قرن چهارم هجرى بشمار رفته . از تاريخ تولد و وفاتش اثرى در دست نيست .\r\nآنچه از تراجم استفاده مىشود مؤلف يكى از مفاخر علماء اماميه بوده و بسيار بزرگوار و جليل است ، كثرت علم و سعهء اطلاع و ميزان تبحّر و حسن انتخابش از تأليف ذى قيمتش هويدا است ، اين كتاب شريف با كمى حجم داراى مطالبى است بسيار سودمند از آداب و سنن ، نصائح ، پند ، اندرز ، كلمات قصار ، مواعظ ، سفارشات از پيغمبر اكرم و ائمهء طاهرين عليهم السّلام ، كتابيست بسيار پر ارزش ، كم نظير ، از روز تأليف تاكنون همواره مورد اعتماد دانشمندان و فقهاء بزرگ شيعه و محدّثين بوده ، و در هر خانه و كاشانه كه باشد شمعيست فروزان و در دست هر كس چراغيست روشن و در هر كتابخانه كوكبى است درخشان ، خردمند حقيقت جورا تحفه ايست گرانبها ، و تشنه علم و معرفت را شربتى است گوارا ، مواعظش داروى شفابخش امراض روحى ، آداب و سننش بهترين راه نيكبختى ، عمل به دستورش انسان را از چنگال ديو هواى نفس رهائى داده و از بيابان ظلمانى جهل و حيرت نجات بخشيده بسر منزل فلاح و رستگاريش مىرساند . نيك و بد ، زشت و زيبا ، نور و ظلمت ، خير و شرّ را به دو فهمانيده و راه سعادت و شقاء را به دو نشان داده و بعالم نور و ملكوت اعلى و جهان فردوسش رهنمون گشته و او را بجوار خدا و مقام قرب و درجهء انسان كامل مىرساند و اين خود هدف و مقصود هر خردمند و اميد هر ذى شعور و صاحبدلى است « * ( وَفِي ذلِكَ فَلْيَتَنافَسِ الْمُتَنافِسُونَ ) * » .\r\n","description":"","footnote":"","page_name":" سخن ناشر 5 ","page_number":6},
  {"content":"\r\n« گفتار علماء در بارهء مؤلف و تأليفش »\r\nشيخ إبراهيم قطيفى كه از معاصرين محقّق كركى است در كتاب « الوافية في تعيين الفرقة الناجية » - بنا بر نقل قاضى نور الله تسترى در مجالس المؤمنين ضمن ترجمهء أبي بكر حضرمي - از كتاب « التمحيص » كه منسوب است بمؤلف حديثى نقل نموده و كلامش چنين است « الحديث الأوّل ما رواه العالم الفاضل العامل الفقيه النبيه أبو محمّد الحسن بن عليّ بن شعبة الحرّاني في التمحيص عن أمير المؤمنين عليه السّلام - ثمّ ذكر الحديث » .\r\nو نيز شيخ حرّ عاملي - رحمة الله - در كتاب أمل الآمل بعد از عنوان مؤلف او را بفاضل محدّث ستوده و در بارهء كتاب تحف العقول گويد : « حسن كثير الفوائد مشهور » .\r\nعلامه مجلسى - رحمه الله - در فصل دوم از مقدمه بحار الانوار گويد : بنسخه قديمى از كتاب تحف العقول برخورد نمودم و نظم اين كتاب دلالت برفعت شأن مؤلفش دارد و بيشترش در مواعظ و اصول معلومه ايست كه محتاج بسند نيست .\r\nمرحوم افندى صاحب رياض العلماء - قدّس سرّه - در بارهء مؤلف گويد : عالم ، فقيه ، محدّث .\r\nسيد جليل محمّد باقر خوانسارى صاحب روضات الجنات - رحمه الله - گويد : حسن بن عليّ بن حسين بن شعبه حرّاني يا خلبى - چنان كه در بعض از نسخ است - : فاضليست فقيه ، متبحّر ، هشيار ، بلند پايه ، آبرومند . و كتابش مورد اعتماد أصحاب است . بعد فهرستى از كتاب نقل نموده .\r\nعارف رباني شيخ حسين بحرانى - قدّس سرّه - در رساله اى كه در اخلاق و سلوك تحرير نموده در ضمن كلامش گويد : خوش دارم كه در اين باب حديث عجيبى وافى و شافى نقل نمايم از كتاب تحف العقول تأليف فاضل نبيل حسن بن عليّ بن شعبه كه از قدماء أصحاب ما است حتّى اينكه شيخ مفيد أعلى الله مقامه از آن كتاب نقل مينمايد و روزگار مانندش را نياورده .\r\nو در كتاب اعيان الشيعه ، و تأسيس الشيعه ، و الذريعه ، و الكنى و الالقاب محدث قمى نظير كلمات مذكوره آورده شده .\r\nعلى اكبر غفارى\r\n","description":"","footnote":"","page_name":" سخن ناشر 6 ","page_number":7},
  {"content":"\r\n« ( امتياز اين چاپ ) »\r\nاين كتاب شريف تاكنون چند مرتبه بطبع رسيده :\r\n1 - چاپ سنگى در 130 صحيفه پر غلط و افتاده ، بدون شرح و بيان ، همراه كتاب روضه كافى و بعض از كتب مرحوم فيض كاشانى - أعلى الله مقامه - در سال 1297 در ايران .\r\n2 - چاپ حروفى نسبتا پاكيزه و كم غلط با مقدمه و پاورقى و ترجمه اعلام كتاب و شرح مختصرى از بعض اخبار مشكله و توضيح لغات در 536 صحيفه ، باهتمام اين حقير در طهران در سال 1376 هجرى طبع شده و اكنون كمياب است .\r\n3 - چاپ حروفى بدون توضيح و تعليق مانند طبع اول در نجف اشرف در سال 1383 .\r\n4 - همين طبع است كه بپارسى روان ترجمه گشته و در دست خوانندگان محترم است كه از حيث متن عربى كاملا مورد اعتماد و تا آنجائى كه در امكان حقير بوده دقّت كافي به عمل آمده است لذا به حمد الله و توفيقه جز سهو النظر ( اغلاط مطبعى ) كه آن هم بسيار نادر است غلطى كه قابل ذكر باشد در كتاب باقى نمانده .\r\nو اما از نظر ترجمه بقدرى كه وقت اجازه ميداد ترجمه را با متن عربى تطبيق نموده و آنچه از قلم مترجم افتاده يا در ترجمه مسامحه اى رخ داده بود اصلاح و هر كجا لازم بمزيد شرح بود در متن بين دو هلال يا در پاورقي صفحه توضيح دادم ، بعضى با امضاى ( مصحح ) و بعضى بدون امضاء . اميد است كه مورد قبول و استفاده طالبان حقيقت و جويندگان معرفت و دانش و پويندگان راه راست قرار گيرد . على اكبر غفارى\r\n","description":"","footnote":"","page_name":" سخن ناشر 7 ","page_number":8},
  {"content":"\r\nبنام خداوند بخشنده مهربان\r\nسپاس از آن خداونديست كه از سپاس هر سپاسگزارى بىنياز است ولى آن را روشى براى اعتراف بمقام لاهوتى و صمدى و ربانيت خود مقرر ساخته ، و وسيله فزايش رحمت و جاده جستجوى احسان خود نموده است ، حقيقت اعتراف بنيكى انعامش را در درون لفظ نهان ساخته ، و خود سپاسگوئيش نعمت ديگرى است كه آن را فراهم نموده است ، و اعتراف به زبان را جاى گزين هر گونه سپاسى پذيرفته است .\r\nمن گواهم كه نيست شايسته پرستشى جز خدا يگانه است ، شريك ندارد ، اين گواهى از درون پاكى تابيده و زبانى بدان گويا است كه از راز درست نهائى تعبير كرده است ، راستش اينست كه اوست آفريننده ، برازنده ، صورتگر ، از آن او است هر نام زيباتر ، بمانندش چيزى نيست زيرا هر چيز از خواست او است ياراى همانندى پديدارنده خود را ندارد .\r\nمن گواهم كه محمد بنده و رسول او است ، در ديرين كهن او را بر همه امم برگزيد چه ميدانست هم شكل و همانند ابناء جنس خود نيست ، او را برگزيد تا از جانب او فرمانده باشد و باز دارنده ، در همه جهان آفرينشش او را بجاى خود پرداخت كن گماشت ، زيرا ديده‌ها خود او را در نيابند و انديشه هاى\r\n","description":"","footnote":"","page_name":" 1 ","page_number":9},
  {"content":"\r\nدرون بوى پى نبرند ، و پندارهاى عميق او را در پيكره اى در نيارند ، نيست شايسته پرستشى جز او كه ملكى است جبار .\r\nاعتراف بپيامبرى او را قرين اعتراف بلاهوتيت خود ساخت و تا آنجا گراميش داشت كه آفريده اى را بمقام او نرساند و او هم شايسته بود كه مخصوص و دوست يگانه او باشد ، زيرا خداوند كسى كه دچار ديگرگونى شود و يا وجودى عادى و مبتذل باشد به خود مخصوص نسازد و فرمان داد بوى صلوات بايد تا در گرامى داشتن او بفزايد و راه دوستى با خاندانش را بگشايد ، رحمت خدا بر او و خاندانش باد ، و كرامت و شرف و بزرگواريشان را فزاياد تا آنجا كه دچار انتقاد نگردد و جاويد بماند ، و راستى كه خداوند تبارك و تعالى پس از شخص پيغمبر مخصوصاتى ديگر بر گزيد و آنها را تا رتبه وى بر آورد و رهنمايان ارشاد نمود و امامانى معصوم و فاضل و كامل ساخت ، و حجت بر عموم بشر و داعيان بدرگاه خود و شفيعان صاحب اختيار مقرر ساخت كه خود سر چيزى نگويند ، و بفرمان او كار كنند و حكم او را اظهار كنند و سنت او را بر پا دارند و حدود و مقررات او را اقامه كنند و فروض وى را بپردازند تا هر كسى دانسته . و عيان هلاك و گمراه شود ، و دانسته و فهميده زنده و رستگار شود ، صلوات الله و الملائكة الابرار على محمد و و آله الاخيار .\r\nو بعد من چون در آنچه از علوم پيغمبر ما و وصى او و امامان از فرزندانشان صلوات الله عليهم و رحمته و بركاته نيك نظر كردم و تدبر و انديشه در آن را ادامه دادم دانستم آنچه از آن بدسترس مردم گذاشته شده اندكى است از بسيار ، من دريافتم كه علوم آنها همه امور دين و دنيا را در بر دارد صلاح اين سر او آن\r\n","description":"","footnote":"","page_name":" 2 ","page_number":10},
  {"content":"\r\nسرا را فراهم آرد ، حق جز بهمراه آنان نيست ، و درستى جز از آنها بدست نشود ، و راستى را جز آنان نبايد جست .\r\nمن ديدم دانشمندان گذشته شيعه از علوم آنها كتبى در بيان حلال و حرام و فرائض و سنن تأليف كردند كه خداوند ثوابش بر ايشان نوشته و آيندگان را از بار گران تأليف و رنج تصنيف در اين باره بىنياز كرده‌اند و در ميان آنچه از علوم اين آقايان ( ع ) به من رسيده است بر خوردم به حكمتهاى رسا و پندهاى شفا بخش و تشويق بدان چه بپايد و كناره گيرى از آنچه فنا شود با بيم و اميد و واداشتن باخلاق كريمه و افعال پسنديده و باز داشتن از ناشايست آنها و ترغيب بپارسائى و وادارى بزهد ، و دريافتم كه برخى از معصومين ( ع ) در ضمن سفارشها و سخنرانيها و نامه‌ها و فرمانهاى خود جمله هائى در اين رديف ياد كردند و در اين معانى كلماتى كوتاه و پرمعنا هست و به من نرسيده كه يكى از علماى شيعه تأليفى فراهم آورده باشد كه من واقف شده باشم و نه كتابى كه بدان دلبندم و از آنچه در خاطر دارم خود را بىنياز دانم پس در اين زمينه كتابى فراهم آوردم و آنچه هم جنس و مانند و نزديك بدان بود از خبرهاى كمياب و مطالب خوب بدان افزودم .\r\nو بدين عمل بدنبال رضا خدا جل ثناؤه و در جستجوى مزد از حضرت او رفتم و خود را بدان ادب كردم و بدان چه وسيله نجات خود و مايه شيفته شدن به ثواب و بيم از عقابست واداشتم ، و با آن خود را بهنگام غفلت آگاهى دادم و بهنگام فراموشى ياد آور ساختم و شايد هم مؤمن با اخلاصى آن را بخواند و آنچه را از آن بداند فرا ياد آورد ، و آنچه را نداند بفهمد و من در ثواب هر كه آن را بياموزد و بدان عمل كند شريك باشم چون در\r\n","description":"","footnote":"","page_name":" 3 ","page_number":11},
  {"content":"\r\nاين كتابست مطالبى از اصول دين و فروع دين و از كليات حق و فصول آن و جمله اى از سنن و آداب مذهب و هشدارهاى ائمه و سخنهاى سنجيده آنان و فوائد و الا و اخبار زيبا و پر معنا ، و آنها را به ترتيب مقامات حجج معصومين ( ع ) مقرر داشتم و چهار سفارشنامه كه هم شكل كتاب و موافق با آن بود بدنبال آن گذاشتم و براى سبك بارى و گواهى گفتار سندها را انداختم ، با اينكه بيشتر آنها را با سلسله سند از استادان به گوش خود شنيده‌ام و چون كه بيشتر آنها آداب و حكمت است كه گواه درستى خود هستند و با اينكه من اينها را براى منكر و مخالف فراهم نياوردم ، بلكه براى هر كه تسليم بائمه است و عارف به حق آنها است و گفتارشان را پسنديده دارد و در كار خود به آنها مراجعه مىكند ، اين معانى كه موضوع كتاب ما است از گنجايش شماره بيرونست ، و پهناورتر است از اينكه بتوان بر گرد آن خط تأليف كشيد و در همين اندازه كه ما ياد كرديم براى صاحبدلان بسنده است و براى خردمند آن كفايتكننده .\r\nاى جامعه شيعه با ايمان بنگريد در آنچه امامان شما فرموده‌اند و بدان تشويق كرده و بر آن وادار ساخته‌اند با چشم دل در آن نگاه كنيد ، و با گوش دل بشنويد آنچه خداوندش بشما بخشيده حفظ كنيد و بخرد سالم و فهم درست خود كه خداوند آن را بر شما حجت نموده متوجه باشيد و بمانند همگنان ديگرتان نباشيد كه بحجتهاى لازمه و حكمتها رسا يك پهلو گوش كنند و سطحى در آن نگاه كنند و بمحض گفتار و با زبان آن را تمجيد نمايند ، آنان از پند سود نبرند و دل بدان چه بدان تشويق شده‌اند ندهند و از آنچه برحذر شده‌اند خوددار نشوند حجت گردنگير آنها است و افسوس آنان بىپايانست ، بلكه آنچه بشما رسيده از كسى كه خداوند طاعتش را بر شما واجب كرده است بر گيريد و هر آنچه را ثقات از آقايان براى شما نقل كرده‌اند به گوش جان با انجام فرمان دريابيد و بر سر آن بايستيد و آن را به كار بنديد و باز هم از تقصير بهراسيد و بعجز\r\n","description":"","footnote":"","page_name":" 4 ","page_number":12},
  {"content":"\r\nخود اعتراف كنيد .\r\nو در دنبال آنچه ندانيد بكوشيد و بدان چه دانيد عمل كنيد تا گفتارتان با كردارتان همساز باشد ، بعلوم معصومين نجات بدست آيد و بوسيله آن زندگى فراهم شود ، خداوند بوجود آنان اقامه حجت كرده است و مكانت آنها را جاده حقيقت مقرر داشته و بموفقيت آنها راه عذر را بسته . هيچ راهى براى فرمانبرى خدا و هيچ وسيله اى براى رضاى حضرت او و جاده اى را بسوى بهشت او وانگذاشتند مگر اينكه بدان فرمان دادند و تشويق كردند و رهنمودند و ياد آورى كردند و شناسانيدند از برون و درون با كنايه و صراحت و هر آنچه بنافرمانى خدا ميكشانيد و بخشم او ميرسانيد و بكيفر او درمىافكند از آن بر حذر داشتند و باز داشتند و بدان اشاره كردند و از آن بيم دادند تا براى مردم بر خداوند حجتى نباشد خوشبخت آنكه خداوندش توفيق پيروى آنان و ياد گرفتن و پذيرش از آنان داد و بدبخت آنكه بمخالفت آنان برخاست و پشت و پناهى جز آنان گرفت و فرمان آنها را وانهاد و از آن روى گردانيد زيرا آنها عروة الوثقى و حبل الله باشند كه رسول خدا ( ص ) ما را دستور بدان داده دست اندازيم و چنگ زنيم و همانان كشتى نجات و واليان امرند كه خداوند طاعت آنها را واجب كرده و فرموده ( 58 - النساء ) اطاعت كنيد خدا را و اطاعت كنيد رسول و اولو الامر خود را و همانهايند راستگويانى كه ما فرمانداريم با آنها باشيم و فرموده است ( 120 - التوبه ) از خدا بپرهيزيد و با راستگويان باشيد .\r\nبكوشيد در به كار بستن هر آنچه بدان فرمانداريد خرد باشد يا كلان و بر حذر باشيد از آنچه بدان آژير شديد كم باشد يا بيش ، زيرا هر كه بطاعتهاى خرد عمل كرد بكلان آن برآيد و هر كه از گناهان كم\r\n","description":"","footnote":"","page_name":" 5 ","page_number":13},
  {"content":"\r\nكناره نكرد گرفتار بيش آن گردد\r\nو هر آينه روايت شده است كه از گناهان اندك بپرهيزيد و آنها همان گفتار بنده ايست كه : كاش جز اين گناه را نداشتم : و روايت است كه : منگر بگناه و خرديش ولى بنگر بدان كه نافرمانيش كنى بدان كه همان خداى والاى بزرگ است زيرا چون خدا بداند بنده اى پاك نيت و درست نهاد است در فرمانبريش ، و رضايش را دوست دارد و خشمش را بددارد او را توفيق دهد و يارى كند و گوش دلش را بگشايد و هر روزش فزونى آيد چون كه كردارها به نيت است .\r\nخدا ما را و شما را براى كارهاى شايسته موفق دارد ، و در گفتار متين سازد و ما را بر كار دنيا و دين يارى دهد و ما و شما را از آنها سازد كه چون عطا گيرند شكر كنند و چون گرفتار شوند شكيبا باشند و چون بد كنند آمرزش جويند و خداوند آنچه از ايمان و يگانه پرستى بما بخشيده پايدار دارد و عاريت نباشد زيرا او بخشنده و كريم است .\r\n","description":"","footnote":"","page_name":" 6 ","page_number":14},
  {"content":"\r\nبنام خداوند بخشنده مهربان\r\n\r\nآنچه از پيغمبر صلى الله عليه و آله در مفصل اين معانى روايت شده\r\n\r\nسفارش او بامير المؤمنين عليه السّلام :\r\nاى على يكى از نشانه‌هاى يقين است كه كسى را بخشم خدا خشنود نسازى ، و بدان چه خدايت داده است كسى را نستائى ، و بدان چه ات نميدهد ديگرى را نكوهش نكنى زيرا آز آزمندى روزى رسان نيست و بد خواهى كسى جلوگيرش نباشد . راستى خدا بحكمت خود نشاط و شادى را در يقين نهاده و هم و غم را در شك و خشم .\r\nاى على راستش فقرى سختتر از نادانى نيست ، و مالى بهره ده تر از خردمندى . تنها بودنى هراسناكتر از خودبينى نيست ، و همدستى خوشتر از مشورت كردن ، هيچ خردمندى چون انديشه كردن نيست و هيچ خانوادگى چون خوشرفتارى و هيچ عبادتى چون تفكر .\r\nاى على : آفت حديث دروغ است ، و آفت دانش فراموشى ، و آفت عبادت سستى ، و آفت بخشش منت بار كردن ، و آفت دلبرى ستم ، و آفت زيبائى به خود باليدن ، و آفت خانواده فخريه نمودن .\r\n","description":"","footnote":"","page_name":" 7 ","page_number":15},
  {"content":"\r\nاى على : راستى را باش و از دهانت هرگز دروغى نپرد و هرگز بر خيانتى دليرى مكن ، و ترس از خدا را باش تا گوئى او را بينى ، و مال و جانت را نثار دينت كن ، اخلاق خوش را باش و بكارشان بند ، از اخلاق بد بگريز و كناره كن .\r\nاى على : محبوبترين كردار نزد خداوندگار سه است ، هر كه آنچه را خدا بر او واجب كرده انجام دهد از عابدترين مردم است و هر كه از آنچه خدا حرام كرده پارسا باشد پارساترين مردم است ، و هر كه بدان چه خدايش روزى كرده بسازد از توانگرترين مردم است .\r\nاى على : سه تا از مكارم اخلاق است : پيوند كن باكسى كه از تو بريده ، بدهى به آن كه از تو دريغ كرده ، و بگذرى از آنكه به تو ستم كرده .\r\nاى على : سه چيز نجات بخشنده تو است : زبانت را نگهدارى ، و بر گناهت بزارى ، و در خانه ات بيارامى .\r\nاى على : سرور هر كردارى سه‌اند : از طرف خود بمردم حق بدهى ، براى خدا با برادرت برابر شوى ، و خدا را در هر حال به ياد دارى .\r\nاى على : سه چيز از آرايش خدايند : مرديكه براى خدا از برادر مؤمنش ديدن كند كه زائر خدا است ، و بر خدا است زائر خود را گرامى دارد ، و هر چه خواهد به او دهد . مرديكه نماز بخواند و در تعقيب بماند تا نماز ديگر او مهمان خدا است و بر خدا است كه مهمانش را گرامى دارد . آنكه به حج يا عمره رود كه وارد ، بر خدا است و خدا را بايد كه وارد خود را گرامى دارد .\r\nاى على : سه تا باشند كه مزد دنيا و آخرت دارند : حج ندارى را ببرد ، صدقه بلا را بگرداند ، و\r\n","description":"","footnote":"","page_name":" 8 ","page_number":16},
  {"content":"\r\nصله رحم عمر را بيفزايد .\r\nاى على سه چيز در هر كه نباشد هيچ كارش راست نيايد : پارسائى كه از نافرمانى خدا عز و جلش در كشد . دانشى كه از نادانى بيخردش برهاند . و خرديكه بدان با مردم سازگارى كند .\r\nاى على سه كس در روز رستاخيز زير سايه عرشند : مرديكه براى برادرش بخواهد آنچه را براى خود خواهد ، و مرديكه بكارى رسد و در آن گامى پيش و پس ننهد تا بداند كه آن كار پسند يا ناپسند خدا است ، و مرديكه از برادر خود عيبى نگيرد تا آن را در خود درمان كند ، زيرا هر عيب خود را را درمان كند عيب ديگرش فاش شود ، و مرد را بس است كه همان به خود پردازد .\r\nاى على سه چيز از ابواب نيكى باشند : سخاوتمندى دل ، شيرين سخنى ، شكيبائى بر آزار .\r\nاى على در تورات است كه چهار تا در كنار چهارند : هر كه به دنيا آزمند شود بر خداوند خشمناك گردد ؛ هر كه از مصيبت وارده بنالد از خدايش ناليده است ، هر كه نزد توانگرى رود براى او زبونى كند دو سوم دينش بر باد رفته است و هر كس از اين امت بدوزخ رود كسى باشد كه آيات خدا را بمسخره و بازيچه گرفته .\r\nچهار در كنارشان چهار است هر كه پادشاه شد خود رأى شود ، هر كه مشورت نكند پشيمان گردد ، بدستى كه بدهى به همان بستانى ، نيازمندى مرگ اكبر است ، به او عرض شد نيازمندى بزر و سيم ؟ فرمود نيازمندى از دين .\r\nاى على هر ديده در روز رستاخيز گريان است مگر سه ديده ، ديده اى كه در راه خدا بىخواب\r\n","description":"","footnote":"","page_name":" 9 ","page_number":17},
  {"content":"\r\nمانده ، ديده اى كه از حرام خود بر هم نهفته ، و ديده اى كه از ترس خدا اشك ريخته .\r\nاى على خوشا بر آن چهره اى كه خدايش بنگرد بر گناهى كه جز خدا مطلع نيست گريانست .\r\nاى على سه تا هلاككننده‌اند و سه تا نجات بخش : اما آن هلاككننده‌ها هواى نفس است كه دنبال شود ، و بخلى كه پيروى گردد ، و خود پسندى مرد است ، و اما نجات بخشها دادگرى در خشنودى و خشم است ، و ميانه روى در توانگرى و نيازمندى ، و ترس در نهان و عيان كه گويا او را مينگرى و اگر تو او را ننگرى او تو را بنگرد .\r\nاى على در سه چيز دروغ نيكو است : فريب كارى در جنگ ، و نويد بهمسرت ، و اصلاح ميان مردم .\r\nاى على در سه چيز راستى زشت است سخن چينى ، و خبر دادن به مردى از زنش ، و مردى را در دعوى نيكوكارى تكذيب كردن .\r\nاى على چهارند كه بيهوده‌اند : خوردن سر سيرى ، چراغ برابر ماه ، كشت در شوره زار ، احسان بنااهل .\r\nاى على چهارند كه زودتر كيفر گيرند : مرديكه به او خوبى كنى و بعوض خوبى تو بدى كند . مرديكه به او ستم نكنى و او به تو ستم كند ، مرديكه با او پيمان بستى ، و نيت تو وفا با او است و نيت او بيوفائى است ، و مرديكه با او صله رحم كنى و او قطع رحم كند .\r\nاى على چهارند كه در هر كه باشند اسلامش كامل است : راستى ، شكرگزارى ، شرم ، و خوش رفتارى .\r\n","description":"","footnote":"","page_name":" 10 ","page_number":18},
  {"content":"\r\nاى على كم حاجت خواستن از مردم همان بىنيازى موجود است ، و پر حاجت خواستن از مردم خوارى و همان فقر موجود است .\r\n\r\nسفارش كوتاه ديگرى بأمير مؤمنان عليه السّلام\r\n:\r\nاى على راستى مؤمن را سه نشانه است : روزه و نماز و زكات . و راستى مرد خود بند را سه نشانه است در حضور چاپلوسى كند و پشت سر بد گويد ، و در مصيبت سرزنش كند . ستمكار را سه نشانه است زير دستش را سركوبى كند ، بالا دستش را نافرمانى كند ، و همدست ستمكاران باشد . براى خودنما سه نشانه است پيش روى مردم چستى كند ، و چون تنها است تنبلى كند ، و دوست دارد همه در كارش آفرين گويند .\r\nبراى منافق سه نشانه است اگر باز گويد دروغ زند و اگر سپرده شود خيانت ورزد و اگر نويد دهد به كار نبندد . براى تنبل سه نشانه است سستى كند تا بتقصير افتد ، و تقصير كند تا از دست بدهد ، و از دست بدهد تا گناهكار شود . براى خردمند نشايد كه بسيج كند مگر براى سه چيز ترميم زندگى ، يا گامى براى روز رستاخيز ، يا كاميابى از راه غير حرام .\r\nاى على : راستش فقرى سختتر از نادانى نيست ، و نه مالى بهره ده تر از خرد ، و نه تنها بودنى هراسناكتر از خود بينى ، و نه كردارى چون انديشيدن ، و نه پارسائى بمانند خوددارى ، و نه خانواده چون حسن خلق . راستى دروغ آفت حديث است ، و آفت دانش فراموشى ، و آفت بخشش منتگذارى .\r\n","description":"","footnote":"","page_name":" 11 ","page_number":19},
  {"content":"\r\nاى على : چون ماه نو بنگرى سه بار تكبير گوى و بگو سپاس از آن خدائيست كه مرا آفريد و تو را آفريد و منازل تو را اندازه گرفت و تو را آيت همه مردم جهان ساخت ، اى على چون در آينه نگرى سه بار تكبير گوى و بگو بار خدايا چونان كه نيكويم آفريدى خلقم را نكو كن ، اى على هر گاه امرى بهراست افكند بگو بار خدايا به حق محمد و آل محمد جز اينكه به من گشايش دهى .\r\nعلى ( ع ) گويد گفتم يا رسول الله ( 37 - البقره ) آدم از پروردگارش سخنانى دريافت ، اين سخنان چه بود ؟ فرمود : اى على راستى خدا آدم را بهند فرو افكند و حواء را در جده فرو افكند آن مار در اصفهان بود و ابليس در سرزمين ميسان ( سرزمينى است ميان بصره و واسط ) در بهشت چيزى بهتر از مار و طاوس نبود مار چهار پا داشت چون چهار پاى شتر و ابليس بدرونش آمد و آدم را فريفت و گول زد و خدا بمار خشم كرد و چهار پايش را بيفكند و به او فرمود خوراك تو را خاك مقرر كردم و بايدت بر شكم راه رفت ، و خدا رحم نكند بهر كه تو را رحم كند ، و بر طاوس خشم گرفت زيرا كه ابليس را بدان درخت راهنمائى كرد و آواز و دو پاى او نگونسار شدند ، آدم صد سال در هند بماند و سر بسوى آسمان نياورد دستها بر سر نهاده ميگريست بر خطاى خود خدا جبرئيل را نزد او فرستاد ، و به او گفت اى آدم پروردگار عز و جل تو را سلام مىرساند و ميفرمايد : اى آدم آيا من تو را بدست خودم نيافريدم ؟ از روح خود به تو ندميدم ؟\r\nفرشتهايم را به سجده بر تو نگماشتم ؟ حواء كنيزم به تو به شوهر ندادم ؟ تو را ببهشتم جاى گزين نكردم ؛ اى آدم اين همه گريه چيست . به اين كلمات گويا شو كه خدا توبه تو را بپذيرد بگو منزهى تو ، نيست شايسته پرستشى جز تو ، بد كردم و به خود ستم كردم توبه‌ام بپذير زيرا خود توئى پر توبه پذير و مهربان .\r\n","description":"","footnote":"","page_name":" 12 ","page_number":20},
  {"content":"\r\nاى على اگر در بنه خود مارى ديدى آن را مكش تا سه بار در آن بر آيد و اگر چهارمش ديدى بكش كه كافر است .\r\nاى على هر گاه مارى را در سر راهى ديدى بكش زيرا من با جن قرار دادم كه در صورت مار پديدار نشوند .\r\nاى على چهار خصلت از بد بختى است خشكى چشم ، سختى دل ، درازى آرزو ، و دوست داشتن دنيا از شقاوت است .\r\nاى على چون در پيش رويت از تو ثناء گفتند تو بگو بار خدايا مرا بهتر از آنچه پندارند بدار و آنچه را ندانند بيامرز و بدان چه گويند مرا مگير .\r\nاى على چون جماع كنى بگو بنام خدا بار خدايا ما را از شيطان بر كنار دار و شيطان را از آنچه بما روزى كنى دور كن و اگر فرزندى ميان شما مقدر باشد شيطان هرگز به دو زيانى نرساند .\r\nاى على خوردن را با نمك آغاز كن و بپايان بر زيرا نمك درمان هفتاد درد است كه كمترشان ديوانگى و خوره و پيسى است .\r\nاى على با زيت روغن مالى كن زيرا هر كه زيت بتن مالد تا چهل شب شيطان به دو نزديك نشود .\r\nاى على با همسرت در شب نيمه ماه و غره ماه جماع مكن تو نبينى كه غش بيشتر در شب غره ماه و نيمه ماه باشد .\r\n","description":"","footnote":"","page_name":" 13 ","page_number":21},
  {"content":"\r\nاى على چون پسرى يا دخترى براى تو متولد شود در گوش راستش اذان بگو و در گوش چپش اقامه بگو زيرا كه شيطانش هرگز زيان نرساند .\r\nاى على تو را ببدترين مردم آگاه نكنم ؟ گفتم چرا يا رسول الله فرمود : كسى است كه گناه را نيامرزد و از لغزش نگذرد آيا ببدتر از آن تو را آگاه نسازم ؟ گفتم چرا يا رسول الله فرمود ، كسى كه از شرش ايمنى نيست و اميدى بخيرش نيست .\r\n\r\nسفارش ديگر آن حضرت بأمير مؤمنان ( ع )\r\n:\r\nاى على مبادا بىلنگ بحمام به روى زيرا هر كه برهنه بحمام در آيد ملعونست هم آنكه بر او بنگرد و هم آنكه بر او بنگرند .\r\nاى على انگشتر بانگشت سبابه و ميانه مكن زيرا قوم لوط به اين دو انگشتر ميكردند انگشت خرد را برهنه مگذار .\r\nاى على راستى خدا را خوش آيد از بنده اش گاهى كك بگويد : پروردگارا مرا بيامرز زيرا گناهان را جز تو نيامرزد خدا ميفرمايد ، فرشته هايم اين بنده من دانسته كه جز من گناهان را نيامرزد ، گواه باشيد كه من او را آمرزيدم .\r\nاى على از دروغ بپرهيز زيرا دروغ رو سياهى آرد و سپس نزد خدا كذاب نوشته شود و راستى كه راستى رو سفيدى آورد و نزد خدا راستگو نوشته شود و بدان كه راستى مبارك است و دروغ شوم است .\r\nاى على از غيبت و سخن چينى بر حذر باش زيرا غيبت روزه را بشكند و سخن چينى مايه شكنجه در گور است .\r\n","description":"","footnote":"","page_name":" 14 ","page_number":22},
  {"content":"\r\nاى على به خدا سوگند دروغ مخور و بدون لزوم سوگند راست هم ياد مكن و خدا را در معرض سوگند خويش مياور زيرا خدا به كسى كه بنامش سوگند دروغ بخورد رحم نكند و رعايت او را ننمايد .\r\nاى على غم روزى فردا مخور زيرا روزى هر فردائى ميرسد .\r\nاى على از لجبازى بپرهيز كه آغازش نادانى و انجامش پشيمانيست .\r\nاى على مسواك كردن را باش زيرا مسواك كردن پاكى دهان و رضاى پروردگار و روشنى ديده است و خلال كردن تو را محبوب فرشته‌ها سازد زيرا فرشته‌ها از گند دهان كسى كه پس از خوردن خلال نكند در آزارند .\r\nاى على خشم مكن و چون بخشم شدى بنشين و در نيروى پروردگار بر بنده‌ها بينديش و بر بردبارى او از آنان و چون به تو گفته شود از خدا بپرهيز خشمت را بدور افكن و ببردبارى برگرد .\r\nاى على هر آنچه بر خود خرج كنى قصد خدا كن تا نزد خدا براى تو ذخيره گردد .\r\nاى على با خانواده و با همسايه‌ها و هر كه معاشرت و گفتگو كنى خوش خلق باش تا نزد خدا بلند پايه نوشته شوى .\r\nاى على هر چه براى خود نخواهى براى ديگرى مخواه و هر چه براى خود ميخواهى براى برادرت هم بخواه تا در حكم خود عادل باشى و در عدل خود دادگر باشى پيش اهل آسمانها محبوب گردى در دل اهل زمين جاى دوستان را بگيرى سفارش مرا نگهدار بخواست خدا .\r\n","description":"","footnote":"","page_name":" 15 ","page_number":23},
  {"content":"\r\n\r\nبخشى از سخنهاى حكيمانه و كلام آن حضرت\r\nدر ضمن يك خبر طولانى و پرسشهاى بسيارى كه راهبى بنام شمعون بن لاوى بن يهودا يكى از حواريون عيسى از آن حضرت فرمود و او را در همه مسائل بسيارش پاسخ داد تا به او ايمان آورد و او را تصديق كرد و ما همان اندازه نياز از اين خبر را نقل كرديم .\r\nاز آن جمله شمعون گفت به من بگو : عقل چيست و چگونه است و چه از آن منشعب مىشود و چه منشعب نميشود و همه طوائف آنها را شرح بده ؟ رسول خدا ( ص ) فرمود : راستى عقل پابنديست از نادانى و نفس اماره چون پليدترين جانورانست و اگر پاى بند نداشته باشد هار مىشود پس عقل پابند نادانى است ، خداوند عقل را آفريد و به او فرمود روى آور ، او روى آورد و به او فرمود رو برگردان او هم رو برگردانيد خدا تبارك و تعالى فرمود بعزت و جلالم سوگند خلقى نيافريدم از تو بزرگتر و فرمانبرتر باشد به تو آغاز كنم و تو را بدرگاه خود برگردانم مزد و ثواب از آن تو است و كيفر هم بر دوش تو است ، از عقل بردبارى پديد شد و از بردبارى دانش و از بردبارى دانش و از دانش رهيابى پارسائى و از پارسائى خوددارى و از خوددارى آزرم و از آزرم سنگينى و از سنگينى و پايدارى پىگيرى كار خوب و از پىگيرى كار خوب بدداشتن شر و از بدداشتن شر پيروى اندرزگو ، اين ده صنف از انواع خير و اخلاق خوبست و هر كدام ده ديگر را در بر دارند .\r\nاز بردبارى است : 1 - دنبالگيرى زيبائى 2 - همنشينى نيكان 3 - بر آمدن از زبونى 4 - برآمدن\r\n","description":"","footnote":"","page_name":" 16 ","page_number":24},
  {"content":"\r\nاز پستى 5 - رغبت بنيكى 6 - تقرب بدرجات بلند 7 - گذشت 8 - مهلت بخشى 9 - احسان 10 - خموشى اينها براى خردمند از حلمش منشعب شوند .\r\nو اما آنچه از دانش منشعب شود : 1 - بىنيازى گر چه ندار باشد 2 - بخشش گر چه دريغكار است 3 - هيبت و گر چه نرمش كند 4 - سلامت و گر چه بيمار بود 5 - نزديكى و گر چه دور است 6 - آزرم و گرچه پرروئى كند 7 - سرورى و گر چه زبونست 8 - شرافتمندى و گر چه پست است 9 - حكمت 10 - بهره مندى . اينها است كه براى خردمند از دانش او خيزد خوشا بر آنكه خرد و دانش يافت .\r\nو اما آنچه از رشد منشعب شود : 1 - متانت 2 - هدايت 3 - نيكوكارى 4 - پرهيزكارى 5 - كاميابى 6 - ميانه روى 7 - اقتصاد 8 - مزد و ثواب 9 - كرم 10 - فهميدن دين خدا . اينها را خردمند از رشد خود يابد ، خوشا بر آنكه بر اساس برنامه درست برپا است .\r\nو اما آنچه از پارسائى برخيزد : 1 - خشنودى 2 - آرامش بدرگاه خدا 3 - بهره مندى 4 - آسايش 5 - بازرسى 6 - خشوع و خداپرستى 7 - تذكر 8 - تفكر 9 - جود 10 - سخاوت . اينها است كه براى خردمند از پارسائى او برخيزد و به خدا و قسمت او خشنود است .\r\nو اما آنچه از صيانت و خوددارى برخيزد : 1 - صلاح 2 - تواضع 3 - ورع 4 - امانت 5 - فهم 6 - ادب 7 - احسان 8 - دوستيابى 9 - خيرمندى 10 - خوشبرخوردى . اينها است كه خردمند بوسيله صيانت بدان رسد ، خوشا بر آنكه او را مولايش بصيانت گرامى داشت .\r\n","description":"","footnote":"","page_name":" 17 ","page_number":25},
  {"content":"\r\nو اما آنچه از آزرم برخيزد : 1 - نرمش 2 - مهرورزى 3 و 4 - حساب بردن از خدا در نهان و عيان 5 - سلامت 6 - كناره گيرى از بدى 7 - خرمى 8 - بخشندگى 9 - پيروزى 10 - ياد بخير در ميان مردم اينها است كه خردمند از آزرم دارد ، خوشا بر كسى كه نصيحت خدا را پذيرد و از رسوائى بترسد .\r\nو اما آنچه از متانت و سنگينى برخيزد : 1 - لطف 2 - حزم 3 - امانت پردازى 4 - ترك خيانت 5 - راستگوئى 6 - حفظ فرج 7 - اصلاح مال 8 - آمادگى در برابر دشمن 9 - نهى از منكر 10 - ترك نابخردى . اينها است كه از متانت بخردمند برسد ، خوشا بر شخص با وقار و كسى كه در او سبكسرى و نادانى نيست و گذشت كند و چشم پوشى نمايد .\r\nو اما آنچه از پىگيرى كار خير برخيزد : 1 - ترك هرزگيها 2 - دورى از دلهره 3 - احتياط كارى 4 - يقين 5 - حب نجات 6 - طاعت خداوند رحمان 7 - تعظيم قرآن 8 - كناره گيرى از شيطان 9 - پذيرش عدالت 10 - گفتار حق . اينها است كه از پىگيرى خير بخردمند رسد ، خوشا بر كسى كه به ياد آينده خود باشد و به ياد رستاخيز خود ، و از فناء دنيا عبرت گيرد .\r\nو اما آنچه از بدداشتن شر برخيزد : 1 - وقار 2 - شكيبائى 3 - يارى كردن 4 - پايدارى ببرنامه 5 - پىگيرى راه درست 6 - ايمان به خدا 7 - فزايش 8 - اخلاص 9 - ترك هر بيهوده 10 - محافظت بر آنچه سود بخشد . اينها است كه از بد داشتن شر بخردمند رسد ، خوشا بر كسى كه به حق خدا بپايد و برشته‌هاى راههاى خدا بچسبند .\r\n","description":"","footnote":"","page_name":" 18 ","page_number":26},
  {"content":"\r\nو اما آنچه از پيروى ناصح خيزد : 1 - فزونى خرد 2 - تكامل دل 3 - خوش سرانجامى 4 - نجات از سرزنش 5 - پذيرش 6 - دوستى 7 - گشايش دل 8 - انصاف 9 - پيشرفت در كارها 10 - نيروى بر طاعت خدا . خوشا بر كسى كه از زمين خوردگيهاى هواى نفس سالم بماند ، اينها خصالى است كه همه از خرد برخيزد .\r\nشمعون : نشانه‌هاى نادان را به من بگو ؟\r\nرسول خدا ( ص ) : اگر با او بياميزى رنجت دهد ، و اگر از او كناره كنى دشنامت دهد ، اگرت بخشد منت بر تو نهد ، و اگرش بخشى ناسپاسى كند ، اگرش رازى بسپارى خيانت كند ، و اگرت رازى سپارد به تو بدبين گردد ، و اگر توانگر شد بدمستى كند ، و سخت دل و سخترو باشد ، و اگر بينوا شد نعمت خدا را بىپروا انكار كند اگر شاد شود از حد بگذراند و سركشى كند و اگر غمنده گردد نوميد شود و اگر بخندد قهقهه كند ، و اگر بگريد چون حيوان نعره كشد ، بنيكان در افتد ، خدا را دوست ندارد و از او حساب نبرد ، و از خدا آزرم نكند و او را فراياد ندارد ، اگر خشنودش كنى بدروغت بستايد ، و اگر بر تو خشم كند ستايش تو را از ميان ببرد و تو را تا بدروغ بباد بدگوئى گيرد ، اينست روش نادان .\r\nشمعون : نشانهء اسلام را به من بفرما ؟\r\nرسول خدا ( ص ) : ايمانست و دانش و كردار .\r\nشمعون : نشانهء ايمان چيست ؟ نشانهء دانش چيست ؟ نشانه كردار چيست ؟\r\nرسول خدا ( ص ) : نشانهء ايمان چهار است : اقرار به يگانگى خدا اعتقاد به دو ، و اعتقاد بكتب او ، اعتقاد برسولان او .\r\n","description":"","footnote":"","page_name":" 19 ","page_number":27},
  {"content":"\r\nو أما نشانه دانش چهار است : شناسائى خدا ، معرفت دوستانش ، دانستن فرائض او ، و نگهدارى آنها تا بانجام همه .\r\nو اما كردار ، نماز است و روزه و زكات و اخلاص .\r\nشمعون : به من خبر ده از نشانهء صادق ، و نشانهء مؤمن ، و نشانهء صابر ، و نشانهء تائب ، و نشانهء شاكر ، و نشانهء خاشع ، و نشانهء صالح ، و نشانهء ناصح ، و نشانهء موقن ، و نشانهء مخلص ، و نشانهء زاهد ، و نشانهء نيكوكار ، و نشانهء تقوى شعار ، و نشانهء متكلف ، و نشانهء ظالم ، و نشانهء خود نما ، و نشانهء منافق ، و نشانهء حسود ، و نشانهء اسراف كن ، و نشانهء غافل ، و نشانهء خائن ، و نشانهء تنبل ، و نشانهء كذاب ، و نشانهء فاسق .\r\nرسول خدا ( ص ) : نشانهء صادق چهار است : 1 - راستگوئى 2 - باور داشتن نويد و بيم خدا 3 - وفاء بعهد 4 - كنارگيرى از غدر ، و اما نشانهء مؤمن اينست كه مهر ورزد و بفهمد و آزرم دارد .\r\nو اما نشانهء صابر چهار است 1 - صبر بر بديها 2 - حزم به كارهاى خوب 3 - تواضع 4 - بردبارى .\r\nو اما نشانهء تائب چهار است : 1 - كردار محض رضاى خدا 2 - ترك باطل 3 - لزوم حق 4 - شوق به كار خير .\r\n","description":"","footnote":"","page_name":" 20 ","page_number":28},
  {"content":"\r\nو اما نشانه شاكر چهار است : 1 - شكر در برابر نعمتها 2 - صبر در برابر بلا 3 - قناعت بقسمت خدا 4 - ترك حمد و تعظيم جز خدا .\r\nو اما نشانه خاشع چهار است : 1 - حساب بردن از خدا در نهان و عيان 2 - ارتكاب خوبى 3 - انديشه رستاخيز 4 - مناجات با خدا .\r\nو اما نشانه صالح چهار است : 1 - دلش را پاك كند 2 - كردارش را خوب كند 3 - كسبش را خوب كند 4 - همه كارش را خوب كند .\r\nو اما نشانه ناصح چهار است : 1 - به حق قضاوت كند 2 - از خود به ديگران حق بدهد 3 - براى مردم پسندد هر چه بر خود پسندد 4 - بر احدى تجاوز نكند .\r\nو اما نشانهء موقن شش است : 1 - از روى حقيقت به خدا يقين دارد و به او بگرود 2 - يقين دارد مرگ حق است از آن در حذر باشد 3 - يقين دارد قيامت حق است از رسوائى بترسد 4 - يقين دارد بهشت حق است و شيفته آن باشد 5 - يقين دارد دوزخ حق است و كوشش وى براى نجات از آن پديدار باشد 6 - يقين دارد حساب حق است و خود را محاسبه مىكند .\r\nو اما نشانهء مخلص چهار است : 1 - دلش درست است 2 - اعضايش بىآزار است 3 - خيرش به ديگران رسد 4 - از بد كردن خوددار است .\r\nو اما نشانهء زاهد ده است : 1 - بحرامها بىرغبت است 2 - خوددار است 3 - واجبات پروردگار را برپا ميدارد 4 - اگر مملوك است فرمانبر خوبى است ، و اگر مالك است ملكدار خوبى است 5 - نژادپرست\r\n","description":"","footnote":"","page_name":" 21 ","page_number":29},
  {"content":"\r\nنيست 6 - كينه ور نيست 7 - خوبى كند در برابر آنكه به او بد كند 8 - سود رساند بدان كه زيانش رساند 9 - بگذرد از هر كه ستمش كند 10 - در اداى حق خدا تواضع كند .\r\nو اما نشانهء نيكوكار ده است : 1 - براى خدا دوست دارد 2 - براى خدا دشمن دارد 3 - براى خدا يار مىشود 4 - براى خدا جدا مىشود 5 - براى خدا خشم مىكند 6 - براى خدا خشنود مىشود 7 - براى خدا كار مىكند 8 - خدا جو است 9 - خدا ترس است در هراس و خوف ، پاك و بااخلاص ، شرمنده و مراقب 10 - براى خدا احسان مىكند .\r\nو اما نشانهء تقوى شش است : 1 - از خدا ميترسد 2 - از سختگيرى بر حذر است 3 و 4 شام و بام كند و گويا خدا را به چشم بيند 5 - دنيا را اهميت نميدهد 6 - هيچ چيز دنيا نزد او بزرگ نيست چون نهاد او زيبا است .\r\nو اما نشانهء متكلف چهار است : 1 - جدل بيهوده كند 2 - با بالا دستش بستيزد 3 - بدان چه نتواند رسيد دست يازد 4 - بدان چه نجاتش ندهد همت گمارد .\r\nو اما نشانهء ظالم چهار است : 1 - به بالا دست خود از نافرمانى ستم كند 2 - به زير دستش چيرگى كند 3 - با حق دشمنى كند 4 - ستم را آشكار كند .\r\nو اما نشانهء رياكار چهار است : 1 - پيش ديگران بعبادت خدا حريص است 2 - در تنهائى تنبل است 3 - در هر كارى ستايشجو است 4 - در ظاهرسازى ميكوشد .\r\nو اما نشانهء منافق چهار است : 1 - نهادش هرزه است 2 - زبان و دلش دوتا است 3 - گفتارش\r\n","description":"","footnote":"","page_name":" 22 ","page_number":30},
  {"content":"\r\nجز كردار است 4 - نهانش جز عيان او است ، واى بر منافق از آتش دوزخ .\r\nو اما نشانهء حسود چهار است : 1 - غيبت 2 - چاپلوسى 3 - سرزنش بمصيبت ( گويا يكى ساقط شده است ) .\r\nو اما نشانهء مسرف چهار است : 1 - باليدن بباطل 2 - خوراك آنچه در خور او نيست 3 - بىرغبتى به كار خير 4 - انكار هر كه سودش نرساند .\r\nو اما نشانهء غافل چهار است : 1 - كورى 2 - سهو 3 - لهو 4 - فراموشى .\r\nو اما نشانهء تنبل چهار است : 1 - سستى تا بكوتاهى كردن 2 - كوتاهى تا وانهادن 3 - وانهادن تا گناه كردن 4 - دلتنگ شدن از انجام وظيفه .\r\nو اما نشانهء كذاب چهار است : 1 - اگر گويد راست نگويد 2 - اگرش گويند باور نكند 3 - سخن چينى 4 - بهتان زدن .\r\nو اما نشانهء فاسق چهار است : 1 - بازيگرى 2 - ياوه سرائى 3 - تجاوز كردن 4 - بهتان زدن .\r\nو اما نشانهء خائن ( جائر خ ل ) چهار است : 1 - نافرمانى خداى رحمان 2 - آزار همسايگان 3 - بغض همگنان 4 - نزديكى بسركشى .\r\nشمعون : مرا شفا دادى و از كوريم بينا ساختى ، به من روشهائى آموز تا راهبر شوم بدانها .\r\nرسول خدا ( ص ) ، اى شمعون راستش تو دشمنانى دارى كه با تو بجنگند تا دينت را ببرند و اينان جن باشند و انس اما از انس مردمى باشند كه از آخرت نصيبى ندارند و بدان چه نزد خداست رغبتى ندارند\r\n","description":"","footnote":"","page_name":" 23 ","page_number":31},
  {"content":"\r\nهمانا همّ آنها اينست كه مردم را بكارشان سرزنش كنند و از آنان خرده گيرند ، و خود را سرزنش نكنند و از كردار خود بر حذر نباشند ، اگر بينند خوبى بر تو حسد برند و گويند خودنما است ، و اگر نگرند بدى گويند خيرى در او نيست .\r\nو اما دشمنان تو از جن شيطان و لشكر اويند و هر گاه نزد تو آيد و گويند پسرت مرد بگو همانا هر زنده آفريده شده تا بميرد پاره تنم ببهشت در آمد راستى كه مرا شاد مىكند . و هر گاه نزد تو آيد و گويد مالت از دست رفت بگو سپاس خدا را كه داد و گرفت و زكات را از من ساقط كرد و زكاتى بر من نيست .\r\nو هر گاه نزد تو آيد و گويد مردم به تو ستم كنند و تو ستم نكنى بگو همانا در قيامت مؤاخذه بر آنها است كه بمردم ستم كنند و بر نيكوكاران مؤاخذه نيست . و هر گاه نزد تو آيد و گويد چه اندازه احسان ميكنى و مقصودش اينست كه تو را خودبين كند بگو بدكارى من از نيكوكاريم بيش است . و هر گاه نزد تو آيد و گويد چه بسيار نماز ميخوانى بگو غفلت من از نمازم بيش است . و چون به تو گويد چه اندازه بمردم ميدهى بگو آنچه ميستانم از آنچه مىدهم بيشتر است و چون به تو گويد چه بسيار به تو ستم كنند بگو آنها كه ستمشان كنم بيشترند . و هر گاه نزد تو آيد و گويد چه اندازه كار ميكنى ؟ بگو : دير زمانيست نافرمانى كردم ؛ و هر گاه نزد تو آيد و گويد مىبنوش بگو گرد گناه نگردم ؛ و چون نزد تو آيد و گويد آيا دنيا را دوست ندارى ؟ بگو من آن را دوست ندارم كه ديگران را فريفته است .\r\nاى شمعون با نيكان در آميز و پيرو پيمبران باش : يعقوب و يوسف و داود ، راستى چون خداوند\r\n","description":"","footnote":"","page_name":" 24 ","page_number":32},
  {"content":"\r\nدرياى نشيب را آفريد به خود باليد و جوشيد و گفت چه چيز بر من چيره خواهد شد ؟ .\r\nپس زمين را آفريد و بر پشت آن گسترد و زبون شد ، سپس زمين بر خود باليد و گفت چه چيز بر من چيره شود ؟ خدا كوهها را آفريد و بر پشت آن واداشت كه ميخ بر آن باشند و بر خود نلرزد و زمين زبون شد و برقرار شد ، سپس كوهها بر زمين باليدند و سر بالا گرفتند و سرفرازى كردند و گفتند چه چيز بر من چيره شود ؟ خدا آهن را آفريد تا آن را بريد و زبون شد ، سپس آهن بر كوهها باليد و گفت چه چيز بر من چيره شود ؟ خدا آتش را آفريد و آهن را گداخت و آهن زبون شد ، سپس آتش شعله كشيد و غريد و بر خود باليد و گفت چه بر من چيره شود ؟ خدا آب را آفريد تا آن را خاموش كرد و زبون شد ، سپس آب بر خود باليد و موج زد و گفت چه چيز بر من چيره شود خدا باد را آفريد تا امواج آب را بجنبش آورد و آنچه در تك آن بود برآورد و از جريان آن جلوگيرى كرد آب هم زبون شد ، سپس باد بر خود باليد و گرد باد برانگيخت و گفت چه چيز بر من چيره شود ؟ خدا انسان را آفريد و ساختمان كرد و چاره جست در برابر باد و جز آن و باد زبون شد ، سپس انسان سر كشى كرد و گفت چه كس از من نيرومندتر است ؟ خدا مرگ را آفريد و او را مقهور ساخت و انسان زبون شد ، سپس مرگ بر خود باليد و خداى عز و جل به او فرمود بر خود مبال كه تو را در ميان دو گروه اهل بهشت و دوزخ سربرم و هرگزت زنده نكنم و او ترسيد ، سپس پيغمبر ( ص ) فرمود حلم بر خشم چيره است ، و رحمت بر سخط چيره است ، و صدقه خطاء را مغلوب سازد .\r\n","description":"","footnote":"","page_name":" 25 ","page_number":33},
  {"content":"\r\n\r\nوصيت آن حضرت صلى الله عليه و إله بمعاذ بن جبل هنگام فرستادن او بسوى يمن\r\nاى معاذ ( 1 ) قرآن خدا را بدانها بياموز ، آنان را با اخلاق خوب پرورش بده ، مردم را در مقام خودشان وادار چه نيك باشند و چه بد و امر خدا را در آنها اجراء كن ، در فرمان خدا و مال خدا از هيچ كس در هراس مباش زيرا اختيار با تو نيست و مال از آن تو نيست ، امانت آنها را كم يا بيش بدانها بپرداز ، بر تو باد نرمش و گذشت در غير مورد ترك حق كه نادان بگويد حق خدا را ترك نمودى ، از كارمندان خود در هر چه ميترسى دچار عيبى شوى پوزش طلب تا تو را معذور دارند ، شعارهاى دوران جاهليت را از ميان ببر مگر آنچه را اسلام زنده داشته است .\r\n\r\nامر اسلام را از خرد و كلان پديدار كن و بيشتر همتت به نماز باشد كه سر مسلما نيست پس از اعتراف بدين مردم به خدا و روز جزا ياد آورى كن و پندگوئى را دنباله كن كه آنها را بكردار خدائى نيرومند سازد ، سپس آموزگان در ميانشان پراكنده كن ، و آن خدا را بپرست كه بوى باز ميگردى ، و در راه خدا از هيچ سرزنش مترس .\r\nمن به تو سفارش كنم . بپرهيزگارى از خدا و راست گوئى و وفاء بپيمان و پرداخت امانت و ترك خيانت و نرم گوئى و ابتداى بسلام و حمايت همسايه و پناهنده ، و مهربانى با يتيم و خوشكردارى و كوتاه\r\n","description":"","footnote":"\r\n( 1 ) معاذ بن جبل از انصار است 18 ساله ايمان آورد و در بيعت عقبه با 70 تن از انصار شركت داشت و همه جا با رسول خدا ( ص ) بود و در سال دهم هجرت پيغمبر او را بيمن فرستاد و پياده او را با مهاجر و انصار بدرقه كرد و سفارشها به او فرمود كه فريقين آنها را نقل كرده‌اند .\r\n","page_name":" 26 ","page_number":34},
  {"content":"\r\nكردن آرزو ، و دوست داشتن ديگر سراى ، و هراس از حساب ، و چسبيدن بايمان ، و فهميدن قرآن و فرو - خوردن خشم ، و فروتنى .\r\nمبادا مسلمانى را دشنام بدهى يا از گنهكارى پيروى كنى يا امام عادلى را نافرمانى كنى يا راستگوئى را باور ندارى يا دروغزنى را باور دارى ، پروردگارت را نزد هر سنگ و درخت به ياد آور و براى هر گناه توبه اى تازه كن ، گناه نهان را با توبه نهان و عيان را با توبه عيان .\r\nاى معاذ اگر نميدانستم كه تا قيامت برخورد نداريم سفارش را كوتاه ميكردم ولى من ميدانم كه ما هرگز برخورد نكنيم ، سپس اى معاذ بدان كه محبوبترين شماها نزد من كسى است كه مرا به همان حالى برخورد كند كه در آن از من جدا شده است .\r\n\r\nو از سخنان آن حضرتست ( ص )\r\nبراى هر چيزى شرافتى است و راستى شرافت مجالس اينست كه رو به قبله باشد ، هر كه خواهد از همه مردم عزيزتر باشد بايد از خدا بپرهيزد ، هر كه خواهد نيرومندترين مردم باشد بايد بر خدا توكل كند و هر كه خواهد از همه توانگرتر باشد بايد بدان چه نزد خداست اعتمادش بيشتر باشد از آنچه خود دارد .\r\nسپس فرمود آيا شما را ببدترين مردم آگاه نكنم ؟ گفتند چرا يا رسول الله فرمود : آنكه تنها جاى كند ، و از واردان خود دريغ كند ، و بنده خود را تازيانه زند ، آيا ببدتر از اين شما را آگاه نكنم ؟ گفتند چرا يا رسول الله ، فرمود كسى كه از لغزش نگذرد و عذر نپذيرد ، باز هم فرمود آيا شما را ببدتر از اين\r\n","description":"","footnote":"","page_name":" 27 ","page_number":35},
  {"content":"\r\nهم آگاه نكنم ؟ گفتند چرا يا رسول الله فرمود : آنكه اميد بخيرش نيست و از شرش ايمنى نيست ، سپس فرمود شما را ببدتر از اين هم خبر ندهم ؟ گفتند : چرا يا رسول الله ؟ فرمود آنكه مردم را دشمن دارد و مردمش دشمن دارند .\r\nراستى عيسى ( ع ) در ميان بنى اسرائيل بسخنرانى ايستاد و فرمود : اى بنى اسرائيل نزد جهال سخن حكيمانه نگوئيد تا بدان ستم كرده باشيد ، و آن را از اهلش دريغ نداريد تا به آنان ستم كرده باشيد و با ظالم همانند نشويد تا فضل شما بيهوده گردد ، اى بنى اسرائيل كارها بر سه گونه باشند : كارى كه روشن است درستى آن دنبالش برويد . و كارى كه روشن است كه ناحق و گمراهى است از آن كناره كنيد . و كارى كه مورد اختلاف است ، آن را به خدا برگردانيد . آيا مردم شما را نشانه هائيست بنشانه‌هاى خود رجوع كنيد ، راستى شما را پايانيست بپايان خود برسيد .\r\nراستى مؤمن ميان دو هراس است عمرى كه گذشته و نميداند خدا با او چه مىكند ؟ و عمرى كه مانده و نميداند خدا برايش چه مقدر كرده است ، بايد بنده خدا از خود براى خودش توشه برگيرد و از دنيايش براى آخرت ذخيره كند ، از جوانى پيش از پير شدن و از زندگى پيش از مردن استفاده كند . سوگند بدان كه جانم بدست او است پس از مرگ جاى گله گزارى نيست و پس از دنيا خانه اى نيست جز بهشت يا دوزخ .\r\n\r\nمذاكره آن حضرت در باره دانش و خرد و نادانى\r\nفرمود : دانش آموزيد زيرا آموختنش حسنه است و مدارست آن تسبيح ، است و كاوش از آن جهاد و ياد دادنش به كسى كه آن را نميداند صدقه است ، و بخشش باهلش تقرب به خدا است ، زيرا كه آن وسيله\r\n","description":"","footnote":"","page_name":" 28 ","page_number":36},
  {"content":"\r\nدانستن حلال و حرام است و طالب خود را به راه بهشت ميكشاند و از هراس تنهائى ميرهاند در غربت هم صحبت است و رهنماى بر امور نهانست و سلاح در برابر دشمنان و زيور براى دوستان ، خداوند بخاطر آن مردمى را برآورد تا آنجا كه آنان را پيشوايان كار خوب كند و از آنان پيروى شود ، به كارهاى آنان در نگرند و از آثارشان برگيرند و فرشتگان شيفته دوستى آنان گردند زيرا دانش زندگى دلها و روشنى ديده‌ها است از كورى ، و نيروى تنها است از سستى ، و خدا دارنده آن را بمقام دوستان برساند ، و همنشينى نيكان را در دنيا و آخرت به او ببخشد .\r\nبدانش خداوند فرمان برده شود و پرستش گردد ، بدانش خداوند شناخته شود و يگانه باشد ، بدانش صله رحم شود ، و حلال و حرام شناخته گردند ، دانش پيشواى عقل است .\r\nخداوند خرد را بسعادتمندان دهد و از بدبختان دريغ دارد ، صفت دانشمند اينست كه در برابر كسى كه به او نادانى كند بردبارست و از كسى كه به او ستم كند گذشت دارد ، و براى زير دستش فروتن است و با زبر دست خود در جستجوى كار خوب رقابت دارد . و چون خواهد سخن گويد تدبر كند و اگر خوبست بگويد و سود برد و اگر بد است خاموش بماند و سالم بجهد ، و چون فتنه اى بر او رخ دهد به خدا پناه برد و دست و زبانش را نگهدارد ، و چون فضيلتى بيند آن را غنيمت شمارد ، شرم از او جدا نشود ، و آزمندى از او پديد نگردد ، اينها ده خصلت است كه خردمند بدانها شناخته شود .\r\nصفت نادان اينست كه با هر كه درآميزد به دو ستم كند ، و بر آنكه زير دستش است تجاوز كند ، و بر زبر دستش گردن فرازى كند ، سخنش بىفكر است ، اگر سخن كند گناهكار شود ، و اگر خاموش بماند غافل گردد ، و اگر فتنه اى بر او رخ دهد بدان بشتابد پس او را هلاك كند ، و اگر فضيلتى بيند رخ بتابد و كندى\r\n","description":"","footnote":"","page_name":" 29 ","page_number":37},
  {"content":"\r\nگيرد ، از گناهان ديرينش نترسد و در آينده عمرش از گناهان باز نايستد ، از نيكى سستى كند و در آن كند باشد ، و بدان كه از دستش رفته و ضايع شده اعتنا ندارد . اين ده خصلت است در وصف نادانى كه از عقل محروم است .\r\n\r\nيك موعظه\r\nمرا چيست ؟ كه مىبينم دوستى دنيا بر بسيارى از مردم چيره شده تا آنجا كه گويا در اين دنيا مرگ بر جز آنان نوشته است ، و گويا مسئول حق در اين دنيا ديگرانند و تا آنجا كه گزارش مردگان پيش از خود را به حساب مردمى مسافر ميگيرند كه به زودى نزد آنها برميگردند ، آنها را بگور ميكنند و ميراثشان را ميخوريد و خود در جاى آنها جاويد ميمانيد ؟ ! ! هيهات هيهات ، آيا آيندگان از گذشته‌ها پند نگيرند ؟ ! هر پندى كه در كتاب خدا است ناديده گرفته و بدست فراموشى سپردند ، و از سرانجام بد هر كار ناروا آسوده زيستند ، و از نزول هيچ آسيب و از بروز هيچ ناگوارى نهراسيدند .\r\nخوشا بر كسى كه ترس از خدايش از ترس مردم باز دارد ، خوشا بر كسى كه كسبش پاك است و نهادش خوب و آشكارش نيك و سرشتش درست است ، خوشا بر كسى كه ما زاد دارائيش را انفاق كند و از گفتار زيادى باز گيرد ، خوشا بر كسى كه براى خدا عز ذكره تواضع كند و از حلال دنيا هم كناره گير باشد بىآنكه از سنت من روى برگرداند و آنكه از خوبى و تازگى دنيا دست بدارد بىآنكه از روش من بسوى ديگر بگردد ( يعنى رياضتهاى نامشروع را مرتكب نشود مانند هندوها و دراويش ) و پس از من پيرو\r\n","description":"","footnote":"","page_name":" 30 ","page_number":38},
  {"content":"\r\nخاندانم باشد و با دينفهمان و اهل حكمت بياميزد و بمستمندان مهربانى كند ، خوشا بر آن مؤمنى كه از راه جز نافرمانى خدا مالى بدست آورد و در غير نافرمانى خدا خرج كند ، و آن را بمردم مستمند و بينوا برساند و از كسانى كه اهل سربزرگى و بر خود باليدن و شيفته به دنيا و بدعتگذار بر خلاف روش من هستند و بر خلاف روش من كار ميكنند بر كنار باشد ، خوشا بر كسى كه با مردم خوش رفتار است و بدانها كومككار است و شر خود را از آنها بگرداند .\r\n\r\nسخنرانى آن حضرت در حجة الوداع\r\nسپاس از آن خدا است ، او را سپاسگزاريم و از او يارى جوئيم و به او باز گرديم و به خدا از بديهاى خويش و بدكرداريهاى خود پناه بريم ، هر كه را خدا رهنمايد او را گمراه كنند نباشد و هر كه را خدا از راه بگرداند او رهبرى ندارد ، و گواهى دهم كه نيست شايسته پرستشى جز خدا ، يگانه است شريك ندارد ، و گواهم كه محمد بنده و رسول خدا است .\r\nبشما سفارش ميكنم اى بندگان خدا بتقوى از خدا و شما را در به كار بستن فرمانش تشويق ميكنم .\r\nو آنچه را خوبست از خداوند در آغاز ميجويم و از آن پس ميگويم :\r\nأيا مردم آنچه براى شما بيان ميكنم از من بشنويد ، راستى من نميدانم ، شايد ديگر سال در اين موقف شما را ديدار نكنم .\r\nأيا مردم ، راستى خون و آبروى شماها بر شما حرام است تا بپروردگار خود برسيد بمانند حرمت اين روز شما در اين شهر شما ، هلا آيا بامت رسانيدم ، بار خدايا گواه باش .\r\n","description":"","footnote":"","page_name":" 31 ","page_number":39},
  {"content":"\r\nهر كس سپرده اى دادند بايدش بسپارده آن بپردازد و براستى هر ربح پولى كه از دوران جاهليت بر عهده كسى باشد ملغى است ، و راستش نخست ربح پولى را كه در الغاء بدان آغاز كنم ربح پولهاى عباس ابن عبد المطلب است ، هر خونى كه از دوران جاهليت به گردن كسى مانده ملغى است ، راستى از نخست خونى كه بگذرم خون عامر بن ربيعه پسر حارث بن عبد المطلب است ( در بنى سعد دايه اى ميجست و هذيل او را كشتند ) .\r\nو راستى هر رسم و قانون دوران جاهليت ملغى است جز دربانى و خدمت خانه كعبه و سقايت حاج ، در قتل عمد قصاص است ، شبه عمد آنست كه با عصا و سنك كشته شود ( بىقصد كشتن ) و در آن صد شتر ديه است و هر كه فزون خواهد بجاهليت گرويده است .\r\nأيا مردم ، شيطان نوميد است كه در اين سرزمين شما پرستيده شود و همان خشنود است كه در جز پرستش از كارهاى خرد خود او را فرمان بريد .\r\nأيا مردم پس انداختن حج از ماه ذيحجه فزون بكفر است و آنان كه كافرند بدان گمراهى كنند و در سالى آن را روا دانند و در سالى ناروا ، تا شماره ماههائى را كه خدا حرام كرده برابر سازند ، و راستى كه زمانه چرخيده تا بدان وضع رسيده كه در آن روز خداوند آسمانها و زمين را آفريده ( و حج در ذيحجه انجام شده ) راستى شماره ماهها نزد خدا دوازده باشند در كتاب خدا و در روزى كه آسمانها و زمين را آفريد ، چهار آنها حرام است سه دنبال هم ( ذى قعده ، ذيحجه ، محرم ) و يكى تنها است و آن رجب است ميان ماه جمادى و شعبان . آيا من بامت رسانيدم ، بار خدايا تو گواه باش .\r\nأيا مردم راستى كه زنان شما بر شما حقى دارند و شما هم بر آنها حقى داريد حق شما بر آنها اينست\r\n","description":"","footnote":"","page_name":" 32 ","page_number":40},
  {"content":"\r\nكه كسى را همبستر خود كه از آن شما است ننمايند ، و كسى را كه بد داريد در خانه شما راه ندهند جز به اجازه خود شما ، و هرزگى نكنند و اگر اين كار را كردند خدا بشما اجازه داده كه بر آنها سخت گيريد و بستر آنها را ترك كنيد و آنها را بزنيد نه به اندازه اى كه سخت و آزار دهنده باشد ( يعنى زخمى يا ديگر گونى رنگ بشره پديد آيد ) و هر گاه باز ايستادند و شما را اطاعت كردند بر شما است كه خوراك و پوشاك آنها را بدهيد به اندازه متعارف ، شما آنها را بعنوان سپرده خدا بر گرفتيد و به حكم كتاب خدا بر خود حلال كرديد در باره زنان از خدا بترسيد و در باره آنها خوب رفتار كنيد .\r\nأيا مردم همانا همه مؤمنان برادرند ، مال برادر مؤمن بر او روا نيست مگر با دلخوشى او ، آيا بامت رساندم ؟ بار خدايا تو گواه باش . شما راه ارتجاع بكفر در پيش نگيريد تا يك ديگر را بكشيد زيرا من در ميان شما بيادگار گذاشتم آنچه را كه اگر بدان بگرويد هرگز گمراه نشويد و آن كتاب خداست و و عترت من ، خاندان خود من است . آيا بامت رسانيدم ؟ بار خدايا گواه باش .\r\nأيا مردم راستى كه پروردگار شما يكى است ، و پدر شما يكى ، همه شماها از آدم هستيد و آدم از خاك است و گراميترين شماها نزد خدا با تقواترين شماها است ، هيچ عربى را بر هيچ عجمى برترى نيست جز بتقوى . حالا آيا تبليغ كردم ؟ همه گفتند آرى فرمود حاضر بغائب برساند .\r\nأيا مردم راستى خداوند بهر وارثى بخشى از ميراث داده و وصيت در بيش از ثلث مال بر هيچ وارثى تنفيذ نشود . فرزند از آن فراش است و بهره زناكار سنك است ، هر كه خود را بجز پدر خويش بندد و وابسته جز آقاى خود معرفى كند بر او باد لعنت خدا و فرشته‌ها و همه مردم ، و نپذيرد خدا از او توبه و عوضى ، بر شما باد درود و رحمت خداوند .\r\n","description":"","footnote":"","page_name":" 33 ","page_number":41},
  {"content":"\r\n\r\nآنچه در مختصر اين معانى از آن حضرت روايت شده است\r\n1 - فرمود ( ص ) : مرگ براى پندآموزى بس است ، و پرهيزكارى براى توانگرى بس است ، و عبادت براى سرگرمى و كار بس است ، و رستاخيز يگانه آينده است و خدا تنها جزا بخش .\r\n2 - فرمود دو خصلتند كه هيچ كردار خوبى برتر از آنها نيست ايمان به خدا ، و نفع رساندن ببندگان خدا ، و دو خصلتند كه هيچ بدكردارى روى آنها نيست شرك به خدا ، و زيان ببندگان خدا .\r\n3 - مردى به دو گفت به من سفارشى كن كه خدا سودم بخشد بدان فرمود : بيشتر ياد مرگ كن تا تو را از دنيا برهاند بشكر اندر باش كه نعمتت بفزايد ، و هر چه توانى دعا كن كه ندانى كى برايت باجابت رسد ، مبادا تجاوز كنى كه خدا حكم فرمود هر كه مورد تجاوز شود خدايش يارى دهد ، فرمود : آيا مردم همانا تجاوز و ستم شما بر خود شما است ، مبادا نيرنگ ببازى كه خدا حكم فرمود نيرنگ بد جز بر اهلش نچرخد .\r\n4 - فرمود : همانا آزمند فرمانروائى شويد و افسوس و پشيمانى خوريد ، وه چه خوب دايه ايست و چه بد شير پرورده اى .\r\n5 - فرمود : هرگز مردمى رستگار نشوند كه امر اجتماع خود را بزنى وانهند .\r\n6 - به آن حضرت ( ص ) عرض شد كدام ياران بهترند ؟ فرمود : آنكه چون يادآور شوى ياريت كند و چون بفراموشى در شوى يادآوريت كند . عرض شد بدتر مردم كيست ؟ فرمود دانشمندانى كه فاسد شوند .\r\n","description":"","footnote":"","page_name":" 34 ","page_number":42},
  {"content":"\r\n7 - فرمود : پروردگارم مرا به نه چيز سفارش كرده است باخلاص در نهان و عيان ، و به عدالت در پسند و ناپسند ، و بميانه روى در بينوائى و توانگرى ، و باينكه درگذرم از آنكه ستمم كرده ، و بدهم بدان كه از من دريغ داشته ، و پيوندم با آنكه از من بريده ، و باينكه خموشيم انديشه كردن باشد ، و گويائيم ذكر ، و نگريستنم عبرتگيرى .\r\n8 - فرمود : دانش را در بند نگارش كشيد\r\n9 - فرمود : هر گاه تبهكار قومى آقاى آنان گردد ، و پيشواى قومى زبونتر آنها گردد ، و مرد تبهكار را گرامى دارند بايد چشم به راه بلا بود .\r\n10 - فرمود : شتاب در راه رفتن ارزش مؤمن را ببرد .\r\n11 - دزد زده پيوسته در تهمت زدن بيگناهان باشد تا جرمش از دزد بزرگتر گردد .\r\n12 - فرمود : راستى خدا دوست دارد آنكه در پرداخت حقش سخاوتمند باشد .\r\n13 - فرمود : هر گاه فرمانگذاران شما نيكان شما باشند ، و توانگرانتان سخاوتمندان شما ، و هر كارتان با شوراى همه شما باشد روى زمين برايتان بهتر است از درونش . و هر گاه فرمانگذاران بدان شما باشند ، و توانگرانتان بخيلهاى شما ، و كارهاى شما بدست زنانتان افتد بهتر است كه شما هم به زير خاك باشيد .\r\n14 - فرمود : هر كه شام و بام كند و سه چيز را دارا باشد نعمت دنيا بر او تمام است هر كه در بام و شامش تندرست باشد و آسوده خاطر و خوراك يك روز را دارد ، و اگر چهارمين نعمت را داشته باشد نعمت دنيا\r\n","description":"","footnote":"","page_name":" 35 ","page_number":43},
  {"content":"\r\nو آن سرا را دارد و آن ايمانست .\r\n15 - فرمود : رحم كنيد بر عزيزى كه خوار شده و توانگرى كه ندار شده و دانشمندى كه گرفتار نادانست .\r\n16 - فرمود : در دو صفت بيشتر مردم فريب خورده باشند تندرستى و آسودگى ( يعنى به آنها توجه ندارند )\r\n17 - فرمود : دلها در بند دوستى آن كسند كه نيكى به آنها كرده و دشمنى آنكه بدى بدانها كرده است\r\n18 - فرمود : ما گروه پيمبران مأموريم كه با مردم به اندازه خردشان سخن كنيم .\r\n19 - فرمود : ملعونست كسى كه رنج خود بر مردم اندازد .\r\n20 - فرمود : عبادت هفت جزء است و برتر همه كسب حلال است .\r\n21 - فرمود : راستى خدا به زور فرمانبردارى نشود و مغلوب نافرمانى هم نيست و از سرپرستى بنده‌ها دست نكشيده ولى او است توانائى بخش هر چه بنده‌ها را بر آن توانا كرده و او است مالك هر ملكى كه بدانها داده ، راستى اگر همه بنده‌ها پيوسته در طاعت خدا باشند مانعى و جلوگيرى ندارد و اگر گرد نافرمانى گردند و خدا خواهد ميان آنها و نافرمانى حائل شود تواند كرد و چنين نيست كه هر كه تواند ميان تو و كردار تو حايل شود و اين كار را نكرد و او كار خود را انجام داد او باشد كه وى را در آن كار در آورده باشد ( زيرا قدرت بر منع مايه اسناد فعل نشود ) .\r\n22 - فرمود : هنگامى كه پسرش ابراهيم جان ميداد : اگر نبود كه در گذشته پيش فرستاده بجا مانده است و آخر به اول ميرسد ما بر تو غمنده بوديم اى ابراهيم ، سپس چشمش اشكين شد و فرمود ( ص ) ديده اشك ميريزد و دل غمنده مىشود و ما نگوئيم جز آنچه پسند خدا است و راستى كه اى ابراهيم ماها به تو غمناكيم .\r\n","description":"","footnote":"","page_name":" 36 ","page_number":44},
  {"content":"\r\n23 - فرمود : زيبائى در زبانست .\r\n24 - فرمود : دانش را از مردم نربايند ولى دانشمندان ربوده شوند تا گاهى كك دانشمندى نماند و مردم سروران نادانى بگيرند ، فتوى خواهند و آنان ندانسته فتوى دهند و گمراه باشند و گمراه كنند .\r\n25 - فرمود : بهترين جهاد امتم انتظار فرج است .\r\n26 - فرمود : مردانگى ما خاندان گذشت از كسى است كه بما ستم كند ، و عطا بخشى به آن كه از ما دريغ كند .\r\n27 - فرمود : رشك آورترين دوستانم از امتم نزد من مرديست سبكبار بهره مند از نماز كه در نهان خوب پروردگارش را بپرستد ، و در ميان مردم گمنام باشد ، و روزيش به اندازه گذرانست و بر آن شكيبا بماند ، و بميرد ارثش اندك باشد و گريه كنانش اندك .\r\n28 - فرمود : بمؤمن رنج و دردى نرسد و نه غمى گرچه ملال خاطرى باشد جز اينكه خداوند بدان گناهانش را جبران كند .\r\n29 - فرمود : هر كه هر چه خواهد بخورد و هر چه خواهد بپوشد و هر چه خواهد سوار شود خدا به او نظر لطف نكند تا بمرگ اندر شود يا آن را وانهد و توبه كند .\r\n30 - فرمود : مؤمن بمانند يك خوشه گندم باشد كه يك بار به خاك افتد و يك بار برپا ايستد و كافر چون درختى سخت پيوسته بر پا است و شعور ندارد ( كه سر به حق فرود آورد ) .\r\n31 - از وى پرسش شد كدام مردم در دنيا در بلاى سختتر باشند ؟ در پاسخ فرمود : پيمبران\r\n","description":"","footnote":"","page_name":" 37 ","page_number":45},
  {"content":"\r\nو سپس ماننده تران و شبيه تران به حق و پس ماننده تران ، مؤمن هم به اندازه ايمانش بلا ميكشد و خوش كرداريش . هر كه ايمانش درست و كردارش خوبست بلايش سخت است و هر كه ايمانش پست و كردارش سست است بلايش اندك است .\r\n32 - فرمود : اگر دنيا اگر نزد خدا برابر بال پشه اى بود چيزى بكافر و منافق نميداد .\r\n33 - فرمود : دنيا دست بدست ميگردد آنچه اش از آن تو است با هر ناتوانيت بدستت آيد و آنچه اش بر زيان تو است بنيرويت نتوانى از آن دفاع كرد ، هر كه اميد از آنچه از دست رفته ببرد تنش در آسايش است و هر كه بدان چه خدايش قسمت كرده خشنود است چشمش روشن است .\r\n34 - فرمود : راستش اينست كه به خدا هيچ كارى نيست كه شما را بدوزخ نزديك كند جز اينكه من شما را بدان آگاه كردم و از آنتان بازداشتم ، و هيچ كارى نيست كه شما را ببهشت نزديك كند جز آنكه شما را بدان آگاه كردم و بدان فرمان دادم زيرا روح الامين در خاطر من انداخت كه هرگز جا ندارى نميرد تا همه روزى مقدر خود را دريافت كند .\r\nدر طلب روزى آرام باشيد و دير رسيدن روزى شما را واندارد كه آنچه نزد خدا براى شما است از راه نافرمانيها بجوئيد ( و كسب حرام كنيد ) زيرا آنچه نزد خدا است جز بطاعتش بدست نيايد .\r\n35 - فرمود : خدا دو آواز را بد دارد : شيون كردن هنگام مصيبت ، و نى نواختن هنگام خوشى و نعمت .\r\n36 - فرمود : نشانه خشنودى خدا از خلقش ارزانى نرخهاشان و دادگرى سلطان است و نشانه خشم خدا به خلقش جور سلطانشان و گرانى نرخهاشانست .\r\n","description":"","footnote":"","page_name":" 38 ","page_number":46},
  {"content":"\r\n37 - فرمود : چهارند كه در هر كه باشند در نور اعظم خدا است آنكه عصمت كارش شهادت بيگانگى خدا و رسالت من است و آنكه چون مصيبتى به دو رسد گويد * ( إِنَّا لِلَّه وَإِنَّا إِلَيْه راجِعُونَ ) * و آنكه چون خوبى به او رسد گويد الحمد لله و آنكه چون بخطا افتد گويد استغفر الله و اتوب اليه .\r\n38 - فرمود : بهر كه چهار چيز دادند از چهار ديگرش دريغ نكنند هر كه آمرزشجوئى داده شد از آمرزش دريغ نشود ، و بهر كه شكر داده شد از فزونى نعمت دريغ نشود ، و بهر كه توبه داده شد از پذيرش دريغ نشود ، و بهر كه دعا داده شد از اجابت دريغ نشود .\r\n39 - فرمود : دانش گنجينه‌ها است و كليدهايش پرسش است بپرسيد خدايتان رحمت كناد زيرا چهار كس أجر و مزد دارند ، پرسش كن و سخنگو و شنونده و دوستدارشان .\r\n40 - فرمود : از دانشمندان بپرسيد و با حكماء مخاطبه كنيد و با فقراء همنشين شويد .\r\n41 - فرمود : فضل علم نزد من از فضل عبادت محبوبتر است ، و برترين دين شما ورع است .\r\n42 - فرمود : هر كه ندانسته بمردم فتوى دهد فرشته‌هاى آسمان و زمين لعنتش كنند .\r\n43 - فرمود : راستى بلاى بزرگتر را پاداش بزرگتريست هر گاه خدا بنده اى را دوست دارد بلايش دهد هر كه از دل خشنود است نزد خدا خشنودى دارد و هر كه خشمگين است از آتش خشم است .\r\n44 - مردى نزد آن حضرت ( ص ) آمد و گفت يا رسول الله مرا اندرز ده فرمود : هيچ به خدا شرك ميار و اگر چه به آتش بسوزى و اگر چه شكنجه شوى مگر اينكه دلت از ايمان آرام و آسوده باشد ، پدر و\r\n","description":"","footnote":"","page_name":" 39 ","page_number":47},
  {"content":"\r\nمادرت را اطاعت كن چه زنده باشند يا مرده به آنها نيكى كن و اگر به تو فرمان دادند تا دست از خانواده و مالت بردارى عمل كن زيرا كه اين از ايمانست . نماز واجبه را عمدا وامگذار زيرا هر كه يك نماز واجب را عمدا وانهد از پناه خدا بر كنار است ، مبادا مىنوشى يا هر مستكننده اى ديگر را زيرا اين هر دو كليد هر شرى باشند .\r\n45 - مردى از بنى تميم نزد او آمد و گفت اى محمد مردم را بچه ميخوانى ؟ رسول خدا ( ص ) در پاسخش فرمود : بسوى خدا ميخوانم با دلى بينا من و هر كه مرا پيروى كرده است من بسوى كسى دعوت ميكنم كه چون زيانى به تو رسد و او را بخوانى از تو بزدايد و اگرش يارى بجوئى و گرفتار باشى تو را يارى دهد و اگرش درخواست كنى و تو ندار باشى توانگرت سازد ، باز آن مرد گفت اى محمد به من اندرز ده ، فرمود : خشم مكن ، گفت : بيفزا فرمود : براى مردم بپسند آنچه براى خود پسندى گفت :\r\nبرايم بيفزا فرمود : بمردم دشنام مده تا دشمن تو شوند . گفت : برايم بيفزا فرمود . احسان را از اهلش دريغ مدار . گفت : برايم بيفزا فرمود : مردم را دوست بدار تا دوستت بدارند و با برادر خود بچهره اى گشاده برخورد كن و تنك خلقى مكن تا تنك خلقى تو را از آن سراى و اين سراى باز دارد ، و تا نيمه ساق پا جامه بيفكن و مبادا تنبان و پيراهن خود را دراز دارى كه به زمين كشد زيرا اين كار نشانه تكبر است و خداوند متكبر را دوست نميدارد .\r\n46 - فرمود : راستى خدا دشمن دارد پيره مرد زناكار و توانگر ستمكار و بينواى تكبر شعار و گداى پر اصرار را ، و ناديده گيرد مزد بخشنده منتگذار را و دشمن دارد خوشگذران بىپرواى دروغ زن را .\r\n47 - فرمود : هر كه خود را بدرويشى زند نيازمند گردد .\r\n","description":"","footnote":"","page_name":" 40 ","page_number":48},
  {"content":"\r\n48 - فرمود : سازش با مردم نيمى از ايمانست و نرمش با آنان نيمى از زندگى و خوشى است .\r\n49 - فرمود : سر خردمندى پس از ايمان به خدا سازش با مردم است تا آنجا كه ترك حقى نباشد و از خوشبختى مرد است كه ريش او سبك باشد .\r\n50 - فرمود : من پس از قدغن شدن از بتپرستى از چيزى قدغن نشدم بمانند ستيزه كردن با مردان .\r\n51 - فرمود : از ما نيست آنكه بمسلمانى دغلى كند يا زيان رساند و يا نيرنگش زند .\r\n52 - ايستاد در مسجد خيف و فرمود : خدا تر و تازه و با بهجت كند ( يارى كند ) بنده اى را كه گفتار مرا بشنود و به ياد سپارد و برساند بهر كه نشنيده بسا رساننده فقه به كسى كه از وى افقه است و بسا رساننده فقه كه خود فقيه و با فهم نيست ، سه چيز است كه دل هيچ مسلمانى در آنها دغلى ندارد اخلاص در عمل براى خدا و خيرخواهى براى پيشوايان مسلمانان و لزوم جماعت آنان ، همهء مؤمنان برادرند و خونشان برابر است و همه آنان برابر ديگران همدست باشند و بكوشند در وفاى بعهد امانى كه كمترين فرد آنها بسته است .\r\n53 - فرمود : هر گاه مسلمانى با ذمى خريد و فروش كند بگويد بار خدايا به من خير بده بر او و هر گاه با مسلمانى خريد و فروش كند بگويد بار خدايا به من و او خير بده .\r\n54 - فرمود : خدا رحمت كند بنده اى را كه خوش گويد و بهره برد يا خموش باشد و سالم ماند .\r\n55 - فرمود : سه تا در هر كه باشند خصال ايمان او كامل است آنكه خشنودى او بباطلش نكشاند و هر گاه خشم كند خشمش از حق بدر نبرد ، و هر گاه نيرو يافت بدان چه حقش نيست دست نيازد .\r\n","description":"","footnote":"","page_name":" 41 ","page_number":49},
  {"content":"\r\n56 - فرمود : هر كه بناحق بمرزى هم رسد از تجاوزكننده‌ها است ( يعنى حق مخصوص او دون مرز است و مرز ميان او و هم مرزش مشترك است ) .\r\n57 - فرمود : تلاوت قرآن در حال نماز بهتر است از تلاوت قرآن در غير نماز ( شيوه مسلمانان اول بوده كه در حال نماز نافله تمرين درس و حفظ قرآن ميكردند و حكمت نافله همين بوده و به همين جهت هم بايد فرادى خوانده شود تا حواس جمع باشد ) ذكر خدا از صدقه بهتر است و صدقه از روزه بهتر است و روزه كار خوبى است سپس فرمود گفتارى نباشد جز با كردار و گفتار و كردارى نباشند جز باپندار و گفتار و كردار و پندارى نباشند جز با درست بودن روش ( مقرر دينى ) .\r\n58 - فرمود : آرامش از خدا است و شتابزدگى از شيطانست .\r\n59 - فرمود : راستى هر كه دانش آموزد تا با نابخردان در افتد و يا بدانشمندان ببالد و يا مردم را به خود متوجه سازد تا او را بزرگ شمارند جايگاهش در دوزخ باد زيرا سرورى نشايد جز براى خدا و اهلش و هر كه خود را در وضعى نهد كه جز وضعى باشد كه خدايش مقرر داشته خداوندش دشمن بدارد و هر كه مردم را به خود بخواند و گويد من سرور شمايم و چنان نباشد خدا به او نظر نكند تا از آنچه گفته برگردد و بدرگاه خدا توبه كند از آنچه ادعا كرده است .\r\n60 - فرمود : عيسى بن مريم بحواريين خود فرمود : خود را دوست خدا كنيد و به او نزديك شويد .\r\nگفتند : يا روح الله بچه وسيله خود را دوست خدا كنيم ، و به او نزديك شويم ؟ فرمود : بوسيله دشمن داشتن مردم نافرمان و گنه كار ، و خشنودى خدا با خشم آنان بجوئيد گفتند : يا روح الله در اين صورت با چه كسى همنشين باشيم ؟ فرمود با آنكه ديدنش شما را به ياد خدا اندازد و گفته اش بكردار شما بيفزايد و كردارش\r\n","description":"","footnote":"","page_name":" 42 ","page_number":50},
  {"content":"\r\nشما را بديگر سراى تشويق كند .\r\n61 - فرمود : بيگانه ترين شما از من بخيل و بدزبان تند است .\r\n62 - فرمود : بدخلقى شؤم است .\r\n63 - فرمود : چون ديديد مردى در باره آنچه گويد و به دو گويند بيباك است راستش كه از زنا يا از شيطانست .\r\n64 - فرمود : راستى خدا بهشت را بر هر هرزه و بد زبان و كم حيا كه باك ندارد چه گويد و چه گويندش حرام كرده هلا راستش اينست كه اگر نژادش برسى او را نيابى جز از زناكار يا از شرك شيطان عرض شد يا رسول الله در ميان مردم شيطان هم هست ؟ فرمود : آرى آيا قول خدا را نخوانده اى ( 66 - الاسراء ) شريك شو با آنان در دارائى و فرزندان .\r\n65 - فرمود : بهر كه سود رسانى سودت رساند و هر كه صبر براى ناگواريهاى روزگار آماده نكند درمانده گردد و هر كه از مردم بچيند از او مىچينند و هر كه هم آنها را وانهد دست از او برندارند ، عرض شد يا رسول الله پس چه كنيم ؟ فرمود از آبروى يا كالاى خود به آنها وام بده براى روز نيازمنديت .\r\n66 - فرمود : من شما را ببهترين اخلاق در اين سراى و آن سراى رهنمائى نكنم ؟ بپيوندى با كسى كه از تو ببرد و ببخشى به كسى كه از تو دريغ دارد و بگذرى از كسى كه به تو ستم كرده .\r\n67 - روزى بيرون رفت و مردمى سنگى را ميپرانيدند ، فرمود پهلوانتر شماها كسى است كه هنگام خشم خوددار باشد و وزنه بردارتر شما كسى كه پس از توانائى درگذرد .\r\n","description":"","footnote":"","page_name":" 43 ","page_number":51},
  {"content":"\r\n68 - فرمود : خدا فرموده است اين كيشى است كه براى خود پسنديده‌ام و آن را نشايد جز سخاوتمندى و حسن خلق شما تا همصحبت آنيد به اين دو گراميش داريد .\r\n69 - فرمود : برترين شما در ديانت خوشخلقترين شماها است .\r\n70 - فرمود : حسن خلق صاحبش را بپايه روزه دار و شب زنده دار مىرساند ، به او عرض شد بهترين عطاى ببنده چيست ؟ فرمود خوش خلقى است .\r\n71 - فرمود : خوش خلقى دوستى را پايدار كند .\r\n72 - فرمود : خوشروئى كينه را ببرد .\r\n73 - فرمود : بهترين شماها ، خوشخلقترين شماهايند آنان كه الفت گيرند و الفت پذيرند .\r\n74 - فرمود : دستها سه‌اند : سؤال كن و دهنده و ممسك و بهترين دستها دهنده است .\r\n75 - فرمود : شرم دو تا است شرم خردمندى و شرم بيخردى ، شرم خردمندى از دانش است و شرم بىخردى از نادانى .\r\n76 - فرمود : هر كه سرپوش شرم را بدور افكند غيبت ندارد .\r\n77 - فرمود : هر كه به خدا و روز جزا عقيده دارد بايد بوعده خود وفا كند .\r\n78 - فرمود : امانتدارى روزى مىآورد و خيانتكارى فقر و ندارى .\r\n79 - فرمود : نگاه دوستانه فرزند به پدر و مادر خود عبادتست .\r\n","description":"","footnote":"","page_name":" 44 ","page_number":52},
  {"content":"\r\n80 - فرمود : بلاى سخت اينست كه مردى را دست بسته پيش دارند و گردنش را بزنند و اسير در بند دشمن و مرديكه بيگانه را روى شكم زن خود بيند .\r\n81 - فرمود : دانش همسر مؤمن است و بردبارى وزيرش و خرد رهنمايش و شكيبائى فرمانده قشونش و نرمش پدرش و نيكى برادرش . نژاد از آدم ( ع ) دارد و خاندان از تقوى و مردانگى در صلاح مال است .\r\n82 - مردى شير و عسل آورد تا بنوشد ، فرمود : دو نوشابه است يكى از ديگرى كفايت كند من آن را نخورم حرام هم نكنم ولى براى خدا تواضع ميكنم زيرا هر كه براى خدا تواضع كند خدايش بالا برد و هر كه تكبر كند خدايش پست سازد و هر كه در زندگى ميانه روى كند خدايش روزى دهد و هر كه زياده روى كند خدايش بىنصيب سازد و هر كه بسيار ياد خدا كند خدايش جزا دهد .\r\n83 - فرمود : نزديكتر شماها به من فردا در موقف قيامت راستگوتر شماها و امانت پردازتر و باوفاتر و خوشخلقتر و نزديكتر شماها است با مردم .\r\n84 - فرمود : چون نابكار مدح شود عرش خدا بلرزد و پروردگار خشم كند .\r\n85 - فرمود در پاسخ مردى كه به او گفت حزم چيست : مشورت كنى با مرد صاحب نظرى و از او اطاعت كنى .\r\n86 - يك روزى فرمود : أيا مردم رقوب در نزد شماها چيست و كيست ؟ گفتند مرديكه بميرد و فرزندى بجا نگذارد . فرمود : بلكه رقوب به حق معناى خود مرديست كه بميرد و از فرزندان خود احدى را پيش مرگ خود نكرده باشد كه نزد خدا به حساب آورده باشد و اگر چه فرزندان بسيارى پس از خود\r\n","description":"","footnote":"","page_name":" 45 ","page_number":53},
  {"content":"\r\nداشته باشد ، سپس فرمود صعلوك در ميان شما كيست ؟ گفتند آن مردى كه مال ندارد ، فرمود ( ص ) : بلكه صعلوك بمعنى واقعى خود كسى است كه از مالش چيزى پيش نداشته تا نزد خداوند ذخيره او باشد و گر چه پس از او مال بسيارى بماند ، سپس فرمود صرعه در ميان شما چيست ؟ گفتند آن مرد سخت و توانا كه پهلويش به خاك نهاده نشود ، فرمود : صرعه در حق معنايش مرديست كه شيطان مشت بدلش كوبد و سخت بخشم آيد و خونش بجوشد سپس ياد خدا كند و با بردبارى خود خشم خود را به خاك افكند .\r\n87 - فرمود : هر كه ندانسته كار كند آنچه تباه كند بيش از آنست كه درست كند .\r\n88 - فرمود : نشستن در مسجد بانتظار نماز عبادت است تا حدثى نكند گفتند يا رسول الله چه حدثى كند فرمود تا از مسلمانى بد نگويد .\r\n89 - فرمود : روزه دار در عبادت است و لو اينكه در رختخواب خويش خواب باشد مادامى كه غيبت مسلمانى نكند .\r\n90 - فرمود : هر كه هرزگى را فاش سازد همچو مرتكب آنست و هر كه مؤمنى را به چيزى سرزنش كند نميرد تا مرتكب آن شود .\r\n91 - فرمود : سه كسند كه اگر چه ستمشان نكنى ستمت كنند : پستها و زنت و خادمت ، منظور اينست كه اين سه طايفه به حق خود راضى نيستند و طبعا مايل تجاوز و تعدى از حدود خود ميباشند . مراد اين نيست كه ستم بر آنها جائز باشد بلكه ناچار بايد با ايشان مدارا نمود و به اندازه مشروع سختگيرى نمود تا بر انسان مسلط نشوند .\r\n92 - فرمود : چهار چيز از نشانه‌هاى شقاوتند : خشكى چشم و سختى دل و شدت حرص در طلب دنيا و اصرار بر گناه .\r\n","description":"","footnote":"","page_name":" 46 ","page_number":54},
  {"content":"\r\n93 - مردى گفت به من سفارش كن فرمود ، خشم مكن ، باز درخواست كرد فرمود خشم مكن سپس فرمود پهلوانى به زمين زدن حريف نيست همانا پهلوان كسى است كه هنگام خشم خوددار باشد .\r\n94 - فرمود : كاملتر مؤمنان در ايمان خوشخلقترين آنانست .\r\n95 - فرمود : نرمش در چيزى نباشد جز آنكه زيورش گردد و بدخلقى و سختى در چيزى نباشد جز آنكه زشتش كند .\r\n96 - فرمود : پوشيدن جامه توانگرى را آشكار كند و احسان بخدمتكار دشمن را سركوب سازد .\r\n97 - فرمود : فرمان دارم بسازش با مردم چونان كه فرمان دارم بتبليغ رسالت .\r\n98 - فرمود : بهر كار خود از نهانكارى يارى جوئيد زيرا هر صاحب نعمتى را حسدش برند .\r\n99 - فرمود : ايمان دو نيم است نيمى صبر است و نيمى شكر .\r\n100 - فرمود : خوش پيمانى از ايمانست .\r\n101 - فرمود : خوردن در بازار پستى است .\r\n102 - فرمود : همه نيازها بدرگاه خدا است با اسبابش از ته دل آنها را از خدا بخواهيد پس هر كه آنها را بشما داد بگيريدشان از طرف خداوند با شكيبائى .\r\n103 - فرمود : شگفتا بر مؤمن خداوند هيچ قضائى بر او اجراء نكند جز اينكه خير او باشد شادش كند يا بدش آيد . اگرش بلا دهد كفاره گناهش باشد و اگرش عطا دهد و گراميش دارد به او بخشش كرده .\r\n","description":"","footnote":"","page_name":" 47 ","page_number":55},
  {"content":"\r\n104 - فرمود : هر كه بام و شام كند و هم بزرگترش ديگر سراى باشد خداوند دلش را توانگر سازد و كار او را فراهم آورد و از دنيا نرود تا همه روزى خود را دريافت كند و هر كه بام و شام كند هم بزرگترش همان دنيا باشد خدا او را به فقر معاينه گرفتار كند و كارش را پريشان سازد و از دنيا هم جز همان كه قسمت مقدر او است بدست نياورد .\r\n105 - فرمود : به مردى كه از معنى جماعت امتش از او پرسش كرده بود ، در پاسخ وى : جماعت امت من اهل حقند و گر چه شماره آنان اندك باشد .\r\n106 - فرمود : خدا بهر كه وعده ثواب بر كارى داده بدان وفا كند و بهر كه تهديد كيفر بر كارى كرده اختيار عفو دارد .\r\n107 - فرمود : بشما خبر ندهم از آن كسانى كه در اخلاق به من مانندترند ؟ گفتند : چرا يا رسول الله فرمود : خوشخلقترين شماها و بردبارترين و در باره خويشان خود نيكوكارترين و آنها كه در خشنودى و خشم بيشتر عدل و انصاف را از طرف خود رعايت ميكنند .\r\n108 - فرمود آنكه بخورد و شكر كند برتر است از روزه دار خموش .\r\n109 - فرمود : دوستى مؤمن با مؤمن براى رضاى خدا از بزرگترين پره‌هاى ايمانست و هر كه براى خدا دوست دارد و براى خدا دشمن دارد و براى خدا عطا كند و براى خدا دريغ كند از برگزيدگان است .\r\n110 - فرمود : محبوبترين بندگان خدا نزد خدا سودمندترين آنها است براى بندگانش و قيامكننده ترين آنها به حق او آنان كه احسان و كار خير محبوبه ايشان باشد .\r\n","description":"","footnote":"","page_name":" 48 ","page_number":56},
  {"content":"\r\n111 - فرمود : هر كه بشما احسانى كرد به او عوض دهيد و اگر نداريد تمجيد كنيد كه تمجيد پاداش او است .\r\n112 - فرمود : هر كه از نرمش محروم است از همه چيزى محروم شده .\r\n113 - فرمود : با برادرت مجادله مكن و شوخى مكن و خلف وعده او مكن .\r\n114 - فرمود : حرمتها كه لازمست هر مؤمنى رعايت كند و بدان وفا كند حرمت دين است و حرمت ادب و حرمت خوراك .\r\n115 - فرمود : مؤمن خوشرو و بذله گو است و منافق بدخو و خشمجو .\r\n116 - فرمود : توانگرى چه خوب ياريست براى تقوى .\r\n117 - فرمود : شتابانترين شر كيفر سركشى است .\r\n118 - فرمود : هديه بر سه گونه است هديه با عوض ، هديه ساخت و ساز ، هديه براى خدا .\r\n119 - فرمود : خوشا بر كسى كه شهوت موجودى را وانهد براى موعودى كه نديده .\r\n120 - فرمود : هر كه فردا را از عمر خود شمارد با مرگ بد رفاقتى كرده .\r\n121 - فرمود : چگونه باشيد گاهى كه زنانتان فاسد شوند و جوانانتان نابكار گردند و امر بمعروف نكنيد و نهى از منكر ننمائيد ، عرض شد يا رسول الله اين مىشود ؟ فرمود آرى و بدتر از آن ، چگونه باشيد آنگاه كه بمنكر فرمان كنيد و از معروف غدقن كنيد ، عرض شد يا رسول الله اين مىشود ؟ فرمود آرى و بدتر\r\n","description":"","footnote":"","page_name":" 49 ","page_number":57},
  {"content":"\r\nاز آن ، چگونه باشيد آنگاه كه معروف را منكر دانيد و منكر را معروف .\r\n122 - فرمود : چون فال بد زدى پيش برو و چون گمانى بردى قضاوت مكن و چون حسد بردى تجاوز منما .\r\n123 - فرمود : از امتم نه چيز برداشته است : خطا ، فراموشى و آنچه بر آن وادار شوند و آنچه ندانند و آنچه نتوانند و آنچه برايش بيچاره باشند و حسد و بد فالى و انديشه در وسوسه نسبت بآفرينش تا بلب و زبان نياورند .\r\n124 - فرمود : كسى از شما براى اينكه خواب ديدن از او برداشته شده است غمنده نباشد زيرا هر گاه در دانش پاى بر جا شد خواب ديدن از او برداشته شود .\r\n125 - فرمود : دو دسته از امتم هر گاه خوب باشند امتم خوبند و هر گاه بد باشند امتم بدند ، عرض شد يا رسول الله چه كسانند ؛ فرمود : فقهاء و امراء .\r\n126 - فرمود : كاملترين مردم در خرد بيمناكتر آنها است از خدا و فرمانبرتر براى او ، و كمخردترين مردم بيمناكتر آنها است از سلطان و فرمانبرتر براى او .\r\n127 - فرمود : همنشينى سه كس دل را بميراند : نشستن با اوباش ، گفتگو با زنان و نشستن با توانگران .\r\n128 - فرمود : هر گاه خدا بر امتى خشم كند و عذاب بر آنها فرو نياورد نرخهاشان گران مىشود و عمرهاشان كوتاه مىشود و بازرگانيشان سود ندهد و ميوه هاشان خوب نشود و جويهاشان پر آب نباشد و\r\n","description":"","footnote":"","page_name":" 50 ","page_number":58},
  {"content":"\r\nبارانشان نبارد و بدانشان بر آنها مسلط شوند .\r\n129 : فرمود : چون پس از من زنا فراوان شود مرگ ناگهانى فزون گردد و هر گاه كمفروشى شود خدا بقحط و كمبود گرفتارشان كند ، و هر گاه زكات داده نشود زمين بركت خود را از زراعت و ميوه و معدن دريغ كند ، و هر گاه حكم خلاف دهند بر ستم و عدوان همكار شوند ، و هر گاه پيمان شكنند خدا دشمنان را بر آنها مسلط كند ، و هر گاه قطع رحم كنند اموال در دست بدان افتد ، و هر گاه امر بمعروف و نهى از منكر نكنند و پيرو نيكان از خاندان من نباشند خدا بدانشان را بر آنها مسلط كند و در اين هنگام نيكانشان دعا كنند و براى آنها اجابت نشود .\r\n130 - چون بر او نازل شد ( 131 - طه ) دو چشم خود را مدوز بدان چه بهره داديم بهمسرانى از آنها تا آخر آيه فرمود : هر كه دلدارى خدا در او اثر نكند جانش از افسوس بر دنيا برآيد ، و هر كه چشم اندازد بدان چه از دنيا در دست مردم است اندوهش بدرازا كشد و روزى مقدر خدا را بد شمارد و زندگى بر او ناگوار گردد و نعمت خدا را بر خود نفهمد مگر در خوراك و يا نوشيدن و محققا نادانست و بنعمتهاى خدا ناسپاسى كرده و تلاش او بيهوده است و عذابش نزديك است .\r\n131 - فرمود : بهشت نميرود مگر كسى كه مسلمان باشد ، ابو ذر گفت يا رسول الله اسلام چيست ؟\r\nفرمود : اسلام عريانست و لباسش تقوى و روپوشش هدايت و زيرپوشش حياء و بنيادش ورع و كمالش دين و ميوه اش كار خوب است و هر چيزى را پايه ايست و پايه مسلمانى دوست داشتن ما خاندانست .\r\n","description":"","footnote":"","page_name":" 51 ","page_number":59},
  {"content":"\r\n132 - فرمود : هر كه خشنودى مخلوق را در خشم خالق جويد خداوند عز و جل آن مخلوق را بر وى مسلط گرداند .\r\n133 - فرمود : خداوند بندگانى آفريده در بنده هايش براى نيازهاى مردم كه شيفته احسانند و سخاوت را بزرگوارى دانند و خدا اخلاق خوب را دوست دارد .\r\n134 - فرمود : راستى براى خدا بنده‌ها است كه مردم در حوائج خود بدانها پناه برند آنان همان كسانند كه روز رستاخيز از عذاب خدا در امانند .\r\n135 - فرمود : راستى مؤمن پرورده خدا است هر گاه خدا به او گشايش دهد دست باز است و هر گاه از او بازگيرد او هم دست نگهدارد .\r\n136 - فرمود : روزگارى بر مردم آيد كه هر كسى از آنچه از دينش از دست دهد باكى ندارد هر گاه دنيايش سالم بماند .\r\n137 - فرمود : راستى خدا دل بنده‌هاى خود را بدوستى كسى كه بدانها احسان كند و بدشمنى كسى كه بدانها بد كند سرشته و ساخته .\r\n138 - فرمود : هر گاه امتم پانزده خصلت را به كار بندند ببلا دچار شوند ، عرض شد يا رسول الله آنها چه باشند ؟ فرمود : هر گاه غنيمت را ميان خود دست بدست كنند و از آن ثروت اندوزند و سپرده را بغنيمت گيرند و از آن خود دانند و پرداخت زكات را غرامت دادن و زيان شمارند و مرد پى رو زن خود گردد و بمادرش ناسپاسى كند بدوستش نيكى كند و بپدرش جفا نمايد و آوازها در مساجد بلند شوند و مرد را از\r\n","description":"","footnote":"","page_name":" 52 ","page_number":60},
  {"content":"\r\nترس شرش گرامى دارند و پيشواى قوم رذلتر آنها باشد و هر گاه ابريشم پوشند و مىنوشند و كنيزان خواننده نگهدارند و آلات طرب نوازند و آيندگان اين امت اولين آن را بباد لعنت گيرند بايد پس از اين در انتظار سه پيش آمد باشند : باد سرخ و مسخ و ديگرگونى جسم و از هم ريخته گى نظم اجتماع .\r\n139 - فرمود : دنيا زندان مؤمن و بهشت كافر است .\r\n140 - فرمود : روزگارى بر مردم آيد كه مردمان در آن گرگها باشند و هر كه گرگ نباشد گرگانش بخورند .\r\n141 - فرمود : در آخر الزمان كمترين چيزى كه هست برادر مورد وثوق و درهمى پول حلال است .\r\n142 - فرمود : ببدگمانى از مردم بپرهيزيد .\r\n143 - فرمود : همانا هر خيرى با خرد فهم شود و دينى ندارد آنكه خرد ندارد .\r\n144 - مردمى در حضرت او مردى را ثناگو شدند تا آنجا كه همه خصال خوب را برايش برشمردند ، رسول خدا ( ص ) فرمود خرد اين مرد در چه پايه است ؟ در پاسخ گفتند يا رسول الله ما بشما از كوشش وى در عبادت و كارهاى خير گزارش ميدهيم و شما از خردش پرسش مىكنيد ؟ فرمود همانا مرد كمخرد براى نابخرديش گرفتار بدتر از هرزگى نابكار شود و همانا مردم در فرداى قيامت بدرجات برايند و بتقرب پروردگار خود رسند به اندازه خردى كه دارند .\r\n145 - فرمود : خرد را خداوند سه بخش كرده هر كه همه را دارد خردش تمام است و هر كه\r\n","description":"","footnote":"","page_name":" 53 ","page_number":61},
  {"content":"\r\nهيچ از آنها ندارد ، خردى ندارد ، خوب شناختن خدا ، خوب طاعت كردن براى خدا ، خوب صبر كردن بر كار خدا .\r\n146 - مردى ترسا از أهل نجران بمدينه آمد و زبانى گويا و وقار و هيبتى داشت عرض شد يا رسول الله اين مرد ترسا چه خردمند است ؟ ! رسول خدا ( ص ) گوينده را منع كرد و فرمود خاموش باش ، راستش خردمند كسى است كه خدا را يگانه شمارد و طاعتش را به كار بندد .\r\n147 - فرمود : دانش دوست مؤمن است ، و بردبارى وزيرش ، خرد رهنمايش ، و كردار سرپرستش و شكيبائى فرمانده لشكرش ، و نرمش پدرش ، و نيكوكارى برادرش ، نژاد از آدم ( ع ) است ، و خانوادگى در تقوى ، و مردانگى اصلاح مال است .\r\n148 - فرمود : بهر كه احسانى شد بر او لازم است كه عوض بدهد ، و اگر نداد ستايش كند ، و اگر نكرد كفران نعمت كرده است .\r\n149 - فرمود : با يك ديگر دست بدهيد زيرا بهم دست دادن كينه را ببرد .\r\n150 - فرمود : مؤمن بهر خصلتى خوكند و بر دروغ خو نكند و نه بر خيانت .\r\n151 - فرمود : راستى برخى از شعر حكمتها دارد - و در روايتى حكمتى باشد - و برخى سخنگوئيها اثر جادو بخشد .\r\n152 - بابى ذر فرمود : كدام رشته ايمان محكمتر است گفت خدا و رسولش داناترند فرمود دوستى كردن در راه خدا ، و دشمنى كردن در راه خدا ، و بغض براى خدا .\r\n","description":"","footnote":"","page_name":" 54 ","page_number":62},
  {"content":"\r\n153 - فرمود : از سعادت آدميزاده است خير خواستن از خدا و رضايت بدان چه خدا حكم كرده و از شقاوت آدميزاده است ترك خيرخواهى از خدا ، و بد داشتن قضاى خدا .\r\n154 - فرمود : پشيمانى خود توبه است .\r\n155 - فرمود : به قرآن ايمان ندارد كسى كه حرامش را حلال شمارد .\r\n156 - مردى به آن حضرت گفت به من سفارش كن فرمود : زبانت را نگهدار سپس گفت يا رسول الله به من سفارش كن ، فرمود : زبانت را نگهدار باز عرض كرد يا رسول الله به من سفارش كن فرمود : واى بر تو آيا جز اينست كه مردم براى آنچه با زبان دروند در دوزخ سرنگون شوند .\r\n157 - فرمود : كارهاى خوب از مردنهاى بد نگهدارى كنند ، و صدقهء نهان خشم خدا را فرونشاند .\r\nو صلهء رحم عمر را بيفزايد ، و هر احسانى صدقه است ، و أهل احسان در دنيا شايستهء احسانند در آخرت ، و زشتكاران در دنيا همان شايان بدى باشند در آخرت ، و نخست كسانى كه ببهشت درآيند أهل احسانند .\r\n158 - فرمود : خدا كه ببنده اى نعمت داده دوست دارد اثر نعمتش را در او بيند و دشمن دارد بدى زندگى و بد زندگى كردن را .\r\n159 - فرمود : خوب پرسيدن نيمى از دانش است ، و نرمش نيمى از خوشگذرانى .\r\n160 - فرمود : آدميزاده پير شود و دو چيزش جوان گردند و حرص و آرزو .\r\n161 - فرمود : حياء از ايمانست .\r\n","description":"","footnote":"","page_name":" 55 ","page_number":63},
  {"content":"\r\n162 - چون روز رستاخيز شود پاى بنده اى نلغزد تا از چهار چيز پرسش شود : از عمرش كه در چه گذرانيده ، و از جوانيش كه در چه آزموده ، و از آنچه بدست آورده كه از كجا آورده و در چه خرج كرده است ، و از دوستى ما خاندان .\r\n163 - فرمود : هر كه با مردم همكارى كند و ستمشان نكند ، و به آنها حديث گويد و دروغ نگويد ، و به آنها وعده دهد و تخلف نكند مردانگيش كامل است ، و عدالتش آشكار ، و ثواب او ثبت است ، و غيبت او حرام .\r\n164 - فرمود : مؤمن سر بسر حرمت دارد آبرويش و مالش و خونش .\r\n165 - فرمود : صله أرحام خود كنيد و لو اينكه به همان سلام كردن باشد .\r\n166 - فرمود : ايمان عقيده بدل و گفتار به زبان و عمل با اندام است .\r\n167 - فرمود : توانگرى بداشتن كالاى بسيار نيست ولى توانگرى بىنيازى دل است .\r\n168 - فرمود : ترك بد كردن صدقه است .\r\n169 - فرمود : چهارند كه بايست هر صاحبدل و خردمند از امت من است ، گفته شد يا رسول الله چه هستند ؟ فرمود : گوش گرفتن دانش و حفظ آن و نشر آن و به كار بستن آن .\r\n170 - فرمود : راستى كه برخى سخنرانيها جادو است ، و برخى دانشها ، نادانى و برخى گفتارها بيزبانى .\r\n171 - فرمود : روش دو روش است : روشى كه به كار بستنش لازمست و عمل بدان بعد از من هدايت\r\n","description":"","footnote":"","page_name":" 56 ","page_number":64},
  {"content":"\r\nاست و تركش گمراهى است ، و روشى كه لازم نيست ، به كار بستن آن فضيلت دارد و تركش خطا نيست .\r\n172 - فرمود : هر كه سلطانى را ببخشم آوردن خدا خشنود كند از دين خدا بيرونست .\r\n173 - فرمود : بهتر از خير عطابخش آنست و بدتر از بد فاعل آن .\r\n174 - فرمود : هر كه را خداوند از خوارى نافرمانيها بعزت طاعت نقل كند او را بىثروت توانگر ساخته و بىعشيره عزيز كرده و بىانيس آرامش بخشيده ، هر كه از خدا بترسد خدا همه چيز را از او بترساند و هر كه از خدا نترسد خدا از هر چيزش بترساند ، و هر كه از خدا به روزى اندك خشنود باشد خدا از او بكردار اندك خشنود است ، هر كه از طلب زندگى حلال شرم نكند كم خرج باشد و آسوده خاطر و عيالش در نعمت بسر برند ، هر كه به دنيا بىرغبت باشد خدا حكمت را در دلش بر جا دارد و زبانش را بدان گويا سازد و او را بعيوب دنيا بينا كند هم درد آن را بفهمد و هم دوايش را و او را سالم از دنيا بيرون برد بخانهء أبدى .\r\n175 - فرمود : از لغزشهاى گرفتاران درگذريد .\r\n176 - فرمود : زهد در دنيا كوتاه كردن آرزو است و شكر هر نعمت و خوددارى از آنچه خدا حرام كرده .\r\n177 - فرمود : هيچ كار خيرى را براى خودنمائى مكن و از كردن آن شرم مدارد .\r\n178 - فرمود : بر امتم از سه چيز نگرانم بخل غالب و هواى نفس دنبال شو و پيشواى گمراه .\r\n179 - فرمود : هر كه غم بسيار دارد تنش بيمار است و هر كه بد خلق است خود را عذاب دهد\r\n","description":"","footnote":"","page_name":" 57 ","page_number":65},
  {"content":"\r\nو هر كه با مردان در افتد مردانگى و شرفش بر باد رود .\r\n180 - فرمود : هلا بدترين امتم آن كسانند كه از ترس شرشان گرامى باشند ، هلا هر كه را مردم از ترس شرش گرامى دارند از من نيست .\r\n181 - فرمود : هر كه از امتم صبح كند و همت او جز خدا باشد از خدا نيست ، و هر كه به كارهاى مؤمنين اهتمام ندارد از مؤمنان نيست ، و هر كس با رغبت تن بذلت دهد از ما أهل بيت نيست .\r\n182 - اين تعزيت نامه را بمعاذ در مرگ پسرش نگارش فرمود ، از محمد رسول خدا بمعاذ بن جبل ، سلام بر تو من سپاس ميگذارم خداوندى را كه جز او شايسته ستايشى نيست - اما بعد - به من خبر رسيد كه تو در باره فرزندت بيتابى ميكنى خداوند تو را به دو بهره مند ساخت تا هنگام مرگ و در موعد مقرر جان او را گرفت ، * ( إِنَّا لِلَّه وَإِنَّا إِلَيْه راجِعُونَ ) * ، مبادا بيتابى تو ثواب تو را ببرد ، اگر به ثواب مصيبت خود برسى ميدانى مصيبت در برابر آن ثواب بزرگى كه خدا براى آن آماده كرده نسبت بأهل تسليم و صبر بسيار كم و كوتاه است ، بدان كه بيتابى مرده را برنميگرداند و از مقدر جلو نگيرد ، خوشدل باش و وعده مقرر را بپذير ، و مبادا افسوس بخورى بر امرى كه بخودت و همه مردم ملازم و چسبيده و در موعد خود نازل مىشود و السلام عليك و رحمة الله و بركاته .\r\n183 - فرمود : از نشانى ساعت است فراوانى قرآنخوانان و كمى فقيهان ، بسيارى أميران كمى أمينان بسيارى باران و كمى گياهان .\r\n184 - فرمود : حاجت آن كس كه نميتواند به من اظهار حاجت كند به من برسانيد زيرا هر كه حاجت\r\n","description":"","footnote":"","page_name":" 58 ","page_number":66},
  {"content":"\r\nآنكه نتواند اظهار كند بسلطان برساند خدا روز رستاخيز هر دو گامش را بر صراط استوار دارد .\r\n185 - فرمود : دو چيز غريبند سخن حكيمانه از نابخرد ، آن را بپذيريد ، و سخن ناهنجار از از فرزانه از آن درگذريد .\r\n186 - فرمود : تنبل را سه نشانه است سستى كند تا بكوتاهى كردن رسد ، و كوتاهى كند تا از دست بدهد ، و از دست بدهد تا گناه كند .\r\n187 - فرمود : هر كه از طلب حلال شرم نكند به خود سود رساند و خرجش سبك باشد و تكبر از او برود ، و هر كه به روزى اندك خدا خوشنود باشد خدا بكردار اندك از او خشنود است ، و هر كه شيفته دنيا گردد آرزويش در آن دراز گردد ، خدا باندازهء شيفته بودنش به دنيا دلش را كور كند ، و هر كه بدان بيرغبت باشد و آرزويش را در آن كوتاه كند خدايش نياموخته دانشى عطا كند ، و بىرهبرى به راه راستش برساند ، و كوردلى را از او ببرد ، و او را بينا گرداند ، هلا پس از من مردمى باشند كه سلطنت و كشوردارى براى آنها ميسر نباشد جز با كشتار و زورگوئى ، و توانگرى براى آنها استوار نشود جز ببخل ، و محبوب مردم نشوند جز بپيروى از هواى نفس و سستى در دين ، هلا هر كه اين روزگار را دريابد و بر فقر شكيبا باشد با اينكه بتوانگرى تواند رسيد ، و بگمنامى صبر كند با اينكه ميتواند نامور گردد ، و ببدخواهى مردم صبر كند با اينكه ميتواند محبوب آنان باشد ، و بدين كار قصدى جز رضاى خدا و آخرت نداشته خداوند به دو ثواب پنجاه صديق عطا كند .\r\n188 - فرمود : مبادا خشوع منافقانه كنيد ، و آن اينست كه تن خشوع دارد و دل خشوع ندارد .\r\n","description":"","footnote":"","page_name":" 59 ","page_number":67},
  {"content":"\r\n189 - فرمود : نيكوكار نكوهيده مشمول رحمت است .\r\n190 - فرمود : احترام را بپذيريد و بهترين احترام عطر است كه سبكبارتر و خوشبوتر است .\r\n191 - فرمود : همانا احسان بايد بديندار يا خانواده دار داده شود ، جهاد ناتوانان حج است ، جهاد زن ، خوب شوهردارى كردنست ، مهرورزى نيمى از دين است ، هرگز هيچ مردى كه بر اقتصاد زندگى كند بينوا نشود ، روزى را با دادن صدقه فرو كشيد و بدست آوريد خدا نخواسته روزى بنده‌هاى مؤمنين از آنجا باشد كه پيش بينى كنند و اميد دارند .\r\n192 - فرمود : هيچ بنده اى بمقام پرهيزكاران نتواند رسيد تا آنكه از حلال بگذرد براى حذر كردن از گرفتارى بدان چه حرامست و مورد اشكال است .\r\n\r\nباب آنچه از أمير المؤمنين ( ع ) روايت شده\r\n[ اين عنوان در نسخ اصلى كتاب نبود 
  ] از أمير المؤمنين وصى مرتضى على بن أبى طالب ( ع ) روايات مفصلى رسيده با اينكه اگر همهء آنچه از خطبه و سخنرانيهاى او كه در خصوص توحيد تنها بما رسيده بىموضوعهاى ديگر فراهم سازيم به اندازه همه اين كتاب است ولى تنها بيك خطبه در توحيد اين باب را آغاز ميكنيم و سپس بذكر مطالب ديگر كتاب ميپردازيم و اكتفاء ميكنيم به آنچه در اين معانى از آن حضرت رسيده و كمتر در دسترس است و خاصه و عامه در انتخاب آن اتفاق دارند و همان كافى است ان شاء الله تعالى .\r\n","description":"","footnote":"","page_name":" 60 ","page_number":68},
  {"content":"\r\n\r\nسخنرانى آن حضرت ( ع ) در اخلاص توحيد\r\nسرآغاز پرستش خدا شناختن او است ، و بنياد شناختنش يگانه دانستن او است ، و سر رشته يگانه پرستى بىچون و چند دانستن او است زيرا همه خردها گواهند كه هر صفت و موصوف تركيبى آفريده و ممكن است و هر آفريده امكانى گواهست كه آفريدگارى دارد كه نه صفت است نه موصوف هر صفت و موصوف گواه تركيب است و تركيب گواه حدوث است و حدوث گواه امتناع ازلى بودنست كه خود ممتنع از حدوث است هر كه ذات و حقيقتى را در نظر گيرد خدا را نشناخته ، و هر كه نهايتى براى او تصور كرده او را يگانه ندانسته و هر كه مانندى براى او فرض كرده او را باور نكرده ، و هر كه شبهى برايش آورده بحقيقت او نرسيده ، او را نخواسته كسى كه بوهمش گنجانيده ، و او را يگانه ندانسته كسى كه كنهش را جسته ، به او ايمان ندارد آنكه براى او نهايتى مقرر كرده ، و به دو دل نداده كسى كه او را مشار اليه ساخته ، به او توجه ندارد كسى كه او را محدود نموده و برايش حق عبوديت ادا نكرده كسى كه عضو و جزوى در او دانسته ، هر جوهرى كه قائم بر خويش است مصنوع است ، و هر چه در پيرامون جز خود وجود دارد معلول و ممكن است .\r\nبسا زندگى و آفرينش خدا بوجودش رهنمائى شود ، و بوسيله خردها بشناسائى او عقيده آيد ، با انديشه حجت وى ثابت گردد ، و بآيات خود بر خلقش حجت آورده ، خدا آفريده‌ها را آفريده و پرده ميان خود و آنان كشيد ، جدائيش از آنها اينست ، كه از ذات آنها جدا است ، و ابداعش ( 1 ) مر آنها را گواهست كه ابزارى براى آفرينش ندارد چون ابزار دليل نيازمندى ابزاردارانست و اينكه از نخست آنها را آفريده گواه است كه خود آغازى ندارد زيرا هر كه وجودش آغازى دارد از پديد آوردن ديگرى عاجز است .\r\n\r\n","description":"","footnote":"\r\n( 1 ) اين قسمت ترجمه جمله « و إيداؤه اياهم » است كه بمعنى جعلهم ذات أداة است يعنى آنها را داراى ابزار و آلات قرار داد ، و مترجم محترم آن را به « ابداعه » تصحيح نموده بعد ترجمه كرده است و ما متن كتاب را مانند نسخه اصل قرار داديم ( مصحح )\r\n","page_name":" 61 ","page_number":69},
  {"content":"\r\nنامهايش نمايش او است و كارهايش فهمانيدن وجود او ، ذاتش محض حقيقت است ، و كنه او فرق ميان اوست و آفريده هايش ، هر كه برايش صفتى خواسته خدا را ندانسته ، و هر كه برايش مانندى پنداشته از او در گذشته ؛ و هر كس كنه او را جسته بخطا رفته ، هر كه بگويد كجاست ؟ جايگاهش داده ، و هر كه گفته در چيست ؟ او را در ضمن ديگرى پنداشته ، و هر كه گفته تا چه چيزست ؟ او را نهايت داده ، و هر كه گويد چرا هست ؟ برايش علتى تراشيده ، و هر كه گويد چگونه است ؟ او را تشبيه كرده ، هر كه گويد از آن وقت بوده براى او وقتى در نظر گرفته ، و هر كه گويد تا كى خواهد بود او را صاحب پايانى دانسته ، و هر كه پايانى برايش دانسته براى او جزء قائل شده ، و هر كه او را تجزيه پذير دانسته صفت برايش ثابت كرده و هر كه صفت برايش پنداشته در باره او ناروا گفته ، و هر كه براى او بعض معتقد شده از او روگردانده .\r\nخدا بر اثر دگرگونى آفريده ديگرگون نشود چونان كه با محدود ساختن هر موجودى حد نپذيرد يكى است نه به حساب شماره ، بيرخنه و بىنياز است بوجه مطلق ، درونست نه اينكه در چيزى در آمده باشد ؛ آشكار است نه باينكه از چيزى برآمده باشد جلوه گر است نه باينكه به چشم آيد ، لطيف است نه با پيكره ، كاركن است نه با دچار بودن بجنبش ، اندازه گير است نه بچرخش انديشه ، چاره گر است نه با حركت بينا است نه با ابزار ، نزديك است نه با كم بودن فاصله ، دور است نه بمسافت ، موجود است نه پس از نبودن همراه زمان نيست و مكانى او را در بر ندارد خوابش نگيرد و صفتى او را محدود نسازد و ابزارى او را در بند ندارند ، بودنش از همه اوقات پيش است و وجودش بر عدم و ازليتش بر آغاز كردن سبقت دارند .\r\nبمشعر آفرينى او دانسته شد كه خودش را مشعرى نيست و بجوهر سرشتن او دانسته شد كه او را جوهرى نيست ، و بآفرينش جانداران دانسته شد كه او را جان آفرينى نيست ، با ايجاد تضاد ميان اضداد شناخته شد\r\n","description":"","footnote":"","page_name":" 62 ","page_number":70},
  {"content":"\r\nكه او را ضدى نيست و با مقارن كردن وى ميان همهء أشياء دانسته شد كه او را قرينى نيست\r\nروشنى را ضد تاريكى نمود و سرما را ضد گرما ، در آفرينش ماديات گريزانها را الفت بخشيد و جداها را بهم در آميخت تا تفريق آنها دليل بر مفرق آنها باشد و تأليفشان دليل بر مؤلفشان ، منزه باد آنها را دلائل پروردگارى خود ساخت و شواهد نهانى خود نمود و همه را بحكمت خود گويا ساخت ، زيرا پديدشدنشان گويا بحدوث آنها است و گزارش ميدهند بوسيله وجود خود از اينكه نبودند ، و نقل آنها از وضعى بوضعى آگاهى ميدهد از اينكه نابودى پذيرند ، و با ناپيدا شدن خود اعلان ميكنند كه آفريننده آنها را ناپيدائى و غروب نيست و اين است مقصود از قول خدا جل ثنائه ( 49 - الذاريات ) از هر چيزى جفت جفت آفريديم شايد شماها ياد آور شويد ، جدائى افكند ميان اين دو جفت از پيش و از دنبال تا دانسته شود كه خودش را پيش و دنبالى نيست طبيعتهاى گوناگون آنها گواهست كه طبيعت بخش آنها را طبيعتى نيست ، و بتفاوت آنها با هم دلالت دارند كه آفريننده آنها را تفاوتى نيست ، وقت داشتن آنها دليل است كه آفريننده شان را وقتى نيست ، آنها را از هم محجوب داشت تا دانسته شود كه پرده ميان خودش و آنها نيست . مقام پروردگارى داشت آنگاه كه پرورده اى نبود ، و به حق معبود بود وقتى كه عابدى وجود نداشت ، و شنوائى را سزاوار بود و هنوز مسموعى نبود ، ميدانست و دانسته اى نبود ، و توانائى را ميبايست و مقدورى نبود ، نه چنانست كه از هنگام آفريدن آفريده‌ها نام آفريدگارى را مستحق شد و نه اينكه با پديد آوردن جاندارها نام پديد آرنده برو شايسته گرديد ، همه را از هم جدا ساخت نه از چيزى ، و با همشان در آميخته نه با چيزى ، و اندازه شان گرفت نه با خاطره و تصور ، اوهام را بر كنهش دسترس نيست و ذاتش در فهمها نگنجد ، كى و چه زمانى را در او راهى نيست ( از دسترس او بيرون نيست ) « قد » او را نزديك نكند ، و ترديد و مگر و شايد حجاب او نشود ، چيزى را همكارى با وى نيست و از چيزى غيبت ندارد ، ابزارها خود را محدود\r\n","description":"","footnote":"","page_name":" 63 ","page_number":71},
  {"content":"\r\nسازند ، و هر آلتى بهمانند خود اشاره دارد ، فعاليت هر چيزى در محيط خود آنها است ، و توسل بابزار دليل نيازمنديست ، تضاد ميان دو چيز دليل بر وجود ضد است ، و شبيه است كه شباهت را مىرساند ، و هر پديد آمده معرف وقت خود است ، بعناوين است كه صفت آنها از هم ممتاز مىشود ، و از آنها همتا جدا ميگردد ، و پديده هايشان بدانها بر ميگردد ، هنگام داشتن هر حادث آن را از قديم بودن باز ميدارد ، و امكان ( كه از آن بقد يكون و قد لا يكون تعبير مىشود ) أزليت را از آن غدقن مىكند ، و نياز به علت ( كه از آن تعبير مىشود باينكه اگر خدا نبود او هم نبود ) حتميت تحقق را كه معنى جبروت است ( و از آن بوجوب وجود تعبير مىشود ) از آن سلب مىكند ، امور حادثه از هم جدايند و دلالت دارند بر جداكننده خود ، و از هم بر كنارند و دلالت دارند بر از هم كناركننده خود ، بوسيله آنها است كه صانعشان در خردها جلوه گر است ، و بدانها است كه وى از ديدار در پرده است ، بدين حوادث وهمها قضاوت كنند ، و در آنها عبرت بر جا است ، و از آنها دليل برشته كشيده شود و منظم گردد ، بوسيله عقول باور داشتن خدا بدل نشيند و بوسيله اقرار ايمان تحقق يابد .\r\nديانت وجود ندارد جز با معرفت و معرفتى نيست جز با تصديق و تصديق نباشد جز با توحيد پاك و توحيدى نباشد جز با خلاص و اخلاص محقق نشود جز با نفى تشبيه و نفى تشبيه ميسر نيست با اثبات صفات زائد بر ذات ، و پاكى توحيد وجود ندارد مگر با سلب كل صفات ، و تشبيه از يك جهت موجب تشبيه از هر جهت گردد ، و يگانه پرستى كلى پاىبرجا نشود با نفى برخى صفات نه همه آنها ، و اقرار به خدا عبارت از عدم انكار است و اگر از يك نظر انكارى وجود داشته باشد اخلاص در توحيد محقق نيست ؛ هر چه در خلق موجود است در خالقش وجود ندارد ، و هر چه در خلق امكان دارد در خالق و صانعش ممتنع است ، حركت و انتقال در او روا نيست ، و تجزيه و اتصال در او ممكن نيست ، و چگونه در او مجرى گردد آنچه را خود او اجراء\r\n","description":"","footnote":"","page_name":" 64 ","page_number":72},
  {"content":"\r\nكرده و پديد آورده است ؟ و به او برگردد آنچه را خودش آغاز كرده و سابقه نداشته و يا در او پديد شود آنچه را خودش پديد آورده است ، در اين صورت ذاتش كم و زياد گردد و كنهش دو چار دوئيت شود و از أزليت سقوط كند و أزليت مفهومى نداشته باشد جز همان حدوث و پديد شدن و جانبخش مفهومى ندهد جز همان جان دريافتن ، اگر براى خدا دنبالى باشد در برابر سابقه اى هم خواهد بود كه خواستار تكميل است زيرا آن سابقه همان كمى و كاستى است ، و چگونه نام ازل شايد بر كسى كه از پديده ممتنع نيست ؟ و چگونه ابديت را شايد كسى كه احوال و گذشت سال او را دگرگون كند ؟ و چطور چيزها را بيافريند كسى كه از پذيرش و تأثر به آنها ممتنع نيست ؟ در اين صورت ابزار ساخته شده در او استوار گردد و متحول شود بنشانه و رهنما با فرض اينكه خود مقصود از رهنمائى بوده است و آغاز هر چيزى بوده ( يعنى خلف لازم آيد ) و در اين صورت صفات او قرين صفات موجودات پست ( يعنى ممكنات ) گردد ، و با التزام به اين امور محال ديگر مجالى براى گفتار و استدلال بجا نماند ، و در پرسش از اين مسأله پاسخى ميسر نيست ، اينست مختصرى از آن خطبه ( 1 ) .\r\n\r\nنامه اى كه آن حضرت ( ع ) بفرزندش حسن ( ع ) نگاشته\r\nاز سوى پدرى فنا پذير ، گرفتار در بند روزگار ، عمر بسر برده و گرم و سرد دوران چشيده ، بدگوى از دنيا و جانشين مرده‌ها كه فردا از آنجا بنزد همانها كوچا است بسوى آنكه آنچه را نيابد آرزو كند و به راه آنها رود كه درگذشتند ، نشانه هر بيمارى و گرو گذشت روزان و شبان ، و تيررس هر آسيب ، و در بند دنيا و تاجر فريبخورده و اسير مرگ و مير ، و در بند مردن ، و هم پيمان هر اندوه ، و هدف هر اندوه ، و هدف هر آفت ، و زمين خورده\r\n\r\n","description":"","footnote":"\r\n( 1 ) اين خطبه در نهج البلاغه اختلاف و فزونيها نقل شده است و شيخ صدوق طاب ثراه تمام آن را در كتاب توحيد و عيون از على بن موسى الرضا ( ع ) با اندك تفاوتى نقل كرده است .\r\n","page_name":" 65 ","page_number":73},
  {"content":"\r\nشهوت ، و جانشين مردگان .\r\nاما بعد راستش پشت كردن دنيا به من و پرورش روزگار بر من و روى آوردن ديگر سرايم تا آنجا مرا روشن ساخته كه از ياد ديگران و توجه بدان چه در پشت سر دارم پرداخته چون كه مرا در برابر همه مردم به خود مشغول كرده و جلو خود رأى بودن مرا بسته و از هواى نفسم گسسته و حقيقت امرم را جلو چشمم آورده و مرا بيك اقدام جدى كشانده كه در آن بازيچه راه ندارد و بيك مقام از درستى و راستى كه آلوده بدروغ نيست ، من تو را پاره تن خودم ميدانم و بلكه همه وجودم ميخوانم تا آنجا كه آسيبى كه به تو رسد گويا به من رسيده ، و اگر مرگت در رسد مرا ربوده و من به كار تو همان توجه را دارم كه به كار خويش و اين نامه را به تو نگاشتم كه پشتيبانت باشم بوسيله آن ، چه بمانم و چه درگذرم .\r\nپسر جانم من تو را سفارش كنم بتقوى از خدا و چسبيدن بفرمان او و آباد كردن دلت به ياد او ، و دست زدن برشته حضرت او ، و باينكه هر وسيله ميان تو و او محكمتر است بگيرى و نگهدارى ، دلت را با پند زنده دار ، و با زهدش سركوب كن و با يقين توانش بخش ، و با مرگ زبونش ساز آن را بفناء جهان معترف ساز بفجايع دنيا بينا گردان و از يورش دنيا و ديگرگونى فاش و آشكار روزان و شبانش بر حذر دار ، گزارش گذشتگان را بر آن عرضه دار و آنچه بمردم پيش از او رسيده بيادش آور ، در شهرها و ويرانه‌هاى آنها گردش كن و ببين چه‌ها كردند و كجا افتادند و از چه چيزها دور شدند راستى كه تو دريابى از دوستانى عزيز بدور افتادند و به خانه غريبى در شدند ، در ميان خانمانشان فرياد بكش : آهاى خانه‌هاى تهى و بىصاحب كجايند صاحبان تو ؟ سپس بر سر گورهاشان در ايست و بگو : آهاى پيكرهاى پوسيده و اندام از هم ريخته اين خانه اى كه در آنيد چگونه يافتيد ؟\r\n","description":"","footnote":"","page_name":" 66 ","page_number":74},
  {"content":"\r\nپسر جانم ديرى نشود كه تو هم چون يكى از آنها باشى ، كار آرامگاه خود را اصلاح كن و آخرتت را بدنيايت مفروش و هر آنچه را ندانى مگو و آنچه وظيفه ات نيست مگو و اگر ترسى كه از راهى در گمراهى افتى خوددار باش زيرا خوددارى از سرگردانى گمراهى بهتر است از ارتكاب هراسها ، امر بمعروف كن تا اهل آن باشى و با زبان و دست از منكرات جلوگير و با هر كه مرتكب آنها گردد تا توانى جدائى كن و در راه خدا چنانچه بايد جهاد كن و در باره خداوند سرزنش هيچ سرزنشكننده اى در تو اثر نكند ، خود را در گرداب حق بينداز هر جا باشد ، در ديانت فهميابى كن و خودت را بصبر عادت بده و در همه كارت به خداوند پناه گير كه خود را بپناهگاه محكم و قلعه منيعى پناه دادى ، و از روى اخلاص هر چه را از پروردگارت خواستار باش كه هر بخشش و دريغى در دست اوست از خدا طلب خير كن و سفارش مرا بفهم و از آن روى مگردان زيرا بهترين گفتار آنست كه سود بخشد و بدان كه دانشى كه سود نبخشد خوب نيست و از دانش سود نبرند تا آن را نشر ندهند و معتقد نباشند .\r\nپسر جانم چون ديدمت كه سالمند شدى و ديدم كه خود روز بروز سستتر گردم زودتر به تو در باره امورى سفارش كردم تا مبادا مرگم زود برسد پيش از آنكه آنچه در دل دارم به تو برسانم يا رأيم كاسته شود چونان كه تنم كاسته يا برخى چيرگيهاى هواى نفس و فريبندگيهاى دنيا بر من پيشدستى كند به تو و بمانند شتر مست رمخورده گردى ، همانا دل نوجوان چون زمين آباده بىكشت است و هر آنچه در آن افكنده شود آن را بپذيرد و من بپرورش تو شتافتم پيش از آنكه دلت سخت شود و نهادت اشتغال شود تا تو كوشا به كار خود روى كنى و از تجربه آموخته‌ها دريابى آنچه را دنبال آزمايش آنى و برنج جستجو\r\n","description":"","footnote":"","page_name":" 67 ","page_number":75},
  {"content":"\r\nنيفتى و از تجربه انديشى معاف گردى و بر سر تو آيد آنچه در اين باره بر سر ما آيد و براى تو روشن شود آنچه بسا براى ما مبهم و تاريك بود .\r\nپسر جانم من عمر آنها كه پيش از من بودند بسر نبردم ولى در كردارشان نظر كردم و در اخبارشان انديشيدم و در آنچه بجا گذاشتند گرديدم تا بجاى يكى از آنها شدم بلكه بوسيله آنچه از آنها به من رسيده گويا با اول تا آخر آنها زندگى كردم و نقاط روشن و تيره زندگى آنها را شناختم و سود و زيانش را دانستم و از هر چيزى غربال شده آن را براى تو زبده كردم و خوبش را برايت بدست آوردم و نفهميده‌ها را بدور ريختم و تو ميدانى كه چون من به حساب يك پدر مهربانى به كار تو توجه دارم و تصميم دارم تو را بپرورم بايد نتيجه محقق باشد و تو با دل پاك و حسن نيت به من رو كنى و بايد كه نخست قرآن را به تو بياموزم با تأويل آن و هم مقررات اسلام و احكامش را از حلال و حرام و از اين موضوع تو را بموضوع ديگر نكشانم ولى باز نگران شدم كه مبادا آنچه ميان مردم از هواپرستى مورد اختلاف شده بر تو مشتبه شود چنانچه بر آنها مشتبه شد و با اينكه خوش نداشتم تو را به اين اختلافات بكشانم ولى ديدم محكم كردن كار تو از اين راه بهتر است نزد من از واگذاشتن تو در برابر امرى كه من خاطر جمع نيستم از آن كه در هلاكت افتى و اميدوارم خدا تو را در آن توفيق هدايت دهد و بدرستى رهبرى كند من اين سفارشم را به تو ايفاء كردم و بهمراه تو در اين باره هم ، كار تو را محكم نمودم .\r\nپسر جانم محبوبتر آنچه تو از اندرز من به كار بندى راستى تقواى از خدا است و اكتفاء بدان چه وظيفه حتمى تو است و به كار بستن آنچه پدران نخست و شايستگان هم كيشانت بر آن عمر بسر آوردند ، زيرا\r\n","description":"","footnote":"","page_name":" 68 ","page_number":76},
  {"content":"\r\nآنان خيرانديشى براى خود را از دست نهشتند چونان كه تو براى خود خير انديشى كنى و در فكر شدند چونان كه تو در فكرى و نتيجه فكرشان در اين باره اين شد كه هر چه را بدانند به كار بندند و از آنچه وظيفه ندارند خوددارى كنند و اگر حاضر نباشى اين محافظه كارى را بپذيرى بىآنكه بمانند آنها بدانى هر چه ميدانستند بايد جستجوى تو از روى فهم و دانشجوئى باشد نه اينكه گرد شبهات بگردى و بستيزه خوئى برآئى ، و پيش از تأمل در آن از معبود خود يارى بجوى و بتوفيق وى روى كن و هر آلودگى كه مايه اشتباهت باشد و تو را گمراه كند از خود دور كن ، و چون يقين كردى دلت پاك شد و بپذيرش آمد و رأيت درست شد و فراهم گرديد و در اين باره يك دل شدى در آنچه من برايت شرح دادم تأمل كن و اگر براى تو در نظر خودت چنانچه خواهى آمادگى فراهم نشد و فكر و تأملت مشخص نگرديد همانا كه چون شبكورى باشى كه بدرخت خار دست يازد ، و طالب دين آن كس نيست كه راه اشتباه و خلط رود و در اين زمينه خوددارى بهتر و بجاتر است .\r\nو راستى آغاز و انجام آنچه در اين باره با تو شروع ميكنم اينست كه سپاس ميگويم در برابر تو معبود خودم و معبود تو را و معبود نياكانت را از اول تا آخر همان پرورنده آنچه در آسمانها و زمين است بدان چه او را شايد و چنانچه او را بايد و چنانچه دوست دارد و سزد و از او خواستاريم كه از سوى ماها بر پيغمبر خود و خاندانش و بر همه پيمبران و رسولانش صلوات فرستد بصلوات همه كسانى كه از خلقش بر او صلوات فرستند و خواستاريم كه نعمت خود را بر ما تمام كند در آنچه ما را توفيق داده و در برابر درخواست اجابت ما را نهاده زيرا بنعمت وى كارهاى خوب درست گردند .\r\n","description":"","footnote":"","page_name":" 69 ","page_number":77},
  {"content":"\r\nپسر جانم سفارش مرا بفهم و بدان كه جان بگير همان جان بده است ، و آفريننده همان ميراننده است ، و فنا كن ، همان گرداننده است ، و دردبده همان عافيتبخش است ، و بدان كه دنيا استوار نباشد مگر بر آن وضع كه خدا تبارك و تعالى آن را بر آن آفريده از نعمتها و گرفتارى و سزاى در معاد يا آنچه خواهد از آنچه ما ندانيم ، و اگر چيزى در اين باره بر تو مشكل افتاد آن را حمل بنادانى خود كن و باينكه تو نخست همه نادان آفريده شدى و سپس دانش يافتى و چه بسيارند آن چيزها كه ندانى و در باره آنها سرگردانى و آنها را نبينى و سپس خواهى ديد پناه بر بدان كه تو را آفريد و روزى بخشيد و درستت كرد بايد روى دل بسوى او كنى و شيفته درگاه او باشى و از او بترسى . و بدان پسر جانم كه هيچ كس از سوى خدا گزارش نداده چنانچه پيغمبر ما ( ص ) گزارش داده ويرا برهبرى و پيشوائى راه نجات بپسند كه من در اندرز تو كوتاهى نكردم و تو براى خود تا آنجا كه من در فكرم در فكر نيستى .\r\nو بدان پسر جانم كه راستش اگر براى پروردگارت شريكى بود رسولانش نزد تو آمده بودند و آثار ملك و سلطنتش را ديده بودى و وصف و كردارش را ميدانستى ولى او است يگانه معبود چونان كه خود را ستود احدى با وى در اين مقام ضديت نتواند و حجتى نيارد و او است آفريننده هر چيز و راستش او است والاتر از اينكه پروردگاريش در دل و ديده اى گنجد و هر گاه تو اين حقيقت را دانستى همان كن كه براى چون توئى با خردى قدر و منزلتت و كم توانائيت كه نياز بسيارى بوى دارى سزد كه در دنبال بودن پيروى از او و ترس از او و نگرانى از خشم او باشد زيرا او به تو فرمان ندهد جز به خوبى و بازت ندارد جز از زشتكارى .\r\n","description":"","footnote":"","page_name":" 70 ","page_number":78},
  {"content":"\r\nپسر جانم راستى كه من به تو از دنيا و حال و زوالش و ديگرگون كردن خواستارانش خبر دادم و آگاهت كردم از ديگر سراى و از آنچه براى خواستارانش آماده است و برايت مثلها ميزنم .\r\nهمانا مثل دنيا مثل مردمى مسافرند كه در منزل سختى و قحطى گرفتارند و آهنگ منزل فراوانى و ( استان پر نعمتى ) دارند و متحمل رنج راه و جدائى دوستان و سختى سفر شوند در خوراك و خواب تا بخانهء وسيع و قرارگاه خود برسند پس اينها هيچ ناراحتى در نيابند و هزينهء آن را زيانى ندانند و چيزى نزد آنها خوشتر از آن نباشد كه به منزل مقصودشان نزديك كند .\r\nو مثل آنها كه فريفتهء دنيايند مثل كسانيست كه در منزل پر نعمت و فراوانيند و خواهند به منزل قحط و سختى بروند و چيزى در نزد آنها بدتر و هراس آورتر از جدائى آنچه در آنند و از آن بديگر منزل در جهشند و روانند نيست ، من تو را بانواع نادانيهايت سرزنش كنم تا تو خود را دانشمند نشمارى و اگر چيزى به تو رسيد و آن را شناختى اين را بزرگ بگيرى زيرا دانشمند كسيست كه بفهمد آنچه ميداند در برابر آنچه نميداند كم است و بدين سبب خود را نادان داند و بكوشش خود در جستن دانش بوسيلهء آنچه ميفهمد بيفزايد و پيوسته دانشجو و شيفتهء دانش باشد و از آن بهره بگيرد و براى أهل دانش خاشع و متوجه باشد و نزد آنها خموشى گزيند و از خطا بر حذر باشد و شرمگين ، و اگر به چيزى رسد كه آن را نفهمد منكرش نگردد براى اينكه بنادانى خود معترف است و راستى نادان كسيست كه خود را بدان چه از حقيقت نداند دانا شمارد و برأى خود اكتفاء كند و پيوسته از دانشمندان دورى گزيند و بر آنها سبكى پسندد و مخالفانش را خطاكننده شمارد و آنچه را نفهميده گمراهى پندارد و هر گاه يك مطلبى كه نفهميده برابر او رخ دهد منكرش گردد و آن را دروغ شمارد و از نادانى خود گويد من اين را نميفهمم و معتقد نيستم و پندارم كه\r\n","description":"","footnote":"","page_name":" 71 ","page_number":79},
  {"content":"\r\nوجود ندارد و كجا چنين چيزى است ؟ و اين از راه اعتماد به خود باشد و كمى توجه او بنادانيش ، و از آنچه معتقد است جدا نشود از آنچه به او اشتباه شده و بدين سبب از آنچه ندانسته بهره مند نشود و منكر حق گردد و در نادانى سر گردان بماند و از طلب دانش سر باز زند و تكبر ورزد .\r\nپسر جانم سفارش مرا بفهم و خود را ترازوئى ميان خويش و ديگران ساز و بخواه از براى ديگرى آنچه را براى خود خواهى و مخواه براى او آنچه را براى خود نخواهى و ستم مكن چونان كه نخواهى ستم شوى و احسان كن چونان كه خواهى به تو احسان شود و از خود زشت شما را آنچه را از ديگران زشت شمارى و بمردم پسند آنچه را به خود پسندى و مگو آنچه ندانى بلكه همه آنچه را هم كه دانى مگو ، و مگو آنچه را دوست ندارى برايت بگويند ، و بدان كه خود پسندى ضد درستفهمى و آفت خردها است و هر گاه به مقصد رسيدى براى پروردگارت بىاندازه خاشع باش .\r\nبدان كه در پشت راهى است پرسختى و دور و هراسها است ناهموار و راستش اينست كه تو را در آن گزيرى نيست از اينكه خوب پيش بينى كنى و توشهء خود را اندازه گيرى و سبكبار باشى ، بدوش خود مگير بيش از آنچه توانى برسانى تا بر دوشت سنگينى و نكبت باشد و هر گاه از نيازمندان كسى را يافتى كه توشهء تو را برميدارد هنگام نياز به تو باز پس ميدهد او را غنيمت شمار ، و غنيمت شمار آنكه در حال توانگريت از تو وام گيرد و موعد پرداختش را روز تنگدستى خود مقرر دار .\r\nو بدان كه گردنه سختى در پيش دارى و بناچارت از آن ببهشت يا دوزخ سرازير ميشوى ، سبكبار در\r\n","description":"","footnote":"","page_name":" 72 ","page_number":80},
  {"content":"\r\nآنجا خوشحالتر از سنگين بار است خود را واپاى پيش از آنكه در آن فرود آئى\r\nو بدان آن كسى كه حقيقت گنجينه‌هاى دنيا و آخرت بدست او است اجازه داده كه از او بخواهى و ضامن شده كه اجابتت كند و به تو فرموده خواهش كن تا به تو بدهد و او مهربان است ميان تو و خودش ترجمانى ننهاده و از تو در پرده نشده و تو را بيچاره نكرده كه واسطه اى بتراشى بدرگاه او و اگر بد كردى جلو توبهء تو را نگرفته و در باز گشت تو را سرزنش نميكند و در كيفر تو شتاب ندارد و چون به رسوائىگرائى گرائى تو را رسوا نسازد و غرامت از تو باز نخواهد و تو را از رحمت نوميد نكند و در توبه با تو سختى نكند و گريز از گناه را حسنه حساب كرده گناهت يكى بشمار گرفته و كار خوب تو را ده شمرده و براى تو باب توبه و از سرگرفتن را باز كرده و هر گاه كه بخواهى فرياد و رازگوئيت را بشنود و نيازت را به او عرضه دارى و از خود او را بياگاهانى و همومت بوى برسانى و در هر كارت از او يارى جوئى و بدان چه از سرّ خود كه از مردم نهاندارى به او بگوئى سپس كليد همهء گنجينه‌هاى خود را بدست تو سپرده در خواهش اصرار كن تا در رحمت برويت گشاده شود براى آنكه به تو اجازهء خواهش كردن داده هر زمان بخواهى درهاى گنجينه هايش را بوسيلهء دعا به روى خود بگشائى اصرار كن و اگر در اجابتت دير كرد نوميد مشو زيرا عطا به اندازه درخواست است و بسا كه اجابت را دير كند براى اينكه درخواست را دراز كنى و بيشترت عطا بخشد و بسا چيزى خواهى و به تو ندهد و بهترش را به تو دهد چه بسا چيزى خواهى كه در آن هلاك دين تو است اگرت دهند ، و بايد خواهش تو در آن چيز باشد كه به تو فائده دهد از هر آنچه كه جمالش براى تو بماند و وبالش از تو برود ، و مال است كه براى تو بماند و نه تو برايش بمانى كه راستش به زودى سرانجام خود را - خوب باشد يا بد - ببينى يا درگذرنده\r\n","description":"","footnote":"","page_name":" 73 ","page_number":81},
  {"content":"\r\nكريمت درگذرد .\r\nبدان كه تو براى ديگر سراى آفريده شدى نه براى اين سراى ، و براى فنا نه براى بقا ، و براى مردن نه براى زيستن ، و اينكه تو در منزل بن براندازى ، و خانه چند روزى ، و در راه ديگر سرائى ، راستى تو مرگ بدنبالى ، مرگى كه هيچ گريزانش رهائى ندارد و بناچار روزى تو را دريابد بر حذر باشش كه در حال گناهت دامنگير نشود ، گناهى كه با خود ميگفتى از آن توبه كنم و ميانه تو و توبه حائل شود و در اين صورت تو خود را هلاك كرده باشى .\r\nپسر جانم بسيار ياد مرگ باش و به ياد آنچه در آن افتى و كشانده شوى . پس از مرگ ، مرگ را برابرت بدار تا بر تو رسد ، و تو حذر از آن را گرفته باشى مبادا بناگاهت در گيرد ، و بسيار ياد آخرت كن و آنچه در آنست از نعمت و عذاب دردناك ، زيرا كه اين تو را در دنيا بيرغبت كند و آن را در چشم تو بيمقدار گرداند با اينكه خدايت از دنيا آگاه كرده و خودش هم خويش را برايت وصف نموده و بديهايش را فاش كرده مبادا فريب خورى باينكه دنياداران بدان تكيه كنند و بر سر آن يك ديگر را بدرند و همانا اهل دنيا سگان عوعو كن و درندگان نيش زن و بر يك ديگر بانك كنند و نيرومندشان زبونشان را بخورد و بزرگشان خردشان را ، دنيا دوستان خود را از راه هدايت گمراه ساخته و به راه كورى برده و ديده آنان را از راه شايسته بسته و در حيرت آن گم شدند و در آشوبش غرقه‌اند و آن را پروردگار خود ساخته و دنيا با آنها بازى كرده و آنها با آن بازى كرده‌اند و دنبال آن را فراموش نموده‌اند .\r\nبسر جانم مبادا عيوب فراوان دنيا تو را زشت كند ، اهل دنيا دسته اى چهار پايانى بسته ، و دسته اى ديگر رها\r\n","description":"","footnote":"","page_name":" 74 ","page_number":82},
  {"content":"\r\nشده‌اند ، همه را خرد باخته كرده و سوار بر بيابان بيراه و نشان ، سر بچرا داده متحير و سرگردان آفت زده در وادى بىنهايت دشوار و سخت ، نى شبانى كه آنها را سرپرستى كند ، آرام آرام تا پرده تاريكى بيكسو شود ، گويا كاروان در رسيده و زودا آنكه شتابزده است برگردد بدان كسى كه شب و روزش زير پا است او را مىبرند و گرچه خود نرود ، خدا نخواسته جز ويرانى دنيا و آبادانى آخرت را .\r\nپسر جانم اگر بيرغبت باشى در آنچه از دنيا كه خدايت از آن بيرغبت خواسته و خود را از آن باز - دارى دنيا شايسته آنست ، و اگر اندرز مرا در باره آن پذيرا نيستى يقين بدان كه هرگز بآرزويت نرسى و از عمرت نگذرى و راستى تو در راه كسان پيش از خودى در طلب دنيا آرام باش و در كسبش هموار باش راستش اينكه بسا طلبى كه منجر بر بودن مال گردد ، هر جوينده يابنده نيست و هر آرام نيازمند نشود ، خود را از هر پستى و زبونى گرامى دار و اگر چه دلربا باشد زيرا هر چه از خود ببازى عوض ندارد ، بنده ديگرى مشو با اينكه خدايت آزاد ساخته ، چه خيريست در آن خيرى كه بشر در دست آيد و در آن مالى كه جز به سختى بدان نرسند ؟\r\nمبادا مركبهاى طمع تو را بدوانند و بپرتگاه هلاكت بيندازند و اگر بتوانى ميانه خود و خدا نعمت بخشى نداشته باشى بكارند كه او بخش تو را دريابد و بهره ات را بگيرد و همان اندك از طرف خداى تبارك و تعالى بيشتر و كلانتر است از فزونى كه از خلق او باشد و اگر چه همه از آن حضرت او است . و اگر تأمل كنى - * ( وَلِلَّه الْمَثَلُ الأَعْلى ) * - در آنچه كه از ملوك و پستتر از آنها از طائفه دو نان بجوئى ميفهمى كه اندك عطاى ملوك مايهء سر بلنديست و بسيارى كه از دو نان به تو رسد ننگ باشد ، در كار خود اقتصاد پيشه كن كه خوش\r\n","description":"","footnote":"","page_name":" 75 ","page_number":83},
  {"content":"\r\nسرانجام است تو نبايد چيزى از دين و آبرويت به هيچ بهائى بفروشى ، مغبون كسى است در بهره خود كه از طرف خدا است زيان كند ، از دنيا همان را برگير كه تو را آيد و وانه آنچه بدست نيايد و اگر اين كار نكنى در طلب آن آرام و خوش كام باش .\r\nمبادا همنشين كسى شوى كه از او بر دينت نگرانى ، و از سلطان دورى گزين ، و از فريب شيطان آسوده مباش كه بگوئى هر وقت منكرى ديدم دست ميكشم زيرا از همين راه هلاك شدند مسلمانى كه پيش از تو بودند و يقين بمعاد داشتند اگر با برخى آنها وارد گفتگوى فروش آخرت به دنيا ميشدى دل بدان نميداد سپس شيطانش بفريب و نيرنگ تصوراتى مىآورد تا آنها را در پرتگاه هلاكت ميكشيد در برابر كالاى ناچيز دنيا و او را از كار بدى به كار بد ديگر ميكشانيد تا از رحمت خدا نوميد ميساخت و به حال قنوط ميرسانيد و راه مخالفت اسلام و احكامش را بر او هموار ميكرد و اگر دلت نخواست جز دوستى دنيا و نزديكى بسلطان را و از آنچه بازت داشتم كه راه درستت بود به راه ديگر رفتى پس بايد زبان خود را نگاه دارى زيرا بر پادشاهان چون خشم كنند اعتماد نباشد . از اخبارشان مپرس و اسرارشان را فاش مكن و ميان خودت و آنان جاى مكن ، در خاموشى سلامت از پشيمانى است جبران آنچه بخاموشى از دست دادى آسانتر است از جبران آنچه از گفتارت از دست رفته ، نگهدارى آنچه در ظرف است بمحكم بستن در آنست و نگهدارى آنچه در دست دارى دوستتر است نزد من از طلب آنچه در دست ديگرانست و باز مگو جز از قول موثق و مورد اعتماد و گر نه دروغگو در آئى و دروغگوئى خواريست . و تدبير با كفاف روزى به است از بسيار با اسراف ، نوميدى بخوشى بهتر است از دريوزگى از مردم ، پارسائى در پيشه ورى\r\n","description":"","footnote":"","page_name":" 76 ","page_number":84},
  {"content":"\r\nبهتر است از شادمانى در هرزگى\r\nمرد بايد راز خود را نگهدارتر باشد ، بسا كوشا در آنچه زيانش دارد ، هر كه پرگويد ناهنجار گويد ، هر كه بينديشد بينا گردد ، از بهترين بهره مرد همنشين خوبست ، با نيكان همنشين باش تا از آنان باشى و از بدان دورى كن تا از آنها جدا باشى . بدبينى بر تو چيره نگردد كه ميان تو و هيچ دوستى راه آشتى نگذارد بسا گفته‌اند كه : بدبينى احتياط كاريست ، حرام چه بدخوراكى است ، ستم بر ناتوان هرزه ترين ستم است و هرزگى چون نام خود است ، و صبر پيشه كردن در ناخواه فسرده دلى است ، اگر نرمش مايه سختگيرى گردد سختگيرى نرمش باشد ، بسا كه دواء درد باشد و درد دواء ، بسا كه غير ناصح خيرخواهى باشد و آنكه از او خيرخواهى طلب شده دغلى كند ، مبادا بآرزو تكيه كنى كه آن متاع احمقانست ، و از خير آخرت و دنيا باز دارنده است دلت را با ادب و پرورش پاك دار چونان كه هيزم را با آتش ، چون هيزم كش شب و خاشاك سر راه مباش ، ناسپاسى نعمت پستى است و همنشينى نادان شوم است ، خرد تجربه اندوزيست ، و بهترين آزمايش آنست كه تو را پند دهد ، از كريم بودن نرمش اخلاق است ، فرصت را باش پيش از آنكه غصه آيد ، از دور انديشى تصميم گرفتن و رفع ترديد است ، يكى از اسباب نامرادى سستى كردنست ، نه هر جوينده يا بنده است و نه هر مسافرى بر ميگردد ، از تبهكارى ضايع كردن توشه راه است ، هر كارى را انجامى است ، بسا اندكى كه پر بركتتر از بسيار است ، آنچه تو را مقدر است به زودى به تو ميرسد ، تاجر در خطر است ، خيرى نيست در ياور اهانت كن ، در هيچ كارى بفريب و نگرانى شب را نگذران ، هر كه حكمت پيشه كرد بزرگوار شد و هر كه در پى فهميدن رفت بر دانش خود بيفزود ، ملاقات اهل خير آبادى دلها است ، تا روزگار با تو بسازد با او بساز ، مبادا مركب لجبازى را بچموشى آرى ، اگر در گناهى اندر شدى زود آن را با توبه بشو ، به آن كه سپرده ات داد خيانت روا مدار\r\n","description":"","footnote":"","page_name":" 77 ","page_number":85},
  {"content":"\r\nو اگر چه به تو خيانت كرده باشد و رازش را فاش مكن گر چه راز ترا فاش كرده باشد ، باميد بيشتر نقد را در خطر مينداز ، طلب كن كه آنچه روزى تو است به تو ميرسد ، فضيلت را درك كن و به خوبى بخشش كن و براى مردم شيرين زبان باش و بد مگو ، و راستى يك سخن حكيمانه و جامع اينست كه بخواهى براى مردم آنچه براى خود ميخواهى و بد دارى براى آنها آنچه براى خود بد دارى ، راستى كم مىشود كه تو از پشيمانى در باره شتابزدگى بر كسى سالم بمانى يا بر او برترى يا بى .\r\nو بدان كه وفاى به پيمانها و دفاع از خانواده از كرم است ، و رو برگرداندن نشانه دشمنى است . و عذرتراشى بسيار نشانه بخل است ، و اگر با لطف و مهربانى در برخى موارد چيزى را از برادرت دريغ دارى بهتر است كه روى ترش به او چيزى بدهى . صله رحم از كرم است و كيست كه به پيوست به تو اميدوار باشد يا اعتماد بپيوند تو دارد ، هر گاه تو از خويش خود قطع نمائى ؟ ؟ ! ، غدقن از معاشرت ، چهره قطع پيوند است ، چون برادرت از تو ببرد خود را وادار بپيوند با او ، و چون از تو روگرداند بلطف و مهربانى و احوالپرسى از او و چون خشكى كند بر بخشش به او ، و چون دورى كند بر نزديكى با او ، و چون سختى كند بر نرمش با او ، و چون جرمى بر تو كند بر عذرخواهى از او تا آنجا كه گويا بنده او هستى و گويا ولينعمت تو است و مبادا اين خوشرفتارى را بى جا بكنى و با ناشايسته بجا آورى ، دشمن دوستت را بدوستى مگير تا با دوستت دشمنى كنى ، بفريب كار مكن كه خلق پستها است با برادرت اندرز بيغرض بگو در خوبى باشد يا در زشتى ، و بر هر حال با او ياور باش و با او بچرخ و كيفر برادرت را تقاضا مكن گر چه خاكت به دهان پاشد ، بدشمنت احسان كن كه براى پيروزى بر او مؤثر است ، بخوشرفتارى از شر مردم خود را سالم دار ، جرعه خشم را فرو خور كه من جرعه اى از آن شيرين سرانجامتر و لذيذ عاقبتتر نديدم ، برادرت را\r\n","description":"","footnote":"","page_name":" 78 ","page_number":86},
  {"content":"\r\nبه مجرد ترديد به خاك ميفكن و بىگله از او مبر ، در برابر كسى كه با تو درشتى كند نرمش كن كه زودا برايت نرم شود ، چه اندازه بريدن پس از پيوستن زشت است ، و جفاكارى پس از دوستى و برادرى ، و دشمنى پس از مهرورزى ، و خيانت براى كسى كه برايت امانت دارى كرده ، و نوميد كردن كسى كه به تو اميدوار بوده و نقض پيمان كسى كه در پناه تو در آمده ، و اگر قطع با دوستت بر تو چيره شد در دلت بقيه بجا گذار كه اگر روزى پشيمان شدى راه برگشت داشته باشى ، هر كه تو را خوب پندارد پندارش را درست درآور ، براى رفاقت حق برادرت را ضايع مكن زيرا كسى كه حقش را ضايع كنى برادر تو نيست ، خاندانت بسبب تو بدبختترين خلق نباشند ، شيفته كسى مباش كه از تو روگردانست و روگردان از كسى مباش كه شيفته تو است اگر اهل آن باشد ، مبادا برادرت در بريدن از تو نيرومندتر باشد او پيوستن تو با او ، و بر بدى كردن به تو نيرومندتر باشد از احسان كردن تو به او ، و بر بخل نيرومندتر باشد از بخشيدن تو بر او ، و بر تقصير نيرومندتر باشد از تو به فضيلت ، ستم ستمكار بر تو ناهموار باشد زيرا او در زيان به خود كوشد و سود تو . سزاى آنكه شادت كند اين نيست كه به او بدى كنى ، روزى دو تا است يكى را بجوئى و يكى تو را بجويد و اگرش نيائى نزد تو آيد .\r\nپسر جانم بدان كه روزگار پر زير و رو مىشود مباش كسى كه پر سرزنش دارد و عذرش نزد مردم كمتر است ، چه زشت است خضوع هنگام نياز و جفاكارى در بينيازى ، همانا بهره تو از دنيايت آنست كه صلاح آخرت باشد ، به راه حق خرج كن و خزينه دار ديگران مباش ، اگر بر آنچه از دستت رفته جزع كنى پس بايد بر هر چه هم بدستت نيامده جزع كنى ، بدان چه بوده دليل آور بر آنچه نبوده زيرا امور مانند هم\r\n","description":"","footnote":"","page_name":" 79 ","page_number":87},
  {"content":"\r\nباشند ناسپاسى ولينعمت مكن زيرا ناسپاسى نعمت پستترين كفر است\r\nعذر را بپذير ، از آنها نباش كه پند نپذيرند مگر آنچه بگردنش افتدى زيرا خردمند از ادب سود گيرد و بهائم جز با كتك پند نپذيرند ، حق را بشناس براى هر كه حق تو را شناخت رفيع باشد يا وضيع ، هر غمى به تو رخ دهد با تصميم صابرانه و حسن يقين بدور افكن ، هر كه عدالت را وانهد جور كند ، چه خوب بهره منديست براى مرد قناعت كردن ، از بدترين همراهان مرد حسوديست ، در نوميدى تقصير كاريست ، بخل ملالت آرد و يار موافق بايد ، رفيق كسيست كه در پشت سر راست گويد ، هوى شريك كوريست ، توقف در سرگردانى توفيقى است خوب ، چه غم براندازيست يقين ، سرانجام دروغ نكوهش است ، سلامت در راستى است و عاقبت دروغ بدترين عاقبت است ، بسا دورى كه از نزديك نزديكتر است و نزديكى كه از دور هم دور تر است ، غريب كسيست كه دوستى ندارد ، بدگمانيت از دوست محروم نكند ، هر كه پرهيز كند عافيت يابد ، و هر كه از حق تجاوز كند در تنگنا افتد ، و هر كه قدر خود را حفظ كند پاينده تر باشد ، چه خوب خلقى است كرم بخشى و پست ترين پستيها ستم است از مقتدر ، حياء مايه ، هر كار نيك است و محكمترين رشته تقوا است ، و محكمترين وسيله آنست كه ميان تو و خدا است ، هر كه گله ات را پذيرد بر تو منت نهد ، ملامت بىاندازه آتش لجبازى را بر افروزد ، چه بسيار بيمار سخت كه بهبود شد و تندرستى كه مرد ، بسا كه نوميدى دست آوردى باشد در آنجا كه طمع هلاكت است ، هر عيبى پديد نگردد ، و بهر فريضه نتوان رسيد ، بسا كه بينا در اشتباه افتد و كور به راه راست رود ، نه هر كه جست يافت و نه هر كه خود نگهداشت نجات ديد ، بدى را عقب انداز كه هر وقت بخواهى در آن توانى شتافت ، احسان كن اگر خواهى احسان بينى ، برادرت با هر عيبى\r\n","description":"","footnote":"","page_name":" 80 ","page_number":88},
  {"content":"\r\nبپذير ، پر گله مكن كه باعث كينه مىشود و بدشمنى ميكشد ، عذر بخواه از آنكه اميد دارى عذر پذيرد ، بريدن از نادان برابر پيوستن با خردمند است ، از كرم است حفظ خانواده ، هر كه با روزگار در افتد ورافتد ، و هر كه بر آن خورده گيرد خشم گيرد ، چه اندازه انتقام بستمكاران نزديك است ، شايسته تر به كسى كه پيمان گسلد اينست كه با او وفادارى نشود .\r\nلغزش آنكه در دژ است سختترين لغزش است و درد دروغگوئى بد درديست ، فساد بسيار را نابود كند و اقتصاد اندك را بهره ور سازد ، بيكسى خواريست ، نيكى كردن با پدر و مادر از خوش سرشتى است ، لغزيدن از شتابست ، لذت خوبى نيست آنكه دنبالش پشيمانيست ، خردمند آن كس است كه تجربه‌ها به دو پند آموخته ، هدايت كورى را ببرد ، و زبانت ترجمان عقل تو است ، با اختلاف الفت ميسر نيست ، از خوش همسايگى احوالپرسى از همسايه است ، هرگز هلاك نشود كسى كه ميانه رو باشد ، و هرگز نيازمند نگردد كسى كه زاهد است ، درون هر مردى از رخساره او بيان شده ، بسا كسى كه از مرگ خود كاوش مىكند ، اطمينان را با اميد عوض مكن ، نه هر چه ترس دارد زيان رساند ، بسا شوخى كه بجد كشد ، هر كه از روزگار ايمن است به او خيانت كند ، و هر كه بر آن بزرگى فروشد به او اهانت كند ، و هر كه به او بستيزد او را ذليل كند و بينى او را به خاك مالد ، و هر كه به او پناهد تسليمش كند ، نيست كه هر كه تير اندازد بنشان زند ، چون سلطان ديگرگون گردد روزگار ديگرگون شود ، بهترين اهلت آنست كه بارى از تو بردارد ، شوخى مايه كينه‌ها است و بسا كه آزمند گدا شود ، سر دين درستى يقين است ، تمامى اخلاص بر كنارى از گناهانست ، بهترين گفتار آنست كه كردارش باشد ، سلامت در درستى است ، و دعاء كليد رحمت است ، از رفيق پرس پيش از آنكه\r\n","description":"","footnote":"","page_name":" 81 ","page_number":89},
  {"content":"\r\nراه سفر جوئى و از همسايه پيش از خانه\r\nاز دنيا در حال كوچ باش ، هر كه بر تو بنازد تحمل كن و عذر هر كه از تو عذر جويد بپذير ، و از مردم در گذر ، و نابدلخواه كسى را به او مرسان ، برادرت را پيروى كن گر چه تو را نافرمانى كند و با او گرمى كن گر چه به تو جفا كند ، و خود را ببخشش عادت بده ، و بهترين خلق را برايش انتخاب كن زيرا خير بعادتست ، و مبادا سخن پليد ( يا بيهوده ) بگوئى يا سخن خنده دارى و گر چه از ديگرى حكايت كنى ، از طرف خود انصاف بده بيش از آنكه حق را از تو بگيرند ، مبادا با زنها مشورت كنى كه سست رأى و سست تصميم هستند ، و آنها را در پرده دار كه دور از اغيار باشند زيرا هر چه بيشتر در پرده باشند براى تو و براى آنها بهتر است ، و بيرون رفتن آنها بدتر از اين نيست كه اشخاص غير مطمئن وارد بر آنها بكنى و اگر بتوانى كه جز تو را نشناسند به كار بند و آن قدر بزن اختيارات مده كه از كار خود تجاوز كند و به كار ديگران پردازد زيرا براى حال او خوبتر و براى خاطر او آسايش بخشتر و براى زيبائيش دوام آورتر است زيرا زن گل خانه است و پهلوان نيست ، و مبادا بشرافتش تجاوز كنى و او را خوار شمارى و او را بطمع مينداز كه واسطه ديگران شود و به منظور او با تو خشمگين گردد ، خلوت با زنان را طولانى مكن تا بر تو تسلط يابند و يا از تو دلتنگ شوند ، و در برابر آنان خوددارى كن ، و آنها بفهمند كه تو نيرومندى آن بهتر است از اينكه كشف كنند سستى و بيحالى تو را ، مبادا نابجا غيورى و بد بينى كنى زيرا به اين وسيله آنهاشان كه درستند بيمارى و نادرستى كشيده شوند ولى كار آنها را محكم كن و اگر گناهى ديدى به زودى بر خرد و درشت انكار كن و مبادا كه كيفر كنى و گناه را بزرگتر سازى و عذر خواهى را بيمقدار كنى ، مملوكان را خوب پرورش كن و كمتر بر آنها خشم كن و گناه نكرده پر بر آنها\r\n","description":"","footnote":"","page_name":" 82 ","page_number":90},
  {"content":"\r\nعقاب مكن و چون گناه يكى از آنها ثابت شد خوب عدالت را منظور دار ، زيرا عدالت با گذشت دردناكتر است از چوب زدن براى كسى كه خردمند است ، تمسك بدان كه عقل ندارد موجب قصاص است ( و به آن كه هم عقل ندارد سخت مگير و قصاص را تخفيف بده ) و براى هر كدام از آنها وظيفه اى معين كن كه مسئول آن باشند كه اين طريق مؤثرتر است براى اينكه كار را بهم وانگذارند ، عشيره خود را گرامىدار زيرا آنها بال و پر تواند كه بدانها پرواز ميكنى و ريشه تواند كه بر آنها استوارى و با آنها يورش ميكنى آنها ياران تواند در هنگام سختى ، كريمشان را گرامى دار و بيمارشان را عيادت كن و در كارها شريكشان ساز و در سختى دستگيريشان بكن و در همه كارت از خدا يارى جو كه او با كفايتتر ياوريست .\r\nدين و دنيايت را به خدا ميسپارم و از او خواستارم كه در دنيا و آخرت برايت خوب مقدر كند و السلام عليك و رحمة الله .\r\n\r\nسفارش آن حضرت ( ع ) بفرزندش حسين ( ع )\r\nپسر جانم تو را سفارش ميكنم بتقوى از خدا در توانگرى و بينوائى و گفتار حق در حال خشنودى و خشم و ميانه روى در حال توانگرى و بينوائى و به عدالت نسبت بدوست و دشمن و بكردار در حال نشاط و كسالت و برضاى از خدا در سختى و خوشى .\r\nپسر جانم هر بدحالى كه دنبالش بهشت باشد بد حالى نيست و هيچ خوشى كه دنبالش دوزخ باشد خوشى نيست ، هر نعمتى در برابر بهشت كوچك است و هر بلا در برابر دوزخ عافيت است .\r\nو بدان پسر جانم كه هر كه عيب خود ديد از عيب ديگران دل بريد و هر كه جامه تقوى نپوشيد جامه اى او را\r\n","description":"","footnote":"","page_name":" 83 ","page_number":91},
  {"content":"\r\nنپوشد و هر كه بقسمت خدا خشنود است غم نخورد بر آنچه از دستش رفته ، و هر كه شمشير ستم كشد بدان كشته شود و هر كس چاهى براى برادرش كند در آن افتد ، و هر كه پرده ديگرى درد عيبهاى خانه اش عيان گردد ، و هر كه خطاى خود را فراموش كند خطاى ديگرى را بزرگ شمارد ، و هر كه در همه كار به سختى اندر شود نابود گردد ، و هر كه در گردابها پرت شود غرقه گردد ، و هر كه برأى خود خود بينى كند گمراه گردد و هر كه بعقل خود بىنيازى كند بلغزد ، و هر كه بمردم گردن فرازى كند زبون شود ، و هر كه با دانشمندان بياميزد با وقار گردد و هر كه با او باش بياميزد زبون شود ، و هر كه با مردم نابخردى كند دشنام شنود ، و هر كه جاهاى بد رود متهم گردد ، و هر كه شوخى كند سبك شود ، و هر كه بسيار چيزى را بر گيرد بدان شناخته شود و هر كه پر گويد پر خطا كند ، و هر كه پر خطا كند كمشرم شود و هر كه كمشرم باشد كم ورع است و هر كه كم ورع باشد دلش بميرد و هر كه دل مرده شد بدوزخ رود .\r\nپسر جانم هر كه بعيب مردم نگرد و آن را براى خود پسندد خود همان احمق است ، و هر كه انديشد عبرت گيرد و هر كه عبرت گيرد بگوشه اى نشيند و هر كه گوشه نشيند سالم بماند ، و هر كه ترك شهوت كند آزاد زيد ، و هر كه حسد را وانهد محبوب مردم باشد .\r\nپسر جانم عزت مؤمن بىنيازى او است از مردم ، قناعت مالى است كه تمام نشود ، هر كه پر ياد مرگ كند باندكى از دنيا خشنود گردد ، و هر كه بداند سخنش از كردار او است كم سخن گويد مگر در آنچه سودش بخشد .\r\nپسر جانم شگفتا از كسى كه از كيفر بترسد و دست باز ندارد و اميد ثواب دارد و توبه نكند و كار نكند .\r\n","description":"","footnote":"","page_name":" 84 ","page_number":92},
  {"content":"\r\nپسر جانم انديشه روشنى آورد و غفلت تاريكى و جدال گمراهى ( شايد تصحيف « الجهالة ضلالة » باشد « مصحح » ) ، سعيد آن كس است كه از ديگرى پند گيرد ، ادب بهترين ميراث است ، و حسن خلق بهتر همنشين است ، با قطع رحم فائده و افزونى ميسر نيست و با هرزگى توانگرى ميسر نيست .\r\nپسر جانم عافيت ده جزء است و نه جزء آنها در خاموشى است جز بذكر خدا ، و يكى هم در ترك همنشينى نابخردانست .\r\nپسر جانم هر كه بنافرمانيهاى خدا در انجمنها جست گيرد خدايش زبون سازد و هر كه دانش جويد دانا شود .\r\nپسر جانم سر دانش نرمش است و آفتش كج خلقى ، و صبر بر مصيبتها از گنجينه‌هاى ايمانست و پارسائى زيور فقر است و شكر زيور توانگرى ، بسيار ديدن كردن ملالت آرد ، و آرامش و اعتماد پيش از آزمايش بىاحتياطى است ، و خودبينى مرد دليل سستى عقل او است .\r\nپسر جانم چه بسيار نگاهى كه افسوس آورد و چه بسيار سخنى كه نعمت را ببرد .\r\nپسر جانم شرافتى برتر از اسلام نيست و كرمى عزيزتر از تقوى و دژى محكمتر از ورع و نه شفيعى مؤثرتر از توبه و نه جامه اى زيباتر از عافيت و نه مالى نياز برتر از رضاى به قوت ، هر كه به همان گذران روزانه خشنود است زود بآسايش رسيده و بآرامش اندر شده .\r\nپسر جانم آز كليد رنج است و مركب سختى و باعث پرت شدن در گناهان ، و شكمپرستى يا شيفتگى به دنيا هر عيب بدى را در بر دارد ، براى ادب يافتن خود تو همان بس آنچه را كه از ديگرى بددارى ، برادرت همان حق بر\r\n","description":"","footnote":"","page_name":" 85 ","page_number":93},
  {"content":"\r\nتو دارد كه تو بر او دارى كه بىعاقبتانديشى خود را وارد كارها كند در معرض گرفتاريها است ، تدبير پيش از عمل تو را از پشيمانى آسوده كند ، هر كه دليل آراء را در نظر آورد مواقع خطاء را بفهمد ، صبر سپريست از نيازمندى ، بخل روپوش زبونيست ، حرص نشانه نياز است ، خويش مهربان ندار بهتر است از ثروتمند جفاكار ، هر چيزى را قوتى است و آدميزاده قوت مرگ است .\r\nپسر جانم هيچ گنهكارى را نوميد مكن چه بسيار دلداده گناه كه عاقبت بخير شده و چه بسيار خوش كردارى كه در پايان عمر تباه شده و بدوزخ رفته نعوذ با لله .\r\nپسر جانم بسيار نافرمانى كه نجات يافته و بسيار با كردارى كه سقوط كرده ، هر كه دنبال راستى باشد سبكبار است ، مخالفت با نفس رشد او است هر ساعتى كه بگذرد عمر را كم كند ، واى بر حال ستمكاران از احكم الحاكمين و داناى درون نهانكننده‌ها .\r\nپسر جانم چه بد نوشته ايست براى معاد تجاوز بر عباد ، در هر نوشيدنى گلوگيرى امكان دارد و در هر لقمه بگلو ماندن ، هرگز بنعمتى نرسى جز با جدائى از نعمت ديگر ، چه اندازه آسايش برنج نزديك است و تنگدستى بنعمت و مرگ بزندگى و بيمارى بتندرستى ، خوشا بر كسى كه خاص خدا كند كردار و دانش و دوستى و دشمنى و گرفتن و نگرفتن و نهادن و گفتن و خموشى و كردار و گفتار خود را و به به از دانائى كه عمل كند و بكوشد و از شبيخون مرگ بهراسد و آماده باشد و مهيا گردد ، اگرش پرسند اندرز دهد و اگرش وانهند خموش باشد ، سخنش درست باشد و خموشيش از درماندگى در پاسخ نباشد ، واى بر آنكه\r\n","description":"","footnote":"","page_name":" 86 ","page_number":94},
  {"content":"\r\nگرفتار حرمان و خذلان و نافرمانيست و از خود نيكو شمارد آنچه را از ديگرى بد دارد و بمردم عيب گيرد آنچه را خود به عمل آرد .\r\nبدان اى پسر جانم كه هر كه شيرينسخن شد دوست داشتنى است خدا تو را براى هدايتش موفق دارد و از اهل طاعتش مقرر سازد بقدرت خود زيرا كه او جواد و كريم است .\r\n\r\nخطبه آن حضرت كه معروف بوسيله است\r\n( به اندازه اقتضاى كتاب نوشتيم نه جز آن را ) سپاس از آن خدائيست كه وهمها را در بند كرده است از اينكه به جائى برسند در باره او جز به همين كه او هست و همه خردها را در پرده داشته از اينكه ذات او را در خيال آورند زيرا از همانندى و هم شكلى بر فراز است ، بلكه او است همان صرف هستى كه در حقيقت ذاتش تفاوتى نيست و در صفات كمالش تبعيض به شماره بندى راه ندارد . از همه چيزها جدا است نه بوسيله مسافت و در همه چيز اندر است نه بر وجه آميزش و ممازجت . دانش او به ابزار نيست علمش به خود ذاتست ، ميان او و معلوم او علمى كه جز او باشد و بوسيله آن دانا بمعلوم باشد وجود ندارد . اگر گفته شود كه بوده است به اين معنى است كه وجودش ازلى است و اگر گفته شود هميشه هست به اين معنى است كه نابودى را در او راهى نيست ، پس منزه باد خدا و پر برتر باد از گفته آنكه جز او را پرستد و معبود ديگرى جز او گيرد . او را سپاسگزاريم بدان سپاسى كه از خلقش براى خودش پسندد و پذيرش آن را بر خود ما بايست شمارد . و گواهم كه نيست شايسته پرستشى جز او ، تنها است ، شريك ندارد . و گواهم كه محمد بنده و رسول اوست ، دو گواهند كه گفتار را برفرازند و\r\n","description":"","footnote":"","page_name":" 87 ","page_number":95},
  {"content":"\r\nكردار را دو چندان سازند ، سبك باشد هر ميزان عملى كه از آنشان بردارند و سنگين باشد هر ميزان عملى كه در آنشان بگذارند ، به اين دو است كاميابى به بهشت و نجات از دوزخ و گذشت بر صراط ، شماها با شهادت ببهشت درآئيد و با نماز برحمت برسيد ، بر پيغمبر خود بسيار صلوات فرستيد . راستى كه خدا و فرشته هاش صلوات فرستند بر پيغمبر أيا كسانى كه گرويدند صلوات بر او فرستيد و درود فراوان .\r\nأيا مردم راستش اينست كه شرفى برتر از اسلام نيست و كرامتى عزيزتر از تقوى و قلعه اى مصونتر ورع و پارسائى و شفيعى پذيراتر توبه و لباسى زيباتر از عافيت و نگهداشتى نيست منيعتر از سلامت و معاش ، و نه مالى نيازبرنده تر از دلدادن بقناعت و نه گنجى پر ثروتتر از قناعت ، هر كه به همان كفايت گذران معاش ، اكتفاء كند آسايش خود را پا بر جا كرده و در مهد آرامش نشيمن ساخته ، رغبت به دنيا كليد رنج است و جمع مال دنيا مركب ناراحتى ، حسد آفت دين است ، آزمندى سبب افتادن در پرتگاه گناهان باشد كه مايه حرمانست ، سركشى و ستم رانندهء بمرگست و شيفته بودن به دنيا بنگاه هر عيب بد ، بسا طمعى كه نوميد گردد و آرزوئى كه بر باد رود و دروغ در آيد و اميدى كه به نوميدى گرايد و تجارتى كه بزيان كشد ، هلا ، هر كه خود را چشم بسته از سرانجام در هر كارى در اندازد در معرض ناگواريهاى رسواكننده است و چه بد گردنبندى است گردنبند گناه براى مؤمن .\r\nأيا مردم راستش اينست كه گنجى سودمندتر از دانش نيست ، و عزتى بالاتر از بردبارى و نه حسبى رساتر از ادب و نه تعبى دردناكتر از خشم و نه جمالى آرايشكنتر از خرد ، هيچ رفيقى بدتر از نادانى و هيچ\r\n","description":"","footnote":"","page_name":" 88 ","page_number":96},
  {"content":"\r\nزشتى بدتر از دروغ نيست ، و هيچ پاسبانى نگهدارتر از خموشى ، و هيچ غائبى نزديكتر از مرگ نيست .\r\nأيا مردم راستش هر كه در عيب خود نگرد از عيب ديگران بگذرد ، و هر كه به روزى خداداد خشنود باشد بر آنچه ديگران دارند افسوس نخورد ، هر كه تيغ ستم كشد بدان كشته شود ، و هر كه براى برادرش چاهى كند خودش در آن افتد ، و هر كه پرده ديگران به درد عيوب خانه خود از پرده بدر آورد ، هر كه لغزش خود از ياد برد لغزش ديگران را بزرك شمارد ، و هر كه بنظرش بنازد و خودبين باشد گمراه گردد ، و هر كه بخرد خود بىنيازى كند بلغزد ، و هر كه بمردم بزرگى فروشد خوار گردد ، و هر كه نسبت بمردم سبكسرى كند دشنام خورد ، هر كه با دانشمندان آميزد محترم گردد ، و هر كه با اوباش آميزد كوچك شود و هر كه آنچه را تاب نياورد بدوش گيرد درماند .\r\nأيا مردم راستش اينست كه مالى سودمندتر از خرد نيست و نه فقرى سختتر از نادانى و نه پند دهى شيواتر از اندرز ، عقلى چون تدبير نيست ، و عبادتى چون تفكر و انديشه ، و پشتيبانى محكمتر از مشورت و هراسى سختتر از خودبينى نيست و ورعى چون خوددارى از ارتكاب حرام ، و بردبارى چون صبر و خموشى نباشد .\r\nأيا مردم ده خصلت انسانى از زبانش برآيد : 1 - گواهى است كه از درون گزارش دهد . 2 - حاكمى است كه ميان مردم قضاوت كند . 3 - ناطقى كه پاسخ پردازد . 4 - شافعى كه حاجت به دو روا شود .\r\n5 - ستايشگرى كه هر چيز را معرفى كند . 6 - فرماندهى كه به كار خوب فرمان دهد . 7 - پند گوئى كه از زشت باز دارد . 8 - تسليت گوئى كه غمها بدان آرام شود . 9 - وسيله حامدى [ حاضرى خ ل 
  ] است كه كينه بدان بر طرف شوند . 10 - دلربائى است كه گوشها از آن لذت برد .\r\n","description":"","footnote":"","page_name":" 89 ","page_number":97},
  {"content":"\r\nأيا مردم راستش اينست كه خوب نيست دم بستن از حكمت و سخن بجا چنان كه خوب نيست سخن گفتن بنادانى .\r\nو اى مردم بدانيد هر كس اختيار زبان خود را ندارد پشيمان مىشود و هر كه نياموزد بنادانى افتد و هر كه خود را ببردبارى واندارد بردبار نباشد و هر كه مهار خود را نكشد خردمند نيست ، و هر كه خردمند نيست خوار شود و هر كه خوار شود احترام نشود ، و هر كه تقوى پيش بگيرد نجات يابد ، و هر كه مالى را بناحق بدست آورد در غير مورد خرج كند ، و هر كه بوجه پسنديده اى دست از بدى برندارد بر آن وادار شود با نكوهش و بناچار دست از آن بدارد ، هر كه نشسته عطا نكند ايستاده باشد و از او دريغ شود و هر كه عزت بناحق جويد راه خوارى پويد و هر كه با حق لجبازى كند موهون بود و هر كه دين را بفهمد با وقار باشد و احترام دارد و هر كه تكبر ورزد كوچك شود و هر كه احسان نكند او را نستايند .\r\nأيا مردم . مردن به از زبون زيستن است و جستن با سختى به از بيكار خفتن است و حساب خود نگه داشتن به از كيفر كشيدنست ، و گور به از فقر و چشم پوشيدن به از بسيار نگاهها است ، و روزگار در روزى با تو است و در روزى در برابرت هر گاه با تو است و هر گاه در برابر تو صبر كن زيرا بهر دو آزمايش شوى .\r\nأيا مردم شگفت آور چيزى كه در انسانست دل او است دل مايه هائى از حكمت دارد و اضدادى بر خلاف آن اگر اميدواريش دست دهد طمعش خوار كند و اگر طمعش برافروخت حرصش بكشد و اگر نوميدى گريبانگيرش شد افسوس بكشد و اگر خشمش رخ داد غيظ او سخت باشد و اگر با رضايت نيكبخت شود تحفظ را از ياد برد و اگر بيمى به دو رسد حزن او را مشغول سازد و اگر پر آسوده باشد فريب و غرور\r\n","description":"","footnote":"","page_name":" 90 ","page_number":98},
  {"content":"\r\nاو را در ربايد و اگر نعمتى تازه كند عزت او را بگيرد و اگر مالى يابد گمراهيش بسركشى كشد ، و اگر ندارى او را بگزد ملالش به كار گيرد و اگر مصيبتى بوى رسد بىتابى او را رسوا كند و اگر گرسنگى كشد ناتوانى او را از پاى در آورد و اگر پر سير خورد شكم پرى او را بفشارد پس هر كوتاهى و كمى به او زيان رساند و هر افراط و گذشت از حد هم مفسده بار براى او است .\r\nأيا مردم - هر كه كندى كرد خوار شد و هر كه بخشش نمود آقا شد و هر كه فراوان داشت سرور گرديد و هر كه پر حلم ورزيد شرافتمند شد و هر كه در ذات خدا انديشيد زنديق گرديد و هر كه چيزى را پر اظهار كرد بدان معروف شود و هر كه پر شوخى كرد سبك گردد و هر كه پر خنديد هيبتش برود ، آبروى خانوادگى كسى كه ادب و پرورش ندارد تباه گردد ، راستى بهترين كار نگهداشتن آبرو است به مصرف مال ، كسى كه با نادان همنشين گردد خردمند نيست هر كه با نادان نشيند آماده قيل و قال و جنجال باشد ، از مرگ رها نشود توانگرى براى ثروتش و نه فقيرى براى نداريش .\r\nأيا مردم - براستى براى دلها گواهانى است نفوس زنده براى تيز هوشى و پندپذيرى از روش تقصيركاران در اين دو به خود اعلام خطر كنند و بر حذر باشند ، دلها خاطره‌هاى هوا بسيار دارند ولى خردهايند كه باز دارند و غدقن - سازند ، در هر آزمايشى دانش تازه ايست ، عبرتگيرى به راه درست مىرساند براى ادب تو همين بس كه بدى ديگرى را ملاحظه كنى ، به گردن تو براى برادر مؤمنت مىباشد همان حقى كه تو را بر او است ، هر كه برأى خود بىنياز و مستبد شد در خطر افتد .\r\nتدبير پيش از . اقدام تو را از پشيمانى در امان دارد ، هر كه وجوه و علت نظرهاى مختلف را برآورد كند مواقع خطا را بشناسد ، هر كه از سخن زيادى خوددار است خردها رأى او را عادل دانند ، هر كه\r\n","description":"","footnote":"","page_name":" 91 ","page_number":99},
  {"content":"\r\nشهوتش را محصور كرد قدر خود را نگهداشت ، هر كه زبانش را نگهدارد مردم او از او آسوده‌اند و بحاجت خود رسد ، در زيرورو شدن اوضاع جوهر مردان دانسته شود ، آينده روزگار اسرار نهان را براى تو عيان كند ، كسى كه در تاريكى است از جهش برق بهره اى نبرد هر كه حكمتدار شناخته شود بديده وقار و هيبتش نگرند ، شريفترين توانگرى ترك آرزو است ، شكيبائى سپر نداريست و آز نشانه فقر و نيازمندى است ، بخل روپوش زبونى است ، و دوستى خويشاوندئى است كه بدست آورده اى ، ندار با ترحم بهتر از توانگر جفاپيشه است ؛ پند پناه آن كسى است كه پذيردش ، هر كه نگاهش را رها كرد بهر جا و هر چه چشم انداخت افسوس فراوان خورد .\r\nهر كه تنگ خلقست خاندانش از او دلتنگ باشند ، هر كه ( بخيرى ) رسيد ، گردن كشيد ، كم است كه آرزو با تو راست گويد ، تواضع بر هيبت تو بيفزايد ، اخلاق خوش گنجهاى روزيست ، هر كه جامهء شرم در بر كرد عيبش از مردم نهان است ، گفتار را به اندازه دار زيرا هر كه اندازه نگهدارد رنج و هزينه او سبك ، در آيد ، راه جوئى تو در مخالفت هواى نفس است ، هر كه روزگار را شناخت از آمادگى روى نتافت : هلا با هر نوشيدنى گلوگيرى است و در هر لقمه فرو بردنى خفه گى ، بنعمت نرسى جز آنكه نعمت ديگرى از دست بدهى براى هر جاندارى قوتى است و براى هر دايه اى خورنده اى و تو خود قوت مرگى .\r\nأيا مردم - بدانيد هر كس بر روى زمين راه ميرود راستش بدرون آن ميخلد و شب و روز ستيزه دارند در ويران كردن بنيان عمرها .\r\nأيا مردم - ناسپاسى نعمت پستى است و صحبت نادان بدبختى ، نرمش در سخن از كرامتست مبادا خدعه كنى زيرا آن از اخلاق مردم پست است هر جوينده يابنده نيست و هر غائبى باز آينده ، آنكه تو را\r\n","description":"","footnote":"","page_name":" 92 ","page_number":100},
  {"content":"\r\nنخواهد به دو دل مبند بسا دورى كه از نزديك زودرستر است پيش از آنكه راه جوئى رفيق سفر را بجو و پيش از تهيهء خانه اى همسايه آن را وارس .\r\nعيب برادرت را بپوش از آنكه آن عيب را در خود ميدانى از لغزش دوستت در گذر به حساب روزى كه دشمنت بر سر آيد ، هر كه بر كسى خشم گيرد كه بر زيان او قدرتى ندارد اندوهش دراز است و خود را عذاب كند ، هر كه از پروردگارش بترسد ستمش را باز گيرد ، هر كه خوب از بد نشناسد چون حيوانى باشد راستى از ميان بردن توشه از تباهى است ، وه چه كوچك است مصيبت دنيا نظر بنيازمندى در فردا .\r\nبىاعتمادى و ناآشنائى شماها با يك ديگر نيست مگر براى معاصى و گناهانى كه در آن اندريد .\r\nوه چه اندازه آسايش برنج نزديكست و سختى و تنگدستى بدگرگونى ، هيچ بدى بد نباشد كه دنبالش بهشت آيد و هيچ خوبى و خوشى خوش نباشد كه دنبالش دوزخ باشد ، هر نعمتى در برابر بهشت حقير است و هر بلائى در برابر دوزخ عافيت است ، هنگام درست و پاك شدن درونها گناهان بزرگ خودنمائى كنند پاك كردن كردار از انجام آن سختتر است و اخلاص نيت از فساد بر عاملان سختتر است از طول جهاد ، هيهات اگر بملاحظه تقوى نبود من از همه عرب سياستمدارتر بودم ، بر شما باد بتقوى از خدا در نهان و عيان و سخن حق در حال رضا و غضب و ميانه روى در توانگرى و فقر و عدالت با دشمن و دوست و كردار در حال نشاط و كسالت و رضا از خدا در سختى و نعمت هر كه پر گويد خطا بسيار كند و هر كه بسيار خطا كند كم شرم شود و هر كمشرم باشد ورعش كم است و هر كه ورعش كم است دلش مرده است و هر كه دلش مرد بدوزخ رود ، هر كه انديشه كند عبرت گيرد و هر كه عبرت گيرد گوشه گيرى گزيند و هر كه گوشه نشين شد سالم ماند و هر كه شهوات را وانهد آزاد زيد و هر كه حسد را ترك كند محبوب مردم گردد .\r\n","description":"","footnote":"","page_name":" 93 ","page_number":101},
  {"content":"\r\nعزت مؤمن بينيازى او است از مردم ، قناعت مالى است كه تمام نشود و هر كس بسيار ياد مرگ كند باندك دنيا خشنود باشد و هر كه بداند كلامش از كردار او است كم سخن گويد مگر در آنچه سودش دهد ، شگفتا از كسى كه بترسد از كيفر و خوددار نباشد و اميد ثواب دارد و توبه نكند و عمل ننمايد ، انديشه باعث روشنى است و غفلت موجب ظلمت و نادانى گمراهى است و سعادتمند كسى است كه به ديگرى پند گيرد و ادب بهترين ميراث است ، حسن خلق بهترين همنشين است با قطع رحم فزونى و فائده ميسر نيست و با هرزگى توانگرى ميسر نه ، عافيت ده جزء است و نه جزء آن در خموشى است جز بذكر خدا و يكى هم در ترك مجالست نابخردانست . سر دانش نرمش است و آفتش كج خلقى ، صبر بر مصائب از گنجينه‌هاى ايمانست و پارسائى زيور فقر است و شكر زيور توانگرى .\r\nديدن بسيار ملالت بار است و اعتماد پيش از آزمايش بىاحتياطى است ، خود بينى مرد دليل ناتوانى عقل او است ، هيچ گنهكارى را نوميد مساز كه چه بسيار دلداده گناه كه عاقبت بخير شده و چه بسيار شيفته كردار كه در پايان عمر فساد كار شده و بدوزخ رفته ، چه بد توشه ايست براى معاد دشمنى با عباد ، خوشا بر كسى كه دانشش و كردارش و دشمنيش و گرفتنش و تركش و كلامش و خاموشيش و كردارش و گفتارش براى خدا است ، مسلمان مسلمان نيست تا پارسا باشد و پارسا نيست تا زاهد باشد و زاهد نيست تا دورانديش باشد و دورانديش نيست تا خردمند باشد و عاقل نباشد جز كسى كه از طرف خداوند انديشه كند و براى ديگر سراى كار كند و صلى الله على محمد النبى و على أهل بيته الطاهرين .\r\n","description":"","footnote":"","page_name":" 94 ","page_number":102},
  {"content":"\r\n\r\nآدابى كه باصحابش آموخت\r\n( و آنها چهار صد بابست براى دين و دنيا )\r\nحجامت تن را سالم و خرد را محكم كند ، چيدن شارب از نظافت است و هم از سنت ، عطر در شارب از كرام الكاتبين است و از سنت ، روغن بشره را نرم كند و مغز را بيفزايد و هم خرد را و محل وضوء و غسل را هموار سازد و ژوليدگى را ببرد و رنگ را صفا دهد ، مسواك كردن رضاى خدا و پاككننده دهانست و از سنت است ، شستن سر با خطمى چرك را ببرد كثافتها را پاك كند . شستن دهان و بينى هنگام وضوء و غسل پاككننده دهان و بينى است ، انفيه سر را سالم كند و درمان تن و همه دردهاى سر است .\r\nنوره استوارى تن و طهور پيكر است . و ناخن گرفتن مانع بزرگترين درد است و جلب روزى كند و آن را فراوان سازد . ستردن موى زير بغل بوى بد را ببرد و طهور است و سنت . شستن دستها پيش از خوردن و پس از آن فزونى روزيست ، غسل در هر عيد طهور است براى كسى كه برابر خدا عز و جل حاجت خواهد و پس از آن فزونى روزيست ، غسل در هر عيد طهور است براى كسى كه برابر خدا عز و جل حاجت خواهد و پيروى از سنت است . شب خيزى تندرستى است و رضاى پروردگار و رحمت جستن و تمسك باخلاق پيمبران .\r\nخوردن سيب پاك شدن معده است ، جاويدن كندر دندانها را سخت سازد و بلغم را ببرد و نيز بوى دهان را .\r\nدر مسجد نشستن پس از سپيده دم تا بر آمدن خورشيد براى طلب روزى از مسافرت در زمين مؤثرتر است ، خوردن به توانائى دل ناتوانست و معده را پاك كند و دل را بپالايد و ترسو را شجاع كند و فرزند\r\n","description":"","footnote":"","page_name":" 95 ","page_number":103},
  {"content":"\r\nرا خوب كند ، خوردن 21 دانه كشمش سرخ بناشتا در هر روز هر مرضى را دفع كند جز مرض موت ، مستحبست مسلمان با زن خود در شب يكم ماه رمضان جماع كند چون خدا فرمود ( 187 - البقره ) شب روزه جماع با زنانتان بر شما حلال است .\r\nجز انگشتر نقره بدست مكنيد زيرا رسول خدا ( ص ) فرموده خدا پاك نكند دستى را كه در آن انگشتر آهن است ، هر كه نام خدا بر انگشترش نقش دارد بايد هنگام استنجا آن را از دستى كه بدان استنجا مىكند در آورد ، هر گاه يكى از شما در آينه بنگرد بگويد : سپاس از آن خدا است كه مرا آفريد و زيبايم آفريد و صورتگرى كرد و زيبا صورتى به من داد و در من آراست آنچه را در ديگرى كاست و با سلام مرا گرامى داشت ، هر كه از شما نزد برادر مسلمانش رود براى او خود را آرايش كند چنانچه براى بيگانه اى كه ميخواهد او را در بهترين وضع بيند آرايش مىكند ، روزه سه روز در هر ماه با روزه همه ماه شعبان وسوسه سينه و پريشانيهاى دل را ميبرد : استنجاء با آب سرد بواسير را قطع مىكند ، شستن جامه هم و غم را ببرد و طهور نماز باشد ، موى سپيد را نكنيد كه نور است و هر كه در اسلام مويش را سپيد كند روز قيامت همان نور او باشد ، مسلمان جنب نخوابد ، نخوابد مگر با طهارت ، و اگر آب نيابد تيمم كند با خاك ، زيرا روح مؤمن بدرگاه خدا عز و جل برآيد و او را بپذيرد و به او بركت دهد و اگر مرگش رسد او را در بهترين صورتى نهد و اگر نرسد با فرشته‌هاى امين خود او را بتنش برگرداند .\r\nمسلمان بسوى قبله تف نكند و اگر از فراموشى كرد بايد از خدا آمرزش خواهد ، كسى در جاى سجده\r\n","description":"","footnote":"","page_name":" 96 ","page_number":104},
  {"content":"\r\n، خود پف نكند و نه در خوراك و نوشابه خود و نه در دعاى همراه خود ، كسى از شما در راه غائط نكند و از پشت بام در هوا نشاشد و نه در آب جارى و هر كه چنين كرد و آسيب ديد نبايد جز خود را سرزنش كند زيرا آب اهلى دارد و هوا هم اهلى دارد هر گاه يكى از شماها باشد آن را گاز ندهد و رو بباد نباشد ، به پشت نخوابد ، كسى در نمازش با كسالت يا قوزپشت نباشد ، بنده اى كه در برابر خدا ايستد بايد از پريشان فكرى بكاهد زيرا همان را از نمازش دارد كه دل بدان داده ، ذكر خدا را در هيچ جا و هيچ حال وامگذاريد كسى از شما در نمازش روى بديگر سوى نكند زيرا چون بنده در آن روى بگرداند خدا فرمايد : اى بنده رويت بسوى من باشد كه بهتر است برايت از كسى كه به دو رو كردى ، آنچه از سفره بيفتد بخوريدش كه درمان هر درديست باذن خدا براى كسى كه قصد شفا بدان كند ، جامه پنبه اى پوشيد كه جامه رسول خدا ( ص ) بود و جامه پشمى و موئى نميپوشيد مگر براى علتى ، هر كدام شما طعامى بخورد و انگشتانى كه با آنها خورده بليسد خدا جل ذكره فرمايد : خدا به تو بركت دهد ، راستى خدا جمال را دوست دارد و هم اينكه نشانه نعمت را در بنده خود بنگرد . صله رحم كنيد گر چه بسلامى باشد براى فرموده خدا ( 2 - النساء ) بپرهيزيد از خدا كه مسئول او هستيد و در باره ارحام .\r\nروز خود را بگفته‌هاى چنين و چنان و باينكه چها و چها كرديم بسر نبريد زيرا با شما نگهبانانى هستند كه آن را مينويسند . خدا عز و جل را در هر مكانى ياد كنيد . بر پيغمبر و آلش صلوات بفرستيد كه خدا دعاى شما را با ذكر او و رعايت او بپذيرد . خوراكى داغ را بگذاريد تا سرد شود و امكان دهد زيرا ،\r\n","description":"","footnote":"","page_name":" 97 ","page_number":105},
  {"content":"\r\n، رسول خدا فرمود در حالى كه خوراك داغى برش نهادند : آن را بگذاريد تا سرد شود و امكان دهد و خدا داغ را بما نخوراند ، و بركت در سرد است و داغ بركت ندارد . بكودكانتان بياموزيد آنچه را خداوندشان بدان سود دهد تا مخالفين مذهب بر آنها دست نيابند .\r\nأيا مردم زبانتان را نگهداريد و به خوبى سلام كنيد . امانت را بپردازيد گر چه بكشندگان پيمبران باشد . بسيار ذكر خدا كنيد گاهى كك ببازار رويد و هنگام اشتغال مردم بخريد و فروش زيرا كه آن كفاره گناهان مىشود و فزونى حسناتست و از غافلان مباشيد . چون ماه رمضان رسد بنده خدا حق ندارد به سفر رود براى اينكه خدا فرمايد ( 182 - البقره ) هر كدام ماه را ديديد بايد روزه گيريد ، در نوشيدن مسكر و مسح روى موزه تقيه نيست ، مبادا در باره ما غلو كنيد بگوئيد ما بندهء پرورده‌ايم و در فضل ما هر چه خواهيد بگوئيد ، هر كه ما را دوست دارد بايد مانند ما كار كند و از پارسائى يارى جويد كه آن بهترين يار است در دنيا و آخرت ، با بدگويان ما ننشينيد و نزد دشمن علنى ما را مدح نكنيد تا دوستى ما را اظهار كنيد و خود را خوار كنيد نزد سلطان خود ، راستى را از دست مدهيد كه باعث نجاتست ، بدان چه نزد خداست رو كنيد و رضا و طاعتش را بجوئيد و بر آن دو صبر كنيد ، چه زشت است كه مؤمن ببهشت رود و پرده دريده و بىآبرو باشد . ما را از شفاعت خود در قيامت درمانده نكنيد بسبب كردار بديكه پيش داشتيد و خود را روز قيامت نزد دشمن رسوا نكنيد . خود را در مقامى كه نزد خدا داريد بوسيله دنياى حقير دروغگو در نياوريد .\r\nچنك زنيد بدان چه خدايتان فرموده كه ميان هيچ كدام از شما و ديدن آنچه بر او رشك بايد و آن را دوست\r\n","description":"","footnote":"","page_name":" 98 ","page_number":106},
  {"content":"\r\nدارد نيست مگر هم اينكه رسول خدا هنگام مرگ بر سر بستر او آيد و آنچه نزد خدا است بهتر و پاينده تر است و به خدا كه مژده اش آيد و چشمش روشن شود و لقاء خدا را دوست بدارد ، و همكيشان ناتوان خود را زبون مشماريد زيرا هر كه مؤمن را زبون شمارد خدايش زبون شمارد و روز قيامت ميان آنها جمع نسازد مگر اينكه توبه كند . نبايد مردى زحمت درخواست ببرادر خود دهد در صورتى كه بداند نيازى به او دارد ، از هم ديدن كند و با هم مهربان باشيد و بهم بخشش كنيد و چون منافقى نباشيد كه بگويد آنچه را نكند ، زناشوئى كنيد زيرا رسول خدا ( ص ) فرمود : هر كه خواهد بروش من باشد بايد زناشوئى كند زيرا زناشوئى سنت منست ، فرزند خواهيد كه من روز قيامت بوسيلهء شما با امتهاى ديگر رقابت دارم ، به فرزند خود شير زن زناكار و ديوانه ندهيد كه شير واگير دارد ، بر كنار باشيد از خوردن گوشت پرنده اى كه سنگدان و سيخك پا و چينه دان ندارد ، بپرهيزيد از خوردن گوشت درنده‌هاى نيشدار و پرنده‌هاى با چنگال سپرز را نخوريد كه از خون فاسد است ، سياه مپوشيد كه جامهء فرعونست ، از غده‌هاى گوشت كناره كنيد كه رك خوره را تحريك كنند ، در دين قياس نكنيد كه قياس بردار نيست و مردمى آيند كه در دين قياس به كار برند و آنان دشمنان دينند و نخست كسى كه قياس كرد ابليس بود . كفش نوكدار مپوشيد كه كفش فرعونست و او نخست كس است كه كفش نوكدار پوشيد با ميخوران مخالفت كنيد ، خرما بخوريد كه درمان دردها است .\r\nپيرو گفتهء رسول خدا ( ص ) باشيد كه فرمود : هر كه يك در گدائى به روى خود گشايد خداوند يك در فقر بر او گشايد ، بسيار استغفار كنيد كه روزىآور است ، هر چه توانيد كار خير ذخيره كنيد كه\r\n","description":"","footnote":"","page_name":" 99 ","page_number":107},
  {"content":"\r\nفردا بدست شما ميرسد\r\nمبادا ستيزه كنيد كه مايه شك است ، هر كه به خدا حاجتى دارد بايد در يكى از سه ساعت روز جمعه بخواهد . ساعت زوال هنگامى كه باد بوزد و درهاى آسمان گشوده شود و رحمت فرود آيد و پرنده‌ها صدا كنند و آخرين ساعت شب هنگام سپيده دم كه دو فرشته فرياد زنند : آيا توبه كنى هست تا توبه او پذيرفته شود ؟ آيا سائلى هست تا به او عطا شود ؟ آيا طالب آمرزشى هست تا او را بيامرزم ؟ آيا حاجتمندى هست ؟ جارچى خدا را پاسخ دهيد ، روزى را ميان سپيده دم تا بر آمدن خورشيد بجوئيد كه مؤثرتر است از مسافرت در زمين و آن ساعتى است كه خدا جل و عز روزيها را در آن پخش كند ميان بندها ، چشم به راه فرج باشيد و از رحمت خدا نوميد نباشيد زيرا محبوبترين كارها نزد خدا انتظار فرج است و آنچه مؤمن بر آن پايد ، به خدا توكل كنيد نزد فراغت از دو ركعت صبح كه دلخواه‌ها را در آن عطا كنند . شمشيرها را با خود بحرم نبريد و برابر شمشير نماز نخوانيد زيرا قبله محل امانست چون به حج رويد رسول خدا ( ص ) را زيارت كنيد كه تركش جفا است ، و بدان ماموريد ، بدان قبرها كه حق ساكنانش بر شما لازمست فرود آئيد و زيارتشان كنيد و نزد آنها روزى خواهيد زيرا آنان به زيارت شما شاد شوند ، بايد مرد سر قبر پدرش و مادرش حاجت طلبد پس از اينكه به آنها دعا كند ، گناه اندك را كم مگيريد چون بر بزرگتر توانا نيستيد زيرا كم هم شماره مىشود تا بزرگ گردد ، سجده را طول دهيد كه هر كه طولش دهد فرمانبر است و نجات يابد ، بسيار ياد مرگ كنيد و ياد روز برآمدن از گورها و روز قيامت در برابر خدا تا هر مصيبتى بر شما آسان باشد ، هر كه چشمش درد كند بايد آية الكرسى ،\r\n","description":"","footnote":"","page_name":" 100 ","page_number":108},
  {"content":"\r\n، بخواند و معتقد باشد كه به مىشود براستى كه درمان گردد ان شاء الله .\r\nاز گناهان خوددار باشيد كه هيچ گرفتارى و نقصان روزى نيست مگر بوسيله گناه تا برسد بخراش و پيشامد بد و مصيبت زيرا خدا جل ذكره ميفرمايد ( 30 - الشورى ) هر آن آسيب كه بشما رسد در برابر آنچه است كه بدست خود كنيد از بسيارى هم گذشت مىشود ، بسيار ياد خدا عز و جل باشيد بر سر خوراك و آن را از دهان بدور نيندازيد كه نعمتى است از نعمتهاى خدا و روزى از روزيهاى او است و شكرش بر شما لازمست با حمدش ، با هر نعمتى خوش برخورد باشيد پيش از جدائى از آن زيرا آنها بروند و گواه صاحب خود باشند بر آنچه با آنها كرده است ، هر كه به روزى كم خدا راضى است خدا هم به عمل كم او راضى است ، مبادا تقصير كنيد كه مايه افسوس است در وقتى كه افسوس سود ندارد ، چون در نبرد بدشمن برخوريد كم بگوئيد و بسيار ذكر خدا عز و جل كنيد و نگريزيد تا خدا را بخشم آريد و مستوجب غضب او شويد ، هر گاه در ميان برادرانتان در ميدان نبرد زخمدار يا گرفتار دشمن ديديد خود به او كمك كنيد ، تا توان داريد كار خوب كنيد كه از مردن بد جلو گيرد ، هر كدامتان بخواهد بداند مقامش در نزد خدا چيست بنگرد در برابر گناهان چه وضعى دارد ، بهترين ذخيره مرد در خانه گوسفند است هر كه در خانه اش گوسفند دارد فرشته‌ها هر روز يك بار او را تقديس كنند و هر كه دو گوسفند دارد دو بار او را تقديس كنند و همچنان در سه ، و خدا فرمايد : مبارك باشد براى شما ، هر گاه مسلمانى ناتوان شود گوشت را با شير بخورد كه خدا نيرو را در اين دو قرار ،\r\n","description":"","footnote":"","page_name":" 101 ","page_number":109},
  {"content":"\r\nداده ( 1 ) ، هر گاه قصد حج كنيد خودتان برخى حوائجتانرا بخريد زيرا خدا فرمايد ( 47 - التوبة ) اگر قصد خروج داشتند براى آن ساز برگ آماده ميكردند .\r\nهر كدام از شما در آفتاب نشينيد بدان پشت دهد زيرا درد درونى را پديد كند ، چون به حج رفتيد بسيار به خانه خدا نگاه كنيد زيرا خداوند صد و بيست نظر رحمت نزد خانه محترم خود دارد كه شصت از آن از ان طوافكنندگان و چهل از ان نمازگزاران و بيست از آن نگاه كننده‌ها است ، در برابر خانه كعبه بهر آنچه از گناهان خود كه به ياد داريد اعتراف كنيد و براى آنچه به ياد نداريد بگوئيد : پروردگارا هر چه تو بر ما نوشته اى و ما فراموش كرديم آن را بيامرز زيرا هر كه در آنجا بگناهانش اعتراف كند و آنها را بر شمارد و ياد كند و از خدا جل و عز آمرزش آنها را خواهد بر خدا سزاست كه آنها را برايش بيامرزد ، بدعا پيشدستى كنيد تا بلا نازل نشده زيرا درهاى آسمان در شش موقف بازشوند ، نزد آمدن باران و نزد يورش دليران و نزد گفتن اذان و نزد خواندن قرآن و نزد زوال و نزد برآمدن سپيده ، هر كس تن مرده اى را پس از سرد شدن مس كند غسل بر او واجب شود ، هر كه مؤمنى را غسل دهد بايد پس از كفن كردن او غسل كند\r\n\r\n","description":"","footnote":"\r\n( 1 ) به نظر چنان ميرسد كه مراد از لبن در اينجا شير نباشد ، بلكه ماست يا دوغ باشد زيرا أعراب غالباً به شير حليب ميگويند و شايد بقرينه روايت موسى بن بكر كه در كتاب أطعمه و اشربه كافى است مراد از لحم با لبن كباب با ماست باشد يا دوغ ، موسى بن بكر گويد امام هفتم روزى به من فرمود چرا رنگ و روى تو زرد است عرض كردم مريضم و ناراحتى دارم فرمود « كل اللحم » پس من گوشت را بطور معمول پختم و خوردم ، بعد از چند روز دوباره حضرتش مرا ديد در حالى كه من حالم خوب نشده بود فرمود مگر نگفتم گوشت بخور ؟\r\nعرض كردم من از آن روز تاكنون چيز ديگرى نخورده‌ام ، فرمود : گوشت را چگونه خوردى عرض كردم پختم و خوردم حضرت فرمود : « لا ، تأكله كبابا » نه كباب بخور ، من عمل كردم پس از هفته اى مرا خواست در حالى كه خون به صورت من برگشته بود يعنى رنگم سرخ شده بود و از زردى درآمده بودم فرمود : الان خوب شد . ( مصحح ) .\r\n","page_name":" 102 ","page_number":110},
  {"content":"\r\nو پس از آن مسش نكند كه غسل بر او واجب شود ( 1 ) كفنها را بخور ندهيد ، بمرده‌ها جز كافور عطر نماليد زيرا مرده چون محرم است ، بأهل خود سفارش كنيد بر سر مرده گفتار نيكو كنند ( بد زبانى نكنند و ناروا نگويند ) زيرا فاطمه دختر رسول خدا ( ص ) چون پدرش ( ص ) جا نداد دختران بنى هاشم براى او مرثيه خواندند و او فرمود ماتم ماتمگيرى مرسوم عرب را وانهيد و دعاء كنيد .\r\nمسلمان آينه برادر خويش است هر گاه از برادر خود لغزشى ديديد همه بر سر او نريزيد او را ارشاد و اندرز دهيد و به او نرمش كنيد ، مبادا اختلاف كنيد كه سبب خروج از دين است و بر شما باد عادل و رشيد باشيد ، با هم مهر ورزيد و مهربان باشيد ، هر كه با چهارپايش سفر كند به آب و علف او آغاز كند ، بر چهره چهار پايان نزنيد زيرا كه آنها براى پروردگار خود تسبيح ميكنند ، هر كدام شما در سفر راه گم كرد يا ترس كرد فرياد زند « يا صالح أغثنى » اى صالح بدادم برس ، زيرا در ميان برادران جن شما كسى است كه چون آواز را بشنود پاسخ دهد و گمشده شما را به راه رساند و چهار پايش را نگهدارد ، هر كس از شير بر خود و مركب و رمه اش بترسد بايد خطى بر گرد آن كشد و بگويد : « اللهم رب دانيال و الجب و كل اسد مستأسد احفظنى و غنمى » بار خدايا پروردگار دانيال و چاه و هر شير شرزه مرا و گوسفندم را نگهدار و هر كدام شما از غرق ترسد بايد بگويد * ( بِسْمِ الله مَجْراها وَمُرْساها إِنَّ رَبِّي لَغَفُورٌ رَحِيمٌ ) * * ( ، وَما قَدَرُوا الله حَقَّ قَدْرِه وَالأَرْضُ جَمِيعاً قَبْضَتُه يَوْمَ الْقِيامَةِ وَالسَّماواتُ مَطْوِيَّاتٌ بِيَمِينِه سُبْحانَه وَتَعالى عَمَّا يُشْرِكُونَ ) * هر كه از عقرب ترسد بايد بخواند * ( سَلامٌ عَلى نُوحٍ فِي الْعالَمِينَ إِنَّا كَذلِكَ نَجْزِي الْمُحْسِنِينَ إِنَّه مِنْ عِبادِنَا\r\n\r\n","description":"","footnote":"\r\n( 1 ) اين قسمت ظاهرا نسخه بدل بوده و اشتباها از ناسخ داخل متن شده چنان كه در خصال صدوق هم نيست . و ممكن است جزء متن هم باشد ولى خلاف اجماعست و بدان عمل نكرده‌اند ( مصحح ) .\r\n","page_name":" 103 ","page_number":111},
  {"content":"\r\nالمؤمنين ) * . در روز هفتم از نوزاد خود عقيقه بكشيد و هر گاه سر آنان را تراشيديد به وزن مويشان نقره صدقه بدهيد زيرا كه آن بر هر مسلمانى واجب است و رسول خدا ( ص ) با حسن و حسين چنين كرد ، هر گاه بسائلى چيزى داديد از او بخواهيد در حق شما دعا كند كه براى شما مستجاب گردد و براى خودش مستجاب نشود زيرا كه دروغ ميگويند و آنكه به او چيزى دهد بايد دستش را بدهانش بر گرداند و آن را ببوسد زيرا خداوند آن را ميگيرد پيش از آنكه بدست سائل برسد : خداوند تبارك و تعالى فرمود ( 105 - التوبة ) خداوند آن را ميگيرد پيش از آنكه بدست سائل برسد : خداوند تبارك و تعالى فرمود ( 105 - التوبة ) و خدا صدقها را ميگيرد ، در شب صدقه بدهيد زيرا صدقهء شب غضب پروردگار را فرو نشاند ، كلام خود را از عمل خود شماريد تا كم گوئيد جز در خير ، از آنچه خدا بشما روزى كرده انفاق كنيد زيرا آنكه در رضاى من انفاق كند بمنزله مجاهد در راه خدا است ، هر كه يقين دارد كه عوض ميگيرد انفاق مىكند و دلش بدان سخاوتمند است .\r\nهر كس يقين به چيزى دارد و شك كند بيقين خود بپايد زيرا شك يقين را دفع نكند و نقض ننمايد ، گواهى ناحق ندهيد و بر سر سفره اى ننشينيد كه بر آن مىنوشند زيرا بنده نداند كى بميرد و هر گاه يكى از شماها بر سر خوراك نشيند بايد چون بنده نشيند و روى زمين بخورد و پاى خود را بر ديگرى ننهد و چهار زانو ننشيند زيرا اين نشستن را خدا بد دارد و دشمن دارد صاحب آن را ، شام پيمبران بعد از نماز عشاء است و شام را ترك نكنيد كه تركش بدن شما را ويران ميسازد ، تب قاصد مرگ است و زندان خدا است در زمين و هر كدام بنده‌هاى خود را بخواهد در آن زندانى كند و آن گناهان را بريزد چنانچه كرك از كوهان شتر بريزد\r\n","description":"","footnote":"","page_name":" 104 ","page_number":112},
  {"content":"\r\nهيچ دردى نيست جز اينكه از درون تن باشد مگر زخم و تب كه اين دو بر تن وارد شوند . گرمى تب را با گل بنفشه بشكنيد و آب سرد زيرا گرمى آن را از حرارت دوزخ است ، مسلمان مداوا نكند تا مرض بر او غالب شود ، دعاء قضاء محكم را برگرداند آن را آماده داريد و به كار بريد ، وضو روى طهارت ده حسنه دارد ، وضو بگيريد ، مبادا تنبلى كنيد كه هر كه تنبل باشد حق خدا را ادا نكند ، با آب از بوى بد نظافت كنيد و خود را وارسيد زيرا خدا از بندهء چركين كه همنشين او از وى نفرت دارد بدش آيد ، با ريش خود در نماز بازى نكنيد و نيز با هر چه شما را از نماز مشغول دارد ، به عمل خير بشتابيد پيش از آنكه به كار ديگر پردازيد .\r\nمؤمن خود از خويش در رنج است و مردم از او در آسايشند ، بايد عمده كلام شما ذكر خدا باشد ، از گناهان بر حذر باشيد زيرا بنده كه گناه كند روزى او بند آيد ، بيماران خود را با صدقه درمان كنيد و اموال خود را با زكات محفوظ سازيد ، نماز تقرب هر پرهيزكار است و حج جهاد هر ناتوانست ، و پذيرائى نيكو از شوهر جهاد زنانست ، فقر مرگ اكبر است ، كمى عيال يكى از دو توانگريست ، اندازه داشتن نيمى از زندگيست غمندگى نيمى از پيريست ، فقير نشود مرديكه اقتصاد دارد ، نابود نشود مرديكه مشورت كند ، احسان نشايد جز نزد صاحب خانواده يا ديندار ، براى هر چيزى ثمره ايست و ثمره ايست و ثمره احسان كردن زود چراغ آوردنست ، هر كس يقين بعوض دارد عطا بخشد ، هر كه در مصيبت بر دو زانو زند اجرش برود ، بهترين عمل مؤمن انتظار فرج است ، هر كه پدر و مادرش را غمنده كند ناسپاسى آنها كرده ، روزى را با صدقه\r\n","description":"","footnote":"","page_name":" 105 ","page_number":113},
  {"content":"\r\nدادن بخواهيد ، انواع بلا را با دعاء دفع كنيد ، پيش از رسيدن بلا بدان بچسبيد ، سوگند بدان كه دانه شكافد و جاندار بر آرد بلا شتابانتر است بمؤمن از سيل سرازير از تپه به پائين يا از دويدن استرها ، عافيت از سختى بلا را بخواهيد كه سختى بلا رفتن دين است ، سعادتمند آن كس است كه به ديگرى پند گيرد و پند پذيرد : خود را باخلاق خوب پرورش دهيد زيرا بنده با خوش خلقى بپايه روزه دار و شب زنده دار رسد ، هر كه دانسته مىنوشد خدايش از چرك دوزخ بنوشاند و گر چه آمرزيده شود ، نذر در معصيت درست نيست و نه قسم در قطع رحم ، آنكه بىعمل صالح دعا كند چون تيرانداز بىزه است ، بايد زن براى شوهرش عطر بزند ، آنكه براى دفاع از مالش كشته شود شهيد است ، مغبون نه پسنديده است و نه مزد دارد ، قسم فرزند بىاجازه پدر منعقد نيست و نه از زن بىاجازه شوهر ، خاموشى تا شب روا نيست مگر در ذكر خدا .\r\nپس از هجرت باديه نشينى روا نيست ( يعنى مسافرت كردن مسلمان از بلاد اسلام ببلاد كفر و اقامت در آنجا جايز نيست ) ، پس از فتح مكه هجرت مورد ندارد ، براى آنچه نزد خدا عز و جل است متعرض باشيد زيرا در آن بىنيازيست از آنچه در دست مردم است ، خدا دوست دارد پيشه ور أمين را ، عملى نزد خدا از نماز محبوبتر نيست امور دنيا شما را از وقتش باز ندارد زيرا خدا نكوهش كرده مردمانى را كه باوقاتش بىاعتنائى كردند و فرموده ( 5 - الماعون ) آنان كه از نمازشان غفلت ورزند ، بدانيد نيكوكاران مخالف شما بهم خودنمائى كنند اينست كه خدا عز و جل به آنها توفيق ندهد و نپذيرد مگر عمل خالص را ، نيكى نپوسد و گناه فراموش نشود ، خدا با آنها است كه تقوى دارند و هم احسان كنند ، مؤمن برادرش را سرزنش نكند و خيانت نكند و متهم نسازد و وانگذارد و از او بيزارى نجويد ، عذر برادرت را بخواه\r\n","description":"","footnote":"","page_name":" 106 ","page_number":114},
  {"content":"\r\nو اگر عذرى ندارد عذرى برايش بتراش ، كندن كوه‌ها آسانتر است از دل كندن از پادشاهى چند روزه\r\nاز خدا يارى جوئيد و صبر كنيد زيرا زمين از آن خدا است و بهر كدام بنده هايش بخواهد به ارث دهد و سر انجام از آن پرهيزكارانست ، در كارى پيش از وقتش شتاب نكنيد تا پشيمان شويد و مدت بر شما طولانى نيايد تا دلتان تنك شود ، بناتوانانتان رحم كنيد و از خدا عز و جل رحمت طلبيد ، مبادا غيبت كنيد زيرا مسلمان از برادرش غيبت نكند و حال آنكه خدا از آن نهى كرده و فرموده ( 16 - الحجرات ) آيا كسى از شماها دوست دارد از گوشت مردار برادرش بخورد ، از آن بدتان آيد ، مؤمن دست بسته نماز نخواند در حالى كه ايستاده تا مانند مجوس باشد ، كسى از شما ايستاده آب ننوشد كه باعث دردى مىشود كه درمان ندارد مگر خدا عافيت دهد ، هر گاه كسى از شما در ميان نماز جانورى گرفت آن را زير خاك كند و بر آن آب دهن اندازد يا آن را در جامه خود پيچد تا از نماز فارغ شود ، روى به پشت سر كردن نماز را ببرد و هر كس كرد بايد نماز را با اذان و اقامه و تكبير از سر گيرد ، هر كه تا آفتاب برآيد ده بار * ( قُلْ هُوَ الله أَحَدٌ ) * و مانندش انا انزلناه و به اندازه اش آية الكرسى بخواند مالش را از آنچه بر آن ميترسد حفظ كند ، هر كه پيش از آفتاب زدن * ( قُلْ هُوَ الله ) * و انا انزلناه بخواند گرفتار گناه نشود و گرچه شيطان در باره اش بكوشد ، به خدا عز و جل پناه بريد از غلبه وام ، و اهل بيت نمونه كشتى نوحند كه هر كه از آن تخلف كرد هلاك شد ، بالا گرفتن جامه نظافتى است براى نماز خدا فرموده ( 4 - المدثر ) جامه خود را پاك دار يعنى بالا بگير .\r\n","description":"","footnote":"","page_name":" 107 ","page_number":115},
  {"content":"\r\nيك قاشق عسل شفا است خدا فرموده ( 71 النحل ) برون آيد از شكمشان نوشابه اى چند رنگ كه درمان مردم است ، در آغاز خوراكتان نمك باشد و پايانش با نمك و اگر مردم خاصيت نمك را ميدانستند آن را بر ترياق ترجيح ميدادند و هر كه خوراكش را بدان آغاز كند خدا هفتاد درد از او ببرد كه جز خداوند آنها را نداند ، از هر ماه سه روز روزه داريد كه برابر روزه عمر است و ما دو پنجشنبه را كه ميانشان چهارشنبه است روزه ميداريم زيرا خدا دوزخ را روز چهارشنبه آفريده بخداى عز و جل از آن پناه بريد ، هر كدام حاجتى داريد بامداد پنجشنبه بدنبالش رويد زيرا رسول خدا ( ص ) فرمود : بار خدايا بامداد روز پنجشنبه را بر امتم مبارك كن و بايد هنگام بيرون رفتن از خانه بخواند ( 192 - آل عمران ) * ( إِنَّ فِي خَلْقِ السَّماواتِ وَالأَرْضِ وَاخْتِلافِ اللَّيْلِ وَالنَّهارِ ) * - الى قوله - * ( إِنَّكَ لا تُخْلِفُ الْمِيعادَ ) * » و آية الكرسى و انا انزلناه في ليلة القدر و فاتحة الكتاب را بخواند كه در آنها است قضاء حوائج دنيا و آخرت ، بر شما باد به جامه درشت زيرا هر كه جامه اش نازك است دينش نازك است ، در برابر خدا عز و جل نايستد كسى از شماها و جامه تن نما در برش باشد : بدرگاه خدا توبه كنيد و در محبت او در آئيد زيرا خدا پرتوبه كننده‌ها را دوست دارد و خوب پاكيزه‌ها را دوست دارد و مؤمن بازگرد و توبه كار است هر گاه مؤمن ببرادرش گريد اف ميان آنها جدائى افتد و هر گاه گويد تو كافرى يكى از آنها كافر است و نشايد كه او را متهم كند و اگر متهمش كند ايمان ميان آنها محو شود چنانچه نمك در آب محو شود .\r\nدر توبه باز است براى هر كس كه بخواهد توبه كند ، بدرگاه خدا براستى توبه كنيد اميد است\r\n","description":"","footnote":"","page_name":" 108 ","page_number":116},
  {"content":"\r\nخداوند بدكرداريهاى شما را جبران كند ، بهر پيمانى بستيد وفادار باشيد كه هيچ نعمتى از هيچ مردمى زائل نشده و نه هيچ خوشى مگر بواسطه گناهانى كه مرتكب شدند ، راستى خداوند به هيچ وجه بر بنده‌ها ستم نكند و اگر با دعا پيشگيرى كنند زائل نشود و اگر كه وقتى به آنها بلا رسيد يا نعمتى از دست آنها رفت بدرگاه خدا عز و جل با نهاد درست زارى كنند و سستى نكنند و اسراف نكنند هر آينه هر فاسدى را براى آنها اصلاح كند و هر چه از دست رفته به آنها برگرداند ، هر گاه مسلمانى تنگدست شد از پروردگارش به ديگرى شكايت نكند ولى به خود او شكايت كند زيرا كليدهاى همه امور و تدبير آنها در آسمانها و زمينها و هر چه ميان آنها است بدست او است و او است پروردگار عرش بزرگ و الحمد لله رب العالمين ، چون بنده از خواب برخيزد و بگويد پيش از بر پا ايستادن « حسبى الرب من العباد حسبى هو حسبى و نعم الوكيل » و هر گاه يكى از شماها شب برخاست به اطراف آسمان نگرد و بخواند « * ( إِنَّ فِي خَلْقِ السَّماواتِ وَالأَرْضِ وَاخْتِلافِ اللَّيْلِ وَالنَّهارِ ) * - تا قول خدا - * ( لا تُخْلِفُ الْمِيعادَ ) * » . سر كشى در چاه زمزم درد را ببرد از آبش بنوشيد در آن ستمى كه حجر الاسود است . چهار نهر از بهشتند ، فرات و نيل و سيحون و جيحون كه دو نهر باشند .\r\nمسلمان بجهاد نرود با فرماندهى كه امين بر اجراء حكم نيست و امر خدا عز و جل را در قشون اجراء نميكند و اگر بهمراه او بميرد ياور دشمن ما است در حبس حق ما و ريختن خون ما و مردن او مردن جاهليت است ، ياد آورى ما خاندان درمان هر خيانت و درديست و درمان وسوسهء گناهست و دوستى ما رضاى پروردگار است ، آنكه پيرو فرمان ما و در راه ما و مذهب ما است فرداى قيامت در حظيره\r\n","description":"","footnote":"","page_name":" 109 ","page_number":117},
  {"content":"\r\nفردوس با ما است و آنكه منتظر امر ما است چون كسى است كه در راه خدا به خون خود غلطد ، هر كه هنگام جنك ما حاضر باشد و فرياد ما را بشنود و ما را بشنود و ما را يارى نكند خدا او را برو بدوزخ افكند ، هر گاه مردم مبعوث شوند و راه بسته شود ما درب بهشت باشيم و ما باب حطه هستيم ( يعنى فرودگاه بهشتيان نزد ماست ) و همان باب السلام است هر كه در آيد نجات يافته و هر كه تخلف كند فرو افتد و هلاك شود ، بماها خدا جل و عز آغاز كرده و بماها پايان دهد و بماها هر چه را خواهد محو كند و بما روزگار سخت را ببرد و بما باران فرو فرستد ، مبادا فريبنده شما را به خدا بفريبد ، اگر كه قائم ظهور كند آسمان بارانش را ببارد و زمين گياهش را بروياند و كينه و دشمنى از دل بندگان برود و گرگ و ميش با هم آشتى كنند تا آنجا كه زنى از عراق بشام رود و جز بر روى گياه گام ننهد و سبدش بر سرش باشد و درنده به او آزار نرساند و از آن نترسد ، اگر بدانيد چه مقامى داريد كه در ميان دشمنان خود بسر بريد و بر آنچه ناملايم شنويد صبر كنيد چشم شماها روشن شود ، اگر مرا از دست بدهيد پس از من چيزها خواهيد ديد كه هر كدام شما از جور و تجاوز و خودخواهى و استبداد و استخفاف به حق خدا و هراس بر جان خود كه بيند آرزوى مرگ كند چون چنين شد همه برشته خدا بچسبيد و پراكنده نشويد ، و بر شما باد بصبر و نماز و تقيه و بدانيد كه خدا عز و جل از تلون و بوقلمونى بنده‌ها خوشش نميآيد ؛ از حق و اهل حق بديگر سوى نشويد زيرا هر كه ديگرى را بجاى ما گرفت هلاك شد و دنيا از دستش برفت و پرگناه از آن بيرون شد .\r\nهر كه از شماها به خانه خود در آيد بر أهل خود سلام كند و اگر اهل خانه ندارد بگويد : السلام علينا من ربنا و هنگام ورود بمنزلش * ( قُلْ هُوَ الله أَحَدٌ ) * بخواند كه فقر را ببرد ، بكودكان خود نماز بياموزيد و چون بهشت سال رسند آنها را مسئول آن بدانيد ، از نزديكى بسگها بر كنار باشيد و بهر كه سگ بىرطوبت\r\n","description":"","footnote":"","page_name":" 110 ","page_number":118},
  {"content":"\r\nبرسد بايد بجامه اش آب بپاشد و اگر با رطوبت باشد آن را بشويد ، هر گاه حديثى از ما شنيديد و نفهميديد آن را بما برگردانيد و در باره آن توقف كنيد و چون حق بر شما روشن شد آن را بپذيريد ، شماها فاشكننده و شتابزده نباشيد ، بايد بسوى ما برگردد آنكه غلو كرده و پيش افتاده و بايد خود را بما برساند آنكه مقصر و كوتاه بين است\r\nهر كس بما چسبيد به مقصود برسد و هر كس بجا ماند نابود گردد ، هر كه پيرو ما باشد كامياب شود ، و هر كه جز راه ما رود زيرپا شود ، براى دوستان ما فوجهائى است از رحمت خدا ، و براى دشمنان فوجها از خشم خدا ، راه ما راست است و فرمان ما درست ، سهو و شك در پنج نماز روا نيست . وتر ، دو ركعت اول هر نماز واجبى كه بايد در آن حمد و سوره خواند ، نماز حج ، و مغرب ، و هر نماز دو ركعتى واجب و اگر چه در سفر باشد ، خردمند بىطهارت قرآن نخواند تا تطهير كند به قصد آن ، در نماز كه باشيد پس از هر سوره حق ركوع و سجود آن را ادا كنيد ، نبايد در پيراهن كه يك ورى روى شانه اندازند نماز خواند كه اين كار قوم لوط است ، براى مرد نماز در يك جامه هم رواست كه دو طرفش را بگردنش بندد يا در يك پيراهن درشتباف كه حاكى عورت نباشد و تكمه آن را بندد كسى روبروى صورت و روى فرشى كه بر آن نقش صورتست نماز نخواند و جائز است كه صورت زير دو پايش باشد يا روپوشى بر آن اندازد ، و مردى پول نقره اى كه صورتى دارد در جامه خود گره نزند و نماز بخواند ، و جائز است كه آن پول در ميان هميان يا در كيسه اى باشد اگر پديدار باشد ، مرد بر روى خرمن گندم و يا جو و يا بر روى هر آنچه خورد نيست و يا بر روى نان سجده نكند ، هر كدام شماها قصد قضاى حاجت كند بگويد : « بسم الله اللهم امط عنى الاذى و اعذنى من الشيطان الرجيم » بنام خدا بار خدايا\r\n","description":"","footnote":"","page_name":" 111 ","page_number":119},
  {"content":"\r\nآزار را از من ببر و از شيطان رجيم مرا پناه ده ، چون نشست بگويد « اللهم كما اطعمتنيه طيبا و سوغتنيه فاكفنيه » بار خدايا چنانچه مرا خورانيدى از آن پاك و بر منش گوارا كردى از منش كفايت كن\r\nو هر گاه بر مدفوع خود نگرد پس از فراغت بگويد « اللهم ارزقنى الحلال و جنبنى الحرام » بار خدايا به من حلال روزى كن و از حرامم بر كنار دار زيرا رسول خدا ( ص ) فرمود : هيچ بنده اى نيست جز اينكه خدا به او فرشته اى گماشته تا چون مدفوعى كند گردنش را بخماند تا بر آن نگاه كند در اين وقت سزد كه از خدا حلال طلبد زيرا آن فرشته گويد : اى آدميزاده اينست كه بر آن حرص داشتى بنگر از كجايش آوردى و بچه وضعى رسيده ، مرد وضوء نسازد تا نام خدا برد پيش از آنكه دست به آب زند گويد « بسم الله اللهم اجعلنى من التوابين و اجعلى من المتطهرين » و چون از وضوء فارغ شد بگويد : « اشهد ان لا إله الا الله وحده لا شريك له و ان محمدا عبده و رسوله ( ص ) » در اينجا مستحق آمرزش شود ، هر كه نماز را با حقشناسى از آن بخواند خدايش بيامرزد .\r\nمرد در وقت فريضه نماز نافله نخواند و آن را واننهد جز از عذرى تا بعد از آن در صورت امكان آن را قضا كند زيرا خدا عز و جل ميفرمايد ( 23 - المعارج ) آن كسانى كه پيوسته در نمازند ، آنها كسانيند كه هر چه نماز در شب از آنها فوت شود در روز قضا كنند و هر چه در روز فوت شود در شب قضا كنند ، نافله را در وقت فريضه قضا نكنيد ولى فريضه را بخوانيد و سپس هر چه خواستيد نماز بخوانيد ، نماز در حرمين برابر هزار نماز است ، يكدرهم كه مردى در راه حج خرج كند معادل بهزار درهم است ، مرد بايد در نمازش خشوع داشته باشد زيرا هر كه در نماز براى خدا خاشع باشد ، در نماز خود با چيزى بازى نكند ، قنوت در هر نماز دو ركعتى پيش از ركوع است در ركعت دوم مگر در نماز جمعه كه دو قنوت\r\n","description":"","footnote":"","page_name":" 112 ","page_number":120},
  {"content":"\r\nدارد يكى پيش از ركوع ركعت يكم و ديگرى پس از ركوع ركعت دوم و قرائت نماز جمعه در ركعت يكم سوره جمعه است پس از حمد و سوره منافقون ( در ركعت دوم )\r\nپس از هر دو سجده راحت بنشيند و سپس برخيزيد كه كار ما اين است ، هر گاه يكى از شماها خواهد وارد نماز شود دو دست را برابر سينه بلند كند ، هر گاه يكى از شماها خواهد ( در نماز ) برابر خدا قيام كند به اندازه واجب بايستد ، پشت را راست كند و خم نباشد ، هر گاه يكى از شماها از نماز فارغ شود هر دو دست را براى دعاء به آسمان كند و راست نگهدارد . ابن سبا گفت : يا امير المؤمنين مگر خدا در هر جا نيست ؟ فرمود : چرا ، گفت :\r\nپس چرا دست به آسمان برداريم ؟ فرمود : واى بر تو مگر نخواندى ؟ ( 22 - الذاريات ) در آسمانست روزى شما و هر آنچه وعده داريد از كجا روزىطلبى جز از محل آن و آن همانست كه خدا در آسمان وعده داده ، نماز بنده اى پذيرفته نيست تا از خدا بهشت خواهد و از دوزخ به او پناه برد و از او خواهد با حور العين همسرش كند ، هر گاه يكى از شما به نماز ايستد بايد نمازى بخواند كه با نماز خداحافظى مىكند ، لبخند نماز را نبرد و خنده قهقهه آن را ببرد ، چون خواب بدل نشست وضوء واجب شود ، هر گاه در نماز خواب بر چشمت نشست آن را ببر و بخواب كه تو ندانى و شايد بر خود نفرين كنى ، هر كس از دل ما را دوست دارد و به زبان يارى كند و بهمراه ما نبرد كند در بهشت با ما در يك درجه است ، هر كه ما را از دل دوست دارد و به زبانش يارى نكند و بهمراه ما نجنگد در درجه پائينترى از بهشت است ، هر كه از دل ما را دوست دارد و با زبان و دست ما را يارى نكند او هم با ما در بهشت باشد ، و هر كه از دل ما را دشمن دارد و با دست و زبانش بر زيان ما باشد در درك اسفل دوزخ است ، و هر كه از\r\n","description":"","footnote":"","page_name":" 113 ","page_number":121},
  {"content":"\r\nدل ما را دشمن دارد با زبان بر عليه ما يارى كند و عملى بر ضرر ما نكند در درجهء بالاترى از دوزخ است هر كه ما را از دل دشمن است و با زبان و دستش بر ضرر ما كار نكرده او هم در دوزخ است ، راستى كه اهل بهشت به منزل شيعيان ما نگرند چنانچه انسان باختران نگرد كه در آسمانند .\r\nهر گاه از سوره هائى كه با جمله سبح و يسبح آغاز مىشود بخوانيد بگوئيد « سبحان ربى الاعلى » و [ هر گاه بخوانيد 
  ] * ( إِنَّ الله وَمَلائِكَتَه يُصَلُّونَ عَلَى النَّبِيِّ ) * بر آن حضرت چه در نماز باشيد يا جز آن سيار صلوات فرستيد ، در بدن كم شكرگزارتر از چشم نيست بخواست او نرويد تا شما را از ذكر خدا عز و جل باز دارد ، هر گاه سوره و التين را بخوانيد در پايانش بگوئيد « و نحن على ذلك من الشاهدين » [ هر گاه جمله * ( قُولُوا آمَنَّا بِالله ) * 
  ] را بخوانيد بگوئيد « آمنا با لله » - تا برسيد بقول خدا - * ( وَنَحْنُ لَه مُسْلِمُونَ ) * هر گاه بنده خدا در تشهد آخر نماز واجب بگويد « أشهد ان لا إله الا الله وحده لا شريك له و أشهد أن محمدا عبده و رسوله و * ( أَنَّ السَّاعَةَ آتِيَةٌ لا رَيْبَ فِيها وَأَنَّ الله يَبْعَثُ مَنْ فِي الْقُبُورِ ) * » سپس حدثى دهد نمازش درست است ، خدا جل و عز عبادت نشده بعملى كه سختتر از رفتن براى نماز باشد ، خير را در گردن شتران جوئيد و سم آنها كه ميروند و برميگردند ، همانا نبيذ را نوشابه ناميدند براى اينكه كشمشى از طائف نزد رسول خدا ( ص ) آوردند و فرمود كه آن را خيس كنند در آب زمزم چون كه تلخ بود براى اينكه ميخواست تلخيش بكاهد و چون كهنه شد آن را ننوشيد ( يعنى مسكر شد ) ، هر گاه كسى برهنه شود شيطان به او نگرد و در او طمع كند خود را بپوشيد ، مرد را نيست كه جامه از ران خود بيكسو كند و ميان مردم نشيند ،\r\n","description":"","footnote":"","page_name":" 114 ","page_number":122},
  {"content":"\r\nهر كه چيز بدبو خورد به مسجد نرود ، در سجده نماز دنبال خود را بلند داريد .\r\nهر كه قصد غسل دارد اول دو ذراع خود را بشويد ، هر گاه نماز فرادى بخوانى بايد قراءت و تكبير و تسبيح را به گوش خود برسانى ، چون از نماز درشوى از سمت راستت حركت كن ، از دنيا توشه تقوى بردار كه بهترين توشه شما است از آن ، هر كه درد خود را تا سه روز از مردم نهان كند و به خدا شكايت كند بايست خدايش از آن عافيت بخشد ، دورترين بنده از خدا كسيست كه همتش شكم و فرجش باشد ، مرد سفرى نكند كه از آن بر دينش ترسد ، در دعاء چهار چيز به گوش رسان ، صلوات بر پيغمبر و آلش ، از پروردگارت بهشت بخواه ، و از دوزخ به او پناه جو ، و از او حور العين بطلب ، هر گاه شخص از نمازش فارغ شد بر پيغمبر ( ص ) صلوات فرستد و از خدا بهشت خواهد و از دوزخ به او پناه برد و از او خواهد كه حور العين همسرش كند زيرا هر كه صلوات بر پيغمبر نفرستد دعايش برگردد ، و هر كه از او بهشت خواهد بهشت بشنود و گويد : پروردگارا ببنده ات بده آنچه خواست ، و هر كه از دوزخ به او پناه برد دوزخ گويد : پروردگارا بنده ات را از آنچه پناه جست پناه بده ، و هر كه خواهش حور العين كند حوران بشنوند و گويند ببنده ات بده آنچه را خواست ، سرود شيون شيطانست بر بهشت ، هر كدام شما خواهد بخوابد دست راستش را زير گونه راستش نهد و بگويد : « بسم الله وضعت جنبى لله على ملة ابراهيم و دين محمد و ولاية من افترض الله طاعته ، ما شاء الله كان و ما لم يشأ لم يكن » بنام خدا پهلو نهادم براى خدا بر كيش ابراهيم و دين محمد و ولايت كسى كه طاعتش واجب است هر چه خدا خواهد باشد و هر چه نخواهد نباشد ، هر كه\r\n","description":"","footnote":"","page_name":" 115 ","page_number":123},
  {"content":"\r\nهنگام خفتن چنين گويد از دزد غارتگر و از زير آوار ماندن مصون گردد و فرشته‌ها برايش آمرزش جويند تا بيدار شود .\r\nهر گاه كسى در بستر كه رفت سوره * ( قُلْ هُوَ الله أَحَدٌ ) * بخواند خدا به دو پنجاه هزار فرشته بگمارد تا شب را او را پاسبانى كنند ، هر گاه يكى از شما بخوابد پهلو ننهد بر زمين تا بخواند دعاى متن بالا را كه ترجمه اش اينست : خودم و اهلم و زنم و مالم و فرزندم و سرانجام كارم و آنچه خدايم داده است و پروردگارم داده و روزيم كرده پناه دهم بعزت خدا و عظمت خدا و جبروت خدا و سلطان خدا و رحمت خدا و رافة خدا و آمرزش خدا و قوة خدا و قدرت خدا و بلا إله الا الله و اركان خدا و صنع خدا و جمع خدا و رسول خدا ( ص ) و بقدرتش بر آنچه خواهد از شر زهرداران و نيش زنان كشنده و از شر جن و انس و از شر آنچه در زمين آفريده و از آن برآيد و از شر آنچه از آسمان فرود شود و آنچه بدان بالا رود و از شر هر جانورى كه مهارش بدست تو است زيرا خداوند من بر راه راست است و او بر هر چيزى توانا است نيست حول و قوه اى مگر به خدا ، زيرا رسول خدا ( ص ) هميشه حسن و حسين را با اين ذكر ( تعويذ ) بيمه ميكرد و رسول خدا ( ص ) ما را بدان دستور داده ، ما خزانه داران دين خدائيم و ما چراغهاى دانشيم ، هر گاه از ما رهبرى درگذرد رهبرى ديگر عيان گردد ، گمراه نيست كسى كه ما را پيروى كند ، و رهبردار نيست كسى كه منكر ما شود و نجات ندارد آنكه بر ضرر ما يارى كند دشمن ما را ، و يارى نشود كسى كه ما را وانهد پس از ما در نگذريد و ما را وامنهيد بطمع كالاى دنياى فانيه ، راستش اينست كه هر كه دنيا را بر ما برگزيند افسوسش در قيامت بزرگ باشد و اين معنى قول خدا است ( 56 - الزمر ) اينست كه بگويد كسى وا دريغا بر آنچه تقصير كردم\r\n","description":"","footnote":"","page_name":" 116 ","page_number":124},
  {"content":"\r\nدر آستان خدا و از اينكه بودم از مسخره كننده‌ها\r\nكودكانتان را از چرك و چربى بشوئيد كه شيطان چرك و چربى را بوكند و كودك در بستر خوابش بهر اسد و دو فرشته نويسنده هم از آن در آزارند .\r\nاز ان شما از زنان بيگانه همان نگاه نخست است دنبال آن نرويد و از فتنه بترسيد ، دائم الخمر خدا عز و جل را هنگام برخورد چون بتپرستى برخورد ، حجر بن عدى به آن حضرت گفت دائم الخمر كيست ؟ فرمود : آنكه هر وقتش بيابد بنوشد ، هر كه مستكننده نوشد چهل شب نمازش قبول نيست ، هر كه بمسلمانى سخنى گويد و مقصودش بردن آبروى وى باشد خداوندش در لجن زار دوزخ زندانى كند تا از آنچه گفته عذرى آورد ، دو مرد يا دو زن با هم در زير يك بستر نخوابند و هر كه اين كار كرد ادب و تعزير شود ، كدو بخوريد كه مغز را بيفزايد و پيغمبر ( ص ) را خوش مىآمد از خوردن ترنج پيش از غذا و بعد از آن و راستى كه آل محمد آن را ميخورند ، گلابى دل را روشن كند و دردهايش را باذن خدا آرام كند ، چون مرد به نماز ايستد شيطان آيد و به او نگرد و حسد برد زيرا بيند كه رحمت خدايش اندر خود گرفته ، بدترين امور تازه در آمدهاى آنها است ( يعنى آنها كه در كتاب و سنت و اجماع معروف نباشد « مصحح » ) بهترين امور آنها است كه رضاى خدا جل و عز در آنست ، هر كه به دنيا خشنود شود و آن را بآخرت ترجيح دهد بد سرانجام است ، اگر نمازگزار ميدانست آنچه كه از رحمت خدايش زا او را گرفته دست باز نميگرفت و خوش نداشت سر از سجده بردارد ، مبادا كه در كارهاى لازم تأخير روا داريد ، بدان بشتابيد تا ميتوانيد ، هر چه روزى شما است بدست شما آيد با ناتوانى شما و هر ناگوارى در كمين شما است مقدرات نميتوانيد چاره آن را بكنيد ( 1 ) ، امر بمعروف و نهى از منكر كنيد .\r\n\r\n","description":"","footnote":"\r\n( 1 ) يعنى بايد به قدر امكانات موجود خود فعاليت داشته باشيد تا آنچه مقدر است از روزى بشما برسد و اما آنچه مقدر شما باشد از بدى نميتوانيد بحيله آن را دفع كنيد ( مصحح ) .\r\n","page_name":" 117 ","page_number":125},
  {"content":"\r\nچون مرد پا در ركاب گذارد گويد : « * ( سُبْحانَ الَّذِي سَخَّرَ لَنا هذا وَما كُنَّا لَه مُقْرِنِينَ وَإِنَّا إِلى رَبِّنا لَمُنْقَلِبُونَ ) * »\r\nو هر گاه يكى از شما به سفر رود بايد بگويد : « اللهم أنت الصاحب في السفر و الحامل على الظهر و الخليفة في الاهل و المال و الولد » بار خدايا توئى رفيق سفر و پشتيبان در أهل و مال و فرزند .\r\nو چون بار نهيد بگوئيد : « اللهم أنزلنا * ( مُنْزَلًا مُبارَكاً وَأَنْتَ خَيْرُ الْمُنْزِلِينَ ) * » و چون براى حاجتى ببازارها رويد بگوئيد « اشهد ان لا إله الا الله وحده لا شريك له و اشهد ان محمدا عبده و رسوله ( ص ) تا آخر دعا - » بار خدايا به تو پناه برم از معامله زيانبخش و از قسم دروغ و به تو پناه برم از كيفر گناه ، منتظر براى وقت نماز بعد از عصر زائر خدا است و حق است بر خدا جل و عز كه زائر خود را گرامى دارد و به او بدهد هر چه را خواهد ، حجگزار و عمره گزار مهمان خدايند و بر خدا است كه مهمان خود را گرامى دارد و بآمرزش بخشش كند هر كه بكودكى مستكننده اى بنوشاند خدايش در لجن زار دوزخ زندانى كند تا از آنچه كرده عذرى آورد ، صدقه سپر بزرگى است و پرده مؤمن است در برابر دوزخ و موجب نگهدارى مال است براى كافر و زود به دو عوض داده شود و بلا را از تنش دور كند و در آخرت بهره اى ندارد ، با زبان است كه دوزخيان در آن سرنگون شوند و به زبان گورستانيها شايان نور گردند ، زبان خود را نگهداريد و آن را بذكر خدا بگماريد هر كه صورتگر است در آخرت مسئول آنها است ، چون از يكى شماها خاشاكى بر گرفته شد بايد در عوض گويد : خداوند از تو هر چه را بد دارى بسترد ، چون يكى از شما از حمام در آيد و برادرش به او بگويد حمامت خوش ، بايد در پاسخ گويد خدا خاطرت را خوش دارد و هر گاه به او گويد : خدايت بسلامت زنده\r\n","description":"","footnote":"","page_name":" 118 ","page_number":126},
  {"content":"\r\nدارد ، بايد بگويد تو را خدا بسلامت زنده دارد و بدار مقام برساند ، خواهش پس از مدح است ، خدا را مدح كنيد و سپس حوائج را از او بخواهيد و پيش از خواهش او را ستايش كنيد ، اى دعا گو آنچه نميشود و روا نيست مخواه ، هر گاه به مردى براى نوزاد پسرى تبريك گوئيد بگوئيد خدا اين بخشيده خود را مبارك كند و بنوجوانى رساند و با تو خوشرفتارى كند ، هر گاه يكى از شماها از مكه آيد دو چشمش را ببوس و دهانش را كه با آن حجر الاسود را بوسيده كه رسول خدايش ( ص ) بوسيده و محل سجده و پيشانى او را ببوس و چون به او تبريك گوئيد بگوئيد خدا حجت را قبول كند و كوششت را قدردانى نمايد و عوض خرجى كه كردى بدهد و آن را آخر عهدت به خانه كعبه نسازد ، از او باش برحذر باشيد كه او باش از خدا جل و عزّ نترسند .\r\nخدا بررسى كرد و ما را برگزيد و براى ما شيعيان ما را برگزيد ما را يارى كنند و بشادى ما شادند و بغم ما غمنده‌اند و مال و جان خود را در راه ما ببخشند آنان از ما هستند و رو بسوى ما دارند ، كسى از شيعيان ما نيست كه مرتكب كارى گردد كه از آنش نهى كرديم و نميرد تا آنكه ببلائى گرفتار شود كه گناهانش براى آن بريزد يا در مالش يا در فرزندش يا در جانش تا دوست ما ما را ملاقات كند و گناهى ندارد و راستش چيزى بر او بماند از گناهان مرگش سخت باشد تا گناهانش پاك شود ، مرده شيعه ما صديق و شهيد است كه امر ما را باور داشته و بخاطر ما دوستى كرده و بخاطر ما دشمنى كرده و مقصودش از آن رضاى خدا بوده و عقيده به خدا و رسولش داشته ، هر كه راز ما را فاش كند خدايش تيزى آهن به او چشاند روز هفتم زايش نوزاد خود را ختنه كنيد و گرما و سرما مانع آن نباشد زيرا باعث پاك شدن تن است و راستى زمين بدرگاه خدا بنالد از شاش ختنه نشده ، مستى بر چهار نوع است : مستى جوانى ، مستى ثروت\r\n","description":"","footnote":"","page_name":" 119 ","page_number":127},
  {"content":"\r\nمستى خواب و مستى سلطنت ، دوست دارم مؤمن در هر پانزده روز يك بار نوره كشد ، ماهى كمتر بخوريد كه بدن را آب كند و بلغم را بيفزايد و نفس را سخت كند ، جرعه جرعه نوشيدن شير درمان هر درديست جز مرگ ، انار را با پيش بخوريد كه معده را شستشو كند و دل را زنده كند و وسوسه شيطان را ببرد ، كاسنى بخوريد كه هر بامداد يك قطره بهشتى دارد ، آب باران بنوشيد كه پاككننده تن و دافع بيماريها است خدا جل و عز فرمايد ( 11 - الانفال ) و فرو فرستد از آسمان آبى تا شما را پاك كند و پليدى شيطان را از شما ببرد ، سياه دانه درمان هر درديست جز زهردار ، گوشت گاو درد است و شيرش درمان و همچنان روغنش ، زن آبستن چيزى نخورد و بدان نياغازد كه بهتر باشد از خرماى تازه خدا فرموده ( 25 - مريم ) تنه درخت خرما را بجنبان تا برايت رطب تازه بريزد ، كام فرزندان خود را با خرما برداريد رسول خدا ( ص ) با حسن و حسين چنين كرد\r\nهر كدام شما خواست با زنش در آيد او را شتابزده نكند و درنگ كند تا او هم مانند خودش بر سر شهوت آيد و تحريك شود ، هر گاه يكى از شماها زنى ديد كه از او خوشش آمد برود نزد همسرش زيرا او هم دارد هر آنچه كه آن زن دارد و او ديده است و مبادا شيطان را بدل خود راه دهد و ديده خود را از زن بيگانه باز دارد و اگر هم زن ندارد دو ركعت نماز بخواند و خدا را بسيار حمد كند ، هر كدام شماها خواست بزنش درآيد بايد كم سخن گويد كه سخن اين هنگام باعث لالى مىشود ، هيچ كدام از شماها بدرون فرج زنش نگاه نكند كه مايه پيسى شود ، و هر گاه يكى از شماها بزنش درآيد بايد بگويد « بار خدايا براستى من\r\n","description":"","footnote":"","page_name":" 120 ","page_number":128},
  {"content":"\r\nفرج او را بفرمان تو بر خود حلال كردم و بامانت تو او را پذيرفتم و اگر فرزندى از او برايم مقدر كردى پسرى درست اندام باشد و براى شيطان در او شركت و بهره اى مقرر مساز ، حقنه از آن چهار است كه رسول خدا ( ص ) در باره آنها گفته آنچه را گفته كه بهترين چيزى كه با آن درمان كنيد حقنه است و آن شكم را بزرگ كند و درد درون را بزدايد و تن را نيرومند كند ، با بنفشه سعوط بينى بسازيد كه رسول خدا ( ص ) فرمود : اگر مردم ميدانستند آن فوائدى كه در بنفشه است آن را جرعه جرعه بسر ميكشيدند هر گاه يكى از شماها خواهد با زن خود درآيد بايد از شبهاى ماه نو خوددارى كند و از نيمه‌هاى هر ماه نيز زيرا شيطان در اين دو وقت دنبال فرزند برود ، از حجامت در روز چهار شنبه و روز جمعه بپرهيزيد زيرا روز چهارشنبه نحس است و مستمر و در آن آفريده شده دوزخ و در روز جمعه ساعتى است كه هر كه در آن حجامت كند حتما بميرد .\r\n\r\nفرمان آن حضرت به أشتر وقتى او را والى مصر و اعمال آن نمود\r\nبنام خداى بخشاينده مهربان اينست آنچه بنده خدا على أمير مؤمنان فرمان داده است به مالك بن حارث اشتر در عهد خود بوى هنگامى كه او را بر مصر گماشته تا خراجش را جمع كند و با دشمنش جهاد كند ، و أهل آن را اصلاح نمايد و بلادش را آباد كند .\r\nفرمانش داده بتقوى از خدا و برگزيدن طاعت او و پيروى از هر آنچه خدا در قرآن خود فرموده از فرائض و سننى كه احدى سعادتمند نشود جز بپيروى آنها و بدبخت نشود جز با انكار آنها و ضايع كردن آنها ، و باينكه خدا را با دست و دل و زبانش يارى كند زيرا خدا ضامن يارى هر كس است كه ياريش\r\n","description":"","footnote":"","page_name":" 121 ","page_number":129},
  {"content":"\r\nكند زيرا كه او نيرومند و با عزتست ، و فرمانش داده كه از شهوت نفس خود بكاهد زيرا نفس سخت آمر ببدى و شهوات است مگر پروردگارم ترحمى كند ، راستى كه پروردگارم آمرزنده و مهربانست و باينكه هنگام اشتباه به قرآن اعتماد كند زيرا در آنست بيان هر چيزى و نيز هدايت و رحمت است مر مردمى را كه ايمان دارند ، و باينكه بدنبال رضاى خدا باشد و پيرامون خشم او نگردد و اصرار بر نافرمانيش نكند زيرا پناهى از خدا نيست مگر بدرگاه خودش .\r\nسپس اى مالك بدان كه من تو را بكشورى گسيل داشتم كه پيش از تو دولتها داشته كه آنها عادل يا ظالم بودند ، و راستى مردم به كارهاى تو هم آن نظرى را دارند كه تو در كارهاى واليان پيش از خوددارى و در باره ات بگويند آنچه را تو در باره آنان ميگفتى ، و همانا دليل شناختن نيكان بيانيست كه خدا به زبان بندگان خود بگذارد ، بايد بهترين ذخيره نزد تو كارهاى خوبى باشد كه مقصود از آن فراهم آوردن رعيت و رعايت آنها است ، پس مهار هواى نفس خود را در دست گير و آنچه روا نيست بر خود دريغ دار زيرا دريغ بر خود بانصاف عمل كردنست در آنچه بخواهى يا نخواهى ، بدلت مهر و محبت رعيت را تلقين كن و لطف و احسان به آنها را براى آنها درنده نيشدار نباش كه خوردنشان را غنيمت شمارى زيرا كه آنان دو دسته‌اند يا برادران دينى تواند يا هم نوع تواند كه دچار لغزش شوند و در معرض درد و گرفتاريند و بعمد و خطا خلاف كنند ، از گذشت و چشم پوشى بدانها بده به اندازه اى كه ميخواهى خدا از عفوش به تو دهد زيرا تو بالا دست آنهائى و والى بر تو بالا دست تو است ، و خدا بالا دست والى بر تو است براى اينكه قرآن را به تو آموخته و تو را بسنت پيغمبرش بينا كرده به شرحى كه در اين فرمان\r\n","description":"","footnote":"","page_name":" 122 ","page_number":130},
  {"content":"\r\nنوشته‌ايم برايت\r\nمبادا خود را بجنك با خدا وادارى زيرا تاب كيفر او را ندارى و از عفو و رحمتش بىنياز نباشى از گذشت پشيمان مباش بكيفر دادن مناز ، و تا راهى دارى بتندى و اعمال نيرو مشتاب و مگو من فرمانده و سرورم و مطاعم زيرا اين تيره دلى و سست دينى و فتنه انگيزيست ، به خدا پناه بر از بدبخت شدن و هر گاه مقام حكمرانيت تو را خوش آمد و ابهت و سرفرازى برايت جلوه داد بعظمت ملك خدا بالاى سرت و قدرت او بر خودت بنگر كه در برابر آن بر خود هيچ نيروئى ندارى زيرا كه اين تأمل سركشى تو را آرام كند و از تندى تو باز دارد و خرد از دست رفته را به تو باز آرد ، مبادا با خدا در عظمت خيال همسرى كنى و خود را در جبروت به دو مانند دانى زيرا خدا هر جبارى را زبون كند و هر متكبر بر خود بالنده اى را خوار سازد .\r\nحق خدا را بده و حق مردم را از طرف خودت و مخصوصانت و خاندانت و دوستانت از رعايايت منظور دار زيرا اگر نكنى ستم كرده باشى ، و هر كه ببندگان خدا ستم كند خدا به حساب بنده‌ها خصم اوست و هر كه را خدا خصم باشد دليلش را باطل كند و او نيز در جنك با خدا است تا دل بردارد و توبه كند ، هيچ چيزى بيشتر باعث ديگرگونى نعمت خدا نيست از پايدارى بر ستم كردن زيرا خدا نفرين ستمديده را بشنود و در كمين ستمكارانست و هر كه چنين باشد پابند هلاكت است در دنيا و آخرت .\r\nبايد محبوبترين كارها نزد تو بر حقر آنها باشد و آنچه باشد كه براى عدالت با رعيت اجتماعىتر\r\n","description":"","footnote":"","page_name":" 123 ","page_number":131},
  {"content":"\r\nو كاملتر باشد زيرا نارضائى عموم رضايت مخصوصان از بين ببرد ، و نارضائى مخصوصان با رضايت عمومى صرف نظر شد و ناديده گرفته شده ، هيچ كدام از رعيت بر والى در حال آسايش پرخرجتر و در حال گرفتارى كم كمتر و از انصاف بدورتر و در خواهش پررو و سمجتر و در برابر عطا كمسپاستر و در موقع دريغ و منع عذرناپذيرتر و در بروز ناگواريها سستشكيبتر از مخصوصان نيستند ، و همانا ستون دين و جامعه مسلمين و ساز و برك در برابر دشمنان عموم مردمند و بايد مورد توجه و برگزيده تو همانها باشند و توجه تو بامور عام المنفعة و خوش سرانجام باشد و لا قوة الَّا با لله .\r\nو بايد دورترين رعيت از تو و بدتر آنها در نظر تو كسى باشد كه عيبجوتر است از مردم ، زيرا در مردم عيوبى هست كه والى سزاوارتر است بسر پوش نهادن بر آنها ، آنچه از تو نهانست بكشف آن مكوش و تا توانى عيب را بپوش تا خدا از تو بپوشد آنچه را دوست دارى پوشيده باشد از عيب تو ، و با مردم هيچ كينه نداشته باش و سبب هر خونخواهى و دشمنى را از بيخ ببر و عذر بپذير و در مورد اشتباه حدود را دفع بده و از هر چه رأيت روشن نيست خود را ناديده گير و بتصديق سخن چينان مشتاب زيرا سخنچين و بدگو دغل و خائن است گرچه خود را شبيه خيرخواه و ناصح نشان دهد .\r\nدر شوراى خود بخيل را شركت مده كه از احسانت باز دارد و از فقرت بترساند ، و نه ترسو را كه در هر كارى ناتوانيت جلوه دهد ، و نه حريص را كه مالاندوزى بر خلاف حق را برأيت خوشنما كند ، براستى بخل و جور و حرص چند منشند كه بدگمانى آنها را در نهاد اشرار فراهم آورد ، يقين بدان كه بدترين وزيرانت كسى است كه وزير بدان بوده و در گناههاى آنها شركت داشته و به كارهاى آنها\r\n","description":"","footnote":"","page_name":" 124 ","page_number":132},
  {"content":"\r\nبر بندگان خدا سرپرستى داشته ، مبادا آنان را از مخصوصان خودسازى و شريك مسئوليت خود كنى .\r\nچونان كه شريك حكومت جز تو شدند و آنان را هلاك كردند و بپرتگاه بدى كشاندند ، از ظاهر سازى آنها جلو خودت فريفته مشو زيرا اينان ياران گنهكاران و برادران ستمكارانند و مركز هر طمع و دغلى ، تو ميتوانى جانشينان بهترى براى آنان بدست آورى كه ادب و نفوذ آنها را دارند از كسانى كه كارها را خوب سنجيده و نيك و بد آنها را فهميده ، آنان خرج كمترى براى تو دارند و كمك بيشترى و بهترى به تو ميكنند و تو را دوستتر دارند و با ديگرى كم آشتىترند ، بستمكارى كمك نكرده‌اند و همدست گنهكار نبوده‌اند و با ديگر روشى كه اجحاف به مسلمانان و معاهد باشد نداشته‌اند آنان را مخصوصان مجلس محرمانه ات ساز و همگنان خود شمار و از آنها هم مخصوصتر به تو كسى باشد كه بمر حق گوياتر است و بر ناتوانان عدالتشعارتر و با تو كمتر در كارهائى همنظر است كه خدا براى دوستانش نخواسته و هواى نفس تو را بدان كشانده است راستش اينانند كه تو را به راه حق وادارند و بدان چه سودش به تو برسد بينا سازند ، خود را باهل ورع و صدق و خردمندان و مردم خانواده دار بچسبان و آنها را تربيت كن و عادت ده كه مدحت نكنند و بيهوده ات بكارى كه نكردى نستايند زيرا مدح بسيار خودبينى آورد و بفريب كشد و پذيرش آن موجب دشمنى خداوند است .\r\nخوشكردار و بدكردار نزد تو برابر نباشند زيرا اين سبب بىرغبت كردن بخوشكردارى و تشويق ببدكرداريست و بهر كدام آنچه را بايست است و ادبى را كه خودش لازم خود كرده است بده تا خدايت\r\n","description":"","footnote":"","page_name":" 125 ","page_number":133},
  {"content":"\r\nبدان سود بخشد و تو يارانت را بدان سودبخشى .\r\nسپس بدان كه چيزى بيشتر مايه خوشبينى والى به رعيتش از اين نيست كه به آنها احسان كند ، و مخارج را از آنها بكاهد ، و آنچه را مسئول آن نيستند به آنها تحميل نكند ، بايد در اين موضوع روشى پيشگيرى كه تو را برعيت خوشبين كند ، زيرا حسن ظن رنج پر دنباله اى را از تو بردارد ، راستى سزاوارتر كسى كه به دو خوشبين باشى كسى است كه نزد او خوب امتحان دادى و سزاوارتر كسى كه به دو بدبين باشى كسيست كه به او بد امتحان دادى ، اين موقعيت را بر سود و زيان خود بفهم تا در خوشرفتارى تو بيفزايد و نزد عموم خوب امتحان بدهى با اينكه موجب ثواب خدا در معاد است .\r\nهر روش خوبى كه سران اين امت به كار بسته‌اند و مايه الفت شده و رعيت آن را پذيرفته نقض مكن و روشى پديد مكن كه به چيزى از اين روشهاى گذشته زيان رساند تا ثواب از آن سنتگذاران آن باشد و گناه نقض آن به گردن تو بماند .\r\nبسيار با دانشمندان گفتگو كن و با فرزانگان همنشين باش در باره برقرارى وضعى كه اهل بلاد تو بدان سازش كرده‌اند و برپا داشتن آنچه عموم مردم پيش از تو بر آن استوار بودند زيرا كه اين حق را پايدار و باطل را گريزان كند و براى دليل و نمونه كافى است چون كه سنتهاى خوب همان راه اطاعت خدا باشند .\r\nسپس بدان كه رعيت چند دسته‌اند كه در صلاح زندگى همدستند و به يكديگر نيازمندند 1 - قشون خدا\r\n","description":"","footnote":"","page_name":" 126 ","page_number":134},
  {"content":"\r\n2 - دفترداران عامه و خاصه 3 - قاضيان دادگسترى 4 - كارمندان حق و ارفاق 5 - جزيه پردازان و خراجگزاران از اهل ذمه و مردم مسلمان 6 - تجار و اهل صنعت 7 - طبقه پائين كه حاجتمند و مستمند و بينوايند و خداوند براى هر كدام سهمى نام برده و در كتاب خود و سنت پيغمبرش مقررى معين ساخته و نوشته آن نزد ما محفوظ است .\r\nقشون باذن خدا پناه رعيت و زينت حكومت و عزت دين و وسيله امنيت و آسايش هستند و رعيت زندگى نتوانند جز بوجود آنان و قشونها زندگى نتوانند جز بوسيله آنچه خدا براى آنها برآورد از خراج و ماليات كه بوسيله آن بتوانند با دشمن خود بجنگند و بدان دلگرم باشند و نياز آنها را تأمين كند و اين دو صفت نپايند مگر بوسيله دسته سوم كه قاضيان و دفترداران و كارمندانند كه در كارها حكم بدهند و عدالت را پديدار كنند و منافع را جمعآورى نمايند و بر كلى و جزئى كارها امين باشند ، و همه اينان را قوامى نباشد جز بوسيله بازرگانان و اهل صنعت بوسيله اينكه ما يحتاج آنها را جمعآورى كنند و فراهم سازند و بازار بوجود آورند و آنان را از تهيه نيازمنديها بدست خود بىنياز سازند ، و آن طبقه واافتاده كه حاجتمند و بينوايند بايد پذيرائى شوند و در بودجه خدا داده براى هر كدام جايى است و هر كدام را بر والى حقى است به اندازه اى كه او را نگهدارى كند ، والى از آنچه خدايش در عهده نهاده بيرون نيايد جز با توجه و يارى جستن از خدا و دل نهادن بمراعات حق و صبر در هر آنچه بر او آسان باشد يا دشوار ، آن را كه از قشونت فرمانده ميكنى بايد در پيش تو از اخلاصمند باشد نسبت به خدا و رسولش و امامت و از همه باتقواتر و بردبارتر و داناتر و با تدبيرتر باشد ، از كسانى باشد كه هنگام خشم\r\n","description":"","footnote":"","page_name":" 127 ","page_number":135},
  {"content":"\r\nاز جا در نرود و بعذر بگرايد و بناتوانان مهرورز باشد و بر نيرومندان سخت گيرد ، از كسانى كه به زور نجهد و سستى او را از پاى درنياورد ، سپس خود را به صاحبان خانواده و فاميلهاى خوب و خوش سابقه پيوند كن كه رادمرد و پهلوان و با سخاوت و نظر بلندند كه آنان سر چشمه كرم و شعبه‌هاى احسانند و بخوشبينى با خدا و ايمان بمقدراتش رهبرند ، و سپس از آنها چون پدرى دلجوئى كن و هر چه تقويت آنها است در نظرت بزرگ نيايد و هيچ لطفى را نسبت به آنها هر چه هم كم باشد كوچك مشمار زيرا اين خود سبب خيرخواهى و خوشبينى آنها مىشود به تو و توجه به نازككاريهاى آنها را باعتماد اصلاح مهمات آنان وامگذار زيرا در لطف اندك تو وسيله سوديست براى آنها و از انجام مهمات امور هم بىنياز نيستند .\r\nبايد مخصوصترين سرفرماندهان قشونت آن باشد كه با آنان در كمك خود مواسات مىكند و در بخشش بر آنها برترى دارد آنكه بدانها توسعه ميدهد و در هزينه بازماندگانشان هم توسعه ميدهد تا در جهاد دشمن يك دل و آسوده خاطر باشند ، سپس پياپى از طرف خود به آنها اعلام دار كه عزيز تو هستند و پيش تو ارجمندند و متوجه توسعه حال آنها باش و با خوشرفتارى و توجه و مهربانى آن را ثابت كن زيرا مهرورزى تو با آنها دل آنها را به تو متوجه مىكند و راستى بهترين چشم روشنى براى واليان شيوع عدالت است در بلاد و محبوبيت نزد رعيت زيرا دوستى آنها را پديد نكند مگر پاكى دل آنها و خيرخواهى آنها درست نيايد مگر بعلاقه منديشان بواليان امر خود و گران نشمردن دولت خود و دير نشمردن مدت حكومت آنها را ، سپس قشونت را به همان بهره غنيمتشان كه به آنها تقسيم مىشود وامگذار بلكه بهره\r\n","description":"","footnote":"","page_name":" 128 ","page_number":136},
  {"content":"\r\nهر غنيمت از بيت المال هم به آنها بده تا يارى آنها را جلب كنى و باعث بازگشت آنها به يارى خدا و دينش باشد ، و دليران را امتياز بده كه هم آرمان تو باشند در خير خواهى بوسيله بخشش بدانها و ستايش بر آنها و احوالپرسى از هر فرد فرد آنها و از دلاوريها كه در هر نبرد كرده‌اند ، زيرا پر يادآورى كردن تو از كارهاى خوبشان دلير را تشويق كند و عقب كش را وادار به كار نمايد ، ان شاء الله .\r\nسپس بايد بر آنها ديده به آنها از كسان امين و حقگوى ميان مردم بگمارى تا حسن خدمت هر كدام از اخلاصمندان آنان را ثبت كند و آنها اعتماد داشته باشند كه تو حسن خدمت آنها را ميدانى و از هر كدام كه حسن خدمت دارند قدردانى كنى و حسن خدمت كسى را در ضمانت ديگرى نگذارى و از ارزش آن نكاهى و بهر كدام به اندازه خدمت خودش پاداش بدهى و آفرين خود را مخصوص او بدانى ، و شرافت خاندانى مردى تو را واندارد كه خدمت خرد او را بزرگ شمارى و پستى مردى تو را واندارد كه خدمت بزرگ او را خرد شمارى و اگر كسى در انجام حسن خدمت خود دچار دردى شد يا ناگوارى بر او رخ داد آن را و سبب فساد و بىارزشى خدمت او ندانى . زيرا عزت از آن خدا است و بهر كه خواهد دهد و عاقبت از آن پرهيزكارانست .\r\nو اگر يكى از لشكر تو و ضربت زن بر دشمن تو شهيد شد در خاندانش جانشين او باش بمانند وصى مهربان مورد وثوق تا بىسرپرست نمانند كه اين روش دل پيروانت را بر تو مهربان ميسازد و شعور بطاعت تو را در آنها زنده ميسازد و آماده ميشوند براى فداكاريهاى سخت در حكومت تو .\r\nرسول خدا ( ص ) را در باره مشركان قوانينى بود و از ما هم پس از او قوانين و دستورهائى بود كه در\r\n","description":"","footnote":"","page_name":" 129 ","page_number":137},
  {"content":"\r\nباره ستمكاران و كسانى كه رو به قبله ما دارند و نام مسلمانى بر خود گذارند اجراء شد و خدا بمردمى كه ميخواست ارشادشان كند فرمود ( 62 - النساء ) ايا كسانى كه گرويديد از خدا اطاعت كنيد رسول و صاحب الامر خود را و اگر در چيزى نزاع كرديد آن را به خدا و رسولش بر گردانيد اگر ايمان به خدا و روز جزا داريد اين بهتر و خوشآينده تر است ، و فرمود ( 85 - النساء ) و اگر آن را بسوى رسول و صاحب الامر خودشان بر ميگردانيدند آنها كه استنباط آن را ميكردند ميدانستنش و اگر فضل و رحمت خدا نبود بر سر شماها هر آينه پيروى از شيطان ميكرديد جز اندكى - رو بسوى خدا ، عمل بنص صريح آنست و رو برسول خدا ( ص ) عمل بسنت و دستور كلى مورد اتفاق او است نه آنچه مورد اختلاف و يا در مورد خاصى است و ما هستيم خاندان رسول خدا كه نص صريح قرآنش را استنباط كنيم و متشابه آن را امتياز دهيم و ناسخ را ميشناسيم از منسوخى كه خدا تكليف آن را برداشته است .\r\nدر باره دشمنت چنان برو كه ديدى ما در امثال آنان از دشمنان به كار بستيم و پياپى گزارش هر پيشامدى را بما بنويس اين فرمان عمومى است و الله المستعان .\r\nسپس در قضاوت ميان مردم با نيت خوب نظر كن زيرا قضاوت در گرفتن حق مظلوم است از ظالم و دريافت كردن حق ضعيف است از قوى و اقامه حدود خدا بروش و طبق برنامه آنها كه وسيله اصلاح بنده‌هاى خدا و بلاد او است براى حكم و قضاوت ميان مردم بهترين افراد را برگزين از آنها كه در دانش و بردبارى و پارسائى و سخاوت امتياز دارند از آنان كه كارهايش در تنگنا نگذارند و مراجعان او را خشمگين نكنند . و اگر لغزيد بر سر آن نايستد و از رجوع به حق كه فهميده كوتاهى نكند و پيرامون طمع\r\n","description":"","footnote":"","page_name":" 130 ","page_number":138},
  {"content":"\r\nنگردد و فهميدن ابتدائى را كافى از فهم نهائى نداند ، و در مورد شبهه بيشتر توقف كند و بحجت بهتر بچسبد و از مراجعه خصمان طرف مرافعه كمتر دلتنگ شود و براى كشف حقيقت شكيباتر باشد ، و چون حكم روشن شد قاطعتر حكم بدهد ، از آنها كه مدح و ثنايش به خود بالنده نكند و اغراقگوئى دلش را نبرد و گوش بتبليغ و ترويج ندهد و منصب قضاوت خود را به كسى كه چنين است واگذار و آنان كميابند ، سپس از قضاوت او بازرسى كن و در بخشش را به روى او بگشا تا آنجا كه رفع نيازش بشود و بدان در زندگى كمك گيرد و حاجت او بمردم اندك باشد و در نزد خود مقامى به او بده كه مخصوصان ديگرت را در آن طمعى نباشد تا از اينكه مردان بلندپرواز او را دريابند و از كارش بر كنار كنند آسوده زيد ، در حضورت از او خوب احترام كن و او را نزديك خود بنشان و قضاوتش را اجراء كن و حكمش را نافذ دار و پشتيبانش باش و يارانش را از برگزيده همگنان وى در فقه و ورع و خيرخواهى در باره خدا و بندگانش كه پسند تواند مقرر دار تا در آنچه مورد شبهه او باشد با آنها گفتگو كند و در آنچه نميداند از دانش آنها استفاده كند و آنان گواه قضاوت او باشند ميان مردم ان شاء الله .\r\nسپس توجه كن به آنها كه از اطراف حكومتت گزارش احكام قضائيه را ميدهند بايد بكوشش تو انتخاب شود قاضيانى باشند كه مختلف قضاوت نكنند و پشت به حكم خدا و سنت رسولش ندهند زيرا اختلاف در حكم از بين بردن دادگسترى و خطر براى دين است و يك سبب از تفرقه است ، و خدا روشن كرده كه چه بياورند و چه را خرج كنند ، و فرمود هر چه را ندانند رجوع كنند به كسى كه خدا علم قرآنش را به دو سپرده و در او خواسته كه حكمش را نگهدارد ، همانا اختلاف قاضيان از اين راه است كه بر امام خود بشورند و هر كدام برأى خود اكتفا كنند در برابر كسى كه خداوند پيروى و دوستى او را واجب كرده و دين و اهل دين بر اين روش\r\n","description":"","footnote":"","page_name":" 131 ","page_number":139},
  {"content":"\r\nخوبى نبينند ، ولى بر حاكم است كه طبق دستور و قانونى كه دارد قضاوت كند و چون از آن درماند قضاوت را باهلش رجوع كند و اگر اهلش بدسترس او نباشد در شور فقهاء مسلمين گذارد و نبايد به راه ديگرى رود ، و دو قاضى ملت اسلام را نرسد كه در اختلاف حكم خود پايدارى كنند و آن را به امام رجوع ندهند تا او طبق دستور خدا قضاوت كند ، و هر دو به حكم او رضا دهند موافق نظر آنها باشد يا مخالف ، در اين موضوع خوب نظر كن زيرا اين دين بدست اشرار گرفتار بوده و بهواى نفس در آن كار ميكردند و دنيا را بدان طلب ميكردند ، بنويس بقاضيان شهرستانهاى خود تا هر حكمى كه مورد اختلاف آنها است به تو مراجعه دهند و آنها را بررسى كن و هر چه موافق كتاب خدا و سنت پيغمبر او و دستور امام تو است امضاء كن و آنان را بدان وادار و هر چه بر تو مشتبه شد با فقهاء حاضر در برت شور كن و حكمى كه مورد اتفاق نظر فقهاء مسلمان حاضر است امضاء كن زيرا هر حكمى مورد اختلاف رعيت است بايد رجوع به امام شود و بر امام است كه از خدا يارى جويد و بكوشد در اقامه حدود و وادار كردن رعيت بفرمان او و لا قوة الا با لله .\r\nسپس در كار كارمندان خود نظر كن و آنها را آزموده به كار گمار و از روى بخشش و دلخواه آنها را كارگزار مكن زيرا بخشش و دلخواه مايه جور و خيانت و زيان مسلمانانست و كارها بدغلى بهبود نشوند ، كارمندان خود را از اهل ورع و دانش و سياست برگزيدن و مردم آزموده و با حياء از خانواده‌هاى خوب و سابقه دار در اسلام را منظور زيرا آنان اخلاقى كريمتر دارند و آبرومندتر و كمطمعتر و عاقبتبينتر از ديگرانند ، بايد آنها ياوران تو باشند در كارى كه به عهده گرفتى ، سپس در وظيفه كارمندى بدانها\r\n","description":"","footnote":"","page_name":" 132 ","page_number":140},
  {"content":"\r\nتوسعه بده و حقوق كافى به آنها بده كه بر اصلاح حال خود نيرومند گردند و از اختلاس آنچه در دست دارند بىنياز شوند و اگر خلاف فرمانت كنند يا در امانت خود دستبردى زنند حجت تو بر آنها تمام باشد ، سپس از كارشان بازرسى كن و ديده بانهاى درست و باوفا بر آنها بگمار زيرا بازرسى محرمانه از كارشان سبب واداشتن بامانت دارى و سازش آنها با رعيت و خود نگهدارى از ياورانست و اگر يكى از آنان دست بخيانت گشود و بازرسانت در گزارش آن اتفاق كردند بگواهى آنان اكتفاء كن و او را كيفر بدنى بده و هر چه از كار خود اندوخته از او بگير و او را خوار كن و بخيانت داغ نه و ننگ تهمت بگردنش بند .\r\nخراجگزاران را تفقد كن كه بهبود خراج و بهبودى خراجگزاران مايه بهبودى ديگرانست و ديگران به نشوند جز بوسيله آنان زيرا همه مردم نان خور خراج و خراجگزارانند بايد بآباد كردن زمين بيشتر بپردازى از گرفتن خراج زيرا گرفتن خراج بدست نيايد جز بآباد كردن ، هر كه آباد نكرده خراج خواهد كشور را ويران كند و مردم را هلاك سازد و كارش استوار نماند جز اندكى ، خراجگزاران همه شهرستانهايت را نزد خود فراآور و به آنها بفرما تا گزارش حال شهرستان خود و نيازمنديها و تسهيلات كار خود را به تو بدهند ، سپس از كارشناسان ديگرى هم بپرس و اگر از سنگينى خراج يا كمآبى و غرق يا بىبارانى و تشنگى يا آفت به تو شكايت كردند تا اندازه اى كه خدا كارشان را بدان اصلاح كند بر آنها تخفيف بده و اگر از تو كمكى خواستند براى اصلاح آنچه بمال خود بر آن قادرند به آنها كمك بده زيرا اين كمك تو را عاقبتى خوب است ، بر تو گران نباشد كه به آنها تخفيف بدهى يا كمك كنى زيرا آن\r\n","description":"","footnote":"","page_name":" 133 ","page_number":141},
  {"content":"\r\nذخيره ايست كه به تو بر ميگردانند بوسيله آباد كردن بلاد تو و آبرومند كردن حكومتت بعلاوه دوستى و خوشبينى و خيرمندى آنها كه بدست آوردى و آنچه خدا بدان جلبشان را آسان كند ، زيرا خراج با سختگيرى و رنج دادن بدست نميآيد با اينكه اين خود پيمانيست كه بدان تكيه دارى و اگر پيشامدى كرد بدانها اعتماد توانى و از ما زاد نيرومندى آنها استفاده كنى چون دوستى و اعتماد آنها را ذخيره كردى بوسيله اينكه آنان را به عدالت و نرمش خود عادت دادى و آنها عذر تو را در پيشامدى رخ داده و بدانها تكيه كردى فهميده‌اند پس بخوشدلى آن را پذيرا شوند ، راستى آبادانى تا هر جايش بكشى مىآيد و همانا ويرانى زمين براى نابودى و فقر اهل آنست و فقر اهل آن بر اثر اسراف حكومتها است در اخذ خراج و بىاعتمادى آنها ببقاء حكومت خود و كم توجهى بعبرت از حال ديگران ، تو در حكومت خود مثل كسى عمل كن كه دوست دارد از رعيت ستايش ذخيره كند و از خداوند ثواب و از امام رضايت و لا قوة الا با لله .\r\nسپس نظر كن در حال نويسنده‌ها و دفتردارانت و حال هر كدام را بپرس كه چه نيازمنديها دارند و براى آنان مقام و پايه مقرر دار ، و بهترين آنها را بر امور خود بگمار ، و نامه‌هاى محرمانه و خصوصى خود را به كسى واگذار كه روشهاى خوب ادب را بهتر فراهم آورده و براى گفتگو در كارهاى مهم آماده تر است و صاحبنظر و خيرخواه و باهوش است و رازنگهدارتر است و از كسانيست كه ارجمند داشتن او بدمستش نكند و بر خود نبالد و در خلوت به تو دليرى نورزد و در آشكار دنبال آن نرود و از رسانيدن نامه‌هاى اطراف حكومت و پاسخگوئى آنها بدرستى غفلت نورزد و در آنچه از تو بگيرد و بدهد اهمال\r\n","description":"","footnote":"","page_name":" 134 ","page_number":142},
  {"content":"\r\nنكند و پيمان نامه‌ها را كه بسود تو است سست تنظيم نكند و از حل آنچه بر عليه تو است درمانده نباشد و به اندازه قدر خود در هر كارى نادان نباشد زيرا كسى كه اندازه خود را نداند به اندازه قدر ديگرى نادانتر است .\r\nو آنچه غير از اين باشد از نامه‌ها و دفترهاى خراج و درآمد و دفترهاى لشكرى بنويسنده هائى كه خودت در بر گزيدن آنها كوشش كرده باشى واگذار زيرا اينها سران كار حكومت تواند و براى تو سودمندتر و براى رعيتت سود همگانىترى دارند ، سپس مبادا آنها را به مجرد همان حسن نظر و اعتماد ظاهرى و خوشبينى به كار گمارى زيرا اين مردم حسن نظر واليان را به تملق و اظهار خدمت جلب ميكنند و در دل آنان خيرخواهى و اخلاص و امانت نيست ، ولى نظر كن بسابقه كار آنها در حكومتهاى گذشته متوجه شو و ببين در حكومتهاى خوب و شايستگان پيش از تو حالشان چگونه بوده پس هر كدام را كه اثر عملش نيكوتر بود در بين مردم ، و هر كدام كه در نظر عموم مردم خوشسابقه و بامانت و نجابت شناساترند انتخاب كن زيرا كه اين دليل است بر خيرخواهى تو براى خدا و آنكه از طرف او والى شدى ، سپس به آنها فرمان بده خوب كار كنند و با مردم به نرمى سخن گويند و براى هر كارت يك نفر رئيس از آنها برگزين كه كارهاى بزرك بر او دشوار نباشد و كار فراوان او را پريشان نكند ، و سپس حالات نهانشان را وارسى كن و ببين امور آن را كه فرستاده هايش بر تو وارد ميشوند و حاجتمندانشان چگونه‌اند و تا چه اندازه از حكومت خود و از امام خود پذيرائى دارند و تسليم آنان هستند زيرا سربزرگى و عزتطلبى و گردنفرازى شيوه بسيارى از نويسندگان و دفتردارانست جز آنكه خدا نگهدارد ، براى مردم چاره اى نيست كه دنبال نيازمنديهاى خود بروند ، و هر عيبى در دفتردارانت باشد و تو از آن صرف نظر كنى به گردن تو مىافتد و هر فضيلتى در آنها است براى تو محسوبست با اينكه در اين باره تو را نزد خداوند ثواب نيكو است .\r\nسپس متوجه بازرگانان و اهل صنعت باش و در باره آنها به خوبى سفارش كن چه آنان كه در محلى\r\n","description":"","footnote":"","page_name":" 135 ","page_number":143},
  {"content":"\r\nاقامت دارند و چه آنها كه دوره گردند و بدست كار ميكنند زيرا اينان سرچشمه منافع و فراهم آورنده آنند در شهرستانها از خشكى و دريا و دشت و كوه و از آنجاها كه مردم آشنا نيستند و جرأت ندارند بروند مانند كشورهاى بيگانه و دشمن تو كه داراى صنايعى شدند از توجه خداوند ، آنها را محترم دار و در امن خود بدار و حقوق آنها را محفوظ كن كه آنها مردمى سالم هستند كه از شرشان هراسى نيست و صلح جويند و از شورششان حذرى لازم نيست ، آرزوى آنها اينست كه امنيت برقرار باشد و از همه نسبت بسلطان علاقمند ترند ، كارهاى آنان را در دسترس خود و در اطراف مملكت خود بازرسى كن و متوجه آنها باش ولى با اين حال بدان كه بسيارى از آنها سخت تنگنظر و زشت دريغ هستند و سودپرستند و در معامله بىانصافى كنند و اين مايه زيان عموم مردم و عيب بر حكومات است تو از احتكار جلوگيرى كن زيرا رسول خدا ( ص ) از آن نهى كرده و بايد خريد و فروش با سهولت باشد و با ترازوى درست و نرخهاى عادلانه نسبت بهر دو طرف فروشنده و خريدار ، هر كه پس از نهى تو پيرامون احتكار گرديد او را بگير و كيفر بده نه بيش از حد زيرا رسول خدا چنين كرد .\r\nسپس خدا را ، خدا را باش در باره آن طبقه پائين كه بيچاره‌اند و هم بينوايان و نيازمندان و آنها كه در سختى هستند و زمين گيرند ، زيرا در اين طبقه قانع و سؤال كن هستند و خدا را منظور دار در حق اين طائفه و براى آنها سهمى از درآمد املاك عمومى اسلام مقرر دار در همه شهرستانها زيرا آنان كه دورند همان حق دارند كه نزديكانشان دارند ، و بايد حق همه را مراعات كنى مبادا توجه بامور ديگر تو را از آنها باز دارد زيرا تو از تقصير در امور كوچك معذور نيستى براى انجام امور مهم و بسيار همت خود را از آنها باز مگير و چهره به روى آنها گره مكن و براى خدا تواضع كن تا خدايت بلند كند ، و در\r\n","description":"","footnote":"","page_name":" 136 ","page_number":144},
  {"content":"\r\nبرابر ناتوان فروتن باش و به آنها بنما كه در اين كار بدانها نيازمندى\r\nو هر كار و گرفتارى آنها كه به تو گزارش نميشود خودت در مقام تفقد از آن براى همان كارها كه به چشم نميايد و در نظر مردان بزرگ كوچك هستند ، و براى كارهاى اين طبقه كسان مورد اعتماد خود را بگمار كه خدا ترس و متواضعند تا كارهاى آنها را به تو گزارش دهند ، سپس چنان در باره آنها عمل كن كه روز قيامت نزد خدا معذور باشى زيرا اينها بعدل و انصاف نيازمندترند از ديگران و نسبت بهر كس بايد عند الله در اداى حق او معذور باشى ، و از يتيمان و زمينگيرها و پيران سالخورده دلجوئى كن اين كسانى كه بيچاره‌اند و حال گدائى هم ندارند براى آنها هم مقررى بفرست كه بنده خدايند ، و به خدا تقرب جو بخلاص كردن آنها از پريشانى و تنظيم خوراك و حقوق آنان زيرا هر كارى با درستى نيت مقرون باخلاص است ، سپس راستش اينست كه دل همه مردم يا بعضى از آنها به صرف اينكه حاجاتشان را بر آوردى گرم و آرام نميشود در غياب تو تا اينكه حاجات خود را روبرو با تو در ميان گذارند و اين روبرو شدن با اين مردم بر واليان سنگين است و حق همه و همه سنگين است و بسا كه خداوند آن را بمردمى كه در طلب سرانجام و آخرتند سبك و دلنشين كند و خود را شكيبا كنند و بصدق وعده خدا براى صابران اعتماد كنند تو هم از آنان باش و از خدا يارى جو و سهمى هم از وقت خود بحاجتمندان اختصاص بده و با همه دل متوجه آنان باش و به آنها اجازه ورود بده و با آنها همنشين شو تا براى خدايت كه تو را مقام بلند داده تواضع كرده باشى و در اين موقع ارتش و ياران و پاسبانان را از خود دور كن ، و با آنها تواضع كن و در گفتگو و چهره خود نرمش كن تا هر كدام با تو سخن گويند به لكنت نيفتند و نهراسند ، زيرا من از رسول خدا ( ص ) شنيدم مكرر ميفرمود : مقدس نيستند ملتى كه در ميان آنها حق ناتوان از نيرومند بىلكنت گرفته نشود سپس ناپخته گى و بيزبانى آنها را متحمل شو و تنگدلى\r\n","description":"","footnote":"","page_name":" 137 ","page_number":145},
  {"content":"\r\nو پر دماغى را از خود دور كن تا خدا همه سوى رحمت خود را برويت بگشايد و ثواب اهل طاعتش را به تو لازم كند و هر چه بخشش و عطا كنى از روى دلخوشى باشد تا بر سائل گوارا باشد و منع كن آنچه دريغ دارى بخوشى و عذر خواهى و تواضع ، و بايد ارجمندترين يارانت نزد تو كسى باشد كه خوشخوتر است و خوش برخوردتر و بناتوانان مهربانتر ان شاء الله .\r\nسپس برخى امور تو است كه بايد خودت رسيدگى كنى يكى پاسخ كارمندانت در چيزهائى كه نويسندگان و دفتردارانت از آن درمانند ، يكى گزارش حوائج مردم ، يكى فهميدن بودجه اى كه بنويسندگان و خزانه داران ميرسد در اينجاها سستى به خود راه مده و تأخير روا مدار و قرار ده براى هر يك از اين امور كسى را كه ناظر سرپرست آن باشد براى فراغت بال و خاطر جمعى تو و هر كارى كه امضا ميكنى پس از انديشه و تفكر باشد و شور باسرپرستش بىملاحظه و اصرار در خلاف كردن با تو ، سپس بايد كار هر روزى را در همان روز بگذرانى زيرا هر روزى را بهره كار مخصوص به خود آنست ، و براى خود بهترين ساعت را براى خدا مقرر ساز و اين وقتها را شايان دار و اگر چه همه اوقات تو با حسن نيت از آن خدا است و باعث سلامتى رعايا است و بايد بهترين وقت مخصوص خدا براى دين تو اقامه فرائضى باشد كه مخصوص به خدا است و در شبانه روز آنچه از حق خدا واجب است ادا كن زيرا خدا نماز نافله را متوجه شخص پيغمبرش ساخت و فرمود ( 81 - الاسراء ) مقدارى از شب را نماز نافله بخوان اميد است كه خدايت بمقام ستوده اى برساند ، اين امر مخصوص پيغمبر خدا است و او را بدان گرامى داشته و جز او را نيست و براى ديگران مستحب است كه ميفرمايد ( 153 - البقرة ) هر كس كار خوبى را بوجه مستحب انجام دهد راستى كه خدا قدردان\r\n","description":"","footnote":"","page_name":" 138 ","page_number":146},
  {"content":"\r\nو دانا است آنچه وسيله تقرب تو است به خدا فراوان كن و ارجمندش دار و فرائض خدا را كامل و بىكم و كاست ادا كن بهر اندازه هم كه تو را طولانى آيد ، و چون براى مردم نماز گزارى طول مده و نفرتآور و بىشرائط نباشد زيرا برخى مردم بيمارند و يا كار دارند ، من خودم هنگامى كه رسول خدايم ( ص ) بسوى يمن گسيل داشت از او پرسيدم چگونه با آنها نماز بخوانم ؟ فرمود نماز ناتوانترين آنها را بخوان و بمؤمنان مهربان باش .\r\nپس از اين همه مبادا بسيار از ملت خود در پرده و دور باشى زيرا در پرده بودن واليان از رعيت يك تنگدلى و كم توجهى است بكارها ، در پس پرده بودن حاكم آنها را از واقعيت بدور مىكند و بزرگ را نزد آنان كوچك و خرد مينمايد و كوچك را بزرگ و زشت را زيبا مىكند و زيبا را زشت و حق و باطل را بهم آلوده مىكند و همانا كه والى يك بشريست و هر كارى را مردم از او نهان كنند نميفهمد و گفته هم نشانى ندارد كه راست است يا دروغ تا از دغلى در حقوق پشت پرده مصون باشد ، همانا تو يكى از دو مرد باشى يا مردى هستى كه دل به حق دادن دارى ، براى چه در انجام حق واجب در پس پرده باشى ؟ يا از خلق كريم خود دور از مردم بسر برى ؟ يا گرفتارى بدريغ كردن از عطاى حق در اين صورت هم به زودى مردم از تو نوميد شوند و خواهشى از تو نكنند با اينكه بيشتر حاجت مردم به تو مخارجى تحميل نميكند مثل شكايت از ستم و دادخواهى پس بهر چه من برايت شرح دادم سود ببر و ببهره و رشد خود در آن اكتفا كن ان شاء الله .\r\nسپس بدان كه براى ملوك مخصوصان و محرمانى است كه سود پرست و زورگو و بىانصافند تو مايه\r\n","description":"","footnote":"","page_name":" 139 ","page_number":147},
  {"content":"\r\nاينان را از گرد خود ببر بوسيله قطع اسباب اين چيزها و به هيچ كدام از حشم و مخصوصانت زمينى بملكيت مده و هيچ قراردادى بدست او مده كه مايه زيان همسايگانش شود مانند حقابه و شركتى كه خرجش را به گردن ديگران بگذارند و فائده گوارايش براى آنها باشد نه تو ، و عيبش بر تو باشد در دنيا و آخرت . بر تو باد كه در حكم خود مراعات عدالت كنى و حق را بهر كه باشد بايست و لازم كنى ، خويش باشد يا بيگانه ، و در اين باره شكيبا و خدا خواه باش ، و اين كار را با خويشاوندان خود هم بكن و سرانجام آن را به پا بهر گرانى كه به او تمام شود زيرا سرانجامش ستوده است .\r\nو اگر رعيت به تو گمان ستمكارى برد عذر خود را آشكار كن و آنها را به اين وسيله از بدگمانى بدر آور زيرا اين كار پرورش جان تو است و نرمش با ملت تو و عذرجوئيست كه مقصود تو را از استوار داشتن آنان بر حق تامين مىكند بخوشى و خوبى .\r\nاگر دشمنى تو را به صلح رضايتبخشى دعوت كرد پاسخ رد مده زيرا صلح مايه آسايش لشكر تو و آسودگى خاطر شخص تو و امنيت كشور تو است ، ولى الحذر الحذر كه در موقع پيشنهاد صلح بدشمن نزديك شوى و بىاحتياطى كنى زيرا بسا دشمن به اين وسيله تو را غافلگير كند ، دورانديش باش و هر راه ترسى را كه ممكن است از آن به تو حمله شود ببند ، در همه كارها هم به خدا توكل كن ، و اگر قراردادى ميان تو و دشمنت بسته شد بعنوان صلح يا تعهدى در باره او كردى بپيمانت وفادار باش و تعهد خود را رعايت كن هر چه هم بر تو ناگوار آيد ، و بايد خود را سپر تعهد خود سازى زيرا هيچ كدام از فرائض خدا عز و جل نزد عموم مردم با همه اختلاف در خواسته‌ها و دينها كه دارند مسلمتر از احترام بوفاى به تعهد نيست\r\n","description":"","footnote":"","page_name":" 140 ","page_number":148},
  {"content":"\r\nو هر آينه مشركان هم ميان خودشان در برابر مسلمانان بدان گردن نهاده‌اند براى آنكه پيمانشكنى و عهد گسلى را بدعاقبت ميشمارند مبادا پناه خود را بشكنى و پيمانت را بگسلى و دشمنت را گول بزنى زيرا همان نادانست كه به خداوند دليرى مىكند همانا خداوند پيمان و پناه خود را وسيله آسودگى ساخته و ميان بندگانش برحمت خود پرداخته و آن را آستان محترم مقرر داشته تا همه در سايه آن درآيند و خود را در جوارش كشند ، در آن نه فريب است و نه ظاهر سازى و نه دغلى .\r\nمبادا در تنگنا كه افتادى پيمانى را كه به گردن گرفتى بشكنى زيرا شكيبائى تو بر اين سختى كه اميد گشايشش را دارى و خوش انجامى آن بهتر است از پيمان گسلى كه از دنباله آن بترسى و از طرف خداوند مسئول گردى و در دنيا و آخرت برگشت نتوانى .\r\nمبادا گرد خون بگردى و بناحق آن را بريزى زيرا چيزى نيست كه نقمتبارتر و بدعاقبتتر و نعمت برتر و عمر بسرآورتر باشد از ريختن خون ناحق و خدا است كه خود قضاوت ميان مردم را در باره ريختن خون همديگر آغاز مىكند ، مبادا سلطنت خود را بوسيله ريختن خون ناحق حفاظت كنى زيرا كه آنش پوسيده سازد و نابود كند ، مبادا خود را در معرض خشم خدا درآورى زيرا خداوند براى خونخواه كسى كه بستم كشته شده تسلطى مقرر ساخته خدا فرموده ( 33 - الاسراء ) هر كه بستم كشته شود محققا براى وليش حقى در قصاص مقرر داشتيم مبادا در كشتار اسراف كند زيرا كه او منصور است ، براى تو و براى من نزد خدا عذرى در برابر قتل عمدى نيست زيرا قصاص بتن دارد و اگر گرفتار قتل خطا شدى و تازيانه ات يا دستت در كيفر بدكاران بدان گرائيد ، چون ممكن است بيك\r\n","description":"","footnote":"","page_name":" 141 ","page_number":149},
  {"content":"\r\nمشت و بيشتر كشتنى پديد آيد ، مبادا غرور حكومتت تو را از پرداخت حق مقتول كه ديه تسليم شده است و بوسيله آن بايد به خدا تقرب جست باز دارد .\r\nمبادا خودبين شوى بدان اعتماد كنى و ستايش پسند گردى زيرا كه اين خود از فرصتهاى پابرجاى شيطانست براى خودش كه بوسيله آن احسان هر محسنى را محو سازد .\r\nمبادا برعيت خود براى احسانى كه كردى منت نهى ، يا ارزش كارى كه براى آنها كردى بيشتر به حساب آورى ، يا به آنها وعده بدهى و خلف وعده عمل كنى ، يا با زبان خود به آنها تندى كنى زيرا منت احسان را باطل كند و تخلف وعده مايه دشمنى گردد و محققا خدا جل ثنائه فرموده است ( 4 - الصف ) وه چه دشمنى بزرگى است نزد خدا كه بگوئيد آنچه عمل نكنيد .\r\nمبادا در كارى پيش از وقتش بشتابى و پيش از زمان مقررش خود را در آن اندازى و ناشناخته و نفهميده در آن اصرارورزى و در صورت وضوح در آن سستى كنى ، هر چيزى را در جاى خودش بگذار و هر عملى را بموقعش وادار .\r\nمبادا يك خودخواهيها و سودجوئيهائى كنى كه مردم از تو پيروى كنند و در آنچه برايت مهم است ترديد كنى و در آنچه مورد اهميت است غفلتورزى از آنچه در برابر ديده ناظرين روشن باشد زيرا كه اين حكومت از تو گرفته شود براى ديگرى و به زودى پرده‌هاى هر كارى را از تو برگيرند و خداوند جبار بعظمت خود جلوه گر آيد و داد مظلومان را از ظالمان بستاند ، سپس پردماغى و تندخوئى و مشتزنى و زخم زبانت را جلوگير باش و از همه اينها دور باش چيزى از دست و زبانت بدر نرود و حمله را بتأخير انداز و چون زمينه آن فراهم شد ديده به آسمان برآور تا خشمت فرو نشيند و از جا بدر نروى و هرگز چنين تسلطى بر خود نتوانى تا بسيار متوجه معاد باشى .\r\n","description":"","footnote":"","page_name":" 142 ","page_number":150},
  {"content":"\r\nسپس بدان كه در اين فرمان مطالبى از هر گونه فراهم شده كه من در ارشاد تو كوتاهى نكردم اگر خدايت يار باشد و توفيق دهد كه به ياد آورى هر آنچه را از ما ديدى و اين حكومت تو يك حكومت دادگستر و با سنت پرارزش باشد و يا پيروى از پيغمبرت ( ص ) و يا از مقرر در قرآن خدا و اقتداء كنى بدان چه ديدى ما خود بدان عمل كرديم از آنها ، و بكوشى در پيروى از آنچه در اين عهدنامه به تو سفارش كردم و براى خود با كمال اعتماد اقامه حجت نمودم تا اگر هواپرستى كردى عذرى نداشته باشى چون از بدكردارى نگهدارى نكند جز خدا ، و توفيق كار خير ندهد جز خدا جل ثنائه ، و هر آينه در ضمن فرمانها كه رسول خدا ( ص ) به من داده هميشه سفارش به خواندن نماز و پرداخت زكات و مراعات زيردستان بوده و به همين هم من فرمان تو را پايان مىدهم و لا حول و لا قوة الا با لله العلى العظيم .\r\nمن هم از خدا خواستارم شايانى رحمتش و بخششهاى بزرگش و قدرتش بر عطاى هر دلخواهى را تا مرا و تو را توفيق دهد براى هر آنچه رضاى حضرت او است از پايدارى بر معذوريت و انجام وظيفه روشن بدرگاه خود او و در برابر خلق او ، با كسب ستايش نيكو در پيش بنده‌هاى خدا و گذاشتن آثار نيكو در شهرستانها باضافه نعمت كامل او و كرامت متزايدش ، و از او خواستارم كه زندگى مرا و تو را بسعادت شهادت در راه او پايان بخشد زيرا ما بدرگاه او مشتاقيم و السلام على رسول الله و على آله الطيبين الطاهرين و سلم كثيرا .\r\n","description":"","footnote":"","page_name":" 143 ","page_number":151},
  {"content":"\r\n\r\nخطبه آن حضرت ( ع ) كه بخطبه ديباج معروف است\r\nسپاس از آن خدا است ، كه آفريننده خلق ، و برآرنده سپيده دم ، و جانبخش بمردگان و برانگيزنده هر آنكه درون گورها است . من گواهم كه نيست شايسته ستايش جز خدا ، يگانه است ، شريك ندارد ، و گواهم كه محمد ( ص ) بنده و فرستاده او است .\r\nبندگان خدا ، راستى بهترين چيزى كه دست ياران بدرگاه خدا جل ذكره بدان دست اندازند ايمان به خدا است و بفرستاده هايش و بدان چه از بر خدا آوردند ، و هم جهاد در راه او كه كامل اسلام است ، و هم كلمه اخلاص كه سرشت انسانست و بر پا داشتن نماز كه بنياد مليت است ، و پرداخت زكات كه مقرر است ، و روزه ماه رمضان كه سپر نگهدارنده ايست ، و حج خانه كعبه و عمره كه هر دو فقر را مىبرند و گناهان را ميريزند و بهشت را موجب ميشوند ، و صله رحم كه مايه فزونى دارائى و درازى عمر است و فزونى شماره خاندان ، و صدقه نهانى كه كفاره گناهانست و خشم پروردگار تبارك و تعالى را خاموش مىكند ، و صدقه عيانى كه مرگ بد را بر طرف ميسازد ، و كارهاى سودمند خوب كه از هلاكتهاى بد حفظ مىكند .\r\nدر ذكر خدا جل ذكره اندر باشيد كه آن بهترين ذكر است و او امان از نفاق و براءت از دوزخ است و صاحبش را در نزد هر خيرى كه خدايش جل و عز روزى كند به ياد خدا مىآورد ، و در زير عرش\r\n","description":"","footnote":"","page_name":" 144 ","page_number":152},
  {"content":"\r\nطنينى دارد ، و در آنچه بپرهيزكاران وعده داده شده است رغبت كنيد زيرا وعده خدا راستترين وعده است ، و هر آنچه را وعده داده چونان كه وعده شده است تحقق يابد ، برهبرى رسول خدا ( ص ) رهجو باشيد كه آن بهترين رهبرست ، و بروش او كار كنيد كه شرافتمندترين روشها است ، و قرآن خدا تبارك و تعالى را بياموزيد كه بهترين حديث است و رساترين پند ، و فهم آن را پيدا كنيد كه بهار دلها است ، و بنورش درمان جوئيد كه شفاء هر ناراحتى در دلها است آن را خوب بخوانيد كه بهترين داستانها است ( 203 - الاعراف ) و هر گاه قرآن را بخوانيد بدان گوش كنيد و خاموش باشيد شايد بشما ترحم شود - و چون چيزى از آن دانستيد به كار بنديد تا شايد رستگار شويد .\r\nاى بندگان خدا بدانيد دانائى كه بعلمش كار نكند چون نادان سرگردانيست كه از بيهوشى نادانى نرهيده بلكه حجت بر او بزرگتر و نزد خدا سرزنش را بيشتر است و افسوس و دريغ بر اين داناى دست از دانش خود كشيده مانند همان نادان سرگردان مانده بادوامتر است و هر دو سرگردان و بيهوده و گمراه و فريب خورده‌اند و هر آنچه در آنند از ميان رفته است و آنچه كرده‌اند بيهوده است .\r\nبندگان خدا ترديد نكنيد تا به شك افتيد و شك نكنيد تا كافر شويد و كافر نشويد تا پشيمان گرديد ، و خود را كمارزش ندانيد تا سستى كنيد ، و كمارزشى شما را براههاى تاريك بكشاند و به هلاكت رسيد ، و چون حق در برابر شما آمد و آن را فهميديد در آن سستى مورزيد تا آشكارا زيانكار باشيد .\r\nبندگان خدا راستى از دورانديشى است كه از خدا تقوى داشته باشيد و از عصمت است كه به خدا مغرور نباشيد .\r\n","description":"","footnote":"","page_name":" 145 ","page_number":153},
  {"content":"\r\nبندگان خدا راستى خيرخواه ترين مردم براى خودش فرمانبرترين آنها است براى پروردگارش و گولزنترين آنها براى خودش نافرمانترين آنها است براى او .\r\nبندگان خدا راستش هر كه خدا را اطاعت كرد آسوده است و خرم و هر كسش نافرمانى كرد نوميد است و پشيمان و ناسالم .\r\nبندگان خدا از خدا يقين بخواهيد كه يقين سر دين است ، و بدرگاهش روى كنيد براى عافيت كه عافيت بزرگترين نعمت است و آن را براى دنيا و آخرت غنيمت شماريد و به دو روى كنيد براى توفيق كه آن بنياد محكمى است ، و بدانيد كه بهترين چيزى كه بدل نشيند يقين است ، و بهترين يقين تقوى است و برترين كارهاى درست تصميم بدانها است ، و بدترين آن تازه در آورده‌ها است و تازه درآورده‌ها بدعت است ، و هر بدعتى گمراهى است ، و با بدعتها سنتها ويران شوند ، زيانكار كسى است كه در دينش زيان كند ، و رقابت با كسى شايد كه دينش سالم ماند و يقينش خوب باشد ، خوشبخت آنكه به ديگرى پند گرفته ، و بدبخت آنكه گول هواى نفس را خورده .\r\nبنده‌هاى خدا بدانيد كه اندك خودنمائى شرك است ، و اخلاص در عمل يقين است ، و هواى نفس بدوزخ كشاند ، و همنشينى أهل لهو و باطل قرآن را از ياد ببرد و شيطان را حاضر كند ، و دستور نسىء ( يعنى تأخير حج از موقعش كه در جاهليت رسم بوده ) فزونى كفر است ، و كردار عاصيان باعث خشم خداى رحمان است ، و خشم خداى رحمان بدوزخ كشاند ، و گفتگو با زنان بلا آورد و دل را منحرف سازد و نظر بازى با آنان روشنى دل را ببرد ، و چشماندازى دام شيطانست ، و همنشينى با سلطان بازى با آتش يا بر افروزنده آنست .\r\n","description":"","footnote":"","page_name":" 146 ","page_number":154},
  {"content":"\r\nبندگان خدا راست بگوئيد زيرا خدا با راستگويانست ، از دروغ بر كنار باشيد كه از ايمان بدور است ، و راستگو در لبه نجات و احترام است ، و دروغگو در پرتگاه هلاكت ، حقگو باشيد تا با حق شناخته شويد و آن را به كار بنديد تا أهل آن باشيد و امانت را به صاحبش بپردازيد ، و صله رحم كنيد با آنكه از شما بريده است ، و بدان كه از شما دريغ كرده احسان كنيد ، و چون عهدى بستيد وفا كنيد ، و هر گاه قضاوت كرديد عدالت كنيد ، و چون ستم ديديد شكيبا باشيد ، و هر گاه بشما بد رفتارى شد درگذريد چشم بپوشيد چونان كه دوست داريد از شما درگذرند ، بنياكان خود نباليد و نام بد بهم نگذاريد چه بد است بدنامى پس از ايمان و مسلمانى ، با هم شوخى نكنيد و بهم خشم نورزيد ، و به يكديگر فخر نفروشيد و همديگر را غيبت نكنيد ( 12 - الحجرات ) آيا دوست داريد گوشت مردار هم را بجويد ، بهم حسد نبريد زيرا حسد ايمان را بخورد چنانچه آتش هيزم را ، بهم دشمنى نكنيد كه بنكننده است ، سلام را در جهان فاش سازيد و جواب تحيت را بوجه بهتر بدهيد ، ببيوه زنان و يتيمان مهربان باشيد ، و يارى كنيد بناتوان و ستمديده ، و آنكه در راه خدا بدهكار شده ، و در راه خدا مانده ، و بسائلان ، و بنده‌هاى زير فرمان ، و بنده هائى كه قرار داد آزادى بسته‌اند ، و بمستمندان ، مظلوم را يارى كنيد ، و حقوق واجب را بدهيد ، و با خود در حساب خدا به خوبى جهاد كنيد كه او سخت كيفر است ، و در راه خدا جهاد كنيد و مهماننوازى كنيد ، و خوب وضوء بسازيد ، و نماز پنجگانه را بوقت بخوانيد كه آنها در نزد خدا جل و عز مقامى دارند ، و هر كه نافله را هم بخواند برايش بهتر است زيرا خداوند قدردان و دانا است بنيكى و تقوى همكارى كنيد ، و بگناه و تجاوز همكارى نكنيد ، به اندازه لازم از خدا تقوى داشته باشيد\r\n","description":"","footnote":"","page_name":" 147 ","page_number":155},
  {"content":"\r\nو مبادا نامسلمان بميريد .\r\nبنده‌هاى خدا بدانيد كه آرزو خرد را ببرد و وعده خلافى آورد و غفلت بار است و افسوس برار آرزو را ناديده گيريد كه فريب است و آرزومند زير بار است ، در ميان بيم و اميد كار كنيد اگر خوش دلى ديديد شكر كنيد و آن را با خوشدلى ديگر فراهم آريد زيرا خداوند براى مسلمانان اجازه خوشى داده و براى هر كه شكر كند فرمان فزودن صادر كرده ، من نديدم مانند بهشت كه جوياى آن خوابست و نه مانند دوزخ كه گريزانش بخوابست ، و نديدم كاسبى پرسودتر از كسى كه براى روزى كسب كند كه ذخيره سزاى آنست و هر نهانى در آن آشكار است ، و راستى كه هر كسى را حق سود ندهد باطلش بزيان كشد ، و هر كه راه هدايت نرود بگمراهى افتد ، و هر كه يقين به دو سود نبخشد بزيان شك اندر است ، و راستى كه شماها بكوچيدن مأموريد ، و توشه را هم بشما نشان داده‌اند .\r\nهلا راستى از دو چيز بر شما نگرانم ، آرزوى دراز و پيروى هوى ، هلا دنيا پشت داده و اعلام فنا كرده ، هلا آخرت روى آورده و اعلام ورود نموده ، هلا كه امروزه ميدان مسابقه است ، و فرداى قيامت هنگام جائزه ، و راستى كه جائزه بهشت است و عاقبت ديگران دوزخ ، هلا شماها در روزگار مهلتيد و دنبالش مرگ است و شتابان مىآيد ، هر كه براى خدا كار خالص كند در عمر خود پيش از مرگش كردارش به دو سود دهد و مرگش زيانى ندارد ، و هر كه در روزگار مهلت كارى نكرد مرگش زيانبار است و كارش سود ندهد .\r\nبنده‌هاى خدا باستوار كردن دين خود پناه بريد بوسيله نماز خواندن در وقت ، و پرداختن زكات\r\n","description":"","footnote":"","page_name":" 148 ","page_number":156},
  {"content":"\r\nدر موقعش ، و بوسيله تضرع و خشوع ، و صله رحم ، و ترس از معاد ، و عطاى بسائل ، و اكرام ضعفاء . و ناتوان و آموختن قرآن ، و به كار بستن آن ، و بوسيله راستگوئى ، و وفاء بعهد ، و پرداخت امانت كه گرفتيد شيفته ثواب خدا باشيد ، و از عذابش بترسيد و در راهش با مال و جان خود جهاد كنيد ، و از دنيا همان توشه بگيريد كه خود را با آن اداره كنيد ، خوب كنيد تا خوب ببينيد در روزى كه بخير رسد هر كه كار خير پيش فرستاده ، سخن خود را بگويم و از خدا براى شما آمرزش جويم .\r\n\r\n( از كلمات حكيمانه آن حضرت ( ع ) و تشويق و بيم دادن و پندش )\r\nاما بعد : راستى كه نيرنگ و فريب در دوزخند ، از خدا بترسيد و از يورش او بر حذر باشيد ، خدا پس از اينكه حجت را ببندگانش تمام كرده و آنها را بيم داده ديگر بر آنان نمىپسندد كه ندانسته رانده باشند و غافلگير شوند ، و از اين رو است كه بنده اى بكوشش بيهوده گرفتار شود تا وفاء بعهد ( بنده گى خدا ) را از ياد ببرد ، و پندارد كه خوب كارى كرده و پيوسته همين طور در گمان و اميد و غفلت از خبرى كه به او رسيده بسر ميبرد ، و خود را گره در گره مىكند ، و با همه كوشش نابود ميسازد ، و از اين مهلت موقت خدا سوء استفاده مىكند ، با غافلان همدل است و با گنهكاران همكار ، و در طاعت خدا با مؤمنان ستيزه كند ، و اشتباه كارى خوشگذرانها را نيكو ميشمارد ، اينان مردمى هستند كه دلشان بشبهه اندر است ، و بدروغ و ناروا بر ديگران سرفرازى مينمايند ، و پندارند كه اين كارها تقرب به خدا است و اين براى آنست كه هواپرستى دارند و سخن حكيمان را بنادانى و كوردلى ديگرگونه ساخته و تحريف نمودند ، و آن را وسيله شهرت و خودنمائى ساختند ، بدون برنامه‌هاى درست و نيروهاى اجراء و سرانجام روشن و نتيجه سودمندى كه بدان برسند ،\r\n","description":"","footnote":"","page_name":" 149 ","page_number":157},
  {"content":"\r\nتا چون خداوند پرده از پاداش روشن آنها برداشت و آنان را از زير سر پوشهاى غفلت بدر آورد ، سرو كارشان با آن چيزى بود كه از دست داده بودند ، و پشت كرده بودند بدان چه روى بدان داشتند ، و از آرزوهاى بر آورده و كاميابيهاى زود گذر خود سودى نبردند و همه و بال آنان شد ، و از آنچه دنبالش ميدويدند گريزان شدند .\r\nو راستى كه من ازين لغزشگاه شما را بر حذر ميدارم و بتقواى خدا كه جز آن سودى ندارد شما را فرمان مىدهم ، اگر راستگو است بايد با پندار خوب از خود بهره گيرد ، همانا كه بينا كسى است كه بشنود و بينديشد و بنگرد و ببيند ، و از عبرتها سود برد ، و به راه هموار و روشن برود ، و از پرتگاه هواپرستى در راه خود بپرهيزد ، و از سرنگونى در راه كورى كناره گيرد و گمراهان را در فساد خود كمك نكند بوسيله كجرفتارى در حق و ناهنجارى در گفتار و ديگرگونى در صدق ، و لا قوة الا با لله .\r\nهر چه بشما گفته مىشود بگوئيد ، و بهر چه برايتان روايت مىشود تسليم باشيد ( يعنى بدان چه مردان الهى بر شما روايت كنند سر فرود آوريد ) و آنچه وظيفه شما نيست بر خود بار نكنيد زيرا سزاى هر چه بگوئيد و بكنيد و بسوى آن رو كنيد به گردن شما است ، از شبهه بر حذر باشيد زيرا براى فتنه پايه گذارى شده متوجه هموار كردن كارها باشيد ، و با هم در گفتار و كردار خوب باشيد . و براى خدا خضوع به كار بريد ، و ترس و زبونى براى خدا بدل گيريد ، با يك ديگر بتواضع و انصاف و بخشش و خشم خورى رفتار كنيد كه سفارش خدا است ، مبادا با هم حسد ورزيد و كينه توزيد زيرا اين هر دو كار جاهليت است ، بايد هر كس بنگرد كه چه پيش ميفرستد براى فرداى خود ، از خدا بپرهيزيد زيرا خداوند بدان چه كنيد آگاه است .\r\n","description":"","footnote":"","page_name":" 150 ","page_number":158},
  {"content":"\r\nأيا مردم بطور يقين بدانيد كه خداوند با هر آنچه بنده بكوشد و چاره جوئى كند و رنج برد بيش از آنچه در قرآن برايش مقدر شده مقدر نسازد ، و هر كس هر چه هم ناتوان و بيچاره باشد بمقدر قرآنى خود برسد .\r\nأيا مردم هيچ كس باستادى خود بيك نقير ( نقطه كوچك ) نرسد ، و از نابخردى نقيرى از او كاسته نشود ، هر كس اين را داند و به كار بندد آسايشش در سودجوئى از همه بزرگتر است ، و آنكه آن را وانهد از همه مردم زيانمندتر است ، بسا نعمت داده اى كه بوسيله احسان غافلگير شود ، و بسا گرفتارى در نظر مردم كه خدايش چنان ساخته ( تا اجرش دهد ) ، اى كسى كه بمستى خوشى به هوش آى و از خواب غفلت بيدار شو و آرام باش و در آنچه از سوى خدا تبارك و تعالى آيد بينديش كه در آن خلاف نباشد و چاره اى از آن نيست از آن پس ناز مكن و بزرگى مفروش و به خود آى و گور و منزلى كه در پيش دارى به ياد آور كه گذر تو آنست و منزل آينده تو است ، و بهر دستى كه بدهى به همان دست ميگيرى ، و هر چه بكارى همان دروى ، و هر چه بكنى با تو ميكنند ، و هر چه پيش فرستادى ناچار بدان ميرسى ، پس بايد فكر و انديشه ترا بدان چه پند داده شدى سود بخشد و حفظ كنى آنچه شنيدى و وعده داده شدى ، و در هر حال در ميان دو خصلت قرار دارى و بناچار يكى از آنها را بر پا ميدارى يا فرمانبردار خدائى و آنچه شنيدى بدان قيام كنى و يا بدان چه دانستى حجت خدا بر تو تمام شده است .\r\nالحذر ، الحذر ، كوشش ، كوشش ، زيرا مانند خبره تو را آگاه نميكند راستى از تصميمات خداوند در ذكر حكيم ( قرآن مجيد ) كه براى آنها خشنود شود و براى آنها خشم كند و بدانها ثواب دهد\r\n","description":"","footnote":"","page_name":" 151 ","page_number":159},
  {"content":"\r\nو بدانها كيفر كند اينست كه كسى هر چه هم خوش ظاهر و فضيلت شعار باشد و از دنيا برود و يكى از چند خصلت را داشته باشد و از آن توبه نكرده باشد ايمان ندارد 1 - شرك به خدا و رياء در عبادت واجب او 2 - فرو نشاندن خشم بخودكشى 3 - تعهد كارى كند و خلاف آن كند 4 - يا ببدعتگزارى كار خود را ميان مردم پيش ببرد ، 5 - خوشش آيد كه مردم بكارى كه نكرده او را سپاسگزار باشند 6 - ميان مردم دورو و دوزبان باشد 7 - زورگوئى و ابهتفروشى . و بدان ( و اين را تعقل كن ) كه هر نمونه دليل همانند خود است ، همت چهارپايان همان شكم آنها است ، و همت درنده گان تعدى و ستم است ، همت زنان زيور دنيا و فساد در دنيا است ، و راستى كه مؤمنان نگران و زبون و ترسان ( بدرگاه خدايند ) .\r\n\r\n( پند دادن آن حضرت و شرح حال تقصيركاران )\r\nاز آنها مباش كه كارى نكرده اميد بآخرت دارند و بدراز كردن آرزو اميد توبه ، در باره دنيا به زبان دم از زهد زنند و به عمل دنيا طلبند ، اگر از آن عطا شوند سير نگردند ، و اگر دريغ شوند قناعت نورزند ، از شكر آنچه بدست آورده‌اند در مانده و در دنبال فزونى رفته براى آينده است ، مردم را باز كشد و خود باز پس نرود ، و بمردم امر كند آنچه را خود نكند ، خوبان را دوست دارد و كارشان را ندارد ، بدكرداران را دشمن دارد و خود از آنها است ، از گناه فراوانش كاره مرگ است و در زندگى دست از آنها بر نميدارد گويد تا چند عمل كنم و تعب كشم ، آيا دست از كردار نكشم و آرزو ببرم ، او آرزوى آمرزش دارد و بنافرمانى اندر است ، به اندازه اى عمر كرده كه بايست هر فهميده اى ياد آور و متنبه گردد ، در باره عمر گذشته\r\n","description":"","footnote":"","page_name":" 152 ","page_number":160},
  {"content":"\r\nگويد اگر كار كردمى و رنج بردمى بهتر بود و باز هم عمر را بيباكانه ضايع مىكند و سرگرم دنيا است ، اگر بيمار شود بتقصير در كار خود پشيمان باشد\r\nو اگر تندرست باشد آسوده و مغرور بپايد و كار را پس اندازد ، تا سالم است خود بين است و وقتى گرفتار شد نوميد ، با صرف گمانى مغلوب نفس گردد با يقين بآخرت متأثر نگردد ، در روزى بقسمت قناعت ندارد ، و بدان چه خدايش ضمانت كرده اعتماد ندارد ، و بدان چه بر او واجب است عمل نكند ، در باره خود به شك اندر است ، اگر توانگر شود مست گردد و بياشوبد ، و اگر بينوا گردد نوميد و سست شود ، پر گناه و نعمت خواره است ، و فزونطلب و ناسپاس است ، بمردم پردازد و خود را ببازد ، اگر دلخواهى پيش آيد مرتكب شود بدان اميد كه توبه خواهد كرد و نميداند كه چه پيش خواهد آمد ، نه شوقش به حق كشاند و نه هراسش او را برهاند ، سپس هنگام سؤال اصرار ورزد و در كردار كوتاه آيد ، در گفتار فراز گيرد و در كردار كاستى كند ، اميدوار بسود كار نكرده است و از كيفر جرمى كه كرده آسوده است ، بسوى كالاى دنيا كه فانيست بشتابد ، و از آنچه پايدار است رو برتابد ، از مرگ بترسد و از فوت وقت نهراسد ، گناه اندك ديگرى را بسيار شمارد و بيش خود را كم به حساب آرد ، طاعت خود را فزون بيند و همان را از ديگرى ناچيز ، كمتر از گناه خود بر گناه ديگرى نگرانست و به كمتر از كردار او براى خود اميدوار ، او بمردم طعن زننده باشد و به خود سهل انگار ، در عافيت و خوشى امانت پرداز است و در حال خشم و گرفتارى خيانت كار ، هر گاه عافيت يافت پندارد توبه كرده و اگر گرفتار شد پندارد كيفر كشيده ، روزه را پس اندازد و بخوابيدن شتابد ، و شب را بعبادت نگذراند و روز را روزه نباشد ، بيخوابى نكشيده طالب صبح است و روزه نداشته در فكر شب است ، از زير دست خود پناه به خدا برد و به بالا دست نزديك شود ، مردم را برابر خود بدارد و خود برابر پروردگارش بر پا نايستد\r\n","description":"","footnote":"","page_name":" 153 ","page_number":161},
  {"content":"\r\nخوابيدن با توانگرانش دوستتر است از نماز خواندن با بينوايان ، از اندك بخشم آيد و پرنافرمانى كند ، بسود خود بر ديگرى دريغ دارد و بسود ديگرى بر خود دريغ نكند ، او ميخواهد كه مطاع باشد و نافرمانى نشود و بگيرد و نپردازد ، مرشد ديگرى باشد و خود بگمراهى رود ، از مردم بترسد نه براى پروردگارش و از خدا نترسد در باره آفريده هايش ، منكر را معروف داند و معروف را منكر شمارد ، پروردگارش را در باره نعمت او سپاس نگذارد ، و بر فزونى نعمتش شكر نكند ، امر بمعروف و نهى از منكر نكند ، عمرانه در اشتباه است اگر بيمار شود مخلص و ثابت باشد ، و اگر تندرست است سخت دل و سركش ، هميشه بر ضرر خود باشد نه بر سود خود ، نميداند كردارش بكجا كشاند ، تا كى و تا كجا ، بار خدايا ما را بر حذر دار از خودت ، حفظ كن و بخاطر سپار و هر وقت خواهى باز گرد .\r\n\r\n( شرح آن حضرت مر پرهيزكاران را )\r\nپس از سپاس خدا و ستايشش فرمود : راستى پرهيزكاران در دنيا همان صاحبان فضيلتهايند ، گفتارشان درست ، و پوشاكشان ميانه روى ، و رفتارشان تواضع است ، تحت فرمان خدايند ، از آنچه خدا عز و جل حرام كرده ديده برگرفته‌اند ، گوش بدانش دارند ، در حال گرفتارى و بلا به قضاى خدا راضى باشند بمانند حال خوشى ، اگر عمر مقدرى كه خدا بر آنها نوشته نبود يك چشم بهمزدن جانشان در تنشان نميگنجيد از شوق به ثواب و ترس از عقاب ، آفريدگار نزد آنها بزرك است و هر چه ديگر در چشمشان خوار ، با بهشت چنانند كه آن را ديده‌اند ، و گويا در نعمتش اندرند و با دوزخ چنانچه آن را ديده\r\n","description":"","footnote":"","page_name":" 154 ","page_number":162},
  {"content":"\r\nو عذابش را به خوبى ميچشند ، دل غمين و بىآزارند لاغراندام و كمنياز و پارسايند و باسلام كمك فراوان كنند ، چند روزى صبر كردند و بدنبالش آسايش طولانى و پرسود بدست آوردند خداى كريمشان فراهم آورد ، دنيا آنها را خواست و آنان دنيا را نخواستند و بدنبالشان دويد و آن را درمانده ساختند ، اما در شب بر سر پا بايستند و قرآن را بخوانند به آرامى و با آن خود را بغم آخرت اندازند ، و دواء درد خود را برانگيزند ، غمشان برافروزد ، و بر گناه خود بگريند ، و دردناك و دلريش شوند ، چون به آيه تشويق بگذرند بدان دل دهند و جانشان از شوق سربرآرد ، و پندارند آن وعده جلو چشمشان حاضر است ، و چون بآيهء بيم گذرند با گوش دل آن را بشنوند و پندارند كه ناله و شهيق جهنم در توى گوش آنها است آنان كمر بسته و پيشانى و كف و سر انگشت بر زمين نهاده و از خداى بزرگ آمرزش گناه و برائت از دوزخ ميخواهند .\r\nدر روز فرزانگان و دانشمندان و نيكوكاران و پرهيزكارانند ، ترس از خدا آنها را بمانند چوبه تير نزار كرده ، هر بيننده بدانها نگرد پندارد بيمارند و گويد خود باخته‌اند ، با نهاد اين مردم فكر بزرگى درآميخته گاهى كك به ياد بزرگى خداى تعالى و شدت سلطان اويند بهمراه ياد مرگ و هراسهاى قيامت ، اينست كه دلهاشان را از جا كنده و تصوراتشان را برآشفته ، و خردشان را از سر بدركرده ، و چون از اين باره نگرانند بدرگاه خدا شتابند بوسيله كارهاى خوب ، بكم خشنود نباشند و بسيارش را هم فزون نشمارند آنان خويش را متهم بتقصير دانند ، و از كردار خود نگرانند ، هر گاه يكى از آنها را ستايند از آنچه در\r\n","description":"","footnote":"","page_name":" 155 ","page_number":163},
  {"content":"\r\nباره اش گويند بهراسد و گويد : من از ديگرى به خود داناترم و پروردگارم به من داناتر است از خود من ، پروردگارا مرا بدان چه گويند مگير و از آنچه پندارند بهتر ساز و آنچه كه نميدانند بيامرز زيرا تو علام الغيوبى .\r\nنشانه هر كدام اينست كه در ديندارى نيرومند است ، و با آرامى خدا ترس است ، و ايمانش بسرحد يقين است ، و بدانش حريص است ، و با نرمش زيرك است و با نگرانى بخشنده است ، و دين را خوب ميفهمد ، و دانستهء بردبار است ، و با توانگرى ميانه رو است ، و در عبادت خشوع دارد ، و در ندارى تجمل دارد ، و در سختى شكيبا است ، و در دست رنج خود ترحم مىكند ، و حق را ميدهد ، و به آرامى كسب مىكند و دنبال روزى حلال ميگردد ، و در راه حق چالاك است ، و از طمع خوددار ، و براستى نيكوكار ، و هنگام شهوت پارسا ، ستايش آنكه نميفهمد او را فريب ندهد ، و حساب كار خود را دارد ، و براى خود در كار دنيا شتاب ندارد ، كار شايسته كند و باز هم ترسانست ، شام كند و متوجه شكر خدا است ، و بامداد كند و همتش ذكر خدا است ، در حذر شب گذراند و شادمان صبح كند ، پرهيزنده است از غفلت كه از او پرهيزيده شده است ، و بفضل و رحمت خدا داد شاد است ، نفس سركش را در هوايش اجابت نكند ، شاد است در آنچه بايدش حذر كرد ، و روشنى چشمش در نعمت بيزوال است ، و در آنچه فانيست بيرغبت است ، حلم را بعلم در آميزد و علم را به عمل ، او را نگرى كه تنبلى از او دور است ، و چالاكيش پيوست است ، و آرزويش نزديك و لغزشش اندك ، و دلش خاشع ، و نفسش قانع ، جهلش نهان ، و كارش آسان ، دين نگهدار و شهوت كش غيظ فرو خور ، خلق پاك ، رازى كه به او سپرده‌اند بدوستان هم نگويد ، و گواهى حق را از دشمنان هم دريغ\r\n","description":"","footnote":"","page_name":" 156 ","page_number":164},
  {"content":"\r\nنكند ، كار به خود نمائى نكند ، و از شرم تركش نكند ، بخيرش اميد است و از شرش آسودگى\r\nاگر هم در گروه غافلانست در ذاكرين نوشته شود ، از هر كسش ستم كرده بگذرد ، و بهر كسش هم كه دريغ كرده ببخشد ، و با هر كه هم از او بريده بپيوندد ، حلمش تو نكشد و از آراستگى درنماند ، و دشنام از او دور است ، و گفتارش نرم ، بىنيرنك است ، و بسيار احسان و خوشكردار ، رو بخير دارد و پشت بشر ، در آشفته گيها باوقار است ، و در ناگواريها شكيبا ، و در فراوانى قدردان ، بر دشمن هم خلاف حق روا ندارد ، و بخاطر دوست گنهكار نگردد ، و آنچه حقش نيست ادعا نكند ، و حقى كه بر او است منكر نشود ، پيش از آنكه بر او گواه گيرند به حق اعتراف مىكند ، هر چه را بر او نگهبان است ضايع نسازد ، و نام بد بر كسى ننهد ، و تجاوز نكند و قصد آن را هم ندارد ، همسايه آزار نيست ، و كسى را بر مصيبت سرزنش نكند ، بسوى حق شتابان است ، و امانتپرداز است ، و از زشتيها دورى كند ، امر بمعروف و نهى از منكر نمايد ، در دنيا بنادانى درنشود ، و از حق پا فرا ننهد ، اگر خموش است از آن غمنده نباشد ، و اگر بخندد آواز بر نياورد بهر چه دارد قانع است ، خشم سركشش نكند ، و هواى نفس چيره اش نسازد ، و بخل مغلوبش نكند ، و در آنچه از آنش نيست طمع نورزد ، با مردم در آميزد تا بداند ، و خموش باشد تا سالم بماند ، و بپرسد تا بفهمد ، در برابر خوبى كناره گير و خاموش نماند تا درمانده گردد ، و در سخن به ديگرى تجبر نكند ، اگرش تجاوز و ستم كردند صبر كند تا خدا جل ذكره برايش انتقام گيرد ، خودش را در رنج دارد و مردم از او در آسايش ، خود را براى آخرتش برنج افكند ، و مردم را از خود در آسايش گزارد ، از هر كه دورى گزيند براى بغض او و پاك نگهداشتن خويش است و نزديكيش بهر كه باشد نرمش و رحمت است ، فاصله گرفتنش براى تكبر و بزرگى فروشى نيست ، و نزديكشدنش فريب دادن و ظاهر سازى نيست بلكه بهر كس\r\n","description":"","footnote":"","page_name":" 157 ","page_number":165},
  {"content":"\r\nاز خوبان پيش از خود اقتدا كند و پيشواى نيكوكاران پس از خويش باشد .\r\n\r\n( خطبه آن حضرت ( ع ) در بيان ايمان و دعائم و شعبش ) و در بيان كفر و دعائم و شعبش\r\nراستى خدا همه چيز را آغاز كرد و هر چه را كه از آنها خواست براى خود برگزيد ، و هر آنچه را دوست داشت خاص خود كرد ، و از آنها كه دوست داشت اينست كه ايمان را پسنديد و از نام خودش باز گرفت و بهر كه از آفريده‌هاى خود كه دوستش داشت بخشيد ، سپس آن را بيان كرد ، و راهش براى هر وارد آسان كرد و اركانش را در برابر بيگانگان محكم ساخت ، و آن را عزت هر كس خواستش نمود و وسيله آسودگى هر كس كه در آن در آمد ، و وسيله هدايت هر كه بدان اقتدا كرد . و زيور هر كه بدان آراسته شد ، و دين هر كه آن را كيش خود ساخت ، و عصمت هر كه بدان پناهيد ، و رشته هر كس بدان دست يازيد ، و برهان هر كس بدان گويا شد ، و شرافت هر كه آن را فهميد ، و فرزانگى هر كه بدان سخن گفت ، و روشنى هر كس بدان پرتو يافت و حجت هر كس آن را دليل خود ساخت ، و پيروزى هر كس باعتماد آن محاكمه كرد ، و دانش هر كس آن را آموخت ، و حديث هر كس آن را روايت كرد ، و حكم هر كه طبق آن قضاوت كرد ، و بردبارى هر كه را تازه اى رسيد ، و خود هر كه تدبيرى انديشيد ، و فهم هر كه فكرى كرد ، و يقين هر كه خردمندى كرد ، و بينائى هر كه تصميمى گرفت ، و نشانه هر كه فراستى داشت ، و عبرت هر كه پند پذيرفت ، و نجات هر كه بدان گرويد . و دوستى خدائى براى هر كه شايسته شد ، و وسيله نزديكى هر كه جلو آمد ، و اعتماد هر كه توكل كرد ، و آسايش هر كه به خدا واگذار كرد ، و آبروى هر كس احسان كرد ، و خير هر كس شتافت ، و سپر هر كس صبر كرد ، و جامه هر كس پرهيزكار شد ، و تطهير هر كه ره يافت ، و امنيت هر كه اسلام آورد ، و جان براى راستگويان .\r\n","description":"","footnote":"","page_name":" 158 ","page_number":166},
  {"content":"\r\nريشه ايمان حق است ، و ريشه حق راهش راستى ، و وصفش زيبائى ، و اثرش بزرگوارى ، ايمان برنامه اى روشن و فروزان دارد و چراغهائى تابان ، هدفش بلند ، و در مسابقه پيشرو و جائزه بدست آور ، و رشك ميدان مسابقه ، ياوران ديرين دارد و پهلوانان راد ، كارهاى خوب منار آنست ، و پارسائى چراغهايش و مرگ پايانش ، دنيا ميدان مسابقه آنست ، و قيامت مجمع شركت كنان مسابقه اش ، و بهشت جائزه آنست و دوزخ عقب ماندگى از آن ، و تقوى ياور آنست ، و خوش كرداران پهلوانان آن ، ايمان را دليل آورند بر كارهاى خوب ، و كارهاى خوب باعث بينائى و فهم دين است ، و فهم دين باعث ترس از مرگ . بمرگ دنيا پايان يابد و به دنيا آخرت محاذى گردد ( يعنى آخرت دنبال دنيا است ) و بقيامت درك بهشت گردد ، و بهشت مايه افسوس أهل دوزخ است . دوزخ پنديست براى تقوى ، و تقوى سنخ احسانست . و تقوى هدفى است كه هر كه دنبالش رود هلاك نشود . و هر كه بكارش بندد پشيمان نگردد . زيرا بتقوى است كه مردم كامياب كامجو شوند و بنافرمانى است كه زيانكاران زيان برند ، پس بايد خردمندان باز ايستند و أهل تقوى ياد آورى پذيرند .\r\nايمان بر چهار ستونست : بر صبر . و يقين . و عدل . و جهاد ؛ صبر چهار پره دارد : شوق . ترس ، زهد . مراقبت ؛ هر كه مشتاق بهشت است دل بشهوت ندهد و هر كه از دوزخ بترسد از حرام بپرهيزيد ، و هر كه به دنيا زهد ورزد مصيبتها به او آسان شود و كسى كه مراقب مرگ است به كارهاى خير بشتابد .\r\nيقين چهارپره دارد . تيزهوشى . عاقبتسنجى درست . پند پذيرى از آثار عبرت خيز و توجه بروش\r\n","description":"","footnote":"","page_name":" 159 ","page_number":167},
  {"content":"\r\nگذشتگان ، هر كه تيزهوش است عاقبت كار را درست بسنجد و هر كه دورانديش است آثار عبرت خيز را بشناسند و كسى كه آنها را بشناسد روش خوب و بد را شناخته و گويا با گذشتگان عمر گذرانده .\r\nعدالت چهارپره دارد . فهم عميق . موج دانش . شكوفه بينش و بستان بردبارى . هر كه خوب فهميد مشكلات علم را شرح مىكند . هر كه به حكم دانا است گمراه نشود و هر كه بردبار است در كار خود كوتاه نيايد و ميان مردم خوشنام زندگى كند .\r\nجهاد چهار پره دارد : امر بمعروف . نهى از منكر . پايدارى در جبهه‌ها . دشمنى با فاسقان . هر كه امر بمعروف كند پشتيبان مؤمن است . و هر كه نهى از منكر كند كفار را زبون كرده . و هر كه در جبهه‌ها بپايد هر چه بر عهده دارد پرداخته ، و هر كه با فاسقان دشمن است براى خدا غضب كرده ، و هر كه براى خدا غضب كرد خدا برايش خشم گيرد ، اينست ايمان و دعائم و شعب آن .\r\nكفر چهار ستون دارد : فسق ، و سركشى ، و شك ، و شبهه .\r\nفسق چهار پره دارد : جفا كارى ، كورى ، غفلت ، سركشى ، جفا كار حق مؤمن را خوار كند و فقهاء را دشمن دارد و بر گناه بزرگ اصرار ورزد ، و هر كه كور دل است قرآن را فراموش كند و بىشرم باشد ، و با خالق خود ستيزد . و شيطان بر او ملازم باشد . و هر كه غافل است بر خود خيانت كند و دگرگون گردد و گمراهيش را رهجوئى پندارد و آرزوهايش ويرا فريب دهند . و چون كار از كار گذشت دچار افسوس شود . و پرده از پيش او برگيرند و از طرف خدا آتش پديد گردد كه گمان نميبرد . هر كه از فرمان خدا\r\n","description":"","footnote":"","page_name":" 160 ","page_number":168},
  {"content":"\r\nسركشى كرد به شك افتد . و هر كه اندر شك شد خدا بر سرش آيد و سپس بسلطنت خود خوارش كند و بوالائى خود خردش سازد چنانچه در زندگى خود تقصير كرده و بپروردگار كريمش مغرور بوده .\r\nغلو و سركشى را چهار پره است : خرده گيرى و ستيزه گى و كج دلى و تفرقه اندازى . هر كه خرده گيرى كند به حق نرسد و جز غرقه شدن در گردابش سودى ندهد از فتنه اى بدر نيفتد جز آنكه فتنه ديگرش فرا گيرد ، او در كار آلوده اى اندر است ، و هر مردمى با هم ستيزه كردند و خصومت ورزيدند گسيختگى ميان آنها جدائى اندازد و كارشان در طول لجبازى پوسيده گردد . و هر كه كج دل شد خوبى را بد دارد و بدكردارى را نيك شمارد و سرمست گمراهى شود . و هر كه تفرقه انداخت راهش نامعلوم گردد و كارش پريشان شود و در تنگنا افتد و محرومست كه از كيش خود دست بردارد كسى كه بجز راه مؤمنان رود .\r\nشك را چهار پره است جدال و هراس و ترديد و خود باختگى ، بكدام نعمتهاى پروردگارت جدال كنند اهل جدال ؟ هر كه از آنچه در پيش دارد بهراسد سرنگون گردد ، هر كه در دين خود ترديد كند ( در راه بماند ) تا آنكه گذاشته‌ها از او پيش افتند و آينده‌ها به او برسند و زير سم شياطين خرد شود ، و هر كه به هلاكت دنيا و آخرت تسليم شود در هر دو هلاك گردد ، و هر كه از آن نجات يابد بفضل يقين باشد .\r\nشبهه را چهار پره است خودبينى بآرايش و وسوسه نفس و تأويل كجى و جلوه دادن باطل به صورت حق ، و اين براى آنست كه آرايش مانع واقع است ، و وسوسه نفس بشهوت پرتاب كند و كجى صاحبش را سخت از راه بدر برد ، و جلوه باطل به صورت حق تيره گيهائيست كه روى هم برآيند اينست كفر و دعائمش و شعبش .\r\n","description":"","footnote":"","page_name":" 161 ","page_number":169},
  {"content":"\r\nنفاق چهار ستون دارد : هواپرستى ، سستى ، كينه ، و طمع ، و هواپرستى آن چهار پره دارد ، بغى و عدوان و شهوت و عصيان ، هر كه تجاوز كند گرفتارىهاى بسيار دارد و تنها بماند و بر او پيروز شوند ، و هر كه تعدى كند از سوء سرانجامش آسوده نماند و دلش پاك نباشد ، و هر كه خود را از شهوتها بر كنار نكند بدرياى افسوس افتد و در آن شناور گردد ، و هر كه نافرمانى كند بعمد گمراه شده و عذر و دليلى ندارد .\r\nو اما پرده‌هاى سستى ، هيبت است و گول و تعلل در كار و آرزو و اين براى آنست كه هيبت و ترس از حق بر گرداندن ، گول خوردن بدنياى نقد تقصير در امر آخرتست ، و تعلل در كار ، افتادن در پرتگاه كوريست ، و اگر آرزو نبود انسان حساب آنچه در آنست ميدانست و اگر ميدانست و اگر ميدانست حساب آنچه را در آن گرفتار است از ترس و هراس سكته ميكرد .\r\nو اما پرده‌هاى كينه ورى تكبر است و فخر و حميت و عصبيت ، هر كه بزرگى به خود بست عقب نشست ، و هر كه به خود باليد آبرو دريد ، و هر كه حميت ورزيد سنگين بار شد ، و هر كه را تعصب گرفت بر خلاف رفت ، چه بد چيزيست كه ميان ادبار و هرزگى و سنگينباريست .\r\nو پرده‌هاى طمع شاديست و خوشگذرانى و لجبازى و تكبر ، شادى نزد خدا بدنما است و خوشگذرانى به خود باليدن و لجبازى بلائيست براى كسى كه او را بيچاره كند به گنهكارى و تكبر لهو و لعب و سرگرمى است و آنچه خوبست بدهد و بد را بجاى آن بستاند .\r\n","description":"","footnote":"","page_name":" 162 ","page_number":170},
  {"content":"\r\nاينست نفاق و دعائم و شعب آن ، و خدا تعالى ذكره قاهر بر بنده‌هاى خود است كه توانش استوار ، و نيرويش محكم ، و بركتش شايان ، و حكمتش تابان ، و حجتش پيروز ، و دينش پاك ، و كلمه اش درست ، و خوش كرداريش جلو ، و نسبتش صاف و روشن ، و ترازوهايش عادلانه ، و رسالاتش رسيده ، و نگهبانانش حاضرند ، سپس بدكردارى را گناه مقرر كرده و گناه را فتنه و فتنه را چركينى ، و خوش كردارى را غنيمت دانسته ، و بازگشت و عذرخواهى را توبه ، و توبه را پاككننده هر كه توبه كرد هدايت شد ، و هر كه فريب خورد گمراه گرديد تا بدرگاه خدا باز نگردد و بگناهش اعتراف نكند ، و بهشت را باور ندارد ، و به حساب خدا هلاك نشود جز هالك .\r\nخدا را ، خدا را چه اندازه وسيع است آنچه نزد او است از توبه و رحمت و بشارت و حلم عظيم ، و چه ناهموار است آنچه نزد او است از كيفرها و دوزخ و عزت و قدرت و كوبش سخت ، هر كه بطاعت خدا پيروز شد كرامت او را برگزيده ، و هر كه پيوسته در معصيت خدا است نقمت و بال آور او را چشيده در آنجا است خانه سرانجام .\r\n\r\nسخن آن حضرت با كميل بن زياد پس از چيزهائى كه ذكر كرد\r\nراستى كه اين دلها ظرفهايند و بهترشان آنكه نگهدارنده تر باشد هر چه به تو ميگويم خوب حفظ كن .\r\nمردم سه دسته‌اند : دانشمند ربانى ، و دانشجوى راه نجات ، و اوباش پيروان هر بانك كه بهر بادى بروند در پرتو نور دانش نيستند تا راه به جائى برند و تكيه به ركن محكمى ندارند تا نجات يابند .\r\n","description":"","footnote":"","page_name":" 163 ","page_number":171},
  {"content":"\r\nاى كميل علم از مال بهتر است ، علم پاسبان تو است و تو پاسبان مالى ، مال را خرج كنى نابود مىشود و علم را هر چه خرج كنى فزون ميگردد ، علم حاكم است و مال مورد حكم است .\r\nاى كميل بن زياد محبت عالم كيش مردم است كه بدان در زندگى طاعت بدست آيد و پس از مرگش ياد بخير ، سود مال بزوالش از ميان ميرود ، مال اندوزان در زندگى هم مرده‌اند و دانشمندان تا روزگار بپايد پاينده ، اعيانشان ناپديد است و نمونه هاشان در دلها موجود است ، ها ، راستى كه در اينجا دانش انبوهى است - اشاره به سينه خود كرد - كه دريافتكننده اى براى آن بدست نياورم ، آرى فراگيرنده اى غير امين باشد كه ابزار دين را در طلب دنيا به كار برد ، حجتهاى خدا را بر ضرر دوستان خدا كمك خود گيرد ، و از نعمت خدا كمك گيرد بر نافرمانى او ، يا كسى كه دلداده امام بر حق است ولى هوش سرشارى ندارد و به اول شبهه‌هاى كه به او رخ دهد در شك و ترديد افتد ، بار خدايا نه اين و نه آن ، يا شاگردى كه تشنه لذت و اسير شهوتست يا كسى كه آزمند و فريفته جمع مال و پسانداز است اين هر دو دين نگهدار نيستند و بينائى و يقين ندارند و مانندتر بدانها همان چهار پايان بيابانچرند همچنين دانش با مرگ دانشمندش بميرد .\r\nبار خدايا ، آرى زمين از وجود امامى كه حجت خدا است تهى نماند كه يا ظاهر و آشكار باشد و يا ترسان و ناپيدا تا حجتها و بينات خدا و راويان قرآنش از ميان نروند و كجايند آنان ؟ آنها شماره كمترى دارند و مقام بزرگترى ، بوسيله آنها خداوند حجتهاى خود را نگهدارد تا بهمگنان آنها سپارد و در دل همانندانشان بكارد ، علم آنها را تا سر حد حقائق ايمان پرتاب كرده و با روح يقين در آميخته‌اند آنچه را نعمتخواره گان دشوار شمارند بر خود آسان و هموار گيرند و به آنچه نادانان در هراسند مأنوس و آرامند\r\n","description":"","footnote":"","page_name":" 164 ","page_number":172},
  {"content":"\r\nدر دنيا باشند با پيكره هائى كه جانهاشان بعالم اعلا آويزانند .\r\nاى كميل آنان امينهاى خدايند در ميان خلقش و جانشينان اويند در زمينش ، و چراغهاى اويند در بلادش ، و داعيان بدين اويند ، چه مشتاق ديدارشان هستم . از خدا براى خودم و تو آمرزش خواهم .\r\n\r\nسفارش مختصر آن حضرت بكميل بن زياد\r\nاى كميل هر روز نام خدا ببر و بگو لا حول و لا قوة الا با لله و بر خدا توكل كن و ياد ما كن و نام ما ببر و بر ما درود فرست و آن را بر خود و هر چه در حيطه عنايتت دارى بچرخان تا از شر آن روز بر كنار باشى ان شاء الله .\r\nاى كميل راستى كه رسول خدا ( ص ) را خداوند پرورش داد و او مرا پرورش داد و من مؤمنان را پرورش دهم و آداب را براى مكرمان به ارث گذارم .\r\nاى كميل دانش نيست جز آنكه منش افتتاح كنم و رازى نيست جز اينكه امام قائم آن را بپايان رساند ( و از او پرده بردارد ) . اى كميل نژاديند كه از يك ديگرند و خدا شنوا و دانا است .\r\nاى كميل جز از ما مگير تا از ما باشى .\r\nاى كميل هيچ حركتى نيست مگر اينكه نيازمندى حكم آن را بدانى .\r\nاى كميل چون خوراكى بخورى نام خدا را بر كه با نام او دردى زيان نرساند و در آنست درمان از هر بدى .\r\n","description":"","footnote":"","page_name":" 165 ","page_number":173},
  {"content":"\r\nاى كميل همخوراك دعوت كن و دريغ مورز زيرا هرگز تو به كسى روزى ندهى و خدا به اين كار ثواب شايان به تو بدهد با او خوش خلق باش و جاى و همنشينت را باز كن و بخادمت بدگمان مباش .\r\nاى كميل در سر خوراك شتاب مكن تا همراهانت سير شوند و جز تو هم از آن بهره برد .\r\nاى كميل چون از خوردن دست كشيدى حمد خدا را بگو بر آنچه به تو روزى داده و بآواز بلند حمدش كن تا ديگرى هم حمد گويد و اجر تو بيش گردد .\r\nاى كميل شكمت را از خوراك پر مكن جاى آب را بگذار و ميدانى هم بباد بده و تا اشتها دارى دست از خوراك بردار اگر چنين كنى خوراك بر تو گوارا گردد ، راستى تندرستى با كمخوردن و كم نوشيدنست .\r\nاى كميل بركت در مال كسى است كه زكات دهد و با مؤمنان همراهى كند وصله ارحام نمايد .\r\nاى كميل بخويش مؤمنت بيش از ديگران بده و به آنها مهربانتر باش و بيشتر توجه كن و بمستمندان صدقه بده .\r\nاى كميل سائل را محروم مكن گرچه با نيمى از دانه انگور يا خرما باشد زيرا صدقه نزد خدا بزرگ شود .\r\nاى كميل نيكتر زيور مؤمن تواضع است و جمالش عفتورزيست و شرفش دينفهمى و عزتش ترك قال و قيل .\r\nاى كميل در هر دسته ، مردمى بالاتر از مردم ديگرند مبادا با اراذل آنها در افتى و اگر چه به تو\r\n","description":"","footnote":"","page_name":" 166 ","page_number":174},
  {"content":"\r\nبد گويند ، تحمل كن و از آنان باش كه در باره شان فرمود ( 64 - الفرقان ) و هر وقت جاهلان به آنها خطاب كنند در پاسخ سلام دهند .\r\nاى كميل در هر حال حق بگو و با پرهيزكاران دوستى كن و فاسقان را ترك كن و از منافقان كناره كن و با خائنان هم صحبت مشو .\r\nاى كميل درب خانه ستمكاران را مكوب تا با آنها در آميزى و همكار شوى و مبادا آنها را احترام كنى و در مجالس آنان شهادتى بدهى كه خدا را بر تو خشمگين كند و اگر ناچارى در مجلس آنان حاضر شوى پيوسته در ذكر خدا باش و بر او توكل كن و از شرشان پناه به خدا بر و سر به زير باش و از دل كردارشان را بد شمار و بلند سبحان الله بگو تا بشنوند زيرا بدين وسيله مؤيد گردى و از شرشان محفوظ بمانى .\r\nاى كميل راستى بهترين چيزى كه بنده‌ها پس از اقرار به خدا و اوليايش بدرگاهش نمونه برند حفظ آبرو و تحمل و شكيبائى است .\r\nاى كميل بينوائى و تنگدستى خود را بمردم نشان مده و براى رضاى خدا با عزت و پرده پوشى بدان صبر كن .\r\nاى كميل بد نيست كه رازت را ببرادرت بنمائى ، برادرت كيست ؟ آنكه در سختى تو را وانگذارد و در مجرمى از تو كناره نكند و نخواسته نياز تو را برآورد و تو را در كارت تنها رها نكند تا به او اعلام كنى و اگر ثروتمند است او را اصلاح كن .\r\nاى كميل مؤمن آئينه مؤمن است زيرا به او نگرد و حاجتش را بر آورد و حالش را خوب كند .\r\n","description":"","footnote":"","page_name":" 167 ","page_number":175},
  {"content":"\r\nاى كميل مؤمنان برادرند و چيزى نزد هر برادر از برادرش عزيزتر نيست .\r\nاى كميل اگر برادرت را دوست ندارى برادرش نباشى زيرا مؤمن كسى است كه معتقد بعقيده ما باشد و هر كه خلاف آن كند در باره ما مقصر است و هر كه در باره ما مقصر است با ما نيست و هر كه با ما نيست در درك اسفل دوزخ است .\r\nاى كميل هر كه دردى در سينه دارد از دمش اثرى برآيد ، هر كه درد محبت ما را به تو اظهار كرد و به تو فرمان داد نهانش دارى مبادا پديدارش كنى كه از پديداريش توبه ميسر نيست و چون توبه نيست سرانجام به آتش فروزانست .\r\nاى كميل فاش كردن سر آل محمد ( ص ) قابل جبران و گذشت نيست و از كسى تحمل نميشود و آنچه گويند جز با مؤمن موفق با هوش مگو .\r\nاى كميل در هر سختى بگو لا حول و لا قوة الا با لله تا بر طرف شود و نزد هر نعمت بگو الحمد لله تا فزونت گردد و چون روزيت دير رسيد استغفار كن تا وسعت يا بى در آن .\r\nاى كميل بوسيله ولايت ما خود را نجات بخش از اينكه شيطان در مال و فرزندت شريك شود .\r\nاى كميل ايمان ثابت و عاريت دارد حذر كن كه از اهل ايمان عاريت باشى و همانا ايمان شايسته است .\r\nكه ثابت باشد وقتى در راه روشنى بر وى كه تو را بكژى نكشاند و از راه بدر نبرد .\r\nاى كميل در واجب رخصت ترك نيست و در نافله سختگيرى نيست .\r\nاى كميل راستش گناهانت بيش از كارهاى خوبست و غفلتت بيش از ذكر است و نعمت خدا بر تو بيش\r\n","description":"","footnote":"","page_name":" 168 ","page_number":176},
  {"content":"\r\nاز كردار تو است .\r\nاى كميل تو بىنعمت و عافيت از خدا نيستى و نبايد در هيچ حال از حمد و تمجيد و تسبيح و تقديس و ذكرش بر كنار باشى .\r\nاى كميل از آنها مباش كه خدا فرموده ( 19 - الحشر ) خدا را فراموش كردند و خدا هم از خودشان فراموششان كرد و آنان را بفسق وابست و آنان فاسقند .\r\nاى كميل مقام اين نيست كه نماز بخوانى و روزه بدارى و صدقه بدهى . مقام اينست كه نماز با دلى پاك و عمل خدا پسند و خشوع درستى باشد ، و بنگر در چه نماز ميخوانى و بر چه نماز ميخوانى ؟\r\nو اگر از راه حلال نباشد قبول نيست .\r\nاى كميل از زبان آنچه در دل است ميتراود و در دل را خوراك درست مىكند ببين دل و تنت از چه ميخورند كه اگر حلال نباشد خدا تسبيح و شكر ترا نپذيرد .\r\nاى كميل بفهم و بدان كه رخصتى در نپرداختن امانت هيچ كس نيست هر كه از ما رخصتى در اين باره روايت كند بيهوده گفته و گناه كرده و سزايش دوزخ است كه دروغ گفته سوگند ميخورم كه رسول خدا ساعتى پيش از مرگش سه بار به من فرمود : اى ابا الحسن امانت را به نيكوكار و تبه كار رد كن بيش باشد يا كم تا نخ و سوزن .\r\n","description":"","footnote":"","page_name":" 169 ","page_number":177},
  {"content":"\r\nاى كميل جهاد نيست مگر با امام عادل و غنيمت حلال نيست مگر با امام فاضل .\r\nاى كميل اگر پيمبرى نبود و در روى زمين مؤمن پرهيزكارى بود در دعوت خود نادرست ميرفت يا درست بلكه به خدا نادرست تا خدايش بدان دستور دهد و اهل آنش بداند .\r\nاى كميل دين از آن خدا است و خدا از احدى قيام بدان را نپذيرد مگر رسول باشد يا نبى يا وصى .\r\nاى كميل آن مقام الهى نبوتست و رسالت و امامت و جز آن مقامى نيست مگر دوست پيرو ، يا سرگردان بدعتگزار ، همانا خداوند از پرهيزكاران پذيرا است .\r\nاى كميل راستى خدا كريم و حليم و بزرگوار و مهربانست ما را باخلاقش رهنمائى كرده و فرموده آن را بدست آريم و مردم را بدان واداريم ما آن را بىخلاف اداء كرديم و بىنفاق باجراء گزارديم و بىتكذيب باور داشتيم و بىترديد پذيرفتيم .\r\nاى كميل من تملقگو نيستم تا فرمانم برند و آرزو برآور نيستم تا نافرمانيم نكنند و بخوراك عرب ميلى ندارم تا امارت عرب به من دهند و بدانم خوانند .\r\nاى كميل هر كه بهره اى برد بهره اى از اين دنياى فانى بدست آورد كه پشت داده و ميرود و بهره ما آخرت و پاينده و برجا است .\r\nاى كميل راستى هر كس بآخرت ميگرايد و آنچه ما از آن بدان شيفته‌ايم رضاى خدا و درجات بلند بهشت است كه هر كس پرهيزكار است آن را به ارث ميبرد .\r\n","description":"","footnote":"","page_name":" 170 ","page_number":178},
  {"content":"\r\nاى كميل هر كه به بهشت جا نكند او را به عذاب دردناك و رسوائى پابرجا مژده بخش .\r\nاى كميل من خدا را سپاس گزارم بتوفيق او و بر هر حال ، هر گاه خواستى برخيز .\r\n\r\nسفارش آن حضرت بمحمد بن ابى بكر هنگامى كه او را والى مصر كرد\r\nاينست كه بنده خدا على امير مؤمنان بمحمد بن ابى بكر هنگامى كه والى بر مصرش نمود فرمان صادر كرد او را بتقوى از خدا و طاعت او در نهان و عيان فرمان داد و بترس از خدا در غيب و حضور و بنرمش با مسلمان و بسختگيرى با نابكاران و عدالت با اهل ذمه و دادخواهى ستم رسيده و سختگيرى بر ستمكار و گذشت از مردم و باحسان تا ميتواند و خدا است كه بمحسنان پاداش دهد و مجرمان را عذاب كند .\r\nو به او فرمان داد تا مردم قلمرو خود را باطاعت و جماعت بخواند كه در اين دو عافيت و ثواب بزرگى دارند تا آنجا كه اندازه اش را ندانند و بكنهش پى نبرند و به او فرمود تا با آنان به نرمى رفتار كند و همه را بيك چشم نگاه كند و خويش و بيگانه را در حق برابر شمارد و به او فرمود ميان مردم به عدالت رفتار كند و داد را ميان آنها برپا دارد و پيروى هواى نفس نكند و در باره خدا از سرزنش سرزنشكننده‌ها نهراسد زيرا خدا با كسى است كه از او تقوى دارد و طاعتش را و امرش بر ديگران مقدم داند ، و عبيد الله بن ابى رافع نوشت :\r\n","description":"","footnote":"","page_name":" 171 ","page_number":179},
  {"content":"\r\n\r\nنامه آن حضرت عليه السلام به أهل مصر\r\nسپس بعد از رفتن او بمصر نامه اى باهل مصر نوشت كه آن را مختصر كرديم\r\nاز طرف بنده خدا على امير المؤمنين بمحمد بن ابى بكر و اهل مصر ، سلام عليكم .\r\nاما بعد نامه ات به من رسيد و آنچه خواستار شدى فهميدم و خوشم آمد كه بدان چه از آن چاره ندارى و مسلمانان را جز آن اصلاح نكند متوجه شدى و پندارم كه آنچه تو را بر اين واداشت خوش قلبى و رأى پاك است .\r\nاما بعد بر تو باد ملازمت تقوى از خدا در ايستادن و نشستن و نهان و آشكارت و چون ميان مردم قضاوت كنى فروتن باش و خوشرفتار و با چهره باز و همه را بيك چشم نگاه كن تا بزرگان طمع بطرفدارى تو از آنان نورزند و ناتوانان از عدالت تو نوميد نشوند بايد از مدعى بينه خواهى و از منكر قسم و هر كه با برادر خود صلح كند صلح او را امضاء كن مگر اينكه قرار صلح موجب حرام شدن حلال يا حلال شدن حرام باشد ، فقهاء و راستگويان و اهل وفاء و حياء و ورع را بر اهل فجور و دروغ و خيانت برگزين و بايد صالحان نيكوكار برادرانت باشند و نابكاران حيله گر دشمنانت ، زيرا محبوبترين برادرانم نزد من كسانيند كه بيشتر ياد خدا باشند و سختتر از او بترسند و من اميدوارم تو از آنها باشى ان شاء اللَّه .\r\nمن بشما سفارش ميكنم بتقواى خدا در آنچه شما از آن مسئوليد و از آنچه بسوى آن گرائيد زيرا خدا در قرآن خود فرموده است ( 43 - المدثر ) هر نفسى گرو كار خويش است و فرموده ( 28 - آل عمران )\r\n","description":"","footnote":"","page_name":" 172 ","page_number":180},
  {"content":"\r\nخدا شما را از خود بر حذر ميدارد و سرانجام بسوى خدا است و فرموده ( 92 - الحجر ) سوگند بپروردگارت هر آينه از آنها همه بازرسى كنم از هر آنچه كردند ، بر شما باد بتقوى از خدا كه آن فراهم آورد از خوبى آنچه را جز آن فراهم نسازد و خيرى از آن بدست آيد كه از جز آن بدست نيايد هم خير دنيا و هم خير آخرت خدا فرموده است ( 30 - النحل ) و گفته شد بدانها كه تقوى دارند چه فرو فرستاده پروردگارتان ؟\r\nگفتند خير براى كسانى كه در اين دنيا كار خوب كردند و هر آينه خانه آخرت بهتر است و چه خوبست خانه پرهيزكاران .\r\nبدانيد اى بندگان خدا كه پرهيزكاران خير دنيا و آخرت را بردند ، با دنياداران در دنياشان شريكند و دنياداران در آخرت آنان شريك نيند خدا عز و جل فرموده است ( 32 - الاعراف ) بگو : چه كسى حرام كرده زيور خدا را كه براى بنده هايش برآورد و روزى خوب را الآية ( بگو آن براى مؤمنانست در دنيا و خاص آنها است روز قيامت چنين شرح دهيم آيا ترا براى مردمى كه گرويدند ) . در دنيا بهترين وضع و در بهترين منزل نشيمن كردند و بهترين خوراك را خوردند .\r\nبدانيد اى بنده‌هاى خدا كه چون تقوى داشتيد و حق پيغمبر خود را در باره خاندانش حفظ كرديد او را ببهترين وجهى عبادت كرديد و او را بوجه احسن ياد كرديد و ببرترين وجه شكر نموديد و شما ببهترين وجه صبر و شكر عمل كرديد و بالاترين كوشش را نموديد و اگر چه مخالفان شما نماز طولانىتر بخوانند و روزه بيشترى بگيرند و صدقه بيشترى بدهند زيرا شما به خدا وفادارتريد و براى اولياء خدا بخصوص ولى امر از خاندان رسول خدا ( ص ) خيرخواه تريد .\r\nاى بنده‌هاى خدا از مرگ و نزديكى و گرفتاريش و سكراتش بر حذر باشيد و براى آن آماده شويد\r\n","description":"","footnote":"","page_name":" 173 ","page_number":181},
  {"content":"\r\nزيرا كه مرگ وضع مهمى پيش آورد ، خيرى كه با آن شرى نيست و يا شريكه با آن هرگز خيرى نيست چه كس ببهشت نزديكتر است از كارگر بهشتى و بدوزخ نزديكتر است از اهل آن ، بسيار ياد مرگ كنيد هنگامى كه نفس با شما بستيزد ، زيرا من شنيدم رسول خدا ميفرمود : ويران كن لذتها را بسيار ياد كنيد و بدانيد كه دنباله مرگ براى كسى كه خدايش نيامرزد و ترحم نكند از مرگ سختتر است .\r\nاى محمد بدان كه من تو را سرپرست مهمترين قشون خودم در نظر خود كه اهل مصرند نمودم و تو سزاوارى كه بر خود بترسى و براى دينت در حذر باشى اگر براى يك ساعت روز هم باشد كه توانى پروردگارت را بخاطر رضاى يكى از خلقش از خود خشمناك نسازى همان كن زيرا خدا بجاى ديگرانست و كسى و چيزى بجاى خدا نتواند بود ، بر ستمكار سختگير و دست او را ببند و خيرمندان را مورد لطف كن و به خود نزديك ساز و محرمان و برادران خود مقرر دار .\r\nسپس ببين نمازت چونست زيرا تو پيشنمازى و پيشنمازى نباشد كه براى مردمى نماز بخواند و در نمازشان تقصيرى باشد جز اينكه گناه همه آنها بر او است و از ثواب آنها كم نشود و وضوء را متوجه باش كه تماميت نماز است و نماز ندارد كسى كه وضوء ندارد و بدان كه هر كارت دنبال نمازت هست و بدان كه هر كه نماز را ضايع كند شرايع ديگر اسلام را ضايعتر كند .\r\nاى اهل مصر اگر توانيد گفتار و كردار و نهان و عيانتان يكى باشد و زبانتان با كارتان جدا نباشد\r\n","description":"","footnote":"","page_name":" 174 ","page_number":182},
  {"content":"\r\nهمان كنيد ، رسول خدا ( ص ) فرمود : من بر امتم چه مؤمن باشند و چه مشرك نگران نيم چه مؤمن را خدا بايمانش حفظ كند و مشرك را به همان شركش از بن بر كند و رسوا كند ، ولى بر شما نگرانم از هر منافق شيرين زبان كه ميگويد آنچه را شما قبول داريد و مىكند آنچه را زشت ميشماريد و نهانى در آن نيست و رسول خدا ( ص ) فرمود هر كه را كردارهاى خوبش خوشايند باشد و كردارهاى بدش ناپسند او به حق مؤمن است و هميشه ميفرمود دو خصلت در منافق جمع نشوند روش خوب و فهم سنت اسلامى .\r\nاى محمد بن ابى بكر بدان كه بهترين بينائى ورع در دين خدا است و عمل بطاعت خدا ، خدا ما را و شما را بشكر و ذكر خود يارى كند و باداء حق او عمل بطاعتش ، زيرا كه او شنوا و نزديك است .\r\nبدان كه دنيا خانه بلاء و فناء است و آخرت خانه بقاء و سزا و اگر بتوانى كه بيارائى آنچه را باقى است بوسيله فانى همان كن ، خداوند بما روزى كند بصيرت از هر چه بينيم و فهم هر چه درك كنيم تا تقصير در آنچه بما فرمودند نكنيم و بدان چه قدغن شديم دست نيندازيم زيرا كه ناچارى بهره اى از دنيا بدست آرى و باز هم ببهره آخرتت نيازمندترى اگر دو چيزت پيشامد يكى براى آخرت و ديگرى براى دنيا به كار آخرت آغاز كن و اگر توانى به كار خير راغبتر و خوش نيت باشى همان كن زيرا خداوند بهر بنده به اندازه نيتش عطا كند هر گاه دوستدار خير و خيرمندان باشد و اگر هم كار خير نكند ان شاء الله چو كسى باشد كه آن را بكند .\r\nسپس من تو را سفارش كنم بتقوى از خدا سپس بهفت خصلت كه جوامع اسلامند از خدا بترس و از\r\n","description":"","footnote":"","page_name":" 175 ","page_number":183},
  {"content":"\r\nمردم در باره خدا مترس زيرا بهترين گفته آنست كه عمل مصدقش باشد ، در يك موضوع دو حكم صادر مكن تا كارت پريشان گردد و از حق بلغزى و براى همه رعيت خود بخواه آنچه براى خود و خاندانت ميخواهى و براى آنها مخواه آنچه براى خود و خاندانت نخواهى ، و بحجت در نزد خدا بچسب و رعيتت را اصلاح كن ، و در گردابها بسوى حق فرو شو ، و در باره خدا از سرزنش هيچ كس مهراس و خود را استوار دار و اگر مرد مسلمانى با تو مشورت كرد او را نصيحت كن و براى خويش و بيگانه از مسلمانان نمونه باش امر بمعروف كن و نهى از منكر نما و بدان چه تو را رسد صبر كن كه اين از كارهاى محكم است ، و السلام عليك و رحمة الله و بركاته .\r\n\r\nيكى از سخنانش ( ع ) در باره زهد و نكوهش دنيا و نقد آن\r\nمن شما را از دنيا بر حذر ميدارم زيرا شيرين و خرم است و درون هر دلخواه است و نقد را وعده ميدهد و پر از آرزو است و بفريب آراسته است ولى شاديش را دوامى نيست و از آسيبش امانى نيست ، پر فريب و پر زيان و نابود و نيست و خورنده و پر هلاكت است وقتى هم شيفتگان و خشنودان به خود را بآرزو رساند بيش از آن نيست كه خدا سبحانه فرمايد ( 44 - الكهف ) چون آبيست كه از فرازش به زير آريم و با گياه زمين در آميزد و نشخوارى گردد كه بادهايش ببرند و خدا بر هر چيز توانا است ، با آنكه كسى از آن شادى نديد جز آنكه بدنبالش اشكى ريخت و از خوشى آن برى نبرد جز اينكه از سختى آن بارى بر دوش گرفت باران فراوانيش بر سر او سايه نينداخت جز آنكه غرش ابر بلايش بر او بانگ زد ، در اين\r\n","description":"","footnote":"","page_name":" 176 ","page_number":184},
  {"content":"\r\nميان كه بامدادش پيروزمند بود شبش چهره ناشناس به او نمود اگر يك سويش براى كسى خوشگوار و شيرين گشت سوى ديگرش تلخ شد و و با آورد ، اگر كسى لختى در سايه آسودگيش غنود بامدادانش در سختترين هراس در افكند ، پر فريب است هر چه در آنست فريب و نابود است و هر كه در آنست مردنى است ، در هيچ توشه اش خيرى نيست جز تقوى ، هر كه كمش را بدست آورد دنبال بيشش دويد كه تأمينش كند و هر كه به بيشش رسيد به دستش نماند و به زودى از ميان رفت چه بسيار كسش بدان تكيه زد و آسيبش رساند و بدان دل داده اى كه بخاكش انداخت و حذركننده اى كه فريبش داد ، چه بسيار والائى كه زبون كرد و سربزرگى كه گرسنه و بينوا ساخت چه بسيار تا جورى كه سرنگونش كرد ، سلطنتش خواريست و زندگيش تيره گى و گوارايش بدمزه و شيرينش تلخ ، زنده اش را مرگ در پيرامون و تندرستش را بيمارى رهنمون و با مناعتش را زير پا شدن در كمون ، ملكش را ستانند و بر عزيزش چيره شوند و آسودگيش سرنگون و پناهنده اش مورد حمله جنگجويانست و دنبال همه اينها سختيهاى جانكندنست و ناله هايش و هراس ورود بعالم ديگر و وقوف برابر حاكم دادگستر تا سزا دهد كسانى كه بد كردند بدان چه كردند و پاداش دهد آن كسانى كه خوب كردند بنيكى .\r\nأيا نيستيد شما در خانه‌هاى كسانى كه از شما بيشتر عمر كردند و آثار روشنترى داشتند و افراد آماده ترى داشتند و لشكر انبوه تر و عناد سختترى ، دنياپرست بودند چه دنياپرستى ؟ ! ! و آن را برگزيدند چه برگزيدنى ؟ ! سپس با زبونى از آن كوچيدند آيا اين را برگزيديد ؟ ! ! يا بر اين آزمنديد ؟ يا بدين آرام شده‌ايد و دل داديد ؟ خدا ميفرمايد ( 15 - هود ) هر كه دل بزندگى دنيا و آرايش آن داد همه كردارشان را در دنيا به آنها بپردازيم و آنان در اين دنيا كاستى ندارند آنانند آن كسانى كه در آخرت\r\n","description":"","footnote":"","page_name":" 177 ","page_number":185},
  {"content":"\r\nجز دوزخ ندارند و هر چه در دنيا ساختند حبط شود و هر چه كردند بيهوده بوده .\r\nپس بد خانه ايست براى كسى كه از آن نهراسد و در آن بر بيم نباشد ، بدانيد - و خود ميدانيد - كه شماها بناچار دنيا را ترك بايد كنيد و همانا آن هم چنانست كه خدايش وصف كرده ( يعنى دنيا ) ( 20 - الحديد ) بازى و سرگرمى و آرايش و بهمديگر باليدنست و رقابت در فرزندان و دارائى - در آن پند گيريد از آنها كه در هر تپه اى آيتى برپا داشتند و كارگاههائى بوجود آوردند تا شايد جاويد بمانند و به آنها كه گفتند چه كسى از ما نيرومندتر است . و پند گيريد از برادران خود كه ديديد چگونه آنان را بگور بردند و سوار خوانده نشدند و آنها را واردشان ساختند و مهمان خوانده نشدند و بگورشان جا دادند و خاك بر آنها انباشتند و با پوسيدگان همسايه شدند و آنان همسايگانيند كه پاسخ دعوت كنى را ندهند و ستمى از خود باز ندارند ، بديدن نروند و بازديد نشوند ، بردبارانى شدند و كينه‌ها را بدور ريختند ، ناپيدايانى كه حقدى در سينه ندارند از آسيبشان ترسى نيست و بدفاعشان اميدى نه ، و چونان كه نبودند چنانچه خداى سبحانه فرموده ( 58 - القصص ) اينست خانه هاشان كه پس از آنان اندكى در آنها نشيمن شده و همه براى ما مانده است ، روى زمين را با درونش عوض كردند و وسعت را بجاى تنك دادند و غربت را بخانواده برگزيدند و از روشنى بتاريكى اندر شدند چونان كه به دنيا آمدند از آن جدا شدند پابرهنه و عريان ، همان با كردار خود از دنيا كوچيدند و بزندگانى پايدار و خلود ابدى پيوستند ، خدا تبارك و تعالى ميفرمايد ( 104 - الأنبياء ) چونان كه نخست آفريده را آغاز كرديم او را برگردانيم اين بر ما حتم است و ما خواهيم كرد .\r\n","description":"","footnote":"","page_name":" 178 ","page_number":186},
  {"content":"\r\n\r\nخطبه آن حضرت هنگامى كه مردمى تقسيم برابر بيت المال را بر او خرده گرفتند\r\nاما بعد اى مردم راستى كه ما سپاسگزاريم پروردگار خودمان را و معبود خود را و ولى نعمت خود را از درون و برون بىتوان و نيروى از خود جز بمنت و تفضلى كه خدا بما كرده تا ما را بيازمايد كه سپاسگزاريم يا ناسپاسيم پس هر كه سپاسگزارى كرد فزودش و هر كه ناسپاسى كرد عذابش نمود و گواهم كه نيست شايسته پرستش جز خدا ، تنها است ، شريك ندارد يگانه است و بىنياز و گواهم كه محمد ( ص ) بنده و فرستاده او است او را رحمت بر عباد و بلاد و بهائم و انعام فرستاده است . نعمتى است كه بخشيده و منت و تفضلى است كه بر ما نهاده و صلى الله عليه و آله و سلم .\r\nأيا مردم بهتر مردم در مقام پيش خدا و با ارزشترين آنان نزد خدا فرمانبرترين آنها است براى فرمان خدا و كاركنترينشان بطاعت خدا و پيروترينشان براى روش رسول خدا ( ص ) و آنان كه قرآن خدا را زنده تر دارند ، براى هيچ كدام خلق خدا نزد ما فضلى نيست جز بطاعت خدا و طاعت رسول خدا و پيروى از قرآن خدا و سنت رسولش ( ص ) اين كتاب خدا است در ميان ما همه و فرمان پيغمبر خدا و روش او است در ميان ما و جز جاهل و مخالف و معاند آن را ناديده نگيرد كه از خداى عز و جل است و ميفرمايد ( 14 - الحجرات ) .\r\nأيا مردم ما شما را از نر و ماده آفريديم و شما را تيره تيره و قبيله قبيله قرار داديم تا همديگر را بشناسيد راستى گراميترين شماها نزد خدا باتقوىترين شماها است - هر كه تقوى دارد شريف محترم است و دوستداشتنى و همچنين است اهل طاعت خدا و طاعت رسول خدا ( ص ) خدا در كتاب خود ميفرمايد\r\n","description":"","footnote":"","page_name":" 179 ","page_number":187},
  {"content":"\r\n( 31 - آل عمران ) اگر شما هستيد كه خدا را دوست داريد مرا پيروى كنيد تا خدا شما را دوست دارد و گناهان شما را بيامرزد و خدا آمرزنده و مهربانست و فرموده ( 32 - آل عمران قريب بدين مضمونست ) خدا را اطاعت كنيد و رسول خدا را اطاعت كنيد و اگر رو گردانيد راستى كه خدا كافران را دوست ندارد .\r\nسپس بآواز بلند فرياد زد اى گروه مهاجرين و انصار ، اى گروه مسلمانان آيا بر خدا و رسولش منت داريد كه مسلمانيد ، خدا و رسولش بر شماها منت دارند اگر راست بگوئيد .\r\nسپس فرمود : هلا راستش اينست كه هر كه رو به قبله ما دارد و ذبيحه ما را مىخورد و معتقد است كه نيست شايسته پرستشى جز خدا و باينكه محمد بنده و فرستاده او است ما احكام قرآن و بهره‌هاى اسلام در حق او اجراء ميكنيم ، كسى را بر ديگرى برترى نيست جز بتقوى از خدا و طاعت او ، خدا ما را و شما را از پرهيزكاران سازد و از دوستان و اولياء خودش كه ترسى بر آنها نيست و نه غمنده ميشوند .\r\nسپس فرمود : هلا راستى اين دنيا كه شماها آرزوى آن را داريد و بدان شيفته‌ايد و آن هم بشما پند ميدهد و شما را پرت مىكند خانه شما نيست و منزلى كه براى آن آفريده شديد و بدان دعوت شديد نيست ، هلا اين دنيا براى شما نماند و شماها براى آن نمانيد ، مبادا نقد بودن آن شما را بفريبد محققا از آن بر حذر شديد و براى شما معرفى شده و آن را آزموديد و خود شما هم سرانجام آن را نمىپسنديد ، خدايتان رحمت كناد ، سبقت جوئيد بدان منازل خود كه فرمان داريد آبادشان كنيد و همانها آبادانى هستند كه هرگز ويران نشوند و بمانند و نابود نگردند خدا شما را بدانها تشويق كرده و دعوت كرده و ثواب شما را در آنها مقرر داشته .\r\n","description":"","footnote":"","page_name":" 180 ","page_number":188},
  {"content":"\r\nاى گروه‌هاى مهاجر و انصار و أهل دين خدا تأمل كنيد در آنچه قرآن خدا براى شما شرح داده و مقامى كه نزد رسول خدا ( ص ) داشتيد و بر سر آن مبارزه و جهاد كرديد ، در چه بر يك ديگر برترى يافتيد آيا بخاندان و نژاد ؟ يا به عمل و طاعت ؟ نعمت خدا را بر خود بكمال رسانيد ، خدايتان رحمت كناد ، بوسيله صبر و محافظت بر كسانى كه خدا براى حفظ قرآن خود براى شما گماشته است ، هلا پائين آمدن سطح دنياى شما بر شما زيانى ندارد پس از اينكه سفارش خدا و تقوى را نگهداريد و هر آنچه از دنياى خود حفظ كنيد بشما سودى ندهد پس از اينكه آنچه از تقوى را كه دستور داريد ضايع گذاريد ، اى بنده‌هاى خدا بر شما باد كه تسليم فرمان خدا باشيد و قرين رضا به قضاى او و صبر بر بلاى او أما اين دارائى بيت المال براى همه است و كسى را بر كسى در آن تخصصى نيست خداى عز و جل قسمت آن را مقرر داشته آن مال خدا است و شماها همه بنده‌هاى مسلمان خدائيد اين هم قرآن خدا كه بدان اعتراف داريم و بر آن گواهيم و بدان تسليم شديم و اين عهد پيغمبر ما است كه در برابر ما است ( خدايتان رحمت كناد ) ، همه آن را بپذيريد و هر كه آن را نپسندد هرطور خواهد روى برگرداند زيرا آنكه بطاعت خدا عمل كند و به حكم خدا حكومت كند هراسى ندارد آنانند كه بر آنها نگرانى نيست و نه غمزده ميشوند ، آنانند كه رستگارند و از خدا پروردگارمان و معبودمان خواستاريم كه ما را و شما را از أهل طاعت خود سازد و رغبت ما و شما را بدان چه نزد او است متوجه كند ، ميگويم آنچه را شنيديد و براى خود و شما آمرزش ميخواهم .\r\n\r\nسخن آن حضرت در بجا مصرف كردن مال و بودجه\r\nچون جمعى أصحاب آن حضرت در صفين ديدند معاويه بطرفداران خود أموال فراوان ميدهد\r\n","description":"","footnote":"","page_name":" 181 ","page_number":189},
  {"content":"\r\n- و مردم هم دنيا طلبند - گفتند يا أمير المؤمنين از اين مال عمومى عطا بده و باشراف و كسانى كه بيم ميرود بمخالفت برخيزند بيشتر بده تا چون كار تو آماده و خوب شد ببهترين روشى كه داشتى از عدالت ميان رعيت و تقسيم برابر باز گردد .\r\nفرمود ( ع ) : شما به من ميگوئيد بوسيله جور بر مسلمين يارى و پيروزى جويم به خدا سوگند پيرامون آن نگردم تا در روزگار داستانسرائى است و تا اخترى در آسمان بدنبال اختر ديگريست و اگر مال مسلمانان از خودم هم بود به آنها برابر تقسيم ميكردم با اينكه مال از آن خود آنها است سپس لختى دم بست و خموشى گرفت - و باز فرمود : هر كه مالى دارد مبادا تباه كند زيرا دادن تو مال را در مصرف بيوجه تبذير است و اسراف ، و آن نام صاحب مال را پيش مردم بلند مىكند و پيش خدا پست ميسازد هيچ كس مال خود را بناحق و ناأهل مصرف نكند جز اينكه از قدردانى آنان محروم گردد و خيرش براى ديگرى است و اگر كسى از آنها براى او بماند كه دوستى و قدردانى آنان محروم گردد و خيرش براى ديگرى است و اگر كسى از آنها براى او بماند كه دوستى و قدردانى بچشمش كشد همانا كه چاپلوسى و دروغ است و همانا مقصودش از رفيقش اينست كه بار ديگر عطائى از او ستاند و اگر رفيقش را لغزشى رسد و نيازمند كمك و پاداش او گردد او بدترين دوست و دردناكترين قرين باشد ، سر زبان يك مشت نادانست تا بر آنها نعمت بارد و نسبت بخداى خود دريغ ورزد ، چه بهره اى نابودتر و پستتر از اين بهره است ؟ و كدام احسان ضايعتر و كمبهره تر از اين احسانست ؟ هر كه را مالى بدست افتاد بايد صله رحم كند و بخوشى مهمانى كند ، و بينوا و أسير را بدان آزاد سازد ، و بوام داران و ماندگان در راه و فقراء و مهاجران كمك دهد ، و خود را به ثواب و حقوق انسانى وادارد زيرا به اين خصال شرافت دنيا را بدست آرد و بفضائل\r\n","description":"","footnote":"","page_name":" 182 ","page_number":190},
  {"content":"\r\nآخرت برسد .\r\n\r\nوصف كردن آن حضرت دنيا را براى اهل تقوى\r\nجابر بن عبد الله انصارى گويد ما در بصره بهمراه أمير المؤمنين ( ع ) بوديم چون از نبرد مخالفان خود آسوده شد در پايان شبى بما سركشى كرد و فرمود : در چه چيز وارد گفتگوئيد ؟ گفتيم در نكوهش از دنيا فرمود : اى جابر دنيا را بر نكوهش مىكنيد ؟\r\nسپس سپاس خدا كرد و بر او ستايش نمود و فرمود : اما بعد چه در نهاد مردمانيست كه دنيا را نكوهش كنند ؟ و در باره آن بزهد گرايند ، دنيا براى كسى كه آن را درست بفهمد خانه راستى است و مسكن تندرستى و محل ثروت براى توشه برداشتن ، مسجد پيغمبران خدا است و فرودگاه وحى حضرت او و نمازگاه فرشته هايش و مسكن دوستانش و محل تجارت وابسته هايش ، در آن رحمت بدست آوردند و بهشت بسود بردند . اى جابر كيست كه دنيا را نكوهش كند ؟ با اينكه بفرزندان خود اعلام كرده و فريادزده كه رفتنى است و خود را بنا بودى وصف كرده و بگرفتارى خود گرفتارى را مجسم كرده و بشادى خود بشادى تشويق كرده ، با داغ دل رفته است و بنعمت و عافيت بر شكفته يا با داغ دل بشب رسيده و با نعمت و عافيت بامداد كرده ، براى بيم دادن و تشويق كردن . مردمى بدكار هنگام پشيمانى آن را بباد مذمت گيرند ، به همه با درستى خدمت كرده و به آنها ياد آورى نموده تا ياد آور شوند و پند داده تا پند پذير گردند و بيم داده تا بترسند و تشويق كرده تا شيفته گردند ، پس آى كسى كه دنيا را بباد نكوهش گيرى و بدان فريب خورده اى كى نزد تو مذمتجو بوده و كى با خود تو را بفريب كشيده ؟ با بگور كردن\r\n","description":"","footnote":"","page_name":" 183 ","page_number":191},
  {"content":"\r\nپدران استخوان پوسيده ات ؟ يا با بستر خاكى مادران از دست رفته ات ؟ چه بسيار بيمارانى كه بدست خود پرستارى كردى و به دو گفت دوا و درمان كردى ، دواء را براى آنها نسخه كردى و پزشك بر سر آنها آوردى و به مقصود خود نرسيدى و حاجتت ( كه بهبودى آنها بود ) بر نيامد ، دنيا خود را بدان برايت مجسم كرد و به حال خود حال فرداى تو را كه نه دوستانت به تو سودى دهند و نه فريادت به جائى رسد گاهى كك نشانه‌هاى مرگ بر تو سخت شوند و سوز دل دردناكت در گيرد ، گاهى كك ناله به جائى نرسد و شيون جلو مرگ را نگيرد ، تنك را سخت بكشد ، و گلو را بگيرد ، بفرياد گوش ندهد و از دعاء و نفرين نترسد اى افسوسا از اندوه هنگام مرگ ، سپس او را بر تابوتى چوبين بر سر چهار دست ببرند و در گورش بخوابانند خوابى دراز در گورى تنك توانائى رفته و عمر بسر شده و مهرورزانش بدور افكنده و نوازشكنندگانش دست از او كشيده ، دوستانش نزديك نشوند و زائرى در بر او نيارامد و خانه اش نظمى به خود نگيرد و اثرى از او نماند و گزارشى از او بدست نيايد ، وارثانش صبح زود بشتابند و هر چه از او مانده قسمت كنند ، هلاكت او را بگيرد و گناهانش احاطه كنند اگر كار خير پيش داشته خوب كار كرده و اگر كار بد كرده سرانجام نابودى دارد ، چگونه كسى را ثبات اين دنيا سود بخشد با اينكه آخر كارش مردنست و در گور آرميدن و بس است همين براى پند دادن .\r\nبس است اى جابر با من بيا ، با او رفتم تا بر گورستانى رسيديم و فرمود : ( اشاره بقبور ) اى خاكنشينان اى آوارگان أما خانه‌ها را مسكن ساختند و ميراثها را قسمت كردند و همسرها را بزناشوئى بردند اينست خبرى كه ما داريم ، شما چه خبرى داريد ؟ . سپس لختى دم بست و باز سربرداشت و فرمود : سوگند\r\n","description":"","footnote":"","page_name":" 184 ","page_number":192},
  {"content":"\r\nبدان كه آسمان را برداشت تا بلندى گرفت و زمين را بگسترد تا پهناور شد اگر به اين مردگان اجازه سخن دهند بگويند ما بهترين توشه راه مرگ را تقوى يافتيم ، سپس فرمود اى جابر برگرد .\r\n\r\nذكر كردن آن حضرت ايمان و ارواح و اختلاف آنها را\r\nمردى حضورش آمد و گفت مردمى باشند كه گويند راستى بنده خدا كه مؤمن باشد زنا نكند و بنده خدا كه مؤمن باشد مىننوشد و بنده مؤمن ربا نخورد و بنده مؤمن خون ناحق نريزد ، اين سخن بر من سنگين است و سينه‌ام از آن تنك شده تا آنجا كه پندارم اين بنده خدا كه نماز ميخواند و مرا به خاك ميسپارد و من هم مرده او را به خاك ميسپارم بخاطر يك گناه اندكى كه كرده بىايمانش ميدانم در پاسخش فرمود : برادرت به تو راست گفته راستى من از رسول خدا ( ص ) شنيدم ميفرمود : خدا خلق را سه طبقه آفريده و در سه منزل جا داده و اينست تفسير قول خدا ( الواقعه ) پس اصحاب ميمنه چيستند أصحاب ميمنه ؟ و أصحاب مشأمه چيستند أصحاب مشأمه ؟ و پيشتازان سبقتگيرنده آنان مقربانند .\r\nاما آنچه خدا جل و عز از پيشتازان سبقتگيرنده ياد كرده است راستى آنان پيغمبران مرسل و غير مرسلند و خدا در آنها پنج روح نهاده روح القدس ، روح ايمان ، روح قوت ، روح شهوت ، روح بدن ، بوسيله روح القدس پيمبران و رسولان مبعوث شدند ، و بوسيله روح ايمان خدا را پرستيدند و چيزى را شريك او ندانستند ، و با روح قوت با دشمنان خود نبرد كردند و زندگانى خود را فراهم ساختند ، و با روح شهوت بلذت خوردن و نوشيدن و نكاح حلال زنان رسيدند ، و با روح تن جنبيدند و راه رفتند آنان\r\n","description":"","footnote":"","page_name":" 185 ","page_number":193},
  {"content":"\r\nآمرزيده‌اند و از لغزششان گذشت شده سپس فرمود ( 253 - البقره ) اينانند رسولان خدا كه بر يك ديگرشان برترى داديم خدا با برخى سخن گفت و برخى را بدرجات بلند برآورد ، بعيسى بن مريم معجزاتى داديم و او را بروح القدس تأييد كرديم - و سپس در باره همه فرموده ( 52 - المجادلة ) و آنان را بروح خود تأييد كرد . ميفرمايد آنان را بدان گرامى داشت و بر ديگران برترى داد آنانند كه آمرزيده‌اند .\r\nسپس أصحاب ميمنه را ياد كرد كه خود مؤمنان درستند و در آنان چهار روح نهاد : روح ايمان ، و روح قوت ، و روح شهوت ، و روح بدن و بنده مؤمن اين چهار روح را كاملا دارد تا بحالاتى دچار شود ، گفت اين حالات چيستند ؟ و روح بدن و بنده مؤمن اين چهار روح را كاملا دارد تا بحالاتى دچار شود ، گفت اين حالات چيستند ؟ على ( ع ) فرمود : اما نخست آنها همانست كه خدا فرموده ( 5 - الحج ) و از شمايند كه بپستترين دوران عمر رسند تا پس از دانائى چيزى ندانند ، كه همه ارواح او كاسته شود و آن اينست كه ايمانش برود زيرا خدا با او چنين كرده و عمر پستش باز گردانده او است كه وقت نماز را نفهمد و نماز شب را نتواند و تاب روزه ندارد اين كاهشى است در روح ايمان و بدان زيانى ندارد ان شاء الله و روح شهوت پير فرتوت هم كاهش يابد و اگر زيباترين دختران آدم بر او گذرد دل بدان نبندد و روح بدن در او بماند و با آن بجنبد و راه رود تا مرگش برسد و اين هم به حال خوشى است خدا است كه با او چنين كرده و گاهى بر او حالاتى دست دهد در نيرومندى و جوانى كه قصد گناه كند و روح قوت او را تشجيع كند و روح شهوت براى او آرايش دهد و روح بدن او را بكشاند تا در گناه اندازد و چون اندر گناه شود از ايمان جدا شود و ايمان از او جدا شود و هرگز برنگردد تا توبه كند و اگر توبه كند و اهل ولايت ائمه باشد خدا توبه اش را بپذيرد و اگر بگناه بازگردد و او تارك ولايت باشد خدايش بدوزخ در آورد .\r\n","description":"","footnote":"","page_name":" 186 ","page_number":194},
  {"content":"\r\nو أما مقصود از أصحاب مشأمه همان يهود و نصارايند خدا سبحانه ميفرمايد ( 146 - البقره ) آن كسانى را كه كتاب داديم او را ميشناسند ( يعنى محمد را و ولايت را در تورات و انجيل ) چنانچه پسران خود را شناسند ( در خانه‌هاى خود ) و راستى كه دسته اى از آنان دانسته حق را نهان كنند . حق است از پروردگار تو مبادا در آن از شككننده‌ها باشى .\r\nو چون آنچه را دانستند منكر شدند خداوند آنان را بدان گرفتار كرد و روح ايمان را از آنها ربود و در تنشان سه روح جاى داد روح قوت ، و روح شهوت و روح بدن ، سپس آنها را به چهار پايان را بست و فرمود ( 44 - الفرقان ) نيستند آنان جز بمانند چهار پايان زيرا جانور بروح قوت بار بردارد و بروح شهوت علف بخورد و بروح بدن راه برود . سائل به آن حضرت گفت دلم را زنده كردى .\r\n\r\nسفارش آن حضرت به زياد بن نضر هنگامى كه در مسافرت بصفين پيش قراولش كرد\r\nاز خداى بپرهيز در هر شام و بام ، بر خود بترس از فريب و در هيچ حال از بلا در أمان مباش و بدان كه اگر خود از بسيارى از آنچه دوست دارى بخاطر بديش باز ندارى هوس رانى تو را در زيان فراوانى اندازد تا از آن بكوچى پس جلو خود را بگير و نگهدار از ستم و گمراهى و تجاوز و عدوان ، من تو را به اين قشون فرمانده كردم آنها را زبون مشمار و بر آنها گردنفرازى مكن زيرا بهترين شماها باتقوىترين شما است ، از دانايانشان ياد بگير و بنادانشان بياموز و از نابخرد آنان حلم ورز زيرا تو خير را بدست آورى بدانش و از خوددارى از آزار و نادانى .\r\n","description":"","footnote":"","page_name":" 187 ","page_number":195},
  {"content":"\r\nسپس نامه اى بدنبالش فرستاد كه به او سفارش كرد و او را برحذر داشت\r\n:\r\nبدان كه پيشقراول لشكر ديده بان آنها است و ديده بان پيشقراولان گشتيهاى آنند ، چون تو از مرز خود بيرون شدى و بمرز دشمن رسيدى بىخستگى گشتيها در هر سو و در پاره اى دره‌ها و درخت زارها و كمينگاهها بفرست و در هر جانبى تا دشمن شما را غافلگير نكند و براى شما در كمين نباشد ، هنگها و قبائل قشون را از بام تا شام به راه مبر ( و خسته مكن ) مگر براى آماده ساختن و مانور كه اگر ناخوشى پيش آمد و بدى رخ داد شما در آماده باش پيشدستى كرده باشيد . و هر گاه بر سر دشمن جا گرفتيد و يا دشمن در برابر شما موضع گرفت بايد برابر تپه‌ها و پاى كوهها يا ميان نهرها موضع بگيريد تا سنگرى داشته باشيد و راه عقبنشينى و بايد نبرد شما از يك سو و يا دو سو باشد و ديده بانان خود را در قله كوهها و سر تپه‌ها و دهانه و پيچ نهرها بگماريد تا شما را ديده بانى كنند و دشمن از محل ترسناك يا مأمن بر شما نتازد ، هر گاه منزل كنيد همه با هم منزل كنيد و با هم بكوچيد و چون شب رسيد و منزل كرديد گرد لشكر را با نيزه و سپر حصار كشيد و بگذاريد تيراندازان شما در پناه سپرها مأوى كنند تا فريب خورده نشويد و غافلگير نگرديد . تو خودت قشونت را پاسبانى كن و مبادا بخوابى يا بيارامى مگر به اندازه چرتى يا اندكى سپس بايد بر اين شيوه باشى تا بدشمن برسى و در جنگ مشتابى مگر فرصت مناسبى بدست آورى و مبادا دست بجنگ بزنى مگر اينكه بر تو حمله برند يا فرمان من به تو برسد و السلام عليك و رحمة الله .\r\n","description":"","footnote":"","page_name":" 188 ","page_number":196},
  {"content":"\r\n\r\nوصف آن حضرت مر راويان حديث را\r\nسليم بن قيس به او گفت : راستى من از سلمان و أبا ذر و مقداد أحاديثى در تفسير قرآن و احاديث و روايات از رسول خدا ( ص ) ميشنوم و سپس از شما تصديق آن را ميشنوم و در دست مردم مطالب بسيارى از تفسير قرآن و أحاديث و روايات از رسول خدا ( ص ) هست كه با آنها مخالف است آيا مردم عمدا برسول خدا ( ص ) دروغ بندند و قرآن را به نظر خود تفسير كنند ؟ أمير المؤمنين ( ع ) فرمود : پرسش كردى پاسخ را بفهم راستى در دست مردم حق هست و باطل و راست هست و دروغ و ناسخ هست و منسوخ و عام هست و خاص و محكم هست و متشابه و آنچه درست حفظ كردند و آنچه غلط درك كردند و در زمان خود رسول خدا ( ص ) هم بر آن حضرت بسيار دروغ بستند تا بسخنرانى برخاست و فرمود : أيا مردم دروغزنان بر من فراوان شدند هر كه عمدا به من دروغ بندد نشيمنش در آتش باشد . و نيز دروغ بستند بر او بعد از رحلتش همانا آنان كه حديث براى تو گويند چهار صنفند و پنجمى ندارند :\r\n1 - مردى منافق كه اظهار ايمان كند و اسلامش ظاهرسازيست نه گناه ميداند و نه باكى دارد كه عمدا دروغ برسول خدا ( ص ) بندد ، اگر مردم ميدانستند كه او منافق و دروغگو است از او نمىپذيرفتند و باورش نميكردند ولى مردم ميگويند او صحابه رسول خدا است آن حضرت را ديده و از او شنيده و از او اخذ حديث كردند و باطلش را ندانستند و خداوند عز و جل از منافقان آنچه را بايست گزارش داده و بشايسته ترين وضعى آنها را وصف كرده و فرموده : و چون آنها را بينى ظاهرشان ترا بشگفت افكند و اگر لب بگفتار بگشايند\r\n","description":"","footnote":"","page_name":" 189 ","page_number":197},
  {"content":"\r\nسخنشان را بشنوى . سپس بعد از پيغمبر پراكنده شدند و زنده ماندند و با پيشوايان گمراهى و داعيان دوزخ رفت و آمد كردند و بدانها تقرب جستند بناحق و دروغ ، پس آنان را به كار گماشتند و قاضى كردند و به گردن مردم سوار كردند و بكمك آنها دنيا را خوردند و تو ميدانى مردم با پادشاهانند و پيرو دنيايند و اين دنيا هدف آنها است جز كسى كه خدايش نگهدارد ؛ اين يكى از چهار تا .\r\n2 - مردى كه از رسول خدا ( ص ) چيزى شنيده و غلط ياد گرفته و درست درك نكرده و بعمد دروغ نگفته و آن شنيده غلط بدست او است آن را به كار ميبندد و ميگويد كه از رسول خدا ( ص ) شنيده‌ام و اگر مردم ميدانستند كه غلط ياد گرفته از او نميپذيرفتند و اگر خودش هم ميدانست غلط است آن را ترك ميكرد و به كار نمىبست ، اين هم دومى .\r\n3 - كسى كه شنيده رسول خدا ( ص ) فرمانى داده سپس از آن نهى كرده و او نهى را ندانسته يا اينكه پيغمبر از چيزى نهى كرده سپس به آن امر كرده و او امر را ندانسته ، منسوخ را ياد گرفته و ناسخ را ياد نگرفته اگر مردم ميدانستند كه آن منسوخ است تركش ميكردند و خود او هم تركش ميكرد اين هم مرد سوم .\r\n4 - كسى كه بر خدا و رسولش دروغ نبندد و از ترس خدا دروغ را دشمن دارد و هم براى احترام پيغمبر ( ص ) و غلط هم ياد نگرفته و فراموش هم نكرده بلكه هر چه شنيده حفظ كرده و همانطور كه بوده نقل كرده نه در آن افزوده و نه از آن كاسته ناسخ را حفظ كرده و بدان عمل كرده و منسوخ را دانسته و ترك كرده\r\n","description":"","footnote":"","page_name":" 190 ","page_number":198},
  {"content":"\r\nزيرا امر رسول ( ص ) هم بمانند قرآن ناسخ و منسوخ و محكم و متشابه دارد ، رسول خدا ( ص ) امرى ميفرمود كه دو وجه داشت عام و خاص و كلام خصوصى داشت مانند قرآن و بتحقيق خدا جل و عز فرموده ( 7 - الحشر ) هر چه را رسول خدا ( ص ) بشما داد بگيريد و هر چه را بر شما غدقن كرد باز ايستيد . و كسى بود كه گفته او را ميشنيد و نميفهميد و نميدانست مقصود خدا و رسولش از آن چيست ، و حفظ ميكرد و نميفهميد و هر كدام أصحاب رسول خدا ( ص ) اين چنين نبودند كه از آن حضرت بپرسند و مقصود او را بفهمند برخى از آن حضرت پرسش ميكردند و نميفهميدند تا آنكه دلشان ميخواست يك عرب بيابانى يا تازه رسيده يا ذمى بيايد و بپرسد تا جواب را بشنوند و بفهمند .\r\nولى من هر روز يك بار شرف حضور داشتم و با من خلوت ميكرد و هر چه ميخواستم با او ميگفتم أصحاب او همه ميدانستند كه با من چنين مىكند و با هيچ كس ديگر چنين نميكند ، و بسا ميشد كه خودش به خانه من مىآمد و چون بمنازل او ميرفتم با من خلوت ميكرد و زنان خود را از جا بلند ميكرد و جز من كسى با او نبود ، هر وقت پرسش ميكردم به من پاسخ ميداد و هر گاه خاموش ميشدم و مسائلم تمام ميشد آغاز سخن ميكرد ، و آيه اى بر او نازل نشد در شب و نه در روز و نه در باره آسمان و نه زمين و نه دنيا و آخرت و نه بهشت و دوزخ و نه دشت و كوه و نه روشنى و تاريكى جز اينكه همى بر من بر خواند و به من ديكته كرد تا آنها را بدست خود نوشتم و تأويل و تفسير و ناسخ و منسوخ محكم و متشابه و خاص و عامش را به من آموخت ، و يادم داد كه در كجا نازل شده و در باره چه نازل شده تا روز قيامت .\r\n","description":"","footnote":"","page_name":" 191 ","page_number":199},
  {"content":"\r\n\r\nسخن آن حضرت در قواعد اسلام و حقيقت توبه و استغفار\r\nآن را مختصر كرديم كميل بن زياد گويد : از أمير المؤمنين ( ع ) پرسيدم قواعد اسلام چيستند ؟ فرمود : قواعد اسلام هفت شمارند :\r\n1 - خردمندى كه بنياد شكيبائى است 2 - آبرومندى و راستگوئى 3 - قرآن خواندن بجا و توجه 4 - دوستى در راه خدا و دشمنى در راه خدا 5 - حق خاندان محمد ( ص ) و معرفت ولايت آنان 6 - حق برادران و حمايت از آنان 7 - خوش همسايگى با مردم .\r\nكميل - يا امير المؤمنين بنده اى دچار گناه مىشود و از آن آمرزش ميخواهد ، اندازه آمرزش خواستن چيست ؟\r\nعلى ( ع ) - يا ابن زياد توبه است ، گفتم همين ؟ فرمود : نه گفتم پس چگونه است ؟ فرمود :\r\nهر گاه بنده گناه كرد بگويد : استغفر الله ، و بجنباند ، گفتم جنبانيدن چيست ؟ فرمود دو لب و زبان را به قصد اينكه حقيقت دنبالش باشد ، گفتم حقيقت چيست ؟ فرمود از روى دل باشد و در نهاد گيرد كه بگناهى كه\r\n","description":"","footnote":"","page_name":" 192 ","page_number":200},
  {"content":"\r\nاز آن استغفار كرده باز نگردد .\r\nكميل - چون چنين كردم از مستغفرين هستم ؟ فرمود : نه .\r\nكميل - پس اين چگونه است ؟ فرمود براى اينكه تو هنوز باصل و ريشه نرسيدى .\r\nكميل - پس بن استغفار چيست ؟\r\nعلى ( ع ) - برگشت بتوبه از گناهى كه از آن استغفار كردى و آن اول درجه عابدانست و ترك گناه .\r\nاستغفار يك نام است براى شش معنى 1 - پشيمانى از گذشته 2 - تصميم بر بازنگشتن بدان گناه تا هرگز 3 - پرداخت حق هر مخلوقى كه به او بدهكارى 4 - اداى حق خدا در هر واجبى 5 - آب كنى هر گوشتى كه از ناروا و حرام بر تنت روئيده تا پوستت به استخوان بچسبد و سپس گوشت تازه ميان آنها برويد 6 - بتنت بچشانى درد طاعت را چنانچه به او چشاندى لذت گناه را .\r\n\r\nسفارش آن حضرت ( ع ) بپسرش حسن ( ع ) در هنگام وفاتش\r\nآنچه در گنجايش اين كتاب بود از آن برگرفتيم اينست آنچه على بن ابى طالب ( ع ) بدان وصيت كرده است بمؤمنان سفارش كرده كه نيست شايسته\r\n","description":"","footnote":"","page_name":" 193 ","page_number":201},
  {"content":"\r\nپرستشى جز خدا ، تنها است ، شريك ندارد ، و باينكه محمد ( ص ) بنده و فرستاده او است او را برهبرى و دين حق فرستاده تا بر همه دينهايش چيره سازد و گر چه مشركان را بد آيد و صلى الله على محمد و سلم سپس راستى نمازم ، عبادتم ، زندگيم و مرگم از ان خداوند پروردگار جهانيانست ، شريك ندارد ، بدين فرماندارم و من نخست مسلمانم .\r\nسپس اى حسن من تو را سفارش ميكنم ، با همه فرزندان و خاندان خود و هر كه نامه‌ام به دو رسد از مؤمنان بتقوى از خدا پروردگارتان ، و از دنيا نرويد جز اينكه مسلمان باشيد ، همه برشته خدا بچسبيد و از هم جدا نشويد ، زيرا من شنيدم رسول خدا ( ص ) ميفرمود : صلح و سازش ميانه مردم بهتر است از همه نماز و روزه ، و راستى كه هلاكت بار و دين برانداز همانا اختلاف است و لا قوة الا با لله . بخويشاوندان خود متوجه باشيد و با آنها بپيونديد تا خدا حساب را بر شما آسان كند .\r\nخدا را ، خدا را در باره يتيمان در حضور و اطلاع شما از ميان نروند و بىسرپرست نمانند زيرا من شنيدم رسول خدا ( ص ) ميفرمايد : هر كه يتيمى را كفالت كند و نان بدهد تا بىنياز گردد خدا به اين عمل بهشت را بر او واجب كند چنانچه براى خورنده مال يتيم دوزخ را واجب كرده .\r\nخدا را ، خدا را در باره قرآن مبادا ديگران در فهم آن بر شما پيشى گيرند .\r\nخدا را ، خدا را در باره همسايگانتان زيرا رسول خدا ( ص ) در باره شان سفارش كرده و پيوسته سفارش ميكرد تا گمان كرديم كه آنها را وارث مىكند .\r\nخدا را ، خدا را در باره خانه پروردگارتان كه تا زنده‌ايد آن را بىحاج نگذاريد زيرا اگر\r\n","description":"","footnote":"","page_name":" 194 ","page_number":202},
  {"content":"\r\nبه كلى متروك گردد مهلت نيابيد و كمتر بهره كسى كه قصد او كند اينست كه گناهان گذشته او آمرزيده شود خدا را ، خدا را در باره نماز كه بهترين عمل است ، و ستون دين شما است .\r\nخدا را ، خدا را در باره زكات كه آتش خشم پروردگارتان را خاموش كند .\r\nخدا را ، خدا را در باره روزه ماه رمضان كه روزه آن سپر است از دوزخ .\r\nخدا را ، خدا را ، در بارهء بينوايان ، آنها را در زندگى خود شريك كنيد .\r\nخدا را ، خدا را ، در باره جهاد با دارائى و جانتان و زبانتان ، همانا دو مرد جهاد كنند امام بر حق و يا مطيع و پيرو او .\r\nخدا را ، خدا را ، در ذريه پيغمبرتان مبادا ميان شما ستم بكشند در حالى كه بتوانيد از آنان دفاع كنيد .\r\nخدا را ، خدا را ، در اصحاب پيغمبر خود كه بدعتى نگزاردند و بدعتگرى را پناه ندادند زيرا رسول خدا ( ص ) سفارش آنها را كرده و هر كدام را بدعت گذارند از ايشان لعنت كرده و بدعتگزار غير ايشان را هم لعنت كرده و هر كه بدعتگذاران را پناه دهد نيز لعنت نمود .\r\nخدا را ، خدا را ، در باره زنان و كسانى كه زير دست و مملوك شمايند كه آخرين سخن نبى شما اين بود كه فرمود : شما را به دو ناتوان سفارش كنم زنان و مملوكان .\r\nنماز ، نماز ، نماز در زمينه خدا از سرزنش هيچ سرزنشكننده مهراسيد تا هر كه قصد بد بشما دارد و يا بشما ستم روا دارد از شما باز دارد ، و با مردم خوشزبان باشيد چنانچه خدا بشما فرموده ،\r\n","description":"","footnote":"","page_name":" 195 ","page_number":203},
  {"content":"\r\nامر بمعروف و نهى از منكر را وانگذاريد تا بدان شما سرپرست يا زمامدار شما شوند و سپس دعا كنيد و اجابت نشود .\r\nاى فرزندانم بر شما لازم است با هم پيوست كنيد و بهم بخشش كنيد و بسوى هم بشتابيد ، مبادا از هم ببريد و بهم پشت كنيد و پراكنده شويد ، و بنيكى و تقوى همدست باشيد و بگناه و تجاوز همدست نباشيد و از خدا بپرهيزيد كه خدا سخت كيفر است ، خدا شما خانواده را حفظ كند و حرمت پيغمبرتان را در باره شما نگهدارد ، شما را به خدا ميسپارم و بشما درود ميفرستم و رحمت و بركت خدا را ، سپس پيوسته مىگفت * ( لا إِله إِلَّا الله ) * تا در گذشت .\r\n\r\nبرترى دادن آن حضرت دانش را\r\nأيا مردم بدانيد كه كمال دين در طلب علم است و به كار بستن آن ، و راستى كه دانش جستن بر شما از طلب مال لازمتر است زيرا مال دنيا ميان شما تقسيم است و براى شما ضمانت شده ، دادگرى او را ميان شما قسمت كرده و به زودى وفا كند براى شما بدان . و دانش براى شما نزد أهلش ذخيره است و مأموريد بطلب علم از آنها ، بدنبالش برويد و بدانيد كه مال بسيار دين را فاسد كند ، دلها را سخت گرداند و علم بسيار توأم با عمل دين را اصلاح كند ، و وسيله رفتن ببهشت باشد ، و خرج كردن مال را بكاهد ، و علم با خرج كردنش بيفزايد و خرج كردن علم اينست كه آن را در ميان حافظان و راويانش منتشر كنى ، و بدانيد كه همراهى با دانش و پيروى از آن دينى است كه براى خدا با آن ديندارى شود ، و طاعت آن موجب كسب كردارهاى نيك گردد ، و بدكرداريها را از ميان ببرد و ذخيره مؤمنانست ، و مايه سربلندى آنان در زندگى ، و ياد بخير پس از مردن آنها ، راستى علم صاحب فضائل بسياريست ،\r\n","description":"","footnote":"","page_name":" 196 ","page_number":204},
  {"content":"\r\nسرش تواضع است ، و چشمش بر كنارى از حسد ، و گوشش فهم ، و زبانش راستى ، و حفظش بررسى ، و دلش خوش بينى ، و عقلش معرفت اسباب امور ، و دستش رحمت ، و همتش سلامت ، و پايش ديدار دانشمندان ، و حكمتش ورع ، و قرارگاهش نجات ، و جلودارش عافيت ، و مركبش وفا ، و سلاحش سخن نرم و دلنشين ، و شمشيرش خشنودى و رضا ، و كمانش مدارا ، و قشونش گفتگو با دانشمندان ، و مالش ادب و ذخيره اش اجتناب از گناهان ، و توشه اش احسان كردن ، و جايگاهش سازش و صلح ، و رهنمايش هدايت و رفيقش صحبت با نيكان .\r\n\r\nو كلمات قصارى در اين معانى كه از آن حضرت روايت شده\r\n1 - از گنجهاى بهشت است نيكى كردن و كار بىرياء و صبر بر مصيبتها و نهان كردن گرفتاريها ( يعنى شكايت نكردن از آنها ) .\r\n2 - خوش خلقى بهترين همنشين است ، عنوان دفتر مؤمن خوش خلقى است .\r\n3 - زاهد در دنيا كسى است كه حرام صبرش را ندزدد ، و حلال از شكرش باز ندارد .\r\n4 - بعبد الله بن عباس نوشت اما بعد راستى مرد شاد است بيافتن چيزى كه از دستش نخواهد رفت ، و ناشاد است به از دست رفتن چيزى كه بدست نتواند آورد ، بايد بدان چه از آخرت برسى شاد باشى و هر آنچه از آنت از دست رود افسوس خورى و هر چه از دنيا بدست آوردى بسيار بدان شاد نباش ، و هر چه از آنت هم كه از دست رفت بر آن افسوس مخور ، و بايد توجه تو در آن چرا كه پس از مرگ\r\n","description":"","footnote":"","page_name":" 197 ","page_number":205},
  {"content":"\r\nاست باشد .\r\n5 - در ذم دنيا فرمود : آغازش رنج است و پايانش نيستى ، حلالش حساب دارد و حرامش عقاب ، هر كه در آن تندرست است آسوده و هر كه بيمار است پشيمان ، هر كه توانگر شود بر آشوبد و هر كه مستمند گردد اندوه خورد ، هر كه برايش بكوشد آن را نيابد ، و هر كه از آن دست كشد نزدش آيد ، هر كه بسويش چشم دوزد كورش نمايد و هر كه بدان بعبرت نظر كند بينايش سازد .\r\n6 - با دوستت آرام بيا كه بسا باشد كه روزى دشمنت شود ، و با دشمنت آرام بيا كه بسا باشد كه روزى دوستت شود .\r\n7 - ثروتى چون خرد نيست و فقرى بدتر از نادانى .\r\n8 - ارزش هر مردى آن چيزيست كه خوب انجام دهد .\r\n9 - هيبت نوميدى آرد و شرم بىنصيبى ، حكمت گمشده مؤمن است و بايد آن را بجويد اگر چه در دست بدان باشد .\r\n10 - اگر حاملين علم درستش حمل كنند خدايشان و فرشته‌ها و فرمانبرانش از مردم او را دوست دارند ولى علم را براى طلب دنيا خواستند و خدا آنان را دشمن داشت و پيش مردم موهون شدند .\r\n11 - بهترين عبادت صبر است و خاموشى و انتظار فرج .\r\n12 - گرفتاريها را نهايتى است كه بدان پايان يابند اگر بر سر يكى از شماها آمد تحمل كند و صبر كند تا بگذرد زيرا چاره جوئى در هنگام روى آوردن آنها سبب فزونى بدى آنها است .\r\n","description":"","footnote":"","page_name":" 198 ","page_number":206},
  {"content":"\r\n13 - به مالك أشتر فرمود : اى مالك اين سخن را از من حفظ كن و نگهدار ، اى مالك كاهش دارد مردانگى كسى كه يقين او سست است ، و هر كه طمع به خود راه دهد خوار شود ، و هر كه سختى حال خود را فاش كند بخوارى تن داده و خود را زبون ساخته ، هر كه راز خود را به ديگرى باخته ، و هر كه اختيارش بدست زبانش داده به هلاكت رسيده است ، حرص شديد كشنده قدر و مقام است ، هر كه به دو سو رو كند از هر دو بماند . بخل ننگ است ، ترس كاستى است ، ورع سپر است ، شكر ثروت است ، صبر شجاعت بينوا در شهر خود هم غريب است ، ندارى زبان را لال مىكند ، چه خوب قرينى است رضا ، ادب حله‌هاى نوين است ، پايه مرد بخرد او است و سينه اش گنجينه راز او است ، پايدارى دورانديشى است ، و انديشه آئينه پاكى است ، حلم طبيعت فاضله است و صدقه داروئى مؤثر ، هر كار كه مردم در اين جهان كنند در آن جهان بينند ، عبرت پذيرى تدبير نيكى است ( 1 ) و خوشروئى رام دوستى است .\r\n14 - نسبت صبر بايمان چون سر است بپيكر هر كه صبر ندارد ايمان ندارد .\r\n15 - شما اندر مهلتى هستيد كه دنبالش مرگ است و بهمراه شما آرزوئى است كه سنك راه كار آخرتست اين مهلت را غنيمت شماريد و بسوى مرگ شتابيد و آرزو را بكنار گذاريد و به كار آخرت پردازيد آيا خلاصى از مرگ هست ؟ و پناهى هست ؟ و راه گريزى هست ؟ و گذرگاهى و معاذ و ملاذيست يا نه ؟ تا كى و تا كى دروغ پردازيد ؟ ! ! !\r\n\r\n","description":"","footnote":"\r\n( 1 ) كذا في النسخ و الصحيح كما في النهج [ و الاعتبار منذر ناصح 
  ]\r\nيعنى عبرت گيرى ترسانندهء پند دهنده ايست .\r\n","page_name":" 199 ","page_number":207},
  {"content":"\r\n16 - شما را بتقوى از خدا سفارش كنم كه براى جوياى اميدوار پر ارزش است و براى گريزان پناهنده تكيه گاه است ، تقوى را شعار دل سازيد و خدا را با اخلاص ياد كنيد تا بهترين زندگى را دريابيد و به راه نجات برويد ، به دنيا چون زاهد گذرنده نگاه كنيد كه مأوى كن پا بر جا را بيرون كند و خوشگذران آسوده را آسيب رساند ، به آنچه اش گذشته اميدى نيست و وضع آنچه اش آيد معلوم نيست تا انتظار آن كشيده شود ، آسايشش به سختى گرايد و بقايش بفناء ، شاديش بغم آميخته و بقاء در آن بستى و ناتوانى كشاند .\r\n17 - خود را بزرگ پنداشتن از زورگوئيست و زورگوئى از نازندگى است و نازندگى به خود از تكبر و راستى كه شيطان دشمن حاضريست و بيهوده را بشما وعده دهد . راستى مسلمان برادر مسلمانست همديگر را واننهيد و نام بد بر هم ننهيد زيرا احكام دين يكى است و راه آن راست است هر كه بدان عمل كند به مقصود رسد و هر كه از آن جدا شود نابود گردد و هر كه آن را وانهد از دين بدر شود . مسلمان در گفتار دروغگو نيست و خلف وعده نكند و اگر چيزى به دو سپارند خيانت نكند .\r\n18 - خرد دوست مؤمن است و بردبارى وزيرش و نرمش پدرش و خوشخوئى برادرش ، خردمند را سه چيز بايد ، قدر خود را بداند و زبانش را نگهدارد و زمانش را بشناسد . هلا بينوائى بلائيست و سختتر از بينوائى بيمارى نيست و سختتر از بيمارى تن بيمارى دل است ، هلا راستى كه وسعت مال از نعمتها است\r\n","description":"","footnote":"","page_name":" 200 ","page_number":208},
  {"content":"\r\nو بهتر از آن تندرستى است و بهتر از تندرستى تقوى دل است .\r\n19 - مؤمن را سه ساعت است ، ساعتى كه با پروردگارش راز گويد و ساعتى كه به حساب خود رسد و ساعتى كه بلذت حلال و خوب پردازد ، خردمند را نرسد كه بسيج كند مگر براى سه كار ، تحصيل معاش و گاهى براى معاد و يا درك لذت حلال .\r\n20 - چه بسيارند كه از احسان خدا غافلگيرند و چه بسيار كه از پرده پوشى بر آنان فريب خورند و چه بسيار كه بستايش خود فريفته شوند ، خدا بنده را به چيزى مانند مهلت دادن به او گرفتار نكند خدا عز و جل فرمايد ( 178 - آل عمران ) همانا مهلتشان دهيم تا بر گنه بيفزايند .\r\n21 - بايد نياز بمردم و بىنيازى از آنها را در دل بپرورى ، نياز را از نظر خوشصحبتى و خوش برخوردى و بىنيازى را از نظر آبرومندى و عزتطلبى .\r\n22 - نه خشم كنيد و نه بخشم آريد ، سلام را فاش كنيد و شيرين سخن باشيد .\r\n23 - كريم در مهرورزى نرم مىشود و لئيم از لطف سخت دل ميگردد .\r\n24 - آيا شما را از فقيه كامل خبر ندهم ؟ آن كس است كه بمردم اجازه نافرمانى خدا ندهد و از رحمت خدايشان نوميد نسازد و از مكر خدايشان آسوده نكند و از قرآن رو به چيز ديگر نكند ، عبادت بىفقه خوب نيست و علم بىتفكر خيرى ندارد ، و قرآن خواندن بىتدبر خيرى ندارد .\r\n","description":"","footnote":"","page_name":" 201 ","page_number":209},
  {"content":"\r\n25 - راستى كه چون خدا مردم را در محشر گرد آورد يك جارچى ميان آنها جار كشد أيا مردم راستى نزديكترين شماها به خدا در اين روز ترسانترين شماها از او بوده است ، محبوبترين شماها نزد او خوشكردارترين شماها است براى او ، و بهترين شماها در مقام نزد او كسى است كه با شوق به ثواب بيشتر كار كرده ، و گراميترين شما بدرگاهش پرهيزكارترين شماها است .\r\n26 - در شگفتم از مردمى كه از خوراكى پرهيز كنند از ترس آزارش چرا از گناه پرهيز ندارند از ترس دوزخ ، در شگفتم از آنها كه بنده‌ها را با مال خود ميخرند چرا آزاده‌ها را با احسان به آنها نميخرند تا در دستشان آرند ، سپس فرمود : راستى خير و شر را نميتوان فهميد مگر به مردم ، اگر ميخواهى خير را بفهمى كار خير كن تا أهلش را بشناسى ، و اگر ميخواهى شر را بفهمى كار بد كن تا أهلش را بشناسى .\r\n27 - همانا بر شما از دو چيز ميترسم ، درازى آرزو ، و پيروى هواى نفس ، اما درازى آرزو آخرت را فراموش كند و أما پيروى از هواى نفس از حق باز دارد ، مردى در بصره از او پرسيد در باره برادران فرمود : برادران دو دسته‌اند برادران مورد اعتماد و برادران خوش و بش برادران مورد اعتماد پناهگاه و بال و پر و أهل و مالند ، و اگر نسبت ببرادرى وثوق دارى مال و كمك خود را از او دريغ مدار و با دوستش دوست باش و با دشمنش دشمن ، رازش و عيبش را بپوش و خوبيش را آشكار كن بدان اى پرسنده كه آنان از كبريت احمر كميابترند ، و اما برادران خوش و بش همان لذتى كه از آنان ميبرى دست از آن لذت بر مدار و بيش از آنشان هم توقع مدار و آنچه از خوش برخوردى و خوش زبانى به تو دهند تو هم به آنها بده .\r\n","description":"","footnote":"","page_name":" 202 ","page_number":210},
  {"content":"\r\n28 - با دشمن دوستت دوست مشو تا بدوستت دشمنى كرده باشى .\r\n29 - به صرف شك از برادرت مبر و بىگله از او جدا مشو .\r\n30 - براى مسلمان شايد كه از رفاقت با سه كس سر بتابد ، هرزه و نابخرد و دروغگو ، اما هرزه كار خود را پيش تو بيارايد و خواهد كه بمانند او باشى و تو را در كار دين و معادت كمكى ندهد پس همراهى با او جفا و سخت دلى است و رفتن نزد او ننگ تو است و اما نابخرد تو را بخيرى واندارد و اميد نيست كه هر چه هم بكوشد بدى را از تو بگرداند ، و بسا خواهد سودت رساند بزيانت كشد مرگش به از زنده بودنست و خموشيش به از گفتن و دوريش به از نزديك شدن . و اما دروغگو پس باوى زندگى بر تو گوارا نيست حديثت را به ديگران برد و حديث ديگران را براى تو آورد تا داستانى را بپايان رساند داستان ديگرى بدنبالش كشاند تا آنجا كه راست هم كه گويد باور نشود ، ميان مردم دشمنى افكند و كينه در سينه‌ها بكارد ، از خدا بترسيد و خود را بپائيد .\r\n31 - باكى نيست كه با خردمند همصحبت باشى و اگر چه از كرمش بر نخورى ولى از خردش سود برى و از اخلاق بدش بپرهيز ، از صحبت مرد كريم خوددارى مكن و اگر سودى از عقلش نبرى بخردت از كرمش بر خورى ، و تا توانى از لئيم نابخرد بگريز .\r\n32 - صبر بر سه گونه است صبر بر مصيبت و صبر بر طاعت و صبر بر ترك معصيت .\r\n","description":"","footnote":"","page_name":" 203 ","page_number":211},
  {"content":"\r\n33 - هر كه تواند خود را از چهار چيز نگهدارد شايسته است كه هرگز بد نبيند ، گفته شد كه آنها چه‌اند ؟ فرمود شتاب و لجبازى و خود بينى و سستى .\r\n34 - كارها بر سه گونه است ، واجبات و فضائل و معاصى هر واجبى بامر خدا و خواست او و رضاى او و علم و تقدير او است بنده آنها را به كار بندد از عذاب خدا بوسيله آن نجات يابد ، و أما فضائل مورد امر حتمى خدا نيستند ولى بخواست او و رضاى او و بعلم و تقدير اويند بنده آنها را به كار بندد و ثواب برد ، و اما معاصى مورد امر و مشيت خدا و رضاى او نيستند ولى بعلم او و تقدير اويند كه آنها را در وقت خود اندازه گرفته و بنده به اختيار خود مرتكب آنها گردد و خدايش بر آنها عقاب كند زيرا او را از آنها نهى كرده و او باز نايستاده .\r\n35 - أيا مردم راستى خدا را در هر نعمتى كه داده حقى است هر كه ادا كند فزونش سازد و هر كه كوتاهى كند خود را در خطر زوال نعمت و تعجيل در عقوبت انداخته . بايد خدا شما را در باره نعمت هراسان بيند چونان كه در باره گناهان ترسان بيند .\r\n36 - هر كه دست تنك شد و نپنداشت كه اين از لطف خدا است به او يك آرزو را ضايع كرده و هر كه وسعت در مال يافت و نپندارد كه اين يك غافلگيرى از خدا است نسبت به او در جاى ترسناكى آسوده مانده .\r\n37 - أيا مردم از خدا يقين خواهش كنيد و روى بعافيت آريد زيرا والاترين نعمت عافيت است\r\n","description":"","footnote":"","page_name":" 204 ","page_number":212},
  {"content":"\r\nو خوبترين چيزى كه پايدار در دل است يقين باشد . مغبون آن كس است كه زيان دينى دارد و رشك بر آن كس بايد برد كه يقين خوب دارد .\r\n38 - مردى مزه ايمان نچشد تا بداند آنچه بايدش رسيد از وى خطا نكند و آنچه از وى خطا كند نبايدش كه برسد .\r\n39 - مؤمن به چيزى گرفتار نشود كه از حرمان از سه خصلت بر او سختتر باشد ، گفته شد كه آنها چه‌اند ؟ فرموده همراهى با هر چه دارد و حق دادن از طرف خود به ديگران ، ياد خدا در هر حال ، مقصودم كلمه سبحان الله و الحمد نيست بلكه ذكر و ياد خدا در مورد حلال و ياد خدا در مورد آنچه بر او حرام كرده .\r\n40 - هر كه در دنيا بدان چه او را بس است راضى باشد كمتر چيزى كه در آن هست او را بس است و هر كه بدان چه او را بس راضى است راضى نيست در دنيا چيزى نيست كه او را بس باشد .\r\n41 - مردن نه خوار شدن ، و خوددارى نه خود باختن ، عمر دو روز است روزى خوش و روزى ناخوش در خوشى مستى مكن و در ناخوشى غم مخور ، تو در هر دوشان آزمايش ميشوى .\r\n42 - بهر كه خواهى احسان كن تا اسير تو باشد .\r\n43 - مؤمن چاپلوس و حسود نيست مگر در طلب دانش .\r\n44 - اركان كفر چهارند ، شيفته بودن و هراسيدن و دل پرى و خشم .\r\n","description":"","footnote":"","page_name":" 205 ","page_number":213},
  {"content":"\r\n45 - صبر كليد دريافتن است ، و كاميابى بدنبال صبر است ، و براى هر طالب حاجتى وقتى است كه تقدير آن را ميجنباند .\r\n46 - زبان ترازوئى است كه نادانى آن را سبك مىكند و خردش سنگين ميسازد .\r\n47 - هر كه بناحق شفاى دل و دل خنكى جويد خدا به حق تلخى خوارى به او چشاند ، خدا دشمن آنچه است كه بد دارد .\r\n48 - سرگردان نشود كسى كه خير انديشد يا جويد و پشيمان نشود كسى كه در كار خود مشورت كند .\r\n49 - بلاد بحب وطن آبادند .\r\n50 - سه‌اند كه هر كه مواظبت كند خوش بخت شود ، چون نعمتى پديد آيدت خدا را سپاسگزار و چون روزيت دير رسد از خدا آمرزش جو و چون سختى بينى بسيار بگو لا حول و لا قوة الا با لله .\r\n51 - دانش سه باشد ، مسأله دانى براى دين و پزشكى براى تن و نحو براى زبان .\r\n52 - حق خدا در تنگدستى رضايتمنديست و صبر . و حقش در فراخدستى حمد است و شكر .\r\n53 - خطا نكردن از توبه كردن آسانتر است چه بسيار شهوت يك ساعت كه غم درازى را بدنبال دارد ، مرگ رسوائى دنيا است و براى دلدارى در آن شادى باقى نگذاشته و نه براى خردمندى لذتى .\r\n54 - دانش جلودار است و كردار راننده و نفس اماره سركش و غير منقاد .\r\n","description":"","footnote":"","page_name":" 206 ","page_number":214},
  {"content":"\r\n55 - در آنچه نااميدى اميدوارتر باش از آنچه بدان اميد دارى زيرا موسى رفت تا آتش براى خاندانش بر گيرد خدا با او سخن گفت پيغمبر برگشت ، ملكه سبا رفت در بر سليمان مسلمان شد ، جادوگران فرعون رفتند در بر او عزيز شوند و مؤمن برگشتند .\r\n56 - مردم باميران خود ماننده ترند تا بپدران خود .\r\n57 - أيا مردم خردمند نيست كسى كه دلگير شود از گفتار ناحق در باره او و فرزانه نيست كسى كه ستايش نادان را بر خود بپسندد ، مردم فرزندان آنچه‌اند كه خوب عمل كنند و ارزش هر مردى همانست كه خوب عمل كند ، عالمانه سخن گوئيد تا قدر شما ظاهر شود .\r\n58 - خدا رحمت كناد مردى را كه پروردگارش را در نظر دارد و از گناهش دست بردارد و با هواى نفسش مبارزه كند و آرزو را دروغ شمارد و خود را با تقوى مهار كند ، و از ترس پروردگارش لجام كند ، و آن را با مهارش بطاعت كشد ، و با لجامش از معصيت به عقب كشد ، ديده بمعاد دوزد و هر آن در انتظار مرگ باشد پيوسته در فكر باشد و بيخوابى شب را طولانى كند ، از دنيا دل بركند و براى ديگر سراى رنج برد ، صبر را مركب راه نجات سازد و تقوى را آمادگى براى در گذشت و داروى درد دل ، عبرت گيرد و بسنجد و از دنيا و مردم تنها شود ، براى دينفهمى و درستى بياموزد ، و دلش از ياد معاد سنگين بار باشد ، بسترش را بر چيند و بالشش را بكنارى نهد ، در آنچه در نزد خدا است رغبتش بزرك باشد و ترسش از خدا سخت باشد ، كمتر از آنچه نهان دارد اظهار كند و كمتر از آنچه ميداند بگويد ، آنانند كه سپرده هاى\r\n","description":"","footnote":"","page_name":" 207 ","page_number":215},
  {"content":"\r\nخدايند در بلادش و بوسيله آنان از بندگانش دفع بلاء كند اگر يكى از آنها بر خدا تعهدى كند خدا انجام دهد و آخر دعوتشان اينست كه * ( الْحَمْدُ لِلَّه رَبِّ الْعالَمِينَ ) * .\r\n59 - روزى بنا بخردى سپرده شده و حرمان بخردمندى و بلاء بشكيبائى .\r\n60 - باشعث ( بن قيس ) فرمود بعنوان تسليت دادن او ببرادرش عبد الرحمن : اگر بيتابى كنى حق عبد الرحمن است كه ادا كردى و اگر صبر كنى حق خدا است كه ادا كردى ، با اينكه اگر صبر كنى قضا بر تو روا شده و تو هم ستوده اى و اگر بيتابى كنى قضا بر تو روا شده و تو نكوهيده اى ، اشعث گفت :\r\n* ( إِنَّا لِلَّه وَإِنَّا إِلَيْه راجِعُونَ ) * ، أمير المؤمنين ( ع ) فرمود : ميدانى تأويلش چيست ؟ اشعث گفت تو پايان دانش و نهايت آنى فرمود : اما قولت انا لله اعتراف بملك خدا است و اما قولت * ( إِنَّا إِلَيْه راجِعُونَ ) * اعتراف به هلاكت خود است .\r\n61 - روزى سوار شد و جمعى بهمراهش پياده رفتند به آنها فرمود : شما نميدانيد كه پياده روى بهمراه سواره مايه فساد دل سوار است و مايه خوارى پياده ، برگرديد .\r\n62 - كارها بر سه گونه‌اند : كارى كه درستى آن بر تو روشن است پيروش باش و كارى كه گمراهى آن بر تو روشن است از آن كناره كن و كارى كه حكمش بر تو مشكل است بعالم مراجعه كن .\r\n63 - روزى جابر به او گفت چگونه صبح كردى يا أمير المؤمنين ؟ در پاسخ فرمود كرديم بنعمت بيشمار\r\n","description":"","footnote":"","page_name":" 208 ","page_number":216},
  {"content":"\r\nخدا اندريم با گناهان فراوان خود ، و ندانيم شكر خوبيهائى كه بما داده بكنيم يا زشتيهائى كه از ما پرده پوشى كرده ؟ ! .\r\n64 - بعبد الله بن عباس در تعزيت مرگ نوزادش فرمود : مصيبت ديگرى كه تو اجرش ببرى نزد من دوستتر است از مصيبت بر شخص خودت كه ثوابش را ديگرى برد ، اجر از ان تو باد نه بخاطر تو باد و عزاء به تو نيكو باد نه از تو ، و خدا به تو عوض او را بدهد چونان كه او را عوض از تو داده است .\r\n65 - به او عرض شد توبه نصوح چيست ؟ در پاسخ فرمود : پشيمانى بدل و استغفار به زبان و عزم بر بازنگشتن بدان .\r\n66 - فرمود : راستى شما بنيروى خدا آفريده شديد و به زور پروريده شديد و در بر گورها خواهيد رفت و خاك خواهيد شد و تنها زنده ميشويد و به حساب شما رسيدگى مىشود ، خدا رحمت كند بنده اى را كه گناه كه كرد اعتراف كند و بترسد و كار كند و برحذر شود و بشتابد ، و عمر گذراند و متنبه شود و بازش دارند و باز گرفته شود و پاسخ گويد و باز گردد ، و باز گردد و توبه كند و پيرو باشد و سر موئى خلاف نكند و بكاود در طلب و نجات يابد بگريز و پس اندازى بدست كند و نهادى پاك سازد ، و آماده رستاخيز گردد ، و توشه بر گيرد براى روز كوچ كردن ، و به راه خود رو كند و به وضع نياز و روز بينوائى متوجه باشد ، و برك عيشى پيش فرستد براى خانه ابد خود پس خود را آماده كنيد آيا آنها كه در خرمى جوانيند انظار ديگرى جز دوران پيرى دارند ؟\r\nآنها كه در رنگ و روى تندرستند انتظارى جز بيمارى معمولى دارند ؟ آنان كه در مهلت زندگيند انتظارى جز مرگ ناگهانى و درگيرى وفات و نزديكى مرگ دارند ؟ ! .\r\n","description":"","footnote":"","page_name":" 209 ","page_number":217},
  {"content":"\r\n67 - بپرهيزيد از خدا پرهيز كردن كسى كه تنها دامن بكمر زده و در اين كار يگانه است ، در ايام مهلت بگوشه اى خزيده و از ترس نگرانست و در كثرت مال نظر كرده و نيز در عاقبت شيرين صبر و انجام باز گشت ، خدا براى انتقام و يارى بس است ، بهشت براى ثواب و عطيه بس است ، دوزخ براى شكنجه و كيفر بس است ، قرآن خدا براى حجت و طرفيت بس است .\r\n68 - مردى از او در باره سنت و بدعت و فرقت و جماعت پرسيد . در پاسخ فرمود : اما سنت همان روش رسول خدا ( ص ) است ، و اما بدعت هر چه بر خلاف آنست ، و اما فرقت أهل باطل است و گر چه بسيار باشند ، و اما جماعت أهل حقند و گر چه اندك باشند ، و فرمود ( ص ) بنده خدا اميدوار نباشد جز بخدايش و نترسد جز از گناهش ، و عالمى كه از او پرسند آنچه را نداند شرمش نيايد كه بگويد الله اعلم ، صبر از ايمان چون سر است از تن .\r\n69 - مردى گفتش به من اندرز ده ، فرمود : به تو سفارش كنم كه كار خير را هرگز بسيار مشمار و گناه خود را هر چه باشد كم مگير .\r\n70 - ديگرى به دو گفت مرا اندرز ده فرمود : خويش را تلقين به فقر و تنگدستى و نيز طول عمر منما .\r\n71 - براى دينداران نشانه‌ها است كه بدان شناخته شوند : راستگوئى ، امانت پردازى ، وفاء بعهد ، صله ارحام ، ترحم بر ناتوانان ، كم در آميختن با زنان ، بذل احسان ، خوشخوئى ، بردبارى\r\n","description":"","footnote":"","page_name":" 210 ","page_number":218},
  {"content":"\r\nكامل و پيروى از دانش و آنچه باعث نزديكى به خدا است ، خوشا بر آنان و سرانجام خوبشان .\r\n72 - بنده آرزو دراز نكند جز اينكه آخرت را فراموش كند .\r\n73 - آدميزاده شبيه ترين چيزيست بترازو كه بنادانى سبك شود و بدانش سنگين گردد .\r\n74 - دشنام بمؤمن فسق است و جنك با او كفر است و احترام مالش چون احترام خونش است .\r\n75 - ببرادرت خون و مالت را بده و با دشمنت عدالت كن و انصاف و به همه مردم خوشروئى و احسانت را بده بمردم سلام كن تا سلامت كنند .\r\n76 - آقاترين مردم در دنيا سخاوتمندانند و در آخرت پرهيزكاران .\r\n77 - دو چيز است چيزى كه در گذشته روزيم نشده و در آينده هم آرزويش را ندارم و چيزى كه اگر نيروى آسمان و زمين را جلب كنم تا وقتش نشود بدان نرسم پس براى كدام از اين دو عمرم را تمام كنم .\r\n78 - راستى چون مؤمن بنگرد عبرت برد و چون دم بندد ببنديشد و چون سخن كند ذكر گويد و چون توانگر شود شكر كند و چون در سختى افتد صبر كند او زود رضا و دير خشم است از خدا بكم راضى است و از بسيار هم بخشم نشود ، با اراده خيرش به حد نيتش نرسد . نيت خير بسيار دارد و ببرخى از آن توفيق عمل يابد و افسوس مىخورد بر آنچه از كار خير كه از دستش رفته ، منافق چون بنگرد سرگرم است و چون لب بندد در غفلت است و چون سخنى گويد هرزه درآيد و چون توانگر شود سركش باشد و\r\n","description":"","footnote":"","page_name":" 211 ","page_number":219},
  {"content":"\r\nچون به سختى افتد زبون گردد ، زود خشم و دير رضا است از كم خدا بخشم آيد و بسيارش هم خشنود نسازد قصد شر فراوان دارد و برخى از آن را به كار تواند بست و افسوس مىخورد كه چرا فلان كار بد را نكرده .\r\n79 - دنيا و آخرت دو دشمن با هم جنگنده‌اند و دو راه از هم جدا هر كه دنيا را دوست دارد و بدنبال او رود دشمن آخرتست و با آن در ستيز است مثل آنها مثل مشرق و مغربست و هر كه ميان آن دو رود بيكى نزديك نشود جز اينكه به همان اندازه از ديگرى دور شود .\r\n80 - هر كه از وعيد بترسد دور به دو نزديك شود ، و هر كه از قوت دنيا سير نشود هر چه جمع كند او را بس نباشد ، هر كه براى دنيا بكوشد از دستش برود و هر كه از آن دست كشد نزدش آيد ، همانا دنيا سايه ايست كه تا مدت مقررى دراز است ، خدا رحمت كند بنده اى را كه سخن حكيمانه را بشنود و بدل سپارد ، و به راه راست كه دعوت شد بدان گرايد ، و دست بدامن نجاتبخش رهبرى زند و نجات يابد ، خوبى پيش دارد ، و كار خوب كند ، ذخيره اى پيش فرستد و از محذور كناره گيرد ، تيرى بنشان زند [ و عوض پيش دهد 
  ] با هواى نفسش مبارزه كند و آرزوى بى جا را بكنار نهد ، صبر را مركب نجات كند و تقوى را ساز و برك وفات ، به راه روشن و جاده معلوم بچسبد و مهلت را غنيمت شمارد و بمرگ و امادگيش پيشدستى كند و از كردار خوب توشه بردارد .\r\n81 - به مردى فرمود : شما چگونه‌ايد ؟ گفت : اميدواريم و بيمناك فرمود : هر كه به چيزى اميد دارد جوياى آنست و هر كه از چيزى ترسد از آن گريزد ، من نميدانم ترس مرديكه شهوتى بر او رخ دهد و\r\n","description":"","footnote":"","page_name":" 212 ","page_number":220},
  {"content":"\r\nدست از آن برندارد چه مفهومى دارد ؟ و نميدانم اميد مردى كه بلائى بر او فرود آيد و بر آن صبر نكند چه اميديست ؟ .\r\n72 - بعباية بن ربعى در پاسخ اين سؤال كه استطاعتى كه ما بدان برخيزيم و بنشينيم و كار كنيم چيست ؟ فرمود تو از استطاعت پرسش كردى آيا بىنظر خدا آن را دارى يا بهمراه خدا ؟ عبايه جوابى نداد و امير المؤمنين ( ع ) فرمود : اگر بگوئى بهمراه خدا آن را دارى تو را ميكشم ( چون شرك است ) و اگر بگوئى در برابر خدا آن را دارى تو را ميكشم ( چون انكار خدا است ) عبايه گفت : پس چه بگويم ؟\r\nفرمود : بگو كه آن را دارى بوسيله خدائى كه به غير تو داده است و اگر آن را به تو بدهد عطائى است از او ، و اگرش از تو بگيرد بلائى است از او ، او دارا است آنچه را به تو داده و او است توانا بر آنچه تو را بر آن توانا كرده .\r\n83 - اصبغ بن نباته گويد : شنيدم امير المؤمنين ( ع ) ميفرمود : من بشما حديثى باز گويم كه سزا است هر مسلمى آن را حفظ كند سپس بما رو كرد و فرمود : خدا هيچ بنده مؤمنى را در اين دنيا كيفر نكند جز آنكه بهتر و آبرومندتر است از اينكه در قيامت بكيفر او باز گردد ، و خدا بر هيچ بنده مؤمنى در اين دنيا پرده پوشى نكند و از او نگذرد جز اينكه بهتر و آبرومندتر است از اينكه روز قيامت از او درگذرد ، سپس فرمود : گاهى خدا بنده مؤمنى را بلا دهد در تنش يا مالش يا فرزندش يا اهلش و اين آيه را خواند ( 30 - الشورى ) هر مصيبت كه بشما رسد بسبب آنچه است كه بدست خود كرديد و از بسيارى هم ميگذرد ، و تا سه بار دستش را بهم چسبانيد و ميفرمود : و از بسيارى هم ميگذرد .\r\n","description":"","footnote":"","page_name":" 213 ","page_number":221},
  {"content":"\r\n84 - آغاز قطع رابطه پرده افكندن است ، افسوس مخور بر كسى كه زود رنج است ، زشتترين پاداش سزاى با بدكرداريست .\r\n85 - آغاز خود بينى مرد تباهى خرد او است ، هر كه اختيار زبانش را دارد از او آسوده ماند ، هر كه اخلاقش را به نكند ، بد بسيار بيند ، هر كه بدخويست خاندانش از او دلتنگ باشند ، بسا يك سخن كه نعمتى را ببرد ، شكر جلو فتنه را بگيرد ، آبرومندى سر مردانگى است ، شفيع گنه كار فروتنى او است ، پايه دورانديشى توقف در مورد شبهه است ، اخلاق وسيع گنجينه‌هاى روزيند .\r\n86 - مصيبتها برابر ميان مردم قسمت شده‌اند ، تا راه توبه باز است براى گناهت نوميد مشو ، درستى در مخالفت شهوتست ، آرزوها بمرگ پايان پذيرند ، نگاه ببخيل دل را سخت كند ، نگاه باحمق ديده را تار كند ، سخاوت از هوشمندى است ، و لئامت از غفلت و كور دلى است .\r\n87 - ندارى مرگ اكبر است ، كم عيالى يكى از دو توانگريست و نيمه زندگى است ، غم نيمى از پيريست ، مرديكه ميانه روى كند مستمند نشود ، مرديكه مشورت كند هلاك نشود ، احسان نشايد جز بخانواده دار يا بديندار ، سعادتمند كسى است كه از حال ديگرى پند گرفته ، مغبون نه ستوده است و نه ثواب برده ، كار نيك كهنه نگردد و نپوسد ، و گناه فراموش نشود .\r\n88 - احسان كنيد تا سپاس بدست آريد ، سپاسگزارى را شيوه خود كنيد تا خردمندان بشما انس\r\n","description":"","footnote":"","page_name":" 214 ","page_number":222},
  {"content":"\r\nگيرند ، و در برابر نابخردان سخن زيادى را وانهيد ، همنشين را ارجمند داريد تا انجمن شما آباد بماند ، از آنها كه با شما گرايند حمايت كنيد تا بپناه شما رغبت كنند ، از خود بمردم حق بدهيد تا بشما اعتماد كنند ، بر شما باد باخلاق خوب كه باعث سر بلنديست ، بپرهيزيد از اخلاق بد كه شريف را زبون سازند و بزرگوارى را ويران كنند .\r\n89 - فرمود ( ع ) قانع باش تا عزيز شوى .\r\n90 - صبر سپر نداريست ، و حرص نشانه فقر است ، و خود آرائى اجتناب از زبونيست ، و پند پناه هر كس است كه بدان پناهد .\r\n91 - هر كس دانشش جامه در بر كند عيبش از مردم نهان گردد .\r\n92 - حسود را خوشى نيست ، ملوك را دوستى نه ، و دروغگو را مردانگى نيست .\r\n93 - براى بقاء عزتت به تنهائى شاد باش .\r\n94 - هر عزيزى زير نفوذ قرار گرفت خوار است .\r\n95 - دو چيز مردم را هلاك كرده ، ترس فقر ، و طلب فخر .\r\n96 - أيا مردم از حب دنيا بپرهيزيد كه مايه هر خطا است و راه هر بلاء و همراه هر فتنه و باعث هر مصيبت و گرفتارى .\r\n97 - همه خير در سه خصلت فراهم است ، نظر و خموشى و سخن گفتن هر نظرى كه عبرت گير نيست سهو است ، و هر خموشى كه در آن انديشه نيست غفلت است ، و هر سخنى كه در آن يادآورى نيست بيهوده\r\n","description":"","footnote":"","page_name":" 215 ","page_number":223},
  {"content":"\r\nاست ، خوشا بر كسى كه نظرش عبرتست و خموشى او فكرت و سخن او ذكر ، و بر خطاى خود بگريد و مردم از شرش آسوده باشند .\r\n98 - چه شگفتآور است اين انسان ؛ بدريافت آنچه از دستش نميرود شاد است ، و بر فوت آنچه اش بدست نمىآيد غمنده است ، و اگر كه انديشه ميكرد بينا ميشد و ميدانست كه او تدبير شده است ، و روزى او مقدر است و هر آينه اكتفاء ميكرد بدان چه ميسر است و دنبال آنچه دشوار است نميرفت .\r\n99 - هنگامى كه ببازارها ميگشت و آنان را پند ميداد ميفرمود : اى گروه بازرگانان پيش از كار از خدا خير بخواهيد ، و با تسهيل كار داد و ستد بركت جوئيد ، و با خريداران نزديك شويد ، و خود را با حلم زينت كنيد ، و از سوگند باز ايستيد ، و از دروغ كناره كنيد ، و از ستم بترسيد و بستمشده‌ها حق بدهيد ( از ظلمى كه بشما شده درگذريد ) ، نزديك ربا نرويد و با پيمانه و ترازوى درست كار كنيد ، و از مال مردم كم نگذاريد ، و در زمين فساد نكنيد .\r\n100 - از او پرسش شد از آنچه خدا آفريده كدام بهتر است ؟ در پاسخ فرمود : سخن گفتن ، گفته شد كدام از خلق خدا زشت ترند ؟ باز فرمود : سخن گفتن سپس فرمود : با سخن است كه سپيدرو ميشوند و با سخن است كه روسياه ميشوند .\r\n101 - خوب بگوئيد تا به خوبى معروف شويد ، خوب كنيد تا از خوبان باشيد .\r\n102 - هر گاه بلا رخ داد مال را فداى جان كنيد ، و چون ناگوارى رسيد جان را فداى دين كنيد ،\r\n","description":"","footnote":"","page_name":" 216 ","page_number":224},
  {"content":"\r\nو بدانيد هالك كسيست كه دينش از دست برود و غارت شده كسيست كه دينش را برده‌اند ، هلا پس از بهشت فقرى نيست و با دوزخ توانگرى نيست .\r\n103 - بنده خدا مزه ايمان را نچشد تا دروغ را چه شوخى چه جدى ترك گويد .\r\n104 - سزا است مرد مسلمان از رفاقت دروغگو بر كنار باشد زيرا كه دروغ گويد تا آنجا كه راستش هم باور نشود .\r\n105 - بزرگترين خطا بناحق بردن مال مسلمانست .\r\n106 - هر كه از قصاص ترسد از ستم بر مردم خوددارى كند .\r\n107 - ستمكارى ماننده تر بستمكش از حسود نديدم .\r\n108 - ستمكار و كمك بر ستم و راضى بستم هر سه با هم شريكند .\r\n109 - صبر دو تا است ، صبر بر مصيبت كه نيكو و زيبا است و بهتر از آن صبر بر ترك حرامست ، و ذكر دو تا است ذكر در هنگام مصيبت كه خوب و زيبا است و برتر از آن ياد خدا است در برابر كار حرام تا مانع از آن گردد .\r\n110 - بار خدايا برايم نيازى از بدان خلقت پيش مياور ، و هر نيازى به من دادى آن را حواله كن بخوشروترين و باسخاوتترين و گوياترين خلقت بدان . و آنكه كمتر از همه منت بر من نهد .\r\n","description":"","footnote":"","page_name":" 217 ","page_number":225},
  {"content":"\r\n111 - خوشا بر كسى كه در طاعت خدا با مردم الفت گيرد و با او الفت گيرند .\r\n112 - از حقيقت ايمانست كه بنده خدا راستگوئى را شيوه خود سازد تا از دروغ در آنجا هم كه سود دارد نفرت كند ، و نبايد مرد گفتار خود را علم خود را بشمارد .\r\n113 - امانت را بپردازيد گر چه بكشنده فرزندان پيمبران باشد .\r\n114 - تقوى بنياد و اصل ايمانست .\r\n115 - هلا زبونى در طاعت خدا نزديكتر است بعزت از همكارى در معصيت .\r\n116 - مال و فرزند كشت دنيا باشند و كار خوب همه كشت آخرتند و خدا براى مردمى هر دو را فراهم كرده .\r\n117 - در تورات دو صحيفه نوشته است يكى اينكه هر كه بر دنيا غمنده شود به قضاى خدا ناراضى است ، و هر مؤمنى مصيبت خود را بمخالف دينش شكوه كند از پروردگارش بدشمنش شكوه كرده ، هر كه براى توانگرى بطمع مالش تواضع كند دو ثلث دينش رفته ، هر كه قرآن خوانده و مرده و بدوزخ رفته از آنها است كه آيات خدا را بمسخره گرفته ، فرمود : در صحيفه ديگريست كه : هر كه مشورت نكند پشيمانست و هر كه مال جمع كند هلاك است و فقر مرگ اكبر است .\r\n118 - دل انسان زبان او است و خردش دين او و مردانگيش بلياقت او ، و روزى قسمت شده است\r\n","description":"","footnote":"","page_name":" 218 ","page_number":226},
  {"content":"\r\nو روزگار هر روز بدست يكى است ، و مردم تا بآدم ( ع ) همه برابرند .\r\n119 - بكميل بن زياد فرمود : آرام باش خود را شهره مساز ، خود را نهان دار كه يادت نكنند ، ياد بگير تا بدانى ، خموش باش تا سالم بمانى بر تو هيچ باكى نيست وقتى خدا دينش را به تو فهمانيد كه نه مردم را بشناسى و نه مردمت بشناسند .\r\n120 - فرزانه نيست كسى كه مدارا نكند با آنكه بناچارش بايد مدارا كرد .\r\n121 - چهارند كه اگر در باره دريافت آنها سخت شتر برانيد هنوز كم است : نبايد احدى جز بپروردگارش اميدوار باشد . و جز از گناهش بترسد و شرم نكند بگويد نميدانم در صورتى كه نداند ، و بزرگى نكند از آموختن وقتى كه نداند .\r\n122 - بعبد الله بن عباس نوشت اما بعد آنچه بدردت مىخورد بجو و آنچه به درد تو نخورد واگذار زيرا در وانهادن آنچه بكارت نميخورد در يافتن آنچه است كه بكارت مىخورد ، و همانا تو بر آن وارد شوى ( پس از مردن ) كه پيش داشتى نه بر آنچه بجا ، گذاشتى ، آنچه را فرداى مرگ بر خورى چنان بساز كه خواهى بدان برخورى و السلام .\r\n123 - بهترين چيزى كه براى مردم مايه الفت دل دوستانست و بوسيله آن كينه را از دل دشمنان بزدايند ، خوش برخوردى هنگام ديدار و احوالپرسى در غياب و خرمى بحضور آنها است .\r\n124 - بنده خدا مزه ايمان نچشد تا بداند آنچه اش بايد برسد خطاء ندارد ، و آنچه نبايد به دو برسد نخواهد رسيد .\r\n","description":"","footnote":"","page_name":" 219 ","page_number":227},
  {"content":"\r\n125 - پروردگارا چه بدبخت است كسى كه بزرگ شمارد در چشم و دل خود آنچه از ملك و سلطنت تو را بيند نسبت بدان چه چشم و دلش نبيند ، و بدبختتر آنكه كوچك نباشد در چشم و دلش هر چه را از ملك و سلطنت تو ديده و نديده نسبت بعظمت و جلالت ، نيست شايسته ستايشى جز تو منزهى راستى كه من از ستمكارانم .\r\n126 - همانا دنيا فناء است و رنج است و ديگرگونى و عبرتست ، نشانه فناء آنست كه تو مينگرى روزگار تير بكمان دارد زه كشيده و تيرش خطاء ندارد و زخمش شفاء ندارد . تندرست را بتير بيمارى زند ، و زنده را بتير مرگ ، و از رنجش اينست كه مرد آنچه نخورد فراهم كند و آنچه را مسكن نسازد بسازد ، و سپس نزد خدا رود ، نه مالى با خود برد و نه ساختمانى منتقل سازد ، و از ديگرگونى آن آنست كه بنگرى آنكه رشكش برند مورد ترحم شود ، و آنكه مورد ترحم است رشكش برند ميان آن دو فرقى نيست جز نعمتى كه زايل شده و تنگدستى كه رخ داده ، و از عبرتهايش اينست كه مردى بر آرزوى خود دسترس مىشود و مرگش او را ميربايد نه آرزو برآيد و نه آرزو كن بپايد . سبحان الله كه چه اندازه شاديش فريب است ، و سيرابيش تشنگى ، و سايه اش گذرا تا آنكه گويا آنچه كه از دنيا بوده است اصلا نبوده ، و آنچه هم خواهد بود آمده و گذشته . همان خانه آخرتست كه خانه اقامت و استقرار و بهشت يا دوزخ است ، اولياء خدا با صبر به مزد رسند و با كردار بآرزوى خود .\r\n127 - از محبوبترين راهها به خدا دو جرعه است : يكى جرعه خشمى كه با حلمش درخورى ، و يكى جرعه غمى كه با صبرش برخورى ، و از محبوبترين راهها به خدا دو قطره است ، قطره اشكى در دل\r\n","description":"","footnote":"","page_name":" 220 ","page_number":228},
  {"content":"\r\nشب ، و قطره خونى در راه خدا ، و از محبوبترين گامها بسوى خدا دو گام است : گام مرد مسلمانى كه صف مجاهدان راه خدا را محكم سازد ، و گامى براى صله رحم ، و اين گام دوم از گامى كه براى جهاد بردارد بهتر است .\r\n128 - دوست دوست نيست تا حفظ كند دوست خود را در سختى و غياب و پس از مردن .\r\n129 - دل جهال را طمع از جا بكند و در گرو آرزو بروند ، و فريب در آنها در گيرد .\r\n130 - هر كه يكى از خصال خير در او محكم شود از خصال ديگر ميتوانم صرف نظر كرد ، ولى بيخردى و بىدينى را ميتوانم صرف نظر كرد زيرا بيدينى ناامنى است ، با ناامنى و ترس زندگى نيست ، نبودن خرد هم مردن است كه جز در حساب مرده هايش نياورند .\r\n131 - هر كه خود را بتهمت اندازد نبايد بدبين به خود را سرزنش كند ، و هر كه راز خود را نهان دارد اختياردار خود است .\r\n132 - خدا شش كس را بشش خصلت عذاب كند عرب را بتعصب ، و خانهاى را بتكبر ، و اميران را بجور ، و فقيهان را بحسد ، و تجار را بخيانت ، و روستاها را بجهالت .\r\n133 - أيا مردم از خدا بپرهيزيد زيرا صبر بر تقوى آسانتر است از صبر بر عذاب خدا .\r\n","description":"","footnote":"","page_name":" 221 ","page_number":229},
  {"content":"\r\n134 - زهد در دنيا كوتاه كردن آرزوست و شكر بر هر نعمت و خوددارى از آنچه خدا حرام كرده .\r\n135 - چون همه چيز همسر شدند تنبلى و درماندگى با هم همسر شدند ، و فقر از آنها زائيد .\r\n136 - هلا همه روزها سه‌اند روزى كه گذشت و اميدى بدان نيست ، و روز حاضر كه نتوانى آن را نگهدارى و روزى كه آيد و تو از آن خاطر جمع نيستى ، ديروز پند است ، و امروز غنيمت ، و فردا معلوم نيست كه از كيست . ديروز گواه درستى است ، و امروز امين پرداختكننده ، و فردا پيش تو روز كوچ است ، غيبت طولانى كرده نزد تو آيد و تو نزد او نروى .\r\nأيا مردم بقاء پس از مرگ است . حق اينست كه ما وارث پيش از خوديم و وارثانى پس از خود داريم . شما آن منزلى كه وارد ميشويد با تقديم چيزى كه از آن ميكوچيد اصلاح كنيد ، و به راه خير برويد و از آن كه اهلش كمند نهراسيد ، و به ياد آريد كه خدا در آن به خوبى همراه شما است . هلا امروز روز عاريتها است و فردا روز بخششها است . همانا ما خود شاخه‌هاى بنهائى هستيم كه درگذشتند ، اصل كه رفت فرع هم ميرود ، أيا مردم اگر شما دنيا را بر آخرت ترجيح بدهيد زود به او در باره كالاى پست پاسخ داديد ، و مركب آرزو را بىنهايت تاختيد ، و شما را بانجام پشيمانى كشد ، و آنچه را با امتهاى گذشته و قرون ماضيه از ديگرگونى حالات و نمونه‌هاى عبرت خيز ساختن آنها كرده است بكام شما ريزد .\r\n137 - نماز تقرب هر پرهيزكار است ، حج جهاد هر ناتوانست ، هر چه را زكاتيست و زكات تن\r\n","description":"","footnote":"","page_name":" 222 ","page_number":230},
  {"content":"\r\nروزه است ، بهترين كار مرد انتظار فرج از خدا است ، آنكه دعا كند و عمل نكند چون تير انداز بىزه است ، هر كه يقين دارد كه عوض ميگيرد عطا ميبخشد ، با صدقه دادن روزى را بخواهيد ، با پرداخت زكات مال خود را بيمه كنيد ، فقير نشود مرديكه ميانه رو است ، اندازه گيرى نيمى از زندگى است ، اظهار محبت نيمى از خردمنديست ، غم و غصه نيمى از پيريست ، كمى نانخوران يكى از دو وسعت حال است ، هر كه پدر و مادر را غمنده سازد ناسپاسى آنها كرده ، هر كه هنگام مصيبت دست بر زانو زند اجر خود را برده ، احسان بجا نيست مگر بخانواده دار يا ديندار ، خدا روزى را به اندازه مصيبت نازل كند و هر كه به اندازه خرج كند خدا به او روزى دهد و هر كه ولخرجى كند خدا محرومش سازد ، امانت دارى روزىرسانست و خيانت مايه فقر است ، اگر خدا خوشى مورچه را ميخواست به او بال نميداد .\r\n138 - كالاى دنيا نشخواريست ، و مال و ميراثش مشتى شتر و گوسفند به اندازه زندگى از آن به از جمع كردن آنست و دل كندن از آن خاطرجمعتر از دلدادن بدانست ، هر كه بيش از آن دارد محكوم بنيازمندى است و هر كه از آن صرف نظر كند راحت است هر كه را سيرى از دنيا خوش آيد دو چشمش نابينا شوند ، و هر كه از آن شاد شود دلش پر از غمها گردد كه بر صحنه دلش برقصند بمانند رقصيدن زبدة بر صحنه‌هاى مدرجه ، يك همى او را غمنده كند و هم ديگرش به كار گيرد ، چنين است تا گلويش را بگيرند و دو رك قلبش را ببرند ، و در برابر قضا پيكرى در افكنده گردد و در بر خدا بسر رسيدن عمرش هموار باشد ، و در بر نيكان بهرجا افتد سهل باشد ، همانا مؤمن بديده عبرت به دنيا نگرد و به اندازه ضرورت از آن خورد و به گوش شنوا در آن شنود . ( يا به گوش خشم و دشمنى )\r\n","description":"","footnote":"","page_name":" 223 ","page_number":231},
  {"content":"\r\n139 - بردبارى آموزيد كه بردبارى دوست و وزير مؤمنست ، و دانش رهنماى او است ، و نرمش برادرش ، و خرد رفيقش ، و صبر فرمانده لشكرش .\r\n140 - به مردى كه در ژنده پوشى از حد گذرانده بود فرمود : اى فلانى نشنيدى فرموده خدا را ( 11 - الضحى ) و اما نعمت پروردگارت را باز گو - به خدا سوگند نعمت خدا را عملا منتشر كنى بهتر است كه به زبان منتشر كنى .\r\n141 - بپسرش حسن ( ع ) فرمود : تو را سفارش كنم بتقوى از خدا و برپا داشتن نماز بوقت ، و پرداخت زكات بجا ، و تو را سفارش كنم بگذشت از گناه ، و فرو بردن خشم ، و صله رحم ، و بردبارى در برابر نادان ، و فهميدن دين و بررسى در كار ، و وارسى قرآن ، و خوش همسايگى ، و امر بمعروف ، و نهى از منكر ، و بر كنارى از همه هرزگيها در آنچه معصيت خدا است .\r\n142 - فرمود : دنيا به چهار چيز بر پا است بعالمى كه علمش را به كار بندد ، و بتوانگرى كه احسان كند ، و بنادانى كه از آموختن بزرگى نكند ، و بمستمندى كه آخرتش را بدنياى ديگرى نفروشد ، و هر گاه عالم علمش را به كار نبرد ، و توانگر احسان نكرد ، و نادان از آموختن سر باز زد ، و مستمند آخرتش را بدنياى ديگرى فروخت پس واى بر همه .\r\n143 - هر كه تواند خود را از چهار چيز باز دارد سزاوار است كه بدى نبيند ، گفته شد آنها چه‌اند يا امير المؤمنين ؟ فرمود : شتاب ، لجبازى ، خود بينى ، و سستى .\r\n","description":"","footnote":"","page_name":" 224 ","page_number":232},
  {"content":"\r\n144 - اى بنده‌هاى خدا بدانيد تقوى قلعه محكمى است ، و هرزگى دژ زبونى كه اهلش را نگهدارى نكند ، و پناهنده خود را محفوظ ندارد ، هلا با تقوى نيش خطاها كنده شود ، و بوسيله صبر بر طاعت خدا به ثواب رسند ، و با يقين نهايت مطلوب را يابند ، بنده‌هاى خدا راستى خداوند وسيله نجات را از بنده‌هاى خود دريغ نداشته . زيرا آنان را بدان رهنمائى كرده و از رحمتش نوميد نساخته كه چون گناه كنند بسوى او باز گردند .\r\n145 - خاموشى فرزانگى است ، سكوت سلامت است ، و رازدارى قسمى از سعادت .\r\n146 - همه كارها تا آنجا زبون تقديرند كه تدبير دچار آفت گردد .\r\n147 - مردانگى مرد كامل نيست تا دين فهم باشد ، و در زندگى ميانه روى كند ، و بر ناگواريها كه آمدند صبر كند ، و تلخى را از دوستانش گوارا داند .\r\n148 - پرسش شد كه مروت چيست ؟ فرمود : كارى در نهان نكنى كه در عيان از آن شرمنده باشى .\r\n149 - استغفار با اصرار بر گناه خود گناهان تازه ايست .\r\n150 - معرفت خدائى كه ميپرستيد در دل جا دهيد تا عبادت بجوارح و اعضاء براى شما سودمند باشد .\r\n151 - آنكه دين را وسيله خوردن كند بهره اش از دين همانست كه بخورد .\r\n152 - فرمود : ايمان گفته ايست پسنديده ، و كاريست كرده ، و شناسائى است با خردها .\r\n153 - ايمان چهار پايه دارد ، توكل بر خدا ، واگذاردن كار به خدا ، تسليم بامر خدا ، و رضا به قضاى\r\n","description":"","footnote":"","page_name":" 225 ","page_number":233},
  {"content":"\r\nخدا ، كفر هم چهار پايه دارد : شيفتگى ، هراس خشم ، و شهوت .\r\n154 - هر كه در دنيا زهد ورزد از خوارى آن بيتاب نگردد ، و هر كه براى عزت آن رقابت نورزد خدايش بىهدايت خلق رهنما است ، و بىتعليم او را بياموزد ، و حكمت را در دلش جاى دهد ، و بر زبانش بگرداند .\r\n155 - خدا را بندها است كه با نهاد پاك با او معامله كردند و خدا درست از آنها قدردانى كرد و آنانند كه روز قيامت حسابشان پاك است ، و چون در برابر او ايستند دفتر اعمالشان پر است از اسرارى كه با او در ميان نهاده‌اند .\r\n156 - اخلاق خود را رام خوبيها كنيد ، و ببزرگواريهاشان بكشانيد و خود را ببرد بارى عادت دهيد ، و بر خود و به ديگران احسان كنيد . بدان چه وسيله سپاس بر شما است و با مردم بسيار خرده گيرى نكنيد ، و قدر خود را بالا بريد بوسيله كناره گيرى از كارهاى پست ، توان ناتوان را حفظ كنيد بآبروى خود و كمك به او هنگامى كه نداريد از خود آنچه را بشما اميد داشته به او بدهيد ، از آنچه در غياب شما است پر بحث و كاوش نكنيد تا غائب از شما بيشتر گردد ( تا غائب پيش شما بزرگ شود « خ ل » ) خود را از دروغ نگهداريد كه از پستپايه ترين اخلاق است و نوعى از دشنام است ، و طورى از پستى ، و خود را به چشم بهم نهادن از وارسى كامل امورى ارجمند داريد .\r\n157 - موعد مقرر مرگ خود بهترين دژ است . زيرا هيچ كس نيست جز اينكه بهمراه او از طرف\r\n","description":"","footnote":"","page_name":" 226 ","page_number":234},
  {"content":"\r\nخدا نگهبانها است كه او را نگه مىدارند از اينكه در چاه افتد ، و يا ديوار بر سرش فرو ريزد ، و يا درنده اش آسيب رساند ، و چون مرگ او برسد او را در برابر مرگش رها سازند .\r\nبنام خداوند بخشاينده مهربان\r\n\r\n[ باب آنچه از امام حسن مجتبى ( ع ) روايت شده 
  ]\r\n\r\nجوابهاى آن حضرت عليه السلام به مسائلى كه سؤال شده از آنها\r\nاز امام سبط تقى ابى محمد حسن بن على ( ع ) در گفتارهاى طولانى راجع به اين معانى رواياتى است كه در پاسخ پرسشهائى كه امير المؤمنين ( ع ) يا ديگرى از آن حضرت كرده در موضوعهاى مختلفه وارد شده .\r\nاين سؤال و جواب مفصل\r\n:\r\n1 - زهد چيست ؟ رغبت بتقوى و بىرغبتى در دنيا ، 2 - حلم چيست ؟ خشم فروخوردن و اختيار خود داشتن ، 3 - سداد چيست ؟ دفع از زشتى به خوبى ، 4 - شرف چيست ؟ احسان بقبيله و تبار و تحمل خسارت و جرم آنها ، 5 - نيرومندى چيست ؟ دفاع از پناهنده و صبر در نبردها و اقدام هنگام سختى ، 6 - بزرگوارى چيست ؟ اينست كه در غرامت عطابخشى و از جرم بگذرى ، 7 - مروت چيست ؟\r\nحفظ دين ، عزت نفس ، نرمش ، وارسى كرد و كار ، پرداخت حقوق و دوستيابى ، 8 - كرم چيست ؟ بخشش پيش از خواهش ، اطعام در قحطى ، 9 - دنائت چيست ؟ خرد بينى و دريغ از اندك ، 10 - ناكسى چيست ؟\r\nكمبخشيدن و گفتار ناهنجار ، 11 - جوانمردى چيست ؟ بخشش در خوشى و سختى ، 12 - بخل چيست ؟\r\nآنچه در كف دارى شرف بدانى و آنچه انفاق كنى تلف شمارى ، 13 - برادرى چيست ؟ همراهى در سختى و خوشى ، 14 - ترس چيست ؟ دليرى بر دوست و گريز از دشمن ، 15 - ثروتمندى چيست ؟ رضاى بقسمت\r\n","description":"","footnote":"","page_name":" 227 ","page_number":235},
  {"content":"\r\nهر چه كم هم باشد\r\n16 - فقر چيست ! آزمندى بهر چيز ، 17 - جود چيست ؟ بخشش دسترنج ، 18 - كرم چيست ؟ خوددارى در سختى و خوشى ، 19 - دليرى چيست ؟ هم نبردى با پهلوانان ، 20 - مناعت چيست ؟\r\nسخت جنگيدن و ستيزه با غالبترين مردم ، 21 - ذل چيست ؟ هراس از راستى و حقيقت ، 22 - كجخوئى چيست ؟\r\nمبارزه با فرمانده خود و با كسى كه ميتواند به تو زيان رساند ، 23 - بزرگى چيست ؟ آوردن خوب و ترك زشت ، 24 - استوارى چيست ؟ آرامى با دوام و نرمى با واليان و ملاحظه از همه مردم ، 25 - شرافت چيست ؟ موافقت با دوستان و حفظ همسايگان ، 26 - بىبهرگى چيست ؟ از دست دادن بهره اى كه به تو ميدهند 27 - سفاهت چيست ؟ بپستى گرائيدن و با گمراهان نشستن ، 28 - درماندگى و عجز در كلام چيست ؟ بازى كردن با ريش و لكنت هنگام سخن ، 29 - شجاعت چيست ؟ هم نبردى با پهلوانان و پايدارى در نبرد ، 30 - كلفت چيست ؟ سخن در چيزى كه به تو مربوط نيست ، 31 - سفاه چيست ؟ نابخردى در مال و زبون كردن آبرو ، 32 - ناكسى چيست ؟ خوشگذرانى و بىاعتنائى بهمسر . ( 1 )\r\n\r\n","description":"","footnote":"\r\n( 1 ) ظاهرا تكرار بعضى از سؤالات و اختلاف در جواب آنها از جهت اختلاف روايات بوده است ( مصحح )\r\n","page_name":" 228 ","page_number":236},
  {"content":"\r\n\r\nاز سخنان حكيمانهء آن حضرت\r\nأيا مردم راستش اينست كه هر كه براى خدا اخلاص ورزيد و فرموده او را ( قرآن ) راهنماى خود گرفت بروشى كه درستتر است رهبر ده و خدايش براى رشاد توفيق داده و بعاقبت خوش كمك كرده زيرا پناهنده به خدا آسوده و محفوظ است و دشمنش ترسان و بىياور خدا را واپائيد با ذكر بسيار ، از خدا بترسيد بوسيله تقوى و به خدا نزديك شويد بطاعت كه او نزديك است و پاسخگو ، خدا تبارك و تعالى فرموده ( 182 - البقره ) و هر گاه بندگانم تو را از من پرسند راستى من نزديكم و دعاى هر داعى را اجابت كنم هر وقت مرا دعا كند ، بايد از من اجابت خواهند و به من گروند تا شايد به راه درست در آيند پس از خدا اجابت خواهيد و به او گرويد زيرا سزاوار است كسى كه بزرگى خدا را دانست خود را بزرگ شمارد زيرا بزرگى كسانى كه عظمت . خدا را دانستند اينست كه تواضع كنند و عزت آنها كه جلال خدا را شناختند اينست كه برايش زبونى كنند و سلامت آنها كه دانستند خدا چه قدرتى دارد اينست كه به او تسليم شوند و خود را گم نكنند پس از معرفت ، و گمراه نشوند پس از هدايت ، بيقين بدانيد كه شما هرگز تقوى را نفهميد تا وصف هدايت را بفهميد و هرگز به پيمان قرآن نچسبيد تا آنها كه كنارش گذاشتند بشناسيد ، و آن را به حق نخوانيد تا آنها كه تحريفش كردند بشناسيد . هر گاه اين را فهميديد بدعت و زورگوئى را ميفهميد و هم دروغ بر خدا و تحريف را ، و ميفهميد آنكه سقوط كرد چگونه سقوط كرد و آنان كه نميدانند شما را بنادانى نكشانند ، آن را از اهلش خواهش كنيد كه آنان مخصوصان بنور بخشيند ، و از آنها بايد پرتو گرفت ، و امامانى هستند كه بايد پيرويشان كرد . زندگى دانش و نابودى جهل بدانها است ، و آنهايند كه حلمشان شما را بجهل ديگران خبر ميدهد ، و خموشيشان دليل گفتارشان است ، و ظاهرشان\r\n","description":"","footnote":"","page_name":" 229 ","page_number":237},
  {"content":"\r\nنشانه باطنشان ، با حق مخالف نيستند ، و در آن اختلاف ندارند ، و از خداوند در باره آنها روشى مقرر شده ، و حكم خدا در باره آنها امضاى گرديده ، راستى در اين مطلب يادآوريست براى يادآوران ، و چون آن را شنيديد درست تعقل كنيد ، و بمحض روايت آن اكتفاء نكنيد ، زيرا راويان كتاب بسيارند . و رعايتكننده‌هاى آن كميابند ، و الله المستعان .\r\n\r\nپاسخ آن حضرت از مسائلى كه از وى پرسيدند .\r\nدر ضمن خبر مفصلى كه اندازه نياز آن را نقل كرديم\r\nمعاويه مرد ناشناسى را فرستاد تا مسائلى را از امير المؤمنين ( ع ) بپرسد كه پادشاه روم از او پرسيده بود ، و چون آن مرد بكوفه آمد با امير المؤمنين صحبت كرد حضرت او را ناشناس تشخيص داد ، و از او بازجوئى كرد ، و او هم بحقيقت حال اعتراف كرد ، امير المؤمنين ( ع ) فرمود : خدا زاده هند جگر خوار را بكشد چه اندازه خود و همراهانش گمراهند ، خدا او را بكشد كنيزى را آزاد كرد و چه خوب بود كه او را بزناشوئى ميگرفت : ميان من و اين امت خدا حكم باشد از من قطع رحم كردند و مقام بزرگ مرا كوچك كردند ، و دوران مرا ضايع كردند .\r\nبعد فرمود حسن و حسين و محمد را نزد من بياوريد ، آنها را خواستند و فرمود اى برادر شامى اين دو فرزند رسول خدايند و اين فرزند من از هر كدام خواهى مسائل خود را بپرس . آن شامى گفت از اين ( يعنى حسن ) ميپرسم سپس چنين آغاز پرسش كرد :\r\nميان حق و باطل چند است ؟ ميان آسمان و زمين چند فاصله است ؟ ميان مشرق و مغرب چند است ؟\r\n","description":"","footnote":"","page_name":" 230 ","page_number":238},
  {"content":"\r\nاين لكه بىنورى كه در ماه است چيست ؟ قوس و قزح چيست ؟ كهكشان چيست ؟ نخست آبى كه بر روى زمين روان شد كدامست ؟ نخست چيزى كه بر روى زمين بجنبش در آمد چيست ؟ آن چشمه كه ارواح مؤمنان و مشركان بدان مأوى كنند كدام است ؟ مؤنث چيست ؟ و آن ده چيزى كه هر كدام از ديگرى سختترند چيست ؟\r\nامام حسن ( ع ) فرمود : اى برادر شامى ميان حق و باطل چهار انگشت فاصله است ، آنچه به چشم خود بينى حق است ، و با گوش خود بيهوده و ناحق بسيار بشنوى .\r\nميان آسمان و زمين به اندازه دعاى ستمديده و مد بصر فاصله است ، و هر كه جز آن گويد ، او را تكذيب كن .\r\nميان مشرق و مغرب يك روز پيوست حركت خورشيد است . نگاه كن بخورشيد كه برآيد ، و به آن نگر كه غروب كند هر كه جز آن گويد دروغگو شمارش .\r\nو اما اين كهكشان همان شكافهاى آسمانست كه محل نزول آب سيل آسا بوده‌اند در طوفان نوح ( ع ) و اما قوس و قزح مگو قزح زيرا قزح شيطانست ولى آن قوس الله است و امان از غرق است .\r\nو اما لكه سياه روى ماه راستى كه نور ماه بمانند نور آفتاب بوده و خدايش محو و تاريك كرده و در قرآنش فرموده ( 12 - الاسراء ) آيت شب را محو كرديم و آيت روز را بينا و روشن ساختيم .\r\nو اما نخست چيزى كه به روى زمين روان و عيان شد وادى دلس بود ( يعنى وادى ظلمت ) و اول چيزى\r\n","description":"","footnote":"","page_name":" 231 ","page_number":239},
  {"content":"\r\nكه روى زمين جنبيد درخت خرما بود ، و اما چشمه اى كه ارواح مؤمنان در آن مأوى كنند چشمه ايست بنام سلمى ، و اما آن چشمه اى كه ارواح كفار در آن مأوى گيرند چشمه ايست بنام برهوت .\r\nو اما مؤنث آن آدمى است كه معلوم نيست زنست يا مرد است تا هنگام بلوغ در انتظار بايد ماند اگر زنست پستان برآورد و اگر مرد است ريش درآورد ، و اگر اين نشانه‌ها عيان نشد به او گفته شود به ديوار بشاشد اگر شاش او به ديوار رسد مرد است ، و اگر واپس رود چون شاش شتر زنست .\r\nاما آن ده چيز كه از يك ديگر سختترند ، سختتر چيزى كه خدا آفريده سنك است ، و سختتر از سنك آهن است ، و سختتر از آهن آتش است ، و سختتر از آتش آبست ، و سختتر از آب ابر است ، و سختتر از ابر باد است ، و سختتر از باد ملك است ، و سختتر از ملك ملك الموتست ، و سختتر از او مرگ است ، و سختتر از مرگ فرمان خدا است .\r\nشامى گفت من گواهى مىدهم كه تو پسر رسول خدائى و باينكه على ( ع ) وصى محمد است ، سپس اين جواب را نوشت و براى معاويه برد ، و او براى پادشاه روم فرستاد ( در تواريخ عرب روميان را بنى الاصفر گويند ) و چون بدست او رسيد گفت من معتقدم كه اين جواب از معاويه نيست و اين جواب جز از معدن نبوت نيست .\r\n\r\nسخن آن حضرت در باره استطاعت\r\nحسن بن ابى حسن بصرى به امام ابى محمد حسن بن على ( ع ) نامه نوشت كه : شما گروه بنى هاشم\r\n","description":"","footnote":"","page_name":" 232 ","page_number":240},
  {"content":"\r\nفلك جاريه و لجج غامره و اعلام نيره شاهره‌ايد و چون كشتى نوح باشيد كه مؤمنان در آن نشستند و مسلمانان در آن نجات يافتند ، يا ابن رسول الله من بشما اين نامه را نوشتم چون در معنى قدر اختلاف داريم ، و در موضوع استطاعت سر گردانيم بما خبر ده از آنچه عقيده تو و عقيده پدران تو است ( ع ) . زيرا شما از علم خدا آموختيد ، و شما حجت بر مردم و خدا حجت بر شما است ، و نژادى هستيد كه از يك ديگر باشيد ، و خدا شنوا و دانا است\r\nامام حسن به او چنين پاسخ داد :\r\nبنام خداوند بخشاينده مهربان نامه ات به من رسيد و اگر سرگردانى خودت و سرگردانى كسانى كه پيش از تو درگذشتند نبود من تو را از اين موضوع خبر نميدادم اما بعد هر كه به قدر در خوب و بدش ايمان ندارد و معتقد نيست كه خداوند آن را ميداند محققا كافر است ، و هر كه گناهان را به خدا حواله ميدهد و كار او ميداند محققا فاجر و نابكار است . راستش خدا به زور اطاعت نشود ، و در نافرمانى مغلوب نشده است ، و دست از مردم نكشيده ، و آنها را سر خود و مهمل رها نكرده كه سر خود باشند ، بلكه او است مالك هر آنچه به آنها داده ، و قادر بر هر چه آنها را بدان توانا كرده . بلكه به آنها فرمان داده تا به اختيار خودشان آن را بپذيرند ، و نهيشان كرده تا به اختيار خود در حذر باشند . پس اگر سر بفرمان او نهند مانعى در ميان ندارند ، و اگر بنافرمانى گرايند و خدا خواهد بر آنها منت نهد و جلو آنها را بگيرد ميتواند ، و اگر هم نگرفت خداوند آنان را به زور بر آن وارد نكرده ، و آنها را اكراه ننموده ، بلكه باز هم به آنها منت نهاده كه آنها را بينا كرده و معرفت داده ، و بر حذر ساخته و امر كرده و نهى كرده آنها را بطبع وادار بر اجراء فرمانش نساخته بمانند فرشته‌ها ، و بر آنچه هم از آن نهيشان كرده اجبار نكرده ، از آن خدا است حجت رسا ، و اگر خواهد همه را به حق رساند * ( وَالسَّلامُ عَلى مَنِ اتَّبَعَ الْهُدى ) * .\r\n","description":"","footnote":"","page_name":" 233 ","page_number":241},
  {"content":"\r\nيك پند\r\nاى بنده‌هاى خدا بدانيد براستى كه خدا شما را بيهوده نيافريده ، و سر خود رها نكرده ، عمر شما را نوشته و روزى شما را ميانتان قسمت كرده تا هر خردمندى اندازه خود را بداند ، و بفهمد كه هر چه برايش مقدر است به او ميرسد ، و هر چه از آنش نيست به او نخواهد رسيد ، خدا خرج دنياى شما را كفايت كرده ، و شماها را براى پرستش فراغت بخشيده ، و بشكرگزارى تشويق كرده ، و ذكر و نماز را بر شما واجب كرده ، و تقوى را بشما سفارش كرده ، و آن را نهايت رضايتمندى خود مقرر ساخته ، تقوى باب هر توبه و سر هر حكمت و شرف هر كردار است . هر كه از متقيان كامياب شد بسبب تقوى كامياب گشته ، و خداوند تبارك و تعالى فرمايد ( 32 - النبأ ) راستى براى متقين مقام شايانى است - و نيز فرموده ( 61 - الزمر ) و خدا پرهيزكاران را در مقام شايان خود نجات بخشد ، نه بدى بدانها رسد و نه غمى دارند .\r\nاى بنده‌هاى خدا از خدا بپرهيزيد و بدانيد كه هر كه از خدا بپرهيزد خدايش از فتنها و آزمايشها نيكو برآورد ، و در كارش موفق سازد ، و راه حق را برايش آماده كند ، و حجت او را پيروز گرداند ، و رويش را سفيد كند ، و دلخواهش را به او عطا كند ، بهمراه آنان كه خدا بر آنها نعمت داده از پيمبران و صديقان و شهيدان و نيكان و چه خوب رفيقانى باشند .\r\n\r\nخطبه آن حضرت پس از قبول صلح هنگامى كه معاويه به او گفت فضل ما را ياد كن\r\nخدا را سپاس نمود و ستايش كرد ، و صلوات بر محمد پيغمبر و خاندانش فرستاد ، و سپس فرمود :\r\nهر كه مرا ميشناسد ، ميشناسد و هر كه نميشناسد بداند منم حسن زاده رسول خدا ( ص ) ، منم زاده بشير\r\n","description":"","footnote":"","page_name":" 234 ","page_number":242},
  {"content":"\r\nو نذير ، منم زاده برگزيده برسالت ، منم زاده آنكه فرشته‌ها بر او رحمت فرستند ، منم زاده آنكه امت به او شرافت يافتند ، منم زاده آنكه جبرئيل از طرف خدا نزد او سفير بود ، منم زاده آنكه برحمت براى جهانيان مبعوث شد ( ص ) . معاويه نتوانست دشمنى و حسد خود را نهان دارد گفت : يا حسن اكنون خرماى تازه را براى ما وصف كن ، در پاسخش فرمود : آرى اى معاويه بادش آبستن كند ، و خورشيدش بدمد ، و ماهش رنگآميزى كند ، و گرمايش بپزد ، و شبش خنك سازد .\r\nسپس سر سخن خود رفت و فرمود : منم پسر مستجاب الدعوه منم پسر آنكه نسبت بپروردگارش چون نزديكى دو سر كمان بود و يا نزديكتر ، منم پسر شفيع مطاع ، منم پسر مكه و منى ، منم پسر آنكه قريش به زور تسليم او شد ، منم پسر آنكه هر كه پيرو او باشد سعادتمند است و هر كه او را رها كند بدبخت است ، منم پسر آنكه همه زمين برايش مسجد و پاككننده شده ، منم پسر آنكه اخبار آسمانها براى او پياپى مىآمد ، منم فرزند آنها كه خداوند پليدى را از آنها برده ، ( آنها را خوب پاكيزه كرده ، معاويه گفت اى حسن بگمانم باز دلت خلافت ميخواهد ؟\r\nدر پاسخ فرمود : واى بر تو اى معاويه همانا خلافت حق كسى است كه بروش رسول خدا ( ص ) برود و بطاعت خدا عمل كند و بجان خودم كه ما اعلام هدايت و چراغگاه تقوى هستيم ، ولى تو اى معاويه از كسانى باشى كه سنت را از ميان برند ، و بدعت را زنده كنند و بنده‌هاى خدا را ببردگى گيرند ، و دين خدا را بازيچه دانند ، و آنچه تو در آنى از ميان برود و گم شود تو اندكى زنده بمانى و عقوبتش بر تو بماند .\r\nاى معاويه به خدا كه خداوند دو شهر آفريده يكى در مشرق و ديگرى در مغرب ، و نامشان جابلقا و جابلسا است . بر مردم آنها پيغمبرى جز جد من رسول خدا ( ص ) مبعوث نيست .\r\n","description":"","footnote":"","page_name":" 235 ","page_number":243},
  {"content":"\r\nمعاويه گفت يا ابا محمد از شب قدر بما خبر بده فرمود : آرى از اين گونه بپرس . آرى خداوند از آسمان هفت آفريده و از زمين هفت و جن از هفت و انس از هفت ، و بايد شب قدر را از شب بيست و سوم تا شب بيست و هفتم جست ، و سپس بر خاست ( ع ) .\r\n\r\nآنچه در اين معانى بلفظ مختصر از آن حضرت روايت شده\r\n1 - هيچ مردمى با هم مشورت نكنند جز اينكه بدرستى رهبرى شوند .\r\n2 - پستى و ناكسى اينست كه شكر نعمت نكنى .\r\n3 - بيكى از فرزندانش فرمود اى پسر جانم با احدى برادرى مكن تا بدانى كجاها ميرود و كجاها مىآيد ، و چه ريشه اى دارد ، و چون خوب از حالش آگاه شدى و معاشرتش را پسنديدى با او برادرى كن به شرط اينكه از لغزش گذشت باشد و در تنگى مواسات باشد .\r\n4 - چون پيروز در طلب مكوش و چون تسليم شده به قدر اعتماد مكن ، براستى طلب فزونى روزى از سنت است ، و آرامى در طلب روزى از عفت است ، عفت مانع روزى نيست . و حرص جالب زيادى نيست ، روزى بقسمت است ، و به كار بردن حرص به كار بردن گناه است .\r\n5 - خويش كسى است كه دوستيش نزديك كرده و گر چه نژادش دور است ، و بيگانه كسيست كه از دوستى بدور است و گر چه نژادش نزديك باشد ، چيزى از دست به تن نزديكتر نيست ، و راستى كه دست بشكند و معيوب شود پس آن را ببرند و جدا كنند .\r\n6 - هر كه اعتماد دارد كه هر چه خدا برايش پيش آورد خوبست آرزو نميكند در غير حالى باشد\r\n","description":"","footnote":"","page_name":" 236 ","page_number":244},
  {"content":"\r\nكه خدا برايش اختيار كرده .\r\n7 - خيرى كه شر ندارد شكر با نعمت است و صبر بر ناگوار .\r\n8 - به مردى كه از بيمارى به شده بود فرمود : خدا يادت كرد يادش كن ، و از تو گذشت شكرش كن .\r\n9 - ننگ كشيدن آسانتر از دوزخ رفتن است .\r\n10 - هنگام صلح با معاويه فرمود : به خدا ما از اهل شام برنگشتيم با سلامت دلها ، و صبر در برابر دشمن ، پس سلامت ما بدشمنى مبدل شده بود و صبر ببيتابى . شما مردم اهل كوفه جنك صفين را كه آغاز كرديد . در حالى كه دين خود را بر دنياى خود مقدم ميدانستيد ، و اكنون دنياتان را بر دينتان مقدم ميداريد . ( 1 )\r\n11 - من كسى را نديدم جز اينكه ميان خود و پروردگارش خردمندى ندارد .\r\n12 - به او گفته شد شما در بزرگى قرار داريد ؟ در پاسخ فرمود بلكه در من عزت است . خدا فرمايد ( 8 - المنافقون ) عزت از آن خدا است و از آن رسولش و از آن مؤمنان .\r\n13 - در وصف يك برادر خوب خود فرموده است : از همه مردم بچشمم بزرگتر بود و سره بزرگوارى او در چشم من كوچكى دنيا بود در چشم او ، از تحكم نادانى بدر بود ، دست دراز نميكرد مگر در مورد اعتماد براى يك سودى ، نه شكايتى داشت و نه خشم و نه دلتنگى ، بيشتر عمرش خموش\r\n\r\n","description":"","footnote":"\r\n( 1 ) اين قسمت خطبه ايست كه حضرتش ( ع ) در موقعى كه معاويه نامه اى براى طلب صلح به آن جناب نوشته بود حضرت بمنبر رفت و خطبه اى خواند كه تمام آن خطبه در اسد الغابه ج 2 ص 13 نقل شده . و اين كلام ملخصى از آنست لكن با تصحيف و تغيير و تلخيصى كه مخل است ( مصحح )\r\n","page_name":" 237 ","page_number":245},
  {"content":"\r\nبود ، و چون لب بسخن ميگشود بر همه گوينده‌ها چيره بود ، نزار و لاغراندام بود و بهنگام نبرد شيرى درنده مينمود ، چون با دانشمندان انجمن داشت بشنيدن شيفته تر بود تا گفتن ، بهنگام ضرورت سخن سكوت خود را ميشكست ، شيوه داشت كه نگويد آنچه را نميكند و بكند آنچه را نگويد ، چون در برابر دو كار قرار ميگرفت كه نميدانست كدام خدا پسندتر است آن را در نظر ميگرفت كه پسند نفسش نبود ، هيچ كس را بكارى كه ميتوان از آن عذرى آورد سرزنش نميكرد .\r\n14 - هر كه پيوسته به مسجد رود يكى از هشت فائده برد - آيه محكمه ، دوستى دريافته ، دانشى تازه ، رحمتى مورد انتظار ، سخنى كه راه راستش كشد يا از هلاكتش رهاند ، ترك گناهان از شرم مردم ، و ترس خدا .\r\n15 - پسرى او را روزى شد و قريش بمبارك بادش آمدند و گفتند : اين پهلوان بر تو مبارك باد .\r\nفرمود : اين چه گفتاريست شايد پهلوان نباشد ، جابر گفت يا بن رسول الله چه بگوئيم ؟ فرمود : چون خداوند بشما پسرى داد و براى مباركباد او رفتيد بگوئيد : شكر بخشنده را باش ، آنچه به تو بخشيده شده مبارك است خدايش بدوران جوانى رساند ، و نيكى كردنش را به تو روزى كند .\r\n16 - از مروتش پرسيدند در پاسخ فرمود : دريغ بر دين ، و اصلاح مال ، و قيام بحقوق است .\r\n17 - راستى پرديدترين ديده‌ها آنست كه در خير نفوذ كند ، و شنواترين گوشها آنكه يادآورى را بشنود و از آن سود برد ، سالمترين دلها آنست كه از شبهه‌ها پاك باشد .\r\n","description":"","footnote":"","page_name":" 238 ","page_number":246},
  {"content":"\r\n18 - مردى از او خواست كه در او تفرسى كند يا پندش دهد فرمود : مبادا مرا مدح كنى زيرا من خود را بهتر ميشناسم ، يا مرا دروغگو شمارى زيرا دروغگو رأى و عقيده ندارد ، يا كسى را در بر من غيبت كنى ، آن مرد گفت اجازه بده بر گردم ، فرمود : آرى هر گاه بخواهى .\r\n19 - راستى هر كه عبادت خواهد براى آن خود را پاك و آماده كند ، هر گاه مستحب بواجب زيان رساند آنها را ترك كنيد ، يقين پناهگاه سلامتى است ، هر كه دورى سفر را به ياد آرد آماده گردد ، خردمند به كسى كه از او اندرز خواهد دغلى نكند ، ميان شما موعظه پرده عزتطلبى است ، دانش عذر دانشجويان را از ميان برده ، هر كه در شتاب گرفتار است مهلت خواهد ، و هر كه مهلت دارد بتأخير و تعلل گذراند .\r\n20 - اى بنده‌هاى خدا از خدا بپرهيزيد ، و در طلب بكوشيده و در برابر گريز باشيد ، و به عمل شتابيد پيش از نقمتهاى عمر برانداز و مرگ لذت ويران كن . زيرا نعمت دنيا پايدار نيست و از آسيبش آسودگى نه و از بديهايش جلوگيرى نيست ، فريبى است حايل سعادت ، و تكيه گاهى است خميده . اى بنده‌هاى خدا از عبرتها پند گيريد ، و از اثر گذشته‌ها متوجه شويد . از نعمتخوارگى بازايستيد و بپندها سود بريد . خدا بس است كه نگهدار باشد و ياور ، و قرآن بس است كه حجت باشد و خصم در محشر ، و بهشت براى ثواب بس است ، و دوزخ براى كيفر و شكنجه .\r\n21 - هر گاه يكى از شماها ببرادر خود برخورد بايد محل نور از پيشانى او را ببوسد ( يعنى محل سجده ) .\r\n22 - روز عيد فطر بمردمى گذر كرد كه بازى ميكردند و ميخنديدند بالاى سرشان ايستاد و فرمود :\r\n","description":"","footnote":"","page_name":" 239 ","page_number":247},
  {"content":"\r\nراستى خدا ماه رمضان را ميدان مسابقه خلق خود ساخته است تا بوسيله طاعتش برضاى او سبقت گيرند .\r\nمردمى پيش رفتند و كامياب شدند ، و ديگران كوتاهى كردند و نوميد شدند ، بسيار بسيار عجب است از خندان و بازيگر در امروز كه بنيكوكاران در آن ثواب دهند و بيهودگان در آن زيان برند . به خدا سوگند اگر پرده برگيرند بدانند كه نيكوكار اندر كار نيك خود است ، و بدكار گرفتار بدكردارى خود است . سپس گذر كرد .\r\nبنام خداوند بخشاينده مهربان\r\n\r\n[ باب آنچه از امام حسين ( ع ) روايت شده 
  ]\r\nاز امام تقى سبط شهيد حسين بن على ( ع ) روايات طولانى در اين معانى رسيده است\r\n\r\nسخن آن حضرت در امر بمعروف و نهى از منكر\r\nاين كلام از امير المؤمنين ( ع ) هم روايت شده أيا مردم از آنچه خدا بدان اولياء خود را پند داده پند گيريد مانند بد گفتن او از ملايان يهود آنجا كه ميفرمايد ( 66 - المائده ) چرا كه ربانيون و احبار آنان را از گفتار خلاف خود باز ندارند - و فرمايد ( 81 - المائده ) لعن شدند آن كسانى كه كافر شدند از بنى اسرائيل - تا فرمايد - چه بد است آنچه ميكنند - و همانا خداوند آنها را بدان نكوهش كرد براى آنكه مىديدند از ستمكارانى كه ميان آنها بودند كار زشت و فساد ، و آنها را از آن نهى نميكردند بطمع آنچه كه داشتند ، و از ترس اينكه در محذور واقع شوند با اينكه خدا ميفرمايد : ( 47 - المائده ) از مردم نترسيد و از من بترسيد ، و فرموده ( 72 - التوبه ) مردان و زنان مؤمن دوستان همديگرند ، و امر بمعروف ميكنند و نهى از منكر - خدا بامر\r\n","description":"","footnote":"","page_name":" 240 ","page_number":248},
  {"content":"\r\nبمعروف و نهى از منكر بعنوان يك فريضه خود آغاز سخن كرده است . چه ميدانسته كه چون اين فريضه ادا شود و بر پا گردد همه فرائض از هموار و دشوار بر پا شوند ، و اين براى آنست كه امر بمعروف و نهى از منكر دعوت باسلام است بهمراه رد مظالم ، و مخالفت با ظالم ، و قسمت كردن بيت المال ، و غنائم و گرفتن زكات از جاى خود ، و صرفش در مورد خود .\r\nسپس شماها اى گروه نيرومند دسته اى هستيد معروف بدانش و نامور به خوبى و معروف بخيرخواهى ، و بوسيله خدا در دل مردم مهابتى داريد ، شرافتمند از شما حساب ميبرد ، و ناتوان شما را گرامى ميدارد ، و آنان كه همدرجه شمايند و بر آنها حق نعمتى نداريد شماها را بر خود ترجيح ميدهند ، شما واسطهء حوائجى هستيد كه بر خواستاران آنها ممتنع شدند ، و بهيبت پادشاهان و ارجمندى اكابر در ميان راه گام برميداريد ، آيا همه اينها براى اين نيست كه مردم بشما اميد دارند كه به حق خدا قيام كنيد ، و اگر از بيشتر حق او كوتاه بيائيد به حق ائمه بىاعتنائى كرديد ، و اما حق ناتوانها را ناديده گرفتيد ، و با اينكه حق خود را كه بدان معتقديد طلب كنيد . شماها نه مالى در اين راه خرج كرديد و نه جانى را براى خدا كه آن را آفريده بمخاطره انداختيد ، و نه براى رضاى خدا با عشيره اى در افتاديد ، شماها بدرگاه خدا آرزوى بهشت او را داريد ، و همجوارى رسولان او و امان از عذاب او را ، اى كسانى كه اين آرزوها را بدرگاه خدا داريد من ميترسم كه يك انتقامى از خدا بر شما فرود آيد . زيرا شماها بيك مقامى از كرامت خدا رسيديد كه بدان برترى داريد بر ديگران . بندگان مؤمن به خدا فراوانند و مردم آنها را گرامى نمىدارند ، و شماها بخاطر خدا در ميان مردم ارجمند هستيد و به چشم خود ملاحظه ميكنيد كه پيمانهاى خدا شكسته شده ، و شما هراس نميكنيد با آنكه براى يك نقض تعهد پدران خود بهراس مىيافتيد ،\r\n","description":"","footnote":"","page_name":" 241 ","page_number":249},
  {"content":"\r\nدر حالى كه تعهد رسول خدا ( ص ) خوار و بىمقدار شده ، كورها و لالها و زمينگيرها در همه شهرها بىسرپرست ماندند ، و بر آنها ترحم نميشود ، شما به اندازه مقام خود و در خور مسئوليت خود كار نميكنيد ، و نه به كسى هم كه آن كار را مىكند خضوع داريد ، و بمسامحه و سازش با ظالمان خود را آسوده ميداريد .\r\nهمه اينها همانست كه خداوند شما را بدان فرمان داده از جلوگيرى و بازداشتن دسته جمعى ، و شما از آن غافليد ، مصيبت بر شما از همه مردم بزرگتر است زيرا در حفظ مقام بلند علمى دانشمندان و علماء مغلوب شديد ( يعنى نتوانستيد مقام علماء خود را حفظ كنيد و ديگران را بر آن مقام چيره نموديد - ) و كاش شما كوشش ميكرديد ( 1 ) .\r\nاين براى آنست كه مجارى امور و احكام بدست دانشمندان و علماء به خدا است كه امين بر حلال و حرام او هستند ، و بايد زمام امور بدست آنها باشد ، و شمائيد كه اين مقام از شماها گرفته شده ، و آن از شماها گرفته نشده مگر بواسطه تفرق شما از حق ، و اختلاف شما در باره روش پيغمبر با وجود دليل روشن ، و اگر شماها بر آزار شكيبا باشيد ، و در راه خدا تحمل بخرج دهيد ، زمام امور خدا بشماها برگردد و از طرف شماها اجراء شود ، و شما مرجع كار مردم باشيد ولى شما خودتان ظلمه را در مقام خود جاى داديد ، و امور حكومت خدا را به آنها واگذاشتيد تا بشبهه كار كنند ، و در شهوت و دلخواه خود پيش روند . آنان را بر اين مقام مسلط كرده گريز شماها از مرگ و خوش بودن شماها بزندگى دنيا كه از شما جدا خواهد شد . ناتوان را زير دست آنها كرديد برخى را برده و مقهور كنند و برخى را ناتوان يك لقمه نان و مغلوب نمايند مملكت را برأى خود زير و رو كنند و رسوائى هوسرانى را بر خود هموار سازند به پيروى از اشرار و دليرى بر خداى جبار ، در هر شهرى خطيبى سخنور بر منبر دارند و همه كشور\r\n\r\n","description":"","footnote":"\r\n( 1 ) شايد تصحيف « لو كنتم تشعرون باشد » ( مصحح )\r\n","page_name":" 242 ","page_number":250},
  {"content":"\r\nاسلامى زير پاى آنها است و دستشان در همه جا باز است ، و مردم همه در اختيار آنهايند و هر دستى بر سر آنها زنند دفاع آن نتوانند ، برخى زورگو و معاندند و بر ناتوانان به سختى يورش برند ، و برخى فرمانروايند و به خدا و معاد عقيده ندارند شگفتا از اين وضع و چرا در شگفت نباشم كه زمين در تصرف مردى دغل و ستمكار است ، و يا زكات بگير نابكار ، و يا حاكم بر مؤمنان كه به آنها مهربان نيست و ترحمى ندارد ، و خدا حاكم باد در آنچه ما كشمكش داريم ، و او به حكم خود در موضوع اختلاف ما قضاوت كناد .\r\nبار خدايا تو ميدانى كه آنچه از ما اظهار شده براى رقابت در سلطنتى نيست ، و به خواهش كالاى دنيا نيست ولى براى اينست كه دين تو را بر پا بينيم ( بر گردانيم ) و در بلادت اصلاح نمائيم ، و ستم رسيده‌هاى از بنده هايت را آسوده خاطر كنيم ، و بواجب و سنت و احكام تو عمل شود . شماها بايد ما را يارى كنيد ، و بما حق بدهيد . نيروى ستمكاران بر سر شماها است ، و آنها در خاموش كردن نور پيغمبر شما ميكوشند ، و خدا ما را بس است ، و بر او توكل داريم ، و بدرگاه او باز گرديم . و سرانجام بسوى او است .\r\n\r\nيك پند\r\nمن شما را بتقوى از خدا سفارش ميكنم ، و از ايام او شما را بر حذر ميدارم ، و اعلامش و نشانه هايش را براى شما بلند ميكنم ، گويا آنچه ترس دار است با ورودى هولناك و مقدمى ناآشنا و مزه اى تلخ رسيده است ، و ميان شما و عمل حايل شده ، شماها با تن سالم در مدت عمر خود شتاب كنيد به عمل كه گويا بناگهان بر شما شبيخون زند ، و شما را از روى زمين بدرونش كشاند ، و از بلنديش بگودال افكند ، و از انس و آرامش بوحشت و تنهائى برد ، و از فضا و روشنى آن بتاريكى ، و از وسعت مكان بتنگنايش اندازد .\r\n","description":"","footnote":"","page_name":" 243 ","page_number":251},
  {"content":"\r\nآنجا كه نه بديدن خويشاوند روند ، و نه از بيمارى عيادت شود . و نه بفرياد كسى پاسخ گويند ، خدا ما را يارى دهد از هراسهاى اين روز ، و ما و شما را نجات دهد از عقاب او ، و براى ما و شما ثواب شايانش را واجب كند .\r\nبندگان خدا اگر همين دنيا آخر زندگى شما بود و منزل نهائى سزاوار بود كه انسان در آن كارى كند كه غمهاى او را ببرد و او را از دنيا بكنار كشد و در خلاص از دنيا و گرفتاريش بكوشد . و چطور چنين نباشد كه انسان پس از اين جهان در گرو كار خويش است . و بپاى حسابش باز دارند ، نه وزيرى دارد كه او را نگهدارد ، و نه پشتيبانى كه از او دفاع كند ، در اين روز است كه براى كسى سود ندهد كه ايمان آورد در صورتى كه در دنيا ايمان نداشته و يا كار خير در حال ايمان خود نكرده ، بگو شما در انتظار باشيد كه ما هم منتظر هستيم ، شما را بتقوى از خدا سفارش كنم زيرا خدا ضامن است كه هر كه تقوى داشته باشد او را از وضعى كه بد دارد بوضعى برد كه خوش دارد ، و از آنجا كه گمان نبرد به او روزى رساند . مبادا تو از كسانى باشى كه بر گناه سائر بنده‌هاى خدايش نگرانيست و خودش از عقوبت گناهش آسوده خاطر است زيرا خدا در باره بهشتش گول نميخورد و آنچه نزد او است جز بطاعت او بدست نيايد ان شاء الله .\r\n\r\nنامه آن حضرت باهل كوفه چون بكوفه رفت و او را يارى نكردند .\r\nاما بعد نيست و نابود شويد ايا گروه كوفيان در اين هنگام كه از ما دادرسى خواستيد و ما شتابانه بداد رسيدن شما آمديم و شما همان شمشير حكومت اسلام را كه از ان ما است به روى ما كشيديد و آتشى بجان ما افروختيد كه ما آن را بر جان دشمن خود و دشمن شما روشن كرده بوديم ، و شما همدست و همداستان\r\n","description":"","footnote":"","page_name":" 244 ","page_number":252},
  {"content":"\r\nشديد بر ضرر دوستان خود ، و كمك شديد براى دشمنان خود ، بىآنكه عدالتى در ميان شماها نشر كنند و يا آرمانى شما در باره آنها داشته باشيد ، و بىآنكه از ما بدعتى سر زده باشد ، و يا نظر خطائى اظهار شده باشد .\r\nوا ويلا بر سر شماها شتابد ، شما ما را وانهاديد با اينكه شمشيرى كشيده نشده و خاطرها آسوده است ، و رأى ما تغيير نكرده ، چون ملخهاى همپرواز بر آن شتافتيد ، و چون پروانه بر سر شمع فرو ريختيد نابودى و آوارگى از ان سركشان و رانده شدگان احزاب و دورافكنان قرآن و پفهاى شيطان باد ، آنها كه سخن حق را ديگر گونه جلوه دهند ، و چراغ سنت اسلام را خاموش كنند و زنازاده گان را همنژاد سازند ، آنها كه دين را مسخره كنند ، و قرآن را پاره پاره كنند .\r\nبه خدا اين نامردى و خذلان در ميان شماها معروف است ، و رگ و ريشه شما بر آن روئيده ، و بن شما بر آن استوار شده ، شماها بدترين ميوه گلوگيرى هستيد براى سرپرست و باغبان خود و براى زورگوى بر خود لقمه اى گوارا ، هلا لعنت خدا بر پيمانشكنان آنها كه پيمانها را پس از تأكيد نقض كنند با اينكه خدا را كفيل و ضامن سپردند .\r\nهلا زنازاده پسر زنازاده ما را بر سر دو راهى : دين و شريعت ، و خوارى انقياد نمودن قرار داده ، و پستمنشى از ما بدور است ، خدا و رسولش و همه مؤمنين و دامنهاى مقدسى كه ما را پرورده و طبعهاى حمايتكش و أفراد سرفراز اين را نپذيرند ، كه ما طاعت لئيمان پست فطرت را بر جانبازى رادمردان ترجيح دهيم ، و من با همين چند تن عشيره و بستگان خود يورش برم با اينكه دشمن سرسخت و پرشمار است ، و ياران دست از يارى كشيدند ، هلا ديرى نپايد همان به اندازه سوار شدن بر اسب بيش نگذرد كه\r\n","description":"","footnote":"","page_name":" 245 ","page_number":253},
  {"content":"\r\nجنك درگيرد و گردنها آويزان شوند .\r\nاين سفارشى است كه پدرم به من كرده است شما همه كار خود را فراهم كنيد و با من اجرا سازيد و به من مهلت ندهيد من بر خدا توكل دارم كه پروردگار من و پروردگار شماها است و هيچ جان دارى نيست جز اينكه مهارش و جانش بدست او است ، راستى پروردگار من بر راه راست است .\r\n\r\nپاسخ آن حضرت بسؤالات پادشاه روم\r\n( هنگامى كه نزد او و يزيد بن معاويه فرستاد در ضمن خبر مفصلى است كه اندازه حاجتش بر گرفتيم ) از آن حضرت در باره كهكشان پرسيد و از هفت چيز كه خدا آنها را آفريده و در رحم مادر نبودند .\r\nامام حسين از اين سؤال خنديد ، و به او عرض كرد براى چه خنديدى ؟ فرمود : براى اينكه تو از چيزهائى پرسيدى كه نظر بنهايت علم چون خاشاكى باشند در پهناى دريا .\r\nكهكشان كمان خدا است و آن هفت چيز كه در رحم آفريده نشدند نخست آدم ( ع ) است و سپس حوا ، و آن كلاغ ، و كبش ابراهيم ، و ناقة خدا ( كه معجزه صالح بود ) ، و عصاى موسى ، و پرنده اى كه عيسى ساخت و جانش داد .\r\nسپس در باره روزى بنده‌هاى خدا پرسش كرد و پاسخ داد كه روزى بنده‌ها در آسمان چهارم است و خدا آن را كم يا بيش از آنجا فرود مىآورد .\r\nسپس پرسيد كه ارواح مؤمنان در كجا گرد آورى ميشوند ؟ فرمود : زير صخره بيت المقدس در شب\r\n","description":"","footnote":"","page_name":" 246 ","page_number":254},
  {"content":"\r\nجمعه و آن عرش نزديك خدا است كه از آن زمين پهناور شده و بر آن در نور ديده شود و از آن آسمان بر پا شده ، و اما ارواح كفار در اين دنيا گردآورى شوند در حضرموت كه پشت شهر يمن است سپس خدا آتشى از مغرب و آتشى از مشرق برانگيزد كه ميان آنها دو باد است و همه مردم بسوى اين صخره محشور شوند در همان بيت المقدس و در سمت راست آن صخره باز داشت شوند و بهشت براى پرهيزكاران خودنمائى كند ، و دوزخ در سمت چپ آن صخره است در عمق آن زمين و فلق و سجين در آنست و همه مردم از نزد صخره پراكنده شوند ، و هر كس را بهشت بايد از نزد صخره در آن در آيد و هر كه را دوزخ سزد از نزد صخره بدان رود .\r\n\r\nاقسام جهاد\r\nپرسش شد كه جهاد فريضه است يا سنت ؟ در پاسخ فرمود : جهاد بر چهار گونه است دو تا فرض است و يكى جهادى كه بدان اقدام نشود مگر با فرض ، و يكى جهاد سنت است اما يكى از دو جهاد فرض جهاد شخص است با نفس خود در كناره گيرى از معاصى خدا و آن بزرگترين جهاد است ، و جهاد با آن كفارى كه هممرز با شمايند فرض است .\r\nو اما جهادى كه سنت است و جز با فرض انجام نشود آن جهاد با دشمن است و واجب است بر همه امت و اگر جهاد را ترك كنند عذاب بر آنها آيد اين عذاب امت را فراگيرد و آن سنت است بر امام و حدش اينست كه امام با امت بر سر دشمن رود و با آنها جهاد كند .\r\n","description":"","footnote":"","page_name":" 247 ","page_number":255},
  {"content":"\r\nو امام جهادى كه سنت مطلق است پس آن مبارزه براى برپاداشتن هر سنتى است ( كه از بين رفته چه واجب باشد چه مستحب ) كه مرد مسلمان آن را برپا دارد و در اقامه آن بكوشد و در اجراء و زنده كردن آن مبارزه كند و كار و كوشش در آن از بهترين اعمال است زيرا زنده داشتن سنت است و قانون اسلام ، و رسول خدا ( ص ) فرمود هر كه قانون و روش خوبى بوجود آورد ثواب آن را ببرد و ثواب هر كه تا روز قيامت بدان عمل كند بىآنكه از ثواب آنها هم چيزى كاسته شود .\r\n\r\nتوحيد\r\nأيا مردم بپرهيزيد از اين بىدينيها كه خدا را به خود مانند كنند و با گفته كفار اهل كتاب هم آهنگ شوند ، بلكه اوست خدا كه چيزى بمانندش نيست و او است شنوا و بينا ديده‌ها او را در نيابند و او ديده‌ها را دريابد و او است لطيف و آگاه ، يگانگى و جبروت را خاص خود كرده است و خواست و اراده و نيرو و دانش را بهر چه شدنى است به كار برده ، در هيچ كارش ستيزه جوئى نيست و هيچ همتا را سر برابرى او نيست ، ضدى كه با او ستيزه كند ندارد ، و همنامى كه مانند او باشد و مثلى كه به او ماند ندارد .\r\nدستخوش شئون و حوادث نشود ، و حالى بحالى نگردد ، و پديده‌ها بر وى رخ ندهند ، شرح كنه عظمتش در خور نيروى واصفان نيست ، و اندازه جبروتش بدلها خطور ندارد ، زيرا براى او در ميان چيزها همتا نيست ، دانشمندان با همه خرد خود او را در نيابند ، و متفكران جز به همان تصديق وجود او ره نيابند جز اينكه پس پرده غيب بيقين خدائى هست ، چون كه او به چيزى از صفات آفريدگان وصف نشود ، او است يگانه و بىنياز ، هر چه در وهمها در آيد جز او است ، پروردگار نباشد آنكه دستخوش بلاغ و درك شود ، و معبود\r\n","description":"","footnote":"","page_name":" 248 ","page_number":256},
  {"content":"\r\nنبود آنكه در حيز هوا و ما وراء هوا است ، او در همه چيز باشد نه بطورى كه در حصار آن قرار دارد ، او از همه چيز جدا است نه بوجهى كه از او نهان باشد ، تواناى مطلق نيست كسى كه در برابر او ضديست يا همتائى را همسر است ، قدمت او نظر بگذشت روزگار نيست ، و توجه او سوئى ندارد ، از خردها نهانست چونان كه از ديدها ، از اهل آسمان در پرده است چونان كه از اهل زمين ، قرب بوى گرامى داشتن او است ، و دوريش اهانت كردن او .\r\nنه ظرف است و نه در ظرف ، نه وقتى دارد و نه اگر ، بلندى او در فراز قله بودن نيست ، و آمدنش از جايى به جائى شدن نباشد ، نابود را هست كند و هست را نابود سازد ، جز او را در يك وقت دو صفت نباشد ، انديشه به همان اعتقاد ببودن او تواند رسيد ، اعتقاد به همان محض وجود او نه بصفتى جز وجود در او ، هر صفتى عنوان ذات او است نه اينكه در او مبدئى داشته باشد ، هر معرفتى پرتو فيض او است نه اينكه پرتوى بر او افكند ، اينست خدا ، هم نامى ندارد ، پاك و منزه است ، بمانندش چيزى نيست و او است شنوا و بينا .\r\n\r\nو از او عليه السلام كلمات قصارى در اين معانى\r\n1 - هنگام سفر بكربلا فرمود : راستى اين دنيا ديگرگونه و ناشناس شده و خيرش رفته از آن جز نمىكه بر كاسه نشيند نمانده و جز زندگى و بال آورى ، آيا ننگريد كه حق را به كار نبندند و از باطل دست نكشند تا مؤمن بدرستى در مرگ و لقاء خدا رغبت كند ، راستى كه من مرگ را جز سعادت ندانم و زندگى با ظالمان را جز هلاكت . راستى مردم همه دنياپرستند و دين بر سر زبان آنها است و تا براى آنها وسيله\r\n","description":"","footnote":"","page_name":" 249 ","page_number":257},
  {"content":"\r\nزندگيست ميچرخانندش و وقتى ببلا آزموده شدند ديندار كم است .\r\n2 - به مردى كه در برابر او به ديگرى بد گفت فرمود : اى فلانى دست از غيبت بردار كه نان خورش سگهاى دوزخ است .\r\n3 - مردى بر او گفت احسان بنا اهل ضايع خواهد شد . آن حضرت فرمود : چنين نيست احسان بمانند باران تند است و بنيك و بد ميرسد .\r\n4 - خدا توان كسى را نگيرد جز اينكه بار طاعتى از او بردارد ، و نيز او را نستاند جز اينكه تكليفى از او ساقط كند .\r\n5 - مردمى بشوق بهشت خدا را پرستيدند ، اين عبادت بازرگانانست ، و مردمى از ترسش پرستيدند اين عبادت بندگانست ، و راستى مردمى هم از شكر و قدردانى او را پرستيدند اين پرستش آزادگانست و بهترين عبادتست .\r\n6 - مردى با او آغاز سخن كرد كه حالت چطور است ؟ خدا عافيت دهاد ، فرمود سلام كردن بر سخن گفتن مقدم است خدا تو را عافيت بدهد ، سپس فرمود به كسى اجازه ورود ندهيد تا سلام دهد .\r\n7 - غافلگير كردن خدا مر بنده خود را اينست كه به او نعمت فراوان دهد و شكرگزارى را از او بگيرد .\r\n8 - بعبد الله بن عباس وقتى عبد الله بن زبيرش بيمن تبعيد كرد ( 1 ) چنين نوشت اما بعد به من خبر رسيد كه ابن زبيرت بطائف فرستاده خدا بدين كار نام تو را بلند كرده و گناه تو را ريخته همانا نيكان\r\n\r\n","description":"","footnote":"\r\n( 1 ) اين تبعيد بعد از قتل مختار بن ابى عبيدة ثقفى است و بنا بر اين نميشود كه اين نامه از حسين ابن على عليهما السلام باشد و شايد اين را على بن الحسين عليهما السلام نوشت و نام على بن الحسين به حسين ابن على بدست ناسخان قبل از مؤلف تقديم و تأخير شده و تصحيف گشته است - ( مصحح ) .\r\n","page_name":" 250 ","page_number":258},
  {"content":"\r\nگرفتار شوند و اگر همان ثواب كارهاى دلخواه را بخواهى ثوابت كم باشد ، خدا ما و شما را وادار بصبر بر بلا و شكر بر نعمت كند ، و ما و شما را بشماتت دشمن حسود هرگز گرفتار نكند و السلام .\r\n9 - مردى نزدش آمد و از او خواهشى كرد در پاسخ او فرمود : راستى سؤال خوب نيست مگر براى پرداخت غرامت سنگين ، يا بينوائى خاكنشين ، يا تعهد مالى مهم . آن مرد گفت من جز براى يكى از اينها نيامدم و دستور داد صد اشرفى به او دادند .\r\n10 - بفرزندش على بن الحسين ( ع ) فرمود : پسر جانم مبادا بر كسى كه جز خدا عز و جل در برابر تو ياورى ندارد ستم كنى .\r\n11 - مردى از او معنى قول خدا را پرسيد كه فرمود : « * ( وَأَمَّا بِنِعْمَةِ رَبِّكَ فَحَدِّثْ ) * » حضرت به او فرمود خدا او را امر كرده تا آنچه در دين به او نعمت داده باز گويد .\r\n12 - مردى از انصار خواست از او حاجتى بخواهد فرمود : اى برادر انصار آبرويت را از خواهش كردن حضورى و روبرو نگهدار و حاجتت را در نامه اى به من بنويس زيرا آنچه تو را شاد كند عمل كنم ان شاء الله . او نوشت اى ابا عبد الله فلانى از من پانصد اشرفى ميخواهد و اصرار دارد بگيرد با او بگو به من مهلتى بدهد چون حسين ( ع ) نامه را خواند بمنزلش رفت و كيسه اى آورد كه هزار اشرفى بود و به او فرمود : با پانصد اشرفى وام خود را بپرداز و با پانصد اشرفى ديگر زندگى خود را اداره كن و جز بيكى از سه كس حاجت مبر : مرد ديندار ، يا صاحب مروت ، يا خانواده دار ؛ اما ديندار براى\r\n","description":"","footnote":"","page_name":" 251 ","page_number":259},
  {"content":"\r\nحفظ دين خود حاجتت بر آورد ، و صاحب مروت از مردانگى خود شرم دارد ، و خانواده دار ميداند كه تو آبروى خود فروختى و آبرويت را حفظ مىكند باينكه حاجتت را بر آورد .\r\n13 - برادران چهارند ، برادرى بسود تو و خود او ، و برادرى كه بسود تو است و برادرى كه به ضرر تو است ، و برادرى كه نه بسود تو است و نه بسود خودش . از او معنى اين را پرسيدند فرمود :\r\nبرادرى كه براى تو و خود او است برادريست كه منظورش ماندن برادريست و منظورش از برادرى مرگ برادرى نيست ، اين براى تو است و براى خودش ( زيرا چون برادرى بيك رنگى رسد زندگى هر دو خوش باشد و هر گاه به حال دو رنگى افتد همه اش باطل است ) و برادرى كه تنها براى تو است آن برادريست كه طمع را از خود دور كرده و شيفته تو است و برادرى تو را به دنيا مقدم داشته و او همه مايه توفير و سود تو است . و برادرى كه بزيان تو است آن برادريست كه در انتظار گرفتارى تو است و با تو يك دل نيست و ميان عشائر بر تو دروغ ميگويد و حسودانه برويت نگاه مىكند و بر او باد لعنت خداى يگانه . و برادرى كه نه براى تو است و نه براى خودش آنست كه خدايش پر از حماقت آفريده و از رحمت به كلى دورش كرده ، بينى كه خود را بر تو ترجيح دهد و از آنچه دارد دريغ كند .\r\n14 - از دلائل نشانه‌هاى قبول همنشينى با خردمندانست ، و از نشانه‌هاى موجبات نادانى مجادله با مسلمانان ، و از نشانه‌هاى دانا اينست كه حديث خود را نقادى مىكند و بحقائق فنون نظر دانا است .\r\n15 - راستى مؤمن خدا را نگهدار خود گرفته و گفتارش را آئينه خود ، يك بار در صفت مؤمنان\r\n","description":"","footnote":"","page_name":" 252 ","page_number":260},
  {"content":"\r\nبنگرد و بار ديگر در وصف متجبران ، او از جهت خود در لطائف اندر است و اندازه خود را ميشناسد و از هوش خود بمقام يقين رسيده و به پاكى خود اعتماد دارد .\r\n16 - مبادا كارى كنى كه عذرت بايد زيرا مؤمن نه بد مىكند و نه عذر ميطلبد ، و منافق هر روز بد مىكند و عذر ميخواهد .\r\n17 - سلام هفتاد حسنه دارد شصت و نه از آن سلامكننده و يكى از آن جوابگو است .\r\n18 - فرمود : بخيل كسى است كه بسلام كردن بخل ورزد .\r\n19 - كسى كه با نافرمانى خدا گرد مردى گردد آنچه را اميد دارد از دست رفته تر است و از آنچه بر حذر است زودترش دچار شود .\r\n\r\n[ باب آنچه از امام زين العابدين ( ع ) روايت شده 
  ]\r\nبنام خداوند بخشاينده مهربان از امام سيد العابدين على بن الحسين ( ع ) در اين معانى روايات طولانى رسيده است\r\n\r\nپند آن حضرت به همه ياران و شيعه خود و ياد آورى كه هر جمعه بدانها مينمود\r\nأيا مردم از خدا بپرهيزيد و بدانيد كه بسوى او باز گرديد ، و هر كس هر چه از نيك و بد كرده پيش خود دريابد با اينكه دوست دارد ميان او و كار بدش فاصله دورى باشد ، و خدا شما را از خود بر حذر ميدارد ، واى بر تو اى آدميزاده غافل كه تحت نظرى ، مرگت زودتر از هر چيز بسوى تو مىآيد ،\r\n","description":"","footnote":"","page_name":" 253 ","page_number":261},
  {"content":"\r\nشتابان به تو رو آورده . تو را ميخواهد و نزديك است گريبانت را بگيرد و عمرت بسر آيد و جانت را ملك الموت گرفته باشد و تنها بگورت رفته باشى ، و جانت به تو برگردد و دو فرشته بنام منكر و نكير بر تو بىاجازه درآيند تا از تو بازپرسى كنند و به سختى آزمايشت كنند ، هلا نخست پرسش آنان از تو از پروردگارت است كه او را ميپرستى ، و از پيغمبرت كه به تو فرستاده شده ، و از دينت كه داشتى ، و از كتابى كه ميخواندى ، و از امامى كه از وى پيروى ميكردى ، و از عمرت كه در چه گذراندى ، و از مالت كه از كجا آوردى و در كجا صرف كردى .\r\nدر حذر باش و خود را به پا ، و پيش از موعد امتحان و پرسش و آزمايش جواب را آماده كن ، اگر مؤمن و عارف به حق دين و پيرو امامان راستگو و دوست اولياء خدا باشى خدا حجت خود را به تو القاء كند ، و زبانت را به حق گويا كند ، و خوب پاسخ بدهى ، و ببهشت و رضوان خدا مژده گيرى ، و فرشته‌ها با روح و ريحان تو را استقبال كنند ، و اگر چنين نباشى زبانت بلرزه افتد ، و دليلت پوچ باشد ، و از پاسخ بمانى ، و مژده دوزخ بستانى ، و فرشته‌هاى عذابت با آب جوش و فروزش دوزخ پذيرا گردند .\r\nاى آدميزاده بدان كه دنبال اين روز رستاخيز است كه بزرگتر و هراسناكتر و دل درد آورتر است آن روزى كه مردم گرد آيند و روزى نامور است ، خدا در آن همه اولين و آخرين را گرد مىآورد ، روزى كه در صور دمند ، و هر كه در گورها است برآورند ، اينست روز قيامت آنگاه كه دلها به سينه و حنجره طپد در حالى كه نفس نكشند ، آن روز است كه از لغزش نگذرند ، و از كسى غرامت بعوض جرم نگيرند ، و از احدى عذر\r\n","description":"","footnote":"","page_name":" 254 ","page_number":262},
  {"content":"\r\nنپذيرند و براى كسى جاى توبه نمانده و جز پاداش خوشكردارى و سزاى بدكردارى نيست هر كه مؤمن بوده و در اين دنيا به وزن ذره‌اى كار خير كرده نتيجه آن را بيند و هر كه مؤمن بوده و در اين دنيا به وزن ذره‌اى كار بد كرده آن را دريابد .\r\nأيا مردم از گناهان و نافرمانيها كه خدا شما را از آنها نهى كرده و در كتاب صادق و بيان ناطق خود بر حذر داشته بر حذر باشيد و از منكر و هلاكت كردن خدا در امان نباشيد ، وقتى شيطان لعين شما را بدان ميخواند و بشهوتهاى نقد و لذتهاى اين دنيا ميراند زيرا خدا ميفرمايد ( 200 - الاعراف ) راستى آن كسانى كه تقوى دارند چون يك شيطان گشتى ولگرد به آنها بر خورد يادآور شوند و بناگاه بينا گردند . دل خود را آكنده از ترس خدا كنيد و به ياد آوريد كه خدا در برگشت شما به حضرت او چه ثواب خوبى بشما وعده داده چونان كه شما را از عقاب سختش بيم داده زيرا هر كه از چيزى ترسد بر حذر از آن باشد و هر كه از چيزى بر حذر باشد آن را ترك كند ، از غافلان مباشيد كه بزندگى شكوفان دنيا رو كنند آنان كه نيرنگ بدكردار بازند و خداى تعالى در باره آنها فرمايد ( 47 - النحل ) أيا ايمنند كسانى كه نيرنگ بدكردارى زدند از اينكه خدا بزمينشان فرو برد يا از آنجا كه بفهمند عذاب بر سرشان آيد يا در حال كار و بار آنان را بگيرد و نتوانند از خود دفاع كنند يا آنها را در هراس بگيرد .\r\nدر حذر باشيد از آنچه خدايتان بر حذر داشته از آنچه با ستمكاران كرده و در قرآنش بيان نموده ، و در امان نباشيد از اينكه بشماها نازل شود برخى از آنچه مردم ستمكار را بدان تهديد كرده است در قرآن خود ، خداوند به ديگران شما را پند داده ، و خوشبخت كسيست كه به ديگرى پند گيرد و هر آينه خدا در قرآنش به گوش رسانده آنچه را با مردم ستمكار از اهل آباديهاى پيش از شما كرده است آنجا كه فرموده\r\n","description":"","footnote":"","page_name":" 255 ","page_number":263},
  {"content":"\r\nاست ( 11 و 12 - الأنبياء ) و آفريديم پس از آن مردمى ديگر و فرموده چون عذاب ما را حس كردند ناگاه از آن بدر ميدويدند - يعنى ميگريختند - ندويد ، برگرديد به آن خوشگذرانيها و بمسكنهاى خود شايد پرسشى از شما بشود - و چون عذاب بر سر آنها آمد - گفتند واى بر ما راستى ما ستمكار بوديم .\r\nاگر اى مردم بگوئيد راستى خدا مقصودش از اينها مشركانست . چگونه چنين است با اينكه ميفرمايد ( 49 - الأنبياء ) روز قيامت ترازوى عدالت در ميان نهيم و به هيچ كس هيچ ستمى نشود و اگر هموزن يك دانه خردل باشد آن را بميان آوريم و بس است كه ما حسابگر باشيم .\r\nاى بنده‌هاى خدا بدانيد كه براى مشركان نه ترازوئى در ميانست و نه نامه اعمالى و همانا بىحساب گروه گروه بدوزخ روند ، و همانا ميزان و نامه اعمال براى مسلمانانست ، اى بنده‌هاى خدا از خدا بپرهيزيد و بدانيد كه خدا تعالى شكوفائى دنيا را براى احدى از دوستانش دوست ندارد و آنها را بدان و بشكوفائى نقد و خرمى آن تشويق نكرده ، و همانا دنيا را و خلق آن را آفريده تا آنها را بيازمايد كه كدام خوش كردارترند براى آخرت و به خدا سوگند من در اين باره براى شماها مثلها زدم و آياتى براى خردمندان آوردم - پس اى مؤمنان از آن مردمى باشيد كه خردمندند و لا قوة الا با لله .\r\nاز آنچه خداوند شما را بىرغبت خواسته كه زندگى نقد دنيا است زهد ورزيد زيرا خدا فرموده و گفته اش درست است ( 25 - يونس ) همانا مثل زندگى اين دنيا چون آبى است كه از آسمان فرود آوريم و در آميزد بدان گياه زمين كه مردم و چهار پايانش خورند تا چون زمين بروبار خود را گرفت و آراسته شد و مردمش پنداشتند كه بر آن تسلط دارند شبى يا روزى فرمان ما در آن در گيرد و آن را درو\r\n","description":"","footnote":"","page_name":" 256 ","page_number":264},
  {"content":"\r\nكنيم و گويا ديروز هم نبوده همچنين آيا ترا شرح كنيم براى مردمى كه بينديشند . به دنيا تكيه نكنيد زيرا خدا بمحمد ( ص ) فرموده ( 115 - هود ) تكيه نكنيد بدانها كه ستمكارند تا آتش بگيريد ، تكيه نكنيد بدين دنيا و هر چه در آنست بمانند تكيه كردن كسى كه آن را خانه دائمى و وطن ثابت خود ساخته زيرا دنيا خانه كوچ است و منزل گذر است و خانه عمل است ، شما در آن از اعمال صالحه توشه بگيريد پيش از آنكه روزگارانش پراكنده شود و بهم خورد و خدا اجازه ويرانى آن را بدهد ، و همان كه آن را آباد كرده از نخست و آفريده ويرانش كند و او بماند و زمين .\r\nو من از خدا براى خود و شماها خواهش دارم كمك عطا كند بر توشه بردارى از تقوى و زهد در دنيا ، خدا ما را و شما را از زاهدان مقرر سازد نسبت بنقد اين دنيا و از راغبان در ثواب آينده آخرت همانا ما از ان او هستيم و به او زنده‌ايم و السلام عليكم و رحمة الله و بركاته .\r\n\r\nپند و زهد و حكمت\r\nخداوند توطئه ستمكاران و تجاوز حسودان و سختگيرى زورگويان را از ما و شما كفايت كند ، أيا مؤمنان مبادا سركشان و پيروانشان كه دنبال دنيا و دلداده آنند شما را از حق برگردانند ، آنان كه فريب خورده دنيايند و بدان كالاى پوسيده و نشخوارش كه به زودى نابود گردد روى آورند ، و بايد شما از آنچه از دنيا كه خدايتان بر حذر داشته حذر كنيد و در آنچه اش كه خدا شما را از آن بر كنار داشته زهد ورزيد ، شما بدان چه در اين دنيا است اعتماد نكنيد مانند اعتماد كسى كه آن را خانه أبدى و قرارگاه هميشگى خود دانسته ، به خدا سوگند كه از آنچه در اين دنيا است براى شما دليل است اين خودآرائى آن\r\n","description":"","footnote":"","page_name":" 257 ","page_number":265},
  {"content":"\r\nو اين گذشت روزگارش و ديگر گونى و انقلابش و عبرتهايش و بازيگريهايش با طالبانش همه دليل روشنى است ، راستى كه دنيا گمنام ناچيز را بلند آوازه مىكند و شرافتمند را پست ميسازد ، و مردمانى را فردا بدوزخ ميكشاند پس در همين براى شخص آگاه عبرت و آزمايش و باز دارنده از آنست ، و راستى اين همه پيشامدها كه هر روز و هر شب بر شما رخ ميدهد از تيرگيهاى فتن و بدعتهاى تازه و روشهاى خلاف حق و ناگواريهاى زمان و هيبت سلطان و وسوسه شيطان دلها را از قصد خير متوقف مىكند و از هدايت موجود و حاضر بى خود مينمايد و از معرفت حق باز ميدارد مگر اندكى از آنان كه خداوندشان جل و عز نگه مىدارد ، كسى به خوبى زيرورو شدن ايام و ديگرگونى حالات و انجام زيان فتنه هايش را نفهمد مگر كسى كه خدايش نگهدارد و به راه درست رود و راه ميانه را پيمايد ، و باز هم با زهد بر اين موضوع يارى جويد و پيوسته ببنديشد و از عبرتها پند گيرد و باز ايستد و از خرمى نقد دنيا كناره كند و از لذاتش دور شود و در نعمت بادوام آخرت روى كند و برايش تا تواند بكوشد و مرگ را منظور دارد و زندگى با مردم ستمكار را دشمن دارد ، در اين صورت به دنيا با ديده روشن و نظر نيز بنگرد و فتنه‌هاى نورس و بدعتهاى گمراهى و جور ملوك ستمكار را خوب ببيند ، بجان خودم شما از امور گذشته دوران پيش كه فتنه‌هاى در هم و آلوده شدن بدانها بوده بقدرى در پشت سر گذاشتيد و ديديد كه دليل شما باشند براى كناره گيرى از گمراهان و أهل بدعت و ستم و فساد بناحق در زمين پس از خدا يارى جوئيد و بطاعت او برگرديد و نيز بطاعت كسى كه طاعتش اولى است از طاعت آنكه دنبالش روند و فرمانش برند .\r\nپس فرار فرار پيش از پشيمانى و افسوس و مردن و برابر خدا ايستادن ، به خدا سوگند كه هرگز\r\n","description":"","footnote":"","page_name":" 258 ","page_number":266},
  {"content":"\r\nهيچ مردمى از سر نافرمانى خدا نرفتند جز بسوى عذاب او و هيچ مردمى دنيا را بآخرت ترجيح ندادند جز اينكه انجامشان بد بود و عاقبتشان بد شده ، علم و عقيده به خدا با اطاعت او هم آغوشند ، هر كه خدا را بشناسد از او بترسد پس ترسش او را به كار وادارد ، و همانا عرفان به خدا و پيروانشان همانهايند كه خدا را شناختند و براى او كار كردند و به او روى آوردند و خدا هم فرموده ( 25 - الفاطر ) همانا كه از خدا ميترسند بنده‌هاى دانا . در اين دنيا چيزى را از راه نافرمانى خدا خواهش نكنيد و همان بطاعت خدا مشغول باشيد و ايام زندگى آن را غنيمت شماريد و بكوشيد براى آنچه فرداى قيامت شما را از عذاب خدا نجات ميدهد زيرا اين روش كمتر مسئوليت دارد و بعذر نزديكتر است و اميد بر نجاتش بيشتر است .\r\nشما طاعت خدا و طاعت هر كه را خدا واجب كرده بر همه چيز مقدم داريد و كارهائى كه بر شما پيشنهاد مىشود از فرمانبرى سر كشان و فريفته شدن بشكوفايى دنيا بر امر و طاعت خدا و طاعت صاحب الامر خود مقدم نداريد و بدانيد كه شما بنده‌هاى خدا هستيد و ما هم با شما هستيم ، بر ما و شما فرداى قيامت سيدى حاكم است و او شما را باز داشت كند و از شما باز پرسى كند شما پيش از باز داشت و پرسش و عرضه بر پروردگار جهانيان جواب را آماده كنيد در آن روز هيچ كس سخن نتواند جز به اجازه پروردگارش و بدانيد كه خدا دروغگو را تصديق نكند و راستگو را دروغزن نشمارد . عذر بجا را رد نكند و عذر بى جا را نپذيرد بلكه خدا با فرستادن رسولان و اوصياء پس از رسولان بر خلق خود حجت دارد . از خدا بپرهيزيد و باصلاح خود گرائيد و نيز بطاعت خدا و طاعت امام خود ، شايد كسى از تقصير ديروزش در راه خدا و تضييع حق خدا پشيمان باشد ، از خدا آمرزش جوئيد و بدرگاهش توبه كنيد زيرا او توبه پذيرد و از بدكرداريها\r\n","description":"","footnote":"","page_name":" 259 ","page_number":267},
  {"content":"\r\nبگذرد و ميداند كه شما چه ميكنيد .\r\nبپرهيزيد از همنشينى گنهكاران و كمك بستمكاران و همسايگى فاسقان ، از فتنه آنان بر حذر باشيد ، و از آستان آنها دورى گزينيد ، و بدانيد هر كه با اولياء خدا مخالفت كند و بجز دين خدا را بپذيرد و بامر خويش در برابر و فرمان ولى خدا خود سرى كند در آتشى باشد كه شعله كشد ، بدنهائى را بخوريد كه روحشان بيرون شده باشد و بدبختى بر او چيره شود . آنان مردگانى باشند كه سوز آتش را نيابند .\r\nاى صاحبدلان عبرت گيريد و خدا را سپاس گزاريد بر اينكه شما را رهبرى كرده ، و بدانيد كه شما از تحت قدرت خدا بجاى ديگر بيرون نرويد ، و محققا خدا عمل شما را مينگرد و سپس بسوى او محشور ميشويد از پند سود بريد و بآداب نيكان متأدب شويد .\r\n\r\nرساله آن حضرت كه برساله حقوق معروف است\r\nبدان خدايت رحمت كناد كه خدا را بر تو حقوقى است كه تو را در هر جنبش و آرامش و هر جا باشى فرا گرفته‌اند ، و در هر اندامى بچرخانى و هر ابزارى بگردانى ، بعضى از حقوق بر بعضى بزرگترند بزرگترين حقوقى كه خدا بر تو واجب كرده حق او است تبارك و تعالى كه آن پايه همه حقوق است و همه از آن بازگرفته شوند ، آنگاه واجب نموده براى تو بر عهده تو از سر تا قدمت با اعضاى مختلفت حقوقيرا براى ديده ات بر تو حقى است و براى گوشت بر تو حقى است زبانت به تو حق دارد و دستت به تو حق دارد\r\n","description":"","footnote":"","page_name":" 260 ","page_number":268},
  {"content":"\r\nو پايت به تو حق دارد و شكمت به تو حق دارد و فرجت به تو حق دارد ، اين هفت عضو تو است كه با آنها كار كنى .\r\nسپس خدا عز و جل حقى هم براى هر كار تو بر تو قرار داده ، نمازت بر تو حقى دارد و روزه ات بر تو حقى دارد و زكاتت بر تو حقى دارد و قربانيت بر تو حقى دارد و كارهايت بر تو حقى دارند .\r\nسپس دائره حق از تو به ديگران رسد كه بر تو حق واجب دارند ، و واجبترين همه اين حقوق بر تو حق پيشوايان تو است و سپس حقوق رعيتت و سپس حقوق خويشانت . اينها حقوقى است و حقوقى هم از آنها منشعب گردد ، و حق پيشوايان كه بر تو است سه گونه است واجبترشان حق سلطانست كه تدبير كار تو بدست اوست سپس حق آموزگار و سپس حق آقائى كه مالك تو است ، هر تدبيركننده و سرپرستى پيشوا است حقوق زير دست هم بر سه گونه است حق زير دست حكومت تو و سپس حق شاگرد و دانشجوى تو زيرا نادان زير دست و رعيت دانا است ، و حق زير دستى كه صاحب اختيار او هستى مانند زوجه و مملوك و حقوق خويشان فراوانست و پيوسته به اندازه پيوست رحم در خويشى ، واجبتر همه بر تو حق مادر تو است و سپس حق پدر تو و سپس حق فرزندانت ، سپس حق برادرت ، سپس به ترتيب هر خويشى كه نزديكتر است ، سپس حق آزادكننده و ولينعمت تو ، سپس حق آزادشده ات كه ولينعمت اوئى ، سپس حق هر كه به تو احسان كرده ، سپس حق اذان گوى نمازت ، سپس حق پيشنمازت ، سپس حق همنشين تو ، سپس حق همسايه ات ، سپس حق شريكت سپس حق مالت ، سپس حق بدهكارت ، سپس حق بستانكارت ، سپس حق رفيق معاشرت ، سپس حق مدعى بر تو ، سپس حق كسى كه به او ادعا دارى ، سپس حق مشورت كن با تو ، سپس حق آنكه با او مشورت كنى\r\n","description":"","footnote":"","page_name":" 261 ","page_number":269},
  {"content":"\r\nسپس حق اندرزجويت ، سپس حق بزرگتر از تو ، سپس حق خردسالتر از تو ، سپس حق سائل از تو ، سپس حق كسى كه از او سؤال كنى ، سپس حق كسى كه به تو بدى كرده بگفته يا كرده يا بشادى كردن بر عليه تو بگفتار يا كردار بتعمد يا غير تعمد ، سپس حق همه همكيشانت ، سپس حق كفار ذمى ، سپس حقوقى كه در تغيير احوال و باسباب پديد آيند ، خوشا بر كسى كه خدايش يارى دهد تا هر حقى بر او واجب كرده اداء كند و او را توفيق دهد و نگهدارد .\r\n1 - اما حق بزرگتر خدا اينست كه او را بپرستى و چيزى را شريكش ندانى ، و چون از روى اخلاص اين كار را كردى خدا در عهده گرفته كه كار دنيا و آخرت تو را كفايت كند و آنچه از آن بخواهى برايت نگهدارد .\r\n2 - حق خودت بر تو اينست كه كاملا او را در طاعت خدا بگمارى ، بزبانت حقش را بپردازى و به گوشت حقش را بپردازى و بچشمت حقش را بپردازى و بدست خود حقش را بپردازى و بپايت حقش را بپردازى و حق شكمت را بپردازى و حق فرجت را بپردازى ، و از خدا در اين كار يارى جوئى .\r\n3 - حق زبانت اينست كه آن را از دشنام ارجمندتر بدانى و بسخن خوب عادتش بدهى و مؤدبش دارى و آن را در كام دارى مگر در محل حاجت و براى سود دين و دنيا و آن را از پر گوئى و ياوه سرائى كم فائده كه ايمنى از زيانش نيست و در آمدش كم است معاف دارى ، زبان گواه خرد و دليل بر آن شمرده شود و آراستگى مرد بزيور عقل خوشزبانى او است ، و هيچ جنبش و توانائى نيست جز به او .\r\n","description":"","footnote":"","page_name":" 262 ","page_number":270},
  {"content":"\r\n4 - حق گوش پاك داشتن او است از اينكه راه دلت باشد مگر براى خبر خوبى كه در دلت خير پديد كند يا خلق كريمت نصيب كند زيرا گوش دروازه دل است هر نوع معنى خوب يا بدى را به آن مىرساند .\r\nو لا قوة الا با لله العلى العظيم .\r\n5 - و اما حق چشمت اينست كه از هر چه روا نيست آن را بپوشانى و مبتذلش نسازى مگر براى محل عبرت آورى كه از آن بينا شوى يا دانشى بدست آورى زيرا ديده وسيله عبرتست .\r\n6 - و اما حق دو پايت اينست كه با آنها به جائى كه روا نيست نروى و آنها را براهى كه باعث سبكى راهرو است نكشانى زيرا آنها تو را حمل ميكنند و تو را به راه دين مىبرند و پيش مياندازند و لا قوة الا با لله .\r\n7 - و اما حق دست تو اينست كه آن را بناروا دراز نكنى تا بدست اندازى بدان گرفتار عقوبت آخرت خدا شوى و گرفتار سرزنش مردم در دنيا و آن را از كارى كه به تو واجب كرده نبندى ولى آن را احترام كنى باينكه از محرمات بسيارش ببندى و بسيارى از آنچه هم كه بر او واجب نيست به كار اندازى و چون دست تو در اين دنيا از حرام باز ايستاد و خود را شريف داشت يا با عقل و شرافت به كار رفت در آخرت ثواب خوب دارد .\r\n8 - و اما حق شكمت اينست كه آن را ظرف كم و يا بيش از حرام نكنى و از حلال هم به اندازه اش بدهى و از حد تقويت به حد شكمخوارگى و بيمروتى نرسانى ، و هر گاه گرفتار گرسنگى و تشنگى شد او را ضبط كنى زيرا سيرى بىاندازه شكم را بياشوبد و كسالت آورد كه مايه باز ماندن و دور شدن از هر كار\r\n","description":"","footnote":"","page_name":" 263 ","page_number":271},
  {"content":"\r\nنيك و ارجمند است ، و نوشابه اى كه صاحبش را مست سازد مايه سبكسرى و نادانى كردن و بيمروتى است .\r\n9 - و اما حق فرجت نگهدارى آنست از آنچه حلال نيست برايت و كمك گرفتن بر آنست به چشم پوشى از نامحرم زيرا كه آن بهتر ياور است ، و نيز با بسيار ياد مرگ كردن و خود را تهديد نمودن از خوف خدا ، و از خدا است عصمت و تأييد و جنبش و توانى نيست جز به او .\r\n\r\nسپس حقوق افعال\r\n10 - و اما حق نماز اينست كه بدانى نماز ورود بدرگاه خدا است و تو در نماز برابر خدا ميايستى و چون بدين عقيده مند باشى شايسته است كه چون بنده ذليل در نماز بايستى كه راغب و راهب و خائف و اميدوار و گدا و زارى كن است و آنچه كه برابرش ايستاده بوسيله آرامى و سربزيرى و خشوع اعضاء و فروتنى تعظيم مىكند و از دل به خوبى با او راز ميگويد و ميخواهد كه گردن او را از زير بار خطاها كه تو را فرا گرفتند و گناهانى كه بپرتگاه نابوديت كشاند آزاد كند ، و لا قوة الا با لله .\r\n11 - و اما حق روزه آنست كه بدانى روزه پرده ايست كه خدا بر زبان و گوش و چشم و فرج و شكمت افكند تا تو را از آتش دوزخ حفظ كند و همچنين در حديث آمده كه « روزه سپريست از دوزخ » و اگر اعضايت در پس پرده آن آرامند اميدوارى كه محفوظ شوى و اگر بگذارى در پرده خود پريشانى كنند و اطراف آن را بكنار زنى و بدان جا كه نبايد سركشى نگاه شهوت خيز و پيروى خارج از حد خوددارى داشته باشى در امان نيستى كه پرده دريده شود و از آن بدر شوى . و لا قوة الا با لله .\r\n","description":"","footnote":"","page_name":" 264 ","page_number":272},
  {"content":"\r\n12 - و اما حق صدقه اينست كه بدانى اين صدقه پسانداز تو است نزد پروردگارت و امانت بىنياز از گواه تو است و چون بدين عقيده مند شوى بدان چه در نهانى بسپارى بيشتر اعتماد دارى تا به آنچه آشكار باشد و تو را سزد كه به خدا نهانى بسپارى هر چه را خواهى عيان كنى و اين راز ميان تو و او باشد در هر حال و در آنچه به او سپارى از گواهى گوشها و ديده‌ها بر عليه او پشتيبانى نخواهى به حساب اينكه به اينها بيشتر اعتماد دارى نه به حساب اينكه در پرداخت سپرده به خدا اعتماد ندارى ، سپس به صدقه خود بر احدى منت منه زيرا كه آن براى تو است و اگر بدان منت نهى در امان نيستى كه بروز همان كسى گرفتار شوى كه به دو منت نهادى زيرا اين خود دليل است كه تو آن را براى خود نخواستى و اگر براى خود ميخواستى بر احدى بدان منت نمينهادى . و لا قوة الا با لله .\r\n13 - حق قربانى اينست كه با قصد خالص براى پروردگارت باشد و تنها به منظور رحمت او و قبول او باشد و براى جلب نظر مردم نباشد ، و اگر چنين باشى خود فروش و ظاهر ساز نيستى و همانا قصد خدا را دارى ، و بدان كه با آنچه ميسور است بايد خدا را خواست نه بدان چه دشوار است چنانچه خدا هم بخلق خود تكليف آسان كرده و تكليف دشوار نكرده ، و همچنين فروتنى براى تو اولى است از خودنمائى و خان منشى زيرا خانها هستند كه خود فروشى و پر خرجى ميكنند و اما فروتنى و درويش مآبى نه كلفت دارد و نه خرج زيرا موافق سرشت آفرينشند و در طبيعت مخلوقند . و لا قوة الا با لله .\r\n","description":"","footnote":"","page_name":" 265 ","page_number":273},
  {"content":"\r\n\r\nسپس حقوق پيشوايان\r\n14 - و اما حق پيشواى حكومت بر تو اينست كه بدانى تو براى او وسيله آزمايش شدى و او هم به تو گرفتار است بخاطر تسلطى كه خدايش به تو داده و بايد خيرخواه او باشى و با او در نيفتى زيرا كه بر تو نفوذ دارد و سبب هلاك خود و او گردى و خوار شوى و براى او فروتنى و نرمش كن تا آنجا كه رضايت او را به اندازه اى كه زيانش به تو نرسد بدست آرى و زيان بدين تو نرسد و در اين باره از خدا يارى جوئى و با او مبارزه و عناد نكنى زيرا اگر چنين كردى او را و خود را ناسپاسى كردى و خود را ببدى كشاندى و او را هم از جهت خود به هلاكت رساندى و تو سزاوارى كه كمك او شمرده شوى بر ضرر خود و شريك او باشى در هر چه با تو كند ، و لا قوة الا با لله .\r\n15 - و اما حق پدر علمى تو و استادت تعظيم او و احترام مجلس او است كه خوب به او گوش كنى و به دو رو كنى و به او يارى دهى براى خودت تا آنچه را نياز دارى به تو بياموزد باينكه عقل خود را خاص او سازى و فهم و هوشت را به او پردازى و دل خود را به دو دهى و خوب چشمت را به او اندازى بسبب ترك لذات و صرف نظر نمودن و كم كردن از شهوات . و بدان كه اين كه در هر چه به تو آموزد بايد رسول او باشى و آن را بنادانان برسانى و بر تو لازم است كه اين رسالت را به خوبى از طرف او ادا كنى و در ادايش خيانت نورزى و خوب به آن بپردازى كه عهده دار هستى ، و لا حول و لا قوة الا با لله .\r\n16 - و اما حق مالك تو بمانند حق همان پيشواى حكومت تو است جز اينكه مالك اختيار بيشترى نسبت به تو دارد و طاعت آقاى مالك در هر كم و بيش بر تو لازمست مگر اينكه بخواهد تو را از حق واجب\r\n","description":"","footnote":"","page_name":" 266 ","page_number":274},
  {"content":"\r\nخدا بيرون برد و ميان تو و حق خدا و حقوق خلق حايل شود ، و چون حق خدا را ادا كنى نوبت حق مالك مىشود و بايد بدان مشغول باشى ، و لا قوة الا با لله .\r\n\r\nسپس حقوق رعيت\r\n17 - و اما حقوق رعيت تو در حكومت بر آنها اينست كه بدانى همانا تو با نيروى فزون خود آنها را زير رعيت گرفتى و همانا ناتوانى و زبونيشان آنها را رعيت تو كرده پس چه سزاوار است كسى كه ضعف و ذلت او ترا بينياز ساخته از او كه او را رعيت و زيردست تو ساخته و حكم تو را بر او نافذ كرده تا بعزت و نيروى خود در برابر تو نتواند ايستاد و بر آنچه اش از تو بزرگ و ناگوار آيد جز [ به خدا 
  ] بترحم و حمايت و صبر و انتظار يارى نجويد . و چه اندازه براى تو سزاوار است كه چون بفهمى چه چيز خدا به تو داده از فزونى اين عزت و نيروئى كه بوسيله آن غلبه كردى بر ديگران كه براى خدا شكر كنى و هر كه شكر نعمت خدا كند به او نعمت بيشترى عطا كند و لا قوة الا با لله .\r\n18 - و اما حق زير دست علمى و شاگردت اينست كه بدانى خدا بوسيله علمى كه به تو داده و خزانه حكمتى كه به تو سپرده تو را سرپرست شاگردانت ساخته و اگر در اين سرپرستى كه خدايت داده خوب كار كنى و بجاى يك خزانه دار مهربان و خيرخواه مولا باشى نسبت ببنده هايش كه صابر و خدا خواه است وقتى نيازمندى بيند از اموالى كه بدست او است به او بدهد ، سرپرست درستى باشى و خادم با ايمانى هستى و گر نه به خدا خائن و بخلقش ظالمى و متعرض سلب او ( اين نعمت را از تو ) و عزتش شده اى .\r\n","description":"","footnote":"","page_name":" 267 ","page_number":275},
  {"content":"\r\n19 - و أما حق زير دست زناشوئى تو كه همسر تو است اينست كه بدانى خدا او را آرامش جان و راحت باش توان و انيس و نگهدار تو ساخته و نيز هر كدام از شما زن و شوهر بايد بنعمت وجود همسرش حمد كند و بداند كه اين نعمت خدا است كه به او داده ، و لازمست كه با نعمت خدا خوشرفتارى كند و آن را گرامى دارد و با او بسازد ، و گر چه حق تو بر زنت سختتر و طاعت تو بر او لازمتر است نسبت بهر خواه و نخواه تو تا آنجا كه گناه نباشد ولى آن زن هم حق دلنوازى و انس و حفظ مقام آسايش در دامن او را دارد براى كاميابى و لذتجوئى كه بايد انجام شود و اين خود حق بزرگى است . و لا قوة الا با لله .\r\n20 - و أما حق زير دستى كه مملوك است اينست كه بدانى او هم آفريده پروردگار تو است و گوشت و خون تو است و تو اختيار دار او شدى نه اينكه در برابر خدا او را آفريدى و نه اينكه گوش و چشم به او دادى و نه اينكه روزى بخش او هستى ، بلكه خدا است كه همه اينها را كفايت كرده براى كسى كه تو را بر او مسخر ساخته و تو را بر او امين كرده و او را به تو سپرده تا ويرا در باره او مراعات كنى و بروش او باوى رفتار كنى ، پس بايد از هر چه خود ميخورى به دو بخورانى و از هر چه پوشى به دو بپوشانى و به او تكليف بيش از توان او نكنى و اگرش نخواستى خود را از مسئوليت الهى نسبت به او بيرون برى و با ديگرى عوضش كنى و خلق خدا را شكنجه و آزار نكنى ، و لا قوة الا با لله .\r\n\r\nو أما حق خويشاوندى\r\n21 - و أما حق مادرت اينست كه بدانى او را در درون خود برداشته كه احدى احدى را در آنجا راه ندهد ، و از ميوه دلش به تو خورانيده كه احدى از آن به ديگرى نخوراند ، و او است كه تو را با گوشش و چشمش و دستش و پايش و مويش و سراپايش و همه اعضايش نگهدارى كرده و بدين فداكارى خرم و شاد\r\n","description":"","footnote":"","page_name":" 268 ","page_number":276},
  {"content":"\r\nو مواظب بوده و هر ناگوارى و دردى را و گرانى و غمى را تحمل كرده تا دست قدرت او را از تو دفع نموده و تو را از او بر آورده تو را به روى زمين آورده و باز هم خوش بوده است كه تو سير باشى و او گرسنه و تو جامه پوشى و او برهنه باشد ، تو را سيراب كند و خود تشنه بماند ، تو را در سايه بدارد و خود زير آفتاب باشد و با سختى كشيدن تو را بنعمت اندر سازد و با بيخوابى خود تو را بخواب كند ، شكمش ظرف وجود تو بوده و دامنش آسايشگاه تو و پستانش مشك آب تو و جانش فداى تو و بخاطر تو و به حساب تو گرم و سرد روزگار را چشيده به اين اندازه قدرش بدانى و اين را نتوانى جز به يارى توفيق خدا .\r\n22 - و أما حق پدرت را بايد بدانى كه او بن تو است و تو شاخه او هستى و بدانى كه اگر او نبود تو نبودى ، پس هر زمانى در خود چيزى ديدى كه خوشت آمد بدان كه از پدرت دارى و خدا را سپاسگزار و به همان اندازه شكر كن ، و لا قوة الا با لله .\r\n23 - و أما حق فرزندت بدان كه او از تو است و در اين دنيا به تو وابسته است خوب باشد يا بد و تو مسئولى از سرپرستى او با پرورش خوب و رهنمائى او بپروردگارش و كمك او بطاعت وى در باره خودت و در باره خودش و بر عمل او ثواب برى و در صورت تقصير كيفر شوى پس در باره او كارى كن كه در دنيا حسن أثر داشته باشد و خود را به آن آراسته كنى و در نزد پروردگارش نسبت به او معذور باشى بسبب سرپرستى خوبى كه از او كردى و نتيجه الهى كه از او گرفتى ، و لا قوة الا با لله .\r\n24 - و أما حق برادرت بدان كه او دست تو است كه با آن كار ميكنى و پشت تو است كه به او پناه ميبرى و عزت تو است كه به او اعتماد دارى و نيروى تو است كه با آن يورش برى ، مبادا او را ساز و برگ نافرمانى خدا بدانى و نيز وسيله ظلم به حق خدا ، و او را در باره خودش يار باش و در برابر دشمنش كمك كار ،\r\n","description":"","footnote":"","page_name":" 269 ","page_number":277},
  {"content":"\r\nو ميان او و شياطينش حائل شو و حق اندرز او را بجاى آور و به او رو كن براى رضاى خدا اگر منقاد پروردگارش شد و به خوبى از او پذيرا گرديد و گر نه خدا نزد تو مقدم باشد و از اويش گراميتر بدار .\r\n25 - و أما حق آقائى كه تو را آزاد كرده اينست كه بدانى مالش را در راهت خرج كرده و تو را از خوارى بندگى و وحشت آن بعزت آزادى و آرامش آن رسانده و از اسيرى ملكيت آزادت كرده و حلقه‌هاى بندگى را از تو گشوده و نسيم عزت را برايت پديد آورده و از زندان قهرت بدر آورده و جلو سختى تو را بسته و زبان عدالت را بر تو گشوده و همه دنيا را برايت مباح كرده و تو را مالك خود نموده و از اسارت رها كرده و براى عبادت پروردگار فراغت بخشيده و متحمل كسر مال خود شده ، پس بدان كه او پس از خويشاوندت از همه مردم به تو نزديكتر است در زندگى و مرگت و سزاوارترين مردم است به يارى و كمك و همكارى تو در راه خدا ، پس تا او را نيازيست خود را بر او مقدم مدار .\r\n26 - و أما حق آزاد كرده تو اينست كه بدانى خدا تو را حمايت كن و ياور و پناهگاهش ساخته و او را وسيله و واسطه ميان خودش و او نموده و سزا است كه تو را از دوزخ نجات دهد و اين ثواب در آخرت از او براى تو باشد و در دنيا هم ميراث او را ببرى در صورتى كه خويشاوندى ندارد در عوض اينكه مالت را خرج او كردى و به حق او قيام كردى پس از صرف مالت در آزادى او و اگر مراعات او را نكنى بيم آن ميرود كه ميراثش بر تو گوارا نباشد ، و لا قوة الا با لله .\r\n","description":"","footnote":"","page_name":" 270 ","page_number":278},
  {"content":"\r\n27 - و أما حق كسى كه به تو احسان كرده اينست كه او را شكر كنى و احسانش را ياد كنى و گفتار خير در باره او منتشر كنى و ميان خود و خدا سبحانه برايش دعاء خالص بكنى زيرا چون اين كار را كردى او را در نهان و عيان قدردانى كردى و سپس اگرت ميسر شود به او عوض بدهى و گر نه در صدد آن باشى و خود را بر آن عازم كنى .\r\n28 - و أما حق مؤذن اينست كه بدانى تو را به ياد پروردگارت مىآورد و ببهره ات دعوت مىكند و بهترين كمككاران تو است بر انجام فريضه اى كه خدا بر تو واجب كرده و او را بر اين خدمت بمانند كسى كه بر تو احسان كرده قدردانى كنى ، تو اگر در كار خود درون خانه ات به دو بدبينى نبايد در كار او كه براى خدا است بدبين باشى و بايد بدانى كه او بىترديد يك نعمت خدا داده است و با نعمت خدا خوشرفتارى كن و خدا را در هر حال بر آن حمد كن ، و لا قوة الا با لله .\r\n29 - و أما حق پيشنمازت اينست كه بدانى ايلچى ميان تو و خدا است و نماينده تو است بدرگاه پروردگارت او از طرف تو سخنگو است و تو از طرف او سخن نگوئى او برايت دعا كند و تو براى او دعا نكنى و او براى تو خواسته و تو براى او نخواستى ، و مهم ايستادن برابر خدا و خواهش كردن از او را برايت كفايت كرده و تو براى او كارى نكردى اگر در اينها تقصيرى باشد به گردن او است نه تو ، و اگر گناهى كند تو شريك او نيستى و او را بر تو برترى نيست او خود را سپر تو كرده و نمازش را سپر نماز تو كرده و بايد براى اين قدرش را بدانى ، و لا حول و لا قوة الا با لله .\r\n30 - و أما حق همنشين اينست كه او را به خوبى بپذيرى و با او خوشامد بگوئى و در گفتگو با او بانصاف رفتار كنى و يكباره ديده از او برنگيرى و قصدت از گفتن با او فهماندن او باشد و اگر تو رفتى\r\n","description":"","footnote":"","page_name":" 271 ","page_number":279},
  {"content":"\r\nو همنشين او شدى مختارى كه هر گاه نميخواهى برخيزى و اگر او آمده بر تو نشسته اختيار با او است و از جا برنخيز جز به اجازه او ، و لا قوة الا با لله .\r\n31 - و أما حق همسايه حفظ او است هر گاه در خانه نباشد و احترام او است در حضور و يارى و كمك به او است در هر حال عيبى از او وارسى نكن و از بدى او كاوش منما كه بفهمى و اگر بدى او را فهميدى بىقصد و رنج بايد براى آنچه فهميدى چون قلعه محكمى باشى و چون پرده ضخيمى تا اگر نيزه‌ها دلى را براى يافتنش بشكافند بدان نرسند كه بر آن پيچيده است ، از آنجا كه نداند بسخن او گوش مگير ، در سختى او را وامگذار و در نعمت بر او حسد مبر ، از لغزشش در گذر و از گناهش صرف نظر كن و اگر بر تو نادانى كرد بردبارى كن و بمسالمت با او رفتار كن و زبان دشنام را از او بگردان . و اگر ناصحى با او دغلى كرد جلوگيرى كن و با او به خوبى معاشرت كن ، و لا قوة الا با لله .\r\n32 - و أما حق رفيق و همصحبتت اينست كه تا توانى به او احسان كنى و اگر نتوانى لا اقل با انصاف باشى و او را به اندازه اى كه احترامت مىكند احترام كنى و چنانت كه نگه مىدارد نگاهش بدارى ، و در هيچ كرمى بر تو پيشدستى نكند و اگر پيشدستى كرد به او عوض بدهى و تا آنجا كه شايدش در دوستى او كوتاهى مكنى ، بر خود لازم دانى كه خير خواه و نگهدار و پشت و پناه او باشى در طاعت پروردگار او و كمك او بر خودش در اينكه قصد نافرمانى پروردگارش را نكند سپس بر او رحمت باشى و عذاب نباشى ، و لا قوة الا با لله .\r\n","description":"","footnote":"","page_name":" 272 ","page_number":280},
  {"content":"\r\n33 - و أما حق شريك اگر غايب باشد كار او را بكنى و اگر حاضر است با او برابر كار كنى و به نظر و رأى خود بدون مشورت او تصميم نگيرى و مالش را نگهدارى و در آن كم يا بيش خيانت نكنى زيرا بما رسيده است كه دست خدا بر سر هر دو شريك است تا بهم خيانت نكرده‌اند ، و لا قوة الا با لله .\r\n34 - و أما حق مال و دارائى اينست كه آن را نگيرى مگر از راه حلال ، و صرف نكنى مگر در جاى حلال ، و بى جا خرج نكنى و از راه درست آن را بجاى ديگر نبرى ، و چون خدا داده آن را جز به راه خدا و آنچه وسيله راه خدا است به كار نبرى ، و به كسى كه بسا قدر دانى از تو نكند با نياز خودت ندهى ، و سزا است كه در باره آن ترك طاعت خدا نكنى تا بجاى تو ميراث بماند براى ديگران ، و كمك بوارث كنى كه از تو آن را بهتر منظور دارد ، در طاعت خدا به مصرف رساند ، و غنيمت را او ببرد ، بار گناه و افسوس و پشيمانى و عقوبت بدوش تو بماند ، و لا قوة الا با لله .\r\n35 - و أما حق بستانكار تو اينست كه اگر دارى به او بپردازى و كارش را راه بيندازى و غنى و بينيازش كنى و او را ندوانى و معطل نكنى زيرا رسول خدا ( ص ) فرموده نپرداختن توانگر بدهكارى خود را ستم است ، و اگر ندارى او را بخوشزبانى خوشنود كنى و از او به آرامى مهلت بخواهى و او را بخوشى از خود برگردانى و با اينكه مالش را بردى با او بد رفتارى نكنى زيرا اين پستى است ، و لا قوة الا با لله .\r\n36 - و أما حق معاشر با تو اينست كه او را نفريبى و با او دغلى نكنى و به او دروغ نگوئى و غافلش نسازى و گولش نزنى و براى او كارشكنى نكنى مانند دشمنى كه براى طرف خود ملاحظه اى ندارد ، و اگر به تو اعتماد كرد هر چه توانى براى او بكوشى ، و بدانى كه مغبون كردن كسى كه به تو اعتماد كرده\r\n","description":"","footnote":"","page_name":" 273 ","page_number":281},
  {"content":"\r\nمانند ربا است ، و لا قوة الا با لله .\r\n37 - و أما حق طرفى كه به تو ادعائى دارد اينست كه اگر درست ميگويد دليل او را نقض نكنى و دعوت او را ابطال نكنى ، و با خودت طرف شوى و براى او حكم كنى و بىشهادت شهود گواه او باشى زيرا كه اين حق خدا است بر تو ، و اگر ادعاى او باطل است با او نرمش كنى و او را بترسانى و بدينش قسم بدهى : و با تذكر به خدا از تندى او بكاهى و پر و ناروا نگوئى كه تجاوز دشمن را از تو برنگرداند بلكه بگناه او گرفتار شوى و شمشير دشمنى او به اين سبب بر تو تيز گردد زيرا سخن بد شرانگيز است و سخن خوب شر برانداز است ، و لا قوة الا با لله .\r\n38 - و أما حق طرفى كه به او دعوى دارى اينست كه اگر آنچه ادعا ميكنى درست است در گفتگوى براى خروج از دعوى آرام باشى زيرا ادعا در گوش طرف كوبندگى دارد و دليل خود را با نرمش به او بفهمانى با مهلت و بيان روشن و لطف كامل ، و بسبب ستيزگى او با قيل و قال دست از دليل خود برندارى تا دليلت از دستت برود و جبران آن را نتوانى كرد ، و لا قوة الا با لله .\r\n39 - و أما حق كسى كه با تو مشورت كند اينست كه اگر نظر روشنى در كار او دارى در نصيحت او بكوشى ، و هر چه دانى به او بفهمانى و بگوئى كه اگر بجاى او بودى آن را به كار ميبستى ، و اين براى آنست كه از طرف تو مورد مهر و نرمش باشد زيرا نرمش وحشت را ببرد و سختگيرى انس را بوحشت كشاند ، و اگر نتوانى به او نظرى بدهى ولى كسى را بشناسى كه اعتماد برأى او دارى و براى مشورت خودت\r\n","description":"","footnote":"","page_name":" 274 ","page_number":282},
  {"content":"\r\nاو را ميپسندى وى را بدان رهنمائى كنى و ارشاد نمائى ، و در باره او كوتاهى نكنى و از نصيحت او كم نگذارى و لا حول و لا قوة الا با لله .\r\n40 - و أما حق كسى كه به تو مشورتى دهد اينست كه او را در رأى ناموافقى كه به تو دهد متهم نسازى وقتى بدان تو را اشاره كند زيرا در مرحله نظريات مردم جور بجورند و اختلاف دارند و اگر در رأى او بدبينى دارى مختارى ولى نبايدش متهم سازى در صورتى كه أهل مشورت است و براى اينكه به تو نظر داده و به خوبى وارد شور شده بايد از او تشكر كنى ، و اگر بدلخواه تو رأى داد خدا را حمد كن و آن را از برادرت قدردانى كن ، و در مقام باش كه اگر روزى با تو مشورت كرد به او پاداش بدهى ، و لا قوة الا با لله .\r\n41 - و أما حق كسى كه از تو نصيحتى جويد اينست كه به اندازه استحقاقش و تحملش به او اندرز دهى و از راهى وارد سخن شوى كه بگوشش خوش آيد ، و به اندازه عقلش با او سخنگوئى زيرا هر عقلى را يك نحو سخن بايد كه آن را بفهمد و درك كند و بايد روشت مهربانى باشد ، و لا قوة الا با لله .\r\n42 - و أما حق ناصح اينست كه نسبت به او تواضع كنى به او دل بدهى و گوش فرا دارى تا اندرز او را بفهمى ، و سپس در آن تأمل كنى و اگر درست گفته خدا را بر آن حمد كنى و از او بپذيرى ، و نصيحت او را قدر بدانى ، و اگر درست نگفته به او مهربان باشى و او را متهم نسازى و بدانى كه در خير خواهى تو كوتاهى نكرده جز اينكه خطا كرده مگر اينكه در نظر تو مستحق تهمت باشد كه به هيچ سخن او اعتناء مكن در هر حال ، و لا قوة الا با لله .\r\n","description":"","footnote":"","page_name":" 275 ","page_number":283},
  {"content":"\r\n43 - و أما حق كبير اينست كه سن او را احترام كنى و اسلامش را تجليل نمائى اگر از أهل فضيلت در اسلام باشد باينكه او را مقدم دانى ، و با او طرفيت نكنى و در راه جلو او نروى و از او پيش نيفتى و به او نادانى نكنى و اگر به تو نادانى كرد تحمل كنى و او را گرامى دارى براى حق مسلمانى و سن او ، زيرا حق سن به اندازه مسلمانيست ، و لا قوة الا با لله .\r\n44 - و أما حق خردسال مهرورزى به او است ، و پرورش و آموزش و گذشت از او ، و پرده پوشى و نرمش با او ، و كمك او و پرده پوشى خطاهاى كودكى او زيرا آن سبب توبه است ، و مدارا كردن با او و تحريك نكردن او زيرا كه اين برشد او نزديكتر است .\r\n45 - و أما حق سائل اينست كه اگر صدقه ( 1 ) آماده دارى به او بدهى ، و نياز او را بر طرف كنى و براى رفع فقر او دعاء كنى ، و بخواست او كمك كنى ، و اگر در صدق او شك كنى و او را متهم بدانى ولى بدان يقين ندارى بسا كه شيطان برايت دامى نهاده و ميخواهد تو را از بهره ات باز دارد ، ميان تو و تقرب بپروردگارت حايل شود . او را به حال خود واگذار و بخوشى جواب كن و اگر هم با اين حال به او چيزى بدهى كار به جائى است .\r\n46 - و أما حق كسى كه از او چيزى خواهند اينست كه اگر چيزى داد با تشكر ازو پذيرفته شود و قدردانى گردد ، و اگر نداد او را بخوشى معذور دار و به او خوشبين باش و بدان كه اگر دريغ كرد مال خود را\r\n\r\n","description":"","footnote":"\r\n( 1 ) في بعض النسخ ( تهيأت صدقه ) و لعل الصواب « اذا تيقنت صدقه » بقرينة قوله بعد « و اذا شككت في صدقه » يعنى اگر يقين براستيش دارى .\r\n","page_name":" 276 ","page_number":284},
  {"content":"\r\nدريغ كرده ، و نسبت بمال خود ملامتى ندارد و اگر چه ظالم باشد زيرا انسان ظلوم كفار است .\r\n47 - و أما حق كسى كه وسيله شادى تو شده اينست كه اگر مقصود او شادى تو بوده خدا را حمد كنى و او را شكر كنى به اندازه اى كه سزد ، و او را پاداش بدهى و در مقام عوض به او باشى ، و اگر مقصود او نبوده خدا را حمد كنى و شكر كنى و بدانى كه از اوست و او مايه شادى تو شده و او را بعنوان اينكه يكى از اسباب نعمت خدا براى تو شده دوست بدارى ، و خير او را بخواهى زيرا اسباب نعمتها بركت است هر جا باشند و اگر چه او قصد نداشته باشد ، و لا قوة الا با لله .\r\n48 - و أما حق كسى كه از قضا به تو بدى كرده اينست كه اگر عمدى كرده بهتر است از او درگذرى تا كدورت ريشه كن شود ، و با اين گونه مردم بادب رفتار كرده باشى زيرا خدا ميفرمايد ( 41 - الشورى ) و هر آينه كسى كه به او ستم شده و انتقام جويد مسئوليتى ندارد - تا آنجا كه - اين از كارهاى پا بر جا و درست است - و خدا عز و جل فرموده ( 126 - النحل ) اگر كيفر داديد به همان اندازه باشد كه زخم خورديد ، و اگر صبر كنيد و بگذريد براى صابران بهتر است ، اين در عمد است ، و اگر بدى او تعمد نباشد با تعمد در انتقام به او ستم مكن تا او را عمدا ببدى عوض داده باشى بر كار خطا و با او تا توانى نرمى و ملاطفت كنى ، و لا قوة الا با لله .\r\n49 - و أما حق أهل ملت تو بطور عموم حسن نيت و مهربانى به همه و نرمش با كردارشان و تأليف قلب و اصلاح آنها است و تشكر از خوشكردارشان به خودش و تو ، زيرا به خودش هم كه خوبى كند به تو كرده چون از آزار تو خوددارى نموده ، و زحمت به تو نداده و خودش را حفظ كرده پس براى همه دعا كن\r\n","description":"","footnote":"","page_name":" 277 ","page_number":285},
  {"content":"\r\nو همه را يارى كن و از هر كدام نسبت به خود مقامى منظور دار بزرگتر را پدر خود بدان و خرد سال را فرزند و ميانه حال را چون برادر و هر كدام نزد تو آمدند با لطف و رحمت از آنها دلجوئى كن و با برادرت بحقوق برادرى رفتار كن .\r\n50 - و أما حق أهل ذمه حكمش اينست كه از آنها بپذيرى آنچه را خدا پذيرفته ، و آن ذمه و عهدى كه خدا براى آنها مقرر داشته به آن وفادار باشى و آنها را بدان حواله كنى در آنچه خواهند و بدان مجبورند و در معامله با آنها به حكم خدا عمل كنى و بمراعات اينكه در پناه اسلامند و براى وفاء بعهد خدا و رسولش به آنها ستم نكنى زيرا بما رسيده كه فرمود : هر كه بمعاهدى ستم كند من طرف او و خصم او باشم ، از خدا بپرهيز ، و لا حول و لا قوة الا با لله .\r\nاين پنجاه حق است در گردنت كه در هيچ حال از آنها جدا نتوانى بود و لازمست بر تو رعايت آنها و كوشش براى اداى آنها و استعانت از خدا جل ثناؤه بر اين كار و لا حول و لا قوة الا با لله و الحمد لله رب العالمين .\r\nسخن آن حضرت عليه السلام در زهد\r\nراستى نشانه زاهدان در دنيا و مشتاقان بآخرت ترك هر معاشر و دوستى و هر همصحبتى است كه با آنها هم آهنگ نيستند ، هلا آنكه براى آخرت كار كند هم آنست كه در خوشى نقد دنيا بيرغبت است و آماده براى مرگ است و پيش از گذشت عمر و آمدن مرگى كه چاره ندارد به كار آخرت اندر است\r\n","description":"","footnote":"","page_name":" 278 ","page_number":286},
  {"content":"\r\nو پيش از مرگ بر حذر است ، زيرا خدا عز و جل ميفرمايد ( 100 - المؤمنون ) تا چون مرگ يكى از آنان برسد گويد پروردگارا مرا بر گردان تا شايد كارهاى خوبى كه ترك كردم بكنم - بايد هر كس خود را در اين دنيا چنان بدارد كه مرده است و باز گشته و از تقصير در عمل صالح براى روز مبادا پشيمانست .\r\nاى بنده‌هاى خدا بدانيد هر كه از شبيخون ترسد از بستر گرم جدا شود و از خواب بگذرد و از ترس تسلط أهل دنيا از برخى خوردنى و نوشيدنى خود صرف نظر كند ، واى بر تو اى آدميزاده از شبيخون سلطان رب العزت و گرفت دردناك و شبديگرى او مر أهل معاصى و گناهان را با مرگهاى ناگهانرس شب و روز ، اينست شبيخونى كه از آن نجاتى نيست و پناه و گريزى نه ، أيا مؤمنان از او شبيخون بترسيد چون ترسيدن أهل تقوى زيرا خدا ميفرمايد ( 16 - ابراهيم ) اينست براى كسى كه از مقام من و از وعيد من بترسد - از خوشى فريب و شرور دنيا بترسيد و سرانجام ميل به دنيا را ياد آور شويد كه زينتش فتنه و حبش گناه است .\r\nو بدان واى بر تو اى پسر آدم كه پرى شكم و ميل مفرط و سرمستى و عزت ملك از چيزهائيست كه باز ميدارد و كند مىكند از عمل ، و ذكر را فراموش مىكند و از نزديك بودن مرگ غافل مىكند . تا گويا آنكه گرفتار دوستى دنيا است از مستى مىديوانه است و راستى مرد خدا فهم و خداترس و كار كن براى او خود را تمرين كند ، و بگرسنگى عادت دهد تا شوق بسيرى نكند و پيشروى در مسابقه اسبان همچنين بدست آيد .\r\nاى بنده‌هاى خدا از خدا بپرهيزيد چون پرهيز آرزومند به ثواب و ترسان از عقاب او ، محققا شما\r\n","description":"","footnote":"","page_name":" 279 ","page_number":287},
  {"content":"\r\nدر برابر اتمام حجت شديد و او شما را تشويق كرده و بيم داده ، ولى نه شما به ثواب ارجمندش كه بدان تشويقتان كرده مشتاقيد و براى آن عمل ميكنيد ، و نه از عقاب سخت و عذاب دردناكش كه شما را از آن ترسانده ميترسيد و كنار ميرويد ، و حال اينكه خداوند در كتاب خود بشما خبر داده كه ( 94 - الأنبياء ) هر كس كار خوب كند و مؤمن باشد كوشش ناسپاسى نشود و ما خود اجر او را نويسنده‌ايم .\r\nسپس در قرآنش براى شما مثلها زده و آياتى آورده تا از خوشى نقد دنيا بر حذر باشيد فرموده ( 15 - التغابن ) همانا اموال و اولاد شما فتنه‌اند و خدا است كه مزد بزرگ نزد او است - تا بتوانيد از خدا بپرهيزيد و بشنويد و اطاعت كنيد - از خدا بپرهيزيد و بمواعظش پند گيريد ، من ميدانم بسيارى از شما را عواقب معاصى نزار كرده و باز هم از آنها حذر ندارد و بدينش زيان رسانده و آنها را بد ندارد آيا فرياد را گوش نميدهيد كه خدا آنها را حقير ميشمارد آنجا كه فرمايد ( 20 - الحديد ) بدانيد كه زندگى دنيا بازيچه و سرگرمى و آرايش و باليدن شماها است بهم ، و رقابت در فزونى اموال و اولاد است بمانند بارانى كه روئيدن آن دلخوشى كفار است ، و سپس پريشان شود و بينى كه زرد شده و سپس نشخوار گردد و در آخرت عذاب سخت و يا آمرزش از خدا و رضوانست ، نيست زندگى دنيا در برابر آخرت جز كالاى فريب . پيشى گيريد بآمرزش از پروردگار خود و بهشتى كه به پهناى آسمان و زمين است ، و آماده است براى آن كسانى كه گرويدند به خدا و رسولش اينست فضل خدا بدهد آن را بهر كه خواهد ، و خدا صاحب فضل بزرگى است - و فرموده ( 18 - الحشر ) أيا كسانى كه گرويديد از خدا بپرهيزيد و بايد هر كس بنگرد كه براى فرداى خود چه پيش فرستاده ، از خدا بپرهيزيد زيرا خدا آگاه است بدان چه بكنيد . نباشيد چون آن كسانى كه فراموش كردند خدا را و خدا هم از خودشان بى خود كرد ، آنان همان فاسقانند .\r\n","description":"","footnote":"","page_name":" 280 ","page_number":288},
  {"content":"\r\nاى بنده‌هاى خدا از خدا بپرهيزيد و بينديشيد و عمل كنيد بدان چه براى آن آفريده شديد ، زيرا خدا شما را بيهوده نيافريده و مهمل وانگذاشته ، خود را بشما شناسانيده و رسول خود را بسوى شما گسيل داشته ، و كتاب خود را بشما نازل كرده كه حلال و حرامش در آن درج است و حجتها و مثلهايش در آنست از خدا بپرهيزيد كه خدا پروردگار شما بر شما حجت آورده و فرموده ( 8 - البلد ) آيا نساختيم براى او دو چشم ؟ و يك زبان و دو لب ، و او را بهر دو راه رهنمائى كرديم - اين حجت است بر شما - تا توانيد از خدا بپرهيزيد زيرا توانى نيست جز به خدا ، و توكلى نيست جز به دو ، و صلى الله على محمد نبيه و آله .\r\n\r\nنامه آن حضرت عليه السلام بمحمد بن مسلم زهرى\r\nخدا ما را و تو را از فتنه‌ها نگهدارد و به تو از دوزخ ترحم كند ، تو امروز بوضعى افتادى كه سزا است هر كه تو را بدان حال بيند برايت طلب رحمت كند بتحقيق كه بار نعمت خدا بدوش تو سنگين شده كه به تو تنى سالم و عمرى دراز داده ، حجتهاى خدا بر تو استوار است كه قرآن را ميدانى و فقه دينش را خوانده اى و سنت پيغمبرش را هم به تو فهمانيده و بر تو در برابر هر نعمتى كه به تو داده و هر حجتى كه در برابرت نهاده وظيفه اى مقرر داشته و منظورش اينست كه شكر تو را آزمايش كند در اين باره و فضل خود را بر تو آشكار سازد و فرموده است ( 7 - ابراهيم ) اگر شكر كنيد براى شما بيفزايم و اگر ناسپاسى كنيد راستى كه عذاب من سخت است .\r\nبنگر فرداى قيامت كه برابر خدا بايستى چگونه مردمى باشى ؟ آن روزى كه خدا از تو بپرسد نعمتهاى مرا چگونه رعايت كردى و در باره حجتهاى من چه قضاوت كردى . گمان مبر كه خدا از تو عذرى پذيرد و بتقصير تو راضى باشد ، هيهات هيهات چنين نيست ، خدا علماء را در قرآن خود مسئول دانسته\r\n","description":"","footnote":"","page_name":" 281 ","page_number":289},
  {"content":"\r\nآنگاه كه فرموده ( 184 - آل عمران ) بايد آن را براى مردم بيان كنيد و نهان نداريد و بدان كه كمترين كتمان حق و سبكترين بارى كه بر دوش دارى اينست كه بوحشت ظالم انس گرفتى و راه گمراهى را با نزديكى خودت به دو و اجابت دعوت او برايش هموار كردى ، وه چه ميترسم كه فرداى قيامت بهمراه خائنان گرفتار گناه خود باشى و از اينكه هر چه بگيرى براى اعانت با ظلمه مسئول از آن باشى ، تو مالى را گرفتى كه از ان تو نيست از آن دستى كه گرفتى و به كسى نزديك شدى كه باحدى حق او را رد نكرده و تو هم با تقرب به او هيچ باطلى را رد نكردى ، تو دوست داشتى كسى را كه با خدا ميجنگد ، آيا چنان نيست كه تو را دعوت كردند و قطبى ساختند براى چرخاندن ستم خود و تو را پل ساختند تا از آن ببلا عبور كنند و تو را نردبان گمراهى خود نمودند و به راه خود رفتند ، تو را در باره علماء آل محمد به شك انداختند و بوسيله تو دل جهال را براى خود صيد كردند و اخص وزيران و نيرومندترين يارانشان به اندازه تو روپوش بر فساد آنها ننهاد و دل خاصه و عامه را بسوى آنها جلب نكرد ، چه بسيار كم به تو مزد دادند در برابر آنچه از تو گرفتند و چه گرفتند و چه كم براى تو آباد كردند ، و چگونه باشد آنچه بر تو خراب كردند ، و خود را به پا ديگرى برايت آن را نپايد ، و چون مرد مسئولى خود را محاسبه كن\r\nو ببين چگونه قدردانى كنى از كسى كه به تو غذا داده و علم آموخته خرد يا كلان وه چه ميترسم كه تو از آنان باشى كه خدا در قرآنش فرمايد ( 168 - الاعراف ) بجاى آنها جانشينانى ماندند كه كتاب را به ارث بردند و بدنبال كالاى پست اين دنيا رفتند و ميگويند به زودى براى ما آمرزش رسد - تو در خانه اقامت نيستى ، تو در خانه اى هستى كه اعلام كوچيدن در داده ، مرد پس از مرگ همسالانش چه اندازه زنده ميماند ؟ خوشا بر كسى كه در دنيا از مرگ بترسد و بدا بر كسى كه بميرد و گناهانش پس از او بمانند .\r\n","description":"","footnote":"","page_name":" 282 ","page_number":290},
  {"content":"\r\nبر حذر باش كه آگاه شدى ، بشتاب كه موعد مقرر دارى ، راستى تو معامله دارى با كسى كه نادان نيست و آنكه نگهبان تو است غفلت ندارد ، آماده باش كه سفر دورى از تو نزديك شده و گناهت را درمان كن كه بيمارى سختى به تو راه يافته .\r\nمپندار كه منظور من توبيخ و سركوب و سرزنش تو است ولى ميخواهم خداوند دل از دست رفته ات را زنده كند و آنچه از دينت كه نهان شده به تو باز گرداند و ياد آوردم قول خداى تعالى را در قرآنش ( 55 - الذاريات ) يادآورى كن كه ياد آورى مؤمنان را سود دهد تو از ياد همسنها و همبازيهايت كه درگذشتند بدر رفتى و پس از آنها چون شاخ شكسته بجا ماندى ، بنگر كه آيا چون تو گرفتار شدند و ايا در اين پرتگاه تو افتادند ؟ يا آيا بنگريشان كه كار خيرى كه داشتند و كردند ياد كردى و چيزى كه ندانستند آموختى و عمل نمودى ، بلكه فرق همين است كه در دل عوام جا گرفتى و آنها بدور تو جمع شدند و از رأى تو پيروى كردند و بامر تو عمل كردند ، اگر چيزى را حلال دانستى حلال دانستند و اگر حرام دانستى حرام دانستند ، و تو اين حق را ندارى ولى رغبت و ميل آنها به تو تو را بر آنها مسلط كرده و از دست رفتن دانشمندان آنان و غلبه جهل بر تو و بر آنها و حب رياست و دنياطلبى تو و آنان ، تو متوجه نيستى كه خود در نادانى و فريب گرفتارى و مردم در بلاء و فتنه ، تو آنها را گرفتار كردى و در فتنه افكندى و از كار و زندگى باز داشتى از اينكه تو را به اين مقام بينند ( و همه خواهند كه زهرى باشند ) و شيفته شدند كه به آن مقام علمى رسند كه تو رسيدى يا آن را بدست آورند كه تو بدست آوردى و از قبل تو بدريائى افتادند بىته و در بلائى بىاندازه خدا بداد ما و تو برسد و هو المستعان .\r\n","description":"","footnote":"","page_name":" 283 ","page_number":291},
  {"content":"\r\nأما بعد از هر چه در آنى روى گردان تا بدان نيكانى پيوندى كه در جامه ژنده خود به خاك رفتند و از بىقوتى شكمشان به پشتشان چسبيده بود ، ميان آنها و خدا پرده نبود و دنياشان نفريفت و بدان فريفته نشدند رغبت كردند و جستند و بيدرنگ بدان پيوستند ، اگر دنيا اين اندازه بدل تو جا كرده با اين سالخورده گى و دانشمندى و دم مرگى پس جوان نورس كه علمش نادانى و رأيش ناتوانست و خردش نپخته چه كند ؟ * ( إِنَّا لِلَّه وَإِنَّا إِلَيْه راجِعُونَ ) * بكه بايد اعتماد كرد ؟ و نزد چه كسى شكوه برد ؟ ما شكايت درد دل خود بدرگاه خدا كنيم و از آنچه هم كه در تو بينيم و مصيبتى كه از طرف تو بما رسيد به حساب خدا گذاريم .\r\nبه پا كه قدر دانى تو از كسى كه در خورد سالى و سالمندى به تو غذا داده چگونه است ؟ و چگونه احترام كنى خدائى كه بوسيله دينش تو را در ميان مردم مرغوب كرده ؟ چگونه حفظ ميكنى لباس كسى كه تو را با لباسش در ميان مردم آبرومند ساخته ؟ و چگونه نزديكى يا دورى از كسى كه به تو فرموده به دو نزديك و فروتن باشى ، تو را چه شده كه از چرتت بيدار نميشوى و از لغزشت توبه كار نميگردى ؟ تا بگوئى به خدا من يك جا هم نشد كه به پا شوم دين خدا را زنده دارم يا باطلى را محو سازم ، اينست قدردانى و شكرت از كسى كه بار زندگى تو را بنيروى خود برداشته ، چه اندازه ميترسم كه تو چنان باشى كه خدا تعالى در كتاب خود فرموده ( 59 - مريم ) نماز را ضايع كردند و بدنبال شهوت رفتند و محققا چاه غى دوزخ را برخورند ، خدا قرآنش را به تو داد و علمش را به تو سپرد و تواش ضايع كردى ، ما سپاسگزاريم آن خدا را كه عافيتمان داد از آنچه تو را بدان گرفتار كرد و السلام\r\n","description":"","footnote":"","page_name":" 284 ","page_number":292},
  {"content":"\r\n\r\nكلمات قصارى هم در اين معانى از آن حضرت ( ع ) روايت شده\r\n1 - خشنودى بنادلخواه قضاى الهى بلندترين درجه‌هاى يقين است .\r\n2 - هر كه خود را ارجمند شمارد دنيا را پست انگارد .\r\n3 - به او عرض شد پرارزشترين مردم كيست ؟ فرمود : آنكه دنيا را مايه ارزش خود نداند .\r\n4 - مردى در حضورش گفت : بار خدايا از خلقت بينيازم دار ، فرمود : چنين نيست همانا همه مردم بهم زنده‌اند ، بگو بار خدايا از بدان خلقت بينيازم دار .\r\n5 - هر كه بقسمت خدا راضى است از بينيازترين مردم است .\r\n6 - هيچ كارى با تقوى كم نباشد ، چگونه كم است آنچه پذيرفته خدا است .\r\n7 - از دروغ چه خرد و چه كلان بپرهيزيد در هر جدى و شوخى زيرا چون كسى دروغ كوچك گفت بر بزرگ دلير مىشود .\r\n8 - همين ياريت از خدا بس كه بينى دشمنت در باره ات خدا را نافرمانى مىكند .\r\n9 - همه خير اينست كه انسان خود نگهدار باشد .\r\n10 - بيكى از پسرانش فرمود : پسر جانم خدا مرا براى تو پسنديد و تو را براى من پسنديد ، سفارشم را به تو كرد و سفارشت را به من نكرد تو را بايد كه به من خوشرفتار باشى . و اندك تحفه هم باشد به يارى .\r\n11 - مرديش گفت زهد چيست ؟ در پاسخ فرمود : زهد ده جزء است بالاترين درجه‌هاى زهد كمترين\r\n","description":"","footnote":"","page_name":" 285 ","page_number":293},
  {"content":"\r\nدرجه‌هاى ورع است و بالاترين درجه‌هاى ورع كمترين درجه‌هاى يقين است و بالاترين درجه‌هاى يقين كمترين درجه‌هاى رضا است و راستى كه زهد در يك آيه از قرآن خدا است ( 23 - الحديد ) تا افسوس نخوريد بر آنچه از دست شما رفت و شاد نشويد بدان چه بشما رسيد .\r\n12 - طلب حوائج از مردم خوارى آرد و حياء را برد و وقار را كاهد و فقر حاضر است و كم خواهش كردن از مردم بىنيازى موجوديست .\r\n13 - محبوبترين شما نزد خدا خوشكردارترين شماها است و راستى كه بزرگوارترين شماها نزد خدا شيفته ترين شماها است بدان چه نزد خدا است و نجات يابنده تر شما از عذابش ترسانترين شما است از خدا ، و نزديكترين شماها به خدا فراخخلقترين شماها است و راستى كه پسنديده ترين شماها نزد خدا نعمتبخشترين شماها است بر عيالش ، و راستى گراميترين شماها بر خدا پرهيزكارترين شما است .\r\n14 - بيكى از پسرانش گفت : پسر جانم پنج كس را در نظر دار و با آنان همنشين و هم گفتار و رفيق راه مشو ، گفت پدر جانم آنها چه كسانند ؟ فرمود : مبادا با دروغگو همنشين شوى كه چون سرابست دور را نزديك كند و نزديك را به تو دور نمايد ، مبادا با فاسق و بدكار همنشين شوى كه تو را بيك لقمه و يا كمتر بفروشد ، مبادا همصحبت بخيل شوى كه او در نهايت حاجت تو بوى تو را واگذارد ، مبادا با احمق رفيق شوى كه ميخواهد سودت رساند زيانت مىزند ، مبادا با قاطع رحم مصاحبت كنى كه من او را در قرآن ملعون يافتم .\r\n","description":"","footnote":"","page_name":" 286 ","page_number":294},
  {"content":"\r\n15 - راستى معرفت و كمال ديانت مسلمان ترك كلام است در آنچه به او فايده ندارد و كم جدل كردن و حلم و صبر و خوشخوئى .\r\n16 - اى آدميزاده راستى تو پيوسته رو به خوبى دارى تا خودت را پند دهى و حساب خودت را بكشى و ترس از خدا را روپوش و حذر را زير پوش خود سازى ، اى آدميزاده تو بميرى و برانگيخته شوى و برابر خدا عز و جل بازداشته شوى پس براى او جوابى آماده كن .\r\n17 - نژاد و خاندانى براى قرشى و عربى نماند جز بوسيله تواضع ، و كرامتى نيست جز بتقوى و كردارى نيست جز به نيت ، و عبادتى نه جز با مسأله دانى . هلا مبغوضترين مردم نزد خدا كسى است كه خود را پيرو امامى داند و بكردار او پاىبند نباشد .\r\n18 - مؤمن كسى است كه دعاى او بدون يكى از سه اثر نيست يا برايش ذخيره گردد يا در دنيا برآورده شود يا بلائى را از او بگرداند كه ميخواست به او رسد .\r\n19 - راستى منافق ديگران را نهى كند و خود باز نايستد ، امر كند و خود عمل نكند ، و چون به نماز ايستد رو بهر سو كند ، و چون به ركوع رود زانو زند و چون سجده كند چون منقار به زمين زدن باشد ، بيروزه شام كند و همش همان شام خوردنست ، بيدارى نكشيده صبح كند و در فكر خوابيدن است ، مؤمن كردارش آميخته با بردباريست بنشيند تا بداند و خموشى گزيند تا سالم ماند ، امانت را بدوستان هم نگويد و شهادت بيگانه‌ها را نهان نسازد ، كار حقرا بخودنمائى نكند و از شرمش ترك نكند ، اگرش ستايند و پاك دانند از آنچه گويند بيم كند و از آنچه ندانند آمرزش خواهد ، و نادانى هر كه او را نشناسد زيانش نرساند .\r\n","description":"","footnote":"","page_name":" 287 ","page_number":295},
  {"content":"\r\n20 - بيمارى را ديد كه به شده فرمود : گوارا باد بر تو پاككننده گناهان راستى خدا تو را ياد آورد او را ياد كن و از تو گذشت او را شكر كن .\r\n21 - پنج جمله است كه اگر بدنبالشان كوچ كنيد و مركب را لاغر سازيد مانند آنها را بدست نياوريد هيچ بنده اى نترسد مگر از گناه خود و اميدوار نباشد جز بپروردگار خود ، نادان را شرم نيايد كه بگويد نميدانم و ياد گيرد چون از او سؤالى شود كه نداند ، صبر نسبت بايمان چون سر است نسبت بتن ، ايمان ندارد هر كه صبر ندارد .\r\n22 - خدا ميفرمايد اى آدميزاده بدان چه ات داده‌ام راضى باش تا از زاهدترين مردم باشى ، آدميزاده ! بدان چه به تو فرض كردم عمل كن تا عابدترين مردم باشى ، آدميزاده از آنچه بر تو حرام كردم كناره كن تا از پارساترين مردم باشى .\r\n23 - چه بسيار كسى كه گفتند خوبست و فريفته شد ، و چه بسيار كسى كه از پرده پوشى بر او فريفته گرديد و چه بسيار كسى كه از احسان به او غافلگير شد .\r\n24 - واى بر حال كسى كه يكى يكىهايش بر ده ده هايش غالب آيد - مقصود از يكى بد كردارى است و مقصود از ده حسنه است .\r\n25 - راستى دنيا كوچ كرده و پشت داده و آخرت كوچ كرده و مىآيد و هر كدام فرزندانى دارند ، شما پسر آخرت باشيد و پسر دنيا نباشيد ، از دنيا زهد ورزيد و بآخرت رو كنيد زيرا زاهدان زمين را\r\n","description":"","footnote":"","page_name":" 288 ","page_number":296},
  {"content":"\r\nبساط زندگى دانند و خاك را بستر سازند و كلوخ را بالش كنند و آب را عطر و تنها معاش را از دنيا قيچى زنند ، بدانيد هر كه شيفته بهشت است بحسنات شتابد و از شهوات باز گيرد ، هر كه از دوزخ ترسد براى توبه از گناهانش بدرگاه خدا بدود و از محارم باز پس رود ، هر كه در دنيا زاهد است هر مصيبت بر او سهل است و آن را بد ندارد ، و راستى براى خدا عز و جل دلها است كه بآخرت و ثوابش آويخته و آنان چون كسانيند كه اهل بهشت را در بهشت جاويدان ديدند و چون كسانى كه اهل دوزخ را در دوزخ معذب ديده‌ها آنانند كه شرور و ناگواريشان از مردم دور است زيرا دلشان از بيم خدا متوجه مردم نيست ، ديده‌ها از حرام بر گرفته‌اند و نياز سبكى بمردم دارند ، اندك معاش را از خدا پذيرفتند كه همان قوت است چند روزى كوتاه صبر كردند بخاطر افسوس دراز روز رستاخيز .\r\n26 - مردى به او گفت من براى خدايت سخت دوست دارم ، آن حضرت سر به زير انداخت و سپس فرمود : بارخدايا به تو پناه برم كه براى توام دوست دارند و توام دشمن باشى ، سپس به او فرمود : من هم تو را دوست دارم براى آنچه مرا در باره آن دوست دارى .\r\n27 - راستى خدا ، بخيل گداى اصرار كن را دشمن دارد .\r\n28 - بسا فريب خورده و گول خورده كه بازيگر و خندان است مىخورد و مينوشد و نميداند شايد كه از خدا خشمى بر سرش آيد كه آتش دوزخش در گيرد .\r\n29 - راستى از اخلاق مؤمن است انفاق به اندازه كم در آمدى و هر خرجى به اندازه پردرآمدى\r\n","description":"","footnote":"","page_name":" 289 ","page_number":297},
  {"content":"\r\nو حق دادن بمردم از طرف خود و سلام كردن به آنها .\r\n30 - سه چيز نجات بخشند براى مؤمن : دم بستن از مردم و بد گفتن به آنها ، واداشتن خودش بدان چه بآخرت و دنيايش سود دهد ، و پر گريستن بر گناهش .\r\n31 - نگاه مهر آميز مؤمن بچهره برادر مؤمنش و محبت كردنش با وى عبادتست .\r\n32 - سه‌اند كه در هر مؤمنى باشند در پناه خدا است و در سايه عرش خدا روز قيامت و خدايش از هراس اكبر آسوده دارد ، هر كه بمردم همان دهد كه از آنها توقع دارد ، مرديكه گامى پيش و پس ننهد تا بداند كه در طاعت خدا پيش داشته يا در معصيتش ، و مرديكه برادرش را به چيزى عيب نكند تا آن عيب را از خود دور كند ، و براى مرد بس است كه عيب خود گيرد و از عيب مردم چشم پوشد .\r\n33 - چيزى نزد خدا پس از معرفت او محبوبتر از پارسائى در شكم و فرج نيست ، و چيزى نزد خدا محبوبتر نيست از اينكه از او خواهش كنى .\r\n34 - بفرزندش محمد ( ع ) فرمود : هر كه از تو خير خواست براى او عمل كن اگر أهل آنست بجا عمل كردى و اگر هم كه او أهل آن نيست تو خود اهل آنى ، و اگر مردى از طرف راستت به تو دشنام داد و سپس بسوى چپت گرديد و عذر از تو خواست عذرش را بپذير .\r\n35 - مجالس صالحان بنيكى دعوت كند ، و آداب دانشمندان فزونى در خرد است ، و طاعت واليان امر كمال عزتست ، و استفاده از مال كمال مردانگى ، و ارشاد مشورتجو قضاء حق نعمت ، و خوددارى از آزار\r\n","description":"","footnote":"","page_name":" 290 ","page_number":298},
  {"content":"\r\nكمال خرد است و مايه راحت تن در دنيا و آخرت .\r\n36 - شيوه على بن الحسين ( ع ) بود كه چون اين آيه را ميخواند ( 37 - ابراهيم ) و اگر نعمت خدا را بشماريد آمارشان نتوانيد - ميفرمود پاك است آن كسى كه باحدى معرفت نعمت خود نداد جز باعتراف از عدم معرفت آن ، چنانچه باحدى معرفت ادراك خود را نداد مگر به همين اندازه كه بفهمد نميتواند او را ادراك كند و خدا عز و جل از معرفت عارفان بتقصير از معرفتش به خوبى قدردانى كرد چنانچه همان علم دانشمندان را باينكه او را نفهمند ايمان مقرر ساخت براى اينكه ميدانست وجود او وسيعتر از گنجايش فهم مردم است و نميتوانند از آن حد تجاوز كنند .\r\n37 - منزه است آن خدائى كه اعتراف بنعمت خود را حمد خود شناخته ، منزه باد آنكه اعتراف بدرماندگى از شكرش را شكر دانسته .\r\n\r\n[ باب آنچه از امام باقر ( ع ) روايت شده 
  ]\r\nبنام خداوند بخشاينده مهربان از امام كاشف دانش خدا و رسولش ابى جعفر محمد بن على ( ع ) كلمات طوالى در اين معانى روايت شده\r\n\r\nوصيت آن حضرت ( ع ) بجابر بن يزيد جعفى\r\nروايت شده كه به او فرمود اى جابر از مردم دورانت نسبت بخودت پنج چيز را غنيمت شمار :\r\nاگر حاضر باشى تو را نشناسند ، و اگر ناپيدا شوى از تو وارسى نكنند ، و اگر در انجمن باشى از تو\r\n","description":"","footnote":"","page_name":" 291 ","page_number":299},
  {"content":"\r\nرأى نخواهند و با تو مشورت نكنند ، و اگر سخنى بگوئى گفته ات را نپذيرند ، و اگر زنى را خواستگارى كنى به تو ندهند ، تو را به پنج عمل در برابر مردم سفارش كنم : اگر ستم شدى ستم مكن ، اگر به تو خيانت شود تو خيانت مكن ، اگر دروغت گويند تو دروغ مگو ، اگرت مدح كنند شاد مشو و اگرت نكوهش كنند بيتابى مكن و در آنچه كه در باره تو گفته شود انديشه كن و اگر آنچه در باره ات گفته‌اند در خود ديدى بدان كه سقوط تو از چشم بيناى خدا جل و عز در هنگامى كه براى امر درستى خشم كردى مصيبتى بزرگتر است برايت از اينكه بيم دارى از چشم مردم بيفتى ، و اگر بر خلاف واقع گفته‌اند اين خود ثوابيست كه بيرنج بدست آورده اى .\r\nو بدان كه تو دوست ما شمرده نشوى تا چنان ( محكم ) شوى كه اگر همه همشهريانت گرد آيند و به زبان واحد گويند تو مرد بدى هستى مايه اندوه تو نگردد ، و اگر همه گويند تو مرد خوبى هستى شادت نكند ، ولى خود را برابر قرآن بدار اگر به راه قرآن ميروى و آنچه را قرآن نخواسته نميخواهى و آنچه را خواسته بخواهى و از آنچه بيم داده بترسى بر جا باش و مژده ات باد كه هر چه در باره تو گويند به تو زيانى ندارد ، و اگر از قرآن جدائى پس براى چه به خود ميبالى ، راستى مؤمن سخت متوجه جهاد با خود است تا بر هواى نفس خود غلبه كند ، يك بار نفس را از كجى براستى آرد و با خواهش او براى خدا مخالف شود ، و بار ديگر هم نفس او را به زمين زند و پيرو هوس او گردد و خدايش دست گيرد و از جا بلند كند و از لغزشش بگذرد و متذكر شود و بتوبه كردن و ترسيدن از خدا گرايد و معرفت و بينائيش بيفزايد براى اينكه ترسش فزوده ، اينست كه خدا ميفرمايد : ( 200 - الاعراف ) راستى كسانى كه تقوى دارند چون شيطان ولگردى به آنها بر خورد فورا متذكر شوند و بيدرنگ بينا و متوجه گردند .\r\n","description":"","footnote":"","page_name":" 292 ","page_number":300},
  {"content":"\r\nاى جابر\r\nروزى كم را از طرف خدا بسيار حساب كن كه از عهده شكرش بايد بدر آئى و طاعت بسيار خود را براى خدا كم بگير تا نفس را زبون دارى و خود را مورد گذشت سازى ، شر موجود را از خود بوسيله دانش حاضر دفع كن ، و علم حاضر خود را با عمل خالص به كار بند ، و در عمل خالص از غفلت بزرگ بخوب بيدار بودن كناره گير ، و بيدارى خوب را با ترس درست از خدا بدست آور ، و از آرايشهاى نهانى بزندگى حاضر دنيا بر حذر باش ، و از بازى با خطر هواى نفس برهنمائى خرد خود را نگهدار ، و هنگام چيره گى هواى نفس با استرشاد از دانش باز ايست ، و عمل خالص را براى روز جزا بر جاى دار ، و بوسيله پرهيز از حرص در آستان قناعت منزل كن ، و با انتخاب قناعت از حرص عظيم دفاع كن ، و با كوتاه كردن آرزو شيرينى زهد را بدست آر ، و با خنكى نوميد بودن از مردم اسباب طمع را قطع كن ، و با خودشناسى راه خود بينى را ببند ، و با تفويض درست به خدا آسايش خود را تأمين كن و با دلدارى راحت تن را بجوى ، و با كم كردن خطاء دلدارى را بدست آورد ، و با ذكر بسيار در خلوت رقت قلب را بخواه ، و بادوام اندوه دل را نورانى كن ، و با ترس درست از شيطان خود را حفظ كن ، مبادا بى جا اميدوار باشى كه ترا در هراس بجا و درست اندازد ، و با راست كردارى خود را در برابر خدا بياراى ، و بوسيله شتاب در انتقال از دنيا خود را نزد او محبوب كن ، مبادا در كار تأخير روا دارى كه در اين دريا هالكان غرقه شوند ، مبادا غفلت كنى كه مايه قساوت قلب است ، از سستى در آنچه ات عذرى نباشد بپرهيز كه پشيمانها بدان پناه برند ، و از گناهان گذشته با پشيمانى سخت و استغفار برگشت خواه و با مراجعه خوب بدرگاه خدا برحمت و گذشت خدا درآويز و مراجعه خوب\r\n","description":"","footnote":"","page_name":" 293 ","page_number":301},
  {"content":"\r\nرا با دعاى خالص و با مناجات در شبهاى تار بدست آور ، و از فزون شمردن روزى كم و كم شمردن طاعت بسيار شكر عظيم را به كف آر ، و با شكر عظيم فزونى نعمت را جلب كن ، و وسيله تحصيل عظيم شكر با ترس از زوال نعمت است ، و با كشتن طمع بقاء عزت را بجو و خوارى طمع را با عزت يأس از مردم دفع كن ، و عزت يأس را با با همت بلند به كف آر ، و كوتاه كردن آرزو را از دنيا توشه بردار ، و در هر فرصت به مقصود خود پيشىگير ، هيچ فرصتى بهتر از روزهاى بىمشغله و تندرستى نيست مبادا بدان چه خاطر جمع نيستى اعتماد كنى زيرا بدى را اعتيادى است چون اعتياد انسان به غذا .\r\nبدان راستش اينست كه دانستى چون سلامتجوئى نيست و سلامتى چون دل پاكى نيست و خردمندى چون مخالفت هوائى نفس نيست ، ترسى نيست چون ترسى كه مانع گردد ، و اميدى نيست چون اميدى كه كمك به كار خير كند ، فقرى چون دلباختگى نيست ، و ثروتى چون بىنيازى دل ، نيروئى چون غلبه بر هواى نفس نيست ، و نورى چون نور يقين و يقينى چون خرد شمردن دنيا ، معرفتى چون خودشناسى نيست و نعمتى چون عافيت ، و عافيتى چون مساعدت توفيق ، شرفى چون همت بلند نيست و زهدى چون آرزومندى كوتاه و حرصى چون رقابت در درجات عاليه ، و عدلى چون حق دادن به ديگران و تجاوزى چون جور ، و جورى چون موافقت با هواى نفس ، و طاعتى چون اداى فرايض نيست ، و ترسى چون اندوه ، مصيبتى چون كم عقلى نيست ، و كم عقلى چون كمى اعتقاد ، و كمى اعتقادى چون نترسى ، و ناترسيدنى چون كماندوهى بر ناترسيدن ، مصيبتى چون خوار شمردن گناهت نيست و خشنودى بحالى كه دارى ، فضيلتى چون جهاد نيست ، و جهادى چون مبارزه با هواى نفس ، نيروئى چون جلوگيرى\r\n","description":"","footnote":"","page_name":" 294 ","page_number":302},
  {"content":"\r\nخشم نيست ، و معصيتى چون حب بقاء در دنيا نباشد ، خوارشدنى چون خوارشدن از طمع نيست ، مبادا فرصت را از دست بدهى كه در اين ميدان زيان ببار آيد .\r\n\r\nسخن آن حضرت ( ع ) با جابر نيز\r\nيك روز بيرون شد و بجابر ميگفت : اى جابر به خدا سوگند من امروز غمنده و دل گرفته صبح كردم ، گفتم : قربانت غمت چيست و دل گرفتگيت چيست ؟ همه اينها براى دنيا است ؟ فرمود : اى جابر نه ، ولى از غم آخرتست ، اى جابر بر دل هر كه حقيقت پاك ايمان درآيد از هر زينتى كه در دنيا است رو بر تابد ، زيرا زينت شكوفائى دنيا همان بازى و سر گرمى است ، و راستى كه خانه آخرت همان زندگانيست ، اى جابر راستى كه مؤمن را نشايد به دنيا تكيه زند ، و بشكوفائى زندگى آن اطمينان يابد ، و بدان كه فرزندان دنيا همه اهل غفلت و غرور و نادانى هستند ، و فرزندان آخرت همان مؤمنان با كردار و زاهد و اهل علم و فقه و اهل فكر و عبرتگيرى و آزمايشند ، و از ذكر خدا خسته نميشوند .\r\nو بدان اى جابر راستى كه اهل تقوى همان بىنيازانند ، اندكى از دنيا آنها را بىنياز كرده و خرج آنها كم است اگر خير را فراموش كنى بيادت آورند ، و اگر بدان عمل كنى تو را يارى دهند شهوت و لذت را پشت سر انداختند ، و طاعت پروردگار خود را جلو روى نهادند ، و به راه خير چشم دوختند ، و بولايت دوستان خدا ، و آنان را دوست داشتند و بدانها گرويدند و از آنها پيروى كردند .\r\nخود را در دنيا چنان بدار كه يك ساعت در آن منزل گيرى ، و سپس از آن كوچ كنى ، يا چون مالى كه\r\n","description":"","footnote":"","page_name":" 295 ","page_number":303},
  {"content":"\r\nبخواب بينى و بدان شاد و مسرور گردى ، و سپس بيدار شوى از خواب و چيزى در دست ندارى ، و من همانا براى تو مثلى زدم تا تعقل كنى و به كار بندى ، اگرت خدا توفيق دهد .\r\nاى جابر آنچه از دين خدا و حكمتش به تو سپردم حفظ كن و خير خود را بخواه و ببين خدا در زندگيت چه مقامى نزد تو دارد و به همان اندازه از تو وارسى كند چون بسوى او برگردى و ببين اگر دنيا نزد تو [ جز 
  ] آنيست كه برايت شرح دادم و بدان دل بسته اى پس بايد از آن صرف نظر كنى و به خانه آخرت رو كنى كه گله پذير است امروزه ، چه بسيار كسى كه حريص است بر امرى از امور دنيا كه بدان رسيده و چون بدان رسيده و بال او شده و باعث بدبختى او گرديده ، و بسا كسى كه براى امرى از امور آخرت كراهت دارد و بدان رسد و بدان سعادتمند گردد .\r\n\r\nسخن آن حضرت در باره شمشيرها\r\nمردى از شيعيانش راجع بنبردهاى امير المؤمنين ( ع ) از آن حضرت پرسيد و در پاسخش فرمود خداوند محمد ( ص ) را با پنج شمشير فرستاد سه تا از آنها هميشه كشيده است و بغلاف نروند تا جنگ جهان بپايان نرسد و هرگز جنگ بپايان نرسد تا خورشيد از مغرب خود بر آيد و چون خورشيد از مغربش برآيد همه مردم در آن روز آسوده شوند و در آن روز براى هيچ كس ايمان آوردنش سودى ندارد در صورتى كه پيش از آن ايمان نياورده و با ايمان كار خيرى نكرده ، و شمشيرى كه نگهدارى مىشود ، و شمشيرى كه در غلاف است آن را ديگران كشند و حكمش با ما است .\r\nاما آن سه شمشير كشيده : 1 - شمشير بر سر مشركان عربست خدا جل و عز فرمايد ( 5 - التوبة )\r\n","description":"","footnote":"","page_name":" 296 ","page_number":304},
  {"content":"\r\nمشركان را هر جا يافتيد بكشيد و بگيريد و محاصره كنيد و در هر جا براى آنها كمين كنيد و اگر توبه كردند يعنى ايمان آوردند - و نماز خواندند و زكات دادند برادران دينى شمايند ، اينانند كه از آنها پذيرفته نشود جز كشتار يا پذيرفتن اسلام و اموالشان بغنيمت گرفته شود و اولادشان اسير شوند طبق قانونى كه رسول خدا مقرر كرده كه هم اسير گرفت و هم بخشيد و هم فديه و عوض گرفت و آزاد كرد .\r\nشمشير دوم بر اهل ذمه است خداى سبحان فرمايد : ( 83 - البقرة ) بمردم خوشزبانى كنيد ، اين آيه در باره اهل ذمه نازل شد و ناسخ آن قول خدا است ( 30 - التوبة ) بجنگيد با آن كسانى كه ايمان به خدا و روز قيامت ندارند و آنچه را خدا و رسولش حرام كردند حرام نميدانند و بدين حق متدين نيستند از آنها كه كتاب به آنها داده شده تا باز بوى جزيه بپردازند - هر كدام در كشور اسلامند جز جزيه يا قتل و غنيمت گرفتن اموال و اسير شدن اولاد از آنها پذيرفته نشود و چون جزيه بر خود قبول كردند اسير كردن آنها بر ما حرام گردد و اموالشان محترم گردد و ازدواج با آنها بر ما حلال شود و هر كدام در كشوريند كه با ما در جنگ است براى ما رواست كه اسيرشان كنيم و اموالشان را ببريم و ازدواجشان حرام است و از آنها پذيرفته نيست جز دخول در دار الاسلام و جزيه دادن و يا كشتن آنها .\r\nشمشير سوم بر سر مشركان عجم است چون ترك و ديلم و خزر ، خدا عز و جل در آغاز سوره اى كه در آن ذكر كرده است داستان كفار را فرموده ( 4 - محمد ) گردنشان را بزنيد تا چون از پا در آورديدشان بند آنها را محكم بكشيد تا اينكه بعد از آن منت كشند و آزاد شوند يا عوض مالى بدهند تا وقتى جنگ بپايان رسد - و اما اينكه فرمايد * ( فَإِمَّا مَنًّا بَعْدُ ) * - يعنى بعد اسيرشدنشان ، و اما فداء يعنى ميان آنها و ميان\r\n","description":"","footnote":"","page_name":" 297 ","page_number":305},
  {"content":"\r\nمسلمانان فديه رد و بدل شود ، اينانند كه پذيرفته نشود از آنها هرگز جز كشته شدن يا مسلمان شدن و حلال نيست بر ما ازدواج با آنها تا در كشور محاربند .\r\nو اما شمشيرى كه بايدش نگهداشت شمشير بر اهل شورش ضد حكومت اسلام است و اهل تأويل ، خدا فرمايد ( 9 - الحجرات ) اگر يك دسته از مسلمانان بر دسته ديگر شوريدند با آن دسته كه شوريدند بجنگيد تا تسليم بامر خدا شوند ، چون اين آيه نازل شد رسول خدا ( ص ) فرمود : راستى از شماها كسى مىباشد كه پس از من بتأويل قرآن بجنگد چنان كه من به حكم صريح و تنزيلش جنگيدم از پيغمبر ( ص ) سؤال شد كه او كيست ؟ فرمود : او پينه كننده نعلين است مقصودش امير المؤمنين ( ع ) بود . و عمار بن ياسر گفت من زيرا اين پرچم سه بار بهمراه رسول خدا ( ص ) جهاد كردم و اين بار چهارم است به خدا اگر ما را بزنند تا برسانند بنخلستانهاى هجر ( كه در يمن است يا بصره ) ما ميدانيم بر حق هستيم و آنها بر باطلند و روش امير المؤمنين در باره آنان كه با او جنگيدند چنان بود كه رسول خدا ( ص ) با اهل مكه رفتار كرد موقعى كه آن را فتح كرد زيرا كه اولاد آنان را باسيرى نگرفت و فرمود : هر كه در خانه اش را به روى خود ببندد در امانست و هر كه اسلحه را به زمين گذارد در امانست و همچنين فرمود امير المؤمنين در روز جنگ بصره در ميان لشكر جار زد كه اولادشان را اسير نكنيد و زخمدارشان را نكشيد و هر كه گريخت دنبالش نكنيد ، هر كه در خانه اش را بر بست در امانست و هر كه سلاح افكند در امانست .\r\nو شمشيرى كه در غلاف است آن شمشيريست كه بدان قصاص كنند ، خدا عز و جل فرمايد ( 47 - المائدة ) جان بجاى جانست و چشم بجاى چشم و آن را اولياء مقتول كشند و فرمانش باما است .\r\n","description":"","footnote":"","page_name":" 298 ","page_number":306},
  {"content":"\r\nاينها است شمشيرهائى كه خدا محمد ( ص ) را با آنها مبعوث كرد هر كه آنها را انكار كند يا يكى از آنها را منكر شود يا چيزى از روش و احكامش را منكر شود آنچه را خداوند تبارك و تعالى بر محمد پيغمبر خود نازل كرده منكر شده است .\r\n\r\nيك پند\r\nيك روز جمعى از شيعه در حضورش بودند و آنها را پند داد و برحذر داشت در حالى كه آنان بىتوجه و سرگرم خود بودند او از اين وضع بخشم شد سر به زير انداخت و درنگى نمود سپس سر برداشت و رو به آنها كرد و فرمود : راستى اگر جانبى از اين سخن من بدل يكى از شماها نشسته بود مرده بود ، هلا اى نمونه‌هاى بىجان و مكسهاى بىچراغ گويا شماها ديوار چوبى هستيد و بتهاى واداشته ، شما فرق ميان طلا و سنگ ننهيد و از نور درخشان پرتو نگيريد ، آيا مرواريد را از دريا برنميگيريد ؟ سخن خوب را از هر كه گفت ضبط كنيد و گرچه بدان عمل نكند زيرا خدا است كه ميفرمايد ( 18 - الزمر ) آن كسانى كه سخنى شنوند و خوبترش را پيروى كنند آنانند كه خداوندشان هدايت كرده .\r\nواى بر تو اى مغرور آيا حمد نكنى كسى را كه دنياى فانى را به دو بدهى و او به تو عوض باقى بدهد يك درهم فانى را به ده درهم تا هفتصد درهم باقى بگيرد برابرهاى چندان از جوادى كريم ، خدا وقت پاداش به تو ميدهد . او است كه به تو ميخوراند و مينوشاند ، و تو را ميپوشاند ، تندرستى ميدهد ، و تو را كفايت مىكند ، و از آنكه ترا ميترساند مستور دارد ، آنكه ترا حفظ نمايد در شب و روز ، و هنگام بيچارگى تو را اجابت مىكند ، و در آزمايشت رشد تو را تصميم دارد ، گويا تو شبهاى گرسنگى و ترست را فراموش كردى ، دعايش كردى و برايت اجابت كرد ، و با احسانى كه به تو كرد مستوجب شكر گرديد ، و او را در ميان كسانى كه\r\n","description":"","footnote":"","page_name":" 299 ","page_number":307},
  {"content":"\r\nبه ياد باشند فراموش كردى ، و در آنچه ات فرمود مخالفت كردى ، واى بر تو همانا تو يكى از دزدان گناهان هستى هر آنگاه كه بر تو شهوتى يا ارتكاب گناهى رخ دهد بدان شتابى ، و با جهل خود بدان اقدام كنى ، و اندر آن افتى ، گويا در برابر چشم خدا نيستى . يا گويا خدا در كمين تو نيست . اى كه بهشت خواهى چه اندازه خوابت دراز است ، و مركبت كند است ، و همتت سست خدايت باد از اين طالب و مطلوب واى گريزان از دوزخ چه تند مركب بسوى آن ميرانى ، و چه خود را زود در آن ميپرانى ، به اين گورها بنگريد كه چون سطورى در پناه خانه‌ها نقشند خط آنها بهم نزديك ، و آرامگاهشان پهلوى هم ، و ديدارشان بسيار دور است ، آباد كردند و ويران نمودند ، و در آرامى بودند ، و بهراس افتادند ، و سكنى داشتند ، و رانده شدند و نوميد شدند و كوچيدند ، چه كسى شنيده نزديكى دور است و آواره اى نزديك است ، و آبادى ويرانه است ، و آرامى در هراس است و ساكنى آواره است ، و اندر وطنى كوچا است جز همان اهل قبور .\r\nاى پسر سه روز ، روزى كه در آن زادى ، و روزى كه بگورت روى ، و روزى كه از آن برآئى بدرگاه پروردگارت ، واى چه روز بزرگى است اى صاحبان هيئت خوشايند ، اى شترانى كه گرد آب زانو زده‌ايد ، چرا من تن شما را آباد و دل شماها را ويران مينگرم ، هلا به خدا اگر به چشم ببينيد آنچه را كه بايد ملاقات كنيد ، و آنچه را بسوى آن روانه‌ايد هر آينه ميگوئيد ( 27 - الانعام ) اى كاش بر ميگشتيم و آيات پروردگار خود را دروغ نميشمرديم و از مؤمنان بوديم ، فرمود آن گوينده جليل بلكه آنچه نهان بود برايشان عيان شد ، و اگر بر گردند به دنيا باز همان كنند كه بر آنها قدغن بود و راستى كه آنها دروغگويانند .\r\n","description":"","footnote":"","page_name":" 300 ","page_number":308},
  {"content":"\r\n\r\nآنچه كلمات قصار در اين معانى از آن حضرت روايت شده است\r\n1 - با منافق بزبانت سازگارى كن ، و مؤمن را از دل دوست بدار ، و اگر با يهودى هم همنشين شدى خوش رفتارى كن .\r\n2 - چيزى با چيزى نياميزد كه بهتر از حلم با علم باشد .\r\n3 - كمال كامل فهم در دين است ، و صبر بر ناگوارى ، و اندازه گيرى خرج زندگانى .\r\n4 - به خدا سوگند كه متكبر با خداوند در رداء عظمت او ستيزه دارد .\r\n5 - روزى بحاضران محضرش فرمود : مروت چيست ؟ و آنان هر يك سخنى گفتند و خود فرمود : مروت اينست كه طمع نكنى تا خوار شوى ، و گدائى نكنى تا ندار شوى ، و بخل نورزى تا دشنام شنوى ، و نادانى نكنى تا محكوم شوى . گفته شد كه چه كسى بر اين كار قادر است ؟ در پاسخ فرمود : كسى كه دوست دارد بعزيزى مردمك چشم باشد ، و به خوبى مشك در عطرها ، و بمقام خليفه در اين روز شماها .\r\n6 - روزى مردى در بر او گفت بارخدايا ما را از همه خلقت بىنياز كن . امام باقر ( ع ) فرمود :\r\nچنين مگو ولى بگو : بارخدايا ما را از بدان خلقت بىنياز كن . زيرا مؤمن از برادر خود بىنياز نتواند بود .\r\n7 - به حق قيام كن و از آنچه ات فائده ندهد بر كنار باش ، و از دوست خود از هر قومى باشد برحذر باش مگر امين آنكه از خدا بترسد ، با فاجر همصحبت مشو ، و او را بر سر خود مطلع مكن ، و در كار خود\r\n","description":"","footnote":"","page_name":" 301 ","page_number":309},
  {"content":"\r\nبا كسانى مشورت كن كه از خدا ميترسند .\r\n8 - رفاقت بيست سال قرابت است .\r\n9 - اگر توانى با احدى معامله نكنى جز اينكه احسان به او كنى چه بهتر .\r\n10 - سه چيزند كه از مكارم دنيا و آخرتند - گذشت از كسى كه به تو ستم كرده ، و صله با آنكه از تو بريده ، و بردبارى در صورتى كه با تو نادانى شود .\r\n11 - ستم سه است ، ستمى كه خدايش نيامرزد ، و ستمى كه بيامرزد ، و ستمى كه از آن نگذرد ، ستمى كه خدايش نيامرزد شرك به خدا است . ستمى كه خدايش بيامرزد ظلم بنفس است ميان خود و خدا ، و اما ستمى كه خدا از آن نگذرد دينى است كه بنده‌ها بهم دارند .\r\n12 - هيچ بنده نيست كه از كمك برادر مسلمانش و كوشش در حاجت او سر باز زند جز اينكه گرفتار شود بكوشش در حاجتى كه گناه براى او دارد و أجر ندارد ، و هيچ بنده نيست كه دريغ كند از خرج در راه خدا جز اينكه گرفتار شود بخرج چند برابرش در مورد خشم خدا .\r\n13 - فرمود : در هر قضاء الهى براى مؤمن خيرى نهفته است .\r\n14 - خدا را بد آيد كه مردم در خواهش از يك ديگر اصرار ورزند ، ولى اصرار را در سؤال از خودش دوست دارد . خدا جل ذكره دوست دارد كه از او سؤال شود ، و آنچه نزد او است طلب شود .\r\n15 - هر كه از خود پند دهى ندارد پندهاى مردم در او اثر ندارد .\r\n","description":"","footnote":"","page_name":" 302 ","page_number":310},
  {"content":"\r\n16 - هر كه ظاهرش بر باطنش بچربد ترازويش سبك باشد .\r\n17 - چه بسيار مردى كه به ديگرى برخورد و به او گويد : خدا دشمنت را سر نگون كند ، و او جز خدا دشمنى نداشته باشد .\r\n18 - به سه كس سلام نكنند : آنكه به نماز جمعه رود ، و آنكه دنبال جنازه رود ، و در ميان حمام گرم يعنى در اين حالات به كسى سلام نكنيد .\r\n19 - يك دانشمند كه از علمش استفاده شود بهتر است از هفتاد هزار عابد .\r\n20 - هيچ بنده عالم نباشد تا اينكه ببالادست خود حسد نبرد ، و زير دست خود را خوار نشمارد .\r\n( يعنى عالم نيست كسى كه ببالادست خود حسد برد و زيردست خود را خوار شمارد ) .\r\n21 - فرمود : خدا را نشناخته كسى كه او را نافرمانى كرده و اين دو بيت را خواند :\r\n\r\nتو نافرمان معبودى و گوئى دوستش دارم\r\nبجانت اين بود در كارها كارى بديعانه\r\nگرت در دوستى صادق بدى فرمان او بردى\r\nكه باشد دوست را با دوستش رسمى مطيعانه\r\n\r\n22 - همانا مثل كسى كه نيازمند نو دولتى شده بمانند درهمى است كه در دهان افعى است كه هم به آن نياز دارى و هم در خطرى .\r\n23 - سه خصلتند كه مرتكبشان نميرد تا وبالشان را ببيند ، ستمكارى ، قطع رحم ، و قسم دروغ كه نبرد با خدا است ، راستى كه نزديكترين طاعت به ثواب صله رحم است ، و راستى مردمى بدكار باشند و\r\n","description":"","footnote":"","page_name":" 303 ","page_number":311},
  {"content":"\r\nبا هم مهربانى و پيوست كنند اموالشان فزون شود و ثروتمند گردند ، و راستى كه قسم دروغ و قطع رحم خانمانها را ويران و تهى از اهلش سازند .\r\n24 - هيچ كردارى پذيرفته نيست جز بمعرفت و معرفتى نيست جز بهمراهى كردار ، هر كه معرفت يافت او را بكردار رهنمايد ، و هر كه معرفت ندارد عملى نيارد .\r\n25 - خدا براى احسان و كار خير اهلى از خلق خود مقرر داشته كه آنان را احسان دوست نموده و كارهاى خير را محبوب آنان ساخته و طالبان احسان را روى بسوى آنها كرده ، و خدا برايشان حاجت روا كردن را آسان نموده ، چنانچه باران را براى زمين بىحاصل روان كرده تا آن را زنده و پرحاصل كند و اهل آن را زنده نمايد . و راستى خدا برخى خلق خود را دشمن احسان نموده و كار خير را مبغوض آنان ساخته و عمل بدان را بر آنها ناگوار كرده ، و طالبان احسان را قدغن كرده كه بدانها روآورند و بر آنها هم قدغن كرده كه حاجت روا سازند ، چنانچه باران را از زمين بيحاصل غدقن كرده تا نابود شود و اهلش هم نابود شوند ، و باز هم گذشت خدا بيشتر است .\r\n26 - دوستى دل برادرت را از اندازه دوستى خودت نسبت به او بفهم .\r\n27 - ايمان دوستى و دشمنى است .\r\n28 - شيعيان ما نيستند مگر كسانى كه از خدا تقوى دارند و او را اطاعت كنند و نشانه اى ندارند جز تواضع و خشوع و أداء امانت و كثرت ذكر خدا و روزه و نماز و خوش كردارى به پدر و مادر و وارسى همسايگان فقير و مستمند و قرض دار و يتيم ، و راستگوئى و قرآن خواندن و دم بستن از مردم جز بسخن\r\n","description":"","footnote":"","page_name":" 304 ","page_number":312},
  {"content":"\r\nخوب ، و آنان امين قبيله خود باشند در هر چيزى .\r\n29 - چهارند كه از گنج نيكوئيند : نهان داشتن حاجت ، و نهان داشتن صدقه ، و نهان داشتن درد ، و نهان داشتن مصيبت .\r\n30 - هر كه زبانش راست است كردارش پاك است ، هر كه خوش نيت است روزيش فزونست ، و هر كه باهلش خوشرفتار است بعمرش افزوده گردد .\r\n31 - از تنبلى و تنگدلى بپرهيز كه اين دو كليد هر بدى باشند ، هر كه تنبلى كند حقى نپردازد ، و هر كه تنگدلى شود بر حق شكيبا نبود .\r\n32 - هر كه براى خدا برادرى بدست آورد باعتماد ايمان به خدا و وفا كرد ببرادرى او براى رضاى خدا شعاعى از نور خدا و امانى از عذاب خدا بدست آورده ، و هم حجتى كه روز قيامت بوسيله آن پيروز گردد ، و عزتى پاينده ، و نامى بلند زيرا مؤمن نسبت به خدا عز و جل نه موصول است و نه مفصول .\r\nبه او عرض شد نه مفصول است و نه موصول يعنى چه ؟ فرمود به او پيوسته نيست كه او باشد و از او هم جدا نيست كه از او نباشد .\r\n33 - همين دغلى مرد با خودش بس است كه عيب ديگران را بيند و از خود را نبيند ، و به چيزى ديگران را نكوهش كند كه خودش ترك آن نتواند ، يا همنشين خود را بيازارد بدان چه اش فائده اى ندارد .\r\n34 - تواضع اينست كه بنشستن در آنجا كه شأنش نيست رضا باشد ، و بهر كه رسيدى سلام كنى و جدال را وانهى گر چه بر حق باشى .\r\n","description":"","footnote":"","page_name":" 305 ","page_number":313},
  {"content":"\r\n35 - مؤمن برادر مؤمن است . نه دشنامش دهد ، و نه از او دريغ كند ، و نه به او بدگمان باشد .\r\n36 - بفرزندش فرمود : خود را بر حق شكيبا دار زيرا هر كه براى حق از او چيزى دريغ شود در بيهوده و بىمورد دو برابرش به او دهند .\r\n37 - هر كه را كجخوئى دادند ايمان از او مستور است .\r\n38 - خداوند دشنامگوى بىآبرو روا دشمن دارد .\r\n39 - خدا را كيفرهاى روحى و تنى باشد چون تنگى معيشت و سستى در عبادت ، و كيفرى بدتر از قساوت قلب نيست .\r\n40 - روز قيامت يك جارچى جار زند ، صابران كجايند ؟ چند گروه از مردم بپاى خيزند سپس جارچى جار زند ، كجايند صبر پيشه‌ها ؟ چند گروه ديگر از مردم بپاى شوند گفتم قربانت شوم صابران كيانند و صبرپيشه گان كيانند ؟ فرمود صابران بر انجام واجبات و صبر پيشه گان بر ترك محرمات .\r\n41 - خدا فرمايد اى آدميزاده از آنچه ات حرام كردم اجتناب كن تا از اورع مردم باشى .\r\n42 - بهترين عبادت عفت شكم و فرج است .\r\n43 - چهره خرم و روى باز وسيله دوستى و تقرب به خدا است ، و ترشروئى و بد برخوردى وسيله دشمنى و دورى از خدا است .\r\n44 - واسطه و وسيله اى براى من كه نزديكتر به دو باشد بسوى آنچه دوست دارد از پيشينه\r\n","description":"","footnote":"","page_name":" 306 ","page_number":314},
  {"content":"\r\nدست احسان نيست كه دست ديگرش دنبال آن آيد تا آن را حفظ كند و بپرورد . زيرا دريغ دستهاى آينده مايه قطع شكر دستهاى نخستين است ، و دلم به من اجازه نميدهد كه اولين حاجتها را رد كنم .\r\n45 - حياء و ايمان بيك ريسمان بسته‌اند هر كدام بروند ديگرى بدنبال آنست .\r\n46 - راستى كه اين دنيا را نيك و بد بدست آورند ولى اين دين را خدا جز بخاصانش ندهد .\r\n47 - ايمان اقرار است و عمل ، و اسلام اقرار است بلا عمل .\r\n48 - ايمان آنچه است كه در دل باشد ، و اسلام آنچه كه وسيله زناشوئى با يك ديگر و ارث بردن از همديگر و حفظ جانست ، ايمان با اسلام است ، و اسلام ملازم ايمان نيست .\r\n49 - هر كه يك باب هدايت آموزد اجر كسى دارد كه بدان عمل كند ، و از اجر آنان كاسته نشود ، و هر كه يك باب ضلالت آموزد بمانند گناهان آنان را دارد كه بدان عمل كنند و از گناهان آنان هم كاسته نشود .\r\n50 - چاپلوسى و حسد از اخلاق مؤمن نيست مگر در طلب علم .\r\n51 - عالم بايد كه چون از او چيزى را كه نداند پرسند بگويد خدا داناتر است ، و غير عالم را نرسد كه آن را بگويد ، و در خبر ديگر است كه غير عالم بگويد لا ادرى تا در دل سائل شكى واقع نشود .\r\n52 - اول كسى كه به عربى زبان باز كرد اسماعيل بن ابراهيم ( ع ) بود كه سيزده سال داشت و زبان پدر و برادر را داشت ، و او نخست كس است كه بدان سخن گفت و هم او ذبيح است .\r\n","description":"","footnote":"","page_name":" 307 ","page_number":315},
  {"content":"\r\n53 - آيا شما را آگاه نكنم به چيزى كه چون به كار بنديدش سلطان و شيطان از شما دور شوند ؟ ابو حمزه گفت آرى بما خبرش ده تا بكارش بنديم . فرمود ( ع ) بر شما باد به صدقه دادن در بامداد كه روى ابليس را سياه كند و شر سلطان ظالم را در آن روز از شماها بشكند ، و بر شما باد بدوستى در راه خدا و مهرورزى و كمك بهم براى كار خوب . زيرا كه آن ريشه هر دو را قطع كند - يعنى شر سلطان و شيطان را - و در طلب آمرزش اصرار كنيد كه موجب محو گناهان گردد .\r\n54 - راستى اين زبان كليد هر خوبى و بديست ، و سزاوار است كه مؤمن بر زبان خود مهر زند چنانچه بر طلا و نقره اش مهر مىزند . زيرا رسول خدا ( ص ) فرمود خدا رحمت كند مؤمنى را كه زبانش را از هر بدى باز دارد . زيرا اين صدقه ايست كه او به خود داده است . سپس فرمود : احدى از گناهان سالم نماند تا زبانش را در بند كند .\r\n55 - غيبت آنست كه در باره برادرت آن را بگوئى كه خداوند بر او پوشيده و مستور است . اما آنچه در او آشكار است مانند تندى و شتاب كردن عيب ندارد كه بگوئى ، بهتان اينست كه عيبى كه در برادرت نيست به او ببندى .\r\n56 - پرافسوسترين مردم روز رستاخيز بنده ايست كه عمل عدالتى را وصف كند و خودش خلاف آن عمل كند .\r\n57 - بر شما باد بورع و اجتهاد و راستگوئى و پرداخت امانت به صاحبش نيك باشد يا بد ، و اگر قاتل\r\n","description":"","footnote":"","page_name":" 308 ","page_number":316},
  {"content":"\r\nعلى بن ابى طالب به من امانتى سپرد به او برگردانمش .\r\n58 - صله رحم اعمال را بپرورد ، و اموال را بيفزايد ، و بلا را بگرداند ، و حساب را آسان كند ، و عمر را دراز سازد .\r\n59 - أيا مردم شماها در اين دار دنيا نشانه‌هاى تير اجل هستيد ، و هيچ كدام شما روز تازه اى از عمر خود را در پيش نگيرد جز با گذشت يك روز ديگر از عمرش ، كدام لقمه ايست كه گلوگيرى ندارد ؟ و كدام نوشابه اى كه در حنجره گره نشود ؟ آنجا كه ميرويد اصلاح كنيد بوسيله اينجا كه از آن كوچ ميكنيد زيرا امروز غنيمت عمر است و نميدانى فردا از آن كيست ، مردم دنيا مسافرند و بار خود را در جهان ديگر باز كنند . بنيادهاى ما از ميان رفتند و ماها شاخ و برگ آنانيم شاخه را پس از قطع ريشه چه بقائى است ؟ كجايند آن كسانى كه از ما درازعمرتر و دور آرزوتر بودند ؟ اى آدميزاده آنچه كه نتوانيش برگردانيد تو را در گرفت ، و عمرى كه برنگردد از دستت رفت . خوشگذرانى را خوشى مشمار ، تو را نيست از آن مگر لذتى كه بمرگت نزديك كند ، و باجلت بكشاند . گويا تو يك دوست ناپيدا و شخص مرده و ربوده اى هستى تو خود را به پا و از جز آن در گذر و از خدا يارى جو تا ياريت كند .\r\n60 - هر كه چنان كند كه به او كرده‌اند پاداش داده ، و هر كه دو چندان كند شكرگزارى كرده ، و هر كه شكر كند كريم است ، هر كه بداند هر چه كند با خود كند شكر مردم را دير نشمرد ، و مهر آنان را مزيد نخواهد ، از ديگرى مخواه شكر آنچه به خود كرده اى ، و آبرويت را بدان نگهداشته اى ، بدان كه طالب حاجت از تو آبرويش را برابر تو حفظ نكرده تو آبرويت را از ردكردن او حفظ كن .\r\n","description":"","footnote":"","page_name":" 309 ","page_number":317},
  {"content":"\r\n61 - راستى خدا بنده مؤمنش را با بلا مورد لطف قرار دهد ، چنانچه غائبى هديه براى اهل خود بفرستد . و او را از دنيا پرهيز دهد چنانچه طبيب مريض را پرهيز دهد .\r\n62 - راستى خدا دنيا را بدوست و دشمن خود بدهد ، و دينش را ندهد مگر بدوست خود .\r\n63 - همانا شيعه على آنانند كه در راه ولايت ما بهم بخشش دارند و بخاطر دوستى ما همديگر را دوست دارند ، و براى احياى امر ما از هم ديدن كنند ، هر گاه خشم كنند ستم نكنند و هر گاه خشنود شوند اسراف نورزند ، بركت همسايه‌اند و سازش كن با معاشران .\r\n64 - تنبلى بدين و دنيا زيان رساند .\r\n65 - اگر گدا ميدانست در گدائى چيست ، احدى از احدى گدائى نميكرد ، و اگر آنكه از او گدائى كنند ميدانست در رد سؤال چيست احدى از احدى دريغ نميكرد .\r\n66 - راستى براى خدا بنده هائيست با ميمنت و دارا كه خوش زيند ، و مردم در كنار آنها خوش زيند و آنها در ميان بنده هايش مانند بارانند ، و براى خدا بنده هائيست ملعون و نكبت بار نه خود زندگى دارند و نه كسى در كنار آنها زندگى دارد ، و اينان در ميان بنده هايش بمانند ملخ باشند كه بر چيزى در نيفتند جز آنكه نابودش سازند .\r\n67 - بمردم بگوئيد بهتر آن چيزى كه خواهيد بشما بگويند زيرا خدا دشمن دارد لعنت كن دشنام ده و طعنه زن بر مؤمنان را ، دشنام ده بىآبرو ، گداى مبرم را ، و دوست دارد با حياء و بردبار\r\n","description":"","footnote":"","page_name":" 310 ","page_number":318},
  {"content":"\r\nو عفيف و پارسا را .\r\n68 - راستى خدا دوست دارد فاش سلام كردن را .\r\n\r\n[ باب آنچه از امام صادق ( ع ) روايت شده 
  ]\r\nبنام خداوند بخشاينده مهربان از امام صادق ابى عبد الله جعفر بن محمد عليهما السلام در اين معانى كلماتى طولانى روايت شده است .\r\n\r\nسفارش آن حضرت بعبد الله بن جندب\r\nروايت شده كه آن حضرت فرمود : اى عبد الله ابليس دامهايش را در اين دار فريب نصب كرده ، و مقصودش از آن جز دوستان ما نيست و آخرت چشم داشت آنها است ، و بدلى از آن نخواهند ، سپس فرمود : آه آه بر دلهائى كه پر از نور است ، و همانا دنيا در نظر آنها چون مار گزنده است و دشمن بىزبان ، به خدا انس دارند و از آنچه خوشگذرانها بدان انس دارند ميهراسند ، آنان براستى دوستان منند و بخاطر آنها هر فتنه بر طرف شود و هر بلاء رفع گردد .\r\nاى پسر جندب بر هر كه ما را شناسد سزد كه در هر شبانه روز كردارش را برابر خود عرضه كند ، و حساب خود را بكند اگر حسنه ديد بر آن افزايد ، و اگر گناه ديد از آن آمرزش خواهد تا روز قيامت رسوا نشود ، خوشا بر بنده اى كه بر جفاكاران رشك نبرد نسبت بنعمت دنيا و زيورش ، خوشا بر بنده اى كه آخرت جويد و براى آن بكوشد ، خوشا بر كسى كه آرزوهاى دروغ او را سرگرم نكند . سپس فرمود :\r\n","description":"","footnote":"","page_name":" 311 ","page_number":319},
  {"content":"\r\nخدا رحمت كند مردمى را كه چراغ و نوربخش بودند با كردار خود به طرف ما دعوت كردند ، و با نهايت طاقت خود ، اينان چون كسانى نيند كه رازهاى ما را فاش كنند .\r\nاى پسر جندب همانا مؤمنان كسانيند كه از خدا بترسند و بهراسند كه از راه حق بدر بروند ، و هر گاه به ياد خدا و نعمتهايش افتند بترسند و نگران شوند ، و هر گاه آيات خدا بر آنها خوانده شود ايمانشان بيفزايد بخاطر اظهار نفوذ قدرت او ، و بر پروردگارشان توكل كنند .\r\nاى پسر جندب ديريست كه نادانى آبادان شده و بنيادش نيرومند گشته ، تا دين خدا را ببازى گرفتند ، و آنكه به خدا تقرب جويد از آنان به نظر خودش جز او را خواهد ، آنانند ستمكاران .\r\nاى زاده جندب اگر شيعه ما درست بودند فرشته‌ها با آنها دست ميدادند و ابر بر سرشان سايه مىانداخت و در روز هم مىدرخشيدند و از فراسر و زير پاى خود روزى ميگرفتند و از خدا هر چه ميخواستند به آنها ميداد .\r\nاى پسر جندب در گنهكاران اهل دعوت خود بد مگو و از خدا بخواهيد كه به آنها توفيق دهد و توبه كردن آنان را خواهش كنيد ، هر كه ما را خواهد و دوست ما باشد و دوستى با دشمن ما نكند و آنچه داند بگويد و از آنچه نداند و بر او مشكل باشد دم بندد در بهشت باشد .\r\nاى پسر جندب آنكه بر كردارش توكل دارد هلاك است و آنكه بر گناهان دلير است و برحمت خدا اميدوار است نجات ندارد . گفتم پس چه كس نجات يابد ؟ فرمود : آنها كه ميان بيم و اميدند تا گويا دلشان در منقار پرنده است از شوق به ثواب و بيم از عقاب .\r\n","description":"","footnote":"","page_name":" 312 ","page_number":320},
  {"content":"\r\nاى پسر جندب هر كه خوشش آيد كه خدايش با حور العين همسر كند و تاج نورش بر سر نهد بايد دل برادر مؤمنش را شاد كند .\r\nاى پسر جندب در شب كم بخواب و در روز كم بگو . در تن چيزى كمسپاستر از ديده و زبان نيست زيرا مادر سليمان بسليمان گفت پسر جانم از خواب بپرهيز كه تو را نيازمند كند در روزى كه مردم باعمال خود نيازمندند .\r\nاى پسر جندب راستى شيطان را دامها است كه با آنها آشكار كند از دامش خود را نگهداريد گفتم يا ابن رسول الله آنها چه باشند ؟ فرمود : اما دامهايش جلوگيرى از نيكى با برادرانست ، و اما شبكه هايش خواب رفتن از اداى نمازهاى واجب است . هلا كه خدا پرستيده نشده است بعبادتى مانند گام برداشتن براى نيكى كردن ببرادران و ديدن آنان ، واى بر آنها كه از نماز غفلت كنند و در خلوت بخوابند و به خدا و آياتش در دوران ضعف دين استهزاء كنند ، آنانند كه در آخرت بهره ندارند و خدا در روز قيامت با آنها سخن نكند و آنها را تبرئه نكند و از آن آنها است عذاب دردناك .\r\nاى پسر جندب هر كه صبح كند و همى جز آزادكردن خود دارد امر بزرگ را خوار شمرده و در سود اندك از طرف پروردگارش رغبت كرده ، و هر كه با برادرش دغلى كند و او را كوچك شمارد و با او در افتد خدايش در دوزخ جا دهد ، و هر كه بر مؤمنى حسد برد ايمان در دلش آب شود چنانچه نمك در آب حل شود .\r\nاى پسر جندب آنكه در انجام حاجت برادرش گام زند چون كسى است كه ميان صفا و مروه سعى\r\n","description":"","footnote":"","page_name":" 313 ","page_number":321},
  {"content":"\r\nكند و برآورنده حاجتش چون كسى است كه روز بدر در راه خدا به خون غلطيده ، و خدا هيچ مردمى را عذاب نكرده مگر هنگام بىاعتنائى بحقوق فقراء خودشان .\r\nاى پسر جندب بگروه شيعه ما برسان و به آنها بگو بهر راهى مرويد به خدا بولايت ما نتوان رسيد جز با ورع و اجتهاد در دنيا ، و برابرى و مواسات با برادران بخاطر خدا ، كسى كه بمردم ستم كند شيعه ما نيست .\r\nاى پسر جندب همانا شيعه ما به چند خصلت شناخته شوند ، بسخاوت و بخشش ببرادران ، و به نماز پنجاه ركعت در شبانه روز ، شيعه ما چون سگ زوزه نكشند ، و چون كلاغ طمع نورزند ، و با دشمن ما مجاورت نكنند ، و گدائى از دشمن ما نكنند اگر چه از گرسنگى بميرند ، شيعه ما مارماهى نخورند ، و بر روى موزه مسح نكشند ، و نماز را اول ظهر بخوانند ، و مستكننده ننوشند . گفتم قربانت آنها را كجا بجويم ؟ فرمود : بر سر كوهها و كنار شهرها ، و چون بشهرى در آئى بپرس از كسى كه مجاورت اهل آن را ندارد ، و با او مجاورت نكنند همان مؤمن است چنانچه خدا فرموده است ( 19 - يس ) آمد از دورترين محل شهر مرديكه شتاب ميكرد به خدا كه او همان حبيب نجار تنها بود .\r\nاى پسر جندب همه گناهان آمرزيده شود جز نارضايتى همكيشانت ، و همه نيكوئيها مورد قبول است مگر آنها كه ريائى باشد .\r\nاى پسر جندب براى خدا دوست بدار و بعروة الوثقى بچسب ، و بهدايت خود را نگهدار تا عملت\r\n","description":"","footnote":"","page_name":" 314 ","page_number":322},
  {"content":"\r\nپذيرفته شود . زيرا خدا ميفرمايد ( 84 - طه با اندك اختلافى ) جز كسى كه گرويده و كار خوب كرده و سپس به راه حق رسيده - جز ايمان پذيرفته نشود ، و ايمان ندارد كسى كه عمل نكند ، و عملى نيست جز با يقين ، و يقينى نيست جز با خشوع ، و مناط همه هدايت است ، هر كه هدايت شد عملش قبول است ، و بملكوت برآيد و پذيرفته است ، و خدا هر كه را خواهد به راه راست هدايت كند .\r\nاى پسر جندب اگر دوست دارى كه با خداى جليل در خانه بهشت مجاور باشى ، و فردوس را در جوارش مسكن خود سازى بايد دنيا نزد تو خوار باشد ، و مرگ را برابر چشمت بدارى ، و چيزى براى فردايت پسانداز نكنى ، و بدان هر چه را پيش فرستى از آن تو است ، و هر چه را بجا گذارى بر زيان تو است .\r\nاى پسر جندب هر كه خود را از دست آوردش محروم سازد همانا براى ديگرى گرد آورده ، و هر كه پيرو هواى نفسش باشد پيرو دشمن خويش است ، هر كه به خدا اعتماد دارد خدا مهم دنيا و آخرتش را كفايت كند ، و هر چه از او غايب است برايش حفظ كند . درمانده است هر كه براى هر بلا صبرى آماده ندارد ، و براى هر نعمت شكرى ، و براى هر دشوارى هموارى . خود را در برابر هر بلائى در فرزند و دارائى و مصيبت شكيبا دار همانا ( خدا ) عاريت و بخشش خود را بازستاند تا صبر و شكر ترا بيازمايد ، به خدا تا آنجا اميدوار باش كه بنافرمانيش دليرت نكند ، و تا آنجا بيم دار كه از رحمتش نوميدت نكند ، بمدح و گفته نادان فريب مخور تا تكبر و تجبر كنى و بعملت خودبين شوى . زيرا بهترين عمل عبادتست و تواضع ، مال خود را ضايع مكن و باصلاح مال ديگرى مپرداز ، و آن مالى است كه بجاى خود گذارى ، بدان چه خدايت قسمت كرده قانع باش ، و منگر جز بدان چه در نزد تو است ، و آرزو مكن بدان چه نرسى زيرا\r\n","description":"","footnote":"","page_name":" 315 ","page_number":323},
  {"content":"\r\nهر كه قناعت ورزد سير شود ، و هر كه قناعت نكند سير نشود ، و بهره آخرتت را برگير ، و در توانگرى بدمست مشو ، و در بينوائى بيتابى مكن ، و سختدل و ترشرو مباش كه مردم را نزديكى به تو بد آيد ، و سست و زبون مباش كه هر كه تو را شناسد شماردت . با بالادست خود ستيزه مجوى ، و با زير دستت تمسخر مزن ، و با صاحب امرى ستيزه مجوى ، و پيروى از نابخردان مكن ، و خود را زير پاى هر كس خوار مكن ، و بكفايت كردن احدى اعتماد مكن ، در برابر هر كارى توقف كن و فكر كن تا ورود و خروج آن را بدانى پيش از آنكه در آن بمانى ، و پشيمان گردى ، دلت را چون خويشى كن كه با او شريكى ، و عملت را چون پدرى كه بدنبالش ميروى و نفس اماره ات را چون دشمنى كه با او جهاد ميكنى ، و عاريه اى كه برميگردانى . زيرا تو طبيب نفس خويشى ، و نشانه صحة را شناختى ، و درد را دانستى و دارو را فهميدى ، و ببين با خود چه ميكنى ، اگر نعمتى به كسى دادى با منت تباهش مكن ، و آن را به زبان مياور ولى با احسان بهترى دنبالش كن . زيرا كه اين زيباتر است برايت در اخلاق ، و ثواب آورتر است در آخرت . بر تو باد بخموشى تا بردبار باشى چه نادان باشى چه دانا زيرا خموشى زيور تو است نزد دانشمندان ، و پرده آبروى تو است نزد نادانان .\r\nاى پسر جندب راستى عيسى ابن مريم بيارانش گفت به من بگوئيد كه اگر يكى از شماها ببرادرش گذر كرد و ديد جامه ى او اندكى از عورتش را عيان كرده آيا همه عورتش را عيان كند يا جامه را بر وى آنچه عيان شده برميگرداند ؟ گفتند بلكه آن را به روى عورتش برميگردانيم فرمود : نه بلكه همه را عيان ميكنيد . پس دانستند كه اين مثلى بوده كه براى آنها زده است . به او گفته شد يا روح الله اين چگونه\r\n","description":"","footnote":"","page_name":" 316 ","page_number":324},
  {"content":"\r\nاست ؟ فرمود يكى از شماها بر عورت برادرش مطلع مىشود و آن را نميپوشاند ، به حق ميگويم بشماها كه شماها بدان چه توجه داريد نميرسيد مگر به ترك شهوات خود ، و بدست نياوريد آنچه را آرزو داريد مگر بصبر بر آنچه ناخواه شما است . از يك نگاه بپرهيزيد كه تخم شهوت در دل بكارد ، و همان براى فتنه صاحبدل بس است . خوشا بر كسى كه ديده اش را در دل خود نهد و ديده را در همان چشم ننهند ، مانند ارباب در عيب مردم ننگريد ، و چون بنده‌ها بعيب خود نگريد . همانا مردم دو دسته باشند مبتلا و در عافيت ، بگرفتار ترحم كنيد و خدا را بر عافيت سپاس گزاريد .\r\nاى پسر جندب بپيوند با كسى كه از تو بريده ، و بده به آن كه از تو دريغ كرده ، و احسان كن بدان كه با تو بدى كرده ، و سلام كن بر كسى كه به تو دشنام داده و انصاف بده به كسى كه با تو خصومت كرده ، و بگذر از كسى كه به تو ستم كرده چنانچه دوست دارى كه از تو گذشت شود ، بعفو خدا از خودت توجه كن ، نبينى كه آفتابش بر نيكان و بدان هر دو ميتابد و بارانش بر صالح و خطاكار مىبارد .\r\nاى پسر جندب در چشم مردم صدقه مده به قصد اينكه تو را خوب شمارند ، زيرا اگر چنين كنى مزدت همانست كه گرفتى ولى چنان باش اگر بدست راستت عطا كنى دست چپت نفهمد ، زيرا براى آنكه نهانى صدقه دهى عيانى و در بر مردم به تو عوض دهد در روزى كه به تو زيان نيست كه مردم از صدقه تو مطلع نباشند ، آهسته بگو زيرا پروردگارت نهان و عيان همه را ميداند ، سؤال نكرده ميداند چه ميخواهيد . چون روزه گرفتى از كسى غيبت مكن . و روزه را بستم ميالائيد و براى نمايش بمردم روزه مگير كه چهره را تيره و سر را ژوليده و لب را خشكيده كنند تا مردم بدانند كه روزه دارند .\r\n","description":"","footnote":"","page_name":" 317 ","page_number":325},
  {"content":"\r\nاى پسر جندب خير همه و همه در برابر تو است ، و همه شر و بدى هم در برابر تو است و خير و شر كلى را نبينى مگر پس از آخرت زيرا خدا جل و عز خير كلى را در بهشت نهاده و شر كلى را در دوزخ ، زيرا اين دواند كه باقيند لازمست بر هر كسى كه خدا به او هدايت بخشيده و بايمانش گرامى داشته و رشدش را بوى الهام كرده و به او عقلى داده كه نعمتهايش را بفهمد و علم و حكمتى كه امر دين و دنيايش را تدبير كند اينكه خود را وادارد كه خدا را شكر گزارد و ناسپاسيش نكند ، و خدا را به ياد آرد و فراموشش نكند . و خدا را اطاعت كند و نافرمانيش نكند . براى ديرينه اى كه تنها در آن خوشبينى كرده ، و براى نعمت تازه اى كه به او داده آنگاه كه او را آفريده ، و براى ثواب شايانى كه به او وعده داده ، و تفضل باينكه او را تكليف بيش از توان نكرده كه از انجام آن درمانده شود ، و ضامن كمك به او شده تا بارش را بر او آسان كند ، و او را دعوت كرده به يارى خواستن از وى در انجام همان تكليف كمتر ، و با اين حال اين بنده از امر او روگردانست و عاجزنما ، و جامه بىاعتنائى بدان چه ميان او و پروردگار او است ببر كرده و قلاده اطاعت هواى نفس را به گردن انداخته ، و دنبال شهوات رفته ، و دنيا را بر آخرت برگزيده ، و با اين حال آرزوى جنات فردوس را هم دارد ، و نسزد كسى كه كار فاجران را مىكند بمقام ابرار رسد ، هلا اگر آن روز برسد و قيامت برپا شود و هنگامه سخت بيايد ، و خداوند جبار براى حكم ميان مردم ترازوى عدل برآويزد ، و خلايق براى روز حساب بدر آيند ، در اينجا است كه ميفهمى رفعت و كرامت از آن كيست ، و افسوس و پشيمانى دچار كيست ، امروز در دنيا عملى كن كه بدان اميد كاميابى در آخرت را دارى .\r\nاى پسر جندب خدا جل و عز در يك وحى خود فرمايد : همانا من نماز كسى را پذيرم كه در برابر\r\n","description":"","footnote":"","page_name":" 318 ","page_number":326},
  {"content":"\r\nبزرگواريم فروتنى كند ، و خود را از براى من از شهواتش بازدارد ، و روزش را در ذكر من بسر آرد ، و بر خلقم بزرگى نفروشد ، و گرسنه را سير كند ، و برهنه را بپوشاند ، و بآسيبرسيده ترحم كند ، و غريب را جاى دهد . اين است كه نورش چون خورشيد بتابد ، در تاريكى به او نور دهم ، و در نادانى به او حلم بخشم ، بعزت خودم نگهش دارم ، و فرشته هايم پاسبانيش كنند ، مرا بخواند و پاسخش گويم ، و از من بخواهد به او عطا كنم ، نمونه اين بنده نزد من نمونه جنات فردوس است كه ميوه بيش از ميوه آن نيست ، و حالش ديگرگون نشود .\r\nاى پسر جندب اسلام برهنه است جامه از شرم خواهد ، و زيور از وقار ، و مردانگى آن كار خوب است ، و ستونش ورع ، هر چيزى را بنياديست ، و بنياد اسلام دوستى ما خاندانست .\r\nاى پسر جندب راستى براى خدا تبارك و تعالى باروئيست از نور ، آغشته بزبرجد و حرير ، و آراسته بسندس و ديبا ، اين بارو ميان دوستان و دشمنان ما كشيده است ، و چون مغزها بجوشد ، و دلها بگلوگاه رسد و جگرها از طول موقف قيامت بپزند . اولياء خدا را بدرون اين بارو درآورند ، و در امن و پناه خدا باشند . براى آنها در آنست هر چه دل بخواهد ، و هر چه ديده از آن لذت برد ، و دشمنان خدايند كه عرق دهانشان را بسته و ترس بند دلشان را بريده ، و آنان بنگرند بدان چه خدا برايشان آماده كرده و بگويند ( 62 - ص ) ما را چه شده مردانى را كه از اشرار ميشمرديم نمىبينيم ؟ - و دوستان خدا به آنها نگاه كنند و به آنها بخندند و اينست معنى گفته خدا عز و جل ( 63 - ص ) آنها را بمسخره گرفتيم . يا ديده‌ها از آنها لغزيده است - و فرموده او ( 34 - المطففين ) امروزه آن كسانى كه گرويدند بكفار\r\n","description":"","footnote":"","page_name":" 319 ","page_number":327},
  {"content":"\r\nميخندند . و تكيه بر پشتى زده ، و نگاه ميكنند و كسى نماند كه يك كلمه بيك مؤمن از دوستان ما كمك كرده باشد جز اينكه خداوند او را بىحساب ببهشت ميبرد .\r\n\r\nسفارش آن حضرت ( ع ) بابى جعفر محمد بن نعمان احول\r\nابو جعفر گويد امام صادق ( ع ) به من فرمود : راستى خدا جل و عز مردمى را در قرآن مجيد بفاش كردن راز سرزنش كرده است به او گفتم قربانت در كجاى قرآن ؟ فرمود گفته خدا ( 82 - النساء ) هر گاه بايشان خبرى از امن يا ناامنى برسد آن را فاش ميكنند - سپس فرمود كسى كه راز ما را بر زبان ما فاش كند چون تيغ كشنده به روى ما است ، خدا رحمت كند بنده اى را كه علم محرمانه ما را بشنود و آن را زير پاى خود به خاك سپارد ، به خدا من ببدان شماها از دامپزشك نسبت بچهارپايان داناترم ، بدان شما آن كسانيند كه قرآن را همان ناهنجار خوانند ، و نماز را همان در آخر وقت ( يا آخر صف ) گزارند ، و زبانشان را نگه ندارند ، بدان كه چون حسن بن على عليهما السلام نيزه خورد و مردم در باره حكومتش اختلاف كردند كار را بمعاويه واگذارد و شيعه بر او گفتند ( السلام عليك يا مذل المؤمنين ) فرمود : من مؤمنان را خوار نكردم ولى عزيزكننده مؤمنانم ، چون من ديدم شماها نيروى مقاومت ( با هواداران معاويه ) نداريد كار را واگذار كردم تا من و شماها در ميان آنها بمانيم ، چنانچه آن عالم كشتى را معيوب كرد تا براى صاحبانش بماند و چنين است كار شخص من با شماها تا بمانيم در ميان آنها .\r\n","description":"","footnote":"","page_name":" 320 ","page_number":328},
  {"content":"\r\nاى پسر نعمان راستى من حديثى بيكى از شماها بازگويم و او از قول من اين حديث را بازگويد و به اين خاطر لعن و برائت از او را حلال شمردم ، زيرا پدرم بارها ميفرمود : كدام چيز است كه چشم روشنكنتر از تقيه باشد ، راستى تقيه سپر مؤمن است اگر تقيه نبود خدا پرستش نميشد ، و خدا عز و جل فرموده است ( 27 - آل عمران ) مؤمنان كافران را در برابر مؤمنان دوست نگيرند و هر كس چنين كند هيچ ارتباطى با خدا ندارد ، جز اينكه از آنها نوعى تقيه كنيد .\r\nاى پسر نعمان از مناقشه بپرهيز كه عملت را حبط كند و از جدال بپرهيز كه هلاكت كند ، بسيار طرفيت مكن كه تو را از خدا دور كند ، سپس فرمود : راستى كسانى كه پيش از شماها بودند خموشى مىآموختند و شماها سخن گفتن و كلام مىآموزيد ، شيوه اين بود كه هر كدام آنان ميخواست خداپرست شود ده سال تمرين خاموشى ميكرد و اگر آن را خوب انجام ميداد و بر آن صبر ميكرد بعبادت ميپرداخت و گر نه دست باز ميداشت و ميگفت من اهل اين مقام نيستم ، همانا نجات يابد كسى كه از هرزه گوئى دم بندد و در حكومت باطل بر آزار صبر كند ( يعنى از عقيده و روش خود به جهت آزار آنها دست برندارد و پايدارى و استقامت كند ) آنانند نجيبان برگزيده و اولياء الهى به حق و همانانند مؤمنان .\r\nهمانا مبغوضترين شماها نزد من آنهايند كه خبر پراكنى كنند و سخن چينان ، آنان كه ببرادران خود حسد ورزند ، از من نيستند و من از آنها نيستم همانا دوستان من كسانيند كه سر بفرمان ما دارند و پيرو دستورهاى مايند و در همه كارشان بما اقتدا كنند ، سپس فرمود : به خدا اگر يكى از شماها به اندازه همهء زمين طلا به خدا تقديم كند و بمؤمنى حسد برد با آن طلاها او را در دوزخ داغ كنند .\r\n","description":"","footnote":"","page_name":" 321 ","page_number":329},
  {"content":"\r\nاى پسر نعمان آنكه گفتگوهاى سرى و محرمانهء ما را فاش كند مانند كسى نيست كه با تيغ ما را بكشد بلكه گناهش بزرگتر است بلكه گناهش بزرگتر است بلكه گناهش بزرگتر است .\r\nاى پسر نعمان هر كه حديثى بر عليه ما روايت كند از كسانيست كه عمدا ما را كشته نه بخطا .\r\nاى پسر نعمان هر گاه دولت ظلم بر پا است برو و از كسى كه از او ميترسى با خوشباش ظاهرى استقبال كن زيرا كسى كه بچنين دولتى تعرض كند خودكشى كرده است و خود را هلاك كرده ( اين در صورتيست كه اصول و مبانى اسلام و ضروريات دين بواسطه تقيه باقى بماند و حفظ شود و الا اگر تقيه سبب از بين رفتن دين الهى و تقويت ظالم شود جايز نيست و اساسا تقيه در اصول دين رخصت است نه عزيمت يعنى جايز است نه واجب چنان كه شيخ طوسى - رحمه الله - و ديگران گويند ) راستى خدا فرمايد ( 195 - البقره ) بدست خودتان در هلاكت نيفتيد .\r\nاى پسر نعمان ما خاندانى هستيم كه پيوسته شيطان كسى بميان ما در آورد كه نه از ماست و نه بكيش ما است و چون او را نامور كند و مورد توجه مردم گردد شيطان به او فرمايد تا بر ما دروغ بندد و يكى كه رفت ديگرى آيد .\r\nاى پسر نعمان از هر كه مسأله علمى پرسند و گويد نميدانم حق دانش را ادا كرده ، مؤمن تا نشسته كينه دارد و چون بپاخاست كينه اش برود .\r\nاى پسر نعمان عالم نميتواند هر چه ميداند به تو بگويد زيرا آن سرّ خدا است كه بجبرئيل سپرده و جبرئيل آن را بمحمد ( ص ) سپرده و محمد بعلى ( ع ) سپرده و على بحسن ( ع ) سپرده و حسن بحسين ( ع ) سپرده و حسين ( ع ) بعلى سپرده و على ( ع ) بمحمد سپرده و محمد ( ع ) آن را بهر كه خواسته سپرده ، شتاب\r\n","description":"","footnote":"","page_name":" 322 ","page_number":330},
  {"content":"\r\nنكنيد به خدا سوگند اين امر نزديك شده بود ، سه بار ، شما آن را فاش كرديد و خدا آن را پس انداخت ، به خدا شما را ديگر رازى و نقشه محرمانه اى نيست جز اينكه دشمن شما بدان داناتر است .\r\nاى پسر نعمان بر جان خود ببخش كه تو مرا نافرمانى كردى راز مرا فاش مكن كه مغيرة بن سعيد بر پدرم دروغ بست و راز او را فاش كرد و خدا به او شكنجه آهن چشانيد و ابى الخطاب بر من دروغ بست و راز مرا فاش كرد و خدا به او سوزش آهن چشانيد ، هر كه كار ما را نهان دارد خدا در دنيا و آخرت او را آرايد و بخت را يارش كند و از سوز آهن و زندان تنگش نگهدارد ، بنى اسرائيل در قحطى افتادند تا رمه‌ها و فرزندانشان هلاك شدند موسى بن عمران بدرگاه خدا دعا كرد ، خدا فرمود اى موسى آنان آشكار زنا كردند و ربا خوردند ، و كنائس را آباد كردند ولى زكات را ندادند ، عرض كرد معبودا برحمت خود بر آنها مهر ورز كه آنها بىخردند خدا به او وحى كرد من پس از چهل روز باران فرستم و آنها را بيازمايم ، اين مناجات را پراكندند و فاش كردند و خدا چهل سال باران را از آنها بريد و كار شما نزديك شده بود و شما آن را در مجالس خود فاش كرديد .\r\nاى ابا جعفر ( كنيه راويست ) شما را بمردم ديگر چه كار ؟ دست از مردم بداريد و احدى را بدين امر دعوت نكنيد كه به خدا اگر اهل آسمانها ( و زمين ) گرد آيند تا بنده اى را كه خدا خواهد رهنمائى كند گمراه كنند نتوانند گمراهش سازند ، دست از مردم بداريد كسى از شماها نگويد : برادر من است ، عموى من است ، همسايه من است زيرا خدا جل و عز چون خير بنده اى را خواهد روحش را پاك كند و هيچ خوبى بگوشش نرسد جز آنكه آن را بفهمد و زشتى را نشنود جز آنكه زشتش داند و سپس كلمه اى بدلش الهام\r\n","description":"","footnote":"","page_name":" 323 ","page_number":331},
  {"content":"\r\nكند كه كارش را بدان فراهم آورد و درست كند ( يعنى در مقام دعوت ديگران به تشيع ، خود را به زحمت ميندازيد زيرا در زمان تقيه بدين امر مأمور نيستيد ) .\r\nاى پسر نعمان اگر خواهى برادرت با تو يك دل باشد با او شوخى نكن و جدال نكن و به او نبال و با او ستيزه مجو ، و دوستت را براز خودت آگاه مكن مگر آن رازى كه اگر دشمنت هم بفهمد به تو زيان ندارد ، زيرا بسا كه دوستت روزى دشمنت شود .\r\nاى پسر نعمان بنده مؤمن نباشد تا در او سه خصلت بود : يكى از خدا و يكى از رسول خدا و يكى از امام ، اما آنچه از خدا عز و جل است رازپوش باشد ، خدا جل ذكره ميفرمايد : ( 26 - الجن ) غيب دانست خدا واحدى را برغيب خود مطلع نسازد ، و اما آنچه از رسول خدا است ( ص ) اينست كه با مردم مدارا كند و با اخلاق اسلامى با آنها رفتار كند ، و اما آنچه از امام است صبر در سختى و شدت تا خدا فرج بدهد .\r\nاى پسر نعمان بلاغت به تيزى زبان و بيهوده گوئى نيست ولى رساندن مقصود و برهان درست است .\r\nاى پسر نعمان هر كه نزد دشنامگوى باولياء خدا نشيند خدا را نافرمانى كرده ، و هر كه در باره ما خشم كند و نتواند انتقام گيرد و آن را فرو خورد در درجه بلندتر با ما است ، و هر كه روزش را با فاش كردن راز ما آغاز كند خدا بر او تيزى آهن و زندان تنگ را مسلط سازد .\r\nاى پسر نعمان از دانشجوئى سه چيز مخواه ، خودنمائى و باليدن و جدال كردن و آن را براى\r\n","description":"","footnote":"","page_name":" 324 ","page_number":332},
  {"content":"\r\nسه چيز واننه نادانى خواستن و بىرغبتى بدانش و شرم از مردم ، دانش بمانند چراغ زير سرپوش مصونست .\r\nاى پسر نعمان راستى خدا جل و عز چون خير بنده اى را خواهد نقطه سپيدى در دلش بكوبد و دل به راه حق در پرش افتد و سپس بعقيده شما گرايد شتابانتر از پرنده اى كه بآشيانه اش پرواز گيرد .\r\nاى پسر نعمان راستى خداوند حب ما خانواده را فرود آورد از آسمان ، از گنجينه‌هاى زير عرش بمانند گنجينه‌هاى طلا و نقره و آن را فرود نياورد جز به اندازه و ندهد جز ببهترين مردم ، و راستى كه براى آن ابرى باشد بمانند ابر باران ، و هر گاه خدا خواهد هر كدام از خلقش را كه دوست دارد بدان مخصوص كند بدان ابر اجازه دهد تا ببارد چونان كه ابر مىبارد و بدان جنينى كه در شكم مادر است ميرسد .\r\n\r\nنامه اى كه آن حضرت به جماعت شيعيان و يارانش نگاشته\r\nاما بعد از پروردگارتان عافيت بخواهيد ، نرمش و وقار و آرامش و آبروى خود را حفظ كنيد ، از آنچه خوبانتان بركنارند بر كنار باشيد با اهل باطل مدارا كنيد ، ستم آنها را بر خود هموار سازيد و با آنها نستيزيد ، حق مسلمانى را ميان خودتان و آنها مراعات كنيد . گاهى كه با آنها همنشين و در آميزش و در گفتگو شويد ، شما از همنشينى و آميزش و ستيزگى با آنها بايد تقيه را رعايت كنيد كه خدا بشما فرمانش را داده است ، هر گاه به آنها گرفتار شويد شما را آزار دهند و از چهره شما بدخواهى را بخوانند و اگر نه اين بود كه خدا شر آنها را از شماها دفع كرده بشما يورش ميبردند ، دشمنى و كينه اى\r\n","description":"","footnote":"","page_name":" 325 ","page_number":333},
  {"content":"\r\nكه از شماها در سينه دارند بيشتر است از آنچه براى شما اظهار ميدارند ، انجمنهاى شما و انجمنهاى آنها يكى است ، راستى بنده اى را كه خدا در اصل - اصل خلقت - مؤمن آفريده نميرد تا او را ناخواه بدى كند و از آتش دور سازد ، و هر كه را خدا ناخواه بدى كرد و از آتش دور نمود از كبر و جبروتش دور كرده ، و متواضع و خوشخو و خوشرو شود ، و وقار و آرامش و خشوع اسلامى در او پديد آيد ، و از محارم و سخطهاى خداوند كناره كند ، و خداوند مهرورزى با مردم و مدارا و ترك مقاطعه و خصومت به او روزى كند ، و با اين اخلاق بد و اهل آنها سرو كارى ندارد .\r\nو راستى چون خداوند بنده اى را در اصل - اصل خلقت - كافر آفريند نميرد تا شر را محبوب او كند و بدانش نزديك نمايد ، و چون شر دوست شد و بدان نزديك گرديد بتكبر و جبروت گرفتار شود و دلش سخت شود و بدخلق گردد و ترشرو و دشنامگو و بىآبرو باشد ، و خدا پرده اش را به درد ، و مرتكب محارم شود ، و از آنها باز نايستد ، و دنبال نافرمانيها رود و طاعت و اهل طاعت را دشمن دارد ، دور است مسافت ميان حال مؤمن و كافر ، از خدا عافيت خواهيد و از اويش بجوئيد و لا حول و لا قوة الا با لله .\r\nدعا بسيار بخوانيد كه خدا بنده‌هاى دعا كن خود را دوست دارد ، و ببنده‌هاى مؤمنش وعده اجابت داده ، و خداوند روز قيامت دعاى مؤمنان را از كردارشان محسوب دارد ، و ثوابش را بهشت فزايد ، تا توانيد در هر ساعت از شب و روز ذكر خدا بسيار كنيد زيرا خداوند فرموده او را بسيار ذكر كنيد ، و خدا ياد كن هر مؤمنى است كه او را ياد كند ، هيچ كدام از بنده‌هاى مؤمنش ياد او را نكند جز اينكه خدا هم او را به خير ياد كند .\r\n","description":"","footnote":"","page_name":" 326 ","page_number":334},
  {"content":"\r\nبر شما باد كه وقت نماز را حفظ كنيد و خصوص نماز وسطى را و براى خدا نمازگزار باشيد چنانچه خدا در كتاب خود بمؤمنان كه پيش از شما بودند فرمان داده ، بر شما باد كه مسلمانان مستمند را دوست بداريد زيرا هر كس آنان را كوچك شمارد و بر آنها تكبر كند از دين خدا لغزيده ، و خدا زبونكننده و بدخواه او است ، و پدر ما رسول خدا ( ص ) فرموده : پروردگارم به من فرموده مستمندان مسلمان را دوست بدارم ، و بدانيد كه هر كس يك مسلمان را حقير شمارد خدا ببدخواهى و حقارتش دچار كند تا مردمش سخت دشمن دارند .\r\nاز خدا بپرهيزيد در باره برادران مسلمانان و مسكين خود زيرا آنان بشما حق دارند كه دوستشان بداريد ، زيرا خدا پيغمبرش را فرموده تا آنها را دوست بدارد ، و هر كه دوست ندارد كسى را كه خدا بدوستى او فرمان داده خدا و رسولش را نافرمانى كرده ، و هر كه خدا و رسولش را نافرمانى كند و بر آن وضع بميرد از گمراهان مرده است .\r\nبپرهيزيد از بزرگ منشى و تكبر ، زيرا بزرگى رداء خدا است ، و هر كه با خدا در رداء او بستيزد خدايش روز قيامت بشكند و خوار كند .\r\nمبادا بر يك ديگر بشوريد كه اين كار خصلت نيكان نيست ، هر كه بشورد خدا شورشش بر سر خودش چرخاند و يارى خدا از آن كسى است كه بر او شورش شده ، و هر كه را خدا يارى كند پيروزى رسدش از طرف خدا .\r\nمبادا به يكديگر حسد ببريد زيرا حسد ريشه كفر است .\r\n","description":"","footnote":"","page_name":" 327 ","page_number":335},
  {"content":"\r\nمبادا بر ضرر مسلمان مظلومى كمك كنيد تا بدرگاه خدا بر شما نفرين كند ، و براى او در باره شما اجابت شود . زيرا پدر ما رسول خدا ( ص ) فرموده : نفرين مسلمان مظلوم باجابت رسد .\r\nمبادا نفس شما به چيزى كه خدا بر شما حرام كرده آزمند گردد ، زيرا هر كه هتك حرمت خدا كند در اينجا كه دنيا است خدا ميان او و بهشت و نعمت و لذت و كرامتش كه دائم و قائمند تا هرگز براى اهل بهشت حايل گردد .\r\n\r\nو از سخنان آن حضرت است كه برخى شيعه آن را نثر الدرر ناميده\r\n1 - پروا رسيدن مايه جدائيست ، انتقاد مايه دشمنى است ، كم صبرى رسوائيست ، فاش كردن راز سقوط است ، سخاوت هوشمنديست ، و پستى غفلت بار است .\r\n2 - هر كه بسه چيز چسبد به مقصود دنيا و آخرتش برسد ، به خدا پناهد ، به قضاى خدا خشنود باشد ، به خداوند خوشبين باشد .\r\n3 - هر كه در سه چيز كوتاهى كند ناكام گردد ، بخششجوئى از جواد ، همنشينى با عالم ، جلب توجه و مهر سلطان .\r\n4 - سه‌اند كه مهر آورند ، دين ، تواضع ، بخشش .\r\n5 - هر كه از سه چيز بيزار شد بسه چيز رسيد ، هر كه از بد كردن بيزار است بعزت رسد ، هر كه از تكبر بيزار است بكرامت رسد ، و هر كه از بخل بيزار است بشرافت رسد .\r\n","description":"","footnote":"","page_name":" 328 ","page_number":336},
  {"content":"\r\n6 - سه چيز دشمنى آرند ، نفاق ، ظلم و خود بينى .\r\n7 - هر كه يكى از سه چيز را ندارد نجيب نيست : آنكه خردى ندارد تا او را بيارايد ، و ثروتى ندارد كه توانگرش سازد ، و يا عشيره اى كه به او كمك كند .\r\n8 - سه‌اند كه مرد را زبون كنند ، حسد ، سخن چينى ، و سبكسرى .\r\n9 - سه كساند كه شناخته نشوند جز در سه جا : حليم شناخته نشود جز هنگام خشم ، و شجاع شناخته نشود جز در نبرد ، و برادر و دوست شناخته نشود جز هنگام نياز به او .\r\n10 - سه‌اند كه در هر كه باشند منافق است گر چه روزه دارد و نماز بخواند : هر كه دروغ گويد ، و خلف وعده كند ، و در امانت خيانت كند .\r\n11 - از سه كس برحذر باش : خائن ، ستمپيشه ، و سخنچين زيرا هر كه بسود تو خيانت كند به تو هم خيانت كند ، ستمپيشه بخودت هم ستم كند ، سخنچين به تو از ديگران از تو هم سخىچينى كند .\r\n12 - امانت دار امين نباشد تا سه امانت را نگهدارد : اموال ، اسرار ، و فروج . اگر دو تا را نگهدارد و در يكى خيانت كند امين نباشد .\r\n13 - با احمق مشورت مكن ، و از كذاب يارى مجو ، و بدوستى ملوك اعتماد مكن . زيرا دروغگو دور را نزديك جلوه دهد ، و نزديك را دور . و احمق خود را برايت برنج اندازد و بمقصودت نرسد ، و ملوك با هر چه اعتماد دارى تو را رها كند ، و با بهترين پيوست از تو ببرد .\r\n","description":"","footnote":"","page_name":" 329 ","page_number":337},
  {"content":"\r\n14 - چهار چيز از چهار چيز سير نشوند : زمين از باران ، ديده از نگريستن ، ماده از نر ، و عالم از علم .\r\n15 - چهارند كه نابهنگام پير كنند : خوردن گوشت آفتاب خشكيده ، نشستن روى نم ، بالا رفتن از پلكان ، جماع پيره زنان .\r\n16 - زنان سه دسته‌اند : يكى همه بسود تو ، و يكى با سود و زيان بر تو ، و يكى همه بزيانت . اما آنكه بسود تو است دوشيزه است ، و اما آنكه بسود و زيان تو هر دو است زن بيوه است ، و آنكه همه زيانست زنيست كه از ديگرى فرزند بهمراه دارد .\r\n17 - سه تا در هر كه باشند آقا است : خشم فرو خوردن ، گذشت از بد كردار ، كمك و صله برحم با جان و مال .\r\n18 - سه كس را چاره از سه چيز نيست : اسب دونده را از سر درآمدن ، شمشير برنده را از كند شدن ، و بردبار را از لغزش .\r\n19 - سه چيز در او بلاغت و شيوائيست : معنى مقصود را رساندن ، از سخن بيهوده دورى جستن ، و با لفظ كم معنى بسيار فهماندن .\r\n20 - نجات در سه چيز است : زبانت را نگهدارى ، در خانه ات بمانى ، و بر خطايت پشيمان شوى .\r\n21 - نادانى در سه چيز است : دوست عوض كردن ، دورى كردن بىدليل و اعلام حجت ، و جستجو از آنچه سودى ندهد .\r\n","description":"","footnote":"","page_name":" 330 ","page_number":338},
  {"content":"\r\n22 - سه چيز در هر كه باشند بزيان اويند : مكر ، عهدشكنى ، و تجاوز و اينست معنى قول خدا ( 41 - فاطر ) در نگيرد نيرنگ مگر به اهل خودش . ( 52 - النمل ) ببين كه عاقبت نيرنگشان اين شد كه آنها را با همه كسانشان سرنگون كرديم - خدا جل و عز فرموده ( 24 - يونس ) ايا مردم همانا تجاوز شما بزيان خودتانست و همان بهره زندگى دنيا است .\r\n23 - سه چيزند كه مرد را از طلب معالى باز دارند ، كوتاهى همت ، و كمچاره جوئى و سستى رأى .\r\n24 - سه چيز دورانديشند : خدمتكارى سلطان ، و اطاعت از پدر ، و خضوع برابر آقا .\r\n25 - انس در سه چيز است : زن موافق ، فرزند خوشرفتار و دوست باصفا .\r\n26 - هر كه را سه باشد بسه چيز رسد كه بزرگترين توانگريست : قناعت بدان چه دهندش ، نوميدى از آنچه در دست مردم است ، و ترك فضول زندگانى .\r\n27 - سخاوتمند جواد نباشد جز با سه امر : مالش را ببخشد در فراوانى و تنگدستى ، و آن را به مستحق بخشد . و بداند شكرى كه در برابر آن گيرد بزرگتر است از آنچه ميدهد .\r\n28 - مرد از سه چيز عذرى ندارد : مشورت با خير خواه ، مدارا با حسود ، و دوستيابى از مردم .\r\n29 - خردمند را نتوان خردمند دانست تا با سه چيز كامل شود : از طرف خود به ديگران حق بدهد چه خوشش باشد و چه ناخوشش ، بپسندد براى مردم آنچه بر خود پسندد ، و هنگام لغزش بردبار باشد .\r\n","description":"","footnote":"","page_name":" 331 ","page_number":339},
  {"content":"\r\n30 - نعمت نپايد مگر با سه چيز : فهم آنچه خداى سبحان را در باره آن شايد ، شكرگزارى از نعمت ، و عيب نكردن آن .\r\n31 - سه‌اند كه هر كه بيكى از آنها گرفتار شد آرزوى مرگ كند : فقر پى در پى ، محروميت رسوا ، و دشمن چيره .\r\n32 - هر كه از سه تا رو گرداند بسه تا گرفتار شود : هر كه از سازش روگرداند بىياور بماند ، هر كه از خوبى روگرداند پشيمان گردد ، و هر كس بدوستان خود نيفزايد زيان برد .\r\n33 - هر كس بايد از سه چيز دورى كند : همراهى با بدان ، گفتگوى با زنان ، همنشينى با بدعتگذاران .\r\n34 - سه‌اند كه دليل بزرگوارى شخصند : خوشخوئى ، فرو خوردن خشم ، و ديده فروهشتن .\r\n35 - هر كه بسه چيز اعتماد كند فريب خورده : نشدنى را باور كند ، به غير معتمد تكيه كند ، و در آنچه از آتش نيست طمع كند .\r\n36 - هر كس سه چيز را به كار بندد دنيا و دينش را تباه كند : بدگمان باشد ، گوش بهر كس بدهد و اختيارش را بدست زنش بدهد .\r\n37 - بهترين پادشاه كسى است كه سه خصلت دارد : مهربانى ، بخشش ، و عدالت .\r\n","description":"","footnote":"","page_name":" 332 ","page_number":340},
  {"content":"\r\n38 - براى پادشاهان كوتاهى در سه كار محبوب نيست : در نگهدارى مرزها ، در وارسى ستم رسيده ، و برگزيدن خوبان براى كارهايشان .\r\n39 - بر ملت براى پادشاه و يارانش سه چيز واجبست : فرمانبردارى از آنان ، خير خواهى بر ايشان در غياب و حضور ، و دعاء براى پيروزى و بهى ايشان .\r\n40 - بر سلطان براى خاص و عام سه چيز واجب است : پاداش نيك بنيكوكار تا برغبتش در آن بيفزايد ، سرپوشى از گناهان بدكار تا توبه كند و از گمراهى بر گردد ، و فراهم كردن همه با احسان و عدالت .\r\n41 - سه چيز است كه هر يك از ملوك آن را كم گيرد و در باره آن اهمال كند بر او دشوار گردد :\r\nگمنام كم فضيلتى كه از جماعت كناره گرفته ، و دعوتكننده ببدعتى كه امر بمعروف و نهى از منكر را سپر خود ساخته ، و مردم شهرستانى كه براى خود رئيسى گرفته‌اند تا مانع سلطان شود از اجراء حكم خود در باره آنان .\r\n42 - خردمند احدى را سبك نشمارد و سزاوارتر كسى كه نبايدش سبك شمرد سه‌اند : علماء ، سلطان ، و دوستان زيرا هر كه علماء را سبك شمارد دينش را تباه كرده ، و هر كه سلطان را سبك شمارد دنيايش را تباه كرده ، و هر كه دوستانش را سبك شمارد مردانگيش را تباه كرده .\r\n43 - اطرافيان سلطان سه طبقه‌اند : يك طبقه خيرمندان كه مايه بركت خود و سلطان و رعيت باشند ، و طبقه اى كه هدفشان حفظ مقام خود است و اينان نه ستوده‌اند و نه نكوهيده بلكه بنكوهش\r\n","description":"","footnote":"","page_name":" 333 ","page_number":341},
  {"content":"\r\nنزديكترند ، و طبقه شرور و بدخواه كه شوم و نكوهشند بر خود و بر سلطان .\r\n44 - همه كس بسه چيز نياز دارد : امنيت ، و عدالت ، و فراوانى .\r\n45 - سه چيز زندگى را تيره كنند : سلطان ستمكار ، همسايه بد ، و زن بيشرم .\r\n46 - سكنى خوش نيست مگر بسه چيز : هواء پاك ، آب فراوان گوارا ، و زمين خوب زراعت بده .\r\n47 - سه چيز دنباله پشيمانى دارند : مباهات ، و بر خود باليدن ، ستيزه در عزتطلبى .\r\n48 - سه چيز در سرشت آدميزاده است : حسد ، حرص ، و شهوت .\r\n49 - هر كه يكى از سه خصلت دارد هر سه در تفخيم و هيبت و جمالش منتظم گردند : هر كه ورع ، يا بخشش ، يا شجاعت دارد .\r\n50 - هر كه را سه خصلت روزى شده كامل باشد : خرد ، زيبائى ، و شيوائى .\r\n51 - سه كس محكوم بسلامت باشند تا بنهايت كار خود برسند : زن آبستن تا بزايد ، و پادشاه تا عمرش بسر آيد ، و غائب تا بر گردد .\r\n52 - سه چيز مايه حرمانند : اصرار در سؤال ، و بدگوئى ، و استهزاء .\r\n53 - سه چيز دنباله بد دارند : حمله نابهنگام پهلوان در نبرد گرچه بپيروزى رسد ، نوشيدن\r\n","description":"","footnote":"","page_name":" 334 ","page_number":342},
  {"content":"\r\nدواء بدون درد و گرچه سالم بماند ، و در آويختن با پادشاه و گرچه پيروز گردد بحاجتى كه از او دارد .\r\n54 - هر كس در سه چيز خود را بر حق داند : دينى كه بدان عقيده دارد ، هواى نفسى كه بر او چيره شده ، و تدبير در كار خودش .\r\n55 - مردم همه سه طبقه‌اند : آقايان مطاع ، و همگنان برابر ، و مردم دشمن با يك ديگر .\r\n56 - قوام دنيا بسه چيز است : آتش ، نمك ، و آب .\r\n57 - هر كه سه چيز بناحق خواهد از سه چيز به حق محروم گردد : هر كه دنيا را بناحق خواهد از آخرت به حق محروم گردد ، هر كه بناحق رياست طلبد از طاعت به حق محروم گردد ، هر كه بناحق مالى را طلبد از ماندن آن برايش به حق محروم گردد .\r\n58 - سه چيز است كه دور انديش را نسزد بدانها پيشى گيرد ، نوشيدن زهر براى آزمايش گرچه از آن نجات يابد ، فاش كردن رازى بخويشاوند حسود گرچه از آن رها شود ، و سفر دريا و گرچه مايه توانگرى باشد .\r\n59 - اهل هر شهرى را از سه چيز كه براى دنيا و آخرتشان بدان پناهند بىنياز نباشند و اگر ندارند اوباش و نابخردند : فقه عالم پارسا ، امير خيرخواه مطاع ، پزشك بصير و مورد اعتماد .\r\n60 - آزمايش دوست با سه چيز است : اگر دارد دوست با صفا است و گر نه دوست دوران خوشى است نه سختى ، از او مالى بخواهى ، او را بر مالى امين كنى ، و در پيشامد بدى با او شركت داشته باشى .\r\n","description":"","footnote":"","page_name":" 335 ","page_number":343},
  {"content":"\r\n61 - اگر مردم از سه چيز در سلامت باشند همه جانبه سالمند : زبان بد ، دست بد ، و كار بد .\r\n62 - اگر در مملوك يكى از سه خصلت نبود نگهداريش براى آقايش آسايشى ندارد ، دينى كه رشد او باشد ، ادبى كه مدبر او باشد ، و يا ترسى كه بازدارنده او باشد .\r\n63 - مرد براى اداره خانه و عيالش سه خصلت لازم دارد كه متحمل شود و گرچه طبع او نباشند :\r\nخوش سلوكى ، خرج وافر به اندازه ، و غيرت بر حفاظت .\r\n64 - هر صنعتگرى براى جلب مشترى بايد سه خصلت داشته باشد : بكارش استاد باشد ، در كارش امانت را رعايت كند ، و هر كسش كارى داد خاطر او را جلب كند .\r\n65 - سه‌اند كه هر كس بيكيشان گرفتار شود سرگردان باشد : نعمت از دست رفته ، زن فاسد ، و داغ دوست .\r\n66 - شجاعت بسه منش سرشته شده كه هر كدام را فضيلت مخصوصى است ، فداكارى ، حذر از حوارى ، و نامجوئى ، و اگر اين هر سه در شجاع فراهم شوند قهرمانيست كه برابرى با او نتوان ، و يگانه دوران خود است ، و اگر يكى از آنها بيشتر باشد شجاعت در آن بيشتر و سختتر است .\r\n67 - پدر و مادر را بر فرزند سه حق است ، شكر آنان در هر حال ، اطاعتشان در هر امر و نهى كه\r\n","description":"","footnote":"","page_name":" 336 ","page_number":344},
  {"content":"\r\nمعصيت خدا نباشد ، و خيرخواهى براى آنها در نهان و عيان ، و فرزند را بر آنان سه حق است : مادر خوب انتخاب كردن ، نام خوب نهادن ، و پرورش خوب دادن .\r\n68 - برادران را با يك ديگر سه چيز بايد كه اگر به كار بندند بپايند و گر نه جدا شوند و دشمن هم گردند و آن سه : انصاف با يك ديگر ، و مهربانى با يك ديگر ، و حسد نبردن بهم است .\r\n69 - هر گاه ميان خويشان سه چيز نباشد بسستى و سرزنش دشمنان گرايند و آن سه : حسد نبردن بهمديگر تا از همديگر جدا نشوند ، و كارشان پريشان نشود ، و پيوست با هم تا آنها را بالفت كشاند ، و كمك بهم تا همه عزيز باشند .\r\n70 - شوى را با همسر خود سه چيز بايد ، موافقت با او تا موافقت و دوستى و ميل او را جلب كند ، خوشخوئى با او و دلبرى از او بزيبا نشاندادن خودش به او ، و توسعه در زندگى او . و زن را با شوى موافق خود سه چيز بايد : خود را از هر چركينى پاك دارد تا دل شوهر و اعتماد او را در هر خوش و ناخوش به خود مطمئن سازد ، و محافظت از شوهر خود ، و حساب بردن از او تا اگر لغزشى كرد به چشم مهر به او نگرد ، و از او بگذرد و اظهار عشق بوى با عشوه و دلبرى ، و زيبا كردن خود در چشم او .\r\n71 - احسان كامل نباشد مگر با سه خصلت : شتاب در آن ، كم شمردن بسيار آن ، و بىمنتگزارى آن .\r\n72 - و سرور در سه خصلت است : وفادارى ، رعايت حقوق ، و همراهى در پيشامدهاى ناگوار .\r\n","description":"","footnote":"","page_name":" 337 ","page_number":345},
  {"content":"\r\n73 - سه چيز نشانه نظر درست است : خوشبرخوردى ، خوب گوش دادن بسخن ، و پاسخ خوب .\r\n74 - مردان سه دسته‌اند : خردمند ، احمق ، و بدكار . خردمند را اگر سخن كنند پاسخ دهد ، و اگر بگويد درست بگويد ، و اگر بشنود حفظ كند ، احمق در سخن بشتابد ، و در گفتگو خود را ببازد ، و اگر به كار زشتش بكشند به كار بندد ، بدكار را اگر سپرده اى بدهى خيانت كند ، و اگر به او بازگوئى كنى زشتت سازد .\r\n75 - برادران سه دسته‌اند : يكى چون خوراك است كه هميشه بدان نياز است ، و آن خردمند است . دومى چون درد است و آن نابخرد است ، و سومى چون درمان است و آن صاحبدل است .\r\n76 - سه چيز بر خرد عملكننده خود دلالت دارند : فرستاده كه ترجمان خرد فرستنده است ، هديه كه هم اندازه هديه فرست است ، و نامه كه معرف قدر نامه نويس است .\r\n77 - دانش سه است : آيتى محكم و ثابت و مقرر ، و فريضه اى عادلانه ، و روشى زنده و پايدار .\r\n78 - مردم سه دسته‌اند : نادانى كه نميخواهد بياموزد ، دانائى كه از دانش خود سبك و بيكاره شده و خردمندى كه براى دنيا و آخرتش كار مىكند .\r\n79 - با سه چيز غربت نيست : پرورش خوب ، بىآزارى ، و دورى از شك و ترديد .\r\n80 - روزها سه‌اند ، روزى كه گذشت و بدست نيايد ، روزى كه مردم در آنند و بايد غنيمتش شمارند ، و فردا كه تنها همان آرزوئيست .\r\n","description":"","footnote":"","page_name":" 338 ","page_number":346},
  {"content":"\r\n81 - هر كه سه خصلت ندارد ايمان سودش ندارد : بردبارى كه نادانى نادان را بر طرف كند ، و ورعى كه از طلب محارمش بازدارد ، و اخلاقى كه با مردم مدارا كند .\r\n82 - سه چيزند كه در هر كه باشند ايمانش كامل است : كسى كه چون خشم كند خشمش از حق بدر نبرد ، و چون خشنود شود خشنوديش بباطل نكشاند ، و كسى كه چون قدرت يافت گذشت كند .\r\n83 - سه خصلتند كه دنيادار بدانها نياز دارد : آسايش تا جايى كه بسستى نكشد ، توسعه زندگى با قناعت ، و شجاعت بىكسالت .\r\n84 - سه چيزند كه خردمند را نشايد در هر حالشان فراموش كند : فناء دنيا ، ديگرگونى احوال ، و آفات بىامان .\r\n85 - سه چيزند كه هرگز در يكى كامل ديده نشوند : ايمان ، خرد ، اجتهاد و كوشش .\r\n86 - برادران و رفيقان سه‌اند : آنكه با جان همراهى كند ، و ديگرى كه با مال همراهى كند ، و اين هر دو در برادرى راستند ، و ديگرى كه از تو وجه معاش خواهد ، و تو را براى يكنوع خوشى ميخواهد او را مورد اعتماد مدان .\r\n87 - بنده اى حقيقت ايمان را بكمال نرساند تا در او سه خصلت باشد : فهم در دين ، و خوش اندازه گرفتن در زندگى ، و صبر بر مصيبتها ، و لا قوة الا با لله العلى العظيم .\r\n","description":"","footnote":"","page_name":" 339 ","page_number":347},
  {"content":"\r\n\r\nسخن آن حضرت در وصف محبت اهل بيت و توحيد و ايمان و اسلام و كفر و فسق\r\nمردى حضورش آمد و آن حضرت ( ع ) به او گفت : اين مرد از چه كسانيست ؟ در پاسخ عرض كرد از دوستان و مواليان شما . امام صادق ( ع ) فرمود : خدا بنده اى را دوست ندارد تا او را به خود راه دهد ، و او را به خود راه ندهد تا بهشت را برايش واجب كند . سپس به او فرمود : تو از كدام دوستان ما هستى ؟\r\nآن مرد ساكت شد و سدير ( نام يكى از اصحاب است ) به او گفت : دوستان شما چند طبقه‌اند يا ابن رسول الله ؟\r\nفرمود : سه طبقه : يك طبقه كه ما را آشكارا دوست دارند ، و نهانى دوست ندارند ، و يك طبقه كه ما را نهانى دوست دارند و آشكارا دوست ندارند ، و يك طبقه هم ما را در نهان و آشكارا هر دو دوست دارند اينان طراز اولند آب صافى را نوشيدند و تفسير و تأويل كتاب را دانستند و فصل الخطاب و سبب سببها را دانستند و اينان طراز اولند ، و فقر و فاقه و انواع بلا شتابانتر از دويدن اسب بر سرشان بريزند و سختى و تنگدستى آنها فرا گيرد و لرزان شوند و بياشوبند ، زخم دارو سر بريده و پراكنده در هر ديار دور افتاده باشند بوسيله آنها خدا بيمار را شفا دهد ، و ندار را توانگر كند ، و بدانها شما يارى شويد و باران گيريد و روزى خوريد ، و آنها كمترين شماره‌اند ، و نزد خدا قدر و منزلت بزرگتر را دارند .\r\nو طبقه دوم طراز پائينند ما را در عيانى دوست دارند و بروش پادشاهان ميروند ، زبانشان با ما است و شمشيرشان بر عليه ما .\r\nو طبقه سوم حد وسط باشند كه از دل دوست ما هستند و در عيانى دوست ما نيستند بجان خودم\r\n","description":"","footnote":"","page_name":" 340 ","page_number":348},
  {"content":"\r\nكه اگر با ما دوستى محرمانه داشتند روزه داران و عبادتكننده‌هاى شب بودند و اثر عبادت را در چهره آنها ميديدى ، اهل سازش و اطاعت بودند .\r\nآن مرد گفت من از دوستان نهانى و عيانى شمايم . امام صادق ( ع ) فرمود : دوستان نهان و عيان ما نشانه‌ها دارند كه با آنها شناخته ميشوند . آن مرد گفت آن نشانه‌ها چيستند ؟ فرمود :\r\nچند خصلتند : يگانه پرستى را بر حق فهميده‌اند و علم توحيد را خوب آموخته‌اند ، و پس از آن ايمان دارند بدان چه ذات او است ، و آنچه صفت اوست ، سپس ايمان و حقائق و شروطش را و تأويلش را دانسته‌اند .\r\nسدير گفت يا ابن رسول الله من از شما نشنيدم كه ايمان را بدين وصف شرح كنيد ، امام صادق ( ع ) فرمود : آرى اى سدير سائل را نرسد كه بپرسد ايمان چيست ؟ تا بداند كه ايمان بكيست ؟ سدير گفت يا ابن رسول الله آنچه فرموديد شرح بدهيد امام صادق ( ع ) فرمود : هر كه پندارد كه خدا را با تو هم دلها ميشناسد او مشرك است ، و هر كه پندارد خدا را بنام بىمعنا شناسد اعتراف بطعن خود كرده زيرا صرف نام حادث است ، و هر كه پندارد نام و معنا را با هم ميپرستد شريكى با خدا قرار داده ، و هر كه پندارد كه او [ معنى را 
  ] بصفت نه بادراك پرستد بناديده حوالت كرده ، و هر كه پندارد صفت و موصوف هر دو را پرستد توحيد را ابطال كرده زيرا صفت جز موصوف است ، و هر كه پندارد موصوف را بصفت اضافه مىكند بزرگ را كوچك كرده ، و خدا را چنانچه بايد تقدير نكرده‌اند .\r\nبه او گفته شد پس راه يگانه پرستى چيست ؟ در پاسخ فرمود : راه كاوش باز است و چاره جوئى .\r\n","description":"","footnote":"","page_name":" 341 ","page_number":349},
  {"content":"\r\nفراهم است ، راستى چيزى كه در عيانست نخست خودش را شناسند و سپس صفتش را ولى معرفت صفت غائب بر ذات خود او مقدم است . به او گفته شد چگونه شناخت عين حاضر در ديده پيش از صفت آنست ؟\r\nفرمود : آن را ميشناسى و آن را ميدانى و خود را هم به او ميشناسى ، و خود را بوسيله خود و از پيش خود نميشناسى . تو ميدانى كه هر چه دارى از او است ، و بوسيله او است چنانچه برادران يوسف بيوسف گفتند ( 90 - يوسف ) : راستى تو يوسفى ؟ گفت منم يوسف و اينست برادرم ، و يوسف را به خود او شناختند و بوسيله ديگرى او را نشناختند ، و از پيش خود آن را تو هم نكردند ، آيا نبينى كه خدا فرمايد ( 60 - النمل ) شما را نرسد كه درخت آن را برويانيد . ميفرمايد شما حق نداريد از پيش خود امامى نصب كنيد ، و او را بهواى دل و خواست خود بر حق بخوانيد ، سپس امام صادق ( ع ) فرمود : سه كسند كه خداوند در روز قيامت با آنان سخن نكند ، و به آنها نظر نيندازد ، و آنها را پاك نداند ، و عذاب دردناكى هم دارند : هر كه درختى بروياند كه خدايش نرويانيده است يعنى كسى كه امامى را نصب كند كه خدا معينش نكرده است ، يا انكار كند امامى را كه خدا او را معين كرده و منصوب نموده ، و كسى كه پندارد اين دو كس در اسلام سهمى دارند با اينكه خدا فرموده است : ( 69 - القصص ) و پروردگار تو است كه خلق مىكند هر چه خواهد ، و اختيار دارد و براى آنان اختيارى نيست .\r\n\r\nصفت ايمان\r\nفرمود : حقيقت شرح ايمان اقرار و خضوع براى خدا است باقرار بندگى و تقرب به حضرت او بان ، و انجام هر واجبى از خرد و كلان با دانائى از سرحد توحيد تا پائينتر ، و تا آخر ابواب طاعت به ترتيب از بالا به پائين ، همه بهمراه هم و پيوست با هم ، و هر گاه بنده اى آنچه را بر او واجب است اداء\r\n","description":"","footnote":"","page_name":" 342 ","page_number":350},
  {"content":"\r\nكند به همان طور كه به او رسيده بوضعى كه ما شرح داديم پس او مؤمن است ، و شايسته صفت ايمانست ، و مستوجب ثوابست ، و اين براى آنست كه معنى جمله ايمان اقرار است ، و معنى اقرار تصديق بطاعت است از اين جهت ثابت است كه همه اقسام طاعت از خرد و كلان آن به يكديگر مقرونند ، و مؤمن از وصف ايمان بيرون نرود مگر بوسيله ترك آنچه مايه استحقاق صفت ايمانست ، و همانا نام ايمان و معنايش بايست و شايست است بانجام فرائض بزرگ پيوست با هم ، و ترك معاصى كبيره ، و اجتناب آنها ، و اگر طاعتهاى كوچك را ترك كند و معصيت صغيره مرتكب شود از ايمان بدر نرود ، و ترك ايمان نكرده باشد تا از طاعتهاى كبيره چيزى را واننهد و مرتكب معصيت كبيره نگردد ، و تا اين كار را نكرده مؤمن باشد زيرا خدا فرمايد : ( 31 - النساء ) اگر دورى كنيد از كبائر آنچه بر شما غدقن شده بدكردارىهاى شما را جبران كنيم ، و شماها را بمقام ارجمندى رسانيم - مقصود آمرزش گناهان غير كبيره است ، و اگر او مرتكب يك معصيت كبيره شود به همه گناهان مسئول باشد از خرد و كلان آنها ، و بر همه كيفر گردد و عذاب بيند ، اينست صفت ايمان و صفت مؤمن مستوجب ثواب .\r\n\r\nصفت اسلام\r\nو اما حقيقت شرح اسلام پس اقرار بهر طاعتى است كه حكمش ثابت و روشن باشد و انجام آنست ، و هر گاه همان بحسب ظاهر معترف باطاعت شود و گرچه از دل معتقد بدان نباشد مستحق نام مسلمانى و معناى آنست و بايسته دوستى ظاهريست ، و گواهى او نافذ است و ارث ميبرد ، و با مسلمانان حقوق برابر دارد ، اينست شرح اسلام . و فرق ميان مسلمان و مؤمن اينست كه مسلمان همانا معتقد است و از دل مطيع\r\n","description":"","footnote":"","page_name":" 343 ","page_number":351},
  {"content":"\r\nاست با همان اطاعت ظاهرى كه دارد ، و همان كه در ظاهر اين كار كرد مسلمان باشد ، و هر گاه آن را از دل انجام داد و از باطن و ظاهر با خضوع و قصد تقرب و با عقيده مؤمن است ، و بسا كه بنده همان مسلمانست ولى مؤمن نباشد تا مسلمان باشد .\r\n\r\nشرح خروج از ايمان\r\nو بسا كه بيكى از پنج كار كه بهم مانند و متعارفند از ايمان بدر شوند - كفر ، شرك ، گمراهى ، فسق ، و ارتكاب كبائر .\r\nمعنى كفر نافرمانى خدا است از راه تمرد و انكار و بىاعتنائى و سهل انگارى در هر تكليف خرد و كلان ، و مرتكب آن كافر است ، و اين معناى كفر است از هر ملتى باشد و از هر دسته اى باشد . پس از اينكه نافرمانى او بدين صفات باشد پس او كافر است .\r\nمعنى شرك تدين و تعبد بهر خلاف و نافرمانى خدا است ، و اين كس مشرك است خرد باشد آن معصيت يا كلان مرتكبش مشرك است .\r\nمعنى ضلال نادان بودن بامر واجب است ، و آن اينست كه يكى از طاعتهاى بزرگ را ترك نمايد كه بنده جز بانجام آن شايسته ايمان نيست ، بعد از بيان و اقامه دليل بر آن واجب و آنكه تركش از راه انكار و تدين به ترك و جحود و تمرد نباشد بلكه از راه سستى كردن و اغفال و اشتغال به كار ديگرى باشد .\r\nاين آدم گمراه است و در راه ايمان سر به زير است و بدان نادانى كرده ، و از آن بيرون شده و بايسته نام\r\n","description":"","footnote":"","page_name":" 344 ","page_number":352},
  {"content":"\r\nگمراهى و معنى آنست تا به اين صفت است و اگر از راه نافرمانى بر پايه تمرد و بىاعتنائى و سهلانگارى بدان گرايد كفر است ، و اگر از راه ميل بتدين بدان گرايد بملاحظه تأويل و تقليد و تسليم و رضا بگفته پدران و گذشتگان خود شرك آورده و كم است كه انسان بگمراهى بپايد و ميل و هواى نفسش او را ببعضى از آنچه شرح داديم نكشاند .\r\nمعنى فسق\r\nهر گناه كبيره ايست كه مرتكب آن گردد ، براى لذت و شهوت و شوق غالب بدان درآيد اين فسق است و مرتكبش از ايمان بدر است از نظر فسق ، و اگر آن را ادامه دهد تا به حد سهل انگارى و بىاعتنائى بكشد از نظر سهل انگارى و بىاعتنائى كافر است .\r\nو معنى ارتكاب گناهان كبيره كه ايمان را تباه سازد اينست كه غرق معاصى كبيره شود بىتمرد و تدين و نه براى لذت و شهوت بلكه براى حميت و غضب پر دستاندازى كند ( 1 ) ، و دشنام دهد ، و بكشد ، و اموال را بگيرد ، و حقوق را حبس كند ، و جز اينها از گناهان كبيره اى كه مرتكبش از راه لذت نميكند ، و از اين قسم است سوگندهاى دروغ و گرفتن ربا و جز آنها كه مرتكبش براى لذت انجام نميدهد مانند ميخوارى ، و زنا و بازى سرگرم كن ، مرتكب همه اين گونه اعمال ايمان را تباه كرده و از آن بدر آمده براى اينكه از اين راه مرتكب كبيره شده ، ولى مشرك و كافر و گمراه نيست بلكه نادانى كرده بيك نوع نادانى كه ما شرح داديم . و اگر ميلش او را بكشاند بيكى از انواعى كه شرح كرديم از براى مرتكبين ، حال آنها را پيدا مىكند .\r\n\r\n","description":"","footnote":"\r\n( 1 ) كذا و يحتمل تصحيفه من القذف .\r\n","page_name":" 345 ","page_number":353},
  {"content":"\r\n\r\nپاسخ آن حضرت از راههاى معيشت بندگان و وجوه برآوردن اموال\r\nيكى از او پرسيد و گفت راههاى زندگانى بنده‌هاى خدا كه در آن ميان خود با هم كسب و داد و ستد كنند ، و وجوه نفقات چند است ؟ در پاسخ فرمود : همه و همه راههاى معيشت از وجوه معاملات ميان مردم كه وسيله كسب و سودبردن آنها است چهار راه از معامله و داد و ستد است .\r\nسائل گفت آيا همه اين چهار راه از هر جهت باشند حلالند يا همه حرامند و يا بعضى حلالند و بعضى حرامند ؟\r\nامام صادق ( ع ) فرمود : بسا كه در اين چهار نوع از جهتى حلال باشد ، و از جهتى حرام اين انواع نامگذارى شده و جهات معروفه دارند . نخست جهت از اين چهار ولايت و پايه كارمنديست ، و تصدى كار يك ديگر ، و نخست همان كارگزارى واليانست ، و كارمندان از طرف واليان تا برسد بكارمندان دون پايه كه همه يكنوع ولايت و تصديست نسبت به كسى كه بر او حكم رواست .\r\nدوم تجارت و بازرگانيست در همه انواع خريد و فروش با يك ديگر . سوم صنعتها است ، و چهارم اجاره و كارمزدى در هر آنچه از اجارات بدان نياز باشد ، و همه اين اصناف معيشت از يك راه حلال باشند ، و از يك راه حرام ، و از طرف خداوند بر همه مردم فرض است كه در اين معاملات از راه حلال واردشونده و بوجه حلال كار كنند و از راههاى حرامش دورى كنند .\r\n\r\nتفسير معنى ولايات\r\nولايات و تصدى امور مردم دو راه دارد : يكى از اين دو راه ولايت ، ولايت واليان عادلى است كه\r\n","description":"","footnote":"","page_name":" 346 ","page_number":354},
  {"content":"\r\nخدا بولايت آنان امر كرده و آنان را بر مردم سرپرست نموده و ولايت كارمندان او است تا برسد بدون پايه از ابواب ولايت و تصدى كار كسانى كه بر آنها مأموريت دارد .\r\nو راه ديگر از ولايت ولايت و حكومت واليان ناحق است و كارمندان او تا برسد به همه ابوابى كه در آنها تصرف دارد ، راه حلال ولايت و كارگزارى همان ولايت والى عادلى است كه خداوند فرمان داده بشناختن او و ولايت او و عمل براى او در حكومتش ، و ولايت كارمندانش و كارگزاران از آنها بروشى كه خداوند بوالى عادل دستور داده بىفزودن در آنچه خداوند نازل كرده ، و بىكاستن از آن ، و بىتحريف گفته او و تجاوز از فرمانش به راه ديگرى ، و هر گاه والى والى عادل باشد بدين جهت كارگزارى براى او و كارمندى بهمراه او و كمكش در كارگزاريش ، و تقويتش حلال است و حلالكننده و كسب با آنها حلال است و اين براى آنست كه در ولايت والى عادل و كارگزارانش هر حق و هر عدالتى زنده مىشود و هر ظلم و جور و فسادى از ميان ميرود ، و از اين جهت كوشا در تقويت سلطنت او و كمك كار بر ولايتش كوشا بطاعت خدا و تقويتكننده دين او است .\r\nو اما وجه حرام از ولايت و كارگزارى ولايت والى ناحق است ، و ولايت كارگزاران او آنكه رئيس است و آنكه پيرو والى است تا برسد بدون پايه آنها در هر بابى از ابواب كارگزارى بر مردمى كه متصدى كار آنها است ، عمل با آنها و كسب با آنها از راه كارمندى برايشان حرام است و حرام شده و كاركنش معذبست بكم و يا بيش كار خود ، زيرا هر چيزى از جهت كمك بدانها گناه كبيره ايست از كبائر و اين براى آنست كه در ولايت والى جائر پايمال شدن همه حق است ، و زنده شدن همه باطل ، و اظهار ظلم و جور\r\n","description":"","footnote":"","page_name":" 347 ","page_number":355},
  {"content":"\r\nفساد است و ابطال كتب و قتل انبياء و مؤمنان ، و ويران شدن مساجد و تبديل سنت خدا و احكام او ، از اين راه است كه عمل با آنها و كمك و كسب با آنها حرام است مگر براى ضرورت نظير ضرورت به خون مردار .\r\n\r\nو اما تفسير تجارتها\r\nدر همه اقسام فروش و راههاى حلال از طريق تجارتى كه براى خريدار رواست كه بخرد از آنچه روا نيست براى او ، و همچنين خريدارى كه روا است برايش خريد از آنچه برايش روا نيست آن ، هر آنچه است كه بدان فرمان رسيده از آنچه خوراك بنده‌هاى خدا است ، و مايه زندگى كردن آنها است در همه كارهاشان از نظر مصلحت آنچه كه جز آن نگهدارشان نيست از آنچه كه ميخورند و مينوشند و ميپوشند و نكاح ميكنند و تملك ميكنند و به كار ميزنند از راه اينكه دارند و استعمالش براى آنها رواست از هر جهتى كه نفعى به آنها دهد و جز آن آنان را پاينده ندارد هر چه كه باشد ، و از يك راهى برايشان مصلحت دارد ، خريد و فروش و نگهدارى و استعمال و بخشش و عاريه دادن آن همه اينها حلال است .\r\nو اما وجوه حرام از خريد و فروش و هر چه در آن فساد است و از آن غدقن شده از نظر خوردن و نوشيدن و كسب و نكاح و داشتن او و نگهداشتن ، و بخشيدن ، و بعاريت دادن آن . يا چيزى كه يك وجه فسادى دارد كه بدان جهت مورد معامله مىشود نظير فروش ربوى بخاطر فسادى كه در آنست يا فروش مردار ، يا خون يا گوشت خوك ، يا گوشتهاى درندگان از اقسام درنده‌هاى وحشى يا پرنده‌ها يا پوستشان يا خمر يا يك چيز نجس همه اينها حرام است و محرم زيرا همه اينها غدقن شده از خوردن و نوشيدن و پوشيدن\r\n","description":"","footnote":"","page_name":" 348 ","page_number":356},
  {"content":"\r\nو داشتن و نگهداشتن و تصرف در آنها بوجهى از وجوه براى فسادى كه دارند ، پس هر گونه صرف كردنش در اين وجه فساد حرامست ، و همچنين است هر خريد وسيله بازى ، و هر چه از آن بالذات نهى شده از آنچه تقرب بدان جويند براى جز خدا ، يا كفر و شرك را با آن نيرو بخشند از هر گونه راه معاصى يا هر بابى از ابواب كه بابى از ابواب ضلالت بدان نيرو گيرد ، يا بابى از ابواب باطل بدان نيرو گيرد ، يا بابى كه حق بدان سست شود ، پس آن حرام و محرم است حرامست فروشش و خريدش ، و نگهداريش ، و داشتنش ، و بخشيدنش ، و عاريت دادنش ، و هر گونه تصرفش جز در حالى كه ضرورت و ناچارى بدان دعوت كند .\r\n\r\nو اما تفسير اجاره ها\r\nاجير كردن انسان خود را يا آنچه دارد و يا آنكه سرپرست كار او است از خويشاوندش يا چهارپايش يا جامه اش براهى از راههاى اجاره به اين طريق كه خود را يا خانه اش را يا زمينش را يا چيزى كه دارد اجاره دهد براى نفع بردن بدان در همه منافع يا خودش كار كند و يا فرزندش و مملوكش و مزدورش بكارى وادارد بجز اينكه وكيل از والى شود يا از والى والى ، پس عيب ندارد كه مزدور شود ، خودش را اجير كند يا فرزندش را يا خويشاوندش يا ملكش را و يا كسى كه وكيل در اجاره دادن او است به كار گمارد . زيرا همه اينها گماشته‌هاى آن اجيرند از پيش خودش و به اختيار خودش و اينان حكم كارگزار از طرف والى ندارند . نظير حمال كه شىء معينى را به مزد معينى تا محل معينى حمل مىكند و وى آن چيزى را كه حملش براى او جائز است بوسيله شخص خودش يا مملوكش يا چهارپايش حمل مىكند يا خودش را براى كارى مزدور مىكند ، و آن كار را به شخص خود يا بوسيله مملوك يا خويش يا مزدور ديگرى\r\n","description":"","footnote":"","page_name":" 349 ","page_number":357},
  {"content":"\r\nبانجام مىرساند ، اينها راههائيست از وجوه اجاره‌ها كه براى مردم حلال است هر كه باشد شاه يا بازارى يا كافر يا مؤمن ، و اجاره او حلال است و كسب از اين راهها حلال است .\r\nو اما وجوه حرام اجاره ، نظير اينكه شخص مزدور شود براى حمل آنچه كه بر او حرام است خوردن و يا نوشيدن و يا پوشيدنش ، يا خود را اجير كند براى ساختن اين چيز يا حفظش يا پوشيدنش ، يا خود را اجير كند براى خراب كردن مساجد از راه ضرر بر آنها ، و يا قتل نفس حرام بناحق ، يا حمل تصاوير و بتها و مزامير و تارها و مىو خوكها و مردار و خون . يا چيزى از وجوه فساد كه از غير جهت اجاره بر او حرام باشند ، و هر چيزى كه غدقن شده از يك راهى ، حرامست كه انسان خود را اجير كند در باره آن . يا براى آن يا در چيزى راجع بدان يا براى آن . مگر براى منفعت آنكه او را اجير ميكنى مانند كسى كه اجرت ميگيرد تا مردارى را ببرد و او را با ديگرى را از آزارش رها كند و مانند اين ، و فرق ميان ولايت و اجاره با اينكه هر دو در برابر مزدى كار ميكنند اينست كه معنى ولايت و كارمندى متصدى شدن كاريست براى حكمرواى واليان يا واليان واليان ، و امر كس ديگرى را متصدى مىشود در سرپرستى و تسلط بر او و اجراء امر و نهى در باره او ، و قائم مقام ولى او مىشود تا برسد برئيس و پيشوا ، يا قائم مقام وكيلان او ميگردد در امر او و تاكيد كمك به او و تحكيم امر فرمانروائى او و گرچه دونپايه ترين كارمند باشد والى و فرمانرواى كسى است كه متصدى كار او است و در حكم حكمفرمايان بزرگ است كه متصدى كار مردمند در كشتار هر كه خواهند و در اظهار جور و فساد .\r\n","description":"","footnote":"","page_name":" 350 ","page_number":358},
  {"content":"\r\nو اما معنى اجاره چنانچه ما شرح كرديم اينست كه انسان خود را اجير مىكند يا آنچه را پيش از اجاره دارد پس او مالك امر خود است . زيرا او والى بر امر خود و امر مملوك خود است پيش از آنكه اجير شود نزد مستاجرى ، و والى مالك چيزى از امور مردم نيست جز پس از اينكه متصدى كار شود و بسرپرستى آنها مقرر گردد ، و هر كه خود را اجير كند يا ما يملك خود را به اجاره دهد يا كسى كه ولى امر او است از كافر يا مؤمن شاه يا بازارى به شرحى كه گفتيم در موردى كه اجاره در آن جائز است جلال است محل كار و كسبش .\r\n\r\nو اما تفسير و شرح صناعات\r\nهر گونه صنعتى كه بنده‌هاى خدا بياموزند يا به ديگرى ياد بدهند چون نويسندگى و حسابدارى و بازرگانى و زرگرى و زينسازى ( چرمسازى ) و ساختمان و بافندگى و لباسشوئى و دوزندگى و ساختن انواع صورتگرى جز مجسمه روحانى . و انواع صنوف ابزارها كه بنده‌ها بدانها نيازمندند در هر استفاده بردن خود و پايش آنها بدانست ، و رسيدن بهر گونه نياز زندگانى در آنست ، كردن و آموختن و كردار بدان و در آن براى خود و ديگرى حلال است ، و گر چه بدين صنعت و بدين ابزار براى وجوه فساد و وجوه معاصى استعانت بشود و كمك به حق و باطل هر دو باشد ، عيبى و گناهى در ساختن و آموختنش نيست ، نظير نويسندگى كه بوجهى از وجوه فساد مانند تقويت بر كمك كارگزارى حكومتهاى ناحق به كار ميرود ، و همچنين ساختن كارد و شمشير و نيزه و كمان و جز آنها از وجوه ابزارى كه بسا در جهات صلاح و بسا در جهات فسد به كار روند ، و كمك براى هر دو باشند كه باكى نيست باموختن و آموزش و مزدگرفتن بر آن\r\n","description":"","footnote":"","page_name":" 351 ","page_number":359},
  {"content":"\r\nو در آن و كردار بدان و در آن براى كسى كه در او جهات صلاح باشد از همه خلائق ، و بر همه حرام است كه آن را در جهت فساد و زيان به كار برند و بر استاد و شاگرد اين صنايع گناه و مسئوليتى نيست . زيرا در آنها رجحان نسبت بمنافع جهات صلاح وجود دارد و پايش و بقاء نوع مردم وابسته بدانست ، و همانا گناه و وزر بر آن كس است كه آن را در وجوه فساد و در حرام مصرف مىكند ، و اين براى آنست كه همانا خداوند حرام كرده صنعتى را كه همه اش حرام كاريست ، و محض فساد از آن بوجود مىآيد ، نظير تارسازى و نى سازى و شطرنج سازى ، و هر آلت لهو و ساختن صليبها و بتها و آنچه مانند آنست از ساختن نوشابه‌هاى حرام ، و آنچه كه فساد محض از آنست و در آنست و هيچ صلاحى در آن نيست و از آن بدست نيايد ، كه حرامست آموختنش و يادگرفتنش و عمل بدان ، و مزد ستاندن بر آن و هر گونه زيرورو كردنش از جميع وجوه حركات در آن مگر اينكه صنعتى باشد كه بسا در امور صنائع از آن استفاده شود و اگر چه گاهى هم در آن تصرف شود كه وجهى از وجوه معاصى بدست آيد ، و شايد كه چون وجه صلاحى دارد ياد گرفتن و آموختن و عمل بدان حلال باشد ، و حرام باشد بر كسى كه آن را بر غير وجه حق و صلاح مصرف مىكند ، اينست شرح و بيان راه اكتساب در زندگى بنده‌هاى خدا و آموختن آنان در جميع وجوه استفاده و كسبشان .\r\n\r\nوجوه اخراج اموال و انفاق آنها\r\nاما راههاى صرف كردن مال در جميع مصارف حلال كه بر مردم فرض است نسبت به همه هزينه‌هاى مقرر بيست و چهار راه است : نسبت به خود شخص هفت راه ، نسبت بواجب النفقه خود پنج وجه ، براى\r\n","description":"","footnote":"","page_name":" 352 ","page_number":360},
  {"content":"\r\nاداى دين الهى سه وجه ، براى صله و جائزه تبرعى پنج وجه ، نسبت بمخارج احسان و انجام حوائج مردم چهار وجه .\r\nأما آنچه براى خود شخص لازم است : 1 - خوراك 2 - نوشابه 3 - لباس 4 - همبستر 5 - خدمتكار 6 - آنچه مورد نياز باشد از مزدور براى مرمت اسباب زندگى يا حمل آنها يا حفظ آنها 7 - آنچه در زندگى مورد نياز است از مثل خانه سكونت يا ابزارى كه براى كمك به كارهاى زندگى بدان حاجت دارند .\r\nو اما وجوه پنجگانه براى واجب النفقه هزينه لازم فرزند است و پدر و مادر است و همسر است و مملوك است كه بر او در حال عسر و يسر لازمست .\r\nو اما وجوه سه گانه واجب از وجوه دين زكات واجب كه مفروض است در هر سال و حج واجب و جهاد در هنگامش .\r\nو اما پنج وجه صله و جائزه : صله به بالادست ، و صله بخويشاوند ، و صله بمؤمنان ، و تبرع در وجوه صدقه و بر ، و آزاد كردن بنده .\r\nو اما چهار وجه ديگر پرداخت وام ، و عاريه ، و وام دادن ، و پذيرائى از مهمانست كه در روش اسلام لازم هستند .\r\n\r\nآنچه خوردنش براى انسان حلال است\r\nاما آنچه خوردنش براى انسان حلال و روا است از آنچه كه در زمين رويد سه صنف از غذا است\r\n","description":"","footnote":"","page_name":" 353 ","page_number":361},
  {"content":"\r\nيك صنف همه حبوبات از گندم و جو و برنج و نخود و صنف نخود و جز آن از اصناف حبوب ، و صنف كنجد و جز آن از حبوب هر چه غذاى تن انسانست و به او نيرو دهد خوردنش حلال است ، و هر چه براى تن انسان زيان دارد خوردنش حرامست جز در حال ضرورت .\r\nو صنف دوم از هر چه كه از زمين برآيد از اقسام همه ميوه‌ها كه غذاى انسانست ، و برايش سود و نيرو دارد خوردنش حلال است ، و هر چه براى انسان زيان دارد خوردنش حرامست .\r\nو صنف سوم اقسام سبزيجات و گياه و هر چه از زمين برويد ، و هر گونه سبزيجات كه براى انسان سود و غذائيت دارد خوردنش حلال است ، و هر صنف از سبزيجات كه براى انسان خوردنش زيان دارد نظير سبزيجات زهرناك كشنده و نظير خرزهره و جز آن از اصناف زهر كشنده همه اش حرام است .\r\n\r\nاما آنچه خوردنش حلال است از گوشت جانوران\r\nگوشت گاو و گوسفند و شتر است و گوشت هر حيوان وحشى كه نيش و چنگال ندارد و آنچه كه از پرنده حلال است هر پرنده ايست كه چينه دان دارد ، و هر پرنده اى چينه دان ندارد گوشتش حرامست ، و همه نوع ملخ حلال است .\r\n","description":"","footnote":"","page_name":" 354 ","page_number":362},
  {"content":"\r\n\r\nو اما آنچه از تخم پرنده‌ها خوردنش حلال است\r\nهر آن تخمى كه دو سرش با هم تفاوت دارد خوردنش حلال است ، و هر تخمى دو سرش برابر است خوردنش حرام است .\r\n\r\nآنچه از شكار دريا خوردنش حلال است\r\nهمه اقسام ماهى كه پوست زبر دارد حلال است و هر ماهى كه پوست زبر ندارد حرامست .\r\n\r\nآنچه از نوشابه‌ها جايزند\r\nهمه اقسام نوشابه‌ها است كه فزونش مست نكند ، و نوشيدنش عيب ندارد ، و هر چه فزونش مستى آورد كم آن هم حرامست .\r\n\r\nآنچه از پوشيدنى جائز است\r\nهر چه از زمين برويد پوشيدن و نماز خواندن در آن روا است ، و هر حيوان حلال گوشت كه تذكيه شود پوشيدن پوستش و پشم و موى و كرك آن روا است ، و اگر چه پشم و مو و پر و كرك را از مردارش و يا غير مردارش بگيرند پوشيدن و نماز خواندن در آن حلال است ، و هر چه غذاى انسانست در خوراك و نوشيدن و پوشيدن جائز نيست نماز بر آن و نه سجده بر آن مگر آنچه روئيدنى از زمين باشد كه بىميوه باشد و ريشته نشده باشد ، و هر گاه رشته شد نماز بر آن جائز نيست مگر در حال ضرورت .\r\n\r\nآنچه از نكاح كردن روا است\r\nچهار وجه است : نكاح بميراث ( عقد دائم ) و نكاح بىميراث ( عقد انقطاع ) و نكاح كنيز ، و نكاح\r\n","description":"","footnote":"","page_name":" 355 ","page_number":363},
  {"content":"\r\nبتحليل از مالك كنيز .\r\n\r\nو اما آنچه از ملك و خدمه جائز است\r\nشش وجه است : ملك غنيمت ، و ملك خريدارى ، ملك ميراث ، ملك بخشش ، ملك عاريت ، و ملك اجاره اينها است وجوه حلال و آنچه براى انسان روا است كه از مالش انفاق كند و بيرون دهد بوجه حلال از راههايش ، و آنچه روا است در آن تصرف كند در راههاى واجب و مستحب .\r\n\r\nنامه آن حضرت در باره غنائم و وجوب خمس\r\nمن فهميدم آنچه را يادآورى كرده بودى از اينكه توجه دارى بدانى مواردى را كه خدا بدانها رضا داده ، و بدانى چگونه من سهم ذى القربى را از آن موارد دريافت ميكنم ، و از اينكه پرسيدى از من همه اينها را به تو اعلام كنم . پس خوب دل بده و چشم خرد خود را باز كن ، و از طرف خود انصاف بده كه آن در فرداى قيامت نزد پروردگارت كه تو را امر و نهى كرده سلامت بارتر است . خداوند ما را و تو را توفيق دهاد .\r\nبدان كه خداوند پروردگار من و پروردگار تو چيزى را ناديده نگرفته و پروردگارت فراموش كار نيست ، و چيزى را در قرآن كم نگذارده ، و هر چيزى را به خوبى شرح كرده ، و راستش اينست كه آنچه خدا تبارك و تعالى از گرفتن مال خود بيان كرده روشنتر نيست از بيان تقسيم آن در راهى كه بايد مصرف شود . زيرا خدا چيزى از آن را در هيچ آيه اى از قرآن مقرر نداشته . جز آنكه دنبالش راه مصرف آن را بيان كرده و اين دو را از هم جدا نساخته ، اين حق و فرض مالى را براى كسى بطور ثابت مقرر داشته كه\r\n","description":"","footnote":"","page_name":" 356 ","page_number":364},
  {"content":"\r\nقسمت او زايل نگردد چنانچه حقوقى هم براى عناوينى مقرر داشته جز آنكه بتغيير عنوان زايل ميشوند زيرا كه ( فرض روزه ) از پير سالخورده بواسطه كبر سن زايل مىشود ، و حق زكات از مسكين كه توانگر شد ساقط مىشود ، و سهم ابن سبيل با رسيدن او به وطنش ساقط ميگردد ، و با اينكه فرض حج مؤكد است و بدان امر شده از نظر تعليم ، و نهى شده است از آنچه مرتكب شوند ( در حال احرام ) ساقط مىشود از كسى كه از او جلوگيرى شود ، و براى انجام آن به سختى افتد ، خداى جل و عز در صدقات - نخست واجب مالى كه خداوند راههاى مصرفش را مقرر كرده - فرموده ( 60 - التوبة ) همانا صدقات - از آن فقيران و مستمندان و كارمندان آنست و از ان مؤلفة قلوبهم ، و براى آزاد كردن بنده‌ها و پرداخت بدهى قرضداران و رفع حاجت ابن سبيل - خدا به پيغمبر خود موارد صدقات را اعلام كرد ، و صدقات به غير اينان نميرسد آنها را هر جا كه از اين موارد خواسته مقرر داشته به نحوى كه خواسته ، و خدا جل جلاله پيغمبرش و خويشان پيغمبرش را از صدقه‌هاى اموال مردم و چركينى آنها باز گرفته ، اين راه صدقاتست .\r\nو اما غنيمتهاى جهاد : راستش اينست كه چون روز بدر شد رسول خدا ( ص ) فرمود : هر كس دشمنى را بكشد از ان او چنين است و چنان ، و هر كس يك اسيرى بگيرد از غنيمت اين مردمان چنين و چنان حق او است . زيرا خدا به من وعده داده كه مرا بر آنها پيروز كند ، و لشكرشان را به من غنيمت دهد ، و چون خداوند مشركان را شكست داد ، و غنائم آنان جمع آورى شد يك مرد انصارى برخاست و گفت : يا رسول الله بما فرمودى تا با مشركان نبرد كنيم . و ما را بدان تشويق كردى و گفتى : هر كه اسيرى بياورد چنين و چنان از آن او است ، و هر كه يكى را بكشد چنين و چنان از آن او است ، راستش من دو تن را كشته‌ام و بر آن بينه ( دو گواه عادل ) دارم ، و يكى را هم اسير كردم يا رسول الله آنچه براى ما بر خود تعهدى كردى بما بده و نشست . پس سعد بن عباده برخاست و گفت يا رسول الله مانع ما نبود كه آنچه را جنگجويان بدست\r\n","description":"","footnote":"","page_name":" 357 ","page_number":365},
  {"content":"\r\nآوردند بدست آوريم ترس از دشمن ، و نه بيرغبتى بآخرت و جمع غنيمت ، ولى ما ترسيديم كه اگر از شما دور شويم دسته اى از قشون مشركين بشما حمله كنند يا شما را بىياور بينند ، و بشما حمله ور شوند ، و آسيبى بشما رسانند\r\nو شما اگر به اين مردم جنگجو آنچه را ميخواهند بدهيد مسلمانان ديگر دست خالى و بىغنيمت بمدينه برگردند ، سپس نشست ، همان مرد انصارى باز برخاست و گفته نخست خود را گفت و نشست و هر كدام از آن دو تا سه بار گفتار خود را تكرار كردند ، و پيغمبر ( ص ) روى از آنها گردانيد و خداى عز و جل اين آيه را نازل كرد ( 1 - الانفال ) از شما انفال را خواستارند و انفال نام جامعى بود براى آنچه در آن روز بدست آورده بودند . مانند قول خدا ( 6 و 7 - الحشر ) آنچه خدا برسولش ( ص ) نصيب كند ، و چون قول خدا ( 41 - الانفال ) هر چه كه غنيمت بدست آورديد - سپس فرمود : بگو اى محمد كه انفال از آن خدا و رسول است - آن را از دست آنان برگرفت و براى خدا و رسولش مقرر داشت ، و سپس فرمود : ( 1 - الانفال ) از خدا بپرهيزيد و ميان خود را اصلاح كنيد ، و اطاعت كنيد خدا و رسولش را اگر شماها مؤمنيد ، و چون رسول خدا ( ص ) بمدينه بازگشت خدا به او نازل كرد ( 41 - الانفال ) بدانيد كه هر چه غنيمت بدست آورديد راستش يك پنجم آن از آن خدا است . و از آن رسول و ذى القربى و يتيمان و مستمندان و ابن سبيل است . اگر شماها به خدا گرويديد و آنچه روز فرقان ( امتياز اسلام از كفر كه همان روز بدر است آن روزى كه دو گروه ( مسلمان و مشرك ) بهم برخورد كردند ، و اما اينكه فرمود :\r\nاز آن خدا است به اين معنى است كه انسانى ميگويد از آن خدا است و از آن تو و سهم مخصوصى بنام خدا از آن برداشته نميشود ، و رسول خدا ( ص ) آن غنيمتى را كه بدست آورده بود پنج قسمت كرد و يك سهمش را براى خود برداشت تا نام خود را با آن زنده دارد ، و پس از خودش آن را به ارث گزارد و سهمى هم بخويشان خود بنى عبد المطلب داد ، و سهمى هم براى يتيمان مسلمان ، و سهمى هم براى مستمندانشان ، و\r\n","description":"","footnote":"","page_name":" 358 ","page_number":366},
  {"content":"\r\nسهمى هم براى ابن سبيل از مسلمانان كه در جز تجارت سفر كرده‌اند ، اين روز بدر بود و اين هم مصرف غنائمى كه با شمشير گرفته شد .\r\nو اما آنچه بىيورش اسب سواران و شترسواران بدست آيد قصه اش اينست كه مهاجران هنگامى كه بمدينه آمدند انصار نيمى از خانه‌ها و نيمى از اموال خود را به آنها دادند . در اين روزها مهاجران در حدود صد تن بودند ، و چون خدا بر دو طائفه بنى قريظه و بنى نضير پيروز شد و اموالشان را بدست آورد پيغمبر ( ص ) بانصار فرمود : اگر ميخواهيد مهاجران را از خانه‌ها و اموال خود بدر كنيد ، و من اين اموال را بهمانها تقسيم كنم ، و اگر ميخواهيد اموال و خانه‌ها كه بدانها داديد بدانها وانهيد و من اين اموال را به همه شما و آنها تقسيم كنم ، انصار گفتند : بلكه همه اين اموال را به آنها تقسيم كن ، و خانه‌ها و اموال ما هم از ان آنها باشد ، و خدا تبارك و تعالى اين آيه را فرستاد ( 6 - الحشر ) آنچه خدا بهره دهد برسولش از آن دشمنها يعنى يهود قريظه پس آنچه را بىيورش با اسبان و شتران است چون كه قريظه با آنها در خود مدينه بودند ، و نزديكتر از اين بودند كه نيازى باسب سوار و شتر سوار داشته باشند . سپس خدا فرمود : از آن فقراء مهاجرين است كه از خانمان و دارائى خود بيرون شدند و جوياى فضل و رضاى خدايند ، و خدا و رسولش را يارى كنند آنانند راستگويان - خدا اين اموال را براى خصوص كسى مقرر داشت كه از قريش بهمراه پيغمبر ( ص ) مهاجرت كرده بود و راست گفته بود ، و مهاجران عرب كه جز قريش بودند از شمار آنها بيرون كرد براى گفته خدا آن كسانى كه از خانه‌ها و دارائيشان بدر شدند زيرا قريش مكه خانه‌ها و اموال مهاجران مسلمان قريش را مصادره و ضبط ميكردند و سائر عرب چنين نميكردند با مهاجران از خود ، سپس بر مهاجرانى كه خمس به آنها داد و ستايش كرد آنها را\r\n","description":"","footnote":"","page_name":" 359 ","page_number":367},
  {"content":"\r\nاز انفاق بر كنار دانست آنجا كه فرمود : آنانند راستگويان ، نه دروغگويان\r\nسپس انصار را ستود و كردارشان را بيان فرمود و محبت آنها را نسبت بمهاجران و مقدم داشتن آنها را بر خود و اينكه در دل خود تقاضائى در اين باره نداشتند و دلتنگى نداشتند از آنچه به آنان داده شد يعنى بمهاجران داده شد در برابر آنان و خدا ستايش خوبى از آنها كرد و فرمود ( 9 - الحشر ) و آن كسانى كه در خانه نشيمن دادند و گرويدند پيش از آنها دوست دارند كسانى كه بسوى آنها كوچيدند و در دل خود نياز و تنگى احساس نكنند نسبت بدان چه به آنان داده شده ، و بر خود مقدم دارند و گر چه خاص و مورد نيازشان باشد ، و هر آن كس كه از دريغ داشتن خود محفوظ باشد هم آنانند رستگاران - و محققا مردانى هم بودند كه متابعت پيغمبر ( ص ) نمودند و مسلمانان ( در مبارزات خود ) آنان را خون بدل و انتقامجو كرده بودند بواسطه اموالى كه از آنها بغنيمت گرفته بودند ، و دلشان پر از غيظ بر مسلمانها شده بود ، و چون به خوبى مسلمان شدند پيش خود از آن وضعى كه در حال شرك داشتند آمرزش خواستند ، و از خدا خواهش كردند كه كينه دل آنها را نسبت به كسانى كه پيش از آنها ايمان آورده بودند بزدايد ، و براى آنها طلب آمرزش كردند تا عقده دل آنها گشوده شد ، و با آنها يك دل و برادر گرديدند ، و خدا اين كسانى كه چنين گفتند مخصوصا ستود و فرمود ( 10 - الحشر ) و آن كسانى كه پس از آنها آمدند ميگويند پروردگار ما بيامرز ما را و برادران ما را كه بما در ايمان پيشى جستند ، و در دل ما كينه آن كسانى كه گرويدند ميانداز .\r\nپروردگار ما راستى كه تو پرآمرزنده و مهربانى ، و رسول خدا ( ص ) به همه مهاجران قريش به اندازه نيازشان كه در نظر داشت عطا كرد ، زيرا كه آن مال خمس داده نشد تا اينكه برابر تقسيم شود ، و باحدى جز مهاجران قريش از آن چيزى نداد ، مگر به دو مرد از انصار كه نام يكى سهل بن حنيف بود و نام ديگرى\r\n","description":"","footnote":"","page_name":" 360 ","page_number":368},
  {"content":"\r\nسماك بن خرشه - ابو دجانه - كه به آنها عطائى از حق خود داد براى نيازمندى سختى كه در آنها بود ، و پيغمبر از اموال بنى قريظه و نضير كه بىرنج خيل و ركاب به دستش آمده بود هفت باغستان براى خود نگهداشت ، زيرا كه براى فتح فدك هم رنج خيل و ركابى در ميان نبود ، و بنيروى قشون بدست نيامده بود .\r\nو اما خيبر در سه منزلى مدينه بود و از آن يهود بود ولى بوسيله قشون بدست آمد و در آن جنگ در گرفت و پيغمبر ( ص ) آن را به همان دستور بدر تقسيم كرد ، و خدا عز و جل فرموده است ( 7 - الحشر ) آنچه را خدا بهره رسول خدا كرد از اهل آبادانىها از آن خدا است و از آن رسول و ذى القربى و يتيمان و مستمندان و ابن سبيل تا ميان توانگران شما دست بدست نشود ، و هر چه را رسول خدا بشماها داد بر - گيريد ، و از آنچه شما را نهى كرد دست بازداريد - اينست راه مصرف آنچه خداوند برسول خود نصيب كرد از آنچه با قشون و خيل و ركاب مورد يورش شد و بدست آمد .\r\nو على بن ابى طالب ( ع ) فرموده ما به حكم همين آيه كه آغازش تعليم و پايانش تهديد است سهم خمس خود را دريافت ميكرديم تا آنكه خمس غنائم شوش و جنديشاپور بمدينه رسيد و تحويل عمر شد و من و مسلمانان با عباس نزد او بوديم ، عمر بما گفت هر آينه پياپى براى شما خمس رسيده و آن را دريافت كرديد تا امروزه نيازى نداريد ، و مسلمانان ديگر نيازمند و فكارند . شما حق خود را در اين مال بما سلف بدهيد تا از نخست چيزى كه براى مسلمانان برسد آن را پرداخت كنيم ، من از پاسخ او خوددارى كردم زيرا چون بعنوان وام آن را تقاضا كرد ترسيدم اگر در باره حق خمس به او اصرار ورزم آن را انكار كند ، و همان را گويد كه در باره حق بزرگتر از آن گفت و آن ميراث خلافت پيغمبر ما ( ص ) بود كه\r\n","description":"","footnote":"","page_name":" 361 ","page_number":369},
  {"content":"\r\nدر باره آن اصرار كرديم و آن را انكار كرد ، و عباس به او گفت اى عمر در باره آنچه از آن ما است مضايقه و چشمپوشى مكن زيرا خدا اين حق را براى ماها ثابت كرده محكمتر از آنچه كه حق ارث را ميان ماها ثابت كرده ، عمر در پاسخ او گفت شماها سزاوارتر كسانى باشيد كه بمسلمانها ارفاق و همراهى كنيد ، و مرا واسطه كرد و عمر آن را دريافت نمود ، سپس على ( ع ) فرمود : نه به خدا مالى براى آنها نرسيد كه بما بپردازد تا به خدا رسيد ( يعنى مرد ) و سپس بعد از او ما نتوانستيم حق خود را دريافت كنيم ، سپس على ( ع ) فرمود . خدا بر رسول خود زكات را حرام كرد و بعوض آن سهمى از خمس به او داد و زكات را بر خاندان او بخصوص حرام كرد نه بتيره و تبار او ( قريش ) ، و از خمس براى خردسال و سالخورده و مرد و زن و بينوا و حاضر و غائب آنها سهم مقرر كرد و به آنها سهم داده شده براى آنكه خويشاوند رسول خدايند و آن سهم از آنها برداشته نشود ، سپاس خدا را سزا است كه او را از ما مقرر كرد و ما را از او ، رسول خدا ( ص ) از خمس به هيچ كس نداد جز بماها و هم پيمانان ما و وابسته‌هاى ما زيرا كه آنها هم از ما هستند ، و از سهم خود بمردمى هم داد كه ميان او و آنان حرمتى بود براى كمك اين خصوصيتى كه به او داشتند .\r\nمحققا من به تو اعلام كردم آنچه را خداوند از راه مصرف اين انفال چهارگانه توضيح داده ، و آنچه را از فرمان خود در باره آنها وعده فرموده و با بيان شافى و برهان درخشان روشن نموده ، و وحى بر آن نازل شده و پيغمبر مرسل ( ص ) بدان عمل كرده ، و هر كس سخن خدا را تحريف كند و پس از آنكه آن را شنيد و فهميد تبديل كند همانا گناهش بر او است و خدا خصم او است و السلام عليك و رحمة الله و بركاته .\r\n","description":"","footnote":"","page_name":" 362 ","page_number":370},
  {"content":"\r\n\r\nاحتجاج آن حضرت بر صوفيه وقتى براى درخواست ناشايستى نزد آن حضرت آمدند\r\nسفيان ثورى نزد امام صادق ( ع ) آمد و بر تن آن حضرت جامه‌هاى سپيدى ديد كه گويا پرده روى زرده تخم مرغ هستند ( از نظافت و ظرافت و سپيدى ) به آن حضرت گفت : راستى كه اين جامه شما نيست .\r\nدر پاسخش فرمود : از من گوش دار و بدل سپار آنچه را به تو ميگويم كه براى دنيا و آخرتت خير است اگر بر سنت و حق بميرى ، و بر عقيده بدعت و ناحق نميرى . من به تو گزارش مىدهم كه رسول خدا ( ص ) در دوران تنگى و سختى بود ، و هر گاه دنيا رو آورد سزاوارترين اهل استفاده از نعم آن نيكان آنند نه بدكاران آن ، و مؤمنان آن نه منافقانش ، و مسلمانانش نه كفارش . اى ثورى ، چرا انكار كردى و ناروا شمردى راستى كه من با اين وضعى كه ميبينى از روزى كه خردمند شدم بام و شامى بر من نگذشته كه در مالم حقى باشد كه خدا به من فرموده آن را در مصرفى برسانم جز آنكه بدان مصرفش رساندم .\r\nگويد سپس مردمى زهدفروش كه همه را دعوت ميكردند تا مانند آنها باشند ، و بروش آنها ترك نظافت و خوشگذرانى و استفاده از نعمت خدا نمايند ، نزد آن حضرت آمدند و گفتند راستى اين رفيق ما از سخن شما دل گرفته شد ، و زبانش بند آمد و دليلى بنظرش نيامد حضرت به آنها فرمود : شما دليلهاى خود را بياوريد گفتند : دليل ما از قرآنست فرمود : آن را حاضر كنيد كه بپيروى و عمل سزاوارتر است از هر چيزى گفتند خدا تبارك و تعالى در مقام گزارش جمعى از ياران پيغمبر فرموده ( 9 - الحشر ) ديگران را بر خود مقدم ميدارند و گر چه نيازمند باشند و هر كه از بخل نفس خود محفوظ ماند آنانند\r\n","description":"","footnote":"","page_name":" 363 ","page_number":371},
  {"content":"\r\nكه رستگارانند كار آنها را مدح كرده است\r\nو در جاى ديگر فرموده ( 8 - الانسان ) و ميخورانند خوراك با اينكه دوستش دارند بمستمند و يتيم و اسير - ما به همين دو آيه اكتفاء ميكنيم ، مردى از حاضران مجلس به آنان گفت ما شما را نديده‌ايم كه از خوراك خوب دورى كنيد ، و با اين حال بمردم فرمان ميدهيد كه از آن مال خود دست بكشند تا شما از آن بهره مند شويد . امام صادق ( ع ) فرمود آنچه سودى ندارد وانهيد و همه شماها به من بگوئيد : ناسخ و منسوخ و محكم و متشابه قرآن را ميدانيد كه هر كه گمراه شده از اينجا گمراه شده ، و هر كه از اين امت هلاك شده از اين راه هلاك شده ؟ در پاسخ آن حضرت گفتند بعضى را ميدانيم و همه آن را نميدانيم ، فرمود : از اين نادانى است كه گرفتار شديد ، و همچنين هستند احاديث رسول خدا ( ص ) ، و اما آنچه ذكر گرديد كه خداوند در قرآن بما خبر داده از مردمى كه آنها را براى انفاق مال خود به ديگران ستوده است آن روز اين كار براى آنها مباح و جائز بوده ، و غدقنى از آن نداشتند ، و ثوابشان بر خدا است ، ولى خدا جل و تقدس بخلاف آنچه كه آنها عمل كردند دستور داده است ، و امر خدا ناسخ كار آنها شده ، و خدا تبارك و تعالى از مهرورزى بمؤمنان و خيرخواهى آنان از اين كار نهى كرده . تا مايه زيان خود و خاندانشان نشوند كه ناتوان و كودك و اطفال و پيران از كار افتاده و عجوز سالخورده دارند ، و صبر بر گرسنگى نتوانند و اگر من يك قرص نان دارم و نان ديگر ندارم و آن را به صدقه بدهم آنان ضايع ميشوند و از گرسنگى ميميرند ، و از اينجا است كه رسول خدا ( ص ) فرمود : مقدارى خرما يا پنج قرص نان يا چند دينار يا چند درهم كه انسان دارد و ميخواهد آنها را به مصرف خير رساند بهترش اينست كه به مصرف پدر و مادر خود برساند ، و در درجه دوم بر خود و عيالش صرف كند ، و در درجه سوم بخويشاوندان و برادران مؤمنش ، و در درجه چهارم بهمسايه‌هاى مستمندش ،\r\n","description":"","footnote":"","page_name":" 364 ","page_number":372},
  {"content":"\r\nو در درجه پنجم در راه خدا و جهاد به مصرف رساند كه اجرش از همه كمتر است ، و پيغمبر ( ص ) در باره مردى از انصار كه هنگام مرگش پنج يا شش بنده خود را آزاد كرد و جز آنها چيزى نداشت ، و فرزندان خردسالى بجا گذاشت فرمود : اگر اين كار او را به من اعلام كرده بوديد نميگذاشتم در گورستان مسلمانانش به خاك سپاريد . چند كودك خردسال را گذاشته تا از مردم گدائى كنند . سپس فرمود : پدرم برايم باز گفت كه پيغمبر ( ص ) فرمود : آغاز كن بهزينه هر كس نان خور تواست به ترتيب نزديك بودن آنها به تو .\r\nسپس اينست كه قرآن در رد گفته شماها بدان گويا است ، و از آن نهى كرده بطور حتم از طرف خداى عزيز حكيم فرموده ( 67 - الفرقان ) آن كسانى كه چون انفاق كنند اسراف نكنند و تنك نگيرند ، و عدالت ميان اين دو رعايت شود - آيا نبينيد كه خداوند سرزنش كرده آن كارى را كه شماها بدان دعوت ميكنيد ، و هم مسرفان را ، و در چند آيه از قرآن ميفرمايد ( 141 - الانعام و 31 - الاعراف ) مردم را از اسراف نهى كرده ، و از تنك گرفتن هم نهى كرده ، و به حد وسط فرمان داده نبايد هر چه دارد بدهد و پس از آن از خدا روزى خواهد و باجابت خدا نرسد . براى حديثى كه از پيغمبر ( ص ) رسيده است كه : دعاى چند دسته از امتم باجابت نرسد ، مردى كه به پدر و مادرش نفرين كند ، مردى كه بدهكارى مالش را خورده و بر او گواه نگرفته ، مردى كه بر همسرش نفرين كند با اينكه خدا طلاقش را بدست او مقرر كرده ، مردى كه در خانه نشسته و ميگويد : پروردگارا به من روزى بده و دنبال تحصيل روزى نميرود . خدا عز و جل ميفرمايد :\r\nآيا من راه طلب روزى و سفر را با سلامت تن به روى تو نگشودم ، تو بايد ميان من و خودت عذرى بياورى در پيروى از فرمان من و تا به گردن اهل خود نيفتاده باشى تا اگر من خواستم به تو روزى مىدهم ، و اگر خواستم روزى را به تو تنگ ميگيرم ، و تو نزد من معذورى ، و مردى كه خداوند به او مال بسيارى بدهد و همه را\r\n","description":"","footnote":"","page_name":" 365 ","page_number":373},
  {"content":"\r\nانفاق كند و خرج كند ، و بدرگاه خدا رو كند كه پروردگارا به من روزى بده . خدا ميفرمايد آيا روزى فراوان به تو ندادم چرا ميانه روى نكردى در باره آن چنانچه به تو فرمودم ، و چرا اسراف كردى با اينكه آن را بر تو غدقن كردم ، و مردى كه در قطع رحم دعا كند .\r\nسپس خدا به پيغمبرش ( ص ) آموخت كه چگونه انفاق كند ، و اين براى آن بود كه يك اوقيه طلا داشت و نخواست كه شب در نزد او بماند و همه آن را صدقه داد ، و بامدادان چيزى نداشت و يك سائلى نزد او آمد و چيزى نداشت به او بدهد ، و سائل او را سرزنش كرد و آن حضرت غمنده شد كه چيزى ندارد به او بدهد ، و مهربان و دلسوز بود خدا به پيغمبرش ادب آموخت و به او دستور داد و فرمود ( 31 - الاسراء ) دست خود را مبند و آن را بر مگشا تا سرزنش شده و افسوس خور بنشينى - ميفرمايد : بسا كه مردمى از تو چيزى بخواهند و تو را معذور ندارند و اگر هر چه دارى به ديگران بدهى بزيان مالى دچار شوى .\r\nاينها احاديث رسول خدا ( ص ) است كه قرآن را تصديق دارند ، و قرآن را هم همه اهل آن كه مؤمنند درست دانند .\r\nابو بكر هنگام مرگش چون به او گفتند وصيت كن گفت بيك پنجم مال خود وصيت كنم و يك پنجم هم بسيار است . و راستى كه خداوند به خمس راضى شده او بيك پنجم وصيت كرد با اينكه خدا عز و جل تا يك سوم را هم هنگام مرگ در اختيارش گذاشته بود ، و اگر ميدانست كه وصيت بثلث برايش بهتر بود بدان وصيت كرده بود .\r\nسپس پس از پيغمبر كسى كه فضل و زهدش را شما ميدانيد سلمان و ابو ذر هستند اما سلمان چون عطاى\r\n","description":"","footnote":"","page_name":" 366 ","page_number":374},
  {"content":"\r\nخود را ميگرفت خرج يك سال خود را از آن برميداشت تا سر رسيد عطاى سال آينده اش . به او گفته شد يا ابا عبد الله تو با اين زهدى كه دارى اين كار را ميكنى ، و شايد امروز يا فردا مردى ؟ پاسخش اين بود كه چرا شما به همان اندازه كه براى مرگم نگرانيد اميد بماندنم نداريد ، أيا مردم نادان شماها نميدانيد كه نفس بر صاحبش تنك گيرد وقتى زندگى او تامين نباشد ، و چون زندگى خود را تامين كرد آرام مىشود ، و أما ابو ذر چند ناقه و چند گوسفند داشت كه شير آنها را ميدوشيد و هر گاه خاندانش ميل به گوشت ميكردند و يا مهمانى به او ميرسيد از آنها سر ميبريد ، و اگر ميديد اهل آبگاهى كه در آن ميچريدند نياز شديد دارند شترى يا گوسفندى برايشان ميكشت به اندازه اى كه از نظر گوشت آنها را قانع كند ، و آن را ميان آنها قسمت ميكرد ، و به اندازه بهره يكى از آنها براى خود برميداشت ، و بيشتر از آنها برنميداشت .\r\nكيست كه از اينان زاهدتر باشد با اينكه رسول خدا ( ص ) در باره آنها گفت آنچه را گفت ، و البته كار آنها بدان جا نرسيد كه هيچ نداشته باشند چنانچه شما بمردم دستور ميدهيد كه همه كالا و چيزهاى خود را بريزند ، و ديگران را بر خود و عيالهاى خود مقدم دارند .\r\nو ايا جماعت بدانيد كه شنيدم پدرم از پدرانش روايت ميكرد كه رسول خدا ( ص ) يك روز فرمود :\r\nمن از چيزى در شگفت نشدم مانند شگفتم از مؤمن كه اگر كارش به جائى رسد كه تنش را با قيچى قطعه قطعه كنند براى او خير است ، و اگر هم همه روى زمين را از مشرق تا مغرب داشته باشد برايش خير است ، و هر آنچه را خدا عز و جل به او بكند برايش خوبست ، نميدانم امروز آنچه را براى شما شرح دادم در شما اثر كرد يا براى شما بيفزايم . آيا شما نميدانيد كه خدا جل اسمه در آغاز كار بر يك مؤمن مقرر\r\n","description":"","footnote":"","page_name":" 367 ","page_number":375},
  {"content":"\r\nكرد كه با ده تن از مشركان بجنگد ، و حق نداشت از جلو آنها بگريزد ، و هر كس بدانها پشت ميداد بدوزخ ميرفت . سپس آنها را از حال خود براى ترحم بر آنها برگردانيد و تكليف اين شد كه يك مسلمان با دو مشرك بجنگد و اين تخفيفى بود كه خدا عز و جل بمؤمنان داد ، و دو مرد ده مرد را نسخ كرد .\r\nبه من بگوئيد آيا قاضيها خلاف ميكنند كه بر مردان شما نفقه زنش را واجب ميشمارند هر گاه بگويد من زاهدم و چيزى ندارم ؟ اگر بگوئيد خلاف ميكنند باهل اسلام ظلم كرديد ، و اگر بگوئيد عدالت و حق است خود را محكوم كرديد ، و آنجا كه رد ميكنيد هر كس هنگام مرگش بيشتر از ثلث مال خود را بمستمندان صدقه دهد به من بگوئيد اگر همهء مردم چنانچه شما ميخواهيد زاهد باشند ، و نيازى بمتاع ديگران نداشته باشند پس كفاره‌هاى قسم و نذر و صدقه‌هاى زكات واجب شتر و گوسفند و گاو و جز آن از طلا و نقره و خرما و كشمش ، و ديگر چيزها كه زكات دارد بچه كسى داده شود هر گاه وضع بدين نمط باشد كه شماها ميگوئيد از اينكه نشايد احدى چيزى از متاع دنيا را نگهدارد و بايد همه را گرچه نياز شديد هم دارد از دست بنهد ، چه بد است اين عقيده اى كه شما بدان گرائيده و مردم را بدان ميكشانيد از روى نادانى بكتاب خدا عز و جل و سنت پيغمبرش . كه تصديق شود بكتاب منزل يا اينكه از روى نادانى آنها را رد ميكنيد ، و تأمل در غرائب قرآن را و تفسير آن را از دست ميدهيد ، از ناسخ و منسوخ و محكم و متشابه و امر و نهى .\r\nبه من بگوئيد از سليمان بن داود ( ع ) كه از خدا ملكى خواست كه احدى را پس از وى نشايد ،\r\n","description":"","footnote":"","page_name":" 368 ","page_number":376},
  {"content":"\r\nو خدا جل اسمه آن را بوى داد ، و او حق ميگفت و به حق كار ميكرد . و ما نيافتيم كه خدا آن را بر وى نكوهش كند و نه يك مؤمنى را ، و داود ( ع ) پيش از وى سلطنت محكمى داشت ، و سپس يوسف پيغمبر ( ع ) كه بپادشاه مصر گفت مرا كارگزار همه خزائن زمين كن زيرا من نگهدار و دانا هستم ، و كارش بدان جا كشيد كه امر كشور مصر را بدست گرفت و اطرافش تا بيمن را ، و خوراك از نزد او دريافت ميكردند براى علاج قحطى كه بدان دچار شدند ، و او هم حق ميگفت و به حق كار ميكرد ، و نديديم احدى اين را بر او عيب گيرد ، سپس ذو القرنين يك بنده اى بود كه خدا را دوست داشت و خدا هم دوستش داشت و وسائل برايش فراهم كرد و مشارق و مغارب زمين را در زير نگينش آورد و حق گفت و حق كار كرد و سپس نديديم كسى اين را بر او عيب گيرد .\r\nاى جماعت بپرورشى كه خداوند عز و جل بمؤمنان داده متأدب شويد و به همان امر و نهى خدا اكتفاء كنيد و از دست خود بنهيد آنچه را بر شما اشتباه شده است و نميدانيد و علم را بعالم واگذاريد تا اجر بريد و معذور باشيد نزد خدا تبارك و تعالى ، و در طلب علم ناسخ و منسوخ و محكم و متشابه قرآن باشيد و بفهميد آنچه را خدا در آن حلال كرده از آنچه حرام كرده ، زيرا كه اين شما را به خدا نزديكتر كند و از نادانى دور تر دارد ، نادانى را باهلش وانهيد زيرا اهل نادانى بسيارند و اهل دانش كماند با اينكه خدا فرموده است ( 76 - يوسف ) بالا دست هر صاحب دانشى دانشمنديست .\r\n\r\nسخن آن حضرت در باره آفرينش انسان و تركيبش\r\nفرمود ( ع ) : خودشناسى مرد اينست كه خود را به چهار طبع و چهار ستون و چهار ركن بشناسد ،\r\n","description":"","footnote":"","page_name":" 369 ","page_number":377},
  {"content":"\r\nچهار طبعش خونست و صفراء و باد و بلغم ، و چهار ستونش خردش و از خرد فهم آيد و حفظ ، و اركانش نور است و نار و روح است و آب ، و صورتش سرشت او است ، بوسيله نورى كه دارد بينا شده ، و بوسيله آتش مزاج مىخورد و مينوشد و جماع كند ، و بوسيله روح بجنبد و مزه چشيدن و خوراك را با آب درك كند ، اينست بنياد صورت او .\r\nو هر گاه خردش با نور تأييد شود دانشمند و با ذكاوت هوشمند و با فهم است ، و بداند در چه هست و از كجا مىآيدش و براى چه در اينجا است و بكجا ميرود ، بااخلاص در يگانه پرستى و اعتراف بطاعت خدا ، گاهى خون داغ در عروق انسان روانست و گاهى خون فسرده و خنك ، هر گاه خونش ناسالم و داغ باشد شرانگيز و بد مست و دل خوش است و بكشد و بدزدد و خوش باشد و خرم ، هرزگى كند و زنا كند و بر خود ببالد و سرفرازى كند . و چون خونش خنك و فسرده باشد غمگين گردد و اندوهناك شود و زبونى گيرد و فسرده گردد و فراموش كند . اينها عوارضى است كه مايه دردها و بيماريها است و كمتر آن نيست مگر بواسطه خطائى كه كند و موافق باشد با خوراكى يا نوشابه اى در يك هنگامه ، كه آن هنگامه موافقت ندارد با آن خوراك و نوشابه كه مايه خطا است و باعث يك دردى از يك صنف بيمارى گردد .\r\nسپس بعد از آن سخنى ديگر فرمود : همانا انسان چنين شده كه مىخورد و مينوشد ، و كار مىكند بوسيله گرمى خود و ميشنود و ميبويد بوسيله باد ، و لذت خوردن و نوشيدن را درك مىكند بواسطه رطوبت و آب ، و ميجنبد بوسيله روح اگر در معده اش گرمى و آتش نبود خوراك و نوشابه اش در درونش هضم نميشد و اگر باد نبود آتش معده شعله ور نبود و تفاله غذا از شكمش بدر نمىگرديد ، و اگر جان و روح نبود نمىآمد و نميرفت ، و اگر خنكى رطوبت و آب نبود آتش معده او را ميسوزانيد ، و اگر نور نبود نميديد\r\n","description":"","footnote":"","page_name":" 370 ","page_number":378},
  {"content":"\r\nو نمىفهميد . گل سرشت او است ، و استخوانها در تنش چون درخت است در زمين ، و موى تنش بمنزله گياه است در زمين ، و عصب در بدنش مانند پوست است در شجر ، و خون در بدنش مانند آب است در زمين ، زمين را قوامى نيست جز با آب ، و تن را قوامى نيست جز با خون ، و مغز چربى و كف خونست .\r\nانسان اين چنين آفريده شده براى كار دنيا و كار آخرت ، و چون خدا ميان اين دو فراهم آورده زندگى او در زمين است ، زيرا از يك مقام آسمانى به دنيا فرود آمده ، و چون خدا ميان اين دو جدائى افكند اين جدائى مرگ است ، و آنچه از آخرتست به آسمان گرايد پس زندگى در زمين است ، و دوران مرگ در آسمان ، و اين براى آنست كه ميان جان و تن جدائى افتد ، و جان و روشنى بقدرت نخست برگردد ، و تن بماند ، زيرا كه از مقام دنيا است ، و همانا كه تن در اين دنيا تباه شود براى اينكه باد آب را بخشكاند ، و خاك خشك گردد و نرم گردد و بپوسد ، و هر كدام بعنصر نخست خود برگردند ، و جان با دمزدن بجنبد و دمزدن از باد خيزد ، دمزدن مؤمن از نوريست كه خردش تأييد كند ، و دمزدن كافر از آتشى است كه نكراء و شيطنتش تأييد كند . اين از صورت آتش خود باشد و آن از صورت نور خود ، و مرگ رحمتى است از خدا براى بندهء مؤمنش و نقمت و عذابى است بر كافر .\r\nبراى خدا دو گونه كيفر است يكى از روح ، و ديگر تسلط مردم بر يك ديگر آنچه از طرف روح است بيمارى و نداريست ، و آنچه از تسلط است نقمت است ، و اينست معنى قول خدا عز و جل ( 129 - الانعام )\r\n","description":"","footnote":"","page_name":" 371 ","page_number":379},
  {"content":"\r\nو همچنين ظالمين را بر يك ديگر بگماريم براى آنچه كسب ميكنند - از گناهان پس آنچه از گناه روح است كيفرش بيمارى و نداريست ، و آنچه از تسلط است نقمت است ، و همهء اينها عقوبت مؤمن است در دنيا ، و عذاب او است در آن ، و اما كافر نقمتش در دنيا است ، و عذاب بدش در آخرتست ، و اينها نباشد جز بگناهى كه از شهوت خيزد ، و اين گناه از مؤمن خطاء و فراموشى است . يا باكراه و بىطاقتى است ، و آنچه از كافر است تعمد و تمرد و تجاوز و حسد است ، و اين است معنى قول خدا عز و جل ( 103 - البقرة ) كافرتان نمايند از روى حسادت در نزد خودشان .\r\n\r\nاز سخنان حكيمانه آن حضرت\r\nكسى كه خردمند نيست خوب نشود ، كسى كه نداند خردمند نشود ، كسى كه بفهمد به زودى نجيب شود ، كسى كه بردبارى كند پيروز گردد ، دانش سپر است ، راستى عزتست ، نادانى خواريست ، فهم بزرگواريست ، جود كاميابيست . و خوشخوئى دوستى آورد ، كسى كه به زمان خود دانا است دچار اشتباهات نشود ، دورانديشى چراغگاه پندار است ، خدا دوست كسيست كه او را بشناسد و دشمن آنكه خدائى به خود بندد ، خردمند آمرزنده است ، و نادان نابكار ، اگر خواهى ارجمندت دارند نرم باش ، و اگر خواهى خوارت شمارند زبر باش . هر كه ريشه اش كريم است دل نرم است ، و هر كه را بنياد ناهنجار است سخت دل است ، هر كه تقصير كند در پرتگاه افتد ، و هر كه از عاقبت ترسد آنچه را نداند باز ايستى كند ، هر كه ندانسته بكارى درافتد بينى خود را بريده ، هر كه نداند نفهمد ، و هر كه نفهمد سالم نماند ، و هر كه سالم نباشد\r\n","description":"","footnote":"","page_name":" 372 ","page_number":380},
  {"content":"\r\nگرامى نگردد ، و هر كه گرامى نگردد خرد شود ، و هر كه خرد شود سزاوارتر بسرزنش بود ، و هر كه چنين باشد سزاوارتر است كه پشيمان شود ، اگر توانى شناخته نشوى همان كن و بر تو زيانى ندارد كه مردمت نستايند ، و بر تو زيانى ندارد كه نزد مردم نكوهيده باشى گاهى كك نزد خدا ستوده باشى .\r\nراستى امير المؤمنين ( ع ) بارها ميفرمود : زندگانى خيرى ندارد مگر براى يكى از دو كس كسى كه هر روز احسانى بيفزايد و كسى كه با توبه براى مردنش تداركى بگيرد ، اگر توانى از خانه ات برون نيائى همان كن زيرا در برون رفتن بر تو لازمست كه غيبت نكنى ، دروغ نگوئى ، حسد نبرى ، خودنما نباشى ، ظاهرسازى نكنى ، و سازش با بدكاران نكنى ، خانه مسلمان معبد او است كه در آن خودش و چشمش و زبانش و فرجش را زندانى مىكند ، هر كه نعمت خدا را از دل شناخت مستوجب فزونى از طرف خداوند گردد پيش از آنكه شكرش را بر زبان آرد .\r\nسپس فرمود ( ع ) : چه بسيار فريب خورد بنعمتى كه خدايش داده است ، و چه بسيار غافلگير شده بپرده پوشى خدا از بديهايش چه بسيار كسى كه از ستايش مردم در باره او گول خورده ، راستى من اميدوار بنجات هر آن كسم از اين امت كه حق ما را شناخته مگر يكى از سه كس ، يار سلطان جائر ، و صاحب هواى نفس ، و فاسق علنى ، دوستى از ترس برتر است ، به خدا سوگند كسى كه دنيا دوست است و بدنبال غير ما ميرود خدا را دوست ندارد ، و هر كه حق ما را شناخت و ما را دوست داشت محققا خدا را دوست داشته .\r\nدنبال باش و سرور و رئيس مباش ، رسول خدا ( ص ) فرموده است : هر كه بترسد زبانش دربند است .\r\n","description":"","footnote":"","page_name":" 373 ","page_number":381},
  {"content":"\r\n\r\nكلمات قصارى هم در اين معانى از آن حضرت روايت شده است\r\n1 - هر كه از طرف خود بمردم حق بدهد آن را براى ديگران هم حكم پسندد .\r\n2 - هر گاه زمان دوران ناحق باشد و اهل زمانه آماده دغلى و پيمانشكنى ، اعتماد بهر كسى درماندگى است .\r\n3 - چون بلا روى بلا آمد خود نشان عافيت باشد .\r\n4 - اگر خواهى بدانى رفيقت در رفاقت درست است او را بخشم آور اگر در دوستى تو بر جا ماند برادر تو است و گر نه برادر تو نيست .\r\n5 - فرمود : بدوستى كسى اعتماد مكن تا او را سه بار بخشم آورى .\r\n6 - اعتماد همه جانبه ببرادرت مكن زيرا به زمين خوردن از خودباختگى جبران نپذيرد .\r\n7 - اسلام يك درجه است ، و ايمان درجه ايست روى اسلام ، و يقين درجه ايست روى ايمان ، و كمتر كسى بدرجه يقين بالا رود .\r\n8 - كندن كوه آسانتر است از جا كن كردن دل .\r\n9 - ايمان در دل است ، و يقين خاطره‌ها و الهاماتيست .\r\n10 - رغبت در دنيا مايه غم و اندوه است ، و زهد در دنيا آسايش دل و پيكر است .\r\n","description":"","footnote":"","page_name":" 374 ","page_number":382},
  {"content":"\r\n11 - از راحتى زندگى خانه اجاره اى ( 1 ) و نان خريدنى است .\r\n12 - به دو مرديكه در حضورش با هم نزاع ميكردند فرمود : هلا راستش اينست كه هر كه بستم پيروز شود بخير نرسد ، و هر كه بمردم بد كند زشت نشمارد كه به او بد كنند .\r\n13 - پيوند ميان برادران هنگام حضور ديدار از هم است ، و پيوند در هنگام سفر بنامه نگارى با هم است .\r\n14 - مؤمن به نشود مگر بسه خصلت : فهم در دين ، و خوب اندازه گرفتن زندگانى ، و صبر بر ناگوار .\r\n15 - بر مؤمن فرجش چيره نگردد و شكمش او را رسوا نكند .\r\n16 - رفاقت بيست سال در حكم خويشاونديست .\r\n17 - احسان بجا نيست مگر نيست به كسى كه خانواده يا دين دارد ، و چه اندازه كميابست كسى كه قدر احسان را بداند .\r\n18 - همانا امر بمعروف و نهى از منكر شود مؤمنى كه پندپذير است . يا نادانى كه مسأله آموز است ، و اما كسى كه تازيانه و شمشير دارد ، نه .\r\n19 - فرمود : همانا امر بمعروف كند و نهى از منكر نمايد كسى كه سه خصلت دارد : دانا است بدان چه\r\n\r\n","description":"","footnote":"\r\n( 1 ) اما اين راحتى را در زمان ما كمتر كسى آرزو كند .\r\n","page_name":" 375 ","page_number":383},
  {"content":"\r\nامر مىكند ، دانا است بدان چه نهى مىكند ، عادل است در آنچه امر مىكند و عادل است در آنچه نهى مىكند ، با نرمش امر مىكند و با نرمش نهى مىكند .\r\n20 - هر كه از سلطان جائز طالب فضل و احسانى شود و از او بلائى بيند اجر ندارد و بر آن صبر نتواند .\r\n21 - خداوند بخششهائى بمردمى داد و شكرش نكردند و آن نعمتها و بال آنها شد ، و مردمى را بمصيبتها گرفتار كرد و صبر كردند ، و بلاها براى آنها نعمت شد .\r\n22 - صلاح حال زندگانى و معاشرت با هم يك پيمانه پريست كه دو سومش هوش و يك سومش ناديده گرفتن است .\r\n23 - انتقامجوئى بينوايان چه اندازه زشت است .\r\n24 - به او گفته شد مردانگى چيست ؟ در پاسخ فرمود : خدا تو را در آنجا كه نهيت كرده نبيند و در آنجا كه فرمانت داده مفقودت ننگرد .\r\n25 - شكر كن هر كه را به تو نعمت داد ، و نعمت بخش بر هر كه تو را شكر كرد . زيرا با شكر كردن نعمت زايل نشود ، و اگر ناسپاسى كنى بجا نماند ، شكر فزايش نعمت و امان از فقر است .\r\n26 - از دست رفتن حاجت بهتر است از درخواستش از نااهل ، بدتر از مصيبت كجخوئى از آنست .\r\n27 - مردى از او خواست كه به او چيزى آموزد كه مايه رسيدن بخير دنيا و آخرت باشد و مختصر\r\n","description":"","footnote":"","page_name":" 376 ","page_number":384},
  {"content":"\r\nباشد . در پاسخ او فرمود : دروغ مگو .\r\n28 - به او گفته شد بلاغت چيست ؟ فرمود : هر كه چيزى داند سخنش كم باشد در آن ، و همانا بليغ ناميده شده براى اينكه با كوشش كم به مقصود رسد .\r\n29 - وام غم شب است و خوارى روز .\r\n30 - اگر كار دنيايت خوب شد براى دينت نگران باش .\r\n31 - با پدرانتان خوشرفتارى كنيد تا پسرانتان با شما خوشرفتارى كنند ، و از زنان مردم عفيف باشيد تا زنانتان عفيف باشند .\r\n32 - هر كه بخائن چيزى سپارد بر خدا ضمانتى ندارد .\r\n33 - بحمران بن اعين فرمود : اى حمران به آن نگر كه در نيرو و توان زيردست تو است ، و به بالا دست خود منگر زيرا كه اين بيشتر موجب قناعت تو است بدان چه خدا براى تو قسمت كرده است ، و شايسته تر است كه موجب فزونى از طرف خدا عز و جل باشد ، و بدان كه عمل پيوست كم با يقين برتر است نزد خدا از عمل بسيار بىيقين ، و بدان كه ورعى سودمندتر از كناره گيرى از حرام خدا و آزار مؤمنان و از غيبت آنان نيست ، و خوشى گواراتر از خوشخوئى نيست ، و مالى سودمندتر از قناعت باندك كافى ، و نادانى زيانبارتر از خودبينى نيست .\r\n34 - حياء بر دو وجه است يكى از ضعف و ديگرى از قوت و اسلام و ايمان .\r\n","description":"","footnote":"","page_name":" 377 ","page_number":385},
  {"content":"\r\n35 - ترك حقوق خوارى بار آرد ، و راستى كه مرد در اين باره نيازمند بدروغ مىشود .\r\n36 - يك مرد كه در جمعى سلام دهد از همه كافى است ، و يكى از جمع هم كه جواب دهد از همه كافى است .\r\n37 - سلام كردن مستحب است و جوابش واجب .\r\n38 - هر كه سلام نكرده سخن گفت پاسخش ندهيد .\r\n39 - كمال تحيت براى مقيم دست دادن ، و تماميت سلام كردن با مسافرى كه آمده همآغوششدنست .\r\n40 - بهم دست بدهيد كه كينه را ميبرد .\r\n41 - از خدا اندكى هم باشد بپرهيز و ميان خود و او و لو نازك هم باشد پرده اى بياويز .\r\n42 - فرمود : هر كه در خشم و رغبت و ترس و شهوت خوددار باشد خدا تنش را بر آتش حرام كند .\r\n43 - عافيت نعمت سبكى است كه چون بدست است فراموش شود ، و چون از دست برود به ياد آيد .\r\n44 - نعمت خدا در خوشى تفضل است ، و در تنگدستى پاك شدن .\r\n45 - چه بسيار نعمتى خدا ببنده خود دهد كه آرزوى آن را ندارد ، و چه بسيار آرزومندى كه ديگرى بآرزويش رسد ، و چه بسيار كسى كه بمرگش شتابد و از بهره اش واماند .\r\n","description":"","footnote":"","page_name":" 378 ","page_number":386},
  {"content":"\r\n46 - درمانده است كسى كه براى هر بلائى صبرى آماده نكرده ، و براى هر نعمتى شكرى ، و براى هر تنگى اميد خوشى ندارد ، در هر بلا و سوكى كه بفرزندت يا مالت رسد شكيبا باش . زيرا همانا خداوند عاريت و بخشش خود را گرفته تا شكر و صبر ترا بيازمايد .\r\n47 - فرمود ( ع ) : چيزى نيست مگر اينكه اندازه اى دارد . گفته شد اندازه يقين چيست ؟ فرمود :\r\nاينست كه از هيچ چيز نترسى .\r\n48 - مؤمن را سزد كه هشت خصلت در او باشد : در پيشامدهاى لرزاننده باوقار باشد ، و خود را نبازد ، نزد بلا شكيبا باشد در خوشى شكرگزار باشد ، بدان چه خدا روزيش كرده قانع باشد ، بدشمنان هم ستم نكند ، بار دوش دوستان نباشد ، خودش در رنج باشد و مردم از وى آسوده زيند .\r\n49 - راستى دانش دوست مؤمن است ، حلم وزير او ، صبر فرمانده لشكر او ، نرمش برادرش ، و مدارا پدر او است .\r\n50 - ابو عبيده بوى گفت براى من دعا كن تا روزيم بدست بندگان نباشد فرمود : خدا نخواسته مگر اينكه روزى بنده‌ها را بدست يك ديگر نهاده ولى از خدا بخواه كه روزيت بدست بنده‌هاى خويش بنهد كه سعادتمنديست نه بدست بنده‌هاى بدش كه بدبختى است .\r\n51 - آنكه بىبصيرت كار كند به كسى ماند كه بيراهه رود ، و شتاب در رفتن بر او نيفزايد جز دور\r\n","description":"","footnote":"","page_name":" 379 ","page_number":387},
  {"content":"\r\nشدن از مقصد را .\r\n52 - در تفسير قول خدا عز و جل ( 97 - آل عمران ) از خدا چنانچه سزد بپرهيزيد . فرمود :\r\nاطاعت شود و نافرمانى نشود ، و ياد آورى شود ، و فراموش نگردد ، و شكرگزارى شود ، و ناسپاسى نگردد .\r\n53 - هر كه خدا را شناخت از او ترسيد و هر كه از خدا ترسيد از دنيا دل كند .\r\n54 - ترسان كسيست كه هراس زبانش را بند آورده .\r\n55 - به آن حضرت گفته شد مردمى نافرمانى خدا كنند و گويند ما اميدوار رحمتيم و پيوسته چنين باشند تا مرگشان برسد . فرمود : اينان مردمى باشند كه عمر بآرزوهاى بى جا گذرانند ، اميدوار نيستند ، راستش هر كه اميد به چيزى دارد دنبالش رود ، و هر كه از چيزى ترسد از آن بگريزد .\r\n56 - ما دوست داريم كسى را كه خردمند و دانا و با فهم و فقيه و بردبار و مدارا كن و شكيبا و راستگو و وفادار است ، راستش خداوند پيمبران را بمكارم اخلاق مخصوص كرده ، هر كه دارد بايد خدا را بدان سپاس گزارد ، و هر كه ندارد بدرگاه خدا زارى كند و آن را بخواهد ، به او گفته شد مكارم اخلاق چيست ؟ فرمود : ورع ، قناعت ، صبر ، شكر ، حلم ، حياء ، سخاوت ، شجاعت ، غيرت ، راستگوئى ، نيكوكارى امانت پردازى ، يقين ، خوشخوئى و مردانگى است .\r\n57 - محكمترين حلقه‌هاى ايمان اينست كه در راه خدا دوست بدارى ، و در راه خدا دشمن بدارى ، و در راه خدا بدهى ، و در راه خدا دريغ كنى .\r\n","description":"","footnote":"","page_name":" 380 ","page_number":388},
  {"content":"\r\n58 - پس از مرگ بدنبال مرد نيايد مگر سه خصلت : صدقه جاريه كه در زندگى انجام داده و پس از مرگش باقى است ، روش درستى كه بدان عمل شود ، و فرزند خوبى كه برايش دعا كند .\r\n59 - راستى يك دروغ وضوء را بشكند هر گاه پس از وضوى نماز باشد و روزه را باطل كند ، به او گفته شد ما دروغ ميگوئيم ، فرمود : آن دروغ بيهوده نيست ولى دروغ بر خدا و رسول خدا و امامان است . سپس فرمود : روزه از همان خوردن و نوشيدن تنها نيست ، مريم ( ع ) فرمود ( 27 - مريم ) راستى من براى خدا روزه اى نذر كردم - يعنى سكوتى ، زبانتان را نگهداريد ، و ديده هاتان را بر هم نهيد ، و بهم حسد نورزيد ، و با هم ستيزه نكنيد زيرا حسد ايمان را مىخورد چنانچه آتش هيزم را مىخورد .\r\n60 - هر كه خواهد به خدا چيزى را كه نميداند ياد بدهد عرش او بلرزد .\r\n61 - خدا دانسته كه گناه براى بنده مؤمن به از خود بينى است و اگر چنين نبود هيچ مؤمنى هرگز آلوده گناه نميشد .\r\n62 - هر كه بدخو باشد خود را شكنجه كند .\r\n63 - احسان چون نام خود باشد و چيزى از احسان برتر نيست جز ثوابش ، معروف هديه خدا است ببنده اش ، نه هر كس خواهد بمردم خوبى كند تواند و نه هر كس بدان رغبت دارد بر آن توانا بود و نه هر كس بدان توانا است توفيق آن يابد ، هر گاه خدا بر بنده منت نهد براى او رغبت در احسان و قدرت و توفيق آن را فراهم سازد و سعادت بتمامت رسد و كرامت براى طالب و مطلوب پديد آيد .\r\n","description":"","footnote":"","page_name":" 381 ","page_number":389},
  {"content":"\r\n64 - در محبوبى نتوان فزود بوسيله اى مانند شكر ، و از ناخواهى نتوان كاست بوسيله اى چون صبر .\r\n65 - براى شيطان لشكرى دليرتر از زنان و خشم نيست .\r\n66 - دنيا زندان مؤمن است ، و صبر دژ او ، و بهشت مأواى او . و دنيا بهشت كافر است ، و گور زندانش ، و دوزخ مأوايش .\r\n67 - خدا يقين بىشكى نيافريده كه ماننده تر باشد به شك بىيقين چون مرگ .\r\n68 - هر گاه ديديد بنده اى بجستجوى گناهان مردم است و گناه خود را فراموش كرده ، بدانيد كه گرفتار مكر خدا شده .\r\n69 - آنكه بخورد و شكر كند ثواب روزه دارى كه براى خدا روزه گرفته دارد ، و تندرست شاكر ثواب گرفتار صابر را دارد .\r\n70 - نسزد كسى كه دانا نيست سعادتمند شمرده شود ، و نه كسى كه مهربان نيست ستوده شمرده شود و نه كسى كه شكيبا نيست كامل شمرده شود ، و نه كسى كه از سرزنش دانشمندان و نكوهششان نپرهيزد برايش خير دنيا و آخرت اميد باشد ، سزد كه خردمند راستگو باشد تا بحديث او گرايند ، و شكور باشد تا فزونى را بايد .\r\n71 - تو را نرسد خيانتكارى كه آزمودى امين سازى ، و نه كسى كه به دو امانت سپردى متهم كنى .\r\n","description":"","footnote":"","page_name":" 382 ","page_number":390},
  {"content":"\r\n72 - به او گفته شد ارجمندتر كس نزد خدا كيست ؟ فرمود : هر كه بيشتر ياد خدا كند و بيشتر اطاعتش نمايد ، گفتم : مبغوضتر كس نزد خدا كيست ؟ فرمود : آنكه خدا را متهم سازد ، گفتم : كسى باشد كه خدا را متهم سازد ؟ فرمود : آرى آنكه از خدا خير خواسته و خيرى كه به او رسيده ناخواه او است و خشم كرده و خدا را متهم نموده ، گفتم ديگر چه كسى ؟ فرمود : آنكه از خدا شكوه كند ، گفتم كسى باشد كه از خدا شكوه كند ؟ فرمود : آرى آنكه چون بلا بيند بيش از آن را كه رسيده بمردم اظهار كند ، گفتم :\r\nديگر چه كسى ؟ فرمود : كسى كه چون عطاء شود شكر نكند و چون بلا بيند صبر ندارد ، گفتم ارجمندتر كس نزد خدا كيست ؟ فرمود كسى كه هر گاه عطا شود شكر كند و چون بلا بيند صبر كند .\r\n73 - زود رنج را دوست نيايد ، و حسود را توانگرى نيايد ، پر نظر كردن در حكمت خرد را آبستن كند .\r\n74 - ترس از خدا براى دانائى بس است و فريبخورى براى نادانى بس است .\r\n75 - بهتر عبادت معرفت خدا و تواضع براى او است .\r\n76 - يك عالم به از هزار عابد است و هزار زاهد و هزار مجتهد و كوشا ( در راه خدا ) .\r\n77 - هر چيزى را زكاتيست و زكات دانش اينست كه آن را باهلش بياموزند .\r\n78 - قاضيان چهارند سه تا در دوزخ و يكى در بهشت ، مرديكه دانسته ناحق قضاوت كند در دوزخ است ، مرديكه ندانسته بنا حق قضاوت كند در دوزخ است ، مرديكه ندانسته به حق قضاوت كند در دوزخ\r\n","description":"","footnote":"","page_name":" 383 ","page_number":391},
  {"content":"\r\nاست ، مرديكه دانسته به حق قضاوت كند در بهشت است .\r\n97 - از عدالت مردش پرسيدند ، فرمود : هر گاه از محارم چشم پوشد ، و از گناهان زبان بندد ، و از مظالم دست بكشد .\r\n80 - هر چه را خدا از بنده‌ها در پرده دارد از آنان ساقط است تا به آنها اعلام كند و بفهماند .\r\n81 - بداود رقى فرمود : دست را تا آرنج به دهان اژدها يا نهنك فرو كنى برايت بهتر است از حاجت خواستن از تازه بدولت رسيده .\r\n82 - برآمدن حاجات از درگاه خدا است و پس از خدا وسائل آن بنده‌هاى خدايند كه بدست آنان جارى مىشود هر آن حاجتى كه از شما برآورده شد با تشكر از خدايش بپذيريد ، و هر كدام بر نيامد از خدايش برضا و تسليم و صبر پذيرا شويد ، اميد است كه آن براى شما بهتر باشد زيرا خدا بصلاح شما داناتر است و شما نميدانيد .\r\n83 - خواهش كردن آدميزاده از آدميزاده يك فتنه ايست اگرش عطا كند سپاس گويد كسى را كه به او عطا نكرده و اگرش دريغ كند نكوهش كند كسى را كه از او دريغ نكرده .\r\n84 - راستى خداوند هر خيرى را در دنبال كردن مقرر داشته ( در اميدوار بودن مقرر داشته خ ل )\r\n85 - از آميزش با اوباش بپرهيز كه آميزش با اوباش هيچ خوبى ندارد و نيارد .\r\n","description":"","footnote":"","page_name":" 384 ","page_number":392},
  {"content":"\r\n86 - مردى از خوارى كوچك بيتابى كند و همينش بخوارى بزرگترى كشاند .\r\n87 - سودمندترين چيزى براى مرد اينست كه پيش از ديگران بعيب خود گرايد ، پررنجترين چيزى نهان داشتن نداريست ، بىارزشترين چيزى اندرز به كسى است كه پذيرا نيست و همسايگى با حريص ، بهترين آسايش اميد بريدن از مردم است ، دلتنگى و خفه گى را از خود دور كن ، خود را براى تحمل از مخالفى كه بر تو فرازمندى و برترى دارد رام كن همانا تو بفضل او اعتراف كردى تا با او مخالفت نكنى ، هر كه براى ديگرى فضلى نشناسد خود بين براى خويش است ، و بدان كه عزت ندارد كسى كه ذليل خدا نباشد ، و رفعت ندارد كسى كه براى خدا تواضع نكند .\r\n88 - فرمود انگشتر بدست كردن از سنت است .\r\n89 - محبوبترين دوستانم كسيست كه عيوبم را هديه‌ام كند .\r\n90 - دوستى نباشد جز با شرائطى هر كه داراى همه اين شرايط يا برخى از آنها است دوست است و گر نه او را بدوستى نسبت مده نخست اينكه نهان و عيانش با تو يكى باشد ، دوم اينكه زيبائى تو را از خود دادن و زشتى تو را زشتى خود شمارد ، سوم اينكه رسيدن بمال و يا منصب او را با تو ديگرگون نكند ، چهارم اينكه هر چه را تواند از تو دريغ ندارد ، پنجم كه جامع همه اين خصال است اينست كه هنگام گرفتاريهايت واننهد .\r\n","description":"","footnote":"","page_name":" 385 ","page_number":393},
  {"content":"\r\n91 - مدارا با مردم يك سوم خردمنديست .\r\n92 - خندهء مؤمن تبسم است .\r\n93 - براى من فرق ندارد كه امين كنم خائن را يا كسى كه امانت را نگهدارى و محافظت نميكند .\r\n94 - بمفضل فرمود : شش خصلت بر تو سفارش كنم تا بشيعيانم برسانى ، گفتم : كه آنها كدامند اى آقاى من ؟ فرمود : پرداخت امانت بهر كه به تو سپرده ، و اينكه بپسندى ببرادرت آنچه را به خود پسندى ، و بدان كه هر كارى را انجامى است و از انجام بر حذر باش ، براى كارها ناگهانىهائيست از آن بر حذر باش مبادا بكوهى كه آسانت آيد هر گاه فرود آمدنت پرتگاه دارد بالا روى ، ببرادرت وعده اى مده كه وفايش در اختيارت نيست .\r\n95 - سه چيز است كه خداوند براى هيچ كس در آنها رخصتى مقرر نكرده ، خوشرفتارى با پدر و مادر خوب باشند يابد ، وفاء بعهد براى خوب و بد ، و پرداخت امانت بخوب و بد .\r\n96 - من بسه كس رحم كنم و سزاوارند كه به آنها رحم شود : عزيزى كه ذليل شده ، توانگرى كه نيازمند شده ، عالمى كه اهل او و نادانان او را سبك ميشمرند و خوار ميدارند .\r\n97 - هر كه دلش بدوستى دنيا در آويخت به سه زيانش پابند شود : هم بىنهايت و آرزوئى كه بدان نرسد و اميدى كه در نيابد .\r\n98 - مؤمن بدروغ گوئى و خيانت آفريده نشده ، و دو خصلت است كه در منافق جمع نشوند : سيماى\r\n","description":"","footnote":"","page_name":" 386 ","page_number":394},
  {"content":"\r\nخوب ، و فهم سنت اسلام .\r\n99 - مردم چون دندانه‌هاى شانه برابرند ، مرد بوسيله برادرش فزونى يابد ، رفاقت كسى كه خود را با تو هم مصلحت نداند خيرى ندارد .\r\n100 - فقه زينت ايمانست ، و حلم زينت فقه ، و نرمش زينت حلم ، و مدارا زينت نرمش ، و هموار بودن زينت مدارا است .\r\n101 - هر كدام از برادرانت كه سه بار بر تو خشمگين شد و بدى به تو نگفت او را براى خود ذخيره شمار .\r\n102 - بر مردم دورانى آيد كه چيزى كميابتر از رفيق دل آرام و كسب يكدرهم از حلال نيست .\r\n103 - هر كه خود را در معرض تهمت درآورد نبايد بدگمان به خود را سرزنش كند ، و هر كه راز خود را نهان دارد اختيارش بدست خود او است ، و هر رازى از دو كس گذشت فاش شود ، كار برادر خود را حمل بر بهترين وجه آن كن و سخنى را كه از دهان برادرت درآيد تا محمل خيرى دارد ببد تفسير مكن ، بر تو باد ببرادران راست و درست كه ذخيره دوران خوشى و سپر بلايند ، در حديث خود با آنان كه خدا ترسند مشورت كن ، و برادران خود را به اندازه پرهيزكارى آنان دوست بدار ، و از زنان بد بپرهيز و از خوبانشان بر حذر باش ، و اگر بشما فرمان خوبى دادند با آنها مخالفت كنيد تا در زشت كارى بشما طمع نورزند .\r\n","description":"","footnote":"","page_name":" 387 ","page_number":395},
  {"content":"\r\n104 - منافق چون از خدا و رسولش بازگو كند دروغ گويد ، و هر گاه به خدا و رسولش وعده اى دهد تخلف كند ، و چون دارا شود در مالش به خدا و رسولش خيانت كند ، و اينست معنى قول خدا عز و جل ( 78 - التوبة ) بجا نهاد در دلشان دوروئى تا روزى كه او را برخورند براى آنكه تخلف كردند در وعده اى كه به خدا دادند ، و بواسطه آنكه عادت دارند دروغ بگويند - و قول خدا ( 72 - الانفال ) و اگر بخواهند به تو خيانت كنند همانا بيشتر به خدا خيانت كردند ، و آنها را توانائى داد و خدا دانا و حكيم است .\r\n105 - براى رسوائى مرد بس است جامه اى پوشد كه او را شهره كند يا سوار مركب شهرت آور شود ، گفتم مركب شهرت آور چيست ؟ فرمود : ابلق .\r\n106 - كسى از شما بحقيقت ايمان نرسد تا بيگانه ترين مردم از خود را براى خدا دوست دارد ، و نزديكترين مردم به خود را براى خدا دشمن داد .\r\n107 - خدا بهر كس نعمتى داد و آن را از دل فهميد و دانست كه نعمت بخشش خدا است شكرش را ادا كرده گرچه به زبان نياورده ، و هر كه بداند كيفر ده گناهان خدا است آمرزش خواسته و گرچه دم بسته ، و اين آيه را خواند ( 284 - البقرة ) اگر پديد كنيد آنچه در دل داريد يا نهانش كنيد تا آخر آيه ( خداوند شما را بدان محاسبه كند ، و هر كه را خواهد بيامرزد ، و هر كه را خواهد عذاب كند ، و خدا بر هر چيز توانا است ) .\r\n108 - دو خصلت هلاكتبارند : برأى خود فتوى دهى ، يا ندانسته ديندارى كنى .\r\n109 - با بىبصير فرمود : اى ابا محمد از عقيده مردم بازرسى مكن تا بىدوست بمانى .\r\n","description":"","footnote":"","page_name":" 388 ","page_number":396},
  {"content":"\r\n110 - گذشت زيبا اينست كه بر گناه كيفر نكنى ، و صبر زيبا اينست كه در آن شكايت نباشد .\r\n111 - در هر كه چهار چيز باشد مؤمنست و گرچه از سر تا پا گناه دارد ، راستى ، حياء ، خوشخوئى ، و شكرگزارى .\r\n112 - مؤمن نباشى تا ترسان و اميدوار باشى ، و ترسان و اميدوار نباشى تا عمل كنى براى آنچه بيم دارى و اميدوارى .\r\n113 - ايمان بآرايش ظاهر و آرزو نيست ، ولى عقيده پاكى است در دل ، و تصديق آنست با اعمال .\r\n114 - چون از سى سال افزود مرد ميانه سال است و جوان نيست ، و چون از چهل گذشت پير است .\r\n115 - مردم در باره يگانه پرستى سه گونه‌اند : مثبت و نافى و مشبه ، نافى منكر خدا است ، مثبت مؤمن است ، و مشبه مشرك است .\r\n116 - ايمان اعتراف است ، و كردار است ، و قصد و توجه ، و اسلام همان اعتراف است و كردار .\r\n117 - با برادرت يك رو مشو و پرده آبروئى بجا نه . زيرا آبرو دريدن بيشرمى است ، و آبرو دارى مايه پايش دوستى .\r\n118 - هر كه در برابر برادر خود حشمت فروخت از پيوست او محروم ماند ، و هر كس او را غمناك كرد حرمتش را برد .\r\n","description":"","footnote":"","page_name":" 389 ","page_number":397},
  {"content":"\r\n119 - به او گفته شد در وادى عقيق خلوت گزيدى ( رودخانه ايست كه از كنار مدينه ميگذرد ) ( و ممكن است مراد بعقيق يكى از زنان حضرت باشد و اين كنايه از انزوا است ) و به تنهائى گرائيدى ، فرمود اگر لذت تنهائى را بچشى از خود هم بهراسى سپس فرمود : كمتر فائده تنهائى آسوده شدن از مدارا با مردم است .\r\n120 - خدا درى از دنيا به روى بنده خود نگشايد جز اينكه دو چندانش بر حرص بيفزايد .\r\n121 - مؤمن در دنيا غريب است از خوارى آن بيتابى نكند ، و براى عزتش با مردم رقابت نورزد .\r\n122 - به او گفته شد آسودگى در كجا است ؟ فرمود : در ترك هواى نفس ، گفته شد : چه زمانى بنده راحت بيند ؟ فرمود نخست روزى كه ببهشت رود .\r\n123 - خدا براى منافق و فاسق سيماى خوب و فهم ديانت و خوشخوئى را هرگز فراهم نياورد .\r\n124 - مزه آب : زندگى است ، و مزه نان نيرومندى ، و سستى تن و نيرويش از پيه كليه هاست ، جاى خرد مغز است ، و قساوت و رقت در دل است .\r\n125 - حسد دو تا است : حسد فتنه ، و حسد غفلت . حسد غفلت چنانست كه فرشته‌ها هنگامى كه خدا فرمود : « راستش من در زمين خليفه نهنده‌ام ، گفتند در زمين كسى را بنهى كه تباهى كند ، و خونها را بريزد با اينكه ما همه تو را تسبيح گوئيم با سپاست ، و تو را مقدس شماريم - مقصودشان اين بود كه خليفه را از ما مقرر دار ، اين را براى حسودى بآدم از راه فتنه نگفتند ، و نه از نظر رد و انكار ، و حسد دوم آنست\r\n","description":"","footnote":"","page_name":" 390 ","page_number":398},
  {"content":"\r\nكه بنده بواسطه آن بكفر و شرك گرايد ، و آن حسد ابليس است كه بر خدا رد فرمان كرد ، و از سجود بر آدم سر باز زد .\r\n126 - مردم در باره قدرت سه گونه‌اند : كسى كه معتقد است كار به دو واگذار است و او خدا را در سلطنتش سست شمرده و هلاك است ، و كسى كه معتقد است خدا بنده‌ها را بر گناهان مجبور كرده و تكليف فوق طاقت به آنها نموده ، و او به خدا در حكمش ستم روا داشته و هلاك است ، و كسى كه معتقد است خداوند ببنده‌ها به اندازه طاقت تكليف كرده و بيش از طاقت تكليف نكرده ، و هر گاه خوب كند خدا را سپاس گويد و هر گاه بد كند از خدا آمرزش جويد . اين مسلمانى درست و بجا است .\r\n127 - بشتاب رفتن بهاء مؤمن را ببرد و نورش را خموش كند .\r\n128 - راستى خدا توانگر ستمكار را دشمن دارد .\r\n129 - خشم دل مرد حكيم را ببرد ، و هر كه اختيار خشمش را ندارد اختيار عقلش را ندارد .\r\n130 - فضيل بن عياض گويد امام صادق ( ع ) به من فرمود : ميدانى شحيح كيست ؟ گفتم همان بخيل است . فرمود : شح سختتر از بخل است بخيل از آنچه خود دارد دريغ مىكند ، و شحيح بر آنچه در دست مردم و دست خود است دريغ دارد . تا آنجا كه چيزى بدست مردم نبيند جز آنكه آرزو كند بحلال يا حرام از ان خودش باشد ، نه سير مىشود ، و نه بدان چه خدا روزيش كرده سود ميبرد .\r\n131 - بخيل كسيست كه از جز راه حلال مالى بدست آورد ، و در غير محلش خرج كند .\r\n132 - بيكى از شيعه هايش فرمود : چه باك است كه يكى از برادرانت از تو شكايت دارد ؟ گفت از\r\n","description":"","footnote":"","page_name":" 391 ","page_number":399},
  {"content":"\r\nمن شكايت دارد كه تمام حقم را از او گرفتم ، آن حضرت خشمناك نشست و فرمود : گويا تمام حقت را كه از او گرفتى به او بد نكردى ، بگو آنچه خدا از مردمى حكايت كند كه از بد حسابى ميترسند . يعنى ميترسند خدا بر آنها ناحق حكم كند ؟ نه ، ميترسند حساب تمام از آنها بكشد ، و خدا آن را بد حسابى ناميده ، هر كه تمام حق خود را بخواهد بدحسابى كرده است .\r\n133 - بسيار حرام خوردن روزى را ببرد .\r\n134 - بدخوئى نكبت و تنگدستى آورد .\r\n135 - راستى ايمان يك درجه بالاى اسلام است ، و تقوى يك درجه بالاى ايمان ، و همه از يك ديگرند و بسا در زبان مؤمن يك چيزى باشد كه خدا در برابر آن بدوزخ تهديد نكرده ، و خدا فرموده ( 35 - النساء ) اگر از كبائر گناهان دورى كنيد بدكرداريهاى شما را جبران ميكنيم ، و شما را بجاى ارجمندى وارد ميكنيم - و ديگريست كه زبان فهميده ترى دارد و بيشتر بگناهان بر مىخورد ، و اين هر دو مؤمنند و يقين يك درجه بالاى تقوى است ، و چيزى ميان مردم بر پا نشده كه از يقين سختتر باشد ، راستى بعضى مردم از بعضى يقين محكمترى دارند و همه مؤمنند ولى برخى بر مصيبت و بر فقر و بر بيمارى و بر خوف شكيباترند ، و اين از يقين است .\r\n136 - توانگرى و عزت ميچرخند و چون بجاى توكل رسند در آنجا مأوى گيرند .\r\n137 - خوشخوئى از دينداريست ، و به روزى بيفزايد .\r\n","description":"","footnote":"","page_name":" 392 ","page_number":400},
  {"content":"\r\n138 - خلق دو تا است يكى به قصد و ديگرى بطبع . گفته شد كدام بهتر است ؟ فرمود : آنكه به قصد است . زيرا آنكه طبع خوبى دارد براى كارى سرشته شده و جز آن نتواند و آنكه به قصد مىكند بر طاعت صبر دارد و آن برتر است .\r\n139 - الفت شتابان دل نيكانى كه بهم برخورند و گرچه زبانى اظهار مهر نكنند چون آميزش شتابان آب آسمانست به آب نهرها ، و دورى دل بدكاران از هم ، چون برخورد كنند و گرچه بهم اظهار دوستى نمايند به زبان چون دورى دل بهائم است كه از مهر با هم و اگر چه دير زمانى سر يك آخر بچرخند .\r\n140 - سخاوتمند كريم كسيست كه مالش را در حق خدا صرف كند .\r\n141 - اى اهل ايمان و راز داران يادآور شويد و بينديشيد هنگام غفلت فراموشكاران .\r\n142 - مفضل بن عمر گويد از امام صادق ( ع ) از خاندان پرسيدم ، فرمود : مال است گفتم پس كرم چيست ؟ فرمود : تقوى است گفتم آقائى ؟ فرمود : سخاوت است . واى بر تو ندانى حاتم طى چگونه بر قومش آقا شد ، و خانواده اش از آنها بهتر نبود .\r\n143 - مردانگى دو تا است : مردانگى در وطن و مردانگى در سفر . اما مردانگى در وطن قرآن خواندن و به مسجد رفتن و همنشينى با اهل خير و نظر در فقه و مسائل دين است ، و مردانگى در سفر بخشش از توشه و شوخى كردن تا آنجا كه خشم خدا بار نيايد ، و كم مخالفت كردن با همسفران ، و ترك\r\n","description":"","footnote":"","page_name":" 393 ","page_number":401},
  {"content":"\r\nداستان گوئى و نقل حال آنها است هنگام جدائى .\r\n144 - بدان كه اگر كسى كه تيغ بر سر على ( ع ) زد و او را كشت اگر به من چيزى سپارد يا از من اندرز خواهد يا مشورت با من كند و من از او بپذيرم بامانت با او رفتار كنم و امانتش را بپردازم .\r\n145 - سفيان گويد به امام صادق ( ع ) گفتم روا است كه كسى خود را بستايد ؟ فرمود : در صورت لزوم آرى : آيا گفته يوسف ( ع ) را نشنيدى ؟ ( 55 - يوسف ) مرا بر خزائن زمين بگمار كه راستى نگهدار و دانايم - و گفته بنده صالح ( 66 - الاعراف ) من براى شما خيرخواه و امين هستم .\r\n146 - خدا بداود ( ع ) وحى كرد : اى داود تو ميخواهى و من ميخواهم اگر به همان اكتفا كنى كه من ميخواهم از هر چه بخواهى تو را كفايت كنم ، و اگر نخواهى جز آنچه خودت خواهى تو را در خواسته ات برنج اندازم و همان شود كه من خواهم .\r\n147 - محمد بن قيس گويد : از امام صادق ( ع ) پرسيدم كه دو گروه از اهل باطل با هم در نبردند اسلحه به آنها بفروشم ؟ فرمود به آنها اسلحه دفاع به فروش چون زره و جوشن و كله خود و مانند آن .\r\n148 - چهار مال در چهار محل مجزى نيستند : خيانت ، و دزدى از غنيمت ، و مال دزدى ، و ربا مجزى نيستند در حج ، و نه در عمره ، و نه در جهاد ، و نه در صدقه .\r\n149 - راستى خدا دنيا را بدوست و دشمن ميدهد ، و ايمان را ندهد جز به برگزيده خلق خود .\r\n","description":"","footnote":"","page_name":" 394 ","page_number":402},
  {"content":"\r\n150 - هر كه با وجود اعلم از خود مردم را باطاعت از خود دعوت كند بدعتگزار و گمراه است .\r\n151 - به او گفته شد وصيت لقمان چه بود ؟ فرمود : پر از شگفتيها بود و شگفت آورتر همه آن اين بود كه بپسرش گفت تا آنجا از خدا بترس كه اگر خوش كردارى همه جن و انس را بدرگاهش برى باز هم عذابت كند ، و تا آنجا به او اميدوار باش كه اگر گناهان همه جن و انس را بدرگاهش برى باز هم به تو رحم كند . سپس امام صادق ( ع ) فرمود : هيچ مؤمنى نيست جز اينكه در دلش دو روشنى است :\r\nروشنى ترس از خدا و روشنى اميد به او . اگر اين را وزن كنى بر آن فزون نيست ، و اگر آن را وزن كنى بر اين فزون نيست .\r\n152 - ابو بصير گويد از امام صادق از ايمان پرسيدم فرمود : ( ع ) ايمان به خدا اينست كه نافرمانى نشود گفتم اسلام چيست ؟ فرمود هر كه عبادت ما را بكند و مانند ما ذبيحه بكشد .\r\n153 - كسى بيك كلمه حق سخن نكند جز اينكه مانند ثواب هر كه بدان عمل كند دارد ، و بيك كلمه ناحق و گمراهى لب بگشايد جز اينكه و زر هر كه بدان كار كند بر او باشد .\r\n154 - به آن حضرت گفته شد نصارى ميگويند شب ميلاد بيست و چهارم كانونست فرمود : دروغ ميگويند بلكه نيمه حزيرانست ، و شب و روز در نيمه آزار برابر ميشوند .\r\n155 - اسماعيل پنج سال از اسحاق بزرگتر بود و ذبيح همان اسماعيل بود ، نشنيدى گفته ابراهيم را ( 98 - الصافات ) پروردگارا به من ببخش از خوبان - همانا از خدا پسر خوبى خواست و در سوره الصافات\r\nفرموده ما او را مژده داديم بپسرى بردبار - يعنى اسماعيل سپس فرموده ( 112 - الصافات ) و او\r\n","description":"","footnote":"","page_name":" 395 ","page_number":403},
  {"content":"\r\nرا مژده داديم باسحاق كه پيغمبر خوب بود ، هر كه پندارد اسحاق از اسماعيل بزرگتر است تكذيب كرده بدان چه خدا در قرآن نازل كرده .\r\n156 - چهار چيز از اخلاق پيغمبرانند ( ع ) : خوش رفتارى ، سخاوت ، صبر بر ناگوار ، و قيام به حق مؤمن .\r\n157 - مصيبتى كه صبرت بر آن داده‌اند ، و از خدا ثوابت بر آن بايد مصيبت مشمار . همانا مصيبت آنست كه صاحبش از ثواب و اجر آن محروم شود . هر گاه وقت رسيدنش صبر نكند .\r\n158 - براى خدا در زمينش بنده‌ها است كه در حوائج دنيا و آخرت بدانها پناه برند آنانند كه به حق مؤمنند و در روز قيامت آسوده‌اند ، هلا محبوبترين مؤمنان بدرگاه خدا كسيست كه مؤمن مستمندى را در دنيا و معاشش از فقر كمك بدهد ، و كسى كه يارى دهد و سود بخشد و بدى را از مؤمنان دفع كند .\r\n159 - راستى صله رحم و نيكوكارى حساب را آسان كنند ، و از گناهان نگهدارى نمايند با خويشان خود صله رحم كنيد و ببرادرانتان نيكى كنيد گر چه بخوب سلام كردن و رد جواب سلام باشد .\r\n160 - سفيان ثورى گويد نزد امام صادق ( ع ) رفتم و به او گفتم به من سفارشى كن كه براى پس از از شما نگاهش دارم فرمود : اى سفيان آيا نگاه ميدارى ؟ گفتم : آرى اى پسر دختر رسول خدا فرمود :\r\nاى سفيان دروغگو را مردانگى نيست ، و حسود را آسايش نه ، براى پادشاهان رفيقى نباشد ، و براى متكبران دوستى ، و براى بدخويان آقائى نيست . سپس دم بست ، و من گفتم اى پسر دختر رسول خدا\r\n","description":"","footnote":"","page_name":" 396 ","page_number":404},
  {"content":"\r\nبرايم بيفزا . فرمود : اى سفيان به خدا اعتماد كن تا عارف باشى ، بقسمتش راضى باش تا توانگر باشى ، چنانت كه رفاقت كنند رفاقت كن تا بايمانت بيفزائى ، با بدكار مصاحبت مكن تا از بدكاريش به تو آموزد ، در كار خود با آنان مشورت كن كه از خدا عز و جل ميترسند ، سپس باز دم بست و من گفتم يا بن بنت رسول الله برايم بيفزا فرمود : اى سفيان هر كه عزتى خواهد بىسلطنت و لشكرى بىياور و هيبتى بىمال بايد از خوارى نافرمانيهاى خدا بعزت طاعتش منتقل شود ، سپس دم فرو بست و گفتم اى پسر دختر رسول خدا برايم بيفزا . فرمود : اى سفيان پدرم مرا بسه چيز ادب آموخت ، و از سه چيزم نهى كرد : اما آن سه كه مرا بدان ادب كرد فرمود : پسر جانم هر كه يار بد گيرد بسلامت نرهد ، هر كه گفتارش را مهار نكند پشيمان گردد ، و هر كه در جاهاى بد درآيد متهم گردد . گفتم اى پسر دختر رسول خدا آن سه كه از آنهايت نهى كرد چيستند ؟ فرمود : مرا نهى كرد از آنكه با حسود نعمت ، و سرزنش كن بمصيبت ، و سخن - چين يار گردم .\r\n161 - شش صفت در مؤمن نباشند : سختگيرى ، بىخيرى ، حسادت ، لجبازى ، دروغ ، و تجاوز .\r\n162 - مؤمن ميان دو ترس است گناه گذشته كه نداند خدا با او در آن چه مىكند و عمر باقى مانده كه نميداند در آن چه مهلكه‌ها بدست كند ، و او بامداد نكند مگر ترسان ، و شامگاه نكند مگر ترسان ، و او را به نكند مگر همين ترس .\r\n162 - هر كه به روزى اندك خشنود است خدا از او طاعت كم را بپذيرد ، و هر كه بكمى از حلال\r\n","description":"","footnote":"","page_name":" 397 ","page_number":405},
  {"content":"\r\nبسازد هزينه اش سبك است ، و كسبش پاك ، و درمانده نباشد .\r\n164 - سفيان ثورى گويد نزد امام صادق ( ع ) رفتم و گفتم يا ابن رسول الله چگونه صبح كردى ؟\r\nفرمود : به خدا غمنده و دل داده‌ام . به او گفتم چرا غمنده اى ، و چه دلت را مشغول كرده ؟ به من فرمود : اى ثورى راستش اينست كه بهر دلى دين پاك و خالص خدا جا گرفت از جز اويش باز دارد اى ثورى دنيا چيست ؟ و اميد ميرود كه چه باشد ؟ آيا دنيا جز لقمه ايست كه ميخورى يا جامه اى كه ميپوشى يا مركبى كه سوار ميشوى ، راستى مؤمنين به دنيا اطمينان ندارند ، و از رفتن بآخرت نگرانند ، دنيا خانه زوال است و آخرت منزل قرار ، و اهل دنيا در غفلتند ، راستى اهل تقوى سبكترين هزينه دار اهل دنيايند و كمك بيشتر كنند اگر فراموش كنى بيادت آورند و اگر بيادت آورند به تو اعلام كنند ، دنيا را چنان دان كه بار انداختى و از آن مىكوچى يا چون پولى كه بخواب بينى و چون بيدار شوى چيزى از آن بدست ندارى .\r\nچه بسيار حريص بر امرى كه چون آيدش بدبختش كند ، و چه بسيار تارك امرى كه چون آيدش سعادتمندش سازد .\r\n165 - به او گفته شد دليل بر خداى يگانه چيست ؟ فرمود : آن نيازى كه در خلق است .\r\n166 - مؤمن نباشيد تا بلاء را نعمت شماريد ، و خوشى را مصيبت .\r\n167 - دارائى چهار هزار است ، دوازده هزار درهم گنج است ، بيست هزار درهم از حلال فراهم نشود ، آنكه سى هزار دارد هلاك است ، شيعهء ما نباشد كسى كه صد هزار درهم دارد . ( اگر صدورش ثابت باشد ناچار ناظر به زمان خود آن حضرت ( ع ) بوده است ، يا مراد پول نقد بيكار است )\r\n","description":"","footnote":"","page_name":" 398 ","page_number":406},
  {"content":"\r\n168 - از درستى يقين شخص مسلمان است كه مردم را با خشم خدا خشنود نسازد ، و آنها را بدان چه خدا روزى كرده سپاس نگزارد ، و بدان چه اش خداوند نداده مردم را سرزنش نكند ، زيرا آنچه روزى او است حرص حريصش بسوى او نكشد ، و بدخواهى بدخواهش جلوگير نيست ، و اگر يكى از شماها از روزى خود بگريزد چنانچه از مرگ ميگريزد روزيش او را دريابد پيش از آنكه بميرد چونان كه مرگش دريابد .\r\n169 - از شيعه ما كسى است كه آوازش از شنود خودش فراتر نرود ، و تبرى او از پرده گوشش نگذرد ، آشكارا مدح ما نكند ، با دشمن ما پيوستى ندارد ، و با دوست ما ستيزه نكند ، و با عيب كن ما همنشين نشود ، مهزم به آن حضرت گفت من با اين گونه شيعه نماها چه كنم ؟ فرمود : آزمايش و امتحان و تنزيل در باره اينها است . دچار قحطى فناكننده و طاعون كشنده شوند ، و اختلافى كه آنان را پراكنده سازد . شيعه ما آن كسى است كه چون سگ زوزه نكشد ، و بمانند كلاغ طمع نورزد ، و اگر از گرسنگى بميرد سؤال نكند . گفتم اينان را از كجا بجويم ؟ فرمود : از كناره‌هاى زمين آنانند كه زندگى با قناعتى دارند ، و خانه بدوشند آنها كه اگر حاضر باشند شناخته نباشند ، و اگر غائب باشند احوالپرسى نشوند و اگر بيمار شوند عيادت نشوند ، و اگر خواستگارى كنند زن به آنها ندهند ، و اگر زشتى بينند انكار كنند و اگر نادانى به آنها خطابى كند در پاسخ سلام دهند ، و اگر حاجتمندى از آنان بدانها پناه برد به او رحم كنند ، و نزد مرگ غمنده نباشند ، دلشان باهم يكى است گر چه در شهرهاى مختلفند .\r\n170 - هر كه خواهد خدا عمرش را دراز كند كار خود را درست كند ، و هر كه خواهد گناهش\r\n","description":"","footnote":"","page_name":" 399 ","page_number":407},
  {"content":"\r\nبريزد پرده خود را در افكند ، و هر كه خواهد نامش بلند شود امر خود را مستور دارد .\r\n171 - سه خصلتند كه عمل بدانها براى بنده سختتر است : حق دادن مؤمن از طرف خودش ، مواسات شخص با برادرش ، و ياد خدا در هر حال . به او گفته شد ذكر خدا در هر حال يعنى چه ؟ فرمود :\r\nيعنى قصد هر نافرمانى كه كند خدا را به ياد آورد تا ميان او و آن نافرمانى مانع شود .\r\n172 - همزه در قرآن زياديست .\r\n173 - از شوخى بپرهيزيد كه دشمنى آرد ، و كينه بار آورد ، و همان دشنام كوچكتر باشد .\r\n174 - حسن بن راشد گويد امام صادق ( ع ) فرمود : چون ناگوارى به تو رخ داد باحدى از مخالفان شكايت مبر ولى بيكى از برادرانت بگو كه يكى از چهار اثر را دارد يا كفايت كار تو كند ، يا به تو كمك دهد بواسطه مقام خود ، يا دعاى اجابت شده ، يا مشورت و نظر مؤثر .\r\n","description":"","footnote":"","page_name":" 400 ","page_number":408},
  {"content":"\r\n175 - بازار گردى مكن و هر چيز خرده اى را خودت مخر زيرا براى مرد خانواده دار و ديندار بد است كه خودش چيزهاى خرد را بخرد مگر سه چيز را : خريد آب و ملك ، و خريد بنده ، و خريد شتر .\r\n176 - سخن بيهوده مگو و از سخن مفيد هم كم بگو و بجا بگو ، چه بسا سخن گو كه سخن درست و سودمندى را بى جا گفته و برنج افتاده است ، با نابخرد و بردبار جدال مكن زيرا بردبار بر تو پيروز گردد ، و نابخرد تو را زبون سازد . در پشت سر برادرت بهترين ذكرى كن كه دوست دارى پشت سر تو بگويد زيرا كار همين است ، كار كسى كن كه ميداند باحسان پاداش دارد ، و در برابر جرم مسئول است .\r\n177 - يونس به آن حضرت گفت هر آينه پيروى من از شما و معرفتى كه خدا به من نسبت به حق شما داده دوستتر است نزدم از دنيا سراسرش . يونس گفت در چهره او خشم آشكار ديدم سپس فرمود :\r\nاى يونس بى جا ما را اندازه كردى دنيا و آنچه در آنست جز سد جوع و ستر عورتى نيست ، و تو بوسيله دوستى ما بزندگى جاويدان رسى .\r\n178 - اى شيعه آل محمد راستش اينست كه از ما نيست كسى كه هنگام خشم خود دار نباشد ، و خوش صحبت و خوش رفاقت با همنشين و رفيق خود مىباشد ، و با كسى كه سازش مىكند خوب سازش نكند ، و با مخالف خود به خوبى مخالفت نكند ، اى شيعه آل محمد تا توانيد از خدا بپرهيزيد ، و لا حول و لا قوة الا با لله .\r\n","description":"","footnote":"","page_name":" 401 ","page_number":409},
  {"content":"\r\n179 - عبد الاعلى گويد در شهر مدينه ميان انجمنى بودم و در جود گفتگو كردند و پر گفتند .\r\nمردى از آنها كه ابا دلينش ميگفتند گفت : راستى جعفر است ، و راستش كه اگر او نبود - دستش را بهم چسبانيد - امام صادق ( ع ) فرمود : با مردم مدينه همنشين ميشوى ؟ گفتم آرى ، فرمود هر چه ات باز گويند به من برسان اين داستان را برايش حكايت كردم فرمود : واى بر ابى دلين او بمانند يك پر است كه بادش ميبرد . سپس فرمود : رسول خدا ( ص ) فرمود : هر احسانى صدقه است و بهترين صدقه آنست كه از بىنيازى باشد ، به عيال خود آغاز كن ، دست بالا و بده بهتر است از دست پائين ( كه گيرنده است ) خداوند بر كسى كه اندازه گذران دارد ملامتى ندارد ، شما پنداريد خدا بخيل است و عقيده داريد چيزى از خدا بخشنده تر است ؟ ! راستى بخشنده آقا كسى است كه حق خدا را بمحلش صرف كند بخشنده آن كس نيست كه مالى بناروا بدست آرد و بىجا مصرف كند ، هلا به خدا من اميدوارم كه خدا را ملاقات كنم و آنچه بر من حلال نيست نگرفته باشيم ، و هيچ حقى از خدا بر من وارد نشده جز اينكه آن را اجراء كردم ، و هرگز شبى نگذرانيدم كه در مالم حقى باشد و نپرداخته باشم .\r\n180 - پس از شير بريدن رضاعى نيست ، در روزه وصل بهم روا نيست ، پس از محتلم شدن يتيمى نيست ، يك روز تا شب خموشى تشريع نشده . پس از هجرت بيابان گردى نشايد ، پس از فتح مكه هجرت نبايد ، پيش از نكاح طلاق درست نيايد ، پيش از مالك شدن بنده آزاد كردنش معنى ندارد ، با وجود پدر قسم فرزند صحيح نباشد و نه قسم مملوك با وجود آقا ، و قسم زن با وجود شوهر ، نذر در گناه محقق نشود ، و قسم در قطع رحم اثرى ندارد .\r\n","description":"","footnote":"","page_name":" 402 ","page_number":410},
  {"content":"\r\n181 - احدى نباشد كه گر چه همه كارش درست باشد بعيش و نوشى رسد جز اينكه كدورتى دامنگيرش باشد ، و هر كه فرصت را بانتظار رسيدن بكمال مطلوب از دست بدهد روزگارش همان فرصت را بربايد زيرا كار روزگار فرصت ربائى و روش زمانه از دست شدنست .\r\n182 - احسان زكات نعمتها است ، شفاعت زكات مقام و منصب است ، و بيماريها زكات تنها است ، و گذشت زكات پيروزيست و هر چه را زكات دهند از زوالش در امانند .\r\n183 - هنگام مصيبت ميفرمود : سپاس خدائى را سزا است كه مصيبتم را در دينم ننهاد ، سپاس خدائى را سزا است كه اگر خواستى مصيبتم بزرگتر از آنچه است ميبود ، سپاس از ان خدا است بر امرى كه خواست باشد و بود .\r\n184 - خدا ميفرمايد : هر كه سرگردانى را از سرگردانيش رها سازد او را حميدش ( نقاد دانايش ) نامم ، و ببهشت خويشش در آورم .\r\n185 - چون دنيا بمردمى روى آورد نيكيهاى ديگران را هم بر تن آنها پوشد ، و چون پشت دهد نيكىهاى خودشان را هم از آنان ربايد .\r\n186 - دختران حسنه باشند و پسران نعمت ، در برابر حسنه ثواب دهند ، و نعمت مسئوليت دارد .\r\n","description":"","footnote":"","page_name":" 403 ","page_number":411},
  {"content":"\r\n\r\n[ باب آنچه از امام كاظم ( ع ) روايت شده 
  ]\r\nاز امام كاظم امين ابى ابراهيم كه بابى الحسن كنيه دارد و نامش موسى بن جعفر ( ع ) است كلماتى طولانى در بيان اين معانى روايت شده\r\n\r\nسفارش آن حضرت بهشام در وصف عقل\r\nراستى خدا تبارك و تعالى اهل خرد و فهم را در كتاب خود مژده داده و فرموده ( 19 - الزمر ) مژده بده ببنده هايم به آن كسانى كه گفتار را ميشنوند و از بهترش پيروى ميكنند ، آنانند كه خدايشان هدايت مىكند ، و آنانند همان صاحبدلان .\r\nاى هشام بن حكم راستى خدا عز و جل بوسيله عقول حجتها را بر مردم تمام كرد ، و بيان حق را به آنها ايفاء كرد ، و با دليل آنها را بپروردگاريش رهنمود و فرمود ( 162 - البقرة ) معبود شما يگانه است ، نيست شايسته پرستش جز او بخشاينده و مهربانست 163 راستى در آفرينش آسمانها و زمين و رفت و آمد شب و روز تا آنجا كه گويد - نشانه‌ها است براى مردمى كه خردمندى كنند . اى هشام خداوند از اين دليلى بر شناخت خود آورده كه براى آنان مدبر نيست . و فرموده ( 12 - النحل ) مسخر كرد براى شما شب و روز را و خورشيد و ماه و اختران بفرمانش مسخرند راستى در اين خود نشانه‌ها است براى مردمى كه تعقل ميكنند . و فرمود ( الزخرف ) حم سوگند بكتاب مبين كه ما آن را قرار داديم قرآن عربى تا شايد تعقل كنيد و فرمود ( 23 - الروم ) و از نشانه‌هاى او است كه بشما برق را بنمايد تا بترسيد و طمع ورزيد و از آسمان بارانى فرود آورد تا زمين را كه مرده است زنده كند . راستى در اين نشانه‌ها است براى مردمى كه تعقل ميكنند .\r\n","description":"","footnote":"","page_name":" 404 ","page_number":412},
  {"content":"\r\nاى هشام سپس خردمندان را پند داد و بآخرت تشويقشان كرد و فرمود ( 23 - الانعام ) نيست زندگانى دنيا جز بازى و سرگرمى و هر آينه خانه آخرتست كه بهتر است براى مردم با تقوى آيا تعقل نداريد ؟ .\r\nاى هشام سپس بيم داد آن كسانى كه خردمندى نكنند از عذابش و فرمود عز و جل ( 9 - الصافات ) سپس سرنگون كرديم ديگران را و شما بامداد و شامگاه بر آنها بگذريد آيا تعقل نداريد ؟ .\r\nاى هشام سپس بيان كرد كه خرد بهمراه دانش است و فرمود ( 43 - العنكبوت ) و اين مثلها را زديم براى مردم همه و تعقل نكنند آنها را جز دانايان .\r\nاى هشام سپس نكوهش كرد كسانى كه خردمندى نكنند و فرمود ( 165 - البقرة ) و هر گاه به آنان گفته شود پيروى كنيد از آنچه خدا نازل كرده گويند بلكه پيروى ميكنيم آنچه را كه پدران خود را بدان دريافتيم . آيا پدرانشان نبودند كه چيزى تعقل نميكردند و رهياب نبودند - و فرمود ( 22 - الانفال ) راستى بدترين جانوران نزد خدا كران لالند كه تعقل ندارند - و فرمود ( 24 - لقمان ) و اگر از آنها بپرسى چه كس آسمانها و زمين را آفريده ، ميگويند خدا آفريده بگو سپاس مر خدا را است بلكه بيشترشان تعقل ندارند ( نميدانند - طبق نسخه قرآن ، و برخى نسخه‌هاى كافى ) سپس كثرت را نكوهش كرد و فرمود ( 116 - الانعام ) و اگر بيشتر كسانى كه در زمينند پيروى كنى تو را از راه خدا گمراه سازند - و فرمود ( 37 - الانعام ) ولى بيشترشان نميدانند - و فرمود بيشترشان شعور ندارند ( از آيات قرآنى باز گرفته شده لفظ قرآن نيست ) اى هشام سپس كم را ستود و فرمود ( 13 - سبأ ) و كمى از بندگانم بسيار شكرگزارند و فرمود\r\n","description":"","footnote":"","page_name":" 405 ","page_number":413},
  {"content":"\r\n( 23 - ص ) و چه كمند آنان - و فرمود ( 42 - هود ) و ايمان نياورد با او جز كمى .\r\nاى هشام سپس صاحبدلان را بخوشتر وجهى ياد كرد ، و ببهترين زيورى آراست و فرمود ( 272 - البقرة ) حكمت ميدهد بهر كه خواهد ، و بهر كه حكمت داده شود خير بسيارى به او داده شده و يادآور نشوند جز صاحبدلان .\r\nاى هشام راستى خدا ميفرمايد ( 36 - ق ) راستى در اين قرآن يادآوريست براى كسى كه دل دارد يعنى عقل دارد ، و فرمود ( 11 - لقمان ) هر آينه لقمان را حكمت داديم - فرمود فهم و عقل داديم .\r\nاى هشام راستى لقمان بپسرش گفت زير فرمان حق باش تا خردمندترين مردم باشى ، پسر جانم دنيا دريائى است ژرف و جهانى بسيار در آن غرقه‌اند ، بايد كشتى تو در آن تقواى از خدا باشد ، و پر از ايمان باشد ، و بادبانش توكل ، و ناخدايش خرد ، و راهنمايش دانش ، و لنگرش صبر باشد .\r\nاى هشام براى هر چيزى دليلى بايد ، و دليل خردمند تفكر است ، و دليل تفكر خاموشى ، براى هر چيزى مركبى بايد و مركب خردمند تواضع است ، و همين نادانيت بس كه سوار بر مركبى شوى كه برايت غدقن است .\r\nاى هشام اگر در دستت گردوئى باشد و مردم گويند درّيست تو را كه ميدانى گردو است سود نميدهد و اگر بدستت درى باشد زيانت ندارد كه مردم بگويند گردو است و تو خود ميدانى كه درّ است .\r\nاى هشام خدا پيغمبران و رسولانش را ببنده‌ها گسيل نداشت جز براى اينكه تعقل كنند از طرف\r\n","description":"","footnote":"","page_name":" 406 ","page_number":414},
  {"content":"\r\nخدا ، و خوش پذيراترشان شناساتر به خدا است ، و داناترشان بامر خدا خوش خردتر و خردمندترشان آنهايند كه پايه و مقام آنها در دنيا و آخرت بلندتر است .\r\nاى هشام هيچ بنده اى نيست جز اينكه فرشته اى مهارش را دارد و براى خدا تواضع نكند جز اينكه بالايش برد و بزرگى نفروشد جز اينكه پستش كند .\r\nاى هشام راستى براى خدا بر مردم دو حجت است حجت ظاهره و حجت باطنه ، حجت ظاهر رسولان و پيمبرانند و امامان ، و حجت باطنه خردها است .\r\nاى هشام راستى خردمند كسيست كه حلال از شكرش باز ندارد ، و حرام بر صبرش چيره نشود .\r\nاى هشام هر كه سه چيز را بر سه چيز مسلط كند گويا هواى نفسش را بر ويران كردن عقلش كمك داده ، هر كه با درازى آرزو روشنى عقلش را تيره كند ، و با گفتار زيادى حكمتهاى طرفه را محو سازد ، و با شهوات نفس نور عبرت را بكشد ، گويا بهواى نفس براى ويران كردن عقل كمك كرده ، و هر كه عقلش را ويران كرد دين و دنيايش را تباه كرده .\r\nاى هشام چطور عملت نزد خدا پاك باشد و تو عقلت را از امر خدا بازداشتى و هواى نفست را براى غلبه بر عقلت فرمان بردى .\r\nاى هشام صبر بر تنهائى نشانه قوت عقل است ، هر كه از طرف خدا تبارك و تعالى تعقل كند از اهل دنيا و راغبين در آن كناره گرفته و بدان چه نزد پروردگارش است رغبت نموده ، و خدا در وحشت انيس او است و در تنهائى يار او است ، و توانگرى او است در ندارى ، و عزت او است در بىتيره و تبارى .\r\n","description":"","footnote":"","page_name":" 407 ","page_number":415},
  {"content":"\r\nاى هشام خلق براى طاعت خدا وادار شدند ، نجاتى نيست جز باطاعت ، و طاعت نباشد جز با دانش ، و دانش بآموزش است ، و آموزش با تعقل است ، دانش بدست نيايد جز از يك عالم ربانى ، و شناختن آن عالم بعقل است .\r\nاى هشام عمل اندك از خردمند پذيرفته و دو چندانست ، و عمل بسيار از اهل هوا و نادانى مردود است .\r\nاى هشام راستى خردمند بكم دنيا كه همراه حكمت است خوش است و بكم از حكمت با هر چه از دنيا ناخوش از اين رو تجارتشان سود دهد .\r\nاى هشام اگر به اندازه كفايتت بىنيازت كند كمتر چيز دنيايت بس است ، و اگر به اندازه كفايت بىنيازت نكند در دنيا چيزى نيست كه بىنيازت كند .\r\nاى هشام خردمندان زيادى دنيا را هم وانهادند تا چه رسد بگناهان ، ترك دنيا فضيلت است و ترك گناه واجب است .\r\nاى هشام راستى خردمندان به دنيا بىرغبتند و بآخرت مشتاق زيرا دانستند كه دنيا خواهانست و خواسته شده و آخرت هم خواهانست و خواسته شده هر كه آخرت خواهد دنيايش بخواهد تا روزى خود را از آن دريافت كند ، و هر كه دنيا را خواهد آخرتش بدنبال است تا مرگش برسد و دنيا و آخرتش را بر او تباه كند .\r\nاى هشام هر كه بىنيازى خواهد بدون دارائى ، و آسايش دل جويد از درد حسد ، و سلامتى دين طلبد\r\n","description":"","footnote":"","page_name":" 408 ","page_number":416},
  {"content":"\r\nبايد بدرگاه خدا زارى كند و بخواهد كه خردش را كامل كند ، هر كه خردمند شد بدان چه كفايتش كند قانع باشد ، و هر كه بدان چه او را بس است قانع شد بىنياز گردد ، و هر كه بدان چه او را بس است قانع نشد هرگز بىنيازى نبيند .\r\nاى هشام راستى خدا جل و عز از مردم نيكى حكايت كرده كه گفتند ( 7 - آل عمران ) پروردگار ما دل ما را كج مكن پس از اينكه ما را هدايت كردى و از پيش خود بما رحمت بخش زيرا توئى تو پر بخشنده .\r\nچون دانستند كه دلها كج ميشوند و بكورى و هلاكت خود برميگردند ، راستش اينست كه از خدا نترسد ، هر كه از طرف خدا تعقل نكند ، و هر كه از طرف خدا تعقل نكند دل بمعرفت او نبندد آن معرفتى كه برجا باشد و بدان بينا باشد و حقيقتش بدل او نشيند ، و كسى چنين نباشد تا گفتار و كردارش يكى باشد و نهان و عيانش موافق باشد ، زيرا خداوند بمقام درونى عقل نهانى رهنمونى نكرده مگر بعقل برونى و آشكار و گويا .\r\nاى هشام امير المؤمنين بارها ميفرمود با چيزى خدا پرستش نشده كه بهتر از عقل باشد ، و عقل مرد كامل نيست تا در او چند خصلت گوناگون باشد : كفر و بدى از وى نتراوند ، و رشد و خير از وى اميد بروند ، ما زاد آنچه دارد بخشش شود ، و از گفتار زيادى خوددارى كند ، بهره اش از دنيا همان قوت باشد ، و تا عمر دارد از دانش سير نشود ، خوارى بهمراه خدا خواهى دوستتر باشد نزد او از عزت با ديگرى ، تواضع نزد او دوستتر باشد از اشرافيت ، اندك احسان ديگرى را بيش شمارد ، و احسان بيش خود را كم ، همه مردم را بهتر از خود داند و خود را پيش خود از همه بدتر شمارد و اين پايان امر است .\r\n","description":"","footnote":"","page_name":" 409 ","page_number":417},
  {"content":"\r\nاى هشام هر كه زبانش راست است عملش پاك است ، و هر كه خوش نيت است روزيش فزون شود ، و هر كه ببرادران و خاندانش خوش رفتار است عمرش دراز است .\r\nاى هشام حكمت را بنادانها نياموزيد تا بدان ستم كنيد ، و از اهلش دريغ مداريد تا به آنان ستم كنيد .\r\nاى هشام چنان كه حكمت را براى شما رها كردند شما هم دنيا را به آنها وانهيد .\r\nاى هشام هر كه دين ندارد مروت ندارد ، و هر كه مروت ندارد عقل ندارد ، راستى كه با ارزشترين مردم كسيست كه دنيا را براى خود مقامى نداند ، هلا بهاى تن شماها جز بهشت نيست آنها را جز بدان نفروشيد .\r\nاى هشام راستى امير المؤمنين بارها ميفرمود : در صدر مجلس ننشيند جز مردى كه در او سه خصلت باشد ، هر گاه پرسش شود پاسخ گويد ، و چون مردم از سخن در مانند او سخن گويد ، و تواند نظرى دهد كه صلاح اهل مجلس در آن باشد ، و هر كه هيچ كدام از اينها را ندارد و در صدر نشيند احمق است ، و حسن بن على ( ع ) فرمود : حاجتها را از اهلش بخواهيد ، به او گفته شد اهل حوائج كيانند يا بن رسول الله ؟\r\nفرمود : آنان كه خدايشان در كتاب خود حكايت كرده ، و ياد آورده و فرموده ( 12 - الزمر ) همانا صاحبدلان يادآور شوند - فرمود آنها خردمندانند ، و على بن الحسين ( ع ) فرمود : همنشينى با صالحان باعث صلاح است و پرورش دانشمندان فزونى خرد است ، و طاعت واليان عادل مايه كمال عزت است و بثمر رسانيدن اموال از كمال مردانگى است ، و ارشاد مشورت خواه اداى حق نعمت است ، و خوددارى از\r\n","description":"","footnote":"","page_name":" 410 ","page_number":418},
  {"content":"\r\nآزار از كمال عقل و مايه آسايش تن است در دنيا و آخرت .\r\nاى هشام راستى كه خردمند به كسى كه از تكذيبش نگرانست حديث نگويد . و از آنكه از دريغش بيم دارد خواهش نكند ، و آنچه را نتواند وعده ندهد ، و بدان چه از اميدواريش سركوب شود اميد نبندد ، و به آنچه بيم درماندگى دارد اقدام نورزد ، و امير المؤمنين ( ع ) بارها بيارانش سفارش ميكرد و ميفرمود : شما را بترس از خدا در نهان و عيان سفارش مىدهم ، و به عدالت در خشنودى و خشم ، و كسب در فقر و توانگرى و باينكه پيوست كنيد با كسى كه از شما ميبرد ، و گذشت كنيد از كسى كه بشما ستم كند ، و بدهيد به كسى كه از شما دريغ كند . بايد نظرتان عبرت باشد و خموشيتان فكرت ، و گفتارتان ذكر . و سرشتتان سخاوت ، زيرا بخيل ببهشت نرود و سخاوتمند بدوزخ نرود .\r\nاى هشام خدا رحمت كند هر كه چنانچه بايد از خدا شرم كند ، و سر و آنچه دارد نگهدارد و نيز شكم را هم با آنچه جا ميدهد ، و مرگ را و پوسيدن را ياد كند ، و بداند بهشت در درون ناگواريها است ، و دوزخ در درون شهوتها و دلخواهها .\r\nاى هشام هر كه خود را از اعراض مردم نگهدارد خدا روز قيامت از لغزشش ميگذرد ، و هر كه خشم خود را از مردم باز دارد خدا در روز قيامت خشمش را از او باز دارد .\r\nاى هشام خردمند دروغ نگويد گرچه طبق ميل او باشد .\r\nاى هشام در دسته شمشير رسول خدا ( ص ) اين عبارت يافته شد كه : سركشترين مردم بر خدا كسيست كه جز زننده خود را بزند ، و جز كشنده خود را بكشد ، و هر كه خود را وابسته جز موالى خود سازد بدان چه خدا بر پيغمبرش محمد ( ص ) نازل كرده كافر است ، و هر كه بدعتى گزارد با بدعتگزارى را جا دهد\r\n","description":"","footnote":"","page_name":" 411 ","page_number":419},
  {"content":"\r\nخدايش روز رستاخيز هيچ عوض و بدلى را نپذيرد .\r\nاى هشام بهترين وسيله تقرب بنده به خدا پس از شناختن او نماز است ، و خوشرفتارى با پدر و مادر ، و ترك حسد و خودبينى ، و باليدن .\r\nاى هشام آن روزگارانى كه در پيش دارى اصلاح كن ، ببين چه روزيست آن روز ، جوابش را آماده كن زيرا تو بازداشت و مسئولى ، از روزگار و اهلش پندگير زيرا روزگار دراز است و براى تو كوتاه است چنان عمل كن كه گويا ثواب عملت جلو چشم تو است تا بيشتر بطمع آن افتى ، از طرف خدا تعقل كن و بنگر در تغيير روزگار و احوال آن ، زيرا هر آنچه از دنيا بيايد بمانند همانيست كه گذشته از آن عبرت پذير . على بن الحسين ( ع ) فرمود : همه آنچه آفتاب بدان تابد از مشارق و مغارب زمين از دريا و بيابان و دشت و كوه آن نزد يك تن از دوستان خدا و اهل معرفت به حق خدا بمانند برگشت سايه است ، سپس فرمود : آيا آزاد مردى نيست كه اين پس جويده را باهلش وانهد - يعنى دنيا را - براى جان شماها بهائى نيست جز بهشت ، و جز بآنش نفروشيد زيرا هر كه از خدا به دنيا خشنود شود به چيز پستى خشنود شده است .\r\nاى هشام راستى همه مردم ستاره‌ها را ببينند ولى بدانها رهبرى نشود مگر كسى كه مجارى و منازلشان را بفهمد ، و شما هم حكمت ( دانش ) را ميخوانيد ولى بدان رهبرى نشود مگر كسى كه آن را به كار بندد .\r\nاى هشام راستى مسيح ( ع ) بحواريين گفت اى بنده‌هاى بد از درازى درخت خرما بهراس افتيد\r\n","description":"","footnote":"","page_name":" 412 ","page_number":420},
  {"content":"\r\nو نگاه بخار و رنج بالا رفتن آن كنيد و ميوه خوب و راحتيهايش را فراموش كنيد .\r\nهمچنين نگاه برنج كار آخرت داريد و موعدش را دراز شماريد و نعمت و شكوفه و ثمرش را كه بدان خواهيد رسيد بدست فراموشى ميسپاريد ، اى بنده‌هاى بد گندم را پاك كنيد و پاكيزه اش كنيد و خوب آردش كنيد تا مزه اش را بفهميد و براى شما خوردنش گوارا باشد همچنين ايمان را پاك كنيد و كامل سازيد تا شيرينى آن را دريابيد و از عاقبتش سود بريد ، من بدرستى براى شماها ميگويم اگر چراغى يابيد كه با روغن قطران در شب تار ميسوزد از نورش استفاده كنيد و بوى گندش مانع شما نشود . همچنين شما را شايد كه حكمت را در نزد هر كه يافتيد بگيريد ، و بىرغبتى وى در آن مانع شما نباشد ، اى بنده‌هاى دنيا بدرستى براى شما ميگويم كه بشرف آخرت نرسيد مگر به ترك آنچه دوست داريد ، توجه بتوبه فردا نكنيد زيرا تا فردا شب و روزى مانده و در آنها قضاى خدا شد نيست ، به حق بشما ميگويم كه هر كه وامى از مردم به گردن ندارد آسوده تر و بىغمتر از كسيست كه وامى به گردن دارد ، و اگر چه خوب هم آن را بپردازد همچنين هر كه گناهى ندارد آسوده تر است و بيغمتر از كسى كه گناه كند و گر چه به پاكى توبه كند و برگردد ، و راستى گناهان خرد و كوچك دامهاى شيطانند كه آنها را در پيش شما حقير و خرد جلوه دهد و گرد آيند و فراوان شوند و شما را در ميان گيرند ، بدرستى بشما ميگويم : در باره حكمت ( دانش ) دو كس واردند يكى آن را خوب ميفهمد و ميگويد و بدان عمل مىكند ، و يكى خوب ميگويد و بدان عمل نميكند ، ميان اين دو چقدر فاصله است . خوشا بدانايان عمل كن ، و بدا بدانايان به زبان ، اى بنده‌هاى بد مساجد پروردگار خود را زندان تن و پيشانى خود سازيد ، و دلهاى خود را خانه پرهيزكارى نمائيد ، دلهاى خود\r\n","description":"","footnote":"","page_name":" 413 ","page_number":421},
  {"content":"\r\nرا جايگاه شهوات نكنيد ، آنكه از شماها هنگام بلا بيشتر بيتابى مىكند دنيا دوستتر است و شكيباترين شما زاهدتر در دنيا است ، اى بنده‌هاى بد چون بازهاى رباينده و روباههاى فريبنده و گرگهاى مكار و شيران درنده نباشيد كه با شكار خود همان كنند كه شماها با مردم كنيد . يك دسته را بربائيد و يك دسته را بفريبيد و يك دسته را مكر كنيد ، به حق بشما ميگويم : براى تن همين بس نيست كه برونش سالم باشد ولى درونش فاسد ، همچنين تنهاى شما كه خوشايندتان هستند دلهاى فاسدى بدرون دارند ، شما را چه سود كه ظاهر خود را پاك كنيد و دلتان چركين باشد . بمانند غربال نباشيد كه آرد خوب را بيرون ميدهد و نخاله را نگه مىدارد ، و همچنين شماها با زبان خود حكمت را پراكنده كنيد و دغلى در سينه بماند ، اى دنياپرستها مثل شما مثل چراغ است كه براى مردم ميتابد و خود را ميگدازد ، اى بنى اسرائيل با دانشمندان همنشين شويد و گر چه بسر زانو برويد ( سواره تاخت كنيد خ ل ) زيرا خدا دلهاى مرده را بنور حكمت زنده كند چونان كه زمين را بباران تند .\r\nاى هشام در انجيل نوشته است خوشا بر كسانى كه بهم مهر ورزند . آنانند كه روز قيامت مهر بينند خوشا به اصلاحكنندگان ميان مردم آنانند كه در قيامت مقربند ، خوشا به آنها كه دلشان را پاك كنند آنانند پرهيزكاران روز قيامت . خوشا بر متواضعان در دنيا آنان روز قيامت بكرسىهاى شاهى برآيند .\r\nاى هشام كمگوئى حكمت بزرگى است ، بر شما باد به خموشى كه شيوه خوب و سبك بارى و تخفيف\r\n","description":"","footnote":"","page_name":" 414 ","page_number":422},
  {"content":"\r\nگناه است . باب بردبارى را محكم كنيد كه بابش صبر است ، و راستى خدا عز و جل آن را كه بى جا زياد ميخندد و بىمقصد پر راه ميرود دشمن دارد ، بر فرمانرواى بايد كه چوپانى باشد و از رعبت خود غفلت نورزد و بر آنها بزرگى نفروشد ، از خدا در نهان خود شرم داريد چنانچه از مردم در آشكار و بدانيد كه سخن حكمت گمشده مؤمن است . دانش را باشيد پيش از آنكه از ميان برود ، و از ميان رفتنش نهان شدن دانائى است كه ميان شماها است .\r\nاى هشام آنچه ندانى بياموز و آنچه آموختى بنادان ياد بده ، دانا را براى علمش تعظيم كن ، و از ستيزه اش دست بدار ، و نادان را براى جهلش زبون شمار و او را مران ولى به خود نزديك كن و به او بياموز .\r\nاى هشام راستى هر نعمتى كه از شكرش درماندى چون گناهى است كه مسئول آنى ، امير المؤمنين ( ع ) فرمود : خدا را بنده‌ها است كه از ترسش دل شكسته‌اند تا دم بسته‌اند با اينكه شيوا و خردمندند ، بدرگاه خدا پيشروند با كردارهاى پاك ، بيش را در برابرش پر نشمارند ، و بكم خود خشنود نباشند ، خود را بد شمارند با اينكه زيرك و نيكوكارند .\r\nاى هشام حياء از ايمانست و ايمان در بهشت است ، و بيشرمى از جفاء است ، و جفاكارى در دوزخ است .\r\nاى هشام سخنگويان سه دسته‌اند ، سود بر ، و سالم ، و جنجالى ، سود بر ذكر گوى خدا است ، و\r\n","description":"","footnote":"","page_name":" 415 ","page_number":423},
  {"content":"\r\nسالم خموش ، و جنجالى بيهوده گو . راستى خدا بهشت را بر هر هرزه گوى پرروى بىحياى لاابالى بدان چه گويد و به او گويند حرام كرده ، ابو ذر ميفرمود : اى دانشجو اين زبان كليد خوبى و كليد بديست .\r\nبدهانت مهر نه چنان كه بر طلا و نقره ات مهر مينهى .\r\nاى هشام چه بد بنده ايست بنده دو زبان و دو رو كه برادر را در پيش او بستايد و در پشت سرش بخورد اگرش بدهند حسد برد ، و اگرش گرفتار شود او را وانهد ، زودرسترين ثواب خير ثواب نيكوكاريست زودرسترين كيفر كيفر بغى و تجاوز است . بدترين بنده‌هاى خدا كسيست كه از بد زبانى او همنشينى او را ناخوش دارى ، و آيا چيزى مردم را در دوزخ سرنگون كند جز آنچه با زبانشان بدروند ، از خوبى اسلام شخص ترك سخن بيهوده است .\r\nاى هشام مرد مؤمن نيست تا هم بيمناك و هم اميدوار باشد ، و بيمناك و اميدوار نيست تا براى آنچه ترسد و اميد دارد كار كن باشد .\r\nاى هشام خدا جل و عز فرمايد بعزت و جلال و عظمت و قدرت و بهاء و علو مقامم سوگند هيچ بنده اى خواستم را بر خواستش مقدم ندارد جز آنكه به خودش بىنياز سازم ، و متوجه آخرتش گردانم و كار و صنعتش را كفايت كنم ، و آسمانها و زمين را ضامن روزيش سازم و خود در پشت سر تجارت ( منفعت ) هر تاجرى براى او باشم .\r\nاى هشام خشم كليد هر بديست ، كاملترين مؤمنان در ايمان خوشخوترين آنها است ، و اگر با مردم\r\n","description":"","footnote":"","page_name":" 416 ","page_number":424},
  {"content":"\r\nدر آميختى اگر توانى با هر كه آميزى بالادست او باشى در احسان و خدمت همان كن .\r\nاى هشام نرمش را باش كه نرمش ميمونست ، و كج خلقى شوم است ، راستى نرمش و نيكوكارى و خوشخوئى خانه‌ها را آباد و روزى را بيفزايند .\r\nاى هشام گفته خدا است ( 60 - الرحمن ) آيا سزاى احسان جز احسانست ؟ اين در مؤمن و كافر و نيك و بد همه جاريست . هر كه را احسانى كردند پاداشى بايدش . پاداش اين نيست كه همان كنى كه او كرده مگر كه فضلت را بنمائى ، و اگر همان كنى كه او كرده او را فضيلت آغاز كردن احسان بجا است .\r\nاى هشام راستى مثل دنيا مثل مار است نيش نرم و درونش زهر كشنده است ، مردان خردمندش برحذرند ، و كودكانش بدست گيرند .\r\nاى هشام بر طاعت خدا صبر كن ، از معاصى خدا صبر كن ، دنيا همان ساعتى است آنچه رفته نه شادى دارد و نه غم ، آنچه نيامده ندانى كه چيست ؟ به همان ساعتى كه در آنى صبر كن همچنان باشد كه تو رشك برده شده اى .\r\nاى هشام دنيا چون آب دريا است هر چه تشنه كامش بيشتر نوشد بيشتر تشنه شود تا او را بكشد .\r\nاى هشام از تكبر بپرهيز كه هر كس را در دل به وزن دانه اى تكبر باشد ببهشت نرود . كبر شايان خدا است و هر كس با وى در آن ستيزد برو در دوزخش سرنگون سازد .\r\nاى هشام از ما نيست كسى كه هر روز حساب خود را نكشد ، و اگر خوش كرده بر آن افزايد ، و\r\n","description":"","footnote":"","page_name":" 417 ","page_number":425},
  {"content":"\r\nاگر بدكرده از خدا آمرزش خواهد ، و بدرگاهش توبه كند .\r\nاى هشام دنيا به صورت زن كبود چشمى براى مسيح ( ع ) مجسم شد ، عيسى ( ع ) به او گفت چند تا شوهر كردى ؟ گفت فراوان ، فرمود : همه ات طلاق دادند ؟ گفت : نه ، بلكه همه را كشتم مسيح فرمود : واى بر شوهران زنده ات كه چگونه از گذشته‌ها عبرت نگرفتند .\r\nاى هشام تابش تن در چشم او است . اگر چشم بينا است همه تن تابنده است ، و تابش جان خرد است ، و اگر بنده خردمند باشد شناساى پروردگارش است ، و چون بپروردگارش شناسا شد در دينش بينا است ، و اگر بپروردگارش نادانست دينش بر جا نماند ، و چنانچه تن نماند مگر با خون زنده ، دين نماند مگر با دليل روشن ، و دليل روشن بر جا نشود جز با خرد .\r\nاى هشام زراعت در دشت رويد نه در سنك ، همچنين حكمت در دل متواضع آباد گردد نه در دل متكبر زورگو . زيرا خدا تواضع را ابزار خرد ساخته ، و تكبر را از ابزار نادانى . ندانى كه هر كه سر بسقف كوبد سرش را بشكند ، و هر كه سر به زير دارد سايه بر او افكند و او را در بر گيرد ، و همچنين هر كه براى خدا تواضع نكند خدايش پست كند ، و هر كه براى خدا تواضع كند او را بالا برد .\r\nاى هشام چه اندازه زشت است بينوائى دنبال توانگرى ، و گناه دنبال عبادت ، و زشتتر از آن پرستنده خدا است كه ترك پرستش كند .\r\nاى هشام زندگى خوب نيست مگر براى دو مرد گوش بده و حفظ كن ، و دانشمند گويا .\r\n","description":"","footnote":"","page_name":" 418 ","page_number":426},
  {"content":"\r\nاى هشام ميان بنده‌هاى خدا از خرد چيزى بهتر قسمت نشده ، خواب خردمند بهتر است از شبزنده دارى نادان ، خدا پيمبرى را برنيانگيخته تا خردش برتر از كوشش همه كوشايان بوده ، و بنده اى انجام فريضه الهيه نكند تا آن را از طرف او تعقل كند .\r\nاى هشام رسول خدا ( ص ) فرمود چون بنده مؤمنى را خموش ديديد به او نزديك شويد كه او حكمت القاء كند ، مؤمن كم گو و پركار است و منافق پرگو و كمكار .\r\nاى هشام خدا بداود ( ع ) وحى كرد كه ببنده هايم بگو عالم فريبخورده به دنيا را ميان من و خود واسطه نكنند تا آنان را از ياد من و از راه محبت من و مناجاتم باز دارد . آنان راهزن بنده‌هاى منند كمتر كارى كه با آنها بكنم اينست كه شيرينى دوستيم و مناجاتم را از دلشان بركنم .\r\nاى هشام هر كه خود را بزرگ داند فرشته‌هاى آسمان و فرشته‌هاى زمين لعنتش كنند ، و هر كه بر برادرانش تكبر ورزد و گردنفرازى كند با خدا دوئيت كرده ، و هر كه مقامى را ادعا كند كه از آنش نيست به راه ناصواب رفته .\r\nاى هشام خداوند بداود ( ع ) وحى كرد اى داود بر حذر دار و بيم ده يارانت را از حب شهوات ، زيرا آنها كه دل بشهوات دنيا درآويخته‌اند دلهاشان از من محجوب است .\r\nاى هشام بپرهيز از تكبر بر دوستانم و گردن فرازى بدانشت كه خدايت دشمن دارد ، و پس از دشمنى او از دنيا و آخرتت سودى نبرى . در دنيا مانند ساكن در خانه اى كه از او نيست و انتظار كوچ دارد زندگى كن .\r\n","description":"","footnote":"","page_name":" 419 ","page_number":427},
  {"content":"\r\nاى هشام همنشينى دين داران شرف دنيا و آخرتست ، مشورت با خردمند خيرخواه يمن و بركت است و رشد و توفيق الهى است ، و چون خردمند خيرخواه به تو نظرى داد مبادا مخالفت كنى كه مخالفتش هلاكتبار است .\r\nاى هشام بپرهيز از آميزش با مردم و انس با آنها مگر خردمند و امانت دارى در ميان آنها بيابى كه با او انس گير و از ديگران بگريز بمانند گريز تو از درنده‌هاى شكارى ، و خردمند را سزد كه چون كارى كند از خدا شرم دارد ، و چون نعمتى مخصوصش در رسد ديگرى را با خود در كار شريك كند ، و چون يكى از امرت در پيش آيد كه ندانى كدام درست است و بهتر است ببين كدام بهواى نفس تو نزديكتر است ، و با آن مخالفت كن زيرا بسيار است كه حق در مخالفت هواى نفس است ، مبادا حكمت را بدست آرى و در نادانيش بگذارى . هشام گويد به آن حضرت گفتم : اگر ديدم مردى خواهان آنست جز اينكه فهمش بدرك آنچه بوى القاء شود رسا نيست ؟ فرمود با او در نصيحت ملاطفت كن ، و اگر دلتنگ شد خود را در فتنه ميفكن ، و در حذر باش از رد كردن متكبران زيرا دانش خوار مىشود كه بر مدهوشان عرضه شود ، گفتم اگر كسى باشد كه فهمش نميرسد از آن بپرسد ؟ فرمود : اين نادانى او را بپرسش غنيمت شمار تا از فتنه گفتار و فتنه بزرگ رد كردن سالم بمانى ، و بدان كه خداوند متواضعان را به اندازه تواضعشان بالا نبرد بلكه به اندازه عظمت و بزرگوارى خود بلند كند ، و خائفان را به اندازه ترسشان آسودگى ندهد بلكه به اندازه كرم وجود خود امان سازد ، و از غمنده‌ها به اندازه غمشان كارگشائى نكند ولى به اندازه مهر و رأفت خودكار گشايد ، تو را چه گمانست بمهرورز و مهربانى كه بآزاركننده‌هاى دوستانش هم دوستى كند\r\n","description":"","footnote":"","page_name":" 420 ","page_number":428},
  {"content":"\r\nتا چه رسد به كسانى كه براى او آزار كشند ، و چه گمانست تو را ببر توبه پذير و مهربانى كه از دشمنش توبه پذيرد تا چه رسد به كسى كه رضايش جويد و دشمنى خلق را بخاطر او برگزينند .\r\nاى هشام هر كه دنيا دوست شد ترس آخرت از دلش برود ، و ببنده اى دانشى ندهند كه دنيا دوستتر شود جز اينكه از خدا دور تر و نزد او دشمنتر گردد .\r\nاى هشام خردمند دلدار كسيست كه آنچه را تاب نيارد واگذارد و بسيار باشد كه درستى در مخالفت هواى نفس است هر كه را آرزو دراز است كردار بد است .\r\nاى هشام اگر مسير مرگ را ميديدى از آرزويت بازمىداشت .\r\nاى هشام از طمع بپرهيز و بر تو باد نوميدى از آنچه در دست مردم است . طمع از مخلوق را ببر كه طمع كليد هر خواريست ، و عقلها را ميدزدد ، مردانگيها را ميبرد ، و آبرو را ميدرد ، و دانش را مىخورد ، و بر تو باد كه بپروردگارت پناه برى ، و بر او توكل كنى . با نفس خود جهاد كن تا از هوسش برگردانى زيرا جهاد با دشمن بر تو واجب است . هشام گويد به آن حضرت گفتم : با كدام دشمنها جهاد واجبتر است ؟ فرمود : با آنكه به تو نزديكتر است و متجاوزتر و زيانبارتر است ، و دشمنيش با تو سختتر و شخص او با همه نزديكى به تو از تو نهانتر است ، و با آنكه دشمنان ديگر را بر تو وادار مىكند و آن ابليس است كه بوسوسه در دلها گمارده است . با او است كه بايد سخت دشمنى كنى ، او در مبارزه براى هلاك كردن تو از\r\n","description":"","footnote":"","page_name":" 421 ","page_number":429},
  {"content":"\r\nتو در مبارزه با او شكيباتر نيست ، زيرا با هر چه توانائى دارد از تو ناتوانتر و با هر چه بدى دارد از تو كمضررتر است ، در صورتى كه به خدا پناه برى و به راه راست رهبرى شوى .\r\nاى هشام هر كه را خدا بسه چيز گرامى داشت به او لطف فرمود : خرديكه رنج هواى نفس او را جلو گيرد ، و دانشى كه رنج نادانى از او ببرد ، و يك بىنيازى كه ترس فقر را از او دور كند .\r\nاى هشام از اين دنيا برحذر باش و از اهلش برحذر باش ، زيرا مردم در آن چهار دسته‌اند ، مردى نابود و همآغوش هوس ، مردى دانشجو و قرآن خوان كه هر چه دانشش فزايد تكبرش بيش شود ، و قرآنخوانى كه دانش خود را وسيله گردن فرازى بر زيردستان سازد ، و عابد نادانى كه زيردستان خود را در عبادت كوچك شمارد ، و دوست دارد تعظيم و توقيرش كنند ، و بيناى دانشمند عارف به راه حق كه قيام بدان را دوست دارد ، و او درمانده يا مغلوبست و نميتواند بدان چه ميفهمد قيام كند ، و به اين سبب اندوهناك و غمنده است ، او بهترين اهل زمان خود و وجيه ترين خردمندان عصر خويش است .\r\nاى هشام خرد و لشكرش را بشناس ، و نادانى و لشكرش را بشناس تا از ره يافته‌ها باشى ، هشام گويد : گفتم قربانت جز آنچه بما ياددادى ندانيم ، فرمود : اى هشام راستى خدا خرد را آفريد و او نخست آفريده از روحانيان بود كه در سمت راست عرشش از نور وى پديد آمد به او فرمود برگرد برگشت ، و سپس به او فرمود روى آور ، روى آورد ، خدا جل و عز فرمود : تو را بزرگوار آفريدم و بر همه آفريده هايم ارجمند ساختم ، سپس نادانى را از درياى تلخ تاريك آفريد و به او فرمود : برگرد\r\n","description":"","footnote":"","page_name":" 422 ","page_number":430},
  {"content":"\r\nبرگشت ، و سپس به او فرمود : روى آور روى برنگردانيد . به او فرمود : بزرگى فروختى و او را لعنت كرد ، سپس براى عقل هفتاد و پنج لشكر مقرر كرد چون جهل ديد خداوند عقل را گرامى داشت و چه به او داد دشمنى او را در دل گرفت و گفت پروردگارا اين هم آفريده ايست چون من او را آفريدى و گرامى داشتى و تقويتش كردى و من ضد اويم و توانى ندارم در برابر او . آنچه از لشكر به او دادى به من هم بده ، خدا تبارك و تعالى فرمود : آرى ولى اگر پس از آن مرا نافرمانى كنى تو را و لشكرت را از جوار خود و از رحمت خود دور كنم گفت راضى هستم و قبول دارم خدا هفتاد و پنج لشكر هم به او داد و از جمله هفتاد و پنج لشكرى كه بعقل داد خير است كه وزير عقل است و ضدش شر است كه وزير جهل است .\r\n\r\nجنود عقل و جهل\r\nايمان - كفر - تصديق - تكذيب - اخلاص - دوروئى اميدوارى - نوميدى - عدالت - جور - خشنودى - ناخشنودى سپاسگزارى - ناسپاسى - بىطمعى - طمعدارى - توكل - حرص مهرورزى - دلسختى - دانائى - نادانى - پارسائى - پرده درى زهد - رغبت - نرمش - تندخوئى - ترس - دليرى فروتنى - بزرگمنشى - آرامش - شتاب - بردبارى - نابخردى\r\n","description":"","footnote":"","page_name":" 423 ","page_number":431},
  {"content":"\r\nخموشى - ياوه سرائى\r\nگذشت - كينه توزى شكيبائى - بيتابى انديشه كردن - بىفكرى قناعت - شكمپرستى وفاء - غدر سلامت - بلا مدارا - درشتى نيكوكارى - ناسپاسى پنهانكارى - افشاء پاكيزگى - پليدى آسايش - رنج حد وسط - فزونطلبى سعادت - شقاوت پذيرشجوئى - گردنفرازى دلنرمى - سختدلى چشمپوشى - انتقام حفظ - فراموشى مواساة - دريغكردن فرمانبردارى - نافرمانى فهم - كودنى باطنپاكى - نيرنگ حقيقت - تاخير انصاف - ستم شرم - بىشرمى هموارى - درشتى دانش - هوس توبه - اصرار بر گناه تسليم - تجبر يقين - شك بىنيازى - گدائى پيوست - بريدن دوستى - دشمنى كوچكى - سربلندى معرفت - انكار رازدارى - فاش كردن نيكوئى - زشتى خوددارى - حسودى ميانه روى - اسراف عافيت - بلاء وقار - سبكى محافظت - سهلانگارى\r\n","description":"","footnote":"","page_name":" 424 ","page_number":432},
  {"content":"\r\nدعاء - استنكاف الفت - جدائى حفظ گفتار - سخنچينى نشاط - كسالت سخاوت - بخل آمرزشخواهى - فريفتگى شادى - اندوه خشوع - خودبينى زيركى - حماقت اى هشام همه اين خصلتها فراهم نشوند مگر براى پيغمبر يا وصى پيغمبر يا مؤمنى كه خداوند با ايمان دلش را آزموده است ، و اما مؤمنان ديگر هيچ كدام از اين بيرون نيستند كه برخى از جنود عقل را دارند تا عقل كامل شود ، و از جنود جهل رها شوند ، و در اين هنگام در بلندترين پايه همراه پيمبران و اوصياء باشند خدا ما را و شما را براى اطاعت خود توفيق دهاد ، ( آنچه بيان شد شماره آن از هفتاد بيش نيست و در كافى تا هفتاد و هشت شمرده است و ظاهرا در كافى چند شماره مكرر است و در اين كتاب چند شماره كم ) .\r\n\r\nاز سخنهاى حكيمانه آن حضرت ( ع )\r\nاز آن حضرت ( ع ) روايت شده كه فرمود : نماز نافله تقرب بدرگاه خدا است براى هر مؤمن .\r\nحج جهاد هر ناتوانست ، و براى هر چيزى زكاتيست و زكات تن روزهاى مستحبى است ، بهترين عبادت پس از معرفة انتظار فرج است ، و هر كه پيش از ستايش بر خدا و صلوات بر پيغمبر ( ص ) دعا كند چون كسيست كه بىزه كمان كشد ، هر كه يقين بعوض گرفتن دارد عطا بخشى كند ، راستى مرد كسيست كه ميانه روى كند ، و تدبير نيمى از زندگى است ، و مهرورزى با مردم نيمى از عقل است ، هم بسيار مايه پيريست ، و شتابزدگى كجخوئيست ، كمى عيال يكنوع توانگريست ، و هر كه پدر و مادر را اندوهگين كند آنان را\r\n","description":"","footnote":"","page_name":" 425 ","page_number":433},
  {"content":"\r\nناسپاسى كرده ، هر كه هنگام مصيبت دست بر زانو زند يا بدست ديگر كوبد اجر خود را برده ، مصيبتى كه با صبر اجر دارد مصيبت نيست ، استرجاع ( گفتن * ( إِنَّا لِلَّه وَإِنَّا إِلَيْه راجِعُونَ ) * ) هنگام آسيب رسيدنست ، و احسان بجا نيست مگر بدين دار يا بخانواده دار . خدا كمك را به اندازه مصرف نازل مىكند ، و صبر را به اندازه مصيبت ، هر كه اقتصاد كند و قناعت نمايد نعمتش بپايد ، و هر كه بىجا خرج كند يا بىاندازه نعمتش از دست برود . پرداخت امانت و راستى روزى آورند ، و خيانت و دروغ ندارى و دوروئى ، چون خدا بد مورچه را خواهد به دو دو بال دهد تا بپرد و پرنده هايش بخورند ، احسان در نظر مؤمن احسان نيست مگر با سه شرط ، كوچك شمردن ، و نهان داشتن ، و فورى بودن ، هر كه احسان خود را بمؤمن كم شمرد برادر خود را بزرگ شمرده ، و هر كه احسانش بوى بزرگ شمرد برادر را كم گرفته ، هر كه احسانى كه كرده نهان دارد ستوده كردار است ، و هر كه در انجام وعده خود شتاب كند عطاى خود را گوارا كرده .\r\n\r\n( سخن آن حضرت با هارون الرشيد )\r\n( در ضمن خبرى طولانى كه محل نيازش را بيان كرديم )\r\nآن حضرت نزد او رفت و قصد گرفتن حضرت او را داشت بدنبال دروغها كه به او بسته بودند ، هارون طومارى دراز به دو داد كه در آن عقائد بد و زشت بشيعيان آن حضرت نسبت داده بودند ( آن را خواند ) و فرمود : يا امير المؤمنين ما خاندانى هستيم كه گرفتار شديم بدروغ بستن بر ما ، و پروردگار ما پر آمرزنده و پرده پوش است ، و نخواسته اسرار بنده هايش را كشف كند مگر نزد رسيدن بحسابشان در روزى كه دارائى و فرزندان سودى ندهند جز كسى كه دلى پاك نزد خدا آورد .\r\n","description":"","footnote":"","page_name":" 426 ","page_number":434},
  {"content":"\r\nسپس فرمود :\r\nپدرم از پدرش از على ( ع ) از پيغمبر ( ص ) به من باز گفت : چون رحم برحم برخورد بجنبش آيد و آرام گيرد و اگر امير المؤمنين خواهد از نظر خويشى با من برخورد و به من دست بدهد بفرمايد ، در اينجا از تختش به زير آمد و دست راست به امام موسى دراز كرد و دست راست او را گرفت و او را به سينه چسبانيد ، و در آغوش كشيد و به سمت راست خود نشانيد و گفت : من گواهم تو راستگوئى و پدرت راستگو بود و جدت راست گفته و رسول خدا ( ص ) راستگو است ، تو در آمدى و براى آنچه كه از طرف تو به من رسيده بود از همه مردم كينه ورتر و خشمناكتر بر تو بودم ، و چون سخنى كه گفتى بگوشم رسيد و با تو دست دادم كينه‌ام برفت و خشمم بدل بخشنودى از تو شد ، لختى خموش شد و سپس به آن حضرت گفت : ميخواهم از تو در باره عباس و على ( ع ) بپرسم كه چرا على اولى به ارث رسول خدا ( ص ) بود با اينكه عباس عمو و برادر پدر پيغمبر ( ص ) بود . امام موسى ( ع ) فرمود : مرا معاف دار گفت به خدا معافت ندارم بايد پاسخ دهى ، فرمود : اگر معاف ندارى امانم بده ، گفت تو را امان دادم ، امام كاظم فرمود : راستى پيغمبر ارث به كسى نداد كه قادر بر هجرت بود و هجرت ننمود پدرت عباس ايمان آورد و هجرت نكرد ، و على ( ع ) ايمان آورد و هجرت كرد و خدا فرموده است ( 73 - الانفال ) آن كسانى كه گرويدند و هجرت نكردند بشما هيچ پيوندى ندارند تا هجرت كنند . رنگ هارون پريد و ديگرگون شد و گفت : چرا شما خود را فرزند على نخوانيد و فرزند رسول خدا ( ص ) خوانيد با اينكه او جد شما است ؟ امام موسى ( ع ) فرمود : خدا عيسى ابن مريم مسيح را بدوستش ابراهيم نسبت داده بواسطه مادرش مريم بكر بتول كه بشرى به او نسائيده در آنجا كه فرموده ( 85 - الانعام ) و از نژاد ابراهيم است داود و سليمان و ايوب و\r\n","description":"","footnote":"","page_name":" 427 ","page_number":435},
  {"content":"\r\nيوسف و موسى و هارون و چنين پاداش دهيم نيكوكاران را . و هم زكريا و يحيى و عيسى و الياس كه همه از خوبانند - پس او را براى مادرش تنها فرزند خليل خود ابراهيم دانسته چنانچه داود و سليمان و ايوب و موسى و هارون را بوسيله پدران و مادرانشان فرزند او دانسته . براى اينكه فضيلت عيسى و مقام بلندش تنها بمادر او است و اين در داستان مريم ( ع ) است كه ( 40 - آل عمران ) راستى خدايت برگزيد و پاك كرد و بر زنان جهانيان ترجيح داد - بواسطه ولادت مسيح بىواسطه بشرى ، و همچنين خداوند برگزيد فاطمه ( ع ) را و او را پاك كرد و بر زنان جهانيان برترى داد بواسطه حسن و حسين دو سيد جوانان بهشتى - هارون در اينجا پريشان شد و از آنچه شنيد بد حال گرديد و گفت شما از كجا ميگوئيد انسان از سوى مادر و پدران فاسد مىشود براى اينكه خمس باهلش نرسيده ؟\r\nامام كاظم ( ع ) فرمود : اين مسأله ايست كه هيچ كدام از سلاطين جز تو نپرسيده و تيم و عدى و بنى اميه هم از آن پرسش نكرده‌اند ، و از هيچ كدام از پدران من هم پرسش نشده و تو هم كشف آن را از من مخواه هارون گفت اگر به من خبر رسد كه تو آن را كشف كردى از امانى كه به تو دادم برميگردم . امام كاظم ( ع ) فرمود : تو اين حق را دارى هارون گفت زندقه در اسلام فراوان شده و همه اين زنادقه كه نزد ما مياورند و گزارش بما ميدهند خود را وابسته شماها ميدانند ، زنديق در نظر شما خانواده چه كسيست ؟ فرمود : زنديق آن كس است كه بر خدا و رسولش رد كند ، و هم آنانند كه با خدا و رسولش دشمنى و مبارزه دارند خدا فرموده ( 22 - المجادلة ) نيابى مردمى را كه به خدا و روز جزا ايمان دارند دوست بدارند كسى را كه با خدا و رسولش در نبرد است گر چه پدران و پسران و برادران و عشيره شان باشند - تا آخر آيه - همانها ملحدند\r\n","description":"","footnote":"","page_name":" 428 ","page_number":436},
  {"content":"\r\nكه از توحيد بالحاد عدول كردند - هارون گفت به من بگو نخست كسى كه ملحد و زنديق شد كه بود ؟ امام كاظم ( ع ) فرمود : نخست كسى كه ملحد و زنديق شد در آسمان ابليس لعين بود كه تكبر ورزيد و بر صفى و نجى خدا آدم ( ع ) فخر كرد و گفت آن لعين ( 11 - الاعراف ) من بهتر از اويم مرا از آتش آفريدى و او را از گل . از فرمان پروردگارش سركشى كرد و ملحد شد و الحاد در نژاد او تا روز قيامت به ارث رسيد هارون گفت ابليس هم نژادى دارد ؟ فرمود آرى نشنيدى قول خدا را ( 49 - كهف ) جز ابليس كه از جن بود و از امر پروردگارش بيرون شد - آيا او و نژادش را در برابر من دوست خود گيرند با اينكه آنان دشمن شمايند چه بد است براى ستمكاران جايگزين - من آنان را گواه آفرينش آسمانها و زمين و گواه آفرينش خودشان نساختم و گمراهان را پشتيبان خود نگرفتم - زيرا كه آنان نژاد آدم ( ع ) را به زبان بازى و دروغ گمراه كنند و به ظاهر گويند * ( لا إِله إِلَّا الله ) * چنانچه خدايشان در قول خود وصف كرده ( 24 - لقمان ) و اگر از آنها بپرسى چه كس آسمانها و زمين را آفريده هر آينه ميگويند خدا ، بگو سپاس مر خدا راست بلكه بيشترشان نميدانند - يعنى آنان اين جمله را نگويند جز بتلقين و عادت و به زبان و « هر كه عقيده ندارد و گر چه اداى شهادت كند شاك و حاسد و معاند است و از اينجا است كه عرب گويند » هر كه چيزى را نداند با آن دشمنى كند و هر كه دستش بدان نرسد عيبش جويد و از آن منحرف گردد « زيرا كه او نادان و جاهل است .\r\nآن حضرت را با ابو يوسف قاضى سخنى طولانيست كه اينجا جايش نيست - سپس رشيد گفت به حق پدرانت سخنان جامعى براى آنچه ما در جريان كار خود داريم زبده كن فرمود بسيار خوب ، دوات\r\n","description":"","footnote":"","page_name":" 429 ","page_number":437},
  {"content":"\r\nو كاغذى آوردند و نوشت :\r\nبنام خداوند بخشاينده مهربان همه امور دين چهار است : 1 - امورى كه اختلاف ندارد و مورد اتفاق امت است و مورد ضرورت و بايست آنها است 2 - اخبار مورد اتفاق كه هدف نهائى است و هر شبهه اى به آنها عرضه مىشود و هر پيشامدى از آنها استنباط ميگردد ، و آن اجماعى امت است 3 - امرى كه مورد ترديد و انكار پذير است و راهش اينست كه از متخصص آن توضيح خواهند براى آنها كه دليل آن را جويند از آيات قرآنى كه تفسيرش مورد اتفاق است و سنتى كه همه قبول دارند ، و اختلافى در آن نيست 4 - يك قانونى كه از نظر عقول عادلانه است و خاصه و عامه امت را ترديد و انكار آن نرسد ، و اين دو امر از توحيد و پائينتر آن تا برسد بديه يك خراش در تن و بالاتر جارى هستند . اينست ميزانى كه امر دين بر آن سنجيده شود . پس هر آنچه برهانش براى تو پا برجا است بپذيرى ، و هر چه صحتش بر تو نامعلوم است از دين ندانى هر كه براى اثبات يك امر دينى يكى از اين سه را آورد ( قرآن و سنت و قانون عقلى ) همان حجت رسائى است كه خدا در قول خود براى پيمبرش بيان كرده ( 170 - الانعام ) بگو براى خدا است حجت رسا و اگر بخواهد همه شماها را رهنمائى كند - حجت رسا را بنادان مىرساند و با نادانى خود آن را ميفهمد چنانچه دانا بدانائى خود آن را ميفهمد زيرا خدا عادل است و زورگو نيست بر خلق خود احتجاج كند بدان چه ميدانند ، و آنها را دعوت كند بدان چه ميفهمند نه بدان چه ندانند و نفهمند رشيد به آن حضرت جائزه داد و او را برگردانيد و خبر طولانيست .\r\n","description":"","footnote":"","page_name":" 430 ","page_number":438},
  {"content":"\r\n\r\nو كلمات قصارى در اين معانى از آن حضرت روايت شده\r\n1 - سزاست كسى كه عاقل است خدا را در روزى خود كند كار نشمارد و در قضاى وى متهم نداند و بد بين نباشد .\r\n2 - گويد او را از يقين پرسيدم فرمود : توكل كند بر خدا ، پذيرش دارد از خدا ، و رضا دهد به قضاى خدا ، و واگذارد كار خود را به خدا .\r\n3 - عبد الله بن يحيى گويد به آن حضرت نوشتم و از اين دعا پرسيدم كه « الحمد لله منتهى علمه » پاسخ نوشت نبايد بگوئى منتهى علمه زيرا علمش را نهايت نيست ، ولى بگو منتهى رضاه .\r\n4 - مردى معنى جواد را از او پرسيد در پاسخ فرمود : سخنت دو وجه دارد اگر منظور جواد از خلق است بدان كه جواد و بخشنده خلق كسيست كه هر چه از خدا بر او واجبست ادا كند ، و بخيل كسيست كه حق واجب خدا را دريغ كند ، و اگر مقصودت جواد بودن خداست او اگر بدهد جواد است و اگر دريغ كند جواد است ، زيرا اگر عطا كند آن را به تو داده كه از آن تو نيست ، و اگر دريغ كند آن را دريغ كرده كه از آن تو نيست .\r\n5 - بيكى از شيعيانش گفت : اى فلان از خدا بترس و حق بگو و گر چه در آن هلاكت باشد زيرا نجات تو در همانست ، اى فلان از خدا بپرهيز و باطل را واگذار و گر چه نجاتت در آن باشد كه هلاك تو در همانست .\r\n6 - وكيلش به آن حضرت گفت به خدا به تو خيانت نكردم به او فرمود ( ع ) : خيانت و تضييع تو براى من برابر است ، خيانت براى تو بدتر است .\r\n","description":"","footnote":"","page_name":" 431 ","page_number":439},
  {"content":"\r\n7 - مبادا در راه خدا از صرف مال دريغ كنى پس دو برابرش را در نافرمانى خدا خرج كنى .\r\n8 - فرمود : مؤمن چون دو كفه ترازو است ، هر آنچه در ايمانش فزايد در بلايش بيفزايد .\r\n9 - بر سر گورى كه حضور داشت فرمود ( ع ) : چيزى كه آخرش اينست سزاوار است كه از آغازش زهد ورزيده شود و چيزى كه آغازش اينست سزاوار است كه از پايانش ترسيده شود .\r\n10 - هر كه در ذات خدا سخن گفت هلاك شد ، و هر كه رياست طلب شد هلاك شد ، و هر كه خود بين شد هلاك شد .\r\n11 - كالاى دنيا و دين هر دو در سختى هستند ، اما كالاى دنيا را بهرچه اش دست دراز كنى بينى بدكردار تبه كارى بر تو در آن پيشى گرفته ، و اما كالاى آخرت يارانى ندارى كه تو را در آن كمك كنند .\r\n12 - چهار از وسوسه‌اند : خاك خوردن ، گل ريزه كردن ، با دندان ناخن چيدن ، و ريش جويدن ، و سه چيز ديده را نور بخشند : نگاه بسبزه ، و نگاه به آب روان ، و نگاه به روى زيبا .\r\n13 - خوش همسايگى تنها بىآزارى نيست بلكه خوش همسايگى صبر بر آزار همسايه است\r\n14 - ميان خود و برادرت در هر چيز يك روئى مكن ، و پرده حشمت را يكباره كنار مزن ، و چيزى از آن بجا نه زيرا كه آن مايه بيشرمى است .\r\n","description":"","footnote":"","page_name":" 432 ","page_number":440},
  {"content":"\r\n15 - بيكى از فرزندانش فرمود : پسر جانم مبادا خدايت در معصيتى بيند كه از آنت نهى كرده ، و مبادا تو را در اطاعت امرش ناپديد بيند . بر تو باد بكوشش ، خود را از تقصير در عبادت خدا و طاعت او بدر مدان ، زيرا خدا چنان كه سزد پرستش نشود ، مبادا شوخى كنى كه نور ايمان را ببرد ، و مردانگيت را سبك كند مبادا تنگدل و تنبل شوى كه بهره دنيا و آخرتت را دريغ دارند .\r\n16 - چون ناحق بر حق چيره باشد براى احدى روا نيست كه به ديگرى گمان خوب برد تا آن را بفهمد و بداند .\r\n17 - بوسه بر لب مخصوص زوجه و فرزند خرد سال است .\r\n18 - بكوشيد كه وقت شما چهار ساعت باشد ، يك ساعت براى مناجات با خدا ، يك ساعت براى كار زندگانى و معاش ، و يك ساعت هم براى آميزش با برادران و مردمان مورد اعتماد كه عيوب شما را بشما ميفهمانند و از دل بشما اخلاص دارند ، و يك ساعت هم خلوت كنيد براى درك لذتهاى حلال ، و بوسيله اين ساعت بر انجام وظائف آن سه ساعت ديگر توانا ميشويد ، به خود فقر و طول عمر تلقين نكنيد ، زيرا هر كه به خود تلقين فقر كند بخيل مىشود و هر كه طول عمر در نظر گيرد حريص مىشود ، براى خود بهره اى از دنيا بگيريد و آنچه خواهش حلال باشد و بمردانگى رخنه نكند و اسراف نباشد منظور داريد و به اين وسيله براى انجام امور دين يارى جوئيد . زيرا روايتست كه از ما نيست كسى كه دنيايش را براى دينش وانهد يا دينش را براى دنيا از دست بدهد .\r\n","description":"","footnote":"","page_name":" 433 ","page_number":441},
  {"content":"\r\n19 - در دين خدا بينا و فهميده شويد . زيرا فهميدن دين كليد هر بينائيست و كمال عبادتست و سبب براى تحصيل درجات بلند است و مراتب جليله در دين و دنيا ، و فضيلت فقيه دين فهم بر عابد مانند فضيلت خورشيد است بر كواكب ، و هر كس در دينش فهميده نشود خدا هيچ عملى را از او نپسندد .\r\n20 - بعلى بن يقطين فرمود : كفاره كارمندى سلطان احسان ببرادران دينى است .\r\n21 - هر آنچه مردم گناهان تازه كنند كه نميكردند خدا بلاهائى تازه به آنها دهد كه به حساب نمىآوردند .\r\n22 - هر گاه امير عادل باشد اجر دارد و تو را قدردانى او بايد ، و هر گاه جائز باشد گناه بر او است و تو را صبر بايد .\r\n23 - ابو حنيفه گويد در دوران امام صادق ( ع ) به حج رفتم و چون بمدينه آمدم بخانهء آن حضرت در آمدم و در دهليز نشستم بانتظار اجازه ورود ناگاه كودك نوپائى بيرون آمد به او گفتم اى پسر بچه شخص غريب كه در شهر شما آيد كجا قضاى حاجت كند ؟ گفت آرام باش ، سپس نشست و پشت به ديوار داد و گفت از كناره نهرها و ميوه ريز درختها و سايه انداز مسجدها ، و وسط جاده دورى كن ، و پشت ديوارى نهان شو و جامه بالا زن رو به قبله و پشت به قبله مباش و هر جا خواهى قضاى حاجت كن ، آنچه از اين كودك شنيدم مرا بشگفت آورد ، به او گفتم : نامت چيست ؟ گفت موسى بن جعفر بن محمد بن على بن الحسين بن على بن ابى طالب به او گفتم اى پسر بچه گناه از كيست ؟ در پاسخ فرمود : از سه حال بيرون نيست يا از\r\n","description":"","footnote":"","page_name":" 434 ","page_number":442},
  {"content":"\r\nخداست - كه از او نيست - زيرا سزا نيست پروردگار بنده را بر آنچه نكرده عذاب كند ، و يا از خدا و بنده با هم است و چنين هم نيست زيرا براى شريك نيرومند نسزد كه شريك ناتوان را ستم كند ، و يا از خود بنده است و هم از او است و اگر خدا بگذرد از كرم و جود او است و اگر كيفر دهد بگناه و جرم بنده است . ابو حنيفه گويد امام صادق را ملاقات نكرده برگشتم و بدان چه شنيدم بىنياز شدم .\r\n24 - ابو احمد خراسانى به او گفت كفر پيشتر است يا شرك در پاسخش گفت تو را به اين چه كار من سابقه ندارم كه با مردم در كلام وارد بشوى گفتم هشام بن حكم به من فرمود كه از شما بپرسم ، فرمود :\r\nبه او بگو كفر پيشتر است نخست كسى كه كافر شد ابليس بود ابا كرد و تكبر ورزيد و از كافران شد ، كفر يك چيز است ، شرك يكى را ثابت مىكند و ديگرى را با او شريك ميداند .\r\n25 - دو مرد را ديد كه بهم دشنام ميدادند فرمود : آنكه آغاز كرده ستمكارتر است و گناه خودش و گناه رفيقش به گردن او است تا زمانى كه ستمديده تجاوز نكند .\r\n26 - يك جارچى در روز قيامت جار مىزند ، هلا هر كه را بر خدا مزديست به پا شود ، و به پا نشود مگر كسى كه گذشت كرده و اصلاح كرده كه اجرش با خدا است .\r\n27 - سخاوتمند خوشخوئيست كه در پناه خدا است و خدا او را رها نكند و وانگذارد تا ببهشتش برد ، خدا پيغمبرى نفرستاده مگر با سخاوت ، و پيوسته پدرم مرا بسخاوت و خوشخوئى سفارش ميكرد تا درگذشت .\r\n","description":"","footnote":"","page_name":" 435 ","page_number":443},
  {"content":"\r\n28 - سندى بن شاهك كه مأمونش بزندانى كردن امام كاظم گماشته بود گويد : چون مرگش در رسيد به او گفتم اجازه بده من شما را كفن كنم فرمود : ما خاندانى هستيم كه خرج نخستين حج ما و مهر زنان ما و كفنهايمان از پاكترين مال خود ما است .\r\n29 - بفضل بن يونس فرمود : خير را ابلاغ كن و خير بگو و امعه نباش گفتم امعه چيست ؟ فرمود :\r\nنگو من با مردمم و يكى از مردمم . راستى رسول خدا ( ص ) فرمود : ايا مردم همانا دو جماعت است جماعت خير و جماعت شر . نبايد جماعت شر نزد تو محبوبتر از جماعت خير باشد .\r\n30 - روايت شده كه به مردى روستائى زشت چهره رسيد و بر او سلام كرد و نزد او فرود آمد و با او دير زمانى گفتگو كرد و به او گفت اگر حاجتى برايش رخ داد آن را انجام ميدهد ، به او گفته شد يا بن رسول الله آيا نزد اين مرد مينشينى و از حوائج او ميپرسى و او به تو نيازمندتر است ، فرمود يكى از بنده‌هاى خدا است و برادر است به حكم قرآن و در بلاد خدا سير مىكند و ما با او از يك پدريم كه آدم است و يك دين داريم كه اسلام است و شايد روزگار ما را نيازمند او كند ، و پس از اينكه بر او باليديم ما را برابر خود متواضع بيند سپس فرمود :\r\nوصال كسى جوئيم كه مستحق وصال ما نيست از ترس اينكه بىرفيق بمانيم .\r\n31 - مسألت روا نيست مگر در سه حاجت ، در خونى كه به عهده بيچاره ايست ، در وام سنگين ، يا نياز خاكنشين .\r\n","description":"","footnote":"","page_name":" 436 ","page_number":444},
  {"content":"\r\n32 - كمك بناتوان بهترين صدقه است .\r\n33 - تعجب نادان از عاقل خردمند بيشتر است از تعجب خردمند از نادان .\r\n34 - مصيبت براى شكيبا يكى است و براى بيتابىكننده دو تا است .\r\n35 - سختى ناحق را آن كس چشد كه بدان محكوم است .\r\n\r\n[ باب آنچه از امام رضا ( ع ) روايت شده 
  ]\r\nبنام خداوند بخشاينده مهربان از امام همام ابى الحسن على بن موسى الرضا ( ع ) در طوال اين معانى رواياتى است .\r\nپاسخ آن حضرت ( ع ) بمأمون در كليات شريعت هنگامى كه درخواست فراهم كردن آنها را از وى نمود\r\nروايت شده كه مأمون فضل بن سهل ذو الرياستين را نزد امام رضا ( ع ) فرستاد و گفت به آن حضرت من دوست دارم كلياتى از حلال و حرام و فرائض و سنن برايم فراهم كنى . زيرا توئى حجت خدا بر خلقش و توئى معدن علم . امام رضا ( ع ) دوات و كاغذ خواست و بفضل فرمود بنويس :\r\n* ( بِسْمِ الله الرَّحْمنِ الرَّحِيمِ ) * ، بس است ما را گواهى باينكه نيست شايسته پرستشى جز خدا . يگانه است بىنياز است ، همسر و فرزندى نگرفته ، نگهدار است و شنوا و توانا و برجا و پايا ، دانائى كه نادانى ندارد ، توانائى كه در نماند ، بىنيازى كه نياز ندارد ، عادلى كه ستم نكند ، هر چيز را آفريده ، بمانندش چيزى نيست\r\n","description":"","footnote":"","page_name":" 437 ","page_number":445},
  {"content":"\r\nمانند ندارد ، ضد ندارد ، همگنان ندارد ، همتا ندارد\r\nو گواهم كه محمد ( ص ) بنده و فرستاده او است ، و امين و برگزيده خلق او است ، سيد المرسلين و خاتم پيغمبران و افضل جهانيانست ، پس از وى پيغمبرى نيست و ملتش را عوض و ديگرگونى نباشد ، و گواهيم كه هر آنچه محمد ( ص ) آورده حق مبين است و او را باور داريم ، و همه كسانى كه پيش از او گذشته‌اند از رسولان و پيغمبران و حجتهاى خدا ، و تصديق داريم بكتاب صادقش كه بيهوده را از پيش و پس در آن راهى نيست فرود آمده از حكيم حميد است ، و باينكه آنست كتاب او كه بر همه كتب مسلط است ، و آنست حق از آغاز تا انجامش . ايمان داريم بمحكم آن و متشابه آن ، و خاص و عام آن ، و وعده و تهديد ، و ناسخ و منسوخ ، و همهء گزارشاتش ، احدى از مخلوق نتواند بمانندش بياورد ، و گواهيم كه دليل و حجت پس از وى على امير المؤمنين است كه سرپرست امور مسلمانان و سخنران قرآن و دانا باحكامش بود ، و برادر و جانشين و وصيش بود آنكه مقامش نسبت به او چون مقام هارون بود نسبت بموسى ، على بن ابى طالب امير المؤمنين امام المتقين ، و قائد الغر المحجلين ، پادشاه مؤمنين ، و افضل اوصياء پس از پيمبران بود ، و پس از وى حسن و حسين ( ع ) بودند يكى دنبال ديگرى تا امروز ، خاندان رسول و اعلم بكتاب و سنت و اعدل در قضاوت و اولى بامامت در هر عصر و زمان ، و گواهيم كه آنان عروة الوثقى و ائمه هدى و حجت بر اهل دنيايند تا پايان روزگار كه خدا وارث همه است و بهترين وارثانست ، و گواهيم كه هر كه مخالف آنها است گمراه و گمراه كننده و تارك حق و هدايت است ، و باينكه آنان مفسر قرآن و ناطق از طرف رسولند با بيان ، هر كه بميرد و آنها را نشناسد و بنام\r\n","description":"","footnote":"","page_name":" 438 ","page_number":446},
  {"content":"\r\nخودشان و پدرانشان از آنها پيروى نكند به مردن جاهليت مرده است ، و گواهيم كه دين آنها ورع و عفت و راستى و صلاح و كوشش و اداء امانت به برو فاجر و طول سجود و شبزنده دارى و دورى از محارم و انتظار فرج است با صبر ، و خوش همصحبتى و خوش همسايگى و احسان كردن و بىآزارى و گشاده روئى و نصيحت و مهربانى بمؤمنان .\r\nوضوء چنانست كه خدا در قرآن خود فرموده ، شستن رو و دو دست و مسح سر و دو پا يك بار واجب و دو بار براى كمال هر كه بيفزايد گناه كرده و اجر نبرده ، و وضوء را نشكند جز خروج باد و بول و غائط و خوابيدن و جنب شدن ، هر كه روى موزه مسح كشد خدا و رسولش و قرآن را مخالفت كرده و وضوء او درست نيست ، براى اينكه على ( ع ) در مسح بر موزه با ديگران مخالفت كرد ، عمر گفت من ديدم رسول خدا ( ص ) بر موزه مسح كرد على ( ع ) فرمود : پيش از نزول سوره مائده يا بعد از آن ؟ گفت نميدانم ، على ( ع ) فرمود : ولى من ميدانم كه رسول خدا از آنگاه كه سوره مائده نازل شد بر روى دو موزه خود مسح وضوء نكرد .\r\nغسل از جنابت و احتلام و حيض و براى مس ميت واجب است و غسل روز جمعه و عيدين و دخول مكه و مدينه و غسل زيارت ، و غسل احرام ، و در روز عرفه ، و شب اول ماه رمضان ، و شب نوزدهم و بيست يكم ، و بيست سوم آن مستحب است .\r\nنماز واجب شبانه روزى ، ظهر چهار ركعت ، عصر چهار ركعت مغرب سه ركعت ، عشاء آخر چهار ركعت ، فجر ( صبح ) دو ركعت اين هفده ركعت و نافله شبانه روز سى و چهار ركعت ، هشت ركعت پيش از ظهر\r\n","description":"","footnote":"","page_name":" 439 ","page_number":447},
  {"content":"\r\nو هشت ركعت بعد از ظهر . چهار ركعت بعد از مغرب ، و دو ركعت نشسته بعد از عشاء آخر كه يك ركعت محسوبست و هشت ركعت در سحر ، و سه ركعت وتر و دو ركعت دنبال وتر . نماز در اول وقت است فضيلت نماز جماعت بفرادى بهر ركعت دو هزار ركعت است ، پشت سر بدكار نماز مگذار . و اقتداء مكن مگر بامامى مذهب . و نماز مخوان در پوست مردار و نه پوست درنده‌ها . نماز شكسته در چهار فرسخ است كه يك منزل چاپاريست به روى و برگردى 12 ميل است ، هر گاه نماز شكسته خواندى روزه را افطار ميكنى .\r\nقنوت در چهار نماز است ، صبح و مغرب و عشاء و نماز جمعه و نمازهاى ظهر ، همه قنوتها پيش از ركوع است و بعد از خواندن حمد و سوره .\r\nنماز ميت را پنج تكبير است در نماز ميت سلام نيست زيرا سلام براى ركوع و سجود است ، و نماز ميت ركوع و سجود ندارد ، گور مرده را چهار گوش كنند و گرده ماهى نكنند . * ( بِسْمِ الله الرَّحْمنِ الرَّحِيمِ ) * در نماز با سوره حمد بلند خوانده مىشود .\r\nزكات واجب در هر دويست درهم نقره پنج درهم است ، و اگر كمتر از آنست زكات واجب نيست ، و هر چه بيفزايد براى هر چهل درهم يكدرهم است و فزونى تا بچهل نرسد چيزى ندارد ، و واجب نيست زكات تا سال بر آن بگذرد . و زكات ندهند مگر به شيعه امامى ، و در هر بيست دينار اشرفى طلا ( 18 - نخودى ) نيم دينار است خمس در همه اموال يك بار واجب است و زكات ده يك از گندم است و جو و خرما و كشمش و هر چه از حبوبات كه از زمين برآيند هر گاه بپنج وسق برسند يك ده يك زكات دارند اگر آب خود به خود بر آنها روان شود ، و اگر با دستگاه گاو و چاه و وسيله آبيارى شوند نيم عشر زكات دارند براى ندار\r\n","description":"","footnote":"","page_name":" 440 ","page_number":448},
  {"content":"\r\nو دارا ، و از حبوبات ديگر يك مشت ، دو مشت زكات بدهند زيرا خدا كسى را جز به اندازه توانائى تكليف نكند و ببنده خود فوق توانائى تكليف نكند . يك وسق شصت صاع است ، و يك صاع شش رطل و آن هم چهار مد است ، و هر مدى دو رطل و ربع است برطل عراقى . امام صادق ( ع ) فرمود : صاع نه رطل عراقى و شش رطل مدنى است ( مجموع 5 وسق 285 من تبريز مىشود ) .\r\nزكات فطره براى هر سرى از صغير و كبير واجب است آزاد باشد يا بنده ، و مقدارش نيم صاع گندم است يا يك صاع از خرما و يا كشمش ، و روا نيست كه به غير شيعه امامى داده شود چون واجب است .\r\nاكثر حيض ده روز است و كمترش سه روز ، مستحاضه [ پارچه بر خود گيرد و 
  ] غسل كند و نماز بخواند ، حائض نماز را ترك كند و قضا هم ندارد ، و روزه را ترك كند و قضا كند .\r\nماه رمضان را با رؤيت هلال آن روزه بايد گرفت ، و با رؤيت هلال شوال بايد افطار كرد ، و نماز تراويح به جماعت روا نيست ، و سه روز روزه در هر ماه سنت است ، از هر ده روز يك روز پنجشنبه از دهه اول و چهارشنبه از دهه وسط و پنج شنبه از دهه آخر ، روزه ماه شعبان خوبست و سنت است و رسول خدا ( ص ) فرمود : شعبان ماه منست و ماه رمضان ماه خدا است ، و اگر قضاى ماه رمضان را متفرقه بگيرى درست است .\r\nحج خانه خدا واجب است بر كسى كه راهى بدان دارد و مستطيع است ، و راه داشتن توشه و مركب است ، و روا نيست حج جز به وضع حج تمتع ، و حج افراد و قرآن كه عامه ميكنند جائز نيست ، احرام پيش از ميقات جائز نيست خدا فرمايد : ( 194 - البقرة ) حج و عمره را براى خدا كامل كنيد ، براى قربانى\r\n","description":"","footnote":"","page_name":" 441 ","page_number":449},
  {"content":"\r\nخايه كشيده جائز نيست ولى اگر خايه پيچانيده باشد جائز است .\r\nجهاد با امام عادل واجب است ، و هر كه از مال و بنه خود دفاع كند تا كشته شود شهيد است ، و جائز نيست كشتن كافر در مورد تقيه مگر آنكه قاتل باشد يا شورشى در صورتى كه بر جان خود نترسى ، و روا نيست خوردن مال مردم از مخالف و ديگران . تقيه در محل خود واجب است و بر كسى كه از راه تقيه سوگندى بخورد تا ظالمى را از خود دفع كند حرجى نيست .\r\nطلاق بر طبق قانون اسلام به همان وجهيست كه خدا جل و عز ذكر كرده و روش پيغمبرش ( ص ) بوده طلاق بر خلاف سنت روا نيست ، و هر طلاقى مخالف قرآن باشد طلاق نيست ، و هر ازدواجى مخالف سنت باشد درست نيست ، بيش از چهار زوجه آزاد با هم نتوان گرفت ، و هر گاه زنى را سه بار طبق سنت طلاق دهند براى شوهر ( طلاق دهنده ) حلال نيست تا شوهر ديگر كند ، و امير المؤمنين ( ع ) فرمود از نكاح زنان سه طلاقه بپرهيزيد كه شوهر دارند .\r\nصلوات بر پيغمبر ( ص ) در همه جا است هنگام وزيدن بادها و عطسه و جز آن ، و دوستى اولياء خدا و دوستانشان و دشمنى دشمنهايشان و بيزارى از آنها و از پيشواهاشان .\r\nخوشرفتارى با پدر و مادر گر چه مشرك باشند ، و از آنها پيروى نكنى و در دنيا با آنها بخوشى معاشرت كن زيرا خدا تعالى ميفرمايد ( 14 - لقمان ) مرا شكرگزار و پدر و مادرت را ، بازگشت بدرگاه منست ، و اگر با تو مبارزه كردند كه چيزى را با من شريك دانى كه خلاف عقيده تو است از آنها پيروى مكن .\r\nامير المؤمنين ( ع ) ( در موضوع اطاعت گذشتگان ) فرمود : براى آنان روزه نداشتند و نماز نگذاشتند ولى\r\n","description":"","footnote":"","page_name":" 442 ","page_number":450},
  {"content":"\r\nآنان را بنافرمانى خدا واداشتند و از آنها پيروى كردند ، سپس فرمود ( ع ) : من از رسول خدا ( ص ) شنيدم ميفرمود : هر كه بر خلاف طاعت خدا جل و عز از مخلوقى اطاعت كند كافر شده ، و جز خدا معبودى بر گرفته .\r\nسربريدن تو دلى همان سر بريدن مادر او است ( اگر پس از ذبح مادرش مرده از شكم مادرش بيرون آرند و الا بايد ذبح شود ) .\r\nگناهان پيغمبران صغيره است و بخاطر مقام نبوت به آنها بخشش شده .\r\nمقررات ارث چنانند كه خدا فرموده عول ( نقصان از فريضه بواسطه كثرت آن ) در آنها راه ندارد و با وجود پدر و مادر و فرزند احدى ارث نبرد جز شوهر ( زن متوفات ) يا زن ( مرد متوفى ) آنكه سهمى براى او مقرر است سزاوارتر است از آنكه سهمى ندارد و عصبه از دين خدا نيست ( يعنى رد ما زاد از سهام بخويشان مرد طبقه دوم از پدر ) .\r\nعقيقه از نوزاد پسر و دختر روز هفتم زايش است ، روز هفتم سرش را تراشند و روز هفتم نامگذاريش كنند و همان روز هفتم هموزن موى سرش طلا يا نقره صدقه دهند .\r\nافعال بنده‌هاى خدا مخلوق خدايند بخلق تقدير و اندازه گيرى نه خلق تكوين و آفرينش ، جبر معتقد نباش و نه تفويض ، خدا عز و جل بىتقصير را بجرم تقصير كار مسئول نكند و پسران و كودكان را بگناه پدران عذاب نكند با اينكه فرموده ( 39 - النجم ) هيچ كس بار ديگرى را بدوش ندارد ، و راستش اينست كه از آن انسان نيست جز آنچه كوشيده - خدا بيامرزد و ستم نكند و خدا بر بنده‌ها واجب نكند طاعت كسى را كه ميداند بدانها ستم مىكند و آنها را گمراه مىكند - برسالت انتخاب نكند و برنينگيزاند از بنده هايش كسى را كه ميداند كافر مىشود ، و در برابرش شيطان را خواهد پرستيد ، اسلام جز ايمانست و هر مؤمنى مسلمانست و هر مسلمانى مؤمن نيست ، دزد نميدزدد در حالى كه مؤمنست ، مىخوار مىننوشد در\r\n","description":"","footnote":"","page_name":" 443 ","page_number":451},
  {"content":"\r\nحالى كه مؤمنست ، قاتل نفس محترم مرتكب قتل ناحق نشود در حالى كه مؤمنست ، آنها را كه حد بايد نه مؤمنند و نه كافر ، خدا مؤمنى را كه وعده بهشت داده و وعده داده در آن جاويدانست بدوزخ نبرد ، هر كه براى نفاق يا فسق و يا يك گناه كبيره مستوجب دوزخ شده با مؤمنان مبعوث نشود و از آنان نيست دوزخ در خود نگيرد مگر كافران را ، هر گناهى كه مرتكبش مستوجب دوزخ است آن مرتكب فاسق است و فاسق است هر كه شرك آورد يا كافر شود يا نفاق كند يا مرتكب كبيره اى شود - شفاعت براى شفاعت خواهان جائز است .\r\nامر بمعروف و نهى از منكر به زبان واجب است .\r\nايمان انجام واجبات و دورى از محرماتست ، ايمان عقيده بدل و اقرار به زبان و كردار با اعضاء تن است .\r\nتكبير در عيد قربان دنبال ده نماز است كه از نماز ظهر روز عيد آغاز مىشود و در عيد فطر دنبال پنج نماز است كه از مغرب شب عيد فطر آغاز مىشود .\r\nزن زائيده بيست روز بىنماز باشد نه بيشتر و اگر پيش از آن پاك شد نماز بخواند و گر نه تا بيست روز صبر كند سپس غسل كند و عمل مستحاضه كند .\r\nبايد معتقد بود به عذاب قبر و منكر و نكير و بعث پس از مرگ و حساب و ميزان و صراط و بيزارى از پيشوايان گمراهى و پيروانشان ، و دوستدارى اولياء الله ، و حرام بودن مىاز كم و بيش ، و هر مستكننده مىاست ، و هر چه بيشش مست كند كمش هم حرامست ، و بيچاره مىننوشد كه او را ميكشد ، و حرامست\r\n","description":"","footnote":"","page_name":" 444 ","page_number":452},
  {"content":"\r\nهر حيوان نيشدار از درنده‌ها ، و هر چنگال دار از پرنده‌ها\r\nو حرامست اسپرز زيرا خون منجمد است ، و جرى ( ماهى نرم بىاستخوان به شكل مار و همان سرش استخوان دارد ) و ماهى در آب مرده ، و مار ماهى و زمير ( ماهى كه تيغ برنده اى در پشت دارد و شايد كوسج باشد ) و هر چه پوست زبر ندارد ، و حرامست هر پرنده اى كه چينه دان ندارد ( دانه خوار نيست و گوشتخوار است ) ، و هر تخم پرنده اى كه دو طرفش تفاوت دارد حلال است و اگر دو طرفش برابر است حرامست ، و لازمست اجتناب از گناهان كبيره و آنها 1 - قتل نفس محترمه 2 - ميخوارى 3 - عقوق پدر و مادر 4 - گريز از جبهه جهاد 5 - خوردن مال يتيم بناحق 6 - خوردن مردار ، و خون و گوشت خوك ، و قربانى براى جز خدا بىضرورت بدان 7 - خوردن ربا و مال حرام پس از علم بحرمت آن 8 - قمار كردن 9 - كم فروشى با ترازو يا پيمانه 10 - زنان پاكدامن را متهم كردن 11 - زنا 12 - لواط 13 - گواهى ناحق 14 - نوميدى از رحمت خدا 15 - ايمن از مكر خدا 16 - نوميدى از رحمت خدا 17 - كمك بظالمان و اعتماد به آنان 18 - قسم دروغ 19 - حبس بدهى براى غير معسر 20 - تكبر 21 - كفر 22 - اسراف 23 - تبذير 24 - خيانت 25 - كتمان شهادت 26 - لهوهائى كه از ياد خدا باز ميدارند مانند غناء و تار زدن 27 - اصرار بر گناهان صغيره - اينها است اصول دين ، و الحمد لله رب العالمين و صلى الله على نبيه و آله و سلم تسليما .\r\n","description":"","footnote":"","page_name":" 445 ","page_number":453},
  {"content":"\r\n\r\nاز سخنان آن حضرت در توحيد و يگانه پرستى\r\nعمران صابى با آن حضرت مصاحبه كرد ، در انجمن بزرگى كه مأمون فراهم كرده بود همه سخن - گويان هر ملت مخالف اسلام را دعوت كرده بود و امام رضا همه را محكوم كرد . خبر طولانى است و اين مجلس مشهور است ما به اندازه اقتضاى اين كتاب از آن را نقل كرديم :\r\nعمران صابى : به من بگو كه ما خدا را بحقيقت يگانه دانيم يا به وصف ؟\r\nامام رضا ( ع ) : آن نور نخستين يگانه ، يكتا هستى نخست يكى است ، نه شريك دارد و نه چيزى با او است يكتا است و دومى ندارد ، نه بكنه معلوم است و نه به كلى مجهول ، نه محكم است و نه متشابه ، نه در ياد است و نه فراموش ، نه چيزيست كه عنوان هر چيز ديگر بر آن صادق آيد ، آن هستى نخست به خود پايا است . نوريست بىنياز بالذات و مستغنى از جز خود ، نه از وقتى بوده نه تا وقتى باشد ، نه بر چيزى استوار است ، و نه به چيزى در پرده است ، و نه در چيزى نهفته است ، گوينده عبارتى كه او را ادا كند نيابد از هر چه در خاطرش آيد ، تابش يا مثال يا شبح يا ظل ، اينان همه پيش از آفرينش بودند در آن حال كه چيزى جز او نبود ، حال هم در اين رتبه است . همانا اينها صفاتى پديد شده‌اند و ترجمانى هستند از توهمكننده تا بفهمد . اى عمران فهميدى ؟ عمران - آرى فهميدم .\r\nامام رضا ( ع ) : بدان كه تو هم و مشيت و اراده يك معنا دارند كه 3 نام دارد : نخست توهم و اراده و مشيت او همان حروفى بودند كه آنها را اصل هر چيز مقرر داشت ، و حلال هر مشكل و در توهم خود جز\r\n","description":"","footnote":"","page_name":" 446 ","page_number":454},
  {"content":"\r\nهمان معانى متناهيه چيزى مقرر نداشت و وجودى هم براى آنها نبود ، زيرا همان صرف توهم بودند و خدا بر تو هم پيشى داشت زيرا پيش از او و با او چيزى نبود ، و حروف همان سابقه توهم داشتند ، آن حروف پديدار بتوهم بودند و همان توهم بود و پيش از خدا مذهبى نبود ، و توهم ناشى از طرف خدا جز خدا است . از اين رو است كه كار هر چيزى جز ذات او است ، و حد هر چيزى جز ذات او است ، و صفت هر چيزى جز ذات موصوف است ، و حد هر چيزى جز ذات محدود است ، و اينست كه خود حروف همانا در ذات خود از هم جدا هستند ، و بر خويش استوارند ، و بجز بر خود دلالتى ندارند ، و هر گاه آنها را تركيب كنى و فراهم نمائى كلمه اى شوند كه بر جز خود دلالت كنند ، و نامها و صفتها پديد آيند .\r\nو بدان كه راستش اينست صفت بىموصوف نشود ، و نام بىمعنى نباشد ، و حد بىوجود محدود محقق نشود ، و اسماء و صفات همه دلالت بر كمال و هستى كنند ، و دلالت بر احاطه ندارند چنانچه دلالت بر اصل هستى دارند كه آن تربيع و تدوير و تثليث باشد ، زيرا خدا را باسماء و صفات توان شناخت نه بكنه و حقيقت ذات ، و به خداوند چيزى از اين حدود تعلق نگيرد تا خلقش او را چنان شناسند كه خود را ميشناسند و اگر صفاتش دليل او نباشند ، و نامهايش وى را افاده نكنند عبادت مردم متوجه همان صفات و نامها گردد و معنائى ندهد ، و اگر چنين باشد لازم آيد كه معبود يگانه جز خدا باشد براى آنكه صفاتش جز او است .\r\nعمران : به من بگو توهم خلق است يا جز خلق است ؟\r\nامام رضا ( ع ) : بلكه خلقى است ساكن كه سكونش درك نشود و به اين اعتبار خلق است كه\r\n","description":"","footnote":"","page_name":" 447 ","page_number":455},
  {"content":"\r\nچيزيست پديدشدهء خدا است كه پديدش كرده و چون نام چيز دارد خلق باشد ، همانا خدا است و خلق او سومى در ميان نيست و خلق بسا كه ساكن است و بسا كه متحرك است ، و متحرك مختلف است و مؤتلف و معلوم و متشابه ، و هر چه بر آن نام چيز صادق باشد خلق است .\r\nشرح - اگر مقصود از حروف در كلام امام همان ماده اولى باشد كه عنصر نخست همه عناصر است و در نظر دانشمندان امروزه عين قوه ايست كه در حركت خود همه مظاهر عالم هستى از آن تراويده است و ميتراود ميتوان اين حديث را بيان حقيقى گرفت كه پس از قرنها بزرگترين دانشمندان جهان بدان پىبرده‌اند و يكى از معجزات عميق و علمى امام هشتم بشمار آورد ، و از تعبير بحروف فهميده مىشود بسط لا نهايت ماده نخست جهان كه مبدأ پيدايش تركيبات شگرف مه‌هاى فضائى و طوفانهاى چرخنده ، و سپس تشكيل ستاره‌ها و تنظيم منظومه‌هاى شمسى نامحدود در عمق عميق اين فضا گرديده است . بنا بر اين مقصود از مشيت و اراده كه آن را با توهم يكى دانسته صفت فعل محض است ، و تعبير از ماده نخست بتوهم تعبيرى بسيار دقيق و شيوا است . و جمله اخير كه ميفرمايد خلق ساكن و متحرك و مختلف و مؤتلف و معلوم و متشابه دارد با تطورات ماده اولى بنا بر تحقيقات دانشمندان امروزى بسيار قابل تطبيق است ، مختلف الكتريسته مثبت و منفى و مؤتلف الكتريسته‌هاى مثبت و يا منفى ، معلوم منظومه‌هاى شمسى كامل و متعلقات آن ، متشابه عوالم مه‌ها و طوفانهاى لولبى و ستاره‌هاى نارسيده كه در اعماق فضا بسيار و بسيار كشف شدند و مجره‌ها نمودى از آنها است ، و تعبير از ماده اولى باعتبار سكون آن بتوهم از نظر اينست كه ماده بعنوان سكون وجود خارجى ندارد چون عين قوه و حركت است و فقط در عالم توهم اين تجزيه و وصف سكون امكانپذير است و جمله و الحال ايضا في هذا الموضع فإنما هى صفات محدثة و ترجمة من متوهم ليفهم - به اين حقيقت اشارت دارد .\r\n\r\nاز سخنان آن حضرت عليه السلام در شرح اصطفاء\r\nچون امام رضا ( ع ) در مجلس مأمون حضور يافت و گروهى از دانشمندان عراق و خراسان هم در آن انجمن بودند مأمون بحاضران گفت مرا از معنى اين آيه خبر بدهيد ( 29 - فاطر ) سپس ارث داديم\r\n","description":"","footnote":"","page_name":" 448 ","page_number":456},
  {"content":"\r\nكتاب را بدان كسانى كه از بنده‌هاى خود برگزيديم - تا آخر آيه - علماء همه گفتند مقصود خدا از عباد برگزيده همه امت است .\r\nمأمون به امام رضا ( ع ) گفت : يا ابا الحسن شما چه ميفرمائيد ؟ امام رضا ( ع ) در پاسخ فرمود :\r\nچنانچه اينها ميگويند من نميگويم بلكه ميگويم مقصود خدا تبارك و تعالى از بنده‌هاى برگزيده ، خصوص عترت طاهره و خاندان پيغمبر است .\r\nمأمون گفت چگونه خصوص عترت مقصود است نه همه امت ؟ امام رضا در پاسخ فرمود : اگر مقصود همه امت باشند بايد همه ببهشت روند زيرا خدا دنبال آن فرمايد : « برخى از آنها به خود ستم كنند و برخى به عدالت رفتار كنند ، و برخى بهر خيرى سبقت جويند - به اجازه خدا - اينست آن فضيلت بزرگ - سپس همه را اهل بهشت قرار داده و فرموده است عز و جل ( 30 - فاطر ) بهشتهاى عدنى كه در آن درآيند - بنا بر اين وراثت مخصوص عترت طاهره است نه ديگران ، سپس امام رضا ( ع ) فرمود : همان كسانند كه خدايشان در قرآن وصف كرده و فرموده : ( 33 - الاحزاب ) همانا خدا ميخواهد پليدى را از شما خاندان ببرد و شما را به خوبى پاك گرداند - و همانهايند كه رسول خدا ( ص ) در باره شان فرموده : راستى من در ميان شما ثقلين را بجاى خود ميگذارم كه كتاب خدا و خاندان منند ، اهل بيت من ، هرگز از هم جدا نشوند تا در سر حوض به من برسند . شما بنگريد پس از من در باره آن دو چه ميكنيد ، أيا مردم به آنها چيزى نياموزيد زيرا آنها از شما داناترند .\r\nعلماء گفتند يا ابا الحسن بما بگو كه عترت همان آل هستند يا جز آل هستند ؟ امام رضا ( ع ) فرمود عترت همان آل هستند .\r\n","description":"","footnote":"","page_name":" 449 ","page_number":457},
  {"content":"\r\nعلماء گفتند اين رسول خدا ( ص ) كه از او خبر رسيده است كه فرموده : امتم همه آل منند ، و اينان همه ياران پيغمبرند كه بر طبق خبر معروفى كه نتوان ردش كرد ميگويد : آل محمد ( ص ) امت او هستند .\r\nامام رضا ( ع ) فرمود : به من بگوئيد كه صدقه بر آل محمد ( ص ) حرامست يا نه ؟ گفتند : آرى حرامست .\r\nامام رضا ( ع ) فرمود : آيا صدقه بر همه امت حرامست ؟ گفتند : نه ، امام فرمود اينست فرق ميان امت و آل واى بر شما كجا رفتيد ؟ شما پشت به قرآن داديد يا شما مردمى بىاندازه رو هستيد ، آيا ندانيد كه روايت در ظاهر خود در باره برگزيده‌هاى هدايت يافته‌اند نه در باره ديگران .\r\nگفتند يا ابا الحسن از كجا ميگوئى ؟ فرمود : از گفته خدا ( 26 - الحديد ) هر آينه برسالت فرستاديم نوح و ابراهيم ( ع ) را ، و نبوت و كتاب را در نژادشان نهاديم ، برخى از آنان رهياب شدند و بسياريشان بدكاره شدند - نبوت و كتاب در مهتدين گرائيدند نه در فاسقين آيا ندانيد كه نوح از پروردگارش درخواست كرد ( 45 - هود ) پس گفت راستى پسرم از خاندانم بود و راستى وعده تو درست است - و اين گفته براى آن بود كه خدايش وعده داده بود كه او را با خاندانش از غرق نجات بخشد ، و پروردگارش تبارك و تعالى در پاسخ او فرمود ( 46 - هود ) راستش اينست كه او از خاندان تو نبود ، راستش اينست كه او كردار ناشايسته اى بود از من مخواه آنچه را ندانى من به تو پند مىدهم از نادانان نباشى .\r\nمأمون پرسيد : آيا خداوند عترت را بر ديگران برترى داده ؟ امام رضا ( ع ) فرمود : راستى كه خداى\r\n","description":"","footnote":"","page_name":" 450 ","page_number":458},
  {"content":"\r\nعزيز جبار عترت را بر ديگران برترى داده در كتاب محكم خود مأمون : اين در كجاى كتاب خدا است ؟ امام رضا عليه السلام : در قول خداى تعالى ( 32 - آل عمران ) راستى خدا برگزيد آدم و نوح و خاندان ابراهيم و خاندان عمران را بر جهانيان ، نژادى كه از يك ديگرند - و در جاى ديگر خدا فرموده ( 57 - النساء ) يا بلكه حسد مىبرند بر مردم نسبت بدان چه خدا از فضل خود به آنها داده . هر آينه بخاندان ابراهيم كتاب و حكمت داديم و به آنان ملك بزرگى داديم - سپس بعد از آن روى گفتار را با ديگر مؤمنان كرده و فرموده ( 59 - النساء ) آيا كسانى كه گرويديد اطاعت كنيد خدا را و اطاعت كنيد رسول خدا و صاحب الامر خود را يعنى همانها كه كتاب و حكمت بدانها ارث رسيده و بواسطه داشتن آن دو محسود ديگران شدند بقول خدا كه ايا بلكه حسد برند بمردم بر آنچه خدا از فضل خود به آنها داده . هر آينه بآل ابراهيم كتاب و حكمت داديم ، و به آنها ملك بزرگ داديم - مقصود حق طاعت برگزيدگان پاك است ، و ملك در اينجا بمعنى حق طاعت است .\r\nعلماء مجلس گفتند آيا خداوند اصطفاء را در قرآن تفسير كرده است ؟\r\nامام رضا ( ع ) فرمود : اصطفاء را در ظاهر قرآن بجز از معنى باطن آن در دوازده جا تفسير كرده .\r\n1 - قول خدا ( 214 - الشعراء ) بيم بده نزديكترين عشيره ات را - و تيره با اخلاصت را - در قراءت ابى بن كعب چنين است ، و در مصحف عبد الله بن مسعود هم ثبت است ، ( و چون عثمان يزيد بن ثابت\r\n","description":"","footnote":"","page_name":" 451 ","page_number":459},
  {"content":"\r\nدستور داد قرآن را تأليف نمايد اين آيه را از قرآن نهان كرد ) ( 1 ) و اين منزله رفعيه و فضل عظيم و شرف والائيست هنگامى كه خداوند بدين كلمه قصد آل كرده ، اين يكى .\r\n2 - آيه اصطفاء قول خدا است ( 33 - الاحزاب ) همانا خدا خواسته كه ببرد از شما پليدى را كه خاندان و اهل بيت هستيد و شما را به خوبى پاك كند - و اين فضيلتى است كه هيچ معاندى منكر نيست زيرا فضل روشنى است .\r\n3 - آيهء مباهله هنگامى كه خداوند پاكان خلق خود را ممتاز كرد و در آيه مباهله پيغمبرش را فرمان داد و فرمود : بگو - اى محمد - بيائيد تا بخوانيم پسران ما و پسران شما را و زنان ما و زنان شما را و خود ما و خود شما را سپس بدرگاه خدا زارى كنيم و لعنت خدا را بر دروغگويان مقرر داريم - پس پيغمبر على و حسن و حسين و فاطمه ( ع ) را برآورد و آنان را با خود قرين ساخت ، آيا ميدانيد معنى انفسنا و انفسكم چيست ؟ علماء گفتند مقصود خود آن حضرتست امام رضا ( ع ) فرمود غلط گفتيد همانا مقصود از آن على ( ع ) است ، و يك دليلش گفته پيغمبر است ( ص ) هنگامى كه فرمود بايد بنى وليعه ( تيره اى از كنده يمن بودند ) باز ايستند و گر نه مردى بر سر آنها فرستم كه چون خود من است ، مقصودش على ( ع ) بود ، اين خصوصيتى است كه احدى بر آن سبقت نجسته ، و فضيلتى است كه بشرى مخالف آن نيست ، و شرفى است كه هيچ كس بر آن پيشى نگرفته زيرا نفس على را چون خود قرار داده ، اين هم سوم .\r\n\r\n","description":"","footnote":"\r\n( 1 ) اين قسمت بين دو پرانتز در كتاب عيون اخبار الرضا نيست و صدوق عليه الرحمة أثبت و أضبط است در نزد علماء شيعه از صاحب تحف العقول . لذا يا در نسخه اى كه مؤلف از آن نقل كرده اين زيادى بوده يا از بعض نساخ بعد شده است .\r\n","page_name":" 452 ","page_number":460},
  {"content":"\r\n4 - و اما چهارم اينست كه همه مردم را از مسجد خود بيرون كرد جز عترت را و چون مردم در اين باره سخن گفتند و عباس هم گفت يا رسول الله على را با خود ساكن مسجد گذاردى و ما همه را بيرون كردى ؟ رسول خدا ( ص ) در پاسخ فرمود : من او را نگذاردم و شماها را بيرون نكردم ولى خدا او را در مسجد گذاشت و شماها را بيرون كرد ، و در اين كار شرح گفتار آن حضرتست در باره على ( ع ) كه : تو نسبت به من چون هارونى نسبت بموسى .\r\nعلماء گفتند اين در كجاى قرآنست ؟ امام رضا ( ع ) فرمود : من در اين باره قرآن دارم و براى شما ميخوانم ، گفتند : بياور فرمود : گفته خدا عز و جل ( 87 - يونس ) و وحى كرديم بموسى و برادرش كه براى قوم خود در مصر خانه‌ها فراهم كنيد و خانه‌هاى خودتان را قبله سازيد - در اين آيه است بيان منزلة و مقام هارون نسبت بموسى ( ع ) و در آنست دلالت بر منزلت و مقام على ( ع ) نسبت برسول خدا ( ص ) و بهمراه آنست دليل روشنى از گفته رسول خدا ( ص ) هنگامى كه فرمود : راستى اين مسجديست كه براى هيچ جنب و حائض سكونتش حلال نيست جز براى محمد و آل محمد علماء گفتند اين شرح و اين بيان يافت نشود مگر نزد شما - خانواده رسول خدا ( ص ) .\r\nامام رضا ( ع ) فرمود : چه كسى منكر آنست ؟ با اينكه رسول خدا ( ص ) ميفرمايد : منم شهر دانش و على در آنست هر كه خواهد به شهر دانش درآيد بايد از در آن درآيد ، در آنچه ما از فضل و شرف توضيح داديم و از تقدم و اصطفاء و طهارت چيزيست كه جز معاند منكر آن نگردد و از آن خدا است سپاس بر اين ، اين چهارم .\r\n5 - قول خدا عز و جل است ( 28 - الاسراء ) بده بذى القربى حقش را - اين يك خصوصيتى است\r\n","description":"","footnote":"","page_name":" 453 ","page_number":461},
  {"content":"\r\nكه خداوند عزيز جبار آنان را بدان مخصوص كرد ، و بر همه امتشان برگزيد ، چون اين آيه برسول خدا ( ص ) نازل شد فرمود : فاطمه را نزد من بخوانيد او را دعوت كردند و پيغمبر فرمود : اى فاطمه جواب گفت لبيك يا رسول الله ، فرمود : فدك ملكى است كه به زور قشون اسب سوار و شتر سوار گرفته نشده ، و مخصوص به خود منست در برابر مسلمانان ، و من آن را به تو دادم چون خداوندم بدان فرمان داده ، آن را براى خودت و فرزندانت برگير ، اين هم پنجم .\r\n6 - قول خدا عز و جل است ( 23 - الشورى ) بگو من از شما مزدى نخواهم جز دوستى با خويشانم - اين امتيازيست براى پيغمبر در برابر پيمبران ديگر ، و خصوصيتى است براى آل او و در برابر ديگران و اين براى آنست كه خداوند از پيغمبران در ضمن ذكر حضرت نوح حكايت كرده كه ( 31 - هود ) اى قوم من از شما مالى نخواهم مزد من نيست مگر با خدا ، من كسانى را كه گرويدند نرانم زيرا آنان با پروردگارشان ملاقات دارند ولى مينگرم كه شماها مردمى نادانيد - و از هود هم حكايت كرده ( 53 - هود ) كه من از شماها مزدى نخواهم مزدى نيست جز با كسى كه مرا آفريده آيا تعقل نكنيد ؟\r\nو بپيغمبر خود فرمود : بگو من از شما مزدى نخواهم جز دوستى با ذى القربى ، خداوند دوستى آنان را واجب نكرد مگر براى آنكه ميدانست كه هرگز از دين برنميگردند ، و هرگز بگمراهى نگرايند ، و نكته ديگر اينكه اگر مردى دوستدار مزديست و يكى از خاندانش دشمن او باشد دلش با او درست نيست ، و خدا خواست در دل رسول خدا ( ص ) نسبت بمؤمنان هيچ نگرانى نباشد براى اين بود كه دوستى ذى القربى را بر آنها فرض كرد تا هر كه بدان عمل كرد و رسول خدا ( ص ) و خاندانش ( ع ) را دوست\r\n","description":"","footnote":"","page_name":" 454 ","page_number":462},
  {"content":"\r\nداشت ، رسول خدا را نرسد با او دشمنى داشته باشد ، و هر كه آن را از دست داد و دشمن خاندان پيغمبرش شد بر رسول خدا حق است كه او را دشمن دارد زيرا كه واجبى از واجبات خدا را ترك كرده ، و كدام فضل و شرف از اين جلو است\r\nو چون خدا اين آيه را بر پيغمبرش ( ص ) نازل كرد كه بگو : من از شماها مزدى نخواهم جز دوستى خويشانم - رسول خدا ( ص ) در ميان اصحابش بپاخاست و خدا را حمد گفت و ستايش نمود و فرمود : أيا مردم خدا بر شما امرى واجب كرده آيا شما آن را ادا ميكنيد ؟ و احدى به او جواب نداد ، و روز ديگر در ميان آنها بپاخاست و آن را گفت و احدى جوابش نگفت . و روز سوم باز برخاست در ميان آنها و فرمود : ايا مردم راستى خدا بر شما امرى واجب كرده آيا شما آن را انجام ميدهيد و كسى به آن حضرت جواب نداد ، پيغمبر فرمود : اى مردم اين واجب راجع به طلا و نقره و خوردنى و نوشيدنى نيست ، گفتند آن را بياور ، پس اين آيه را بر آنها خواند و گفتند اگر همين است آرى و بيشترشان بدان وفا نكردند ، سپس امام رضا ( ع ) فرمود : پدرم از جدم از پدرانش از حسين بن على ( ع ) برايم باز گفت كه : مهاجر و انصار نزد رسول خدا ( ص ) گرد آمدند و گفتند يا رسول الله تو براى خودت و كسانى كه بر تو وارد ميشوند هزينه لازم دارى همه دارائى و جان ما در اختيار تو است و هر حكمى بكنى خوشرفتار و مأجور هستى ، هر چه خواهى ببخش و هر چه خواهى وانه بر شما هيچ حرجى نيست ، و خدا عز و جل روح الامين را فرو فرستاد و گفت : اى محمد - بگو من از شما مزدى نخواهم جز دوستى خويشانم پس از من خويشانم را نيازاريد ، و همه بيرون شدند و بعضى با هم گفتند رسول خدا ( ص ) از پيشنهاد ما رخ نتافت مگر براى اينكه ما را بدوستى خويشانش وادار كند و اين آيه كه خواند في المجلس از خود در آورد\r\n","description":"","footnote":"","page_name":" 455 ","page_number":463},
  {"content":"\r\nو اين گفتارشان بزرگ و ناروا بود و خدا اين آيه را فرستاد ( 7 - الاحقاف ) بلكه ميگويند افتراء بسته است بگو اگر من افتراء بستمش شما از طرف خدا اختيارى نداريد او داناتر است بدان چه اشاعه ميدهيد او بس است كه ميان من و شماها گواه باشد ، و او است غفور و رحيم - پيغمبر دنبال آنان فرستاد و فرمود :\r\nآيا تازه ايست ؟ گفتند آرى به خدا يا رسول الله بعضى از ماها سخن ناهنجارى گفت و ما آن را بد داشتيم و رسول خدا ( ص ) اين آيه را بر آنها خواند و گريستند و سخت گريستند و خداى تعالى اين آيه را فرو فرستاد ( 24 - الشورى ) و اوست كسى كه ميگذرد از بدكرداريها و ميداند چه ميكنيد - اين هم ششم .\r\n7 - خدا ميفرمايد ( 56 - الاحزاب ) راستى خدا و فرشته هايش بر پيغمبر صلوات ميفرستند أيا كسانى كه گرويديد بر او صلوات فرستيد و به خوبى درود بگوئيد - معاندانهم ميدانند كه چون اين آيه نازل شد گفته شد يا رسول الله درود بر تو را ميفهميم صلوات بر تو چگونه است ؟ فرمود : ميگوئيد اللهم صل على محمد و آل محمد ، بار خدايا رحمت فرست بر محمد و آل محمد چنانچه رحمت فرستادى بر ابراهيم و آل ابراهيم راستى تو حميد و مجيدى .\r\n( امام رضا « ع » ) فرمود ميان شما مردم در اين باره اختلافيست ؟ گفتند : نه ، مأمون هم گفت در اينجا اختلافى نيست و مورد اجماع است آيا شما راجع بآل چيزى روشنتر از اين در قرآن داريد ؟ امام رضا ( ع ) فرمود : به من بگوئيد از قول خدا : * ( يس وَالْقُرْآنِ الْحَكِيمِ - إِنَّكَ لَمِنَ الْمُرْسَلِينَ - عَلى صِراطٍ مُسْتَقِيمٍ ) * - كه مقصود از يس كيست ؟ همه علماء گفتند پس محمد است و شكى ندارد امام رضا ( ع ) فرمود خدا بمحمد و آل محمد از اين راه فضلى داده كه هر كه تعقل كند بكنهش نرسد ، و اين براى آنست كه خدا بر\r\n","description":"","footnote":"","page_name":" 456 ","page_number":464},
  {"content":"\r\nاحدى سلام نفرستاده مگر بر پيمبران ، و خدا تبارك و تعالى فرموده : ( 77 - الصافات ) سلام بر نوح در جهانيان ، و فرمود : سلام بر ابراهيم ، و فرموده است : ( 12 - الصافات ) سلام بر موسى و هارون - و خدا نفرمود : سلام بر آل نوح ، نفرمود : سلام بر آل ابراهيم ، نفرمود : سلام بر آل موسى و هارون - ولى خدا عز و جل فرمود : سلام بر آل يس ( 130 ) يعنى آل محمد ، مأمون گفت من به خوبى دانستم كه شرح و بيان اين در معدن نبوتست . اين هم هفتم .\r\n8 - قول خدا عز و جل ( 42 - الانفال ) و بدانيد هر آنچه غنيمت برديد راستى كه از آن خدا است خمسش و از آن رسول خدا و ذى القربى - سهم ذى القربى را قرين سهم رسولش ( ص ) نمود ، اينست فاصله ميان آل و امت زيرا خدا آنان را در جايى مقرر داشته و همه امت را در جايى پائينتر از آن ، و براى آل آن را پسنديده كه براى خود پسنديده و آنها را برگزيده و به خود آغاز كرده سپس رسول خود را دوم آورده سپس ذى القربى را در هر آنچه از فيء و غنيمت و جز آن خدا عز و جل براى خود پسنديده و براى آنان پسنديده و فرموده - و گفتار او حق است - و بدانيد كه هر آنچه را بغنيمت برديد از آن خدا است خمسش ، و از آن رسول خدا و ذى القربى - اين تأكيد شديد و فرمان پيوستى است براى آنها تا روز رستاخيز ، در كتاب گوياى خدا كه ناحق را از پيش و از دنبال در آن راهى نيست و نازل از طرف خداى حكيم حميد است - و اما اينكه در دنبالش فرمايد يتامى و مساكين هم سهمى دارند - ( بطور موقت است ) زيرا وقتى يتيم بالغ شد از مصرف غنيمت بدر مىشود و بهره اى ندارد ، و همچنين مستمند كه توانگر شد ديگر از غنيمت بهره اى ندارد و روا نيست از آن بگيرد ، و سهم ذى القربى تا روز قيامت بجا است چه\r\n","description":"","footnote":"","page_name":" 457 ","page_number":465},
  {"content":"\r\nتوانگر باشند چه مستمند ، زيرا كسى نيست بجز ذى القربى كه سهم خدا و رسولش را بتواند بگيرد ، خدا براى خود از آن سهمى مقرر داشت ، و براى رسولش سهمى ، و هر آنچه براى خودش و براى رسولش پسنديد براى آنها پسنديد\r\nو همچنين از فىء و خراج هم هر چه براى خودش و پيمبرش پسنديد براى ذى القربى پسنديد چنانچه در غنيم براى آنها تجويز كرد ، به خود آغاز كرد سپس برسول خدا ( ص ) سپس بدانها ، و سهمشان را قرين سهم خدا و سهم رسولش ساخت ، و همچنين است در حق طاعت خدا عز و جل فرمايد ( 62 - النساء ) ايا اى كسانى كه گرويديد اطاعت كنيد خدا را و اطاعت كنيد رسول خدا و صاحب - الامر خود را - در اينجا هم به خود آغاز كرد سپس برسولش سپس بخاندانش ، و همچنين است آيه ولايت ( 60 - المائده ) همانا سرپرست شما خدا است و رسولش و آن كسانى كه گرويدند - ولايت آنها را همراه طاعت رسول قرين طاعت خود ساخته چنانچه سهم خود را با سهم رسول مقرون به سهم آنها نموده در غنيمت و هم فىء و خراج ، تبارك الله كه چه اندازه نعمتش بر اهل اين خاندان بزرگ است ، و چون داستان صدقه در ميان آمد ، خودش عز ذكره را منزه از آن دانست و رسولش را ( ص ) منزه دانست ، و خاندانش را هم منزه دانست ، و فرمود ( 60 - التوبة ) همانا صدقات از آن فقراء و مستمندان و كارمندان آن ، و براى تأليف قلوب و آزاد كردن بنده و پرداخت بدهى بدهكاران ، و در راه خدا و براى ابن سبيل است كه از طرف خدا مقرر گرديده - آيا در اينجا دريابى كه براى خود سهمى مقرر داشته يا براى رسولش يا براى ذى القربى زيرا چون ذى القربى را از صدقه منزه دانست خودش را هم منزه دانست و رسولش را هم منزه دانست و اهل بيت را هم منزه دانست ؟ نه ، بلكه صدقه را بر آنها حرام كرد . زيرا صدقه حرامست بر محمد و خاندانش و آن چرك مردمانست و براى آنان حلال نيست زيرا از هر دنس و چركى پاك شدند ، و چون آنها را پاك كرده و برگزيده براى آنها پسنديده آنچه را براى خود پسنديده ، و\r\n","description":"","footnote":"","page_name":" 458 ","page_number":466},
  {"content":"\r\nبراى آنها بد دانسته آنچه را براى خود بد داشته .\r\n9 - ما همان اهل ذكريم كه خدا در كتاب محكمش فرموده ( 45 - النحل ) بپرسيد از اهل ذكر اگر شما نميدانستيد - علماء حاضر گفتند همانا مقصودش به اين يهود و نصارايند ، امام رضا فرمود چنين دستورى روا است در صورتى كه آنان ما را بدين خودشان دعوت ميكنند ، و ميگويند كه آن بهتر است از دين اسلام ، مأمون گفت اى ابا الحسن در نزد شما بيانى هست كه مخالف باشد با آنچه علماء ميگويند ؟\r\nفرمود : آرى مقصود از ذكر رسول خدا است و ما خاندان او هستيم ، و اين معنى را خداوند در قرآن خود بيان كرده بگفته خود در سوره طلاق كه فرموده : « از خدا بپرهيزيد اى خردمندان كسانى كه گرويديد بتحقيق خداوند بسوى شما فرستاده است ذكر را . رسولى كه آيات روشن را براى شماها ميخواند - پس ذكر رسول خدا است و ما خاندان و اهل او هستيم و اين نهم .\r\n10 - فرموده خدا عز و جل در آيه تحريم ( 22 - النساء ) حرامست بر شما مادران شما و دختران شما و خواهران شما - تا آخر آيه - به من بگوئيد دختر من و دختر پسرم يا هر چه از نسل من بوجود آيند اگر رسول خدا زنده باشد ميتواند آنها را بزنى گيرد ؟ گفتند : نه ، فرمود بگوئيد دختران شما را ميتواند بزنى گيرد ؟ گفتند : آرى ، فرمود : همين خودش بيان اينست كه ما آل او هستيم ، و شما آل او نيستيد و اگر آل او بوديد دختران شما هم بر او حرام بود چنانچه دختران من بر او حرامند . زيرا ما آل او هستيم و شماها از امت اوئيد و اين فرق روشنى است ميان آل و امت ، زيرا آل از او هستند و امت كه از نژاد او نباشند از او نيستند ، اين هم دهم .\r\n","description":"","footnote":"","page_name":" 459 ","page_number":467},
  {"content":"\r\n11 - قول خدا در سوره مؤمن حكايت از قول مردى ( 28 - المؤمن ) مردى مؤمن از خاندان فرعون كه ايمانش را نهان ميداشت گفت آيا شما مردى را ميكشيد كه ميگويد پروردگارم خدا است با اينكه از پروردگار شما معجزات آورده ؟ - او خاله زاده فرعون بود ، او را همنژاد فرعون دانسته ، و هم كيش او ندانسته ، و همچنين چون از نژاد رسول خدائيم به دو خصوصيت خاندانى داريم و با مردم مسلمان ديگر در همكيش بودن و مسلمان بودن بطور عموم شركت داريم اين هم خود فرقيست ميان آل و امت ، اين هم يازدهم .\r\n12 - قول خدا ( 132 - طه ) فرمان ده : خاندانت را به نماز و بر آن پايدار باش - ما را بدين فرمان مخصوص داشت كه بطور عموم فرمان داد و در برابر امت بطور خصوص هم ، رسول خدا هر روز پشت در خانه على و فاطمه مىآمد پس از نزول اين آيه تا نه ماه در وقت هر نمازى در پنج نوبت و ميفرمود نماز را باشيد خدايتان رحمت كناد و خداوند هيچ كدام از ذرارى انبياء را به اين كرامتى كه ما را بدان ارجمند كرده و در ميان امت مخصوص نموده گرامى نداشته ، اين هم فرقيست ميان آل و امت و الحمد لله رب العالمين و صلى الله على محمد نبيه .\r\n\r\nوصف آن حضرت از امامت و امام و مقام او\r\nعبد العزيز بن مسلم ميگويد ما در مرو بهمراه امام رضا ( ع ) بوديم ، يك روز در مسجد جامع آن انجمنى كرديم و مردم در باره امامت صحبت كردند و اختلاف نظر فراوانى كه در آنست ياد آور شدند ،\r\n","description":"","footnote":"","page_name":" 460 ","page_number":468},
  {"content":"\r\nو من خدمت آقا و مولايم امام رضا ( ع ) رسيدم و مورد بحث مردم را به آن حضرت اعلام كردم لبخندى زد سپس فرمود : اى عبد العزيز مردم نادانند و در دين خود فريب خوردند ، راستش خدا عز و جل پيغمبر خود را قبض روح نكرد تا دين خود را كامل كرد و قرآن را به دو نازل كرد كه بيان هر چيزى در آنست و حلال و حرام و حدود و احكام و هر آنچه مردم بدان نيازمندند بطور كلى در آن بيان كرده و فرموده ( 38 - الانعام ) ما چيزى را در قرآن كم نگذارديم - و در حجة الوداع كه پايان عمرش بود به او نازل كرد ( 5 - المائده ) امروز دين خود را براى شما كامل كردم و نعمتم را بر شما تمام كردم و اسلام را دين شما پسنديدم - امر امامت از كمال دين است ، و پيغمبر در نگذشت تا براى امتش همه معالم دين را بيان كرد و روشهايش را توضيح داد و آنها را به راه راست گماشت ، و على ( ع ) را سرور و امام آنها نمود و چيزى كه امت بدان نيازمند باشند بجا نگذارد جز اينكه بيان كرد ، هر كه پندارد خدا دينش را كامل نكرده كتاب خدا را رد كرده و هر كه كتاب خدا را رد كرده كافر شده آيا قدر امامت و موقعيت آن را در امت فهميدند تا انتخاب آنها در باره آن روا باشد .\r\nامامت مقامى است كه خداوند آن را مخصوص ابراهيم ( ع ) ساخت پس از درك مقام نبوت و خلت و آن را درجه سوم او نمود و وى را بدان شرافتمند كرد و نامش را بلند آوازه نمود و جل و عز فرمود ( 124 - البقره ) و آنگاه كه ابراهيم را پروردگارش با كلماتى آزمود و آنها را درست ادا نمود و فرمودش راستى من تو را براى مردم امام ساختم - حضرت خليل از شادمانى به اين مقام عرض كرد - و از نژاد من هم ؟ فرمود فرمان من بستمكاران نرسد - اين آيه امامت هر ظالمى را تا روز قيامت باطل كرد و آن را\r\n","description":"","footnote":"","page_name":" 461 ","page_number":469},
  {"content":"\r\nمخصوص برگزيده‌ها نمود سپس خداوندش ارجمند داشت و در نژاد برگزيده‌هاى پاكش گذاشت و فرمود ( 72 - الأنبياء ) و بخشيديم به او اسحق و يعقوب را يك غنيمتى و همه را خوب كرديم و آنان را امامانى ساختيم كه بفرمان ما رهبرى كند و كارهاى خير را به آنها وحى كرديم و برپا داشتن نماز و دادن زكات را و پرستنده ما بودند - و پيوسته نژاد آن را از يك ديگر قرن بقرن ارث بردند تا به پيغمبر اسلام رسيد و خدا فرمود ( 27 - آل عمران ) راستى شايسته ترين مردم بابراهيم همان كسانند كه پيرو او بودند و اين پيغمبر و آنها كه گرويدند - امامت مخصوص آنان بود و پيغمبرش به عهده على ( ع ) واگذاشت و در نژاد برگزيده اش رسيد . همانها كه خدا علم و ايمان به آنها داد و آن فرموده او است ( 56 - الروم ) و گفتند آن كسانى كه علم و ايمان به آنها داده شد هر آينه در كتاب خدا درنگ كرديد تا روز رستاخيز ، اين روز رستاخيز است ولى شماها نميدانيد - به همان روشى كه خدا آن را جارى كرد و مقرر داشت در فرزندانش تا روز قيامت زيرا پس از محمد ( ص ) پيمبرى نيست ، از كجا اين جهال به نظر خود امامت را انتخاب كنند .\r\nراستى امامت مقام پيمبران وارث اوصياء است ، راستى امامت خلافت از خدا و خلافت رسول خدا و مقام امير المؤمنين و خلافت حسن و حسين ( ع ) است ، راستى امامت زمام دين و نظام مسلمين و صلاح دنيا و عزت مؤمنانست ، امام بنياد اسلام نامى ( افزون شو ) و فرع برازنده آنست بوسيله امام نماز و زكات و روزه و حج و جهاد درست ميشوند و خراج و صدقات فراوان ميگردند و حدود و احكام اجراء ميشوند و مرز و نواحى محفوظ ميمانند .\r\nامام است كه حلال خدا را حلال ميداند و حرامش را حرام ، حدود را اقامه مىكند و از دين خدا\r\n","description":"","footnote":"","page_name":" 462 ","page_number":470},
  {"content":"\r\nدفاع مىكند و به راه خدا دعوت مىكند با حكمت و پند خوب و حجت رسا .\r\nامام خورشيد تا با نيست كه نورش جهان را فرا گيرد و اندر افقى است كه ديده و دستها بدان نرسند .\r\nامام ماه تابنده و چراغ فروزنده و نور طلوعكننده و اختر رهنمائيست در تارىهاى شب تاريك و دليل هدايت و نجات بخش از هلاكت است .\r\nامام شعله ايست بر سر تپه و گرم كن هر پناهنده است دليل است در مهلكه‌ها و هر كس از او جدا است نابود است .\r\nامام ابريست بارنده و بارانيست تند و آسمانيست سايه بخش و زمينى است هموار و چشمه ايست .\r\nجوشان و اصطخر و بوستانست .\r\nامام امينى است رفيق و پدرى است مهربان و برادرى است همزاد و چون مادرى براى فرزند صغير دلسوز و پناه بنده‌هاى خدا .\r\nامام امين خدا است در زمين و ميان خلقش و حجت او است بر بنده هايش و خليفه او است در بلادش و دعوت كن به خدا و دفاع كن از حريم خدا است .\r\nامام از گناهان پاك و از عيوب مبرا است ، بعلم مخصوص و ببردبارى موسوم است ، نظام دين و عزت مسلمين و خشم بر منافقين و نابودى كفار است .\r\n","description":"","footnote":"","page_name":" 463 ","page_number":471},
  {"content":"\r\nامام يگانهء روزگار خود است احدى همپايه او نيست و دانشمندى برابر او نيست ، برايش عوضى نه و مانند و نظيرى ندارد ، هر فضلى نطلبيده و كسب نكرده خاص او است كه حضرت وهابش بوى اختصاص داده كيست كه بمعرفت امام برسد و كنه وصفش را بفهمد .\r\nهيهات ، هيهات ، خردها گمند و خاطره‌ها سرگردان و خردها حيران ، سخنرانان زبان گرفته و شاعران دلخسته و اديبان درمانده و بليغان لال و دانشمندان خاموش و سرافكنده از وصف يك مقام يا يك فضيلت او ، همه بعجز و تقصير از آن اعتراف دارند تا چه رسد به كلى آن ، يا كيفيتش را رسا گردند يا كسى باشد كه جاى او را بگيرد يا فائده او را بدهد از كجا ؟ با اينكه او در آنجا است كه اختران از دسترس دستيازان و شرح وصفكننده‌ها بدورند ، آيا پندارند كه امام در جز خاندان رسول خدا ( ص ) يافت شود ؟ به خدا كه نفسهاى خودشان آنان را دروغگو شمارند و بيهوده‌ها را آرمان دارند كه بپله بلندى و سختى پاى نهاده و به منزل لغزنده اى كه آنان را بپرتگاه اندازد پا نهاده‌اند براى اينكه ميخواهند برأى خود امامى بسازند ، چگونه مىتوانند امام براى خود انتخاب كنند با اينكه امام دانائيست كه جهلى ندارد ، و سرپرستى است كه نيرنگ نبازد ، معدن نبوتست ، نسبش آلودگى ندارد و ديگرى در حسب به دو نرسد ، خاندانش از قريش است و از صميم بنى هاشم و از خاندان رسول ، شرف اشرافست و فرع عبد مناف .\r\nدانش افزونست و تمام بردبار ، در كار امامت نيرومند است و بسياست دانشمند ، سزاوار رياست است و مفترض الطاعه ، قائم بامر خدا است و خيرخواه بنده‌هاى خدا . پيمبران و اوصياء ( ص ) را خدا توفيق دهد\r\n","description":"","footnote":"","page_name":" 464 ","page_number":472},
  {"content":"\r\nو كمك كند و از مخزن علم و حكمتش به آنها بدهد آنچه را به ديگرى ندهد ، دانش او برتر از دانش همه اهل زمان او است و خدا جل و عز فرمايد ( 35 - يونس ) آيا كسى كه به حق رهبرى كند سزاوارتر است كه پيروى شود يا كسى كه راه به حق نبرد جز اينكه رهبرى شود شما را چيست ؟ چگونه قضاوت ميكنيد ؟ - و خدا در داستان طالوت فرمايد ( 247 - البقرة ) راستى خداوند او را بر شماها برگزيده و در دانش و جسم بر شماهايش افزوده و خدا ملكش را بهر كه خواهد ميدهد - و در داستان داود ( ع ) فرموده ( 255 البقره ) داود جالوت را كشت و خدا ملك و حكمت به او داد و از آنچه اش خواست به او آموخت - و براى پيغمبرش فرمود ( 113 - النساء ) و فرو فرستاد بر تو كتاب و حكمت را و به تو آموخت آنچه را نميدانستى و فضل خدا بر تو بسيار بزرگ بوده - و در باره امامان از خاندان و عترت و نژادش فرموده ( 55 - النساء ) يا بلكه حسد مىبرند بمردم بر آنچه خدا از فضل خود بدانها داده - تا قول او « سعيرا » - و راستى كه چون خدا بنده اى را براى تصدى كار بنده هايش برگزيند سينه او را براى اين كار وسعت دهد و سرچشمه‌هاى حكمت را در دلش بسپارد ، و زبانش را گويا سازد و بدنبال آن در جواب در نماند ، و جز درست نگويد و موفق و مسدد و مؤيد باشد از خطاء و لغزش در امانست ، خدايش بدان اختصاص داده تا حجت بر خلقش باشد و گواه بر بنده هايش ، آيا آنان توانايند به مثل اين تا توانند امام را انتخاب كنند ، و منتخب آنها داراى اين صفات باشد ؟ .\r\n\r\nكلمات قصارى هم در اين معانى از آن حضرت ( ع ) روايت شده\r\n1 - مؤمن مؤمن نباشد تا در او سه خصلت بود ، سنتى از پروردگارش ، و سنتى از پيمبرش ، و سنتى\r\n","description":"","footnote":"","page_name":" 465 ","page_number":473},
  {"content":"\r\nاز امامش ، سنت پروردگارش رازپوشى است ، و سنت از پيمبرش مدارا با مردم ، و اما سنت از امامش شكيبائى در سختى و تنگى .\r\n2 - كسى كه نعمت دارد بايد كه بر عيالش در هزينه وسعت بخشد .\r\n3 - عبادت پر روزه داشتن و نماز خواندن نيست و همانا عبادت پرانديشه كردن در امر خدا است .\r\n4 - پاكيزه بودن از اخلاق انبياء است .\r\n5 - سه چيز از روش مرسلانست ، بوى خوش ، اصلاح مو ، پرجماع كردن .\r\n6 - امين به تو خيانت نكند توئى كه بخائن امانت سپردى .\r\n7 - چون خدا امرى را خواهد خرد را از بنده‌ها بربايد و خواست خود را اجراء كند ، و چون امرش را اجراء كرد خرد هر خردمند را به او برگرداند ، و ميگويد اين چطور شد ؟ و اين از كجا شد ؟\r\n8 - خموشى يكى از ابواب حكمت است ، راستى خموشى دوستى مىآورد ، راستى كه آن رهنماى هر خيريست .\r\n9 - هر چه زياديست نياز بسخن زيادى هم دارد .\r\n10 - برادر بزرگتر بجاى پدر است .\r\n11 - از اوباشش پرسيدند فرمود : هر كه چيزى دارد كه از خدايش بازمىدارد .\r\n12 - هميشه بنامه خاك ميافشاند و ميفرمود باكى ندارد و هر گاه يادداشت براى حوائجش مينوشت با\r\n","description":"","footnote":"","page_name":" 466 ","page_number":474},
  {"content":"\r\nبسمله شروع ميكرد و دنبالش مينوشت اذكر ان شاء الله سپس هر چه ميخواست مينگاشت .\r\n13 - چون شخص حاضرى را نام برى كنيه او را بگو و اگر غايب است نامش را ببر .\r\n14 - دوست هر كس خرد او است و دشمنش نادانى او .\r\n15 - اظهار دوستى با مردم نيمى از عقل است .\r\n16 - خدا پرگفتن و مال تلف كردن و پر خواهش كردن را دشمن ميدارد .\r\n17 - عقل مرد مسلمان تمام نيست تا ده خصلت دارا باشد 1 - از او اميد خير باشد 2 - از بدى او در امان باشند 3 - خير اندك ديگرى را بسيار شمارد 4 - خير بسيار خود را كم گيرد 5 - هر چه حاجت از او خواهند دلتنگ نشود 6 - در عمر خود از دانشجوئى خسته نگردد 7 - فقر در راه خدايش از توانگرى محبوبتر باشد 8 - خوارى در راه خدايش از عزت با دشمنش محبوبتر باشد 9 - گمنامى را از پرنامى خواهانتر باشد . سپس فرمود دهم و چيست دهمى ؟ به او گفته شد : چيست ؟ فرمود احدى را ننگرد جز اينكه بگويد او از من بهتر و پرهيزكارتر است ، همانا مردم دو كسند ، مرديكه از او بهتر و پرهيزكارتر است ، و مردى كه از او بدتر و زبونتر است ، و چون مردى كه از او بدتر و زبونتر است بيند گويد شايد درونش بهتر باشد ، و اين بهى درون براى او بهتر است و خوبى من ظاهر است و آن براى من بدتر است ، و هر گاه كسى را بيند كه بهتر و باتقواتر از او است براى او تواضع كند تا به او رسد و چون چنين كرد مجدش برافرازد ، و خوبيش پاك گردد و نامش خوب شود ، و سيد اهل زمانش باشد .\r\n","description":"","footnote":"","page_name":" 467 ","page_number":475},
  {"content":"\r\n18 - مردى از آن حضرت تفسير قول خدا را پرسيد ( 3 - الطلاق ) هر كه به خدا توكل كند او را بس است - فرمود : توكل درجاتى دارد ، يكى اينكه در همه كارت به دو اعتمادى كنى در آنچه با تو كند و بهر چه با تو كند خشنود باش و بدانى از خيرخواهى و رعايتت كوتاهى نكند ، و بدانى كه صلاح در آن بوده و با واگذارى همه اينها بوى به دو توكل كنى ، يكى اينكه عقيده بغيبهاى خدا داشته باشى كه در علم تو نگنجند و علم آن را بوى و بامناء وى وانهى و در آنها و جز آنها به دو اعتماد داشته باشى .\r\n19 - احمد بن نجم او را از عجب پرسيد كه مفسد عمل است در پاسخ فرمود : عجب درجاتى دارد يكى اينكه كردار بد بنده در نظرش خوش جلوه كند و آن را خوب بداند و پندارد كار خوبى كرده . يكى اينكه بنده اى به خدا ايمان آرد و منت بر خدا نهد با اينكه خدا را به او منت است در اين باره .\r\n20 - فضل گويد به امام رضا ( ع ) گفتم يونس بن عبد الرحمن معتقد است كه معرفت كسبى است فرمود : نه ، درست نرفته خدا بهر كه خواهد ايمان ميدهد و در برخى پابرجا است و در برخى عاريت ، پابرجا آنست كه خدا هرگز آن را نربايد و عاريت آنست كه بمرد ميدهد سپس از او ميگيرد .\r\n21 - صفوان بن يحيى گويد از امام رضا ( ع ) پرسيدم بنده‌هاى خدا را در معرفت كار و كردى هست ؟ فرمود : نه ، گفتم در برابر آن مزدى دارند ؟ فرمود : آرى خدا بفضل خود به آنها معرفت داده ، و بفضل خود بدانها درستى دهد .\r\n","description":"","footnote":"","page_name":" 468 ","page_number":476},
  {"content":"\r\n22 - فضيل بن يسار گويد از امام رضا ( ع ) پرسيدم افعال بنده‌هاى خدا مخلوقند يا غير مخلوق ؟\r\nفرمود ( ع ) : به خدا آنها مخلوقند - مقصودش خلق تقدير بود نه خلق تكوين سپس فرمود : ايمان يك درجه بالاى اسلام است ، و تقوى يكدرجه برتر از ايمان ، و بآدميزاده چيزى بهتر از يقين داده نشده .\r\n23 - از بهترين بنده‌هاى خدا پرسش شد ؟ فرمود : آن كسانيند كه هر گاه نيكى كنند خرم شوند ، و هر گاه بد كنند آمرزش خواهند ، و هر گاه عطا شوند شكر گزارند ، و هر گاه بلا بينند صبر كنند ، و هر گاه خشم كنند درگذرند .\r\n24 - از حقيقت توكلش پرسش شد فرمود : اينست كه جز از خدا نترسى .\r\n25 - مهمانى كردن براى زناشوئى از سنت است .\r\n26 - ايمان چهار ركن دارد : توكل بر خدا ، رضا بقضاء خدا ، تسليم بامر خدا ، و واگذاشتن كار به خدا ، آن بنده خوب ( مؤمن آل فرعون ) گفت ( 24 - غافر ) كار خود را به خدا وانهم ، و خدايش از بدانديشى آنان نگهداشت .\r\n27 - صله رحم كن گر چه با جرعه آبى باشد ، و بهتر صله رحم خوددارى از آزار او است ، فرمود : در قرآنست ( 268 - البقرة ) صدقات خود را بمنت و آزار بيهوده مسازيد .\r\n28 - از نشانه‌هاى دينفهمى حلم و علم است ، و خموشى بابى است از حكمت ، خموشى دوستى آرد ، و راستش كه آن رهبر بهر خوبيست .\r\n","description":"","footnote":"","page_name":" 469 ","page_number":477},
  {"content":"\r\n29 - آنكه روزى طلبد تا عيال دارى كند مزدش از مجاهد . در راه خدا بزرگتر است .\r\n30 - به آن حضرت گفته شد : چگونه صبح كردى ؟ فرمود : با عمر كاسته ، و كردار ثبت شده ، و مرگ بر گردن ما و دوزخ دنبال ما است ، و ندانيم با ما چه شود .\r\n31 - هر كه را پنج ناگواريست به او اميدى براى دنيا و آخرت نيست : نه ريشه محكم دارد ، نه طبع كريم . نه خوى درست ، نه نجابت در خود ، و نه ترس از پروردگارش .\r\n32 - فرمود دو لشكر در نبرد نشدند هرگز مگر با گذشتتر آنها پيروز است .\r\n33 - سخاوتمند از طعام مردم بخورد تا از طعامش بخورند ، و بخيل از طعام مردم نخورد تا از طعامش نخورند .\r\n34 - ما خاندانى باشيم كه وعده خود را وام دانيم چنانچه رسول خدا ( ص ) كرد .\r\n35 - بمردم زمانى آيد كه از عافيت نه دهم در كناره گيرى از مردم است و يكى هم در خاموشى .\r\n36 - معمر بن خلاد به دو گفت : خدا در فرج تو بشتابد ، فرمود : اى معمر اين فرج براى شماها است ولى براى ما به خدا همان انبانيست كه مشتى سويق دارد و سر به مهر باشد .\r\n37 - كمك تو بناتوان بهتر از صدقه دادنست .\r\n","description":"","footnote":"","page_name":" 470 ","page_number":478},
  {"content":"\r\n38 - هيچ بنده بحقيقت كمال ايمان نرسد تا سه خصلتش باشد ، بينائى در دين ، و اندازه دارى در معيشت ، و صبر بر بلاها .\r\n39 - بابى هاشم داود بن قاسم جعفرى فرمود : اى داود ما را بر شما بخاطر رسول خدا ( ص ) حقى است ، و شما را هم بر ما حقى است هر كه حق ما را شناخت رعايت او بايد و هر كه حق ما را نشناخت حقى ندارد .\r\n40 - روزى در مجلس مأمون درآمد و ذو الرياستين آنجا بود گفتگو در شب و روز شد كه كدام پيشتر آفريده شدند ، ذو الرياستين امام رضا را از اين مطلب پرسيد ، فرمودش ميخواهى از قرآنت پاسخ گويم يا از علم حساب خودت گفت نخست . از حساب جواب خواهم . امام فرمود : شما ميگوئيد كه برج سرطان طالع دنيا است در حالى كه كواكب در برج شرف خود بودند ؟ گفت چرا فرمود پس بايد زحل در ميزان باشد ، و مشترى در سرطان ، و مريخ در جدى ، و زهره در حوت ، و قمر در برج ثور ، و جاى آفتاب ميانه وسط السماء در برج حمل و اين نميباشد مگر در روز گفت بسيار خوب جواب از قرآن چيست ؟ فرمود گفته خدا ( 40 - يس ) نه خورشيد را سزد كه به ماه رسد و نه شب را كه بروز پيش باشد - يعنى روز پيش از آنست .\r\n41 - على بن شعيب گويد خدمت امام رضا ( ع ) رسيدم ، به من فرمود : اى على زندگى چه كسى بهتر است ؟ گفتم اى آقايم شما از من داناتريد ، فرمود اى على كسى كه ديگرى در زندگى او خوش زيد ، اى\r\n","description":"","footnote":"","page_name":" 471 ","page_number":479},
  {"content":"\r\nعلى زندگى چه مردمى بدتر است ؟ گفتم شما داناتريد فرمود كسى كه ديگرى در زندگيش زندگى نكند ، اى على با نعمتها خوشهمسايه باشيد كه گريزپايند و از مردمى دور نشوند كه باز آيند . اى على بدترين مردم كسيست كه از واردش دريغ كند و تنها بخورد و بنده اش را بزند .\r\n42 - مردى در روز عيد فطر به آن حضرت گفت من امروز با خرما و تربت افطار كردم فرمود : سنت و بركت را با هم گرد آوردى .\r\n43 - بابى هاشم جعفرى فرمود : اى ابا هاشم ، خرد بخششى است از خدا ، و ادب با رنج است هر كه رنج تحصيل ادب را بكشد به دستش آورد ، و هر كه براى عقل رنج برد جز نادانى نيفزايد .\r\n44 - احمد بن عمر و حسين بن يزيد گفتند خدمت امام رضا ( ع ) رسيديم و گفتيم راستى ما روزى فراوان و زندگى خوشى داشتيم و حال ما اندكى بد شده از خدا بخواه كه آن وضع را بما برگرداند فرمود : چه ميخواهيد ، ميخواهيد شاه باشيد خوش داريد مانند طاهر و هرثمه ( افسران عاليرتبه مأمون ) باشيد و شما بر اين مذهبى كه داريد نباشيد ؟ گفتم : نه ، به خدا شاد نيستم كه همه دنيا با آنچه طلا و نقره دارد از من باشد مخالف با عقيده اى كه دارم باشم فرمود ( ع ) : راستى خدا ميفرمايد ( 12 - سبأ ) اى آل داود شكر گزاريد و اندكى از بنده هايم خوب شكرگزارند به خدا خوشبين باش زيرا هر كه به خدا خوشبين است خدا با گمان خوش او همراه است ، و هر كه به روزى اندك خشنود است خدا بكردار اندك او خشنود است ، و هر كه باندك از روزى حلال خشنود است بارش سبك است و خاندانش خوشند ، و خدايش به درد\r\n","description":"","footnote":"","page_name":" 472 ","page_number":480},
  {"content":"\r\nدنيا و دوايش بينا سازد ، و او را از دنيا بسلامت بدار السلام بهشت رساند .\r\n45 - ابن سكيت به آن حضرت گفت امروزه حجت بر مردم چيست ؟ در پاسخ فرمود ( ع ) : همان عقل است كه بوسيله آن شناخته مىشود آنكه راستگو است از طرف خدا و از او باور مىكند ، و آنكه دروغگو است و او را دروغ ميشمارد ، ابن سكيت گفت به خدا اينست پاسخ .\r\n46 - كسى دست كسى را نبوسد زيرا بوسيدن دست او مانند نماز خواندن بر او است .\r\n47 - بوسه مادر بر لب است و بوسه خواهر بر گونه و بوسه بر امام بميان دو ديده او .\r\n48 - فرمود ( ع ) : بخيل را آسايش نيست ، حسود را خوشى و لذت نيست ، پادشاهان را وفاء نباشد ، دروغ زن را مروت و مردانگى نيست .\r\n\r\n[ باب آنچه از امام جواد ( ع ) روايت شده 
  ]\r\nبنام خداوند بخشاينده مهربان از امام ناصح هادى ابى جعفر محمد بن على ( ع ) رواياتى طولانى در باره اين معانى رسيده است .\r\n\r\nپاسخ آن حضرت در باره محرمى كه شكارى كشته\r\nچون مأمون تصميم گرفت دخترش ام الفضل را به ابى جعفر محمد بن على الرضا ( ع ) شوهر بدهد ، خويشان نزديكش گرد او را گرفتند و گفتند يا امير المؤمنين ما تو را سوگند ميدهيم كه مبادا كارى كه بدست ما است از ما بدر كنى و اين جامه عزت خلافت را كه در بر داريم از تن ما بكنى و تو ميدانى ميان\r\n","description":"","footnote":"","page_name":" 473 ","page_number":481},
  {"content":"\r\nما و آل على از ديرينه تاكنون چه وضعى بوده ؟ مأمون گفت خموش باشيد من از هيچ كدام شما در باره او چيزى نپذيرم ، گفتند يا امير المؤمنين دخترت و نور ديده ات را بيك كودكى شوهر ميدهى كه هنوز در دين خدا بينا و فهميده نشده و حلال و حرام و مستحب و واجبش را نميداند - امام نهم در آن وقت نه سال داشت - پس كاش صبر ميكردى تا علم و ادب مىآموخت و قرآن را ميخواند ، و حلال و حرام را ميفهميد مأمون گفت او هم اكنون از شماها فقيه تر و داناتر به خدا و رسولش و سنت و احكام او است . او قرآن خدا را از شماها بهتر ميخواند و ميداند ، و بمحكم و متشابه ، و ناسخ و منسوخ ، و ظاهر و باطنش ، و خاص و عام ، و تنزيل و تأويلش از شماها داناتر است ، از او بپرسيد و اگر مطلب چنانست كه شما شرح داديد از شما ميپسندم ، و اگر مطلب همين است كه من ميگويم دانسته‌ام كه اين مرد بجاى شماها است ، از نزد او بيرون شدند و نزد يحيى بن اكثم فرستادند كه آن روز قاضى القضات بود و حاجت خود را از او خواستند ، و او را بهدايا بطمع انداختند تا در برابر ابى جعفر ( ع ) چاره جوئى كند و مسأله اى از او بپرسد كه جوابش را نداند .\r\nچون همه حاضر شدند و امام نهم هم حاضر شد گفتند يا امير المؤمنين اين قاضى است اگر اجازه بفرمائيد پرسش كند ، مأمون گفت اى يحيى يك مسأله فقهى از ابى جعفر بپرس تا ببينى فقه او بچه پايه است . يحيى گفت يا ابا جعفر اصلحك الله چه فرمائى در باره محرمى كه شكارى را كشته ؟ امام فرمود : آن صيد را در حل كشته يا در حرم ، عالم بوده يا جاهل ، بعمد بوده يا خطاء ، آن محرم بنده بوده يا آزاد صغير بوده يا كبير ، نخست صيد او بوده يا صيد كردن دوباره او ، آن صيد پرنده بوده يا غير آن ، از پرنده\r\n","description":"","footnote":"","page_name":" 474 ","page_number":482},
  {"content":"\r\nكوچك بوده يا بزرگ ، محرم باز قصد صيد دارد و مصر است يا تائب و پشيمانست ، اين صيد در شب بوده و از آشيانه آنان بوده يا در روز بوده و آشكارا ، محرم براى حج بوده يا عمره ، گويد : يحيى بطورى واماند كه بر همه حاضران عيان شد و همه مردم از جواب گيج كن امام نهم در شگفت ماندند ، مأمون در همان مجلس به امام نهم گفت اى ابا جعفر خواستگارى كن . فرمود : به چشم يا امير المؤمنين پس مأمون گفت سپاس خدا را سزا است براى اعتراف بنعمتش ، و نيست شايسته پرستشى جز خدا براى اجلال عظمتش و رحمت باد بر محمد و آلش نزد بردن نامش اما بعد - حكم خدا بر همه مردم اين بوده كه آنان را بوسيله حلال از حرام بىنياز سازد ، و براى همين جل و عز فرموده ( 32 - النور ) زنان بىشوهر خود را به شوهر بدهيد و بنده‌ها و كنيزهاى خوب خود را بزناشوئى بدهيد اگر نداريد خداوند از فضل خود شما را توانگر كند ، و خدا واسع و دانا است - سپس براستى محمد بن على ام الفضل دختر عبد الله را بزنى خواسته و پانصد درهم ( در حدود بيست و هفت تومان پول نقره خالص ) به او مهر داده و منهم او را بوى تزويج كردم اى ابا جعفر قبول كردى ؟ امام در پاسخ فرمود : من اين تزويج را به همين مهر قبول كردم ، مأمون جشن عروسى برپا كرد و به همه مردم از خاص و عام و اشراف و كارمندان به اندازه مقام آنها جائزه داد و بهر يك از طبقات به اندازه استحقاق صله عطا كرد .\r\nو چون مردم پراكنده شدند مأمون به امام نهم ( ع ) گفت اگر بفرمائى بما بفهمان آنچه بر هر صنف از اين اصناف در قتل صيد واجب است . در پاسخ فرمود : چون محرم صيدى از پرنده‌هاى بزرگ در حل بكشد يك گوسفند كفاره بر او باشد ، و اگر در حرم باشد كفاره دو چندانست ، و اگر جوجه اى را در\r\n","description":"","footnote":"","page_name":" 475 ","page_number":483},
  {"content":"\r\nحل بكشد بره از شير گرفته اى بر او است ، و بهاء بر او نيست چون در حرم نبوده است\r\nو اگر در حرم باشد بره و بهاى جوجه هر دو به عهده او است ، و اگر آن صيد حيوان وحشى باشد ، در گورخر وحشى گاوى بايد و اگر شتر مرغ است يك شتر بايد ، و اگر نتواند شصت مستمند را اطعام كند ، و اگر آن را هم نتواند هجده روز روزه بدارد ، و اگر شكار گاو باشد بر او گاويست ، و اگر نتواند سى مسكين را طعام بدهد ، و اگر آن را هم نتواند نه روز روزه بگيرد ، و اگر آهو باشد يك گوسفند بر او است ، و اگر نتواند ده مسكين را طعام دهد ، و اگر نتواند سه روز روزه بدارد ، و اگر در حرم شكارش كرده كفاره دو چندانست و بايد آن را بكعبه رساند و قربانى كند حق واجب است كه اگر در احرام حج باشد كفاره در منى بكشد آنجا كه قربانگاه مردم است ، و اگر در عمره باشد در مكه و در پناه كعبه بكشد ، و به اندازه بهايش هم صدقه بدهد تا دو چندان باشد ، و همچنين اگر خرگوشى يا روباهى صيد كند يك گوسفند بر او است ، و به اندازه بهايش هم بايد صدقه بدهد ، و اگر يكى از كبوتران حرم را بكشد يك درهم صدقه دهد ، و درهم ديگرى هم دانه بخرد براى كبوتران حرم ، و اگر جوجه باشد نيم درهم ، و اگر تخم باشد يك چهارم درهم ، و هر خلافى كه محرم از راه نادانى و يا خطا مرتكب شود كفاره ندارد جز همان صيد كه كفاره دارد جاهل باشد يا عالم ، خطا باشد يا عمد ، و هر خلافى بنده كند كفاره اش به تمام بر آقاى او است ، و هر خلافى كودك نابالغ كند چيزى بر او نيست ، و اگر بار دوم صيد او باشد خدا از او انتقام كشد ( و كفاره ندارد ) اگر محرم شكار را نشان بدهد به ديگرى و او آن را بكشد كفاره بر او است ، و آنكه اصرار دارد و توبه نكرده پس\r\n","description":"","footnote":"","page_name":" 476 ","page_number":484},
  {"content":"\r\nاز كفاره در دنيا عذاب آخرت هم دارد ، و اگر پشيمانست پس از كفاره در دنيا عذاب آخرت ندارد اگر شبانه از آشيانه بخطا شكار كرده چيزى بر او نيست مگر قصد شكار داشته باشد ، و اگر عمدا شكار كند در شب باشد يا روز كفاره بر اوست و آنكه محرم به حج است بايد كفاره را در مكه قربانى كند ( 1 ) .\r\nگويد مأمون دستور داد تا اين احكام را از قول امام نهم نوشتند ، سپس رو بكسانش كرد كه منكر تزويج با امام ( ع ) بودند و گفت آيا در ميان شماها كسى بود كه چنين پاسخى دهد ؟ گفتند به خدا نه و قاضى هم قادر بدان نبود پس گفتند يا امير المؤمنين تو از ما بوى داناترى مأمون گفت واى بر شماها نميدانيد كه اهل اين خانواده از سنخ اين مردم نيستند ، نميدانيد كه رسول خدا ( ص ) از حسن و حسين كه كودك خردسالى بودند قبول بيعت كرد و از طفل ديگرى بيعت نپذيرفت ؟ نميدانيد پدرشان على ( ع ) در نه سالگى برسول خدا ( ص ) ايمان آورد و رسول خدا ايمانش را پذيرفت و از طفل ديگرى نپذيرفت ، و طفل ديگرى را باسلام دعوت نكرد ؟ آيا نميدانيد كه اينها از نژاد يك ديگرند ، و حكم آخر آنها همان حكم اول آنها است ؟\r\n\r\nيك مسأله نادر\r\nمأمون بيحيى بن اكثم گفت يك مسأله اى در برابر ابى جعفر ( امام نهم ) عنوان كن كه پاسخش نتواند يحيى گفت اى ابا جعفر چه فرمائى در باره مردى كه با زنى زنا كرده آيا روا است كه او را بزنى گيرد ؟\r\nدر پاسخ فرمود : او را وانهد تا از نطفه وى و نطفه ديگرى پاك گردد زيرا اطمينان ندارد كه مانند او با\r\n\r\n","description":"","footnote":"\r\n( 1 ) كذا خلافا لما سبق .\r\n","page_name":" 477 ","page_number":485},
  {"content":"\r\nديگرى هم آميزش كرده باشد ، سپس اگرش خواست بزنى گيرد همانا مثل او مثل درخت خرمائى است كه مردى به حرام از آن خورده سپس آن را خريده و بحلال از آن خورده ، يحيى درمانده شد .\r\nامام نهم به او گفت اى ابا محمد چه گوئى در باره مردى كه بامداد زنى بر وى حرام بود و روز كه بر آمد حلال شدش ، نيمه روزش حرام شد و هنگام ظهرش حلال شد و وقت عصر بر او حرام شد و مغربش حلال گرديد و نيمه شب بر او حرام شد و سپيده دم بر وى حلال شد و روز كه بر آمد حرام شدش و نيمه روز بر او حلال شد ، يحيى و ديگر فقهاء در برابر او گيج و گنگ شدند مأمون گفت يا ابا جعفر اعزك الله اين مسأله را براى ما بيان كن . فرمود ( ع ) : اين مرديست كه بكنيزك ديگرى نگاه كرده و او را خريده و بر وى حلال شده سپس آزادش كرده و بر او حرام شده سپس بزنى گرفته اش و بر او حلال شده و ظهارش كرده و بر او حرام شده و كفاره ظهار داده و حلال شده سپس يك طلاقش داده و حرام شده سپس به او رجوع كرده و حلال شده ، پس آن مرد از اسلام برگشته و زن بر او حرام شده ، و باز توبه كرده و مسلمانى گرفته و به همان نكاح سابق بر او حلال شده چنانچه رسول خدا ( ص ) زينب را بابى العاص بن ربيع كه مسلمان شد به همان نكاح اول برقرار ساخت .\r\n\r\nكلمات قصارى از آن حضرت در اين معانى روايت شده\r\n1 - مردى گفتش مرا اندرز ده فرمود : ميپذيرى ؟ گفت آرى فرمود : صبر را بالش كن و فقر را در آغوش گير و شهوات را بدور انداز و با هواى نفس مخالفت كن و بدان كه برابر ديده خدائى و به پا كه چگونه اى .\r\n","description":"","footnote":"","page_name":" 478 ","page_number":486},
  {"content":"\r\n2 - خدا بيكى از انبياء وحى كرد اما زهدت نسبت به دنيا شتاب در آسودگيست ، و أما رو كردنت به من مايه عزت تواست ولى آيا با دشمن من دشمنى و با دوستم دوستى كردى ؟ .\r\n3 - روايت شده كه بار جنس بزازى آن حضرت را كه ذى قيمت بود مىآوردند در راه ببردند آنكه مىآوردش بوى گزارش داد . و به خط خوبش نگاشت ، جان و دارائى ما از بخششهاى گواراى خدا است و عاريه سپرده او است تا آنجا كه از آن بهره مند شويم مايه خوشى و شاديست ، و آنچه هم ببرند اجر و ثوابست پس هر كه جزعش بر صبرش غالب شود اجرش ضايع شده و پناه بر خدا از آن .\r\n4 - كسى كه در امرى حاضر باشد و آن را ناخوش دارد چون كسيست كه غائب بوده . و هر كه در امرى .\r\nحاضر نباشد ولى بدان رضايت دهد مانند كسى است كه خود در آن بوده .\r\n5 - هر كه گوش دل بگوينده اى دهد او را پرستيده اگر گوينده از طرف خدا است خدا را پرستيده ، و اگر از زبان ابليس سخن گويد شيطان را پرستيده .\r\n6 - داود بن قاسم گويد پرسيدمش از معنى صمد فرمود : آنچه است كه ناف ندارد گفتم ميگويند آنچه است كه درون تهى نيست فرمود هر درون تهى دار ناف دارد .\r\n7 - ابو هاشم جعفرى گويد در روزى كه آن حضرت ام الفضل دختر مأمون را بزنى گرفت گفتمش اى آقايم بركت امروز بر ما بزرگ بود فرمود اى ابا هاشم بركات خدا است كه امروز بر ما بزرگ است گفتم : آرى\r\n","description":"","footnote":"","page_name":" 479 ","page_number":487},
  {"content":"\r\nاى آقايم در اين روز چه گويم ؟ فرمود : خوبى بگو كه به تو خواهد رسيد گفتم اى آقايم اين كار كنم و مخالفت نكنم فرمود : در اين صورت درست رفتى و جز خوبى نبينى .\r\n8 - بيكى از دوستانش نوشت اما اين دنيا است كه ما در آن بفرمان ديگرانيم ، ولى هر كه بعقيده من معتقد است با او همنشين باش كه اين عقيده هر جا باشد با او است ديگر سرايست كه خانه جاويدانست .\r\n9 - پس انداختن توبه فريب خوردنست ، و پر دست بدست كردن سرگردانيست ، و عذرتراشى در برابر خدا نابوديست ، و اصرار بر گناه آسودگى از مكر خدا است ، و از مكر خدا آسوده نباشند جز مردمى زيانكار .\r\n10 - روايت شده كه يك مكارى او را از مدينه بكوفه آورد و با اينكه امام به او چهار صد اشرفى هيجده نخودى طلا داده بود در باره جائزه خود با آن حضرت سخن كرد فرمود ( ع ) سبحان الله ندانى كه فزودن نعمت از طرف خدا بريده نشو تا شكرگزارى بندگان خدا ببرد .\r\n11 - روش بيعت رسول خدا ( ص ) با زنان اين بود كه دست خود را در ظرف آبى فرو ميبرد و بيرون مىآورد و زنان با اقرار و با ايمان به خدا و تصديق برسولش دست در آن ظرف آب فرو ميكردند به قصد تعهد آنچه بر آنها لازم بود .\r\n12 - اظهار چيزى پيش از آنكه پايدار شود مايه تباهى آنست .\r\n13 - مؤمن نياز دارد بتوفيق از طرف خدا ، و بپندگوئى از طرف خودش ، و بپذيرش از هر كسش اندرز دهد .\r\n","description":"","footnote":"","page_name":" 480 ","page_number":488},
  {"content":"\r\n\r\n[ باب آنچه از امام هادى ( ع ) روايت شده 
  ]\r\nبنام خداوند بخشاينده مهربان از امام راشد صابر ابى الحسن على بن محمد ( ع ) در اين معانى اخبار طولانى كه روايت شده .\r\n\r\nنامه آن حضرت ( ع ) در رد بر اهل تفويض و جبر و اثبات عدل و اختيار\r\nاز طرف على بن محمد درود بر شما و هر كه پيرو راه راست است بهمراه رحمت و بركات خدا ، نامه شما به من رسيد و آنچه در باره اختلاف شما در امر دين و بحث در تقدير يادآور شده بوديد فهميدم ، و هم گفتار بعضى از شماها را در جبر و برخى كه بتفويض رفته‌اند ، و هم پراكندگى شماها را در اين مطلب ، و گسستن شما از هم و آن دشمنى كه ميان شماها پديد شده سپس از من پرسيديد كه براى شما بيان كنم همه اينها را فهميدم خدايتان رحمت كناد .\r\nبدانيد كه ما در آثار و اخبار بسيارى كه رسيده نظر كرديم و دانستيم كه قول همه مردمى كه خود را پابند مسلمانى دانند ، آنها كه از طرف خدا جل و عز چيز ميفهمند از اين دو بيرون نيست كه يا حق است و بايد از آن پيروى كرد ، و يا باطل است و بايد از آن دورى جست ، همه امت اسلام بىاختلاف اتفاق دارند كه قرآن حق است ، و نزد همه فرق اسلامى در آن شكى نيست و همه معترفند بباور داشتن قرآن و درست بودنش و در اين اتفاق درست گفته‌اند ، و به راه راست رفته‌اند طبق گفته رسول خدا ( ص ) كه « امت من بر گمراهى اتفاق نكنند » و خبر داده كه هر آنچه مورد اتفاق امت است حق است اين در صورتيست كه با هم\r\n","description":"","footnote":"","page_name":" 481 ","page_number":489},
  {"content":"\r\nاختلاف ندارند ، و قرآن درست است ، و اختلافى ميان امت در تنزيل و تصديق بدان نيست ، و هر گاه قرآن گواه خبرى گردد و آن را درست داند و برخى امت منكر آن خبر باشند بر آنها لازمست كه بدان اعتراف كنند از نظر اينكه بر اصل كلى در سنن قرآن اتفاق دارند ، و اگر آن طائفه خبر موافق قرآن را منكر شوند و تمرد كنند از ملت اسلام بيرونند .\r\nنخست خبرى كه درستى آن از قرآن بدست آيد و قرآن بدان گواه است خبريست كه موافق قرآن و مورد تصديق آنست ، و در آن اختلاف كلمه نيست كه پيغمبر ( ص ) فرموده « من در ميان شما دو ثقل بجا ميگذارم كتاب خدا و عترت خودم - خاندانم - تا شما بدين دو تمسك كنيد هرگز گمراه نشويد ، و راستى كه اين دو از هم جدا نشوند تا در سر حوض بر من درآيند » .\r\nو چون شواهد اين حديث را در صريح قرآن دريابيم چون گفته خدا جل و عز ( 55 - المائده ) همانا سرپرست شما خدا است ، و رسولش و آن كسانى كه گرويدند همان كسانى كه نماز را برپا دارند و زكات بپردازند در حالى كه در ركوع باشند ، و هر كس پيروى كند از خدا و رسولش و كسانى كه ايمان آوردند راستش كه حزب خدا پيروزند - و عامه در اينجا اخبارى روايت كرده‌اند كه امير المؤمنين در حال ركوع انگشترش را به صدقه داد و خدا از او قدردانى كرد ، و اين آيه را در باره او نازل كرد و ما ديديم رسول خدا ( ص ) اين را گفت كه « هر كه را من مولا و آقا هستم على مولا و آقا است » و هم بعلى ( ع ) فرمود « تو نسبت به من چون هارونى نسبت بموسى جز اينكه پس از من پيغمبرى نيست » و ديديمش كه ميفرمود « على است كه وامم را ميپردازد و بوعده‌ام عمل مىكند و او است جانشينم پس از من » .\r\n","description":"","footnote":"","page_name":" 482 ","page_number":490},
  {"content":"\r\nپس از آن خبر نخست كه اين اخبار از آن بدست آمده خبريست درست و مورد اتفاق ، و نزد مسلمانان خلافى در آن نيست ، و هم موافق قرآنست ، و چون قرآن بتصديق آن خبر گواه است ، و شواهد ديگر هم دارد بر امت بايست است كه بضرورت بر آن اعتراف كند زيرا اينها اخباريند كه شواهد قرآن بدانها گويانند ، و موافق قرآنند و قرآن موافق آنها است .\r\nسپس اخبار با حقيقتى هم از قول رسول خدا ( ص ) بوسيلهء راستگويان از ائمه ( ع ) رسيده ، و مردمى ثقه و معروف آنها را نقل كرده‌اند ، اقتداء به اين اخبار فرض و واجب است بر هر مؤمن و مؤمنه اى ، و از آنها سر نپيچند جز اهل عناد و اين براى آنست كه گفته‌هاى آل رسول ( ص ) پيوستند با گفته خدا . مثل قول خدا در قرآنش ( 57 - الاحزاب ) راستى آن كسانى كه آزار كردند خدا و رسولش را خدا در دنيا و آخرت آنان را لعنت كند و برايشان عذاب زبونكننده اى آماده سازد - و نظير اين آيه قول رسول خدا ( ص ) است « هر كه على را بيازارد مرا آزرده ، و هر كه مرا بيازارد خدا را آزرده ، در معرض اينست كه از او انتقام كشيده شود » و همچنين قول او ( ص ) « هر كه على ( ع ) را دوست دارد مرا دوست داشته ، و هر كه مرا دوست دارد خدا را دوست داشته » و چون قول او ( ص ) در باره بنى وليمه ( تيره اى از كنده يمن ) « هر آينه بر سر آنها مردى فرستم چون خودم كه خدا و رسولش را دوست دارد ، و خدا و رسولش او را دوست دارند ، برخيز اى على و بسويشان روانه شو » و گفته او ( ص ) روز جنگ خيبر « هر آينه فردا روز مردى بر سر آنها فرستم كه خدا و رسولش را دوست و خدا و رسولش او را دوست دارند يورش برو ناگزير است و برنگردد تا خدا به دستش قلعه را بگشايد » رسول خدا پيش از فرستادن او اعلام پيروزى نمود و ياران رسول خدا ( ص ) بسخن آن حضرت توجه داشتند ، و بانتظار فردا نشستند ، و چون فردا شد على ( ع ) را خواست و فرستادش و او را بدين منقبت برگزيد ،\r\n","description":"","footnote":"","page_name":" 483 ","page_number":491},
  {"content":"\r\nو او را كرار غير فرار ناميد ، و او را دوستدار خدا و رسولش ناميد ، خبر داد كه خدا و رسولش هم او را دوست دارند .\r\nو همانا ما اين شرح و بيان را پيش داشتيم براى رهنماى آنچه قصد داريم و پشتيبان آنچه در باره جبر و تفويض و اختيار بيان ميكنيم ، و كمك و نيرو از خدا است ، و در همه كار خود به او توكل داريم - در اين باره ما بگفته امام صادق ( ع ) آغاز سخن كنيم كه : « نه جبر است و نه تفويض ، ولى مقامى است ميان اين دو و آن عبارت از تندرستى ، و آزادى ، و مهلت كافى است ، و توشه زندگى مانند مركب ، و وسيله تحريك شخص فاعل بر فعل خود » اينها پنج امرند كه امام صادق ( ع ) آنها را جوامع فضل و بخشش خدائى وانمود كرده است و هر گاه بنده اى يكى از آنها را نداشته باشد بحسب آن كاستى تكليف از او بر كنار است .\r\nامام صادق ( ع ) يك اصلى را كه بايد مردمش دنبال فهم آن باشند خبر داده و قرآن هم بتصديق آن گويا است ، و آيات محكمه رسولش هم بر آن گواهند . زيرا رسول ( ص ) و آلش ( ع ) در گفتار خود از حدود قرآن بيكسو نشوند ، و هر گاه اخبار درستى رسيد و گواهشان از قرآن جستجو شد ، و موافق آنها بودند و دليل صحت آنها بود پيروى از آنها فرض است ، و خبر معاند از آنها بيكسو نشود . چنانچه در آغاز نامه ياد آور شديم ، و چون بدنبال تحقيق گفته امام صادق ( ع ) رفتيم كه منزله بين المنزلتين و اختيار در اعمال است ، و انكار جبر و هم تفويض است يافتيم كه قرآن بر آن گواه است ، و آن را تصديق كند ، و خبر ديگر آن حضرت هم موافق آنست ، امام صادق پرسش شد كه آيا خداوند بنده‌هاى خود را بگناهان مجبور مىكند ؟ امام صادق ( ع ) فرمود : خدا از اين عادلتر است . به او گفته شد : آيا كار را يكسره به آنها\r\n","description":"","footnote":"","page_name":" 484 ","page_number":492},
  {"content":"\r\nواگذارده ؟ در پاسخ فرمود : خدا عزيزتر و مسلطتر بر آنها است از اين ، و باز از آن حضرت روايت شده كه فرمود : مردم در باره عقيده به قدر بر سه گونه‌اند : يكى پندارد كار به دو واگذار است ، و او خدا را در تسلطش سست دانسته ، و به هلاكت است ، و يكى پندارد خدا جل و عز بنده‌ها را بر معصيتها مجبور كرده ، و بدانها تكليف بيرون از طاقت و توان نموده . او هم خدا را در حكم خود ستم پيشه دانسته ، و به هلاكت است ، و يكى معتقد است خدا ببنده هايش تكليفى كرده به اندازه طاقت و تكليف بيرون از حد طاقت نكرده ، و چون كار خوب كند خدا را سپاس گويد ، و چون كار بد كند از خدا آمرزش خواهد . اين مسلمانيست بالغ و درست - پس خبر داده كه هر كس پيرو عقيده جبر و تفويض است ، و بدانها معتقد است بر خلاف حق است .\r\nمن آن جبرى را كه هر كس معتقد است دچار خطا است شرح دادم و هر كس هم پيرو عقيده تفويض است دچار باطل است ، و حق منزله ميان اين دو منزله است .\r\nسپس فرموده براى هر كدام از اين اقوال مثلى ميزنم كه مقصود را بفهم طالب حقيقت نزديك كند و بررسى از شرحش را آسان نمايد ، و آيات محكمه قرآنش تصديق كند ، و در نزد خردمندان مورد قبول باشد و توفيق و عصمت با خدا است .\r\nاما جبرى كه هر كس بدان معتقد است دچار خطا است پس از آن قول كسى است كه پندارد خدا جل و عز بنده‌هاى خود را بمعاصى مجبور كرده است ، و با اين حال آنان را بدان عقاب مىكند ، و هر كس چنين عقيده دارد خدا را ستمكار دانسته ، و او را دروغگو شمرده ، و برآورد كرده است كه فرموده ( 47 الكهف ) ستم نكند پروردگارت احدى را ، و فرموده ( 10 - الحج ) اين بدانست كه بدست خود پيش داشتند ،\r\n","description":"","footnote":"","page_name":" 485 ","page_number":493},
  {"content":"\r\nو راستى كه خدا هيچ ستمى به كسى نكند ، و فرموده ( 45 - يونس ) راستى خدا هيچ ستمى بمردم نكند ولى مردمند كه به خود ستم ميكنند - با آيات بسيار ديگرى كه در اين معنى هستند\r\nهر كه معتقد است كه بمعاصى به زور وادار است گناه خود را به خدا حواله كرده ، و او را در عقوبت خود ستمكار دانسته ، و هر كه خدا را ستمكار داند قرآنش را دروغ شمرده ، و هر كه قرآن را دروغ داند باجماع امت دچار كفر شده ، و نمونه او نمونه كسى است كه يك بنده مملوكى دارد كه هيچ اختيارى از خود ندارد ، و مالك هيچ چيز از كالاى دنيا نيست ، و آقايش هم اين را ميداند ، و دانسته بتهى دستى او فرمانش ميدهد كه ببازار رود و چيزى كه مورد حاجت است بياورد ، و بهاى آن را بوى نميدهد با اينكه ميداند براى اين جنس مورد حاجت نگهبانيست كه باحدى آن جنس را نميدهد مگر ببهائى رضايت بخش ، و آقاى اين بنده‌ام خود را مردى عادل و با انصاف ، و حكيم ، و بىستم ميشمارد ، و بنده خود را تهديد كرده كه اگر اين جنس مورد حاجت را نياورد او را كيفر دهد با اينكه ميداند نگهبان آن جنس مورد نياز ، آن بنده را جلوگير است ، و ميداند هم كه بنده بهاى آن را ندارد ، و بهائى هم به او نداده ، و چون بنده ببازار رفت كه آن نيازمندى را بياورد ديد كسى مانع او است مگر آنكه آن را بخرد و اين بنده هم بهائى ندارد كه بدهد . و نوميد و تهى دست نزد آقايش برميگردد و آقايش از اين راه به او خشم مىكند و او را كيفر ميدهد ، آيا مقتضاى عدل و حكمتش نيست كه آن بنده را عقوبت نكند با اينكه ميداند مالك چيزى از كالاى دنيا نيست و پولى هم به او نداده ، و با اين حال اگر او را عقوبت كند ستمكار و متعدى بر او است و آن عدل و حكمت و انصافى كه خود را بدان ستوده بود ابطال كرده ، و اگر آن بنده را عقوبت كند تهديد خود را نسبت به او تكذيب كرده و بدروغش تهديد نموده ، و دروغ و ستم هر دو با عدل و حكمت منافات دارند ، برتر است خدا از آنچه ميگويند برترى\r\n","description":"","footnote":"","page_name":" 486 ","page_number":494},
  {"content":"\r\nبسيارى\r\nهر كس معتقد بجبر يا بمطلبى كه مستلزم جبر است بشود به خدا ستم كرده و او را بجور و عدوان نسبت داده . زيرا براى كسى كه به زور بر گناه واداشته عقوبت اثبات كرده ، هر كه پندارد خدا بنده‌ها را بگناه مجبور مىكند بايد خدا را مدافع عقوبت بنده بداند ، و هر كه پندارد خدا از عقوبت بنده گنهكار دفاع مىكند او را در باره تهديدى كه كرده دروغگو شمرده آنجا كه خدا ميفرمايد ( 76 - البقرة ) آرى كسى كه بدكردارى كرد و خطاگير شد آنان دوزخيانند . و در آن جاويد بمانند ، و ميفرمايد ( 11 - النساء ) راستى كسانى كه بستم مال يتيمان خورند همانا شكم از آتش انباشته دارند ، و در آتش فروزان دوزخ درگيرند ، و ميفرمايد ( 59 - النساء ) راستى كسانى كه بآيات ما كافرند آنان را در آينده بدوزخ افكنيم ، و هر زمانى كه پوستشان كلفت شود پوست آنان را با پوست ديگرى عوض كنيم تا عذاب بچشند راستى خدا عزيز و حكيم است - و آيات بسيار ديگرى در اين باره هست ، و كسى كه وعيد خدا را دروغ شمارد و در تكذيب خود يك آيه قرآن را دروغ شمارد دچار كفر گردد ، و از آنها باشد كه خدا در باره آنها فرمايد ( 79 - البقرة ) آيا ببعضى از كتاب خدا ايمان داريد و ببعضى كافريد سزاى كسى از شما كه اين كار كند نيست مگر رسوائى در دنيا ، و روز قيامت هم برگشت ميكنند بسختترين عذابى ، و خدا غافل نيست از آنچه ميكنيد - بلكه ما ميگوئيم خدا جل و عز بنده‌ها را بر كردار خودشان سزا ميدهد ، و آنها را به كارهاى بدشان عقوبت مىكند بواسطه اختيار و استطاعتى كه به آنها داده و براى همانست كه به آنها امر و نهى كرده و قرآنش بدان گويا است ( 160 - الانعام ) هر كه حسنه آورد ده برابر آن را دارد ، و هر كه سيئه آورد جز بمانندش سزائى ندارد و آنها ستم نشوند - و فرموده است جل ذكره ( 28 - آل عمران ) روزى كه\r\n","description":"","footnote":"","page_name":" 487 ","page_number":495},
  {"content":"\r\nهر كه خوبى كرده حاضر بيند و هر كه بدى كرده آرزو كند كاش ميان او و بدى مسافت دورى بود و خدا شماها را از خود بر حذر ميدارد - و فرموده ( 17 - المؤمن ) امروز است كه هر كس پاداش شود بدان چه كرده است ، امروز ستمگرى نيست - اينها همه آيات محكمى است كه نفى جبر ميكنند و نفى هر كه بدان معتقد است ، و مانند آنها در قرآن بسيار است ، و ما آن را مختصر كرديم تا مايه طولانى شدن اين برنامه نشود و با لله التوفيق .\r\nو اما آن عقيده تفويضى كه امام صادقش باطل دانسته و معتقد و پيرو بدان را خطاكار شمرده آن عقيده كسيست كه قائل است خدا جل ذكره اختيار امر و نهى و احكام خود را ببنده‌ها سپرده ، و آنان را سر خود رها كرده ، و در اين باره سخن دقيقى است براى كسى كه بخواهد خوب بفهمد و دقت در آن كند ، و بدين باريك بينى و دقت گرائيده‌اند ، امامان رهبر از عترت پيغمبر ( ص ) زيرا كه آنان گويند اگر از راه سرخود گذاردن مردم احكام خود را بدانها واگذارده بود بايست بدان چه برگزينند خشنود باشد و در برابر آن از او مستوجب ثواب شوند و در آنچه هم خيانت كنند كيفرى نيابند زيرا در حقيقت تكليفى ندارند و اين گفتار بر دو معنى برآيد : يكى اينكه بنده‌هاى خدا بر او چيره شدند و او را وادار كردند و بپذيرفتن آنچه به نظر و رأى خود اختيار كنند بطور حتم خدا آن را نخواهد يا بخواهد در اين صورت وهن و سستى خدا لازم آيد ، ديگر اينكه خدا جل و عز از قبولانيدن و زير فرمان گرفتن آنها طبق خواست خود بخواهند يا نخواهند بامر و نهى خود درمانده است و از اين رو اختيار كفر و ايمان را به خود آنها واگذارده و نمونه آن نمونه مرديست كه بنده اى خريده تا خدمت او كند و فضيلت سرپرستى او را بفهمد ، و پيرو امر و نهى او باشد و آقايش هم مدعى است كه با تسلط و با عزت و حكمتمدار است و فرمان ببنده خود داده و غدقنها به او كرده و در برابر پيروى فرمانش وعده ثواب بزرك داده ، و بسزاى نافرمانيش تهديد\r\n","description":"","footnote":"","page_name":" 488 ","page_number":496},
  {"content":"\r\nبعقوبت دردناك نموده ، و آن بنده با خواست آقايش مخالفت كرده و پيروى از امر و نهيش نكرده ، و هر چه فرمانداده و هر چه را غدقن كرده نپذيرفته ، و باراده آقا اعتبارى نگذاشته ، و دنبال خواست خود رفته و پيرو هواى خويش است ، و آقا هم نتواند او را بپيروى امر و نهى خود برگرداند ، و بر سر خواست خودش وادار سازد ، و از اين رو اختيار امر و نهى را به خود بنده سپرده ، و بهر چه طبق خواست خودش انجام دهد راضى شده و از خواست خود گذشته ، آقا او را دنبال يكى از حوائج خود فرستاده ، و آن نيازمندى را هم نام برده و او مخالفت آقا كرده ، و پيرو هواى نفس خود شده و چون برگشته و آقا ديده خلاف آنچه را خواسته آورده به او گفته : چرا مخالف آنچه به تو فرمان دادم آوردى ؟ بنده گويد تو خود اختيار كار بدست من نهادى و من دلخواه خود را آوردم زيرا كسى كه به اختيار خود است چيزى بر او غدقن نيست ، بنا بر اين نتيجه باطل عقيده تفويض محال است .\r\nآيا بنا بر اين لازم نميآيد كه يا اينكه آقاى چنين بنده اى ميتواند بنده خود را بامر و نهى خود كه موافق خواست او است وادارد و در خور انجام امر و نهيش به او تاب و توان دهد ، و چون فرمانى به او داد يا او را نهى كرد ثواب و عقاب آن را هم به او بفهماند و او را از مخالفت خود بر حذر دارد ، و با شرح ثواب و عقابش او را باطاعت خود تشويق كند تا آن بنده قدرت آقاى خود را بفهمد بوسيله نيروى اطاعت امر و نهى كه به او داده ، و تشويق و بيم وى و عدل و انصافش شامل او شود و حجتش بر او روشن گردد براى اينكه سخن را با او تمام كرده ، و او را از مخالفت خود بيم داده است ، و اگر آن بنده موافقتش كرد پاداشش دهد و اگر نه كيفرش كند ؛ يا اينكه آن آقا عاجز است و توانائى ندارد ، و كار بنده را به خود او گذاشته خوب كند يابد و فرمان برد يا نافرمانى كند آقا از عقوبت او عاجز است و نميتواند او را به پيروى فرمان خود وادارد ؟ .\r\n","description":"","footnote":"","page_name":" 489 ","page_number":497},
  {"content":"\r\nو اثبات عجز منافات با قدرت و معبوديت خدا دارد و موجب ابطال امر و نهى و ثواب و عقاب الهى و و مخالفت با قرآنست كه ميفرمايد : ( 9 - الزمر ) كفر را براى بنده هايش نميپسندد و اگر شكرش كنيد از شما راضى مىشود - و گفته خدا عز و جل ( 97 - آل عمران ) از خدا به اندازه اى كه شايد ، پرهيز داشته باشيد و نبايد بميريد مگر اينكه شما مسلمان باشيد - و فرموده او ( 56 - الذاريات ) نيافريدم جن و انس را مگر براى اينكه مرا بپرستند من نخواستم به من روزى دهند و نخواستم به من بخورانند - و فرموده او ( 40 - النساء ) خدا را بپرستيد و چيزى با او شريك ندانيد - و ( در آيه 20 سوره انفال ) قريب به اين مضمون فرمايد كه : خدا را اطاعت كنيد و رسول خدا ( ص ) را اطاعت كنيد و از او رونگردانيد با اينكه ميشنويد .\r\nهر كه پندارد خدا تعالى كار امر و نهيش را ببنده هايش وانهاده است عجز او را ثابت كرده و بر او لازم داشته هر كارى بكنند از خوب و بد بپذيرد و امر و نهى و وعده و تهديد او را باطل كرده بخاطر اينكه گفته خدا همه را به او وانهاده . زيرا كسى كه كارش به خودش واگذار شده موافق خواست خود كار مىكند .\r\nو اگر كفر خواست يا ايمان جلوگيرى ندارد و ممنوع نيست هر كه معتقد است بتفويض به اين معنى محققا ابطال كرده آنچه را بر شمرديم از وعد و وعيد و امر و نهى خدا ، و مورد اين آيه است ( 79 - البقرة ) آيا ببرخى از كتاب ايمان داريد و ببرخى كافريد سزاى كسى كه از شماها چنين مىكند نيست مگر رسوائى در زندگى دنيا و روز قيامت بسختترين عذاب برگردد ، و خدا غافل نيست از آنچه كه شماها ميكنيد ، خدا بسيار برتر است از آنچه معتقدان بتفويض ميگويند .\r\nولى ما ميگوئيم : خدا جل و عز خلق را بنيروى خود آفريده و توانائى پرستش خود را بدانها داده .\r\n","description":"","footnote":"","page_name":" 490 ","page_number":498},
  {"content":"\r\nپس بدان چه خواسته امر و نهيشان كرده است و پيروى فرمانش را از آنها پذيرفته ، و بدان خشنود است ، و از نافرمانيش آنها را بازداشته و هر كسش نافرمانى كند نكوهش كرده و او را كيفر كند ، و خدا در امر و نهى مختار است هر چه را خواهد اختيار كند و بدان فرمان دهد ، و هر چه را بد دارد نهى كند و بدان كيفر دهد براى توانائى كه ببنده هايش براى پيروى از امر و اجتناب از معاصى خود داده است . زيرا خداوند را عدل و انصاف و حكمت رسا هويدا است ، و حجت او با عذار و انذار رسا است و اختيار با او است كه هر كه را از بنده‌هاى خود بخواهد براى تبليغ رسالتش و اتمام حجت بر بنده هايش برگزيند ، محمد ( ص ) را برگزيد و برسالت خود بر خلقش فرستاد ، و جمعى از كفار قوم وى از روى حسد و تكبر گفتند ( 30 - الزخرف ) چرا اين قرآن بر مردى بزرگ از دو آبادى فرود نيامد - مقصود از اين دو مرد يكى امية بن ابى الصلت بود ، و ديگرى ابا مسعود ثقفى - و خدا نظر آنها را ابطال كرد و رأى آنها را امضاء نكرد آنجا كه فرمايد ( 31 - الزخرف ) آيا آنان رحمت پروردگار ترا پخش ميكنند ، ما هستيم كه معيشت را در زندگى دنيا ميانشان پخش كرديم ، و آنان را تا چند درجه بهم برترى داديم تا برخى برخى را مسخر خود دارند و رحمت پروردگارت بهتر است از آنچه آنها گرد مىآورند - و از اين رو هر چه را دوست داشت اختيار كرد ، و هر چه را بد داشت غدقن كرد . پس هر كسش فرمانبرد ثواب دهد ، و هر كسش نافرمانى كند كيفر كند و اختيار كار خود را ببنده هايش سپرده بود انتخاب امية بن ابى الصلت و ابى مسعود ثقفى را براى قريش امضاء ميكرد زيرا اين دو در نظر آنان از محمد ( ص ) برتر بودند .\r\nو چون خداوند مؤمنان را بفرموده خود ادب كرده كه ( 36 - الاحزاب ) هيچ مرد مؤمن و زن\r\n","description":"","footnote":"","page_name":" 491 ","page_number":499},
  {"content":"\r\nمؤمنه اى را نرسد كه هر گاه خداوند و رسولش در كارى حكمى دهند آنها سر خود و صاحب اختيار باشند و اختيار بر طبق هواى نفس و خود سرى را به آنها اجازه نداده ، و از آنها نپذيرفته جز پيروى فرمان او و دورى از نهى او را بدست كسى كه وى را برگزيده است ، و هر كسش اطاعت كند به حق رسيده ، و هر كسش نافرمانى كند گمراه و سركش گرديد ، و حجت وى بر او تمام است براى توانى كه بوى داده نسبت بپيروى از فرمان و دورى كردن از نهى او ، و از اين راه او را از ثواب خود محروم سازد و بكيفرش رساند .\r\nو اين عقيده بين بين ، نه جبر است و نه تفويض و امير المؤمنين عليه السلام بدان خبر داد عباية بن ربعى اسدى را هنگامى كه آن حضرت را در باره استطاعتى كه بدان قيام و قعود شود و كار انجام گيرد پرسيد و امير المؤمنين ( ع ) در پاسخش فرمود : تو از توانائى و قدرتى پرسيدى كه آن را دارائى در برابر خدا يا بهمراه خدا ؟ عبايه پاسخى نداد و امير المؤمنين به او فرمود : بگو : گفت چه بگويم ؟ فرمود : اگر بگوئى تو داراى آنى بهمراه خدا تو را ميكشم و اگر هم بگوئى داراى آنى در برابر خدا تو را ميكشم ، عبايه گفت يا امير المؤمنين پس چه بگويم ؟ فرمود ( ع ) : بگو كه تو داراى آنى بوسيله خدائى كه آن را در برابر تو داراست و اگر تو را بدهد اين از بخشش او است ، و اگر از تو بگيردش از آزمايش او است مر تو را . او است داراى حقيقى هر چه به تو داده و توانا بر هر چه تو را بدان توانا كرده ، آيا نشنيده اى كه مردم از جنبش و توانائى در خواست كنند هنگامى كه گويند لا حول و لا قوة الا با لله - عبايه گفت يا امير المؤمنين تأويلش چيست ؟ فرمود : يعنى از نافرمانيهاى خدا جنبشى نيست مگر بنگهدارى خدا و نيروئى براى ما بر اطاعت خدا نيست مگر بكمك خدا خودش ، گويد : عبايه برجست و دست و پاى آن حضرت را بوسه زد .\r\nروايت شده كه چون نجده حضور امير المؤمنين ( ع ) آمد و از معرفت الله پرسيد گفت يا امير المؤمنين بچه پروردگار خود را شناختى ؟ در پاسخش فرمود ( ع ) : بتمييزى كه به من داد و بخردى كه مرا رهنمود\r\n","description":"","footnote":"","page_name":" 492 ","page_number":500},
  {"content":"\r\nنجده گفت تو بدين شناخت واداشته اى ؟ در پاسخ فرمود ( ع ) : اگر واداشته بودم در برابر احسان ستوده نميشدم و در برابر بدكردارى نكوهشى نداشتم ، و احساست كن بسرزنش سزاوارتر بود از آنكه بد مىكند . از اينجا دانستم كه خدا پاينده و ماننده است ، و هر چه جز او پديده ايست ديگرگون و نابودشونده و پاينده ديرين ، چون پديد شو زايل نيست ، نجده گفت تو را دريابم كه حكمت يافتى اى امير المؤمنين ، فرمود ( ع ) : من مختار كار خودم ، و اگر بجاى نيكى بد كنم خود بر آن كيفر بينم .\r\nروايت شده كه چون آن حضرت از شام برگشت در پاسخ پرسش مردى كه به او گفت اى امير المؤمنين بما بگو كه بيرون آمدن ما از شام بقضاء و قدر بود ؟ فرمود ( ع ) : آرى اى شيخ بتپه اى بر نيامديد و بدشتى سرازير نشديد جز بقضاء و قدر خدا . آن شيخ گفت رنجى كه بردم بايد به حساب خدا گذارم فرمود ( ع ) اى شيخ دم فروبند زيرا خدا بدين سفر بشماها مزد بزرگى داد ، و ببرخاستن و نشستن و برگشت شما مزد و ثواب دهد . شماها در كار خود واداشته و بيچاره نبوديد شايد گمان بردى كه قضاء حتمى و تقدير لازم بوده اگر اين سفر بشما چنين بوده باشد ثواب و عقاب بيهوده و وعد و وعيد از ميان رفته است و هيچ چيزى بر حقيقت خود استوار نباشد . اين گفتار بت پرستان و دوستان شيطانست . راستى خدا جل و عز براى حسن اختيار فرمان داده و براى حذر كردن نهى فرموده ، به زور اطاعت نشود ، و در نافرمانى بنده مغلوب نيست و آسمانها و زمين و آنچه ميان آنها است بيهوده نيافريده اين گمان آن كسانيست كه كافرند و واى بر آن كسانى كه كافرند از دوزخ آن شيخ برخاست و بر سر امير المؤمنين ( ع ) بوسه زد و اين قطعه را سروده و ميگفت :\r\n","description":"","footnote":"","page_name":" 493 ","page_number":501},
  {"content":"\r\n\r\nآن امامى تو كه از طاعتش اميد رود\r\nاز خدا مغفرت ما همه در روز نجات\r\nشبههء دينى ما را تو نمودى روشن\r\nمزديابى ز خدا از طرف ما روضات\r\nنيست در كار بد هرزه ره معذرتى\r\nكه شدى مرتكبش از ره عصيان و ستم\r\n\r\nپس راستى امير المؤمنين موافق قرآن رهنمائى كرده ، و جبر و تفويض هر دو را كه اعتقاد بدانها باطل و كفر است و تكذيب قرآنست نفى كرده ، و به خدا پناه بريم از گمراهى و كفر ، و معتقد نيستيم نه بجبر و نه بتفويض بلكه بمنزله بين المنزلتين و آن عبارت است از امتحان و اختبار بوسيله توانشى كه خداوند بماها داده ، و بدان ما را بعبادت گماشته چنانچه قرآن بر آن گواه است و امامان ابرار از آل رسول ( ص ) بدان معتقدند .\r\nو نمونه امتحان بوسيله توانش نمونه مرديست كه بنده اى دارد ، و مال بسيارى دارد و خواسته كه با دانستن سرانجام كار بنده اش او را بيازمايد ، و آنچه را خواسته از دارائى خود ببنده اش داده ، و كارهائى هم به او پيشنهاد كرده و فهمانيده و به او فرموده آنچه را بوى داده در آنها صرف كند ، و كارهائى هم كه دوست ندارد بوى غدقن كرده و به او پيشگو كرده كه از آنها دورى كند و از آنچه اش داده در آن صرف نكند ، و آن دارائى در هر دو سو به كار ميرود ، و يكى از آن دو مال را در پيروى فرمان آقا و پسند او صرف كرده ، ديگرى در پيروى از نهى و خشم او ، آقايش در خانه آزمايش مسكن داده ، و به او اعلام\r\n","description":"","footnote":"","page_name":" 494 ","page_number":502},
  {"content":"\r\nكرده كه سكونت در آن موقتى است و او را خانه ابدى دگريست ، و از اين خانه اش بدر خواهد برد بدان خانه ابدى كه ثواب و عقاب دائم دارند ، و اگر بنده آنچه را بوى داده در آن راهى صرف كند كه او را فرموده است آن ثواب دائم را در آن خانه ابدى كه بدان جايش برد بوى دهد ، و اگر آنچه را كه بوى داده در راهى كه غدقنش كرده صرف كند آن عقاب ابدى را در آن خانه جاويدان بوى روا دارد ، آقا در اينجا حد معينى را مقرر نموده و آن نسبت به خانه موقتى نخست او است كه در دنيا بوى داده و مقرر كرده كه چون بنده به اين حد رسد و آن مال را جابجا كند و با اينكه آقا هميشه و همه وقت مالك آن بنده و آن مال است وعده داده كه آن مال را از او نگيرد تا در اين خانه نخست باشد تا مدت سكناى مقرر خود را بسر رساند ، و آقا به اين قرار وفادار است زيرا موصوف به عدالت و وفاء و انصاف و حكمت است . آيا نبايد اگر اين بنده اين مال را در راهى كه به او فرمانداده صرف كند آقا هر آنچه اش از ثواب وعده داده وفا كند و به او تفضل كند كه در يك خانه نابودشدنى بكارش گماشته و ثواب طاعتش را نعمتى پاينده دهد در خانه پابرجا و ابدى ؟ .\r\nو اگر آن بنده آن مالى را كه آقا بوى داده در روزگار سكونت در خانه نخست در راهى كه غدقن كرده صرف كند ، و مخالفت امر آقا را كند همچنين او را عقوبت جاويدانى كه بوى وعده شده بايست است و آقا در اين عقوبتش به او ستمى نكرده چون از پيش به او گفته و اعلام كرده و به او فهمانده و وفاء بوعده و تهديد بر او لازمست ، و مولاى توانا و با تسلط بدين وصف است ، اما مولى همان خدا جل و عز است و اما عبد همان آدميزاده آفريده است ، و مال توانائى وسيع او است ، و امتحانش اظهار حكمت و قدرت است ، و خانه فانى همان دنيا است ، و برخى از مالى كه مولا به او داده همان توانشى است كه آدميزاده دارد ، و امورى كه خدا فرموده مال را در آن صرف كنند همان توانائى پيروى از پيمبران و اقرار بدان چه است كه\r\n","description":"","footnote":"","page_name":" 495 ","page_number":503},
  {"content":"\r\nاز طرف خدا جل و عز آورده‌اند ، و دورى از وسائلى كه از آن نهى شدند و همان روشهاى شيطانست ، و وعده خدا كه نعمت ابديست همان بهشت است ، و خانهء فانى دنيا است ، و خانهء ديگر كه باقيست همان آخرتست ، و عقيده ميان جبر و تفويض همان اختيار و امتحان و آزمايش است بوسيله توانشى كه خدا ببنده داده و توانش در پنج نمونه است كه امام صادق ( ع ) آنها را نام برده ( صحت خلقت ، آزادى راه ، مهلت در وقت ، زاد و توشه ، سبب مهيج ) و فرموده كه جوامع فضل را فراهم دارند و من آنها را با گواه از قرآن و بيان توضيح مىدهم ان شاء الله .\r\n( شرح تندرستى )\r\nاما فرمده امام صادق ( ع ) در اين باره معنايش اينست كه انسان كمال آفرينش و حواس كامل و ثبات عقل و تمييز ، و زبان گويا دارد ، و اين معنى گفته خداست ( 72 - الاسراء ) و هر آينه گرامى داشتيم آدميزاده‌ها را و آنها را به بيابان و دريا مسلط كرديم ، و از خوراكهاى خوب روزى آنها كرديم ، و بر بسيارى از كسانى كه آفريديم به خوبى برتريشان داديم - خداى عز و جل گزارش داده كه آدميزاده‌ها را بر ديگر آفريدگانش از بهائم و درنده‌ها و جانوران دريا و پرنده‌ها و هر جنبنده اى كه حواس آدميزاده دركش كند برترى داده بوسيلهء تمييز عقل و گويائى و اينست مقصود از قول خدا ( 4 - التين ) هر آينه آفريديم انسان را در بهترين بنياد - و گفته خدا ( 6 - الانفطار ) أيا انسان چه چيزت بپروردگارت كه كريم است فريبا كرده . آنكه تو را آفريده و درست كرده و معتدل ساخته . در هر پيكره اى كه خواسته تو را تركيب بندى نموده - و در\r\n","description":"","footnote":"","page_name":" 496 ","page_number":504},
  {"content":"\r\nآيات بسيار ديگر\r\nپس نخست نعمت خدا بر انسان درستى خرد و برترى دادن او است بر بسيارى از خلقش بكمال عقل و بيان روشن ، و اين از آنجا است كه هر جنبنده اى بر روى زمين بوسيله حواسش خود دار است و بسوى كمال خويش پويا است ، و آدميزاده را بوسيله نطق كه در ديگر آفريده‌هاى محسوس نيست برترى داده ، و بوسيله نطق است كه خدا آدميزاده را بر ديگر خلقش تسلط داده تا آمر و ناهى آنها شده و ديگران مسخر اويند . چنانچه خدا فرموده ( 36 - الحج ) همچنين مسخر كرد آن را براى شما تا خدا را در برابر اينكه رهنمائيتان كرده تكبير گوئيد - و فرموده ( 14 - النحل ) و او است آنكه دريا را براى شما مسخر كرده تا از آن گوشت تازه بخوريد و زيورى بر آوريد و بپوشيد ، و فرموده است ( 8 - النحل ) چهارپايان را براى شما آفريد كه از آنها پشم و كرك براى دفع سرما بگيريد و منافع و از آنها بخوريد . و براى شما در وجود آنها زيبائيست هنگامى كه بياسائيد و هنگامى كه برگرديد . و بارهاى سنگين شما را تا آن شهرى بدوش كشند كه نتوانيد بدان رسيد مگر به سختى و رنج - و از اين راه انسان را بپيروى و طاعت خود دعوت نمود كه او را بر ديگران بدرستى خلقت و كمال نطق و معرفت برترى داد و بدنبال توانشى كه بوى بخشيد نسبت بدان چه اش مكلف ساخت بدان بفرموده خود ( 16 - التغابن ) از خدا بپرهيزيد تا توانيد و بشنويد و اطاعت كنيد - و فرموده او ( 286 - البقره ) خدا به كسى تكليف نكند مگر به اندازه طاقتش - و فرموده خود ( 7 - الطلاق ) خدا به كسى تكليف نكند مگر آنچه به او داده ، و در آيات بسيار ديگر . و چون از بنده يكى از حواسش بگيرد كار آن را از وى نخواهد مانند فرموده او ( 60 - النور ) نيست بر كور حرجى و نه بر لنگ حرجى - تا آخر آيه - كه هر كس به اين وصف باشد جهاد و هر عملى كه جز بدان انجام نشود از او برداشته است ، و همچنين حج و زكات را بمالدار واجب كرده چون توانائى\r\n","description":"","footnote":"","page_name":" 497 ","page_number":505},
  {"content":"\r\nآنها را به دو داده و بر فقير زكات و حج واجب نكرده قول او است ( 91 - آل عمران ) از آن خدا است حج خانه بر هر كه بدان راه برد - و قول او است در باره ظهار ( 4 و 5 - المجادلة ) و آن كسانى كه زنان خود را ظهار كنند و سپس از قول خود برگردند بايد بنده اى آزاد كنند - تا آنجا كه فرمايد - هر كه نتواند بايد شصت مسكين را اطعام كند . همه اينها دليل است بر اينكه خدا تبارك و تعالى بنده هايش را مكلف نكرده مگر بدان چه توانش آن را بدانها داده است بوسيله نيروى عمل و از همانند هم نهيشان كرده ، اينست معنى تندرستى .\r\n( و اما آزادى راه )\r\nكه فرموده معنايش اينست كه ديده بانى براى او نباشد تا جلوش را بگيرد ، و از عمل بفرمان خدا بازش دارد و اينست گفتار او در باره كسى كه ناتوانست ، و از عمل بامر خدا ممنوع است ، و چاره اى ندارد ، و راهى بدان نميبرد چنانچه خداى تعالى فرمايد ( 100 - النساء ) مگر مردان و زنان ناتوان و كودكان كه چاره اى نتوانند و راه را نميدانند - خبر داده كه ناتوان راهى ندارد و بر گفتار خلاف او ( از راه تقيه ) باكى نيست در صورتى كه از دل ايمان دارد .\r\n( و اما مهلت در وقت )\r\nپس آن دوران عمريست كه انسان در آن بهرمند است از آنگاه كه تحصيل معرفت بر او واجبست تا آخر عمر و اين از هنگام مميز شدن و بلوغ است تا مردن ، پس هر كه در راه جستجوى حق بميرد و بكمال آن نرسد عاقبت بخير است و اينست قول خدا ( 101 - النساء ) هر كه از خانه اش بيرون رود براى مهاجرت\r\n","description":"","footnote":"","page_name":" 498 ","page_number":506},
  {"content":"\r\nبسوى خدا و رسولش - تا آخر آيه - و اگر بكمال مقررات اين عمل نكند براى اينكه مهلت اتمام نداشته مسئول نيست ، و هر آينه بر شخص بالغ اعمالى كه ممنوعند بر كودك ممنوع نيستند ، در قول او است كه ( 31 - النور ) بگو براى زنان مؤمنه ديده بر هم نهند تا آخر آيه - و در نتيجه بر آنها حرجى نيست كه زينت خود را بكودك بنمايند ، و همچنين احكام بر كودك جارى نيستند .\r\n( و اما زاد و توشه )\r\nكه فرموده معنايش توانگرى و هزينه داشتن بنده است براى اجراى فرمان خدا و اينست قول خدا ( 91 - التوبة ) بر محسنان راه مسئوليت نيست - آيا نبينى كه عذر كسانى كه هزينه سفر جهاد نداشتند پذيرفته و حجت را بر آنها تمام دانسته كه امكان داشتند و هزينه سفر داشتند و مركب سوارى دارند براى حج و جهاد و امثال آن ، و همچنين عذر فقراء را پذيرفته و حقى براى آنها در دارائى ثروتمندان واجب كرده بقول خود ( 273 - البقرة ) از ان فقرائيست كه در راه خدا محاصره شدند ، فرموده آنها را معاف دارند ، و به آنها دستور آمادگى براى آنچه نتوانند و ندارند نداده .\r\n( و اما سبب مهيج )\r\nكه فرموده مقصود . از آن قصديست كه داعى انسان است به همه اعمال و خواهش دل او است آيا محل دركش دل اوست و هر كس يك كار دينى هم بكند كه دل بدان ندارد خدا هيچ عملى را از او نپذيرد جز با صدق نيت و از اين رو خداوند بگفته خود از منافقين گزارش داده كه : ( 166 - آل عمران ) به زبان خود ميگويند آنچه را در دل ندارند و خدا داناتر است بدان چه نهان ميدارند - سپس براى سرزنش مؤمنان بپيغمبرش نازل كرد ( 2 - الصف ) أيا كسانى كه ايمان داريد چرا ميگوئيد آنچه را نميكنيد - الآية -\r\n","description":"","footnote":"","page_name":" 499 ","page_number":507},
  {"content":"\r\nچون شخصى از روى عقيده و دل چيزى را بگويد نيتش او را وادارد كه گفته خود را با كردار خود تصديق كند ، و اگر گفتارش از عقيده و از دل نباشد حقيقتى نتواند داشت خدا همان صدق نيت و عقيده قلبى را پذيرفته و گر چه براى مانعى نتوان با كردارش اظهار كرد در آنجا كه فرموده ( 106 - النحل ) مگر كسى كه وادار شود ( باظهار خلاف ايمان ) و دلش مطمئن بايمان باشد - و فرموده ( 225 - البقره ) خدا شما را بقسمهاى بيهوده خودتان مؤاخذه نميكند پس قرآن و اخبار رسول دلالت دارند كه دل مالك همه حواس انسانى است و اعمال آنها را درست مىكند ، و آنچه را دل درست كند چيزى باطل نميكند ، اينست شرح پنج نمونه اى كه امام صادق ( ع ) آنها را اساس منزله بين المنزلتين و اختيار كه ميان جبر و تفويض است مقرر داشته ، و چون اين پنج نمونه در انسان فراهم شدند عمل بر طبق فرمان خدا عز و جل و رسولش واجب است ، و اگر يكى از آنها كاسته شود به همان اندازه از كردار او ساقط گردد .\r\nو اما شواهد قرآن بر عقيده اختبار و آزمايش بوسيله توانش كه جامع ميان دو عقيده ديگر است و حد وسط آنها است بسيار است ، و از آن جمله قول خدا است ( 33 - محمد ) و هر آينه شما را بيازمائيم تا مجاهدين شماها و صابرانتان را بفهميم و جز از حقيقت شما را امتحان كنيم - و فرموده است ( 181 - الاعراف ) محققا آنها را از آنجا كه ندانند غافلگير كنيم - و فرمود : ( 1 - العنكبوت ) آيا مردم پندارند كه بمحض اينكه گويند ايمان آورديم رها شوند و آنان آزموده نگردند - و بلفظ فتنه كه همان معنى آزمايش دارد فرموده ( 33 - ص ) و هر آينه آزموديم سليمان را - الآية - و در داستان موسى ( ع ) فرموده ( 87 - طه ) راستى كه ما آزموديم پس از غيبت تو قومت را و سامرى گمراهشان كرد - و هم گفته خود\r\n","description":"","footnote":"","page_name":" 500 ","page_number":508},
  {"content":"\r\nموسى ( ع ) ( 154 - الاعراف ) اين نيست مگر فتنه تو ، يعنى آزمايش تو ، اين آياتست كه با هم سنجيده شوند و گواه يك ديگرند .\r\nو اما آياتى بلفظ بلوى كه معنى اختبار و آزمودن دارند قول خدا است ( 48 - المائدة ) تا شما را بيازمايد نسبت بدان چه بشما داده - و قول خدا ( 152 - آل عمران ) سپس آنان را از شما برگردانيد تا شما را بيازمايد ، و قول خدا ( 17 - القلم ) ما آنان را آزموديم چونان كه صاحبان آن باغ را ، و قول خدا ( 2 - الملك ) مرگ و زندگى را آفريد تا شما را بيازمايد كه كدام عمل بهترى داريد ، و قول خدا ( 123 - البقرة ) و آنگاه كه ابراهيم را پروردگارش با كلماتى آزمود ( 5 - محمد ) و اگر خدا بخواستى از آنها انتقام كشيدى ولى تا شماها را به يكديگر بيازمايد - و هر آنچه در قرآنست به لفظ بلوى كه در آغاز بيان شده بمعنى آزمايشند ، و امثال آن در قرآن بسيارند ، و اينها اثبات اختبار و آزمودنست - راستى خدا عز و جل مردم را بيهوده نيافريده و آنها را مهمل وانگذارده و حكمت خود را بازيچه نساخته و از اين حقيقت بقول خود خبر داده ( 110 - المؤمنون ) آيا پنداريد كه شماها را بيهوده آفريديم .\r\nاگر كسى گويد مگر خدا آينده بنده‌ها را نميداند كه آنها را آزمايش كند ؟ گوئيم چرا نكرده ميداند چه خواهند كرد و اين تفسير قول خدا است ( 28 - الانعام ) و اگر بر گردند به همان كارى كه نهى شدند باز شوند - و همانا آنها را بيازمايد تا عدل خود را بدانها بنمايد ، و آنها را عذاب قبل از بدكارى و بىدليل نكند و خودش فرموده است ( 134 - طه ) و اگر بيشتر آنان را با عذابى نابود ميكرديم ميگفتند پروردگارا چرا براى ما رسولى نفرستادى ؟ - و فرموده او است ( 16 - الاسراء ) و ما عذاب نكنيم تا رسولى بفرستيم و فرموده او ( 163 - النساء ) رسولانى مژده بخش و بيم دهنده - پس اختبار بوسيله توانشى است كه خدا ببنده خود داده است و اينست قول ميان جبر و تفويض ، و به همين قرآن گويا است و اخبار\r\n","description":"","footnote":"","page_name":" 501 ","page_number":509},
  {"content":"\r\nمرويه از آل رسول ( ص ) پويا هستند .\r\nپس اگر بگويند اينكه خدا فرمايد « هر كه را خواهد هدايت كند و هر كه را خواهد گمراه سازد » و آنچه مثل آنست چه معنى دارند ؟ گفته شود روش همه اين آيات بر دو وجه است ، يكى اينكه مقصود از آنها اخبار از قدرت خدا است يعنى او بر هدايت هر كه خواهد و بر گمراه كردن هر كه خواهد توانا است و هر گاه بقدرت خود مردم را بر هدايت و يا ضلالت وادار كند ثواب و عقابى بر عمل آنها بار نشود چنانچه در ضمن اين نامه بيان كرديم و معنى ديگر اينكه مقصود از هدايت راه نمائى است چون قول خدا ( 17 - فصلت ) و اما قوم ثمود را هدايت كرديم - يعنى راه حق را به آنها نموديم « و خود كورى را بر رهيابى برگزيدند » و اگر آنها را بر راه حق واداشته بود نتوانستندى كه بگمراهى روند ، و چنين نيست كه اگر آيه مبهمى باشد دليل بر خلاف آيات روشن گردد كه ما بايد بدانها عمل كنيم ، و به اين معنى است قول خدا ( 7 - آل عمران ) از آنست آياتى روشن كه آنها ام الكتابند ، و آيات ديگرى مبهم اما آن كسانى كه كجى در دل دارند پيروى از مبهم آن كنند بدنبال روى فتنه و دنبال روى از تأويلش و نميداند - الآية - و فرموده است ( 19 - الزمر ) مژده بده ببنده هايم ، آن كسانى كه گفته را شنوند و از بهترش پيروى كنند - يعنى روشنتر و واضحترش ، آنانند كه خداوند آنها را رهنمائى كرده و آنانند همان صاحبان خرد .\r\nخداوند بما و شما توفيق گفتار و كردار دهد بدان چه دوست دارد و خشنود است و ما و شما را از نافرمانيهايش دور دارد به من و فضل خود ، و سپاس مر خدا راست بسيار چنان كه اهل آنست و صلى الله على محمد و آله الطيبين و * ( حَسْبُنَا الله وَنِعْمَ الْوَكِيلُ ) * .\r\n","description":"","footnote":"","page_name":" 502 ","page_number":510},
  {"content":"\r\n\r\nجوابهاى آن حضرت بپرسشهاى يحيى بن اكثم\r\nموسى بن محمد بن الرضا ( ع ) گويد در ديوان عمومى بيحيى بن اكثم برخوردم و از من مسائلى پرسيد و من نزد برادرم على بن محمد « ع » ( امام دهم ) رسيدم و ميان من و او پندها گفتگو شد كه بينا شدم و مرا بطاعت او واداشت ، به او گفتم قربانت ابن اكثم نامه اى به من نوشته و مسائلى از من پرسيده تا به او در پاسخ فتوى دهم ، امام خنده اى كرد سپس فرمود : تو به او فتوى دادى ؟ گفتم : نه ، نميدانستم فرمود : آن مسائل چيست ؟ گفتم از من پرسيده است :\r\n1 - از قول خدا ( 40 - النمل ) گفت آنكه در نزد او بود علمى از كتاب من آن را برايت مىآورم پيش از اينكه چشم برهمزنى - آيا پيغمبر خدا ( سليمان ) نيازمند بود بعلم آصف ؟ .\r\n2 - از قول خدا ( 100 - يوسف ) پدر و مادرش را بر تخت برآورد و همه برادرانش بر خاك افتاده سجده كردند - آيا يعقوب و فرزندانش كه پيغمبر بودند براى يوسف سجده كردند ؟ .\r\n3 - ( 94 - يونس ) اگر تو شك دارى در آنچه به تو فروفرستاديم بپرس از كسانى كه كتاب ميخوانند آيا اين آيه خطاب بكيست اگر مخاطب خود پيغمبر است او در شك بوده و اگر ديگريست قرآن بر چه كسى نازل بوده ؟ .\r\n4 - و از قول خدا ( 26 - لقمان ) و اگر هر آنچه درخت در زمين است قلم باشد و دريا مركب و بدنبالش هفت دريا باشد كلمات خدا بپايان نرسد - اين درياها چيست و كجايند ؟ .\r\n","description":"","footnote":"","page_name":" 503 ","page_number":511},
  {"content":"\r\n5 - و از قول خدا ( 71 - الزخرف ) در آنست آنچه دل خواهد و ديده خوش دارد - دل آدم خواست گندم بخورد و از آن خورد ( در آنست هر چه دل بخواهد ) پس چرا عقوبت شد ؟ .\r\n6 - از قول خدا ( 49 - الشورى ) يا به آنها تزويج كند مردان و يا زنان - خدا ببنده هايش مردان را تزويج كرده با اين حال قومى را كه بدان عمل كردند عقوبت كرده .\r\n7 - از گواهى يك زن كه تنها نافذ است با اينكه خدا فرموده ( 2 - الطلاق ) گواه بگيريد دو مرد عادل از خود را .\r\n8 - از خنثى كه بقول على ( ع ) بنشانه آلت بولش ارث برد ، چه كسى آلت بول او را وارسد ، مردان وارسند بسا كه او زن باشد و مرد به او نظر كرده ، و زنان وارسند بسا كه مرد باشد و زن به او نظر كرده ، و گواهى خود او كه جلب نفع مىكند هم پذيرفته نيست .\r\n9 - از مردى كه بر سر رمه گوسفندى آمده و ديده چوپان با يكى از آن گوسفندان جماع مىكند و چون چشمش به صاحب رمه افتد آن را در ميان رمه سر دهد چگونه گوسفند اين رمه ذبح شود و آيا خوردن گوشت اين رمه جائز است يا نه ؟ .\r\n10 - از نماز بامداد كه چگونه قرائت حمد و سوره آن بلند باشد با اينكه از نمازهاى روز است و همانا جهر بقرائت در نمازهاى شب است .\r\n11 - و از اينكه على ( ع ) بابن جرموز ( قاتل زبير ) فرمود : كشنده فرزند صفيه را بدوزخ مژده ده - و با اينكه امام بود او را هم نكشت .\r\n12 - به من بگو على ( ع ) چگونه در جنگ صفين فرمان بكشتن مخالفان داد در حال حمله و گريز\r\n","description":"","footnote":"","page_name":" 504 ","page_number":512},
  {"content":"\r\nو اجازه داده زخميهاى آنان را بكشند . با اينكه در روز جنگ جمل حكم داد گريخته را نكشند ، و زخمداران را نكشند ، و بكشتن او فرمان نداد ، و فرمود : هر كه به خانه خود رود و متحصن شود در امانست ، و هر كه اسلحهء خود را بر زمين نهد در امانست ، چرا چنين كرد و اگر حكم اول درست است دومى نادرست باشد .\r\n13 - و به من بگو از حكم مردى كه بر خود اعتراف بلواط كرده است حد دارد يا حد از او ساقط است ؟ .\r\nامام ( ع ) فرمود : به او پاسخ بنويس گفتم چه بنويسم فرمود بنويس بنام خداوند بخشاينده مهربان نامه تو كه خدايت به راه حق هدايت كند به من رسيد و مقصودت آزمايش ما بوده است و رنج دادن ما تا بلكه راهى براى عيبجوئى ما بدست آرى اگر پاسخ نارسا باشد خدا تو را طبق نيتى كه دارى پاداش دهد ما پاسخ مسائلت را شرح داديم خوب گوش بده و فهمت را رام آن ساز و بدان دل بده كه حجت بر تو تمام است و السلام .\r\n1 - از قول خدا پرسيدى كه « گفت آنكه علمى از كتاب داشت » او آصف بن برخيا بود سليمان ( ع ) از فهم آنچه آصف بن برخيا ميدانست عاجز نبود ولى او خواست بامتش از جن و انس بفهماند حجت خدا پس از وى اوست ، و همان كه او ميدانست از علم خود سليمان بود كه بامر خدا نزد آصف بامانت گذارده بود و آن را بوى فهمانيد تا در باره امامت و نشانه امامت او اختلافى نباشد . چنانچه به خود سليمان فهمانده شده بود در زمان زندگى داود ( ع ) تا نبوت و امامتش پس از وى معلوم باشد ، و حجت بر خلق تمام باشد .\r\n","description":"","footnote":"","page_name":" 505 ","page_number":513},
  {"content":"\r\n2 - و اما سجده يعقوب و فرزندانش براى اطاعت خدا و دوست داشتن يوسف ( ع ) بود چنانچه سجده فرشته‌ها بر آدم ( ع ) براى خود آدم نبود و همانا طاعت خدا بود و اظهار دوستى فرشته‌ها با آدم ( ع ) ، و سجده يعقوب و فرزندانش كه يوسف با آنها بود شكر خدا بود بر اينكه پراكندگى آنها را جمع آورى ساخته بود آيا ننگرى كه يوسف ( ع ) در اين وقت براى شكر خدا ميگفت ( 102 - يوسف ) پروردگارا تو به من ملك دادى و تأويل احاديث آموختى - الى آخر آيه .\r\n3 - و اما قول خدا « اگر در شكى از آنچه ات نازل كرديم بپرس از كسانى كه كتاب ميخوانند » مخاطب همان رسول خدا است ( ص ) و او خود در آنچه برش نازل ميشد شكى نداشت ولى نادانان ميگفتند : چگونه خداوند رسولى از فرشته‌ها مبعوث نكرده ، و ميان ما و پيغمبر او كه فرقى نيست در باره خوردن و نوشيدن و بازار رفتن ، خدا به پيغمبرش وحى كرد از آنها كه كتاب ميخوانند در حضور اين نادانها بپرس آيا خدا پيش از تو رسولى مبعوث كرده جز اينكه غذا ميخورده و در بازارها راه ميرفته و توهم بمانند آنهائى . و همانا گفته : « اگر تو شكى دارى » با اينكه خودش شكى نداشته براى مراعات انصاف در گفتار چنانچه فرموده ( 54 - آل عمران ) بيائيد پسران ما و پسران شما ، و زنان ما و زنان شما ، و خود ماها و خود شماها را دعوت كنيم و بدرگاه خدا زارى كنيم و لعنت خدا را بر دروغگويان بخواهيم - و اگر ميفرمود : بر شماها بخواهيم پيشنهاد مباهله را نپذيرفتندى با اينكه خدا ميدانست پيغمبرش همه پيامهاى او را مىرساند ، و از دروغگوها نيست و همچنين پيغمبر ( ص ) هم ميدانست كه او را در آنچه ميگويد راستگو است ولى دوست داشت از طرف خود عادلانه اظهار كند .\r\n","description":"","footnote":"","page_name":" 506 ","page_number":514},
  {"content":"\r\n4 - و اما قول او « اگر كه آنچه درخت در زمين است قلم شود و دريا مركب و در پى آن هفت دريا باشد كلمات خدا بپايان نرسند » واقع آن همچنين است اگر كه همه درختهاى دنيا قلم شوند و دريا را دريا پى باشند و از زمين همه چشمه بجوشند بپايان رسند پيش از آنكه ثبت كلمات خدا بپايان رسند و آن درياها چشمه كبريت است و چشمه نمر و چشمه برهوت و چشمه طبريه و چشمه گرم ماسبندان و چشمه گرم افريقيه كه زبانش خوانند و چشمه بحرون و مائيم كلمات خدا كه بپايان نرسيم و فضائل ما درك نشوند .\r\n5 - و اما بهشت داراى همه خوردنيها و همه نوشيدنيها و بازيها است كه دل بخواهد و ديده خوش دارد و خدا همه را براى آدم مباح كرد ، و آن درخت كه خدا آدم و حوا را از خوردنش غدقن كرد درخت حسد بود كه به آنها سفارش كرد تا بهر كس از خلائق كه خدا فضيلتى داده بديده حسد ننگرند و آدم فراموش كرد و بديده حسد نگريست و تصميمى براى او نيافت .\r\n6 - و اما قول خدا « يا به آنها جفت كند مردان و زنان » يعنى براى او فرزند ذكور آيد و يا فرزند اناث بهر دو تا كه با هم باشند گويند زوجان هر يك جفت ديگريست و معاذ الله كه خداوند و الا را مقصود آن باشد كه تو خود را بدان فريفتى و ميخواهى براى ارتكاب گناه رخصت جوئى ( 68 - الفرقان ) هر كه اين كار كند بگناه آلوده شده ، عذابش دو چندان گردد در روز قيامت و جاويدان در آن خوار بماند اگر توبه نكند .\r\n7 - و اما شهادت يك زن كه نفوذ دارد آن ماما است با رضايت بوى و اگر رضايت نباشد حد اقل\r\n","description":"","footnote":"","page_name":" 507 ","page_number":515},
  {"content":"\r\nبايد دو زن باشند كه به حكم ضرورت بجاى مردند زيرا مرد را امكان جانشينى آنها نيست و اگر تنها باشد قول او با قسم پذيرفته است .\r\n8 - و اما قول على ( ع ) در باره خنثى چنانست كه گفته : مردمى عادل كه هر كدام آئينه اى بدست دارند به دو نگاه ميكنند . آن خنثى برهنه پشت سر آنها ميايستد و آنان در آئينه‌ها مينگرند و شبح او را ميبينند و بدان حكم ميكنند .\r\n9 - و اما مردى كه بر شبانى نگاه كرده كه بر گوسپندى جهيده اگر آن گوسپند را بشناسد سر ببرد و بسوزاند و اگر نشناسند رمه را دو بخش كند و قرعه بنام نيمى درآيد نيم ديگر رها شود و اين نيم را هم دو نيم كند و پيوسته چنين كند تا دو گوسپند بمانند و ميان آن دو قرعه كشد و بنام هر كدام درآمد آن را سر برد و بسوزاند و سائر رمه نجات يابند .\r\n10 - و اما نماز بامداد را قراءت بجهر است براى آنكه پيمبرش در تاريكى ميخواند و قرائتش ملحق به نماز شبها شد .\r\n11 - و اما قول على ( ع ) كشنده ابن جرموز را بدوزخ بشارت بده براى اين بود كه رسول خدا ( ص ) چنين فرموده بود او در جنگ نهروان بهمراه خوارج بود و على ( ع ) او را در بصره نكشت چون ميدانست در فتنه نهروان كشته مىشود .\r\n12 - و اما اينكه گفتى على ( ع ) اهل صفين را در هجوم و گريز هر دو ميكشت و زخمدارشان را هم\r\n","description":"","footnote":"","page_name":" 508 ","page_number":516},
  {"content":"\r\nاجازه كشتن ميداد و روز جمل بدنبال گريخته نميرفت و زخمدار را نميكشت ، و هر كه سلاح به زمين ميگذاشت امانش ميداد ، و هر كه به خانه خود پناهنده ميشد امانش ميداد ، براى اين بود كه رهبر قشون جمل كشته شده بود و پشتيبانى نداشتند كه بدان برگردند و دوباره جنگ را از سر گيرند و مردم به خانه خود برگشتند و دست از جنگ كشيده و مخالفت را كنار گذارده ، و قصد تفرقه نداشتند راضى بودند كه شمشير از آنها برداشته شود ، حكم آنان برداشتن شمشير و خوددارى از آزارشان بود زيرا كمك براى ادامه جنگ نطلبيدند ولى مردم صفين بيك ستاد آماده و رهبر مقتدرى برميگشتند كه اسلحه و زره و نيزه و تيغ بر ايشان فراهم ميكرد ، و عطاى وافر به آنها ميداد و از آنها پذيرائى ميكرد و بيمارشان را عيادت ميكرد ، و شكسته آنان را بست و بند ميكرد ، و زخمدارشان را درمان ميكرد ، و بهر كه پياده بود مركب سوارى ميداد ، و بهر كه برهنه بود جامه ميداد ، و آنها را بجنگ و كشتار برميگردانيد ، و به اين دو دسته يك حكم نكرد چون حكم محارب از خداپرستان را ميدانست . بلى اين را برايشان توضيح ميداد و هر كه روگردان بود كشته ميشد يا اينكه بايد توبه كند .\r\n13 - و اما مردى كه بلواط اعتراف كرده بينه بر او اقامه نشده و خود به خودى اعتراف كرده ، و امام به حق كه ميتواند از طرف خدا مجرمى را مجازات كند ميتواند هم از طرف خدا منت بر او نهد و عفوش كند آيا نشنيدى گفته خدا را ؟ « اينست عطاى ما » - الآية - ما تو را به همه چيزها كه از ما پرسيدى خبر داديم آن را بدان .\r\n\r\nو از آن حضرت كلمات قصارى در اين معانى روايت شده است\r\n1 - بيكى از مواليش فرمود : از فلانى عذرخواهى و گله كن و بگو چون خدا خير بنده اى را خواهد\r\n","description":"","footnote":"","page_name":" 509 ","page_number":517},
  {"content":"\r\nهر گاه از او عذر خواهى شود بپذيرد .\r\n2 - متوكل نذر كرده بود كه اگر خدايش از بيمارى او عافيت بخشد مال بسيارى صدقه دهد و چون به شد از علماء اندازه مال بسيار را پرسيد باختلاف جواب گفتند و به حق معنا نرسيدند و اين مسأله را از ابو الحسن امام دهم پرسيد ، فرمود هشتاد درهم صدقه دهد و دليلش را در پاسخ گفت : خدا به پيمبرش فرموده ( 25 - التوبه ) هر آينه خدا شما را در موارد بسيار يارى كرده و ما غزوات پيغمبر را شمرديم تا هشتاد رسيده و خدا آن را كثير نام برده متوكل از اين بيان شاد شد و هشتاد درهم صدقه داد .\r\n3 - خدا را بقعه‌ها است كه دوست دارد در آنها بدرگاه او دعا شود و او باجابت رساند ، و حائر حسين ( ع ) يكى از آنها است .\r\n4 - هر كه از خدا بپرهيزد از او بپرهيزند ، و هر كه خدا را اطاعت كند اطاعت شود ، و هر كه مطيع خدا است باك از خشم مخلوق ندارد ، و هر كه خدا را بخشم آرد بايد يقين كند كه بخشم مخلوق دچار مىشود .\r\n5 - راستى خدا را وصف نشود جز بدان چه خودش خود را وصف كرده كجا وصف شود آنكه حواس از دركش عاجزند ، و اوهام به دو نرسند ، و تصورات بكنه او پى نبرند ، و در ديده‌ها نگنجد ، با همه نزديكيش دور است و با همه دوريش نزديك ، چگونگى را پديد كرده ، و چگونه نيست ، و مكان را آفريده و مكانى ندارد ، او از چگونگى و از مكان بر كنار است ، يكتا است ، يگانه است جل جلاله و تقدست اسمائه .\r\n6 - حسن بن مسعود گويد خدمت ابى الحسن على بن محمد ( ع ) رسيدم و انگشتم خراشيده بود\r\n","description":"","footnote":"","page_name":" 510 ","page_number":518},
  {"content":"\r\nو شانه‌ام با سوارى تصادف كرده و آسيب ديده و در اجتماعى درآمدم و بعضى جامه هايم را پاره كردند گفتم اى روز چه شومى خدا شرت را از من بگرداند ، به من فرمود ( ع ) : اى حسن تو هم كه با ما رفت و آمد دارى گناهت را به گردن بيگناه ميگذارى حسن گويد عقلم بسرم آمد و دانستم خطا كردم گفتم اى آقايم از خدا آمرزش خواهم ، فرمود اى حسن روزگار را چه گناهى است كه چون شما بسزاى كردار خود رسيد آنها را شوم شماريد ، حسن گفت استغفر الله ابدا اين توبه من باشد يا بن رسول الله ، فرمود به خدا سودتان نبخشد و بلكه خدا بدم بىگناه شما را سزا دهد ، آيا نميدانى اى حسن كه خدا است ثواب ده و كيفر كن و پاداش ده در برابر هر كارى در دنيا و آخرت ؟ گفتم اى آقايم چرا ، فرمود خلاف مرو و براى روزگار هيچ اثرى در حكم خدا مقرر مدار ، حسن گفت به چشم يا ابن رسول الله .\r\n7 - هر كه از مكر خدا و مؤاخذه دردناكش آسوده زيد تكبر پيشه كند تا قضاى خدا و امر نافذش او را فراگيرد ، و هر كه در خداپرستى روشن باشد مصائب دنيا به روى سبك آيد ، و گر چه مقراض شود و پراكنده گردد .\r\n8 - داود صرمى گويد آقايم به من حوائجى دستور داد و به من فرمود بگو كه چه ميگوئى ، من عين آنچه را فرموده بود ياد نداشتم دوات كشيد و نوشت * ( بِسْمِ الله الرَّحْمنِ الرَّحِيمِ ) * بيادش آورم ان شاء الله و الامر بيد الله ، من لبخندى زدم ، فرمود : تو را چه مىشود ؟ گفتم خير است فرمود : به من بگو گفتم قربانت به ياد حديثى افتادم كه مردى از اصحاب ما از جدت امام رضا ( ع ) مرا باز گفت كه چون دستور حاجتى ميداد مينوشت * ( بِسْمِ الله الرَّحْمنِ الرَّحِيمِ ) * اذكر ان شاء الله و لبخند زدم به من فرمود : اى داود اگر بگويم كسى كه\r\n","description":"","footnote":"","page_name":" 511 ","page_number":519},
  {"content":"\r\nتقيه را ترك كند چون كسى است كه نماز را ترك كرده راستگو باشم .\r\n9 - روزى فرمود : خوردن خربوزه ( 1 ) باعث خوره مىشود به او گفته شد آيا نيست كه مؤمن چون چهل ساله شد از ديوانگى و خوره و پيسى در امانست ؟ فرمود : چرا ولى هر گاه مؤمن خلاف دستور كسى كه او را در امان داشته كند بسا كه بكيفر خلاف دچار شود .\r\n10 - شكرگزار به خود شكر سعادتمندتر است از نعمتى كه باعث شكر شده ، زيرا نعمت كالاى دنيا است و شكر نعمت دنيا و آخرتست .\r\n11 - خدا دنيا را خانه آزمايش ساخته و آخرت را خانه پايش ، و بلاى دنيا را وسيله ثواب آخرت نموده و ثواب آخر ترا عوض بلاى دنيا قرار داده .\r\n12 - راستى ستمكار بردبار بسا كه بوسيله حلم خود از ستمش گذشت شود ، و حق دار نابخرد بسا كه بسفاهت خود نور حق خويش را خاموش كند .\r\n13 - هر كه از روى دوستى به تو نظرى بدهد همه جانبه اطاعت او كن .\r\n14 - هر كه قدر خود نداند از شر او آسوده مباش .\r\n15 - دنيا بازاريست كه مردمى از آن سود برند و مردمى ديگر زيان كنند .\r\n\r\n","description":"","footnote":"\r\n( 1 ) مترجم بطيخ را تنها بمعنى خربوزه آورده و در منتهى الارب گويد بطيخ كدو و خيار و خربوزه و مانند آنست .\r\n","page_name":" 512 ","page_number":520},
  {"content":"\r\n\r\n[ باب آنچه از امام حسن عسكرى ( ع ) روايت شده 
  ]\r\nاز امام خالص هادى ابى محمد حسن بن على عليهما السلام در اين معانى رواياتى طولانى رسيده\r\n\r\nنامه آن حضرت باسحاق بن اسماعيل نيشابورى\r\nخداوند ما را و شما را در پرده خود دارد و در همه كارت بنيروى صنعتش تو را يار باد ، خدايت رحمت كند ، نامه ات را فهميدم و ما به حمد الله و نعمته اهل بيتى هستيم كه بر دوستان خود دلسوزيم ، و باحسان پياپى خدا و بخشش وى به آنان شادمانيم ، و هر نعمتى كه خدا تبارك و تعالى به آنها ارزانى دارد بشمار گيريم ، اى اسحاق خداوند به تو و همگنانت نعمت خود را تمام كند همه آن كسانى كه خدا بدانها مهر ورزيده و بنعمت خود آنان را بمانند تو بينا كرده و كمال نعمت خود را ببهشت رفتن اندازه گرفته ، و هر نعمتى هر چه هم و الا و پرارزش باشد نيست جز اينكه و الحمد لله تقدست اسماؤه پرداخت قدردانى و شكر آن نعمت است و من ميگويم « الحمد لله » سپاس خدا را ببهترين سپاسى كه سپاسگزارى تا هميشه ادا كرده در برابر منتى كه خدا بر تو نهاده است از رحمت خود و تو را از هلاكت نجات داده ، و راه تو را درگذر از آن گردنه هموار كرده . و به خدا قسم كه آن گردنه ايست پر رنج و دشوار و گذر از آن سخت و بلايش بزرگ ، و در كتب نخست از آن يادآورى شده . شماها در دوران امام گذشته تا عمرش را بسر زد و در اين مدت از دوران من كارهائى داشتيد كه پسنديده و قرين توفيق درستى نبود .\r\nاى اسحاق بطور يقين بدان راستش هر كه از اين دنيا كور بيرون شد در آخرت هم كور است و\r\n","description":"","footnote":"","page_name":" 513 ","page_number":521},
  {"content":"\r\nگمراه تر است . اى اسحاق مقصود نابينائى ديده نيست بلكه نابينائى دلهاى درون سينه است ، و اينست معنى قول خدا در كتاب محكم خود از قول ظالم آنجا كه فرمايد ( 126 - طه ) پروردگارا چرا مرا كور محشور كردى با اينكه بينا بودم خدا فرمايد همچنين كه آيات ما به تو رسيد و تو فراموششان كردى امروز تو فراموشى - كدام آيت خدا بزرگتر است از حجت خدا بر خلقش و امين او در بلادش و گواه او بر عبادش . پس گذشتگان از پدران نخست او كه پيمبرانند و پدران ديگرش كه اوصيائند درود و رحمت و بركات خدا بر همه آنها .\r\nكجاها گمتان كردند و بكجاها چون چهارپايان رو آوريد ؟ ! ! از حق روگردانيد و بباطل با ايمان ؟\r\nو بنعمت خدا در ناسپاسى و كفران ؟ يا از آن كسانيد كه ببعضى از كتاب خدا ايمان دارند و ببعضى كافرند ، پاداش كسى كه چنين كند از شماها باشد يا از ديگران . نيست جز رسوائى در دنيا و عذاب طولانى در آخرت پاينده ، و به خدا كه اينست رسوائى بزرگ .\r\nراستى خدا كه از منت و رحمتش فرائضى بر شماها مقرر كرده براى نيازش بدانها نبوده بلكه براى مهرورزى او - كه نيست شايسته پرستشى جز او - با شما است تابد را از خوب جدا كند ، و آنچه در درون داريد بيازمايد و آنچه در دل داريد امتحان كند تا برحمت خدا بر هم پيشدستى كنيد و در منازل بهشتى خود رقابت ورزيد ، بر شما مقرر كرده است حج و عمره و بپاداشتن نماز و پرداخت زكات و روزه و ولايت را ، و درى هم به روى شما گشوده تا فرائض را بفهميد و كليد براى تحصيل آنها باشد ، اگر محمد و اوصياء از فرزندانش نبود شماها سرگردان بوديد ، و چون بهائم هيچ كدام از واجبات را\r\n","description":"","footnote":"","page_name":" 514 ","page_number":522},
  {"content":"\r\nنميدانستيد . آيا در شهرى درآيند جز از درش و چون بر شما منت نهاد بنصب امامان پس از پيغمبر شما .\r\nدر كتاب خود فرمود : ( 5 - المائده ) امروز دين شما را كامل كردم و نعمت خود را بر شما تمام نمودم و اسلام را دين شما پسنديدم - و براى اولياء خود بر شما حقوقى مقرر داشت و شما را باداء آن فرمان داد تا آنچه از زن و مال و خوردنى و نوشيدنى بر دوش داريد براى شما حلال باشند . خدا فرموده ( 43 - الشورى ) بگو من از شما مزدى بر آن نخواستم جز دوستى خويشانم - و بدانيد هر كه بخل ورزد بر خود دريغ كرده و خدا بىنياز است و شما نيازمندانيد - نيست شايسته پرستشى جز او ، و هر آينه گفتار در آنچه بسود شما و بر عليه شما بود طولانى شد .\r\nو اگر خدا دوست نداشت كه نعمت خود را بر شماها تمام كند از من خطى رؤيت نميكرديد . و يك حرف نميشنيديد پس از درگذشت امام سابق ، شما از سرانجام معاد خود در غفلت هستيد ، و پس از اينكه ابراهيم بن عبده را بر شما گماردم و نامه اى هم بوسيله محمد بن موسى نيشابورى بشما نوشتم . و الله المستعان على كل حال - مبادا در باره خدا كوتاهى كنيد و از زيانكاران باشيد ، دور باد و نابود باد كسى كه از طاعت خدا روگردانست و مواعظ اولياء خدا را نميپذيرد ، محققا خدا شما را فرمان داده بطاعت خود و طاعت رسول خدا و طاعت اولى الامر ، خدا بر ناتوانى و غفلت شما ترحم كند و شما را بر عقيده خود شكيبا سازد وه چه مغرور است انسان بپروردگار كريمش و اگر سنگهاى سخت و بىرخنه برخى از آنچه در اين نامه است فهم كنند از ترس و هراس خدا از هم بپاشند و بطاعت خدا برگردند ، هر كار خواهيد بكنيد به زودى خدا كردار شما را بيند و هم رسولش و هم مؤمنان سپس بداناى ناديدنى و ديدنى برگرديد ، و شما را آگاه\r\n","description":"","footnote":"","page_name":" 515 ","page_number":523},
  {"content":"\r\nكند بدان چه كرديد و الحمد لله رب العالمين و صلى الله على محمد و آله اجمعين .\r\n\r\nكلمات قصارى هم در اين معانى از آن حضرت رسيده\r\n1 - جدال مكن تا احترامت برود و شوخى مكن تا بر تو دلير شوند .\r\n2 - هر كه به پائين نشستن در مجلس خشنود باشد پيوسته خدا و فرشته‌ها بر او رحمت فرستند تا برخيزد .\r\n3 - به كسى كه نشانه امامت خواسته بود نوشت : هر كه آيه يا برهانى خواهد و آنچه را خواسته به او عطا شود سپس از امامى كه نشانه از او خواسته برگردد عذابش دو چندان گردد ، و هر كه باوفا بماند از طرف خدا تاييد شود ، مردم عادت دارند نامه هائى جعل كنند و منتشر سازند ، از خدا راه حق را خواهانيم همانا بر سر دوراهيم يا تسليم به حق و يا هلاكت مطلق * ( وَلِلَّه عاقِبَةُ الأُمُورِ ) * .\r\n4 - بيكى از شيعيانش كه اختلاف شيعه را بوى نمود نوشت همانا خدا با خردمند گفتگو دارد و مردم در باره من چند دسته‌اند يكى بيناى بر راه نجات و متمسك به حق و علاقمند بفرع حقيقت ، بىشك و ترديد و جز من پناهى نجويد ، و يك دسته حق را از اهلش بدست نياورده و چون دريا نورد است كه با موج آن موج بردارد و هنگام آرامش آن آرام باشد ، و يك دسته را شيطان مسخر دارد و كارشان رد بر اهل حق و دفع حق بباطل است از روى حسدى كه در دل دارند ، آنكه براست و چپ ميرود واگذارش ، راستى اگر چوپان خواست گوسفندان خود را گرد آورد به كمتر تلاشى آنها را فراهم سازد ، مبادا\r\n","description":"","footnote":"","page_name":" 516 ","page_number":524},
  {"content":"\r\nاسرار را فاش كنى و در پى رياست باشى زيرا اين هر دو مايه هلاكتند .\r\n5 - از گناهانى كه آمرزيده نشود اينست كه بگويد كاش بجز بر اين گناه مؤاخذه نشدم ، سپس فرمود :\r\nشرك در ميان مردم از جنبش مورچه بروپوش سياه در شب تار نهانتر است .\r\n6 - * ( بِسْمِ الله الرَّحْمنِ الرَّحِيمِ ) * باسم اعظم ، خدا از سياهى چشم بسفيديش نزديكتر است .\r\n7 - هنگام اختلاف شيعه در امامتش اين توقيع بيرون آمد : هيچ كدام از پدرانم بمانند اين گونه ترديد جماعت شيعه كه من گرفتارم گرفتار نشدند اگر كار امامت كه شما بدان عقيده مند و متدينيد موقت بود و منقطع ميشد جاى ترديد بود ، و اگر امريست پيوسته و باقى تا كارهاى خدا در جريانست اين شك چه معنى دارد ؟ ! ! .\r\n8 - دوستى نيكان مر نيكان را ثوابست براى نيكان و دوستى بدان مر نيكان را باز هم ثوابست براى نيكان ، دشمنى بدان با نيكان زينت نيكانست و دشمنى خوبان با بدان رسوائيست براى بدان .\r\n9 - سلام بر هر كه بر تو گذر كند و نشستن در جز صدر مجلس از تواضع محسوبند .\r\n10 - خنده بى جا از نادانيست .\r\n11 - از بلاهاى كمرشكن همسايه ايست كه اگر كردار خوبى را بيند نهانش سازد و اگر بدكردارى بيند آن را فاش سازد .\r\n","description":"","footnote":"","page_name":" 517 ","page_number":525},
  {"content":"\r\n12 - بشيعيانش فرمود : شما را بتقوى از خدا و ورع در ديانت خود سفارش كنم ، و بكوشش در راه خدا و راستگوئى و امانتپردازى بهر كه بشما چيزى سپرده خوب باشد يا بد ، و به طول سجود و خوش همسايگى كه محمد ( ص ) بدين روش آمده ، در عشائر آنان نماز بخوانيد ، و بر سر جنازه آنها حاضر شويد ، و بيمارهاشان را عيادت كنيد ، و حقوقشان را ادا كنيد ، زيرا هر كس از شماها چون در ديانت خود پارسا بود و راست گفت و امانت پرداخت و با مردم خوشرفتارى كرد و گفته شود اين يك شيعه است من از آن شادمان ميشوم ، از خدا بپرهيزيد و زيور باشيد و مايه زشتى نباشيد . هر گونه دوستى را براى ماها جلب كنيد و هر زشتى را از ما بگردانيد زيرا هر خوبى كه در باره ما گفته شود ما اهل آنيم و هر بدى در باره ما گفته شود ما چنان نيستيم ، ما را در كتاب خدا حقى ثابت است و قرابتى كه با رسول خدا ( ص ) داريم ، و خداوند ما را پاك شمرده احدى مدعى اين مقام نيست جز دروغگو ، بسيار ياد خدا و ياد مرگ باشيد ، و قرآن بخوانيد و صلوات بر پيغمبر ( ص ) فرستيد زيرا صلوات بر رسول خدا ( ص ) ده حسنه باشد ، آنچه را بشما سفارش كردم حفظ كنيد و شما را به خدا ميسپارم و درود بر شما .\r\n13 - عبادت پرروزه گرفتن و پر نماز خواندن نيست همانا عبادت پرانديشه كردن در امر خدا است .\r\n14 - چه بد است آن بنده خدا كه دورو و دوزبانست در حضور برادرش او را ميستايد و پشت سر بدگوئيش مينمايد ، اگر عطا شود حسدش برد ، و اگر گرفتار گردد او را وانهد .\r\n","description":"","footnote":"","page_name":" 518 ","page_number":526},
  {"content":"\r\n15 - خشم كليد هر بديست .\r\n16 - در سال دويست و شصت به شيعه خود فرمود ( ع ) : شما را فرمان داديم كه انگشترى بدست راست كنيد براى اينكه ميان شما بوديم و اكنون بشما دستور ميدهيم كه انگشترى را بدست چپ كنيد چون از نزد شما غايب خواهيم شد تا زمانى كه خدا امر ما و امر شما را ظاهر سازد ، و راستش كه اين بهترين نشانه است براى شما بر دوستى ما - اهل بيت - همه حاضران انگشترى خود را از دست راست برآورده و بدست چپ كردند ، و فرمود ( ع ) اين را بشيعيان ما باز گوئيد .\r\n17 - كم آسايشترين مردم كينه ور است .\r\n18 - پارساترين مردم كسى است كه در مورد شبهه توقف كند ، خداپرستتر مردم كسيست كه واجبات را انجام دهد ، زاهدترين مردم كسيست كه حرام را وانهد ، كوشاترين مردم تارك گناهانست .\r\n19 - شماها عمر كاهنده و روزهاى برشمرده اى داريد . و مرگ ناگهانيست . هر كس تخم خير بكارد خوشى بدرود ، و هر كه تخم بدى بكارد پشيمانى بدرود ، هر كه هر چه بكارد همان براى اوست ، كند كار را بهره از دست نرود ، آزمند آنچه را مقدرش نيست بدست نياورد ، هر كه بخيرى رسد خدايش داده و هر كه از شرى رهد خدايش رهانده .\r\n20 - مؤمن براى مؤمن بركت است و بر كافر اتمام حجت .\r\n21 - دل نابخرد در دهان او است و دهان خردمند فرزانه در دل او .\r\n22 - توجه به آن روزى كه براى تو ضمانت شده از كار واجبت باز ندارد .\r\n","description":"","footnote":"","page_name":" 519 ","page_number":527},
  {"content":"\r\n23 - هر كه بيش از حد شرعى در وضوء آب بريزد و بشويد چون بىوضوء است .\r\n24 - هيچ عزيزى حق را واننهد جز اينكه خوار شود ، و هيچ خوارى به حق نرود جز اينكه عزيز شود .\r\n25 - دوست نادان مايه رنج است .\r\n26 - بالاى دو خصلت چيزى نيست : ايمان به خدا و سود رساندن ببرادران .\r\n27 - فرزند خردسالى كه به پدر دليرى كند چون كبير شد عاق و ناسپاس او گردد .\r\n28 - شادمانى كردن در بر غمنده بىادبيست .\r\n29 - بهتر از زندگى آن چيز است كه چون از دستش بدهى از زندگى بدت آيد ، و بدتر از مرگ آن چيزى است كه چون بر سرت آيد مرگ را دوست بدارى .\r\n30 - پرورش دادن نادان و ترك دادن معتاد از عاداتش معجزه آميز است .\r\n31 - تواضع نعمتى است كه بر آن حسد نبرند .\r\n32 - مرد را بوضعى گرامى ندار كه بر او سخت گذرد .\r\n33 - هر كه نهانى برادر خود را پند دهد او را آراسته و زيور بسته ، و هر كه در برابر ديگرانش پند دهد زشتش كرده .\r\n34 - هيچ بلائى نيست مگر اينكه در پيرامونش از طرف خدا نعمتى است .\r\n35 - چه زشت است بمؤمن دلبستگى به چيزى كه او را خوار مىكند .\r\n","description":"","footnote":"","page_name":" 520 ","page_number":528},
  {"content":"\r\nپايان اخبار پيغمبر و ائمه طاهرين ( ع ) در باره مقاصدى كه ياد كرديم و آثارى كه مقرر داشتيم و هيچ كدام از توقيعات صاحب الزمان خود و حجت عصر خود را با اينكه در ميان شيعيان بر حق متواتر و درستند ياد نكرديم زيرا از آن حضرت چيزى كه مقتضاى اين كتاب و وضع تأليف ما باشد بما نرسيده و اعتقاد ما در باره آن حضرت بمانند اعتقاد ما است بپدران گذشته اش كه ائمه راشدينند ( ع ) .\r\nو بدنبال اين اخبار گذشته چند حديث كه با آن هم جنس و همانندند آورديم تا فوائد افزوده و مواعظ دو چندان شوند و الله ولى التوفيق و هو حسبنا و نعم الوكيل .\r\n\r\nمناجات خدا عز و جل با موسى بن عمران\r\nاى موسى در دنيا آرزو دراز مكن تا دلت سخت گردد ، سخت دل از من بدور است ، دلت را با ترس بكش ، جامه كهنه و خرم دل باش ، بر مردم زمين نهان باش و ميان اهل آسمان شناخته شو ، و چون گريزان از دشمن بدرگاهم شيون كن و براى اين از من كمك خواه كه خوب كمككاريم .\r\nاى موسى من فوق بنده هايم و بنده‌ها زيردست منند و همه در برابرم زبونند ، خود را بر خود متهم دان و فرزندت را هم بر دينت امين مدان جز اينكه چون خودت خوبان را دوست دارد .\r\nاى موسى تنت را بشوى و غسل كن و ببنده‌هاى خوب من نزديك شو .\r\nاى موسى پيش نماز آنان باش ، و در هر چه مرافعه دارند طبق قانون ميان آنها به حق قضاوت كن\r\n","description":"","footnote":"","page_name":" 521 ","page_number":529},
  {"content":"\r\nكه من قانون را فرو فرستادم تا حكم روشن و برهان تابان باشد و نورى كه بدان چه در اولين بوده و بهر آنچه در آخرين خواهد بود گويا است .\r\nاى موسى به تو سفارش كنم مهر ورز و مهربان در باره زاده بتول عيسى بن مريم كه داراى الاغ و كلاه بلند و زيت و زيتون و محرابست و پس از وى به صاحب آن شتر سرخ مو كه طيب و طاهر و مطهر است نمونه او در كتاب تو اينست كه او با ايمانست و بر همه كتب تسلط يابد و اينكه راكع و ساجد و راغب و راهب است رفيقانش مستمندانند و ديگر قوم انصار او شوند و در زمان او سختى و زمين لرزه‌ها و كشتار باشد نامش احمد است و محمد امين از بقاياى پيمبران نخست است به همه كتب تصديق دارد و همه رسولان را باور كند امتش مرحومه و با بركتند و ساعتهاى معينى دارند كه براى نمازها اذان گويند او را تصديق كن كه برادر تو است .\r\nاى موسى راستش او امين من است و بنده راستگوى مباركى است بهر چه دست گذارد بدان بركت ميدهيم همچنين است در علم من و همچنينش آفريدم به دو هنگامه را برگشايم و بامتش كليدهاى دنيا را بپايان رسانم ، بستمكاران بنى اسرائيل بفرما نامش را محو نكنند و ترك يارى او ننمايند و راستى كه ترككننده‌اند ، دوستيش نزد من حسنه ايست و من با اويم و من از حزب اويم و او از حزب منست و حزب من همان پيروزانند .\r\nاى موسى تو بنده منى و من معبود توام حقير فقير را خوار مشمار و رشگ بتوانگر مبر ، در نزد يادآورى خاشع باش و هنگام بردن نامم برحمتم چشم دار ، لذت تورات را با آواز خاشع حزين به من بشنوان ، هنگام يادم آسوده دل باش ، و مرا بپرست و به من شرك مياور ، راستى كه من سيدى بزرگم ،\r\n","description":"","footnote":"","page_name":" 522 ","page_number":530},
  {"content":"\r\nراستى منت از نطفة از آبى پست آفريدم ، از گلى كه از زمين زبون درهم آميخته است پس انسانى شد و من او را آفريده اى ساختم ، مبارك باد ذات من و مقدس باد صنع من ، نيست بمانندم چيزى و منم زنده و پاينده اى كه نيست نشوم .\r\nاى موسى گاهى كه مرا بخوانى خائف و نگران و ترسان باش ، و چون با من راز گوئى با ترس و از دلى هراسان بگو و با توراتم در روزگار و زندگانى زنده بزى ، و بنادانها سپاسهايم را بياموز و نعمتهاى نهان و عيانم را يادآورى كن و بگو در اين گمراهى كه اندرند ادامه ندهند زيرا گرفتنم ايشان را سخت باشد .\r\nاى موسى اگر رشته ات از من بريد برشته ديگرى نپيوندد ، مرا بپرست ، و چون بنده اى كوچك برابر من بايست خود را نكوهش كن كه بنكوهش سزاوارتر ست و بوسيله كتابم ببنى اسرائيل گردنفرازى مكن همين براى دل تو كه روشن است پندآموز بس است ، و آن سخن پروردگار جهانيان جل تعالى است .\r\nاى موسى هر زمانى مرا بخوانى بيابى كه من به زودى هر چه كردى بيامرزم ، آسمان از ترس من تسبيحم گويد و فرشته‌ها از هراسم نگرانند ، زمين بطمع رحمتم تسبيحم كند ، و همه آفريده هايم مرا بزبونى تسبيح گويند ، سپس بر تو باد به نماز كه آن در نزدم مقامى دارد ، و از براى آن در پيش من عهدى محكم است ، و زكات تقرب را از مال حلال و گندم حلالت بر آن بپيوند زيرا من نپذيرم جز حلال را كه براى من باشد و بدان مقرون كن صله رحم را كه منم بخشاينده و مهربان ، رحم را من از فضل و رحمت خود آفريدم تا بنده‌ها بدان بهمديگر مهربان باشند و براى آنها در نزد من سلطنتى است در رستاخيز آخرت ، و منم كه هر كسش ببرد او را ببرم و هر كسش پيوند كند به او پيوندم ، و چنين كنم بهر كه امرم\r\n","description":"","footnote":"","page_name":" 523 ","page_number":531},
  {"content":"\r\nرا ضايع كند .\r\nاى موسى سائلى را كه نزدت آيد گرامى دار يا بخوشى جواب گو يا اندكى به او بده كه بسا جز انس و جان نزد تو آيند تا تو را بيازمايند كه چه كنى با آنچه ات عطا كرده‌ام و مواسات در آنچه منت دادم چگونه است ، بزارى برايم خاشع باش ، و با زمزمه كتاب آوازم ده ، و بدان كه منت ميخوانم چنانچه آقا بنده اش را ، تا بشرف مقامات برسى ، و اين از بخشش منست بر تو و بر پدران گذشته ات .\r\nاى موسى در هيچ حالم فراموش مكن و بفزونى مال دنيا شاد مباش زيرا فراموش كردن من دلها را سخت كند ، و بهمراه فراوانى مال فراوانى گناهانست ، زمين مطيع است ( آسمان مطيع است ) و درياها سر بفرمانند ، هر كه نافرمانيم كند بدبخت است منم بخشاينده ( مهربان ) بخشاينده هر زمان ، آورنده سختى پس از فراوانى و فراوانى پس از سختى ، و آورنده پادشاهانى در پى پادشاهانى و ملكم دائم است و قائم و بىزوال ، و چيزى بر من نهان نيست نه در زمين و نه در آسمان و چگونه چيزى بر من نهانست كه آغازش از آن من است و چگونه نيست همت تو متوجه آنچه كه نزد من است و بناچار به من بازمىگردد .\r\nاى موسى مرا پناه خود گير و گنجينه كارهاى خوبت نزد من نه ، از من بترس و از ديگرى مترس ، بازگشت بسوى منست .\r\nاى موسى در توبه شتاب و گنه را پس انداز ، و در نماز برابر من آرامى كن و بجز من اميدوار نباش ، مرا سپر سختيها گير و دژ امور ناگوار مهم .\r\n","description":"","footnote":"","page_name":" 524 ","page_number":532},
  {"content":"\r\nاى موسى در كار خير با اهل خير رقابت كن زيرا خير چون نامش خوبست و بدى را بهر فريب خورده واگذار .\r\nاى موسى زبانت را در پس دلت نه تا سالم مانى و در شب و روز بسيار يادم كن تا غنيمت برى و دنبال خطاها مرو تا پشيمان شوى زيرا موعد خطاها دوزخ است .\r\nاى موسى با كسانى كه از گنه پرهيزند شيرين سخنى كن و همنشين آنها باش و آنان را رفيقان يك رنگ خودشناس و با آنها بكوش تا با تو بكوشند .\r\nاى موسى هر آنچه براى من شود اندكش بسيار است ، و هر چه براى ديگرى شود بسيارش اندك ، راستى كه بهترين روزهاى عمر تو آنست كه در پيش دارى بنگر چه روزيست براى جواب در آن آماده باش ، براستى كه باز داشت شوى و باز پرسى گردى ، پند خود را از روزگار و اهل آن برگير زيرا روزگار هر چه دراز باشد كوتاهست ( چون ميگذرد ) و كوتاه آن هم دراز است ( چون فرصتى است براى عمل پاينده ) هر چيزى فانيست پس چنان كار كن كه گويا ثواب عملت را به چشم مىبينى تا بناچار در آخرت طمع بيشترى داشته باشى زيرا آنچه از دنيا مانده بمانند همانست كه گذشته هر كه عملى كند بايد از روى بينش و نمونه باشد . اى پسر عمران براى خود خيرانديشى كن شايد فردا كه روز بازپرسى است كامجو شوى ، آنجا است كه بيهوده كاران زيانمندند .\r\nاى موسى به ترك دنيا دل خوش كن و از آن كناره كن كه از آن تو نيست و از آنش نيستى ، تو را چه به خانه ستمكاران مگر اينكه كردار خيرى در آن كند كه براى او بهترين خانه باشد .\r\nاى موسى دنيا و اهلش بلاى يك ديگرند ، و هر كدام براى ديگرى خود آرائى كنند ، براى مؤمن\r\n","description":"","footnote":"","page_name":" 525 ","page_number":533},
  {"content":"\r\nهمان چهره آخرت دلربا است و بىسستى بدان مينگرد ، خواست آخرت ميان او و لذت زندگانى فاصله است و او را بسحرخيزى كشاند چون شترسوارى كه بدنبال هدفى پويا است ، روز را غمنده شب كند و شب هم اندوهناك باشد خوشا بر او ، هلا اگر پرده عقب رود چه شادمانى به چشم بيند .\r\nاى موسى چون ديدى توانگرى به تو رو آورد بگو گناهيست كه كيفرش شتافته ، و هر گاه ديدى بينوائى آيد بگو خوشا بشعار خوبان ، زورگو و ستمكار مباش و همنشين ستمكاران مشو .\r\nاى موسى عمر نباشد اگر چه دراز هم باشد آنكه پايانش نكوهش باشد ، و آنچه از تو دريغ شود زيانت نرساند اگر خوش سرانجام باشد .\r\nاى موسى كتاب سرانجام تو را صريح گفته پس چگونه با اين ديده‌ها بخواب ميروى ؟ يا چگونه مردمى لذت زندگى چشند اگر بغفلت عميقى اندر نباشند ، و بشهوات پياپى گرفتار نگردند ؟ و صديقان از كمتر از آن هم بيتابى دارند . اى موسى ببنده هايم بفرما بهر وضعى هستند مرا بخوانند پس از آنكه اعتراف كنند من ارحم الراحمين هستم ، بيچاره‌ها را پاسخ دهم و از بدى برهانم ، و زمانه را ديگرگون كنم ، و فراوانى و ارزانى آورم ، و اندك را قدردانى كنم ، و در برابر بسيار ثواب دهم و فقير را توانگر سازم ، منم دائم عزيز توانا ، هر خطاكارى به تو گرائيد و پناهنده شد به او بگو أهلا و سهلا ، در آستانه وسيع و خوشى آمدى ، در آستانه پروردگار جهانيان فرود شدى ، برايشان آمرزش خواه و بمانند يكى از آنها باش ، و بوسيله فضلى كه من به تو دادم بر آنها گردنفرازى مكن ، و به آنها بگو بايد از فضل و رحمت من بخواهند كه جز من كسى فضل\r\n","description":"","footnote":"","page_name":" 526 ","page_number":534},
  {"content":"\r\nو رحمت ندارد ، منم صاحب فضل بزرگ پناه خطاكاران و همنشين بيچارگان و آمرزشجوى گنهكاران ، تو نسبت به من در جاى پسنديده اى هستى ، تو با دلى پاك و زبانى راستگو مرا بخوان و چنانت كه فرمودم باش و بدان چه از خودت نيست بر بنده هايم گردنفرازى مكن به من نزديك شود كه من به تو نزديكم ، من از تو چيزى نخواهم كه سنگينى و حملش تو را بيازارد ، همانا از تو خواهم كه مرا بخوانى و من تو را اجابت كنم ، و از من بخواهى به تو بدهم ، و به من تقرب جوئى بدان چه در حقيقت از خود من گرفتى و كمال تنزيلش بر منست .\r\nاى موسى به زمين بنگر كه به زودى گورت باشد ، و ديده به آسمان بردار كه بالاى سر تو است و در آن ملك بزرگى است و تا در دنيائى بر خود گريه كن و از نابودى و مهلكه‌ها بترس و زيور و شكوفانى دنيايت فريب ندهد ، بستم خشنود مباش و ستمگر مباش زيرا من در كمين ستمكارم تا داد ستم رسيده را از او بستانم .\r\nاى موسى راستى مزد حسنه ده برابر است و سزاى يك سيئه نابوديست ، به من شرك مياور ، روا نيست برايت كه به من شرك آورى نزديك باش و محكم باش و بمانند شيفته بدان چه نزد من است مرا بخوان . آنكه از آنچه بد كرده پشيمانست زيرا روشنى روز سياهى شب را ببرد و همچنان حسنه سيئه را محو سازد ، و تاريكى شب تابش روز را نابود كند و همچنان سيئه بر حسنه تازد و آن را سياه كند ( 1 ) .\r\n\r\n","description":"","footnote":"\r\n( 1 ) در اين مناجات و مناجات بعد آنچه در مذمت و ترك دنيا آمده ظاهرش با تعاليم قرآن كريم وفق نميدهد . قرآن هيچ كجا دنيا را في حد نفسه مذمت ننموده بلكه تنها دنيا را غايت آمال و منتهاى آرزو و هدف قرار دادن مذمت نموده و محبت بعض دنيا يعنى محبت زن و فرزند را هم از آيات حكمت خود شمرده * ( خَلَقَ لَكُمْ مِنْ أَنْفُسِكُمْ أَزْواجاً . . . وَجَعَلَ بَيْنَكُمْ مَوَدَّةً وَرَحْمَةً ) * * ( أَرَضِيتُمْ بِالْحَياةِ الدُّنْيا مِنَ الآخِرَةِ ) * * ( إِنَّ الَّذِينَ لا يَرْجُونَ لِقاءَنا وَرَضُوا بِالْحَياةِ الدُّنْيا ) * . لذا مراد دنياى حرام است ( مصحح )\r\n","page_name":" 527 ","page_number":535},
  {"content":"\r\n\r\nمناجات خدا جل ثناؤه براى عيسى بن مريم ( ع )\r\nاى عيسى منم پروردگار تو و پروردگار پدرانت نامم يگانه است و منم يكتا كه هر چيزى را تنها آفريدم و هر چيز ساخته منست و همه بسوى من برگردند .\r\nاى عيسى توئى مسيح بفرمان من ، و تو از گل آفرينش كنى به اجازه من ، و تو مرده‌ها را زنده كنى بسخن من ، تو شيفته درگاهم باش ، و از من بترس كه پناهى از من نيابى جز خود من .\r\nاى عيسى به تو سفارش كنم سفارش آنكه از مهربانى دلسوز تو است تا سزاوار پيوست با من شوى بوسيله اينكه شادى مرا بجوئى ، تو در بزرگى ، و در خردى بركت داده شدى هر جا بودى بركت يافتى من گواهم كه تو بنده من و زاده كنيز منى ، با نافله‌ها به من نزديك شو ، و بر من توكل كن تا تو را كفايت كنم ، و دنبال ديگرى مرو تا تو را ترك كنم .\r\nاى عيسى بر بلا صبر كن و بقضاء راضى باش ، و بمانند شادمانى من بخودت باش زيرا شادمانيم اينست كه اطاعت شوم و نافرمانى نشوم .\r\nاى عيسى ذكر مرا بزبانت زنده دار ، و دوستى مرا در دلت بپرور .\r\nاى عيسى در هنگامه‌هاى غفلت بيدار باش ، و لطائف دانش و پند را محكم و استوار نما و براى من بخلقش بياموز .\r\nاى عيسى راغب و راهب باش و دلت را با ترس من بكش .\r\n","description":"","footnote":"","page_name":" 528 ","page_number":536},
  {"content":"\r\nاى عيسى شب را براى جستجوى رضايم در نظر دار ، و روزت را براى روز نيازت روزه دار .\r\nاى عيسى تو مسئولى پس به ناتوان رحم كن چنان كه من تو را رحم نموده‌ام و بر يتيم زور مگو .\r\nاى عيسى در هر جاى خلوت بر خود گريه كن و بمواقيت نمازها گام بردار ، و لذت نطق بذكر مرا به من بشنوان زيرا من با تو خوب كردم .\r\nاى عيسى چه بسيار مردمى را كه بگناه گذشته آنان هلاك كردم و تو را از آنها نگهداشتم .\r\nاى عيسى با ناتوان مدارا كن ، و ديده نارسايت را به آسمان بر آور و مرا بخوان ، زيرا من به تو نزديكم و نامم را مبر مگر بزارى بدرگاهم ، و با توجه كامل زيرا هر گاهم چنين بخوانى تو را اجابت كنم .\r\nاى عيسى متمرد بنافرمانى بر من تو را نفريبد كه روزى مرا مىخورد و ديگرى را ميپرستد سپس هنگام گرفتارى مرا ميخواند و من او را اجابت ميكنم باز ميگردد به همان وضعى كه بوده ، آيا به من تمرد مىكند يا بخشمم تعرض مىكند ، بخودم سوگند خوردم كه چنانش بگيرم كه نجاتى نداشته باشد ، و جز من پناهى نداشته باشد ، از آسمان و زمين من كجا ميگريزد .\r\nاى عيسى بستمكاران بنى اسرائيل بگو مرا دعا نكنيد در صورتى كه حرام زير دامن خود داريد و در خانه‌هاى شما بتها است ، زيرا من قسم خوردم دعا را اجابت كنم و اجابت دعاى آنان لعن بر آنها است تا از هم جدا شوند .\r\nاى عيسى لذت ناپايدار و خوشى زايل چه خوبى دارند .\r\nاى پسر مريم اگر چشمت مىديدى آنچه را براى دوستان خوبم آماده كردم دلت آب ميشد و روحت\r\n","description":"","footnote":"","page_name":" 529 ","page_number":537},
  {"content":"\r\nاز شوق بدان پرواز ميكرد . بمانند سراى آخرت سرائى نيست كه در آن همسايه نيكانى و فرشته‌هاى مقرب در آنجا به آنها در آيند ، و از هراسهاى روز رستاخيز در آن آسوده‌اند ، خانه اى كه نعمتش ديگرگون نشود و از اهل آن زائل نگردد .\r\nاى پسر مريم در باره آخرت با همگنان رقابت كن زيرا نهايت آرزوى متمكنانست و خوش منظر است ، خوشا بر تو اى پسر مريم اگر تو براى آن كار كنى و بهمراه پدرانت آدم و ابراهيم در جنات نعيم باشى ، و از آن بدلى و نقل مكان نجوئى ، با پرهيزكاران اين چنين كنم .\r\nاى عيسى بسوى من گريز بهمراه هر كه از دوزخ پر شراره و پر از غل و شكنجه ميگريزد كه هرگز نشاطى در آن در نيايد و غمى از آن بر نيايد ، بمانند پرده‌هاى تاريك شب تار است ، هر كه از آن نجات يابد كامياب شود ، آن خانه زورگويان و سركشان ستمكار و هر سختدل تندخو است .\r\nاى عيسى چه بد خانه ايست براى هر كه بدان اعتماد كرده ، و چه بدقرارگاهى است خانه ستمكاران ، من تو را از خودت بر حذر دارم به من آگاه باش .\r\nاى عيسى هر جا باشى مرا منظور دار و گواه باش كه منت آفريدم و تو بنده منى ، و من تو را صورتگرى كردم و به زمين فرود آوردم .\r\nاى عيسى خود را از شهوتهاى هلاكت بار ببر ، و از هر دلخواهى كه از منت دور كند دورى كن ، و بدان كه تو در مقام رسول امين من هستى و بايد از من در حذر باشى .\r\n","description":"","footnote":"","page_name":" 530 ","page_number":538},
  {"content":"\r\nاى عيسى منت با كلام خود آفريدم ، و مريمت بفرمان من زاد كه به دو فرستادم روح خود جبرئيل امين يكى از فرشته هايم را تا تو زنده بر زمين راه ميروى ، و همه اينها را از پيش دانستمى .\r\nاى عيسى اگرت من خشم كنم رضاى ديگرانت سود ندهد ، و اگر از تو خشنود شوم خشم خشم كنها زيانت ندارد .\r\nاى عيسى مرا پيش خود ياد كن و در بر مردم ياد كن تا در بر جمعى بهتر از آدميزاده‌ها يادت كنم .\r\nاى عيسى مرا چون غريق بىفريادرس بخوان .\r\nاى عيسى به من سوگند دروغ مخور تا عرشم از خشمم بلرزد ، دنيا كوتاه عمر و دراز آرزو است ، و در بر من خانه ايست بهتر از آنچه گرد آورند .\r\nاى عيسى چه گونه خواهيد كرد آنگاه كه براى شما كتابى برآورم كه به حق گويا است و شماها خود باسرار نهانتان گواهى دهيد ، و به همه كارهائى كه بدان عمل كرده‌ايد .\r\nاى عيسى بستمكاران بنى اسرائيل بگو روى خود را شسته‌ايد و دل خود را چركين كرده‌ايد ، آيا به من غره هستيد يا بر من دليرى ميكنيد ، براى مردم اين دنيا خود را خوشبو ميكنيد و درون شما در بر من چون مردار گنديده است ، گويا شماها مردمى مرده هستيد .\r\nاى عيسى به آنان بگو ناخن خود را از كسب حرام بچينيد ، و گوشهاى خود را از ذكر ناهنجار ببنديد ، و از دل به من روآوريد من ظاهر شما را نميخواهم .\r\n","description":"","footnote":"","page_name":" 531 ","page_number":539},
  {"content":"\r\nاى عيسى به كار خوب خوش باش كه براى من خشنوديست ، و ببدكردارى گريه كن كه زشتى است آنچه را دوست ندارى با تو كنند با ديگرى مكن ، اگرت كسى سيلى بگونه راست زد گونه چپ را هم به او بده ، بمهرورزى تا توانى به من نزديك شو ، و از نادانها رو گردان .\r\nاى عيسى خوش كرداران را رهنما باش و با آنها همكارى كن ، و گواه آنها شو ، و بستمكاران بنى اسرائيل بگو اى هم آغوشان بد اگر دست باز بگيريد به صورت ميمونها و خوكهايتان درآورم .\r\nاى عيسى بستمكاران بنى اسرائيل بگو حكمت از ترس من گريانست و شما خندان ناسزا ميگوئيد آيا برات آزادى از من داريد ؟ يا از عذابم در امانيد ؟ يا بكيفرم ميگرائيد ؟ بخودم سوگند شما را براى آيندگان مثل و عبرت سازم .\r\nسپس اى زاده مريم بكر بتول تو را سفارش كنم در باره سيد رسولان و دوستم احمد ( ص ) صاحب شتر سرخ مو و چهره درخشان كه بنور تابانست آن پاكدل سخت نبرد ، باحياء ارجمند كه رحمت جهانيان و آقاى آدميزادگانست در روزى كه مرا ملاقات كند از همه پيشتازان نزد من گراميتر ، و از همه فرستادگان به من نزديكتر است . آن عربى مكتب نديده آنكه بدين من پاى بند است ، و براى من شكيبا . با مشركان براى دفاع از دين من بجنگد ، به تو سفارش كنم كه گزارش او را ببنى اسرائيل بدهى ، و به آنان فرمائى تا او را باور دارند ، و به او بگروند و از او پيروى كنند ، و او را يارى دهند - گفت : معبودا او كيست كه اين اندازه اش بايد بپسندم ؟ فرمود : او * ( مُحَمَّدٌ رَسُولُ الله ) * است بسراسر مردم و مقامش به من از همه نزديكتر ،\r\n","description":"","footnote":"","page_name":" 532 ","page_number":540},
  {"content":"\r\nو شفاعتش نقدتر است ، خوشا به روى در پيغمبرى و خوشا بر امتش كه مرا بروش او ملاقات كنند ، همه اهل زمين سپاسش گويند ، و اهل آسمان برايش آمرزش جويند ، امين است با بركت و پاك ، بهترين باقيماندگانست نزد من ، در آخر الزمان آيد كه آسمان درهاى رحمت خود را بگشايد ، و زمين شكوفان گردد تا بركت خود را بنمايند ، و بر هر چه دست خود نهد برايشان پر بركت كنم ، همسر بسيار دارد و فرزند كم آرد .\r\nاى عيسى بهر چيزت كه به من نزديك كند رهنمائى نمودم ، و از هر چه ات از من دور كند نهيت كردم تو براى خود خيرانديشى كن .\r\nاى عيسى دنيا شيرينست ، و منت در آن به كار گماشتم پس از آنچه اش كه تو را برحذر داشتم دورى كن ، و از آن آن را بر گير كه براى زندگى سهل و ساده به تو دادم .\r\nاى عيسى بكردارت چنان بنگر كه بنده گنهكار خطاكارى نگرد ، در كردار ديگرى ننگر ، در دنيا زاهد باش و در آن ترسان مباش تا نابود شوى .\r\nاى عيسى بخردى كن و انديشه نما و ببين در اطراف زمين چگونه بوده است سرانجام ستمكاران .\r\nاى عيسى هر چه ات وصف كردم اندرز است و همه گفتارم برايت حق ( و پند ) است و من خود حق آشكاركننده‌ام براستى ميگويم اگرم پس از اعلام نافرمانى كنى در برابرم دوست و يارى ندارى .\r\nاى عيسى دلت را با ترس از من بپرور و بزيردستت بنگر و به بالا دست خود منگر ، و بدان كه سر هر\r\n","description":"","footnote":"","page_name":" 533 ","page_number":541},
  {"content":"\r\nهر خطاء و گناه دوستى دنيا است ، آن را دوست مدار كه منش دوست ندارم .\r\nاى عيسى دلت را با من پاك كن ، و در خلوتها بسيارم ياد كن ، و بدان كه خشنوديم اينست كه با بيم و طمع بدرگاهم رو كنى ، در اين باره زنده باش و مرده مباش .\r\nاى عيسى به من شرك مياور و از من برحذر باش و بتندرستى فريب مخور و خود را رشك خور مساز زيرا دنيا چون سايه گذرا است ، و آنچه از آن رو كند چنانست كه پشت كرده ، تا توانى در كارهاى خوب رقابت كن و با حق باش و گرچه قطعه قطعه شوى و در آتش بسوزى ، پس از شناسائى به من كافر مشو و با نادانان همراه مگرد ، زيرا هر چيزى با چيزيست ( كه بدان آميزد ) .\r\nاى عيسى برايم از دو چشمت اشك بريز و دلت خاشع باشد .\r\nاى عيسى در حال سختى از من فريادرسى بخواه زيرا من بداد گرفتاران رسم و بيچارگان را اجابت كنم ، و منم ارحم الراحمين .\r\n\r\nپندهاى مسيح در انجيل و جز آن - از حكمتهاى او است\r\nخوشا بر آنها كه به يكديگر مهربانى كنند آنانند كه در روز قيامت رحمت ميشوند ، خوشا بر اصلاحكننده‌هاى ميان مردم آنانند همان مقربان خدا در روز رستاخيز ، خوشا بر آنها كه دل خود را پاك\r\n","description":"","footnote":"","page_name":" 534 ","page_number":542},
  {"content":"\r\nدارند آنانند كه روز رستاخيز خدا را ديدار ميكنند ، خوشا بر آنها كه در دنيا فروتنى كنند آنان در روز رستاخيز وارث تختهاى پادشاهيند ، خوشا بر فقراء كه ملكوت آسمان را دارند ، خوشا بر غمنده‌ها آنهايند كه شاد زيند ، خوشا بر آنان كه از راه خشوع گرسنگى و تشنگى كشند آنانند كه سيراب شوند [ خوشا بر آنان كه كار خير كنند و برگزيده‌هاى خدا خوانده شوند 
  ] خوشا بر آنها كه بخاطر پاكيزگى ناسزا شنوند كه ملكوت آسمان از آن آنها است ، خوشا بر شما كه محسود گرديد و دشنام شنويد ، و در باره شما هر سخن زشت و دروغ گفته شود در اين هنگام بايد شاد باشيد و خرم باشيد زيرا مزد شما در آسمان بسيار است .\r\nفرمود اى بنده‌هاى بد مردم را به گمان سرزنش كنيد و خود را با يقين ( ببدكردارى ) سرزنش نكنيد [ اى دنياپرستان مخواهيد بدان چه در وجود شما نيست ستوده شويد و انگشت نشان باشيد 
  ] اى دنياپرستان سرها بتراشيد و پيراهن كوتاه بپوشيد و سر به زير باشيد و كينه از دل خود نزدائيد ؟ ! اى دنياپرستان شما چون گورى باشيد كه از برون آراسته است و ناظران را خيره كند و درونش استخوانهاى مرده‌هاى آكنده از خطا است ، اى دنياپرستان همانا به چراغ مانيد كه بمردم بتابد و خود را بسوزد ، اى بنى اسرائيل خود را بمجلس علماء برسانيد گر چه به سر زانو برويد [ و لو سواره بتازيد 
  ] زيرا خدا دلهاى مرده را بنور حكمت زنده كند ، چونان كه زمين مرده را بباران تند زنده كند .\r\nاى بنى اسرائيل كم گوئى حكمت بزرگى است بر شما باد بخموشى زيرا شيوه خوب و سبكبارى از گناهانست ، پس باب دانش را محكم سازيد كه بابش صبر است ، و راستى خدا خندان بى جا را دشمن دارد ،\r\n","description":"","footnote":"","page_name":" 535 ","page_number":543},
  {"content":"\r\nو آنكه را بىادب و منطق به راه افتد ، و خدا دوست دارد آن حاكمى كه چون چوپانى از رعيتش غفلت ندارد از دل خدا را شرم داريد چنان كه از مردم در ظاهر شرم ميداريد ، و بدانيد كلمه حكمة گمشدهء مؤمن است ، و بر شما است كه تا از دست نرفته آن را دريابيد و از دست رفتن آن اينست كه استادانش از دست روند .\r\nاى علاقمند بدانش دانشمندان را براى دانش آنان بزرگدار و ستيزه با آنها را از دست بگذار ، و نادانها را بخاطر نادانى آنها كوچك به حساب آر ، و از خودت مرا نشان بلكه بخودت نزديكشان كن و آنها را بياموز .\r\nاى علاقمند بدانش بدان هر نعمتى را قدردانى و از شكرش درمانى بجاى گناهى مسئول آنى .\r\nاى علاقمند بدانش بدان كه از توبه هر نافرمانى درمانى خود كيفرى است كه گرفتار آنى .\r\nاى علاقمند بدانش گرفتاريهائى در پى است كه ندانى كه تو را اندر گيرند ، پيش از آنكه ناگهانت در رسند براى آنها آماده باش .\r\nباصحاب خود فرمود ( ع ) : بگوئيد كه اگر يكى از شماها ببرادرش گذر كرد و ديد جامه اش از عورتش بكنار رفته بيشترش عريان كند يا جامه را بر او برگرداند ؟ گفتند جامه را بر او برگرداند فرمود ( ع ) : نه بلكه شما او را عريانتر كنيد . دانستند كه مثلى براى آنها زده و گفتند يا روح الله اين چگونه است ؟ فرمود اين مثل يكى از شماها است كه بر عيب برادرش مطلع شود و آن را نپوشاند .\r\nبه حق براى شما ميگويم : من شما را تعليم مىدهم تا بدانيد نه اينكه خودبين شويد ، راستى شما بدان چه خواهيد نرسيد مگر به ترك آنچه بدان شهوت داريد و بدان چه آرزومنديد دست نيابيد مگر بصير\r\n","description":"","footnote":"","page_name":" 536 ","page_number":544},
  {"content":"\r\nبر آنچه بد داريد ، مبادا يك نگاه بيندازيد كه تخم شهوت در دل بكارد و همين براى فتنه صاحب آن بس است ، خوشا بر كسى كه ديده اش را در دلش نهد و دل بديده ندهد ، آقامنش بعيب مردم ننگريد و عيب آنها را به نظر بنده‌ها نگريد ، همانا مردم دو دسته‌اند بلاكش و عافيتمنش . بر بلاكش ترحم كنيد ، و خدا را بر عافيت سپاس گوئيد .\r\nاى بنى اسرائيل از خدا شرم نداريد هر كدامتان نوشابه خود را گوارا نداند تا از خاشاكش بيالايد ، و باك ندارد كه مانند جنگلى از حرام را بگلو فرو برد ، آيا نشنيديد در تورات بشماها گفته شد صله رحم كنيد و پاداش متقابل بارحام خود بدهيد ، و من بشما ميگويم آنكه از شما بريده به او صله دهيد و به آن كه از شما دريغ كرده بخشش كنيد ، و به آن كه هم با شما بد كرده خوبى كنيد ، و به آن كه بشما دشنام هم ميدهد سلام كنيد ، و با دشمن هم به عدالت رفتار كنيد ، و از آنكه بشما ستم كرده درگذريد چنانچه دوست داريد كه از بدكردارى شما درگذرند ، از گذشت خدا عبرت گيريد آيا نبينيد كه خورشيد بر نيك و بد شما ميتابد و بارانش بر صالح و طالح فرو مىبارد . اگر شما جز دوست خود را دوست نداريد و بجز بر آنكه احسانتان كرده احسان نكنيد و جز بخشش متقابل نداريد چه برترى بر ديگران داريد ، با اينكه نابخردان كه فضلى و درايتى ندارند همين كار را ميكنند ، ولى اگر ميخواهيد دوستان و برگزيدگان خدا باشيد بدان كه با شما ، بد كند نيكى كنيد و از ستمكار بر خود بگذريد و بدان كه از شما روگردانست سلام كنيد . گفته مرا بشنويد ، و حفظ كنيد سفارشم را ، رعايت كنيد پيمان را تا خود علماى چيز فهم باشيد .\r\nاز روى درستى بشما ميگويم كه دلهاى شما بدان جا است كه گنجهاى شما است ، از اين رو مردم مال\r\n","description":"","footnote":"","page_name":" 537 ","page_number":545},
  {"content":"\r\nخود را دوست دارند و جانشان بدان شيفته است ، شما گنجهاى خود را در آسمان نهيد آنجا كه نه شاشه آنها را مىخورد و نه دزدشان ميبرد .\r\nاز روى درستى بشما ميگويم بنده را توانى نيست كه دو پروردگار را خدمت كند و بناچار يكى را بر ديگرى ترجيح دهد همچنين دوستى خدا و دوستى دنيا براى شما فراهم نشود ( 1 ) از روى راستى بشما ميگويم كه بدترين مردم كسى است كه دنيا را بر دانش خود ترجيح دهد ، دنيا را بخواهد و بجويد و برايش بكوشد تا اگر تواند مردم را بسرگردانى كشاند ، پهناورى تابش خورشيد كور را چه سود دهد كه آن را نتواند ديد ، همچنين دانش هر عالمى را كه بكارش نبندد سودى ندهد ، چه اندازه ميوه درخت فراوانست و همه سودمند و خوردنى نيستند ، و چه بسيارند دانايان و همه بدان چه دانند سود نبرند ، و چه پهناور است زمين و همه را سكونت نتوان ، و چه بسيارند سخنگويان و چنان نباشد كه همه سخنشان تصديق شود ، از دانايان دروغگو خوددارى كنيد آنها كه پشمينه پوشند و از راه تزوير سر به زير نمايند تا خطاى خود را صواب وانمود كنند زيرچشمى نگاه كنند نگاه گرگانه ، و گفتارشان با كردارشان مخالف است . آيا مىشود از درخت عوسج انگور چيد و يا از بوته حنظل انجير ، و همچنين گفته عالم دروغگو اثر ندارد جز ناحق ، و نيست كه هر كه بگويد راست بگويد .\r\nبدرستى براى شما ميگويم كه زراعت در روى زمين خاكى و هموار رويد نه روى سنگ خارا ،\r\n\r\n","description":"","footnote":"\r\n( 1 ) يعنى دنيا را در مقابل خدا قرار مدهيد و دنيا را براى دنيا مخواهيد كه با حبّ خدا جمع نخواهد شد يعنى هر دو را با هم آخرين هدف قرار دادن ممكن نيست بلكه دنيا را هم براى خدا بخواهيد كه اگر امر دائر شد كه خدا را رها كنيد يا دنيا را ، دنيا را رها كنيد و خدا را بخواهيد . ( مصحح )\r\n","page_name":" 538 ","page_number":546},
  {"content":"\r\nهمچنين حكمت در دل متواضع پرورش يابد نه در دل متكبر زورگو ، آيا ندانيد هر كه سر بر سقف بر فرازد شكسته سر گردد ، و هر كه سر از آن فرود گيرد در سايه اش باشد ، و وى را مأوى دهد ، و همچنين هر كه براى خدا تواضع نكند خدايش زبون سازد و هر كه براى خدا تواضع كند او را بر افرازد ، عسل در خيك همه گاه خوب نيست و همچنين هر دلى حكمت پرور نيست ، خيك تا ندريده و نخشكيده و نگنديده ظرف عسل مىشود ، و همچنين دل تا از شهوات پاره نشده و طمعش چركين نكرده و خوشى و نعمتش سخت ننموده ظرف حكمت ميتواند بود .\r\nبدرستى براى شما ميگويم كه آتشسوزى در يك خانه بديد آيد و پيوسته از خانه اى به خانه اى درگيرد تا خانه‌هاى بسيارى را بسوزد مگر اينكه آن خانه نخست را دريابند و از بن برآرند تا آتش از كار بيفتد . چنين است ستمگر نخست اگر جلو دست او را بگيرند دنبالش پيشواى ستمگرى نيايد تا به دو اقتداء كنند چونان كه اگر آتش در خانه نخست به چوب و تخته درنگيرد چيزى را نسوزاند .\r\nبدرستى براى شما ميگويم : هر كه بمار بنگرد كه قصد برادرش كرده كه او را بگزد و برادر را برحذر ندارد و مار او را بكشد برىء از شركت در خونش نيست . و همچنين هر كه ببرادرش بنگرد كه ميخواهد گناه كند و او را از انجام آن بد بر حذر ندارد تا گناهش اندر گيرد برى از شرك در گناهش نيست ، و هر كه تواند ستمگرى را جلو گيرد و جلوش را نگيرد چون مرتكب ظلم است ، چگونه ظالم بهراسد با اينكه در ميان شما آسوده زيد و بازش ندارند و جلوش را نگيرند و دستش را كوتاه نكنند . از كجا\r\n","description":"","footnote":"","page_name":" 539 ","page_number":547},
  {"content":"\r\nستمكاران كوتاه آيند و چگونه مغرور نگردند همين بس است كه يكى از شماها گويد من خود ستم نكنم و هر كه خواهد ستم كند و ستم را بنگرد و جلو نگيرد ؟ اگر مطلب اينست كه شما ميگوئيد چرا شما با ظالمانى كه همكار آنها نيستيد در عقوبت و گرفتارى دنياشان شريكيد .\r\nاى بنده‌هاى بد واى بر شما چگونه به خدا اميد داريد كه شما را از هراس روز قيامت آسوده دارد يا اينكه از مردم نسبت باطاعت خدا ميترسيد و از آنها با نافرمانى خدا فرمان ميبريد ، و در پيمانهاى مخالف با پيمان با خدا بدانها وفادارى ميكنيد .\r\nبدرستى با شما ميگويم از هراس اين روز از طرف خدا امان ندارد كسى كه بنده‌ها را در برابر او پرورنده بداند ، واى بر شما اى بنده‌هاى بد براى دنيائى پست و شهوتى زشت از ملك بهشت كوتاه دستى كنيد ، و هراس روز رستاخيز را از ياد ببريد .\r\nواى بر شما اى دنيا پرستان براى نعمتى زايل و زندگى چند روزه از خدا ميگريزيد و ملاقات او را بد ميداريد پس چگونه خدا ملاقات شما را ميخواهد و شما ملاقاتش را نميخواهيد ، همانا خدا ملاقات كسى را خواهد كه طالب ملاقات او است ، و ملاقات كسى كه ملاقاتش را نخواهد بد ميدارد ، چگونه شما پنداريد دوستان خدائيد نه دوستان مردم با اينكه از مرگ ميگريزيد و به دنيا پناه ميبريد ، چه سودى دارد براى مرده كه حنوطش خوشبو و كفنش سفيد است و همه اينها در زير خاك تيره است .\r\nهمچنين خرمى دنياى شما بشما سودى نبخشد با همه آرايشى كه برابر شما دارد با اينكه از دست ميرود و نابود ميگردد ، چه سودى براى شما دارد پاكيزگى تن و صفاء رنگ شما با اينكه به مرگ ميگرائيد و زير\r\n","description":"","footnote":"","page_name":" 540 ","page_number":548},
  {"content":"\r\nخاك فراموش ميشويد و در تاريكى گور فرو ميرويد ؟\r\nواى بر شما اى دنيا پرستان در تابش خورشيد چراغ ميكشيد با اينكه روشنى آن شما را بس است ، و چراغ را در تاريكى از دست مينهيد كه براى آن مسخر شما شده ؟ همچنين شما براى كار دنيا از پرتو دانش استفاده ميكنيد با اينكه دنيا براى شما ضمانت شده و استفاده از پرتو علم را براى آخرت از دست داديد كه براى آنتان داده‌اند ، ميگوئيد آخرت حق است و دنيا را آماده ميسازيد ، و ميگوئيد مرگ حق است و از آن ميگريزيد ، و ميگوئيد خدا ميشنود و ميبيند و نميترسيد كه گناهان شما را شماره گيرد ، و چگونه كسى كه از شما بشنود باور كند زيرا آنكه ندانسته دروغ گويد معذورتر است از آنكه دانسته دروغ گويد گرچه هيچ عذرى براى هيچ دروغى نيست .\r\nبه حق براى شما ميگويم راستى چون مركبى را سوار نشوند و رياضت و تمرين ندهند و به كار نگيرند سركش و بدخلق مىشود ، همچنين هر گاه دلها به ياد مرگ نرم نشوند و رنج مداومت بر عبادت را نكشند سخت و تند ميشوند ، چه سود دهد خانه تاريك را كه چراغى بر بامش نهند و درونش پر هراس و تاريك باشد همچنين شما بنور علمى كه در دهان داريد بهره مند نشويد در صورتى كه درون شما از آن هراسناك و معطل است بشتابيد و خانه‌هاى تاريك خود را روشن كنيد ، همچنين بشتابيد و دلهاى سخت خود را با حكمت نرم كنيد پيش از آنكه زنگ گناهان در آنها بنشيند و از سنگ سختتر شوند ، چگونه ناتوانى بار سنگينى را بكشد يا چگونه گناهان كسى كه بدرگاه خدا آمرزش نجويد فرو ريزد بلكه چگونه جامه چركين كسى كه نشويدش پاك گردد ، و چگونه خطاكار بىكفاره از گناه بر كنار شود ، بلكه چگونه كسى كه\r\n","description":"","footnote":"","page_name":" 541 ","page_number":549},
  {"content":"\r\nبىكشتى به دريا اندر شود نجات يابد ، و چگونه كسى كه جد و كوشش نكند از فتنه‌هاى دنيا برهد ، و يا چگونه مسافر بىرهنما بسر منزل رسد ، و چگونه كسى كه معالم دين را نداند ببهشت رود ، و چگونه كسى كه خدا را اطاعت نكند بخشنوديهاى وى رسد ، و چگونه كسى كه در آينه ننگرد عيب چهره خود بيند ، و چگونه دوستى با رفيق كامل باشد براى كسى كه برخى از آنچه دارد بوى ندهد ، و چگونه دوستى پروردگار در كسى كامل باشد كه برخى از آنچه دارد بوى وام ندهد .\r\nبه حق براى شما ميگويم همچنانى كه دريا از اينكه كشتى در آن غرقه شود كاستى نگيرد و هيچ زيانش نرسد همچنين از نافرمانيهاى شما هيچ كاستى و زيانى به خدا نرسد بلكه زيانش به خود شما رسد و خود را كاسته كنيد و چنان كه هر كه هر چه در پرتو آفتاب زير و رو شود از آن نكاهد و خود خوش و زنده گردد ، همچنين خدا هر چه بشما روزى دهد و عطا كند از او نكاهد بلكه شما بروزيش خوش و زنده باشيد ، و براى هر كه شكرش كند بيفزايد كه او شاكر و عليم است .\r\nواى بر شما اى مزدوران بد ، مزد تمام بگيريد و روزى بخوريد ، و جامه بپوشيد ، و خانه‌ها بسازيد و كار اجيركننده خود را تباه كنيد ، نزديك است صاحب كار از شما بازخواست كند ، و در كارى كه تباهش كرديد بنگرد و اسباب رسوائى شما را فراهم كند ، و فرمان دهد تا گردنهاى شما را بزنند ، و فرمان كند دستهاى شما را از بندهايش ببرند ، و بفرمايد تا پيكر شما را روى شكم بكشند و در سر راه اندازند تا عبرت پرهيزكاران و كيفر ظالمان باشد .\r\nواى بر شما اى علماء بد به خود نگوئيد مرگ شما پس افتد بخاطر اينكه مرگ شما را فرا نگرفته تا آنجا نزديك است كه گويا بر شما درآمده و شما را كوچانده از اكنون دعوت را آويزه گوش خود كنيد\r\n","description":"","footnote":"","page_name":" 542 ","page_number":550},
  {"content":"\r\nو هم اكنون بر خود شيون كنيد ، و هم اكنون بر خطاهاى خود گريه كنيد ، و هم اكنون بار بنديد و آماده شويد و بتوبه نزد پروردگار خود بشتابيد .\r\nبه حق براى شما ميگويم چنانچه بيمار خوراك خوب را مينگرد و از آن لذت نبرد در حالى كه از سختى درد بنالد آنچنان دنيادار از عبادت لذت نبرد و شيرينى آن را نفهمد كه دوستى مال را درك كند ، و چنانچه بيمار بشرح حال خود از زبان پزشك استاد لذت برد براى اميد بشفاء و هر گاه تلخى دواء و مزه آن را درك كند شفاء در نظرش تيره ميگردد ، همچنين اهل دنيا بخرمى و انواع نعمى كه در آنست لذت برند و چون مرگ ناگهان را به ياد آرند آن لذت را بر آنها تيره كند و تباه نمايد .\r\nبه حق براى شما ميگويم همه مردم بستاره‌ها نگاه كنند ولى بدان رهنمائى نشود جز كسى كه خط سير آنها را بداند ، و منازلشان را بشناسد ، و همچنين شما همه دانش مىآموزيد و كسى بدانش راه بر نشود جز آنكه آن را به كار بندد .\r\nواى بر شما اى دنيا پرستان مغز گندم را پاك كنيد و خوب آردش كنيد تا مزه اش را بفهميد و خوردنش بر شما گوارا باشد و همچنين در ايمان مخلص باشيد تا شيرينيش را درك كنيد و دنباله اش بشما سود بخشد .\r\nبه حق بشما ميگويم اگر يك چراغ روغن قطران يابيد كه در شب تار ميسوزد از آن روشنى جوئيد و بوى قطرانش مانع شما نيست ، همچنين براى شما سزاوار است دانش را از هر كس يافتيد به كار بنديد و بىرغبتى وى در آن مانع شما نباشد .\r\n","description":"","footnote":"","page_name":" 543 ","page_number":551},
  {"content":"\r\nواى بر شما اى دنيا پرستان نه چون حكماء خردمندى داريد ، و نه چون بردباران خوب ميفهميد و نه چون دانشمندان ميدانيد ، و نه چون بندگان خود داريد و نه چون آزادگان راد باشيد ، نزديك است دنيايتان از بن بر كند و برو برگرداند بر سر بينى سرنگونتان كند سپس خطاهايتان مهارتان را بگيرند و علم از دنبال شما را براند تا بپادشاه جزا ده تسليمتان كنند در حالى كه برهنه و تنها باشيد و شما را ببدكرداريتان سزا دهد .\r\nواى بر شما اى دنيا پرستان آيا بوسيله علم و دانش شما را به همه مردمان سلطنت ندادند و آن را بدور انداخته و بدان عمل نكرديد و به دنيا روى آورديد بدان قضاوت كنيد و آن را آماده ساختيد ، و آن را برگزيديد و آباد كرديد تا كجا شما پى دنيائيد براى خدا در شما بهره اى نيست .\r\nدرست بشما ميگويم كه بشرف آخرت نرسيد مگر به ترك آنچه دوست داريد ، در انتظار توبه فردا نباشيد زيرا تا فردا يك شب و يك روز است و قضاء خدا در آنها بامداد مىكند و شام مىكند .\r\nدرست بشما ميگويم گناهان خرد و كوچك دامهاى شيطانند آنها را در نظر حقير و خرد جلوه دهد تا گرد آيند و شما را فرا گيرند .\r\nدرست بشما ميگويم راستى يك مدح دروغ و تبرئه دينى سرآمد بديهاى معين است ، و دوستى دنيا\r\n","description":"","footnote":"","page_name":" 544 ","page_number":552},
  {"content":"\r\nسر هر خطائى است ( 1 ) .\r\nدرست بشما ميگويم چيزى بشرف آخرت رساننده تر و در برابر حوادث دنيا كمك بخشتر از نماز پيوست نيست ، و چيزى به خداوند رحمان از آن نزديكتر نيست پس بر آن بپائيد و بر آن بيفزائيد نسبت بهر كار خوبى كه به خدا نزديك كند باز نماز به دو نزديكتر و برگزيده تر است .\r\nدرست بشما ميگويم كه هر كار ستمرسيده اى كه بگفته و كرده و كينه توزى يارى نجست در ملكوت آسمان بزرگ است ، كدامتان نورى ديده كه تاريكى نام دارد يا تاريكى كه نور نام دارد ، همچنين براى بنده خدا فراهم نشود كه هم مؤمن باشد و هم كافر ، و هم شيفته دنيا باشد و هم شيفته آخرت ، آيا جوكار گندم درود يا گندمكار جو درود ؟ همچنان هر بنده خدا در آخرت همان درود كه كاشته و به كار خود پاداش بيند .\r\nدرست بشما ميگويم كه مردم از نظر دانش دو دسته‌اند مرديكه به زبان محكمش ادا كند و ببدكردارى ضايعش سازد ، و مرديكه به زبانش محكم گويد و با كردار تصديقش كند اين دو بسيار از هم دورند ، خوشا بعالم با عمل و واى بر عالم به صرف زبان .\r\nدرست بشما ميگويم : هر كه زراعتش را از گياه پاك نكند گياهش فراوان گردد تا زراعت را فرو\r\n\r\n","description":"","footnote":"\r\n( 1 ) سابقا گفته شد حب دنيا مادامى مذموم است كه براى خدا نباشد و تنها هدف و مقصود بالاصالة باشد قرآن كريم ميفرمايد * ( الَّذِينَ لا يَرْجُونَ لِقاءَنا وَرَضُوا بِالْحَياةِ الدُّنْيا وَاطْمَأَنُّوا بِها وَالَّذِينَ هُمْ عَنْ آياتِنا غافِلُونَ ) * در آيت ديگر ميفرمايد * ( فَأَعْرِضْ عَنْ مَنْ تَوَلَّى عَنْ ذِكْرِنا وَلَمْ يُرِدْ إِلَّا الْحَياةَ الدُّنْيا ذلِكَ مَبْلَغُهُمْ مِنَ الْعِلْمِ ) * و همه اين مذمتهاى دنيا براى رضايت دادن و دلخوش بودن و قناعت كردن بعلائق مادى فقط است بقسمى كه انسان را از خدا بىخبر نمايد و روز قيامت و آخرت را فراموش كند ( مصحح )\r\n","page_name":" 545 ","page_number":553},
  {"content":"\r\nگيرد و تباه سازد و كسى كه دوستى دنياى مذموم را از دلش برون نكند آن را فرو گيرد تا براى دوستى آخرتش مزه اى نيابد .\r\nواى بر شما اى دنيا پرستان مساجد پروردگار خود را زندان تن خويش سازيد ، و دلهايتان را خانه تقوى كنيد ، و دلهاى خود را جايگاه شهوات نسازيد .\r\nدرست بشما ميگويم كه بيتاب ترين شما ببلا دنيا دوستتر شما است ، و شكيباترين شما ببلا زاهدترين شما است به دنيا .\r\nواى بر شما اى علماء بد آيا مرده نبوديد و زنده تان كرد ، و چون زنده شديد باز مرديد .\r\nواى بر شما نادانان مادرزاد نبوديد و شما را آموخت و چون شما را آموخت فراموش كرديد .\r\nواى بر شما آيا بىادب نبوديد و خدا بشما ديندارى آموخت ، و چون دين را فهميديد راه نادانى گرفتيد .\r\nواى بر شما آيا همه گمراه نبوديد و خدا راهنمائيتان كرد و چون ره را يافتيد بگمراهى پرداختيد .\r\nواى بر شما آيا كور نبوديد و شما را بينا كرد ، و چون بينا شديد كور گشتيد .\r\nواى بر شما آيا كر نبوديد و شما را شنوا كرد و چون شنوا شديد كر شديد .\r\nواى بر شما آيا لال نبوديد و شما را گويا كرد ، و چون شما را گويا كرد لال شديد .\r\nواى بر شما آيا پيروزى نخواستيد ، و چون پيروزتان كرد به عقب برگشتيد .\r\nواى بر شما آيا خوار نبوديد و عزيزتان كرد ، و چون عزيز شديد زور گفتيد و تجاوز كرديد و نافرمان شديد .\r\n","description":"","footnote":"","page_name":" 546 ","page_number":554},
  {"content":"\r\nواى بر شما آيا در روى زمين ناتوان شمرده نميشديد و ترس آن داشتيد كه مردمتان بربايند و خدا شما را يارى كرد و كمك داد و چون ياريتان كرد تكبر ورزيده و زور گفتيد ، واى بر شما از خوارى روز قيامت كه چگونه خوار و زبونتان كند .\r\nواى بر شما اى علماء بد شما كردار ملحدان داريد و آرزوى وارثان بهشت در سر ميپروريد ، و آرامش آسودگان به خود بنديد ، كار خدا بر آن پايه نيست كه شما آرزو داريد و اختيار كرديد بلكه براى مرگ توليد نسل كنيد ، و براى ويرانى ميسازيد و آباد ميكنيد ، و براى وارثان آماده مينمائيد .\r\nدرست بشما ميگويم : كه موسى بشما فرموده به خدا سوگند [ دروغ مخوريد و من ميگويم به خدا 
  ] سوگند راست و يا دروغ نخوريد ولى بگوئيد : نه ، آرى ، اى بنى اسرائيل بر شما باد كه از تره بيابان و نان جو استفاده كنيد ، و از نان گندم پرهيز كنيد كه من ميترسم شكرانه آن را نتوانيد كرد .\r\nبه حق براى شما ميگويم كه هر كلمهء بدى ميگوئيد روز قيامت بشما جواب داده مىشود ، اى بنده‌هاى بد هر گاه يكى از شماها بخواهد يك قربانى سر ببرد و يادش آيد كه برادرش از او ناراضى است بايد قربانى را بگذارد و برود نزد برادرش و او را راضى كند و برگردد و سر قربانى خود را ببرد .\r\nاى بنده‌هاى بد اگر پيراهن يكى از شماها را ربودند عبا را با آن بدهيد ببرند ، و بهر كدام سيلى زدند گونه ديگر را هم در اختيار بگذارد ، و هر كه تا مسافت يك ميل شما را مسخر كرد و برد ، يك ميل ديگر هم با او برود . ( اين گونه مطالب در قرآن نيست قرآن ميفرمايد « * ( وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِه ) * » اگر تلافى كنيد مانعى ندارد ولى تجاوز نكنيد در آيه ديگر در صفات بندگان نيكش فرمايد « * ( وَالَّذِينَ إِذا أَصابَهُمُ الْبَغْيُ هُمْ يَنْتَصِرُونَ ) * » كسانيند كه چون ستم ديدند انتقام كشند ) ( مصحح )\r\n","description":"","footnote":"","page_name":" 547 ","page_number":555},
  {"content":"\r\nبه حق براى شما ميگويم تن چه سودى دهد در صورتى كه ظاهرش درست باشد و درونش تباه ، تنهاى شما چه سودتان دهد كه خوشتان دارد و دلهاى شما تباه باشد و سودى نبريد كه پوست خود را پاك نگاه داريد و دلهاى شما چركين باشد .\r\nبه حق براى شما ميگويم غربال نباشيد كه آرد خوب را بيرون ميدهد ، و نخاله را نگه مىدارد ، همچنين شما از دهانتان حكمت را برون كنيد و در سينه تان كينه بجا ماند .\r\nبه حق براى شما ميگويم نخست بدى را از خود دور كنيد ، و سپس خوبى را بجوئيد تا سودتان دهد زيرا اگر خوبى را با بدى فراهم كنيد سود نبريد .\r\nبه حق برايتان بگويم هر كه در نهرى فرو شود هر چه هم بكوشد جامه اش تر شود همچنين هر كه دنيا را براى دنيا دوست دارد از خطاها رها نشود .\r\nبه حق برايتان ميگويم خوشا بر آنها كه شب خيزند آنهايند كه نور پيوست را بدست آرند براى آنكه در تاريكى شب در مساجدشان روى پا ايستادند و بدرگاه پروردگار خود زارى كردند باميد اينكه از سختى فردا برهند .\r\nبه حق براى شما ميگويم دنيا كشتزاريست كه مردم در آن شيرين و تلخ و بد و خوب مىكارند ، خوب روز حساب دنباله سودمندى دارد ، و بد روز درو رنج و بدبختى دارد .\r\nبه حق براى شما ميگويم كه دانشمند بوسيله نادان سنجيده شود و نادان بوسيله هواى نفسش . من بشما\r\n","description":"","footnote":"","page_name":" 548 ","page_number":556},
  {"content":"\r\nسفارش كنم كه قفل خموشى بدهانهاتان بزنيد تا ناروا از آنها برنيايد .\r\nدرست بشما بگويم : كه بدان چه آرزو داريد نرسيد جز با صبر بر ناگوارها ، و آنچه خواهيد نجوئيد مگر به ترك شهوتها .\r\nدرست بشما بگويم : اى دنيا پرستان چگونه كسى كه از شهوت دنيا نكاهد و دل از آن برندارد بخوشى آخرت رسد .\r\nدرست بشما بگويم : اى دنيا پرستان نه دنيا را دوست داريد و نه بآخرت اميدواريد ، اگر دنيا را هم دوست داشتيد آن كارى را گرامى ميداشتيد كه بدانش بدست آريد ، و اگر آخرت ميخواستيد كردار كسى را داشتيد كه بدان اميدوار است .\r\nبدرستى بشما بگويم : اى دنياپرستان هر كدام شما ديگرى را بمحض گمانى دشمن دارد و خود را از روى يقين دشمن نميدارد . درست بشما بگويم : هر گاه عيب يكى از شما را گويند خشم كند از سخن حق ، و هر گاه مدح او را گويند بدان چه در او نيست شاد گردد بناحق .\r\nدرست بشما بگويم : كه روح شياطين در چيزى شاداب و آباد نشوند چنانچه در دلهاى شما شاداب گردند ، همانا خدا دنيا را بشما داده تا در آن كار آخرت كنيد ، و آن را بشما نداده كه بدان از آخرت باز بمانيد ، و همانا آن را براى شما گسترده تا بدانيد كه شما را بوسيله آن به كار عبادت يارى كرده نه اينكه براى خطا و گناه آن را يار شما ساخته ، و همانا شما را در دنيا بطاعتش فرمان داده ، و شما را در آن\r\n","description":"","footnote":"","page_name":" 549 ","page_number":557},
  {"content":"\r\nبنافرمانيش وانداشته ، و همانا شما را در دنيا بر حلال كمك داده و حرام را در آن بر شما حلال نكرده ، و همانا آن را بر شما توسعه داده تا در آن با هم گرمى و مهربانى و پيوست كنيد ، و توسعه اش نداده تا در آن با يك ديگر قطع رحم كنيد و از هم ببريد .\r\nبه حق بشما بگويم : كه مزد كار مورد رغبت است و بدان نرسد مگر كسى كه كار كند .\r\nبه حق بشما بگويم : كه درخت كامل نباشد مگر با ميوه خوب ، همچنين ديندارى كامل نباشد مگر با كناره گيرى از محارم .\r\nبه حق شما را ميگويم : كه زراعت به نشود جز به آب و خاك ، همچنين ايمان به نشود جز بدانش و كردار .\r\nبه حق شما را ميگويم : كه آب آتش را خاموش كند ، همچنين بردبارى خشم را خاموش مىكند .\r\nبه حق شما را ميگويم : آب و آتش با هم در يك ظرف جمع نشوند ، همچنين دينفهمى و كورى در يك دل جمع نشوند .\r\nبه حق بشما ميگويم : كه باران بىابر نباشد ، همچنين كردار خدا پسند جز با دل پاك ميسر نيست .\r\nبه حق شما را ميگويم : كه خورشيد وسيله روشنى هر چيز است ، و دانش روشنى هر دل است ، و تقوى سره هر دانش است ، و حق باب هر خير است ، و رحمت خدا باب هر حق است ، و كليدهاى آن دعا و زارى و عمل است . و در بىكليد چگونه باز شود .\r\n","description":"","footnote":"","page_name":" 550 ","page_number":558},
  {"content":"\r\nبه حق شما را ميگويم : مردى حكيم درختى نكارد جز آن را كه بپسندد ، و بر ماديانش نپراند جز اسبى كه بپسندد . همچنين مؤمن عالم كارى نكند جز آنكه پروردگارش بپسندد .\r\nبه حق شما را ميگويم : زدودن زنگ شمشير را به كند و آبدار نمايد ، همچنين حكمت دل را پاك كند و خرم نمايد ، حكمت در دل مرد حكيم چون آبست در زمين مرده دلش را زنده كند چنان كه آب زمين مرده را زنده كند ، حكمت در دل حكيم چون روشنى است در تاريكى بوسيله آن مردم به راه روند .\r\nبه حق شما را ميگويم : بدوش كشيدن سنگ از سر كوهها بهتر است از اينكه حديث تو را كسى كه نميفهمد بازگو كند ، نمونه اش آن كس باشد كه سنگ را در آب نهد تا نرم شود ، و نمونه اش كسى باشد كه خوراك براى مرده‌هاى گور ميسازد ، خوشا بر كسى كه از آن پر گفتنى كه مايه دشمنى پروردگار او است خوددارى كند و حديثى كه نفهميده نگويد ، و بگفته كسى رشك نبرد تا عملش براى او روشن شود ، خوشا بر كسى كه از علماء بياموزد آنچه را نميداند و بنادان ياد دهد آنچه را ميداند ، خوشا بر كسى كه علماء را براى علمشان احترام كند و با آنها ستيزه نكند ، و نادانها را براى نادانيشان خرد شمارد و طردشان نكند ولى به خود نزديك كند و آنها را بياموزد .\r\nبه حق براى شما ميگويم : اى گروه حواريين امروزه شما در ميان مردم چون زنده هائيد در ميان مردگان پس با مردن زنده‌ها نميريد .\r\nو مسيح فرمود : خدا تبارك و تعالى مىفرمايد بنده مؤمنم غمنده شود كه دنيا را از او بگردانم و اين\r\n","description":"","footnote":"","page_name":" 551 ","page_number":559},
  {"content":"\r\nخود دوستتر حال او است به من ، و در اين حال به من نزديكتر است و شاد است كه در دنيا به او وسعت دهم اين وضع او نزد من مبغوضتر است و در اين حال از من دور تر است .\r\nو الحمد لله رب العالمين و صلى الله على محمد و آله و سلم تسليما .\r\n\r\nسفارش مفضل بن عمر به جماعت شيعه\r\nسفارش ميكنم شما را بتقوى از خدا كه تنها است شريك ندارد ، و بشهادت بر اينكه نيست شايسته پرستشى جز خدا ، و اينكه محمد ( ص ) بنده و فرستاده او است ، از خدا بپرهيزيد و گفتار خوب بگوئيد ، خشنودى خدا جوئيد و از خشمش بترسيد ، و بر سنت خدا بپائيد ، و از حدود خدا تجاوز ننمائيد ، و در همه كار خود خدا را منظور داريد ، و در هر آنچه بسود و زيان شما است بقضايش راضى باشيد .\r\nهلا بر شما باد كه امر بمعروف و نهى از منكر كنيد ، هلا هر كه بشما نيكى كرد بيشتر به او نيكى كنيد از كسى كه بشما بد كرد بگذريد ، و با مردم چنان كنيد كه دوست داريد با شما همان كنند .\r\nهلا ببهترين وجهى كه مىتوانيد با آنها آميزش كنيد و شما سزاوارتريد بروشى كه بر خود راه اعتراض فراهم نكنيد ، بر شما باد كه در دين خدا فهميده شويد و از محرماتش كناره كنيد و با هر كه همنشين شما است خوش رفتارى كنيد خوب باشيد يا بد ، هلا خوب پارسا باشيد كه بنياد دين پارسائى است ، نمازها را در وقت بخوانيد و واجبات را طبق مقرر انجام دهيد .\r\nهلا در آنچه خدا بشما واجب كرده و بدان از شما خشنود است كوتاهى نكنيد كه من از امام\r\n","description":"","footnote":"","page_name":" 552 ","page_number":560},
  {"content":"\r\nصادق ( ع ) شنيدم ميفرمود : در دين خدا فهميده شويد چون بيابان گردان نباشيد . زيرا هر كه دين فهم نشود خدا روز قيامت به او نظرى ندارد ، بر شما باد بميانه روى در توانگرى و مستمندى ، و ببعضى از دنيا براى آخرت كمك خواهيد كه من از امام صادق ( ع ) شنيدم مىفرمود : « به تحصيل دنيا براى آخرت كمك گيريد و سربار مردم نباشيد » با هر كه آميزش داريد نيكى كنيد و به او احسان نمائيد .\r\nهلا از تجاوز كناره كنيد كه امام صادق ( ع ) ميفرمود : « كيفر تجاوز از هر چه زودتر است » آنچه خدا از نماز و روزه و واجبات ديگر بر شما مقرر كرده انجام كنيد ، و زكات واجبه را بمستحقش بدهيد كه امام صادق ( ع ) فرمود : « بيارانت بگو زكات را بمستحقش بدهند و من ضامن آنچه‌ام كه از آنها رفته » بر شما باد بولاية آل محمد ( ص ) ميان خود را اصلاح كنيد ، و غيبت يك ديگر را نكنيد ، يك ديگر را ديدن كنيد و بهم احسان كنيد ، بهم برخوريد و حديث گوئيد ، و در مقام پوشيدن اسرار از هم نباشيد ، مبادا از هم ببريد و از هم قهر كنيد كه من شنيدم امام صادق ( ع ) ميفرمود : « به خدا دو كس از شيعيان از يك ديگر قهر نكنند جز اينكه از يكى از آنها بيزارى جويم و لعنش كنم و بيشتر با هر دو چنين كنم ، معتب به او گفت قربانت نسبت به ظالم درست ولى مظلوم چه تقصيرى دارد ؟ فرمود : براى اينكه برادرش را بسازش با خود دعوت نكرده ، از پدرم شنيدم ميفرمود : هر گاه دو تا از شيعه‌هاى ما ستيزه كنند و يكى از ديگرى جدا شود بايد مظلوم نزد طرفش برود و بگويدش : اى برادر تقصير با من بوده ، تا قهر آنها زايل شود . خدا تبارك و تعالى حاكم عادل است و داد مظلوم را از ظالم ميستاند . با فقراء شيعه آل محمد ( ع ) تحقير و جفا نكنيد ،\r\n","description":"","footnote":"","page_name":" 553 ","page_number":561},
  {"content":"\r\nو به آنها لطف كنيد و از حقى كه خدا بر ايشان در اموال شما نهاده به آنها بدهيد و احسان هم به آنها بكنيد ، آل محمد ( ص ) را وسيله نان خوردن يا مردم لخت كردن نسازيد كه من شنيدم امام صادق ( ع ) ميفرمود : مردم در باره ما سه دسته شدند : يك دسته ما را دوست دارند و انتظار قائم ما را دارند تا از دنياى ما بهره برند .\r\nعقيده ما را دارند و سخن ما را حفظ كردند و از عمل ما كوتاهى كردند . محققا خدا آنها را بدوزخ برد ، يك دسته ما را دوست دارند و كلام ما را بشنوند و مانند ما عمل كنند تا بوسيله ما از مردم بخورند . خدا شكمشان را از آتش پر كند ، و گرسنگى و تشنگى را بر آنها مسلط سازد ، و يك دسته ما را دوست دارند و گفته ما را حفظ كنند و امر ما را اطاعت كنند ، و در عمل با ما مخالفت نكنند آنان از ما باشند و ما از آنها از مال خود صله بآل محمد ( ص ) را ترك نكنيد هر كه توانگر است به اندازه توانگريش ، و هر كه فقير است به اندازه فقرش ، هر كه خواهد خدا اهم حوائجش را بر آورد بايد با كمال نيازمندى كه بمالش دارد بآل محمد و شيعه آنها كمك مالى كند ، چون بشما سخن حقى كنند خشم نكنيد ، و چون اهل حق حق را برخ شما كشند آنان را دشمن نداريد ، زيرا مؤمن از حقى كه برخ او كشند خشم نكند .\r\nمن يك بار بهمراه امام صادق ( ع ) بودم كه فرمود : اى مفضل يارانت چه اندازه‌اند ؟ گفتم اندك و چون بكوفه برگشتم و رو به شيعه آوردم جامه‌ام به سختى دريدند و پشت سرم بد گفتند و آبرويم را بردند تا آنجا كه برخى پيش رويم گستاخى كرد و بر من هجوم كرد ، و برخى ميان كوچه‌هاى كوفه موضع كرد و ميخواست مرا بزند و هر تهمتى به من زدند تا خبرش به گوش امام صادق ( ع ) رسيد ، و چون سال دوم خدمتش\r\n","description":"","footnote":"","page_name":" 554 ","page_number":562},
  {"content":"\r\nبرگشتم\r\nنخست سخنى كه پس از سلام با من گفت اين بود كه فرمود : اى مفضل اين چه گزارشى است كه به من رسيده كه اينان در باره تو ميگويند ؟ گفتم گفته آنها به من زيانى ندارد فرمود : بلى ولى براى آنها زيان دارد آيا خشم كنند - بدا بر آنها - كه تو گفتى كه يارانت كمند ، نه به خدا آنها شيعه ما نيستند و اگر شيعه ما بودند از گفته تو خشم نميكردند و از آن مشمئز نميشدند هر آينه خدا شيعيان ما را به غير وضعى كه آنها دارند وصف كرده ، شيعه جعفر نيست مگر كسى كه زبانش را نگهدارد ، و براى آفريدگارش كار كند و بآقايش اميدوار باشد ، و چنانچه بايد از خدا بترسد ، واى بر آنها ، آيا در ميان آنها كسى است كه از بسيار نماز خواندن خميده شده باشد ، و يا از خوف خدا ديوانه شده باشد ، و يا از خشوع نابينا شده باشد و يا از روزه گرفتن نزار شده باشد ، و يا از خموشى طولانى و سكوت چون لال باشد ، يا در ميان آنها كسيست كه عادت كرده همه شب را زنده دارد ، و همه روز را روزه دارد ، و يا از ترس خدا لذت و نعمت دنيا را بر خود دريغ كرده باشد ، و هم از شوق بما - خانواده - ؟ از كجا اينان شيعه ما هستند با اينكه بخاطر ما با دشمن ما ستيزه ميكنند تا دشمنى آنها را در باره ما بيفزايند ، و راستى كه چون سگ زوزه كشند و چون كلاغ طمع ورزند ، و اما من راستش اينست كه اگر نمىترسيدم مايه شهرت تو شود و آنها را به تو وادار كرده باشم به تو فرمان ميدادم كه به خانه ات اندر شوى ، و در خانه را به روى خود ببندى و تا هستى به آنها نگاه نكنى ، ولى اگر نزد تو آمدند بپذيرشان زيرا خدا آنها را بر خودشان حجت ساخته و بر ديگران هم بدانها احتجاج كرده است .\r\n","description":"","footnote":"","page_name":" 555 ","page_number":563},
  {"content":"\r\nدنيا و آنچه در آن از نعمت و شكوفانى و خرمى و ملك مينگريد شما را نفريبد زيرا شايسته شما نيست و به خدا كه براى اهل دنيا هم خوشى ندارد . و الحمد لله رب العالمين و صلى الله على سيدنا محمد النبى و آله الطاهرين . پايان ترجمه 22 محرم الحرام 1383 ه ق برابر خردادماه 1342 شمسى هجرى - در آبادى كمره محمد باقر كمره اى اين كتاب شريف كه تاكنون چند مرتبه طبع شده و منتشر گشته چنان كه تفصيلا در مقدمه عرض شد تاكنون بدون ترديد و مبالغه بدين صحت و دقت طبع نشده بود ، و پس از آنكه جناب آقاى حاج سيد اسماعيل كتابچى مدير كتابفروشى اسلاميه كتاب را در اختيار اينجانب گذارد بنده با مطالعه عميقى ترجمه فارسى را بررسى نموده و با عبارات عربى تطبيق نموده هر جا محتاج بتوضيح بود يا در پاورقى مستقلا و يا در همان متن بين دو پرانتز توضيح كافى دادم . و هرجا مسامحه اى در ترجمه شده بود در همان متن اصلاح نموده و چنانچه جمله اى از قلم مترجم افتاده بود خود افزودم و تا حدى كه در امكان اين ناچيز بود دقت كافى به عمل آمد . اميد است كه مورد استفاده فارسى زبانان و دانشمندان قرار گيرد و از انوار حقائق اهل بيت عصمت عليهم السلام منور گردند و الحمد لله اولا و آخرا - شعبان المعظم 1384 ه ق - على اكبر غفارى\r\n\r\n","description":"","footnote":"","page_name":" 556 ","page_number":564}
  ]