[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمذهب\r\nمؤلف :\r\nحضرت آيت الله العظمى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگرامى ، محمدعلى ، 1317 -\r\nمذهب / مؤلف گرامى . - قم : دفتر حضرت آية الله گرامى ، 1386 .\r\n112 ص .\r\n0 - 0 - 90947 - 964 - 978 : isbn\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . دين . 2 . كمونيسم و دين . الف . عنوان .\r\n4 م 4 گ / 51 bl\r\n1 / 210\r\nشناسنامه كتاب\r\nنا كتاب : مذهب\r\nمؤلف : حضرت آيت الله العظمى گرامى\r\nناشر : دفتر معظم له\r\nشمارگان : 3000\r\nنوبت چاپ : اول / تابستان 1386\r\nچاپ : كوثر\r\nقيمت : 900 تومان\r\nشابك : 0 - 0 - 90947 - 964 - 978\r\nسايت دفتر : http \\ \\ . gerami . orj\r\nايميل دفتر : info @ gerami . orj\r\nدفتر فروش :\r\nانتشارات مشهور / ميراث ماندگار\r\nدفتر فروش قم : خيابان ارم / پاساژ قدس / طبقه آخر - پلاك 184\r\nص . پ 3396 - 37185 تلفن 7831636 - / 7737461 - 0251\r\nدفتر مركزى / خيابان سميه / كوچه 24 / پلاك 418 / تلفن : 7831646 / فاكس 7730365 - 0251\r\nمشهد : چهار راه شهدا / پشت باغ نادرى / پاساژ گنجينه كتاب / طبقه اول پلاك 306 تلفن : 02244144\r\nاصفهان : مركز فرهنگى گلستان شهداى اصفهان / همراه : 09133097417 - 09133151551\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nجزوه حاضر - مذهب - در اواخر سال 1355 ه . ش ، آنگاه كه مؤلف محترم پس از قريب چهار سال از زندان ستم‌شاهى آزاد شده بودند نگاشتند . بفوريت ، پس از آزادى . احساس ضرورت مىشد ، در روابط داخل زندان احساس كردند برخى شبهات ظاهراً آراسته‌اى از طرف ملحدان درباره اعتقاد به خداوند و مذهب مطرح شده است كه برخى افراد ضعيف العلم والاعتقاد را دچار اشتباه كرده بود . و اين معنى حكايت از جوّ برون زندان نيز در ميان گروه زيادى از جوان‌ها داشت . پس از گذشت قريب سى سال از آن تاريخ هنوز تازه و گويا سخن روز هم هست .\r\nاز اين نظر كه توجه به خداوند كه فطرى است هميشه سخن روز است ، و ملحدان خناس گونه همواره در صدد شبهه . و به هر حال اينك براى چندمين مرتبه چاپ و نشر ميابد اميد كه مفيد باشد .\r\nاين جزوه بارها بوسيله ناشران متعددى در تهران و قم منتشر شده است ليكن در نامه فعلى ارشاد بر اين است كه وقتى ناشران تغيير مىكند در شناسنامه كتاب چاپ اول نوشته مىشود .\r\nو اين مطلب در ساير كتابهاى چاپ شده مولف محترم نيز جارى است و چه بسا چاپ پنجم و بالاتر است ليكن چاپ اول نوشته شده است .\r\nتابستان 1385 ه . ش .\r\nدفتر حضرت آيت اللّه گرامى\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه‌اى بر چاپ سوم\r\nديماه 1352 بود كه پس از طى دوران سخت بازجوئيهاى ساواك در كميته مشترك به اصطلاح ضد خرابكارى به زندان قصر منتقل شدم . از همان اول ورود در قرنطينه - كه بعدها تجديد ساختمان شده و نام بند 7 به خود گرفت - دسته بنديها و گروه گيريها در ميان زندانيان مشهود بود ، هر فردى به مجرد ورود تحت پيگرد دقيق گروههاى مذهبى و غير مذهبى قرار مىگرفت كه چگونه فردى است ، اعتقاداتش ، مقاومتش ، انعطاف‌پذيرش ، و همه چيز . . اگر فرد كم اطلاعى بود فوراً از طريق شاخه‌هاى فرعى گروه غير مذهبى به مقامات در رأس غير مذهبىها - كه در زمان ما ديگر كمون جداگانه‌اى نداشتند و با توافق بچه‌هاى اوليه راس سازمان مجاهدين با كمونيستها در سال 50 به هر مصلحتى كه خودشان در برابر پليس حساب مىكردند و فعلًا كارى به آن ندارم ، همه با هم يك كمون مشترك داشتند - اطلاع داده مىشد و براى فرد كم اطلاع افرادى ورزيده تعيين مىشدند كه به ترتيب روى آن كار كنند تا تدريجاً جذبش كنند . البته اگر مىديدند فرد تازه وارد نماز نمىخواند ديگر خيلى زحمت\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنمىكشيدند و فوراً او را جزء خودشان به حساب مىآوردند تا آنجا كه يك مهندسى به من مىگفت : نمىدانم اينها چرا مرا جزء ليست كارگران خودشان حساب مىكنند ( هر روز براى كارهاى روز مره كمون مشترك چند نفر كارگر از طرف مذهبيها و چند نفر هم از طرف غير مذهبىها با هم كار مىكردند ) من اگر نماز نمىخوانم دليل مذهبى نبودنم نيست . . . من خدا را قبول دارم و جهان را بدون شعور حاكم بر آن تصور نمىتوانم بكنم ولى حال نماز خواندن را ندارم ، مگر اين دليل الحاد ، و ماده‌پرستى است ، مگر همهء مذهبىها همهء وظايفشان را انجام مىدهند . .\r\nبه هر حال چند مسئله بود كه مايه و وسيله تبليغات غير مذهبىها بود ، از جمله : 1 - انتقاد از چهره‌هاى مذهب . حملات تند ( و البته به طور خصوى و درگوشى كه بلا جواب بماند ) به روحانيت و آنگاه بيان اينكه اينها چهره‌هاى مذهبند . اگر اسلام يك مكتب صحيحى بود بهترين شاگردانش اينها نبودند 2 - انتقاد از برخى مسائل حقوقى اسلام و محكوم كردن نظر اسلام در مورد حقوق زن و مسئلهء بردگى و مسئلهء موسيقى و مسئله نجاست ، بخصوص نجاست كفار و احياناً حتى نجاست بول و بيان اينكه چه فرقى است ميان اين آب با ساير آبها ! و در معاملات هم تجارت و مضاربه و مزارعه و مانند آن 3 - انتقاد از برخى مسائل عقيدتى اسلام چون مسئلهء خلقت كه معمولًا مذهبىها فيكسيست هستند ، آنها اين را\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nضد تكامل مىدانند و به دنبال اين ، ديگر همه حرفهاى تحقير مآبانه را پيش مىكشند كه مذهب ركود دارد و با تكامل مخالف است . . 4 - مسئله تكامل و حركت تكاملى ماده كه مىگفتند : نظم كنونى جهان محصول حركت تكاملى ماده و آن هم ذاتى ماده بوده نياز به عامل برونى ندارند . و برخى تصور مىكردند حركت جوهرى ملاصدرا هم همين است . آخر اينها از كوچكترين كلمه سوء استفاده كرده و همان را بزرگ كرده كلمات صريح را ناديده مىگيرند . حتى بعضى تصور مىكنند ( و البته اينطور وانمود مىكنند ) كه حافظ و شيخ عطار هم ماترياليست هستند .\r\nبه هر حال فكر كردم لازم است براى رفع ابهام از ذهن نسل جوان تحقيقگر ، برخى مسائل فلسفى و به خصوص مسئلهء حركت ذاتى ماده ، و هدف آفرينش ، و نيز مسائل اقتصادى اسلام و مضاربه وارث و . . . كه تصور مىشد براى ايجاد تمركز ثروت و سرمايه دارى بوده است . و همينطور مسئلهء تكامل بررسى شود . چنان كه بررسى مسئلهء بردگى و مانند آن كه مورد انتقاد بود لازم مىنمود در مسئله تكامل كه تا آن زمان معتقد بودم قرآن مخالف نظريهء تكامل است با بررسى عميق‌تر قرآن و دسته بندى كردن آيات به سه دسته : مثبت تكامل ، و منفى ، و مشكل . نظريهء تكامل را از نظر قرآنى ارجح ديدم ( هر چند به طور قطع به قرآن نسبت نمىدهم ) . البته با توجه به اين معنى كه اين گونه مباحث از مسائل هدايتى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nقرآن نمىباشد و جزء مسائل ضمنى و به نظر اين جانب از مسائل متشابه قرآنى است ( كه اين قسمت را بعداً در كتاب شناخت قرآن به تفصيل توضيح دادم ، آنجا كه دربارهء زبان قرآن و هدف هدايتى قرآن و مبانى هدايت صحبت كرده‌ام ) ، متاسفانه توفيق نشر نظرم را دربارهء تكامل نيافتم .\r\nدر مورد بردگى سابقاً نوشته‌اى زير عنوان « نگاهى به بردگى » منتشر كرده بودم كه در زندان هم همان نوشته مورد استفاده افراد قرار مىگرفت . در مسائل اقتصادى اسلام قبلًا نوشته‌اى در ارتباط با بحث امامت و رهبرى اسلامى ، و ارتباط امامت با اقتصاد ، و تفاوت نبوت و امامت ( قانونگذارى و رهبرى ) در اين زمينه تهيه كرده بودم و ساعتها با فارغ التحصيلان مذهبى و غير مذهبى رشته اقتصاد بر سر آن به بحث نشسته بوديم كه بعداً به نام مالكيت خصوصى در اسلام منتشر شد .\r\nدر مورد مسائل فلسفى و بخصوص مسئله خداوند بررسى و حركت ذاتى ماده احساس مسئوليت مىكردم و در اين زمينه دو نوشته دربارهء خدا و بررسى ماده نوشتم يكى همين جزوه كه اينك از نگاهتان مىگذرد و ديگر كتاب « خدا در نهج البلاغه » است در آن نوشته مسئلهء هدف آفرينش نيز بررسى شده است . يك دوره نوشتهء فلسفى هم تهيه كردم كه تاكنون دو جلد آن منتشر شده است . « 1 »\r\n\r\n\r\n","description":"","footnote":"\r\n( 1 ) - تا چهار جلد كوچك منتشر شد تحت عنوان فلسفه دفتر 1 و همينطور تا 4 ، كه بارها چاپ شد و در اين اواخر هر چهار دفتر در يك مجلد به چاپ رسيد .\r\n","page_name":" 12 ","page_number":12},
  {"content":"\r\n\r\nبه هر حال خواستم جريان فكر تهيه اين جزوه را به حضورتان عرض كرده باشم . احساس نياز شديد در نسل تحقيق گر و حقيقت‌گرا .\r\nاين نياز مسلماً پس از انقلاب اسلامى ايران بارها و بارها بيشتر شده است . چرا ؟ بايد بيشتر فكر كرد . . . به اميد كوشش بيشتر محققان اسلامى .\r\n( كه خطر عميق است . . . ) شماره‌هاى اين جزوه به سرعت تمام شد و اينك چاپ سوم آن تقديم مىشود .\r\nاميدوارم اين نوشته كوتاه نيز كه از بضاعت ناچيزى برخاسته است مورد قبول درگاه احديت و ولى و حجت الهى در جهان ، حضرت مهدى ارواحنا فداه قرار گيرد .\r\nقم - حوزه علميه\r\nمحمد على گرامى\r\n23 / شهريور / 1359 .\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nسخنى با آزاد فكران دربارهء خداوند\r\nدر اينكه جهان كنونى مبدئى و ابتدائى دارد و از آغاز به اين صورت كنونى نبوده اختلافى نيست ، الهى و مادى هر دو مىدانند كه جهان از ابتدا به اين صورت نبوده و با حركت در مسير كمال به صورت كنونى در آمده تا بعداً چه شود .\r\nصحبت اين است كه در اين مسير كمال آيا ماده‌ى اوليه جهان همه كاره است ، هم محرك و هم متحرك ، همچون ماشينى خودكار كه به فرض حتى نيازى به زدن كليد هم نداشته باشد ؟ يا نيازى به محرك دارد ، كسى كه آن را به حركت در آورد ؟\r\nبه تعبيرى ديگر خدائى كه از آن سخن مىگوئيم جسمى مادى يا مادهء اوليهء همهء اجسام است چنان كه ماترياليستها و دهريون قديم مىگفته‌اند . يا موجودى است مجرد از ماده كه ماده را ايجاد كرده و به حركت در آورده است .\r\nبه تعبير سوم - مبدأ نخستين جهان موجودى بى شعور است كه تدريجاً راه كمال يافته و شعور پيدا كرده ؟ يا موجودى با شعور است كه جهان با\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nاتحاد علت فاعلى و مادى ؟\r\nشعور را ايجاد نموده است ؟ و بنابراين اختلاف در صفات خداست نه در اصل خدا / مبدأ جهان . مىتوانيد بگوئيد بحث اين است كه جهان فقط علت مادى و صورى دارد يا علت فاعلى و غائى نيز دارد ؟\r\nآنها كه شعور را در جهان منكرند جهانى بى هدف قائلند و از كار برد كلمهء هدف نيز در اين گونه بحثها بيزارند كه به قول يكى از اين نويسندگان ، هدف متضمن قصد و اراده و اختيار مىباشد و آن را قبول نداريم ! .\r\nفكر مىكنم با كمى دقت روشن مىشود كه نمىتوان مبدأ ايجاد كنندهء جهان را خود ماده جهان دانست :\r\n1 - بر خلاف تجربهء عموميمان در سراسر زندگى است . كجا ديده‌ايم كه علت مادى يك چيز علت فاعلى آن نيز باشد ؟\r\nديوارى كه در برابر شما قرار دارد علت ماديش آجر و گچ و غيره است ولى علت فاعلىاش كارگران آجرپزى و گچ‌پزى و آورندگان اين مواد از كارگاهها و معمار و بنا . درى كه بر عمارت شما گذاشته شده علتى مادى دارد آهن و يا چوب ، و علتى فاعلى دارد و آن آهنگر يا نجار است . فرشى كه ( اگر ) روى آن نشسته‌ايد علتى مادى دارد و آن پشم يا پنبه و غيره است و علتى فاعلى دارد . انسانى بافنده و كارخانه .\r\nچگونه بر خلاف اين همه تجربه مىخواهيم اصل آفرينش جهان را با\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nوحدت علت مادى و فاعلى توجيه نمائيم ؟ و بگوئيم : مادهء اوليه هم ماده و هم فاعل جهان است . چرا در اين همه فرآورده‌هاى زندگيمان آن گونه سخن نمىگوئيم ! ! اينكه بگوئيد : ما در حركت طبيعى جهان صحبت مىكنيم نه در فرآورده‌هاى مصنوعى . . . كافى نيست ، مىدانم . شما در حركت طبيعى جهان مىگوئيد ، ولى مىخواهيم بدانيم چطور علت مادى و فاعلى را يكى گرفته‌ايد ؟ مگر شما ميزان صحت ادراكات را تجربه نمىدانيد ؟ تجربه كه همواره بر خلاف اين وحدت بوده است . نگوئيد : شما هم دربارهء خدا كه مبدأ نخستين عالم است و هيچ چيزى را رديف او نمىدانيد بايد همين مطلب را بگوئيد ، نه ، ما خداوند را فقط علت فاعلى مىدانيم نه علت مادى ، علت مادى جهان ، مادهء هر شىء است و علت فاعلى جهان خداوند مىباشد .\r\n2 - جهان با همه صورتهاى گوناگون به مادهء مشتركى مىرسد كه در همهء اين صور گوناگون‌موجود است مادهء مزبور به صورتهاى مختلفى در مىآيد ، آيا اين صورتها و فعليات و كمالات كه در مادهء مشترك به وجود آمده است همه به همين صورت كامل با هم در مادهء مزبور مىباشند يا به صورت استعداد و قابليت ؟ يعنى ماده فيزيكى جهان استعداد و زمينه اين صورتها را دارد يا همه اين كمالات بالفعل و به طور تمام و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nكمال در ماده هستند ؟ مسلماً به طور كامل و بالفعل در ماده نيستند ، ماده در مسير حركت و تكامل و تحولات مختلف به اين كمالات رسيده است ، اساساً اگر همهء اين كمالات بالفعل و به همين صورت در ماده باشند معنايش اين است هر كدام يكديگر را نفى كنند و نگذارند كمالى به وجود آيد و خود ماده هم كه بدون صورت و كمال نمىشود و نيست و نابود مىباشد و بنابراين فقط به صورت استعداد و زمينه در ماده مىباشند .\r\n\r\nحركت ذاتى ماده است ؟\r\nبارور شدن اين استعداد و به فعليت آمدن آن كمال حتماً نياز به عاملى دارد كه حتماً خود ماده نخواهد بود ، ماده فقط استعداد و زمينه اين كمالها را دارد و بنابراين عامل مزبور حتماً برون از ماده مىباشد .\r\nمادهء اوليه استعداد گندم يا جو يا ميوه يا علف يا . . . را دارد ، اين صورتها كه بالفعل در ماده نيستند بالاستعداد در ماده مىباشند ، عامل فعليت يافتن آنها و بيرون آمدن از استعداد چيزى است در برون ماده نه در درون آن .\r\nخواهيد گفت : ما كه مىگوئيم حركت ذاتى ماده . منظور نيست كه بدون شرايط خارجى . . ماده در شرايط خاصى به حركت تكاملى خود ادامه مىدهد ، براى روئيدن دانهء گندمى كه زير خاك كرده‌ايم علاوه بر نيروى خود دانهء گندم شرايطى از قبيل آمادگى زمين و حرارت خورشيد و اكسيژن هوا و آب ضرورت دارد ، ولى ماده با شرايطش ديگر احتياجى به يك عامل ماورائى ندارد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nولى قدرى فكر كنيد ، شما مىگوئيد : حركت ذاتى ماده ، يعنى ذات ماده به طورى كه علت مستقل و بدون نياز به خارج از خود براى حركتش كافى است ، احتياج داشتن به شرايط اين مطلب را نقض مىكند . ماده فقط استعداد حركت دارد و براى فعليت و تحقق يافتن حركت مزبور احتياج به عامل ديگر دارد . نگوئيد : « آخر شرايط هم ماده هستند ، آمادگى زمين و حرارت خورشيد و . . . هر چه باشند بالاخره از همين جهان طبيعتند احتياج به اينها دليل احيتاج به چيزى بيرون از طبيعت نيست . . .\r\nزيرا خواهيم گفت : اين مواد هر چند به هم مربوط و در يكديگر تاثير و تاثر دارند ولى به هر حال از يكديگر جدا بودند يك واحد شخصى نيستند . يعنى اين دانهء گندم با آن عنصر اكسيژن يك مادهء شخصى واحدى نيستند بلكه دو ماده هستند كه در هم اثراتى دارند ، پس در خارج هر چه داريم اين مواد خاص به نامهاى گندم و اكسيژن و . . . داريم چيز ديگرى جداى از اين اشياء ، به نام « ماده » نداريم كه موضوع حركت قرار گيرد .\r\nمىخواهم بگويم : ماده‌اى جدا از اين اشياء نداريم ، هر چه داريم همينها هستند و اينها هم محتاج يكديگرند و بنابراين حركت تكاملى نمىتواند ذاتى اينها باشد .\r\nهمانطور كه گفتيم فقط استعداد حركت تكاملى در اين مواد مىباشد و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nتحقيق كليات در خارج\r\nبراى تحقق يافتن حركت و كمال آن نياز به عامل برونى دارند ، و اين عامل برونى تنها مواد ديگر نيستند زيرا آنهاهم محتاج يكديگر بوده خاصيت يك وجود ازلى و ضرورى را ندارند . وجود ازلى و حتمى وجودى است كه نيازى به غير نداشته باشد و گرنه حتمى و ضرورى نبوده فقط در صورت تحقق آن « غير » مىتواند باشد و « بودن » را به طور ضرورى داشته باشد .\r\nدر فلسفه و منطق قديم بحثى دربارهء كليات داشتند كه آيا علاوه بر افراد در خارج خود كلى هم وجود دارد ؟ و چطور وجود دارد ؟ فى المثل علاوه بر حسن و حسين و تقى و اكبر و . . . اصل انسان هم در خارج ذهن به طور يك موجود مستقل از اين افراد و به صورت يك واحد خارجى وجود دارد ؟\r\nالبته گروه بسيارى از فلاسفه مىگفته‌اند : آرى ، علاوه بر افراد ، خود كلى هم در خارج ذهن وجود دارد ولى وجود كلى با وجود فرد متحد است ، ما كه حسن و حسين و . . داريم پس انسان هم داريم ليكن انسان با همان افراد وحدت وجودى دارد و به تعبير آنها كلى به عين وجود فرد موجود است . يعنى هر چند ما در ذهن خود تصورى از انسان كلى ( جداى از افراد ) ، داريم ليكن در خارج ذهن هر چه هست همين افرادند كه طبيعت كلى انسان را هم در خارج ، ضمن خود بلكه عين خود ، دارند . پس\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهر فردى يك كلى طبيعى نيز هست ، و مثل افراد و طبيعت كلى مثل فرزندان و پدران متعدد است .\r\nليكن برخى از فلاسفه مىگفته‌اند : يك طبيعت كلى انسان ( مثلا ) داريم كه به منزلهء پدر افراد است و اين افراد به منزلهء فرزندان آن طبيعت كلى مىباشند . و مثل طبيعت و افراد مثل يك پدر و فرزندان متعدد است . يكى از فلاسفه هم عصر ابن سينا اين عقيده را داشته و در مباحثه‌اى كه با ابن سينا نموده سخت پافشارى مىكرده است ، ابن سينا رساله‌اى در ردّ او نوشته و شديداً او را كوبيده است . در كتابهائى فلسفى و منطقى عقيدهء مزبور به نام عقيدهء رجل همدانى شناخته مىشود . عقيده مزبور موافق با ذوق عوام مىباشد و حتى بسيارى از دانشمندان هم در مباحث مختلف ناخودآگاه به آن راه رفته‌اند و به تعبير استاد اعظم ما امام خمينى قدس سره رجل همدانى زياد است . توجيه ماديين در بحث حركت ذاتى ماده ناخودآگاه بر اساس عقيده مزبور نهاده شده است ، اينها تصور كرده‌اند كه در جهان خارج غير از زمين و كرات ديگر و غير از اين عناصر ، و خلاصه غير از همهء چيزهائى كه در برابر خود به نامهاى مختلف مىبينيم چيزى هم به نام « ماده » كلى داريم ، كه يك واحدى در برابر اشياء است ، آن وقت مىگويند : درست است كه اين اشياء در حركت خود همه محتاج به عوامل برونى هستند\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nليكن همه اينها افراد و يا اجزاء ماده هستند و ماده بى نياز است . در حالى كه ديگر ماده كجاستء هر چه ماده هست همين است كه در ضمن در و ديوار و زمين و هوا و خلاصه جماد و نبات و حيوان و انسان است و اينها هم همه محتاج برون خود .\r\n\r\nفلته ها چگونه در خارج توجيه مى شوند ؟\r\n3 - اگر حركت ماده ذاتى بوده به طور جبر درونى و بدون نياز به عامل خارجى به طرف كمال متوجه باشد بايد اين همه فلته كه بر خلاف حركت تكاملى ماده هستند پديد نيايند ، چه بسيار نطفه‌ها كه جنين كاملى نمىشوند ، و چه بسا بذرها و هسته‌ها كه خوشه و درخت نمىشوند و همچنين . . . معلوم مىشود كه فقط استعداد و زمينهء حركت در ماده مىباشد و به تعبير ديگر به صورت مقتضى است نه به طور علّى كه ذات ماده به خودى خود علت تامهء حركت باشد ، اگر علت تامه براى حركت بود هيچ مانعى نمىتوانست جلو حركتش را بگيرد و نياز به هيچ كمك خارجى هم نداشت . اينكه مىتواند عوامل برون از ذات شىء ، در او تصرف كند و حركتش را متوقف كند يا به قهقرا ببرد دليل اين است كه حركت ماده فقط معلول ذات ماده نبوده معلول ذات و عوامل ديگر است .\r\nباز هم شما مىگوئيد : علت پيدايش اين فلته عدم اجتماع شرايط حركت است ، اگر شرايط حركت هسته و بذر و غيره جمع بود فلته به\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nوجود نمىآمد ، ولى در همين كلام خود دقت كنيد . شرايط حركت . . . ! يعنى حركت ذاتى خود ماده نيست فقط استعداد حركت در ماده مىباشد بايد شرايط خارج جمع باشد و موانع حركت هم نباشد آب و املاح زمينى و غيره موجود باشد و ميكربهاى مضر هم نباشد ، سلامت ( حركت تكاملى ) املاح و آب هم شرايطى دارد ، ميكربهاى مانع حركت هم سلامتشان مديون شرايط و نفى عوامل مخرب مىباشد و بنابراين همه مواد جهان محتاج به غير خود هستند و همانطور كه مىدانيم جمع صفر عدد درست نمىكند . ميلياردها موجود نيازمند خاصيت يك موجود ضرورى و حتمى را ندارند ، قانون جبر علّى و معلولى مىگويد : ضرورت اين موجود اگر از ذات خودش نيست ( يعنى يك پديده امكانى و غير ضرورى است ) حتما بايد از موجودى گرفته باشد كه او ضرورت و حتميت داشته باشد .\r\n4 - اگر يك سكه 5 ريالى در جيب شما باشد و خودتان مىدانيد كه مال شما نيست احتمال مىدهيد رفيق شما در جيب شما انداخته باشد از او مىپرسيد ، مىگويد نه ، مال من هم نيست ، از فرد سوم مىپرسيد او هم همين جواب را مىدهد و همين طور . . . شما نمىگوئيد يعنى چه ؟ بالاخره اين سكه كه در جيب من هست ولى مال من نيست بايد مال كسى باشد ؟\r\nاين مثلى بود كه تا حدودى قانونى را روشن كند قانون : هر چيز عرضى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبايد به يك امر ذاتى برسد « 1 » اگر لباس شما رطوبت داشت و مىدانيد كه لباستان خود مولد رطوبت نيست بدنبال آب مىگرديد ، آب را كه منبع رطوبت مىدانيد جستجو مىكنيد . و اين مطلبى نيست كه نياز چندانى به فكر داشته باشد ، از نظر عملى به اندازه‌اى فطرى است كه هرگز نياز به فكر ندارد .\r\n\r\nجستجو از علت نخستين\r\nدر تمام مسائل روزمرهء زندگى اين طور عمل مىكنيد و به دنبال عامل اصلى هر شىء مىگرديد و جستجو از اولين منبع آن مىكنيد ، اساساً غريزهء تحقيق از علت هر چيز ، و حس كنجكاوى كه غريزى هر انسانى است ، بر اين اساس است . وقتى چيزى را ديديم و مىدانيم كه از اوصاف و حالات عارضى يك شىء است به دنبال علت اصيل و منبع ذاتى آن مىگرديم .\r\nيعنى چون موضوع غير اصيل را علت نمىشماريم بدنبال موضوع اصلى و منبع نخستين مىگرديم .\r\nوجود خودمان را در نظر بگيريم : يك پديده است ، يعنى قبلًا نبوده ، اين پديده به اين صورت يك وجود عارضى است بر صفحهء جهان ، علت پيدايش و حدوث آن خود ما نيستيم زيرا بديهى است كه علت در مرتبهء پيش از معلول است ، ما پيش از خودمان نبوده‌ايم تا خودمان را هستى دهيم ، پدر و مادر نيز علت ما نيستند اولًا آنها نيز همچون ما هستند و نياز\r\n\r\n\r\n","description":"","footnote":"\r\n( 1 ) - كل ما بالعرض ينتهى الى ما بالذات .\r\n","page_name":" 24 ","page_number":24},
  {"content":"\r\n\r\nبه علتى دارند و ثانياً آنها كمترين آگاهى از خصوصيات وجودى مانداشته‌اند و علت ما كه ما را به اين نظم دقيق ايجاد كرده است بدون آگاهى نمىتواند اين نظم عميق را كه بالاترين شعور انسانى معاصر هنوز ادعاء شناخت كامل انسان را ندارد به وجود آورد . كرهء زمين هم كه دامان مادرانه خود را براى ما گسترده است به همين دو جهت نمىتواند علت پيدايش ما باشد ، زمين هم وجود حدوثى و پديده‌اى دارد ، و بايد علتى برايش يافت ، غير از اين زمين و خورشيد و كرات ديگر ، و غير از اين گياهان و درختان و انسانها و . . . هم كه ماده‌اى نداريم كه بگوئيم آن ماده ما را به وجود آورده است . و بنابراين اين موجودات حتى هيچكدام آفريننده و به وجود آورندهء ما نيستند ، اينها « إله » و مقصد و مورد توجه ما هم نبايد قرار گيرند ، ايجاد كنندهء ما چيزى برتر از اينهاست و به خاطر قدرت محيط و بى نهايت بودن همهء صفاتش ، در ماده و جهت خاصى نمىگنجد و اوست كه بايد مورد پرستش و توجه ما قرار بگيرد لا إله الا اللّه .\r\nماده حركت دارد و نمىتواند خود مولد حركت باشد ، به ناچار علت حركت چيزى غير از ماده است و اوست كه محرك ماده است .\r\n5 - اگر علت حركت ماده خود ماده باشد اين همه اختلاف‌هاى عناصر و اجسام تركيبى بدون توجيه خواهد ماند ، راستى اين همه اجسام گوناگون\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nچگونه توجيه مىشود ، اينها از كجا پيدا شده‌اند ، مگر نه اينكه علت واحد معلول واحدى را به وجود مىآورد ؟ ماده اوليه هر چه هست چگونه در مسير حركت راههاى مختلف مىپيمايد ؟\r\n\r\nعلت يك شىء واجد آنست\r\nشمامىگوئيد : خوب ، ماده گر چه يكى است ولى در مسير حركت شرايط مختلفى پيدا كرده و نتايج گوناگونى داده است مثل اينكه برق كه نيروى واحدى است يك جا بخارى گرم كننده تحويل مىدهد و يك جا كولر خنك كننده ، چه مانع دارد كه ماده در برخورد با شرايط مختلف شكلهاى مختلفى پيدا كرده موجب پيداش اجسام و اشياء مختلف بشود ؟\r\nولى قدرى فكر كنيد : روى سخن شما كه يك ماده كلى براى جهان فرض مىكنيد و حركت را هم از خودش مىدانيد ، مگر جز ماده چيزى ديگر وجود دارد ؟ همهء شرايط و حالات گوناگونى كه در مسير حركت ماده پيش مىآيد همه‌اش ماده و حالات ماده است ، اكسيژن و هيدرژن و اورانيوم و . . . آب و خاك و درخت و حيوان و . . . همه از يك ماده به وجود آمده‌اند و شرايط حركت و راههاى مختلف هم همه به همان ماده برگشت مىكنند ولى نتايج مختلف‌اند و اجسام گوناگون به وجود آمده‌اند و بنابراين روشن مىشود كه غير از ماده عوامل خارج از ماده هم دخالت دارد . . . در مثال برق اينطور نيست ، برق فقط محرّك است ، و دو گونه دستگاه را به حركت مياورد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n6 - به اين مطلب هم توجه كنيد : همواره علت يك شىء ، واجد آن شىء مىباشد يعنى بايد خود بخشى از شىء داشته باشد تا بتواند آن را به وجود آورد ، اگر خود فاقد آن چيز باشد نمىتواند آن را به ديگرى بدهد ، از طرف ديگر پذيرنده و قابل هر شى ، بالذات فاقد آن شىء است ، خود ندارد كه از ديگرى مىپذيرد . به عنوان مثال مىتوانيم بگوئيم كه .\r\nآب رطوبت دارد كه مىتواند به چيزهاى ديگر رطوبت بدهد ولى چيزهاى ديگر به آن مقدار رطوبت ندارند كه آن را از آب مىپذيرند ، اين است كه از قديم گفته‌اند ملاك فاعليت ، دريافت و واجديت است ، و ملاك قابليت ، فقدان و نداشتن . آن وقت دقت كنيد كه آيا ممكن است يك چيز از جهت واحدى هم فاعل باشدو هم قابل ؟ آب خودش به خودش رطوبت بدهد يعنى خودش رطوبت ندارد و در عين حال خودش رطوبت دارد كه خودش را مرطوب كند در ذات خود هم رطوبت را بالفعل دارد و هم ندارد .\r\nماده خودش فاعل حركت خودش باشد يعنى خود واجد حركت بوده آن را به خودى خود دارد ، و قابل باشد يعنى حركت را ندارد و تنها نقش پذيرش دارد .\r\n9 - هر كسى با وجدان فطرى خويش و يا عقل سليم خود مىفهمد كه هر كجا نظم دقيق و اسلوب كامل و قوانين محكمى برپاست حتماً يك\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nنظم دقيق حكايت از ناظم\r\nشعور كاملى آن را به وجود آورده است ، نظم عميق و نظام بسيار پيچيده و دقيقى كه بر جهان حكمفرماست ديگر بر كسى پوشيده نيست ، به قول « بويس هامان » اينكه دانشمندان پيرو هر مكتب براى كشف قوانين طبيعى تلاش مىكنند براى اين است كه نظم و روابط ثابتى در جهان مىبينند و همه چيز را پيرو قانون مىدانند « 1 » امروز كسى نيست كه تصور كند جهان بى نظم است ، هر چند قوانين حاكم بر آن را درست نداند . لازم نيست مثالهائى از دستگاههاى مختلف ادراكى و عاطفى و بدنى در انسان بزنيم و يا شواهدى از كرات عالم بالا ذكر كنيم و يا دنياى نباتات و حيوانات را به ميان آوريم ، در زمان ما هر طفل دبستانى نمونه‌هاى گويائى از عظمت آفرينش را در كتابهاى درسى و غيره خوانده و از اين مباحث آگاهى هر چند اندك دارد ، عاليترين مرحلهء شعور ماده ، انسان است كه هنوز نتوانسته همهء خصوصيات هستى خويش را درك كند ولى به هر حال آنچه را كه فهميده بسيار مهم است هر نوجوان كه هنوز آلودهء شبهات گيج كننده و حرفهاى انتزاعى و ذهن گرايانهء ماديين نشده ، وقتى مىخواند كه : گلبولهاى سفيد غدد لنفاوى كه بين 7 تا 30 ميكرن ( هر ميكرن 1 هزارم ميليمتر ) اندازه دارند وظيفه دفاع از عوامل بيگانه را به عهده دارند و همچون سپاه منظمى براى مقاومت در برابر عناصر آماده‌اند وقتى\r\n\r\n\r\n","description":"","footnote":"\r\n( 1 ) - اثبات وجود خدا به قلم چهل تن از دانشمندان .\r\n","page_name":" 28 ","page_number":28},
  {"content":"\r\n\r\nميكربى به بدن حمله مىكند فوراً متوجه كانون ميكرب مىشوند و ماده‌اى به نام آنتى كور ساخته و بر روى افراد دشمن مىريزند ، ماهيت شيميائى اين ماده از مسائل مهم فيزيولوژى و بيوشيمى مىباشد ، اين ماده انواع مختلفى دارد برخى جسم ميكرب مهاجم را متلاشى مىكند برخى ديگر اثر آن را خنثى مىكند و برخى ديگر هم ميكرب را بى حركت و همچون مرده مىسازد ، نوعى ديگر از آنها هنگام تزريق خون غير همگروه ترشح مىگردد ، بدن انسان قادر است در برابر هر گونه مادهء مهاجم خارجى ، مادهء متناسب با آن بسازد . . . در برابر عظمت قدرت باشعور و عالمى كه اين بدن را آفريده سر تسليم فرو مىآورد . او مىبيند اين انسان - قادرترين و پر مدعاترين ثمرهء طبيعت - با هزاران زحمت توانسته يك آدم مصنوعى به وزن 276 كيلو و 37 / 2 متر قدر و 5 / 2 كيلو سيم به جاى اعصاب ارتباطى سازد كه كارهائى هم انجام مىدهد .\r\nسيگار مىكشد ، بازى مىكند ، اسلحه آتش مىكند ، به جلو و عقب راه مىرود و سرش را تكان و با چشمان زردرنگش چشمك مىزند ، گوشش به خوبى كار مىكند و اطلاعاتش به وسيله امواج كوتاه تلفنى يا راديوئى دريافت مىدارد ولى همين آدم مصنوعى تنبل و كم كار و چاق و سنگين را بالاخره مغز يك انسانى ساخته است ، آن هم با برنامه‌اى كامل و دقيق .\r\nاو مىبيند بدون سبب حرارت به وجود نمىآيد و اين را تجربه مىكند\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nنظم عموميت جهانى دارد\r\nآنگاه مىبيند سطح خارجى خورشيد 11 هزار درجه فارنهايت « 1 » حرارت دارد و حرارت مركزى خورشيد به 70 ميليون درجه مىرسد و عامل ظاهرى اين كار هم تبديل روازنهء 350 ميليون تن جرم خورشيد به حرارت است ، فكر مىكند چرا مواد سائر كرات آسمانى چنين چيست ؟\r\nچرا در ساختمان اين كره اين مواد انتخاب شده است ؟ و مىبيند اين حرارت براى پرورش موجودات زنده لازم است ، مىفهمد كه نيروى مدبرى كره خورشيد را متناسب با نياز مجموعهء كرات به وجود آورده است / « خلقنا كل شىء به قدر » هر چيز را به اندازه آفريديم .\r\nاين نظم در اولين عنصر هم موجود است ، شما اگر در هيدرژن هم دقت كنيد دنياى عجيبى مشاهده مىكنيد آنجا هم همچون منظومهء شمسى ، آسمان ، هستهء مركزى و كرات چرخندهء و طواف كننده بر مركز ، مشاهده مىكنيد كه با نظمى دقيق به كار گرفته شده‌اند و بنابراين نمىتوان گفت : نظم در ابتدا نبوده و در اثر تكامل ماده به وجود آمده است .\r\nاساساً اگر نظم و قانون و اراده و آگاهى در كار نبود و صرفاً روى تصادف و كوركورانه ماده حركت مىنمود در هر قدمش احتمال انحراف از مسير حركت اين قدر زياد بود كه هرگز به مقصد نمىرسيد ! راستى اگر\r\n\r\n\r\n","description":"","footnote":"\r\n( 1 ) - نام فيزيكدان آلمانى مبتكر اين درجه بندى است ، در اين درجه‌بندى آب در 32 درجه يخ مىبندد و در 212 درجه به جوش مىآيد .\r\n","page_name":" 30 ","page_number":30},
  {"content":"\r\n\r\nكسى بگويد شخصى چشمش را بسته و بدون آگاهى به راه و جاه از قطب جنوب به طرف قطب شمال حركت نموده و همه جا از شر سرما و گرما و دره و كوه و چاه و چاله و گرگ و پلنگ و آدمهاى درنده به سلامت رسته و به مقصد رسيده است ، شما مىپذيريد ؟\r\nحقاً به عنوان داستان شب و براى خواب كردن بچه‌ها هم نمىتوان آبش كرد . حالا ببينيد ماديين كه مىگويند : احتمال دارد اين قدر توى اين چاه و آن چاله افتاده كه راهش را تصادفاً پيدا كرده و همين تصادف در هر قدم تكرار شده - چون در هر قدم هزاران راههاى انحرافى ممكن است - و همينطور تصادف در تصادف شده تا بالاخره به تكامل رسيده است . . .\r\nچقدر انتزاعى و ذهن گرايانه است ، با اين همه فرياد وجدان كه نظم دال بر شعور است ، با اينهمه تجربه‌هاى روزمرهء زندگى در جدائى علت فاعلى از علت مادى ، و تجربه در عدم امكان عادى تصادف ، آن وقت بگوئيم . شايد اينجا اينطور نباشد ! !\r\nآن وقت مىگويند : مذهبىها ايده‌آليست هستند . چه بايد كرد ؟ اين هم روشى است كه برخى تربيت‌ها به وجود مىآورد ، عنوانى كه براى خودشان برازنده است به ديگران نسبت مىدهند و از خود نفى مىكنند « و وقتى به آنها بگويند در زمين فساد نكنيد مىگويند ما فقط اصلاحگر\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nهستيم » در فرهنگ قرآن اين اخلاق نوعى نفاق مىباشد ، برخى كلمات دعاء عرفهء امام حسين عليه السلام دربارهء عوامل مثبت و منفى حركت ماده ، خيلى زيباست .\r\n\r\nعدم سازش تركيب با ضرورت\r\n10 - البته ماديين بايد به دو موجود ازلى معتقد شوند ، در هر پديده‌اى دو جهت موجود است 1 - جهت استعداد و قوه ، 2 - جهت فعليت و صورت . اين هسته‌اى كه زير خاك مىكنيد يك حالت و وضع كنونى دارد و آثارى مخصوص خود و يك استعداد نهفته در درون خوددارد كه تدريجاً صورت كنونى هسته را مىشكند و صورت ديگرى پيدا مىكند و آن هم همين دو حالت را دارد و همينطور .\r\nايندو جهت در هر پديده‌اى هست و حتماً هم دو مىباشد زيرا آثار مختلفى دارد ، در مادهء اوليه‌اى هم كه بايد به دو مبدأ قائل شويم دو مبدأ بى شعور ، و در عين حال محتاج به هم كه هيچكدام بدون ديگرى تحقق ندارند ، و نمىدانم چه اصرارى است كه شعور را از جهان نفى كنيم و دنيا را همچون لش مرده‌اى فرض كنيم و دو مبدا بى شعور را بپذيريم كه زير بار يك مبدأ با شعور نرويم فقط براى اين كه مسئوليت نشناسيم كه آزاد باشيم ! ! ( و چه زيبا فرموده قرآن : انسان براى اينكه ميخواهد آزاد بوده فجور و فسق كند انكار مىكند ) .\r\nو البته دو مبدأ مزبور هم چون محتاج يكديگر بوده و اساساً موجودى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nنيازمند و وابسته هستند خاصيت يك موجود ازلى را نمىتوانند داشته باشند . وابستگى دليل عدم ذاتيت وجود و عاريت هستى و به ناچار دليل مخلوقيت مىباشد . - دقت كنيد - . مىدانيد كه الهيون معتقدند خداوند حتى تركيب ماهوى ( كه در ذاتش از دو جزء ذاتى همچون جنس و فصل انسان تركيب باشد ) ندارد ، زيرا نياز هر جزء هر چند به جزء مجاورش دليل فقر و عدم غناء ذاتى مىباشد ، و بنابراين هر يك از اجزاء چيزى وابسته به غير خود و خواه نخواه معلول غير مىباشند ، و اين با ازليت ذاتى و ضرورت و حتميت وجودى و منشأيت براى وجودهاى ديگر سازش ندارد ، خداوند بسيط است و هيچگونه تركيب ، نه خارجى ( همچون ماده و صورت و يا چون دست و پا ) و نه ذهنى و ماهوى ( چون جنس و فصل ) ندارد .\r\n11 - وضع پديده‌ها نشان مىدهد كه در جهان ، هدف و غايتى منظور است و بر خلاف وحشت و هراس ماديين از كاربرد لغت هدف در اين‌باره ، مظاهر هدف همه جا به چشم مىخورد . مىگويند : « چون تا مىگوئيم « هدف » به نظر اراده و شعور و قصد مىآيد ، و ما در جهان شعور و اراده‌اى قبول نداريم » ! اساساً كلمهء هدف را در اين مورد به كار نمىبريم ، ولى آيا مىتوان گفت : چشم ما براى ديدن درست نشده و شاخ گاو براى زدن درست نشده ؟ آيا مىتوان گفت : شاخ گاو براى ديدن است\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nهدف در جهان\r\nو چشم براى زدن و يا هيچكدام براى هيچكدام ؟ !\r\nكليهء پديده‌هاى جهان به سوى مقصدى در حركتند ، دانهء گندمى كه زير خاك مدفون مىشود براى اين است كه روزى با قدرت حيات ، خاك تيره را بشكافد و خوشه‌اى پراز گندم شود . اجزاء فشرده توده خاكى كه در شرايط مخصوص درون زمين قرار مىگيرد براى اين است كه روزى عقيق و فيروزه شود اسپرم حيوان و انسانى كه در رحم جفتش قرار مىگيرد براى اين است كه روزى به صورت موجودى قدرتمند تجلى كند ، خورشيدى كه با نيروى جاذبهء خويش كرات منظومه‌اش را به دور خود جمع مىكند براى اين است كه با حرارت خود كانون اين خانواده را گرم نموده نيروى حيات در آنها بدمد و . . . « 1 » عقيدهء غير هدفيها در اين بحث گفته آمپدوكل يونانى را به ياد مىآورد كه تصور مىكرد اعضاء و جوارح ما ابتدا بىارتباط و مستقل از هم ساختمان يافتند و به قول برتراندراسل بنابراين هزاران سر بى گردن و بازوى بى شانه همراه با چشمانى كه در كاسهء سر نبودند در هم و بر هم سرگردان بودند ، سپس اعضاء و جوارح مزبور به هم پيوسته و از آنها انسان و حيوان پديد آمد . « 2 »\r\n\r\n\r\n","description":"","footnote":"\r\n( 1 ) - براى نمونه به كتاب حيات و هدفدارى رجوع شود .\r\n( 2 ) - تاريخ فلسفهء غرب ترجمهء نجف دريابندرى .\r\n","page_name":" 34 ","page_number":34},
  {"content":"\r\n\r\nبهرحال هر عاقلى كه قدرى فكر كند هدف را در همه اجزاء جهان مىيابد و بلكه به چشم مىبيند . و منكرين هدف همانطورند كه در قرآن كريم آمده ( . . . ليفجر امامه - مىخواهد فسق و فجور كند ، منكر مىشود ) ، و در مذاكراتى كه در زندان با برخى ماترياليستها داشتيم صريحاً مىگفتند خدا را قبول كنيم ولى چه لازم كه تكليف و مسئوليت معتقد شويم . در نهادشان مىخواهند از زير بار مسئوليت فرار كنند .\r\nاين هدف عمومى جهان ، نشان مىدهد كه قصد و اراده و شعورى در كار بوده است ، شعورى حاكم بر جهان است و با اراده و هدفى آن را ايجاد نموده است . علاوه بر اين هدف عمومى ، نوعى هدف ارادى هم در جانداران است كه موجب شگفتى است .\r\nبسيارى از حيوانات مثل خرچنگند كه هر وقت پنجه يا عضوى از آنها بريده شود سلولهاى مربوطه فوراً فقدان آن عضو را خبر مىدهند و در صدد جبران آن بر مىآيند و به مجرد اينكه عمل تجديد عضو مزبور خاتمه يافت سلولهاى مولد از كار مىافتند و مثل آن است كه خود به خود مىفهمند كه چه وقت موقع خاتمهء كار آنها رسيده است . اگر يكى از حيوانات اسفنجى را كه در آب شيرين زيست مىكنند از ميان دو نيم كنيم هر نيمهء آن به تنهائى خود را تكميل مىكند و به صورت فرد كاملى در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمىآيد ، سر يك كرم قرمز خاكى را ببريد سر ديگرى براى خود مىسازد .\r\n\r\nهدف در حركت حيوان و نبات\r\nاگر جوجهء زنده‌اى را از آشيانه خارج كنيد و در محيطى ديگر آن را بپرورانيد همين كه به مرحلهء رشد و تكامل رسيد خود شروع به ساختن لانه به سبك و طريقهء پدرانش مىكند .\r\nحشرهء آموفيل كرمى را شكار مىكند و به نقطه‌اى از پشت او نيش مىزند نه آن اندازه كه كرم بميرد و گوشت آن فاسد شود ، بلكه به اندازه‌اى كه بى حس شود و تكان نخورد ، آنگاه در نقطهء مناسبى از بدن كرم تخمگذارى مىكند ، پيش از اينكه بچه‌ها به دنيا بيايند خودش مىميرد ، بچه‌ها از گوشت تازه كرم تغذيه مىكنند تا بزرگ شوند ، اين فرزندان با آنكه مادر را هرگز نديده‌اند پس از آنكه به حد رشد رسيدند در موقع تخمگذارى عمل مادر را با همان دقت و بدون اشتباه تكرار مىكنند . . .\r\nمارماهىها همين كه به مرحلهء رشد رسيدند در هر رودخانه و بركه ، در هر گوشهء جهان باشند به طرف نقطه‌اى در جنوب جزائر « برمودا » حركت مىكنند و آنجا در اعماق ژرف اقيانوس تخم مىگذارند و همانجا مىميرند ، آن عده مارماهيها كه از اروپا مىآيند هزاران كيلومتر مىپيمايند تا به نقطهء مزبور برسند آن وقت بچه‌هاى آنها كه هرگز اروپا را نديده‌اند و تا چشم گشوده‌اند خود را در جهانى بيكران از آب ديده‌اند\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nهمين كه امكان شنا پيدا مىكنند حركت كرده پس از عبور از درياها و بركه‌ها و درگيرى با امواج اقيانوسها دوباره به همان رودخانه و بركه‌اى كه والدينشان از آنجا آمده‌اند بر مىگردند ، در موطن اصلى خويش زندگى مىكنند تا به سن رشد برسند ، آنگاه طبق همان سنت پدرانشان براى توليد به جزائر برمودا مىروند و پس از تخم گذارى در قبرستان آنجا مدفون مىشوند ! حالا انتخاب محل مزبور براى توليد و نيز براى آرامگاه ابدى چرا ؟ نمىدانم . و اين قبيل مسائل دربارهء حيوانات بسيار است . « 1 » در مورد اين هدايت ، يا بايد بگوئيم سلولهاى حيوانات ذكر شده با شعورى برتر از شعور انسان و دستگاه عقل و انديشه‌اى مهمتر از مغز انسان همراهند ، و يا اينكه ساختمان ماشينى آنها براى هدايت مزبور كافى باشد و به طور خودكار و بدون فكر و شعور به كارهاى مزبور مشغول شوند ، و يا اينكه نيروى مرموز هدايت كننده‌اى آنها را راهنمائى مىكند . پس احتمال سوم صحيح است يعنى نيروى مرموز هدايت كننده‌اى آنها را رهنمائى مىكند .\r\nدر اينكه آنها دستگاه عقل و انديشه‌اى همچون انسان ندارند ترديدى نيست و تحقيقات فيزيولوژى احتمال اول را نفى مىكند ، تقسيم كار و\r\n\r\n\r\n","description":"","footnote":"\r\n( 1 ) - به كتابهائى چون راز آفرينش انسان به قلم كرسى موريسون و كتاب موريانه اثر مترلينگ و زنبور عسل و مورچه مراجعه شود .\r\n","page_name":" 37 ","page_number":37},
  {"content":"\r\n\r\nانتخاب وظيفه و راه يا بى بر سر دو راهىها احتمال دوم را نيز نفى مىكند .\r\n\r\nبرهان صديقين\r\nپس احتمال سوم صحيح است يعنى نيروى مرموز هدايت كننده‌اى آنها را راهنمايى مىكند .\r\nالبته اگر هدايت ماشينى و بدون ابتكار و توجه هم باشد طبق دليلهاى پيشين نمىتواند ساخته شده خود ماده باشد .\r\n12 - به اين دليل فلسفى هم توجه بفرمائيد : اگر سلسله‌اى از موجودات را ببينيم كه همه معلول و موجود امكانى مىباشند ( موجود امكانى / موجودى كه در وجود خود محتاج به غير خود است / وجود و عدم نسبت به ذات او مساوى است / وجودش از ذات خودش نيست ) همه به حكم صفر بوده محتاج يك وجود ذاتى بى نياز هستند و گرنه هيچيك از افراد سلسلهء مزبور تحقق نمىيافت . ماديين مىگويند :\r\nهرپديده‌اى از پديدهء ديگر به وجود آمده و آن هم از پديدهء پيش از او و همينطور هر موجودى از موجودى پيش از خود درست شده و اين سلسلهء وجودى آغازى ندارد هر چه جلو برويم آن موجود هم از موجودى پيش از خود به وجود آمده است .\r\nولى ما مىگوئيم : آخر ، مجموعهء هزار صفر با يك صفر چه فرقى دارند ؟ ! بالاخره عدد موجود نشده است ، چه يك پديده و چه ميلياردها پديده ، وقتى پديده باشند و وجودشان از ذات خودشان نباشد نياز به\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nموجودى دارند كه او اصيل و بى نياز باشد و ديگران را به وجود آورد .\r\nاينكه در تعبير مىگوئيد : چه عيب دارد ، تخم مرغ از مرغ و مرغ هم از تخم مرغ و همچنين . . . و اول هم ندارد ، يا ما از پدرمان و او از پدرش و همينطور . . و اول هم ندارد . . اگر منظور فقط لفاظى و عبارت پراكنى باشد اشكالى نيست ولى به درد حلّ مطلب نمىخورد . علت اين مسامحه‌ها تغيير فرهنگ فلسفى در زمان ما و غلبه احساسات برعقل مىباشد و راستى اين خطر بسيار بزرگى است ، اگر ملتى همه چيز را با مقياس احساسات بسنجد و ميان عقل و عاطفه فرقى نگذارد خطر بزرگى در كمين آن ملت است ، وقتى مىخواهيم حتى توحيد را به اين دليل ثابت كنيم كه براى جامعهء ما خوب است و شرك را چون به ضرر فرد و جامعهء ماست « 1 » طرد كنيم ، اين نشان مىدهد كه چقدر فلسفهء ويليام جيمزم بر افكار غالب است كه مىگفت : « هر چيزى چون مفيد است واقعيت دارد » ، البته كه توحيد براى فرد و جامعه مفيد است و شرك مضر است ، ولى نه چون مفيد است پس هست بلكه چون هست مفيد هم مىباشد ، اگر بنا شود حقايق جهان با نفع و ضرر براى ما تحقيق بشود خيلى مسائل به هم مىريزد و حقيقت گم مىشود زيرا ديدها هم در\r\n\r\n\r\n","description":"","footnote":"\r\n( 1 ) - اشاره به حرف برخى از اهل قلم از جمله مرحوم دكتر شريعتى كه شرك را باطل مىدانست به اين دليل كه جامعه دو قطبى ايجاد مىكند و ضرر اختلاف طبقاتى دارد ! !\r\n","page_name":" 39 ","page_number":39},
  {"content":"\r\n\r\nتشخيص نفع و ضرر بسيار متفاوت است ، در تشخيص نفع و ضرر مقدار زيادى عواطف و سليقه‌ها دخالت دارد در حالى كه در تشخيص واقعيت ادراكات ذهنى دخالت دارند ، در اينكه اين چيزى كه مقابل من بر ديوار است گچ است سليقه‌ها دخالت ندارند ولى در اينكه بهتر است گچ روى ديوار باشد يا سيمان ، سليقه‌ها دخالت دارد . اين رشته سر دراز دارد ، مختصراً هر بحثى متد خاص و مقياس خاصى دارد .\r\nلازم است جوانهاى ما حداقل يك كتاب فلسفهء اسلامى بخوانند تا لااقل با اصطلاحات اين علم آشنا باشند تا آنگاه ببينند فلسفهء ماديت چقدر از فلسفه پرت است ، بحثهائى كاملًا اجتماعى را فلسفى تصور نموده ، و به اصطلاح بحثهاى حقوقى را با مباحث حقيقى مخلوط كرده و در مباحث حقيقى جهان با ديد حقوقى و اجتماعى وارد شده است ، و تا ببيند كه فلسفه مادتين هر چند آسانتر و بالنتيجه امكان دسترسى به آن بيشتر است ولى فقط ظاهر است و عمق ندارد ! آخر « يعلمون ظاهرا من الحيوة الدنيا » به ظاهرى از زندگى دنيا آگاهى دارند .\r\n13 - اين دليل هم كه توضيح كلمات مرحوم صدر المتالهين در اسفار مىباشد ، دليل روشنى است : 1 - اصل هستى در جهان واقعيت دارد و اين احتياج به استدلال ندارد 2 - هستى ضرورت و بى نيازى دارد زيرا اگر محتاج باشد لابد به عدم محتاج است و برون هستى چيزى نيست كه رفع\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nنياز از هستى كند ، عدم و نيستى هم چيزى نيست . پس هستى حتماً واجب و بىنياز است 3 - اين هستىها كه در جهان ماده مىبينيم همه محتاج و غير ضرورى هستند ، نتيجه اينكه يك هستى ضرورى و بى نياز و مطلقى وجود دارد كه اين هستىهاى مادى شعاع وجودى او هستند . فيلسوف مزبور اين دليل را بهترين دليل دانسته كه بدون واسطه و مستقيماً به خداوند مىرسيم و فلاسفه بعد از او همينطور تمجيد كرده‌اند . ماديين مىگويند : اساساً صحبت از وجود مطلق و ضرورى بى معنا است هيچ چيزى به طور اطلاق ضرورت و هستى ندارد و هر چيزى هم در شرايط خاصى طبق قانون جبر علىّ و معلولى ضرورت و هستى دارد و بنابراين سخن از يك وجود مطلق كاملًا بى جاست .\r\nولى بايد ديد دليل گفته آنان چيست : هيچ چيز به طور اطلاق ضرورت ندارد . . جز اين است كه تجربياتى درپاره‌اى موارد معمولى ماده و ماديات كرده‌اند ، از اين قبيل كه هسته درخت در شرايط خاصى بايد رشد كند و حتماً رشد مىكند ، آب در شرائط خاصى حتماً به جوش مىآيد ، در كرهء زمين در شرائط خاصى زلزله و يا آتش فشان مىشود و هيچ يك ضرورت اطلاقى ندارند . ولى آيا اصل حركت عمومى ماده كه جزو اصول منطقى آنهاست نيز دوام و ضرورت و اطلاق ندارند ؟ آيا همين كه مىگويند : هيچ چيز اطلاق و ضرورت دائمى ندارد موقت است و كليت و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاطلاق و دوام ندارد ؟\r\n\r\nوابستگى فطرى\r\nوقتى ما دليلهاى با قاطع مىبينيم كه بايد به يك وجود مطلق و ضرورى معتقد شويم و گرنه حتى هستى خودمان هم دروغ در مىآيد و قابل توجيه نيست ، باز هم بگوئيم : چون بنا گذاشته‌ايم كه هيچ چيز را به عنوان مطلق نپذيريم ، زير بار نرويم ؟ و اين است علم و تسليم در برابر واقعيت ؟\r\nمطلب مهمتر اين است كه وقتى مىگوئيم : و جود مطلق . . . منظور اطلاق مفهومى نيست « 1 » بلكه سعه و احاطه و بى نهايتى منظور است يعنى همه جا حضور دارد و بر همه چيز سلطه و قاهريت دارد ، نه مثل انسانيت مطلقه كه يك مفهوم است . آن وقت چه چيز را انكار مىكنند ؟ احاطه و سلطه و قاهريت را ؟ !\r\n14 - از نظر روانى بشر در خود احساس وابستگى مىكند و بدون انس و وابستگى نمىتواند زنده بماند اگر انسانى از هر نظر تنها بماند و تنهائى را احساس كند ديگر زندگى برايش قابل تحمل نيست ، مهمترين علت\r\n\r\n\r\n","description":"","footnote":"\r\n( 1 ) - اگر اطلاق مفهومى منظور باشد كه اساسا اين دليل مبتنى بر قول رجل همدانى در بحث كليات مىشود و آن اشكالى دارد كه در كتاب « خدا در نهج البلاغه » توضيح داده‌ام ، و لذا گفته‌ايم كه نتيجه اين دليل به روشنى نشان مىدهد كه وجود يك حقيقت شخصى است و آن خداوند است ، اشياء ديگر همه ظهورات و تجليات او هستند ، و در ذات خود عدم مىباشند ، در ارتباط با او معنى پيدا مىكنند .\r\n","page_name":" 42 ","page_number":42},
  {"content":"\r\n\r\nخودكشى در دنياى روز سرخوردگى عاطفى و احساس تنهائى است و اين قابل انكار نيست ، انسان دل دارد و دل بدون دلبر نمىتواند زندگى كند همانطور كه شكم بدون غذا از طرفى مىدانيم و هزاران بار تجربه كرده‌ايم كه اين موجودات مادى از انسان و غير انسان قابليت پر كردن خلاء روانى انسان را ندارند .\r\n دل را به كف هر كه نهم باز پس آرد * كس تاب نگهدارى ديوانه ندارد \r\nتقصير از شاعر استكه ارزش دل خود را ندانسته و به كف هر كسى سپرده است . غلبهء حس ظاهر بر انسان مادى كه گرفتار محيط است باعث شده كه در تعيين دلبر خويش دائما راه اشتباه پويد . گاهى در درهم و دينار و ريال و دلار ، و زمانى در جاه و مقام ، و گاهى در باغ و بوستان ، و زمانى در حيوان و انسان . و همواره سر خوردگى پيدا مىكند و گهگاه بيدار مىشود و باز هم گرفتار و باز هم دور و تسلسل براى انسان محيطى و زمينى .\r\n بدنامى حيات دو روزى نبود بيش * آن هم كليم با تو بگويم چسان گذشت\r\nيك روز صرف بسن دل شد به اين و آن * روز دگر به كندن دل زين و آن گذشت \r\n\r\n","description":"","footnote":"","page_name":" 43 ","page_number":43},
  {"content":"\r\n\r\nولى انسان برتر از محيط ، انسان آسمانى ، و يا صحيح‌تر بگويم انسان الهى ، ديگر آزاد شده است ، بندها را گسسته و آرام دل خويش را پيدا كرده است اگر از ابتدا يك انسان و الا بوده كه سالم و دست نخورده و فرزند طبيعت و « امى » باقى مانده و عمرش هيچ هدر نرفته است او مزه انقطاع الى الحق را چشيده و دمادم بيشتر مىخواهد : خدايا كاملترين مراتب انقطاع را عنايتم كن . « 1 » و اگر انسان زمينى بوده و سپس با تجربه شده است ، گر چه مقدارى عمرش تباه گشته ليكن بيدارى دفعى حالت جهش به او داده و به جبران عمر از دست رفته‌اش وا داشته است .\r\n خبر دهيد به صياد ما كه ما رفتيم * كه فكر صيد دگر باشد و شكار دگر \r\n* * *\r\n از قيل و قال مدرسه حالى دلم گرفت * يك چند نيز خدمت معشوق مىكنيم \r\n* * *\r\n صحى القلب عن سلمى و اقصر باطله * و عرّى افراس الصّبا و رواحله \r\n\r\n\r\n","description":"","footnote":"\r\n( 1 ) الهى هب لى كمال الانقطاع اليك از مناجات ائمه ( ع ) در ماه شعبان\r\n","page_name":" 44 ","page_number":44},
  {"content":"\r\n\r\nدل از دست سلمى آزاد شد و روش باطلش را رها نمود . . .\r\nگرفتن و آزاد كردن دائمى محبوبها ( اعم از مال و مقام و دوست ) در انسانها دليل بسيار مهمى بر اين انس غريزى است و اينكه مقام واقعى انس انسان چيزى برتر از اينهاست و چه دليلى بهتر از اين .\r\nو همانطور كه قدرت عقل انسان بسيار فراتر از درك مسائل خاص مادى است و انديشهء انسان مىخواهد همه چيز را بداند و محدود به فكر خاصى نگردد ، قدرت عاطفى انسان هم به حدى زياد است كه به هيچ وجه حاضر به پذيرش حصار ماده نيست و همين است كه هر گاه گرفتار مورد خاصّى از جهان ماده شود دوام نياورده پس از چند صباحى بند را پاره كرده و خود را آزاد مىكند ولى باز در مورد ديگر . . . و همينطور . . تا بفهمد كه براى چيزى برتر ساخته شده است . « اى آدميزاده ( بى جهت به خود زحمت مده ) همه چيز را براى تو ساختم ولى تو را براى خود ساختم . « 1 » حالت توجه به ماوراء جهان ظاهر ، و لطافت و وارستگى مزبور در ابتداى بلوغ بيشتر است ، و اگر محيط و تبليغات انحراف‌آور نباشد و پرده‌اى بر حالت فطرى مزبور نگردد كاملًا محسوس مىشود . در مواقع تلطيف روح كه عوارض شهوات و عصيانها فرو مىنشيند نداى فطرت\r\n\r\n\r\n","description":"","footnote":"\r\n( 1 ) - از حديث قدسى . يا بن آدم خلقت الاشياء لاجلك و خلقتك لاجلى .\r\n","page_name":" 45 ","page_number":45},
  {"content":"\r\n\r\nبيشتر به گوش مىرسد . هنگام گرفتاريهائى كه پناهى ظاهرى نيست باز هم بشر خود را وابسته به جائى مىبيند و به نيروى معنوى قاهرى دست مىآويزد .\r\nبراى ما همان تجربه و دقت در حالات مختلف انس كه اشاره كردم كافى است . به خود و حالات مختلف خود مراجعه كنيد ببينيد چه دريافتى داريد ، برخى دانشمندان هم اين موضوع را صريحاً اعلام داشته‌اند . « واستانلى » روانشناس مىگويد : اين احساسات مذهبى در حدود 16 سالگى پيدا مىشود و اين موضوع را مىتوان يك صورت فشرده از توسعهء شخصيت جوان دانست ، اين احساسات به جوان كه تحت تاثير نيروهاى مختلف قرار گرفته است اجازه مىدهد كه علت نهائى خود را در وجود خدا پيدا كند . « 1 » جان ابورت استاد دانشگاه كلمبيا مىگويد : هيچ فرهنگ وتمدنى را در نزد هيچ قومى نمىتوان يافت مگر آنكه در آن شكلى از مذهب وجود داشته است ، ريشه‌هاى مذهب در اعماق تاريخ تا آنجا كه ثبت شده كشيده شده است . « 2 » اينشتاين دانشمند معروف مىگويد : يك عقيده و مذهب بدون استثناء\r\n\r\n\r\n","description":"","footnote":"\r\n( 1 ) - بلوغ - از سرى چه مىدانم .\r\n( 2 ) - مذهب در آزمايشها و رويدادهاى زندگى .\r\n","page_name":" 46 ","page_number":46},
  {"content":"\r\n\r\nبين همه وجود دارد . گر چه با شكل خالص يكدست در هيچكدام يافت نمىشود . من آن را احساس مذهبى آفرينش يا وجود مىدانم ، بسيار مشكل است اين احساس را براى كسى كه فاقد آن است توضيح دهم . فرد كوچكى امال و اهداف بشرى و عظمت و جلال ماوراء طبيعت را حس مىكند . او وجود خود را يك نوع زندان مىپندارد چنان كه مىخواهد از قفس تن پرواز كند و تمام هستى را يك باره به عنوان حقيقت واحد دريابد . « 1 » نظر معروف يونگ روانكاو مشهور را حتماً مىدانيد كه معتقد به اصالت حس مذهب شد و بر خلاف استادش فرويد قيام نمود .\r\nبرگسون فرانسوى ( وفات 1941 ) مىگويد : ديانت و اخلاقى كه از مبدأ عالى سرچشمه گرفته ، همان مايهء دانشى است كه در جانوران ، غريزه و در انسان عقل را به وجود آورده است . از آن مايه در انسان قوهء اشراقى به وديعه گذارده شده كه در عموم به حال ضعف و ابهام است ، ولى ممكن است كه قوت و كمال يابد . . . شخص اتصال خود را به مبدأ در مىيابد و آتش عشق در او افروخته مىشود . . . علاقه‌اش از جزئيات سلب شده به طور كلى به حيات تعلق مىگيرد . « 2 »\r\n\r\n\r\n","description":"","footnote":"\r\n( 1 ) - دنيائى كه من مىشناسم ، ص 53 .\r\n( 2 ) - سير حكمت در اروپا .\r\n","page_name":" 47 ","page_number":47},
  {"content":"\r\n\r\nويليام جيمزم مىگويد : هر قدر انگيزه و محرك ميلهاى ما از عالم طبيعت سرچشمه گرفته ولى غالب ميل‌ها و آرزوهاى ما از عالم ماوراء طبيعت است چرا كه غالب آنها با حسابهاى مادى و عقلانى جور نمىآيد . « 1 »\r\n\r\nآزادى فكر و انديشه\r\nدر روان و فطرت ذاتى انسان ، انس و وابستگى نهفته است ، ممكن است يكى به « الله » و ديگرى به « نمرود » وابسته باشد ليكن اصل وابستگى مسلم است و امكان جدائى آن نيست ، آنها هم كه منكر جهان غيب و ماوراء طبيعتند وابستهء به مقام و شخصيتى هستند ، ببينيد كمونيستهاى ماترياليست همان مقام خدائى را براى لنين قائلند ، صف يك كيلومترى به انتظار نوبت مىبندند تا به سر قبرش بروند و تاج گل نثار كنند و مخالف مكتبش را مرتد مىخوانند و كلماتش را همچون كلمات كتب مقدس الهى مورد دقت و بررسى قرار مىدهند ، گو اينكه او را خالق نمىدانند « 2 » ، و اين بدترين خضوع و فروتنى است ، يعنى در برابر كسى خضوع پرستشى مىكنند كه در تكوينشان هيچ دخالتى ندارد ، خالقشان نيست تا آگاه به نيازهاى فردى و اجتماعى ، جسمى و روحى يك قرن و قرنهايشان باشد ، تا كلماتش بر طبق آگاهى از نياز نسلها باشد و در عين حال برايش مقام\r\n\r\n\r\n","description":"","footnote":"\r\n( 1 ) - دين و روان .\r\n( 2 ) - اين كلمات مربوط به پيش از فروپاشى شوروى بوده است ، الان را نمىدانم .\r\n","page_name":" 48 ","page_number":48},
  {"content":"\r\n\r\nخداوندگارى و براى كلماتش مقام وحى معنوى ، و براى مخالفينش مقام ارتداد قائلند . . . مىخواهم بگويم در نهاد همه نداى « الله » هست ولى آنها كه همهء وقت خود را به هوسهاى دنيا داده‌اند نمىشنوند و چون با فطرت خود به وى وابسته‌اند اشتباهى به دنبال ديگران مىروند ، آرى\r\n « دانش حق ذوات را فطرى است * دانش دانش است كان فكرى است » \r\nاين است كه تبليغات انبياء بيشتر بر اساس آزاد كردن انسانها از قيد بندگى انسانهاى زمينى است يعنى اينها با شما فرقى ندارند ، اى انسان بندهء فردى همچون خود مباش تو آزادى « 1 » معبود و محبوبى جز الله نيست . « 2 » و اين است كه كلمات قرآن در معرفى خداوند بيشتر به عنوان توصيف است نه استدلال ، يعنى معبود و محبوب شما كسى است كه اين صفات را دارد به دنبال ديگران نرويد ، اگر مختصرى در اين اوصاف و اعمال آن خداى غيبى فكر كنيد هم او را مىشناسيد و هم از بردگى ديگران آزاد مىشويد .\r\nممكن است بگوييد : رهبران مكتبهاى مادى چه بسا خودشان ادعا خداوندگارى نداشتند پيروانشان اين قدر بزرگ‌شان كردند و سپس بت شدند ، همين وضع در خود انبياء و رهبران مذهبى هم هست ، گروهى هم\r\n\r\n\r\n","description":"","footnote":"\r\n( 1 ) - لا تكن عبد غيرك و قد جعلك الله حرا .\r\n( 2 ) - لا إله الا الله .\r\n","page_name":" 49 ","page_number":49},
  {"content":"\r\n\r\nعلى پرست شدند برخى امام هادى را محلولى از خدا و ماده گرفتند .\r\n\r\nانقلاب غير مذهبى\r\nولى وقتى مىبينيد رهبران مذهبى شديداً با اين فكر مبارزه مىكردند و حتى پرستندگان خود را به عنوان انگل مزاحم جامعه از بين مىبردند كاملا متوجه مىشويد كه : اولًا آنها مراقب بودند اين وضع برايشان به وجود نيايد و بشر از قيد اسارت آزاد گردد و ثانياً مكتبشان فقط بر پايهء خيرخواهى انسانها بوده نه منافع شخصى خود و استبداد راى ، و گرنه برايشان بهتر بود كه ديگران آنها را به مقام خدائى برسانند ، ولى حتى شديداً ناراحت مىشوند كه كسى پايشان را ببوسد كه اين بندگى و اسارت است .\r\nو همين وجه امتياز حق و باطل است ، باطلى هر چند در لباس مذهب ! آقا خان اسماعيلى طورى پيروانشان را بار مىآورد كه آب دهانش را به بهاى گزافى بخرند و از كف دست فلان گدا بردارند و به روى خود بمالند ! و حق كوچكترين اعتراض را به خود ندهند كه چرا آقا از پولهاى ما اينقدر عياشى مىكند ، پيروان شوقى افندى هم همينطور كه خودتان عياشيهاى او را بهتر مىدانيد ! ولى امام معصوم كه چه بگويم كه برتر از سخن است ، همين مراجع شيعه را بنگريد چقدر مردم در انتقاد از آنها آزادند ، اين نه خواست شخصى آنهاست ، اين گوشهء ناچيزى از روش رهبرى اسلامى است كه تا حدود بسيار كمى عملى مىشود .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nامام صادق عليه السلام ناراحت مىشود و تندى مىكند كه چرا پايش را بوسيده‌اند « 1 » على عليه السلام افرادى را اعدام مىكند كه چرا او را خدامى دانند ! ولى فرعون مىكشد كه چرا او را خدا نمىدانند و توبه نمىكنند ! نمرود نقشهء قتل و سوختن ابراهيم را مىكشد و سپس تبعيدش مىكند كه چرا تمام ربوبيت و حيات بخشى او را انكار مىكند ، استالين تصفيه‌هاى خونين به راه مىاندازد كه چرا تسليم محض و بلا شرط نظرياتش نيستند ، كه چرا همهء عدد رقيب بالنسبه موجه و محبوب دارد ، همين روزها صحبت از اصلاح قانون اساسى شوروى است ، رفيق برژنف ادعا مىكند كه مىخواهد اين قانون را كه ساخته دوران استبداد استالين است اصلاح كند . « 2 » ممكن بگوئيد : « راستى اگر اين انس و توجه به ماوراء طبيعت در نهاد هر انسانى است پس چرا اين همه انكار مىكنند . هم اكنون حدود يك سوم جهان كمونيست شده‌اند ، و نفى مذهب هر چند در دولت حزبى به صورت ماده‌اى قانونى عنوان نشده ولى دولت در برابر تبليغات مذهبى\r\n\r\n\r\n","description":"","footnote":"\r\n( 1 ) - دست بوسى اگر به منظور ترويج از مكتب الهى باشد - كه در روايت آمده : يد النبى او من اريد به النبى - جائز است ليكن پابوسى بشدت طرد شده است .\r\n( 2 ) - همانطور كه سالها پيش مؤلف محترم در كتاب مالكيت خصوصى در اسلام ، پيش بينى كرده و مرحوم امام خمينى هم در پيام خويش به گورباچف پيش بينى كرده بودند شوروى سابق از هم گسيخت .\r\n","page_name":" 51 ","page_number":51},
  {"content":"\r\n\r\n\r\nتحول در كشورهى كمونيست\r\nهم ساكت نمىنشيند و عملا نفى مىكند . دولت كمونيستى با مذهب به انحاء مختلف مبارزه مىكند كه لنين آن را داروى مخدر خوانده است . و مىگفت : « مذهب ترياك توده‌هاست . . . تا جايى كه به كار دولت مربوط مىشود مذهب امرى خصوصى است اما براى حزب ، مذهب امرى خصوصى نيست . . . » « 1 » در كشورهاى كمونيستى دانشمندانى هستند كه پيرو آن مكتبند ، در كشورهاى آزاد هم افرادى چون برتراند راسل و سارتر و غيره هستند . از طرفى مذهب نوعا اهل سازش بوده و تخدير مىكرده است ، و خلاصه نام خدا همراه با سكوت در برابر مظالم بوده است . انقلاب‌ها هم بيشتر به وسيله كمونيستم انجام شده است . به اين نكته هم توجه كنيد كه اگر مذهب اصالت دارد و حقيقت و واقعيت است پس چرا اثرى در دنياندارد ، و انقلابى به راه نينداخته ! ! است انكار واقعيت حتى نسبت به يك سر سوزن يا يك سيم برق امكان ندارد . اگر عملا انكار سوزن كنيد دستتان مجروح مىشود و با انكار برق خطر مرگ نزديك مىشود . . . »\r\nولى اين مطالب ، باطل و نارواست ، به نظر ما انقلابها همه جا مذهبى بوده است . انقلاب همه جا مرهون جانفشانيها و از خود گذشتگيهاست و آن هم بدون آزاد شدن از قيد ماده و وابستگيهاى مادى امكان ندارد .\r\n\r\n\r\n","description":"","footnote":"\r\n( 1 ) - از مقالهء سوسياليسم و مذهب و نيز نظريه حزب كارگر دربارهء مذهب : بقلم لنين .\r\n","page_name":" 52 ","page_number":52},
  {"content":"\r\n\r\nبشر براى سير شدن شكم و ارضاء غرائز مادى جان خود را در حالت عاقلانه از دست نمىدهد ، مگر در لحظه‌هاى جنون‌آميز و غير عاقلانه كه نمىتواند حالت مبارزه استراژيك داشته باشد . مبارزه خود يك علم است و تداوم مبارزه كه منجر به انقلاب مىشود بدون يك روش عاقلانه و عالمانه صحيح ، محكوم به شكست مىباشد . ابوذر غفارى هم درآن جملهء معروفش : تعجب دارم كه فقير چرا به روى مردم شمشير نمىكشد . . . همين مطلب ما را مىگويد . يعنى ابوذر مىداند كه واقعيت اين است كه مردم براى رفع فقر و جهات مادى انقلاب نمىكنند ، منتها علت اين واقعيت را نمىداند و تعجب مىكند كه چرا شمشير نمىكشند .\r\nاينكه مىبينيد افرادى غير مذهبى مبارزه مىكنند و حتى جان خود را از دست مىدهند اگر خوب دقيق شويد خواهيد ديد اولا درصد اين افراد در مقايسه با مذهبىها بسيار اندك‌اند ، و ثانيا نوعا در يك حالت احساسى و شعارگونه قرار مىگيرند و دست به اعمال حاد و تندى مىزنند ، و لذا وقتى در سلولهاى تاريك و تنهاى بازداشت‌گاههاى دشمن و زير شرائط خاص بازجوئى قرار مىگيرند استقامتشان تغيير مىكند و درصد تسليم شدگان آنها در مقايسه با مذهبىها خيلى زيادتر است ، و همين درصد آمارى ملاك نتيجه‌گيرى مطالب اجتماعى مىباشد . . و اما دربارهء\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكشورهاى كمونيستى بايد توجه داشته باشيد كه اولا در اين كشورها حكومت به دست كمونيستهاست نه اينكه مردم همه كمونيست باشند .\r\n\r\nكودتا در كشورهاى كمونيستى\r\nطبق آخرين آمار افرادى كه عضويت حزب كمونيست را در شوروى پذيرفته‌اند فقط 16 ميليون يعنى كمتر از يك بيستم جمعيت شوروى مىباشند ، و در چين كمونيست فقط 27 ميليون يعنى حدود يك سىام جمعيت آن كشور . در همين چين كمونيست حدود 60 ميليون مسلمان زندگى مىكنند اهميت اين موضوع وقتى روشن مىشود كه توجه به تبليغات وسيع حزب با تمام وسائل و امكانات دولتى كه در اختيار دارد بكنيد ، و از آن طرف مشكلات و عدم امكانات پيروان مذاهب و به خصوص مسلمانان را در نظر بگيريد ، و به ياد بياوريد كه در زمان استالين در شوروى مسلمانان را براى دريافت كوپن دولتى نيز در مضيقه زيادى قرار مىدادند و حتى گفته مىشد : احتياجاتتان را از خدايتان بگيريد ! دولت براى شما چيزى قرار نداده است ! « 1 » شما تصور مىكنيد ويتنام كمونيست شده است ؟ حزب كمونيست با نوعى كودتاى داخلى و ناديده گرفتن فعاليتهاى مداوم و پيگير مذهبىهاى ويتنام ، قدرت داخلى انقلابيون و سپس حكومت را به دست گرفت ، توجه\r\n\r\n\r\n","description":"","footnote":"\r\n( 1 ) - چنان كه هم اكنون در بسيارى كشورها ، در اروپاى غربى ، و در هند شرقى ، مسلمانان را اذيت و حتى برخورد فيزيكى مىكنند .\r\n","page_name":" 54 ","page_number":54},
  {"content":"\r\n\r\nمردم ويتنام - كه تخدير شده بودند و راضى به همان زندگى برده منشانه بودند - به انقلاب و لزوم جنبش و تحقيرحالت رضا به وضع موجود ، به وسيله هشدارى مداوم روحانيون بودائى انجام شد ، آنها بودند كه در ميدانهاى پر جميت شهر سايگون خود را آتش مىزدند و در ميان شراره‌هاى آتش آرام و متين مىنشستند و زمزمه كنان و ذكر حق گويان به لقاء خداوند مىشتافتند و بدين وسيله بالاترين وجه ممكن بيدارى را درمردم زنده مىكردند و به مردم مىفهماندند كه بودا هم در اين شرايط ، انقلاب مىطلبد ، كمونيستها تا آخرين حد ممكن از اين جانفشانيها استفاده كردند و خودشان حتى يك مورد اين چنين نداشتند . و همين كه قدرت را به كف گرفتند - / آن هم لابد به اين بيان مانوس كه مىگويند : چه فرقى مىكند ؟ ما و شما نداريم ، هدف بالاتر از اينهاست ! ما زير نظر شما كار مىكنيم ! فعلا وقت طرح اين مطالب اختلافى نيست « 1 » مذهبىها را چنان در مضيقه قرار دادند كه باز هم روحانيون بودائى خود را در همان ميدانها آتش مىزنند ولى اين دفعه از ستم كمونيستها ، كه خودشان آنها را به قدرت رسانده‌اند !\r\nاينكه لنين در شوروى هم از دست روحانيون انقلابى مىنالد به همين جهت است كه اينها در مردم نفوذ دارند ، آن هم چون با فطرت مردم\r\n\r\n\r\n","description":"","footnote":"\r\n( 1 ) - و از اين قبيل حرفها كه در زندگى كمون مشترك در زندان مىشنيديم .\r\n","page_name":" 55 ","page_number":55},
  {"content":"\r\n\r\nبيشتر انس دارند ، اينها بودند كه در بيدارى مردم شوروى عليه حكومت تزار بيشترين اثر را داشتند و همينها هم مىتوانند براى لنين خطرى باشند ! هر چند روحانيونى هم بودند كه با تزار همكار بودند ، ولى آنها موقعيتى نداشتند و لنين از وجود آن‌ها بسيار خوشحال بود كه به نفع او بودند و سوژه و بهانه براى تبليغ او عليه مذهب . !\r\nوقتى ماكسيسم گوركى مقاله‌اى در يكى از نشريات معتبر روسيه مىنويسد و مىگويد : خدا يافتنى نيست ، خلق كردنى است ، خدا را بايد خلق كرد ، نبايد جستجو كرد ، جستجوى خدا را بايد فعلًا كنار گذاشت كه مشغوليت بى فايده‌اى است ! جستجوى چيزى كه وجود ندارد . . . شما خداى نداريد ، هنوز خلق نكرده‌ايد ، خدايان را جستجو نمىكنند ، خلق مىكند زندگى را اختراع نمىكنند ، خلق مىكنند » ( يعنى خدا فعلًا ذهنى است و بعداً بايد ساخت ) .\r\nلنين از همين تعبير هم دربارهء خدا ناراحت شده نامه‌اى به ماكسيسم گوركى بدين شرح مىنويسد : ما كسى عزيزم روزنامه . . . به دستم رسيد با قطعه‌اى از مقالهء تو : خدا خلق كردنى است . . . آيا تو مخالف جستجوى خدا هستى كه خداسازى را جاى آن بگذارى ؟ ! وحشتناك نيست كه چنين چيزى از تو سر بزند ؟ ! خداجوئى ، خداسازى ، خدا آفرينى همان\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nفرق را با هم دارند كه شيطان زرد و آبى و . . . « 1 » خطر همين خداى موجود خيلى كمتر از خداى ظريف و معنوى تو است كه لباسهاى بسيار جذاب ايدئولوژيكى به بر كرده باشد ، كشيش كاتوليكى كه دختران جوان را بى سيرت مىكند ، از كشيشى بدون ردا ، فاقد مذهب خام ، كه به سلاح ايدئولوژى مجهز شده و دموكرات هم هست و در وعظهايش دم از خدا و مذهب مىزند براى دموكراسى به مراتب كم خطرتر است ! افشاء محكوميت و طرد كشيش اول آسان است ولى دومى را نمىتوان به اين آسانى طرد نمود . تو كه ضعف و سستى و تزلزل روح عوام روسيه را مىدانى . . . واقعاً كار تو دهشتناك است . . . « 2 » حتماً در اين عبارات توجه به موقعيت مهم كشيشان انقلابى روسيه داريد . لنين از موقعيت آنها وحشت دارد . نشريات كمونيستى سهم به سزاى آنها را در انقلاب ناديده گرفته‌اند !\r\nو خلاصه لنين و به خصوص استالين حق آن بيچاره‌ها را كف دستشان گذاشتند كه چرا دقت نكرديد و مراقب نبوديد كه براى چى و كى كار مىكنيد ؟ !\r\n\r\n\r\n","description":"","footnote":"\r\n( 1 ) - اگر توجه نسل حاضر را لازم نمىديدم اين تعبير را نقل نمىكردم كه نقل بد زبانى ديگران هم زشت است و هم شايستهء قلم ما ، نه .\r\n( 2 ) - مجموعهء مقالات لنين ، ص 60 .\r\n","page_name":" 57 ","page_number":57},
  {"content":"\r\n\r\nواقعيت اين است كه همانطور كه در برخى روايات ما آمده آنكه دين ندارد وفا هم ندارد . بايد بدانيم كه ما با كفر مطلق هرگز هدف مشترك نداريم !\r\n\r\nآيا اعتقاد به خدا از ترس است ؟\r\nآن بيچاره‌ها بودند كه مردم را به طرد حالت رضا و لزوم جنبش عليه تزار دعوت كردند ، و گرنه خودتان حدس بزنيد كه از عوام متزلزل روسيه . .\r\n( كه هنوز طرد مذهب نكرده‌اند ) بدون وجود كشيشان انقلابى نمىتوان استفاده‌هاى انقلابى نمود ، آن بيچاره‌ها مىديدند اگر مردم را روشن نكنند نسل روشن معاصر كه روشن بينى را فقط در پناه رهبران كمونيزم مىبيند به آن طرف متمايل مىشود ، حقيقت مذهب را گفتند كه نسل روشن ، گرايش به آن طرف پيدا نكند ، ولى نتوانستند همه جا همراه نسل معاصرشان بروند . .\r\nدر چين هنوز مذهب رائج ، بودائيسم و كنفوسيوسيسم و سپس اسلام و مسيحيت است . مائو با آن همه عظمت و تبليغات و كارهايش نتوانست جاى بودا را بگيرد يا لااقل بودارا از خلق چين\r\nكاملًا بگيرد ، تازه چين از اسلام واقعى چه اطلاعى و چقدر بهره دارد ؟ حتى مسلمانان چين .\r\nانقلاب ايران را هم كه ملاحظه كرديد ، مردم فقط به عشق مذهب و رهبر مذهبى چه كردند . انقلابى مذهبى و بزرگ كه رژيم 2500 ساله و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nهمهء تبليغات و فلسفه بافيهاى آن را از بيخ و بن بر كند ، حالا شما از همه نزديكان شهداء انقلاب تحقيق كنيد كه اينها چرا شهيد شدند ؟ آيا آب و نان نداشتند ؟ يا فقط چون رهبر مذهبىشان فرمان داده بود ؟ مىآمدند و التماس مىكردند كه دعا كنيد ما شهيد شويم . در برخى موارد فرزند به پدرش اعتراض مىكرد كه چرا به طور قاطع دعا نمىكنى ؟ اگر از دل و جان بخواهى حتما دعاء پدر دربارهء فرزندش مستجاب مىشود ! !\r\nمطمئن باشيد اگر اين روح مذهبى نبود نه پيروز مىشديم و نه به فرض پيروزى ، اين آرامش و امنيت را نسبى داشتيم . « 1 » در اينجا بايد حتماً توجه داشته باشيد كه پذيرش كمونيسم از طرف افرادى كه عضو حزب شده‌اند و كمونيزم را پذيرفته‌اند حتماً ملازم با نفى خدا نيست ، كمونيزم در متن معناى مكتبىاش مكتبى اقتصادى است .\r\nممكن است يك شخص كمونيست باشد و معتقد به زندگى اقتصادى اشتراكى كمون وار باشد ليكن ماترياليست و ماده پرست نباشد .\r\nو اما دانشمندانى كه از كشورهاى كمونيست و غير آن ، ياد مىكنيد .\r\nدر مقابل از آن طرف دانشمندان بسيار بيشترى هم هستند كه خداپرست مىباشند .\r\n\r\n\r\n","description":"","footnote":"\r\n( 1 ) - از آن طرف در اين زمان - شهريور 59 - جريان انقلاب كارگران لهستان را در پناه مذهب ، عليه حكومت كمونيستى آن كشور ببنيد و خودتان دقت كنيد كه چه مطالبى از اين حادثه استفاده مىشود .\r\n","page_name":" 59 ","page_number":59},
  {"content":"\r\n\r\nمگر اينكه شما هم مثل برخى نوشتجات بىمغز برخى ماترياليستها\r\n\r\nناتوانى فلسفى غرب\r\nبگوييد : آنها تحت تاثير حس ترس همچون انسانهاى اوليه معتقد به خدا شده‌اند ، از ترس زلزله و قحطى و خورشيد گرفتگى و غيره ! !\r\nآيا راستى شما باور مىكنيد كه كفر راسل از شجاعت است و ايمان انيشتاين از ترس ؟\r\nبه علاوه شما كلمات منكرين خدا و ماده‌پرستان را ببينيد ، در برابر چه شبهات سستى مانده‌اند و بدان جهت انكار خدا نموده‌اند ، مثلا راسل در شرح حال « استوارت ميل » انگليسى به اين قصه برخورد كرده كه : پدرم به من مىگفت تحقيق از آفريننده و خالق بى جاست ، زيرا جواب درستى ندارد ، اگر بگوئى : خدا ما را آفريده است فوراً مىپرسيم : خدا را كى آفريده است ؟ اين قصه مرا بيدار كرد و فهميدم خدائى در كار نيست . « 1 » و يا در برابر اين اشكال عاجز است كه اگر خداى مدبر و آگاهى در كار است پس چرا فاشيسم را به وجود آورده است . « 2 »\r\nخوب شما حساب كنيد فيلسوف شهير انگلستان در پاسخ چه مسائلى درمانده و از درماندگى به الحاد گرائيده است ! طلاب ابتدائى حوزه‌هاى علمى كه هيچ ، مردم عادى مسلمان هم مىدانند كه وقتى مىگوئيم خدا ،\r\n\r\n\r\n","description":"","footnote":"\r\n( 1 ) - از كتاب چرا مسيحى نيستم به قلم راسل .\r\n( 2 ) - از كتاب چرا من مسيحى نيستم .\r\n","page_name":" 60 ","page_number":60},
  {"content":"\r\n\r\nيعنى وجود ضرورى و واجب كه وجودش از خودش مىباشد ، و عقل با صراحت ، وجود چنين چيزى را اعلام مىدارد و فطرت ، اين وابستگى را صحه مىگذارد . اگر ما علتى داريم به خاطر همين فقر و امكان و نياز ماست ، اگر خدا هم علتى داشت كه او هم چون ما ممكن بود و از همين سلسله حساب مىشد ، و خدا نبود و بايد به دنبال خدا برويم . و نيز همه مىدانند فاشيسم با انتخاب بد انسانها به وجود آمده است .\r\nانسان موجودى است مختار نه مجبور ، اگر كمال انسان ، جبرى بود كه انسان نبود ، كمال انسان ، اختيارى است ، و لازمه اختيار و انتخاب هم اين است كه گروهى بدنبال هوسها بروند ، يعنى چون مجبور نيستند ، بسته به قدرت و ضعف اراده آنها و مقدار استقامت و ايستادگىشان در برابر محيط مىباشد و آنها كه اراده خود را در برابر محيط خارج يا اميال داخلى خويش تقويت نكرده‌اند مىلرزند و خلاف قانون كار مىكنند و به پيروى از « مكياول » ، فاشيست مىشوند .\r\nاساساً عجز غرب در بررسى مسائل فلسفى موجب الحاد اين گونه افراد شده است ، فلسفه به ان صورت كه در شرق مطرح است در غرب نيست و چندان عمقى ندارد ، نمىخواهم كلى گويى كرده باشم ، حتى جوانهاى دانشگاهى ما كه در حاشيه مسائل فلسفى حوزه‌هاى علمى قرار دارند و آگاهى بيشترشان از فلسفهء شرقى سطحى است ، وقتى مناظرهء\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n« كاپلستون » كشيش مسيحى انگلستان را با برتراند راسل دربارهء خدا مىخوانند ناراحت مىشوند كه اين كشيش چقدر سطحى است و ناآگاه ! و البته بايد در برابر شبهات راسل هر چند سست ، بماند و پاسخهايش قانع كننده نباشد ، اين قصور بيان فلسفهء غرب است ، هنگامى كه آن مصاحبه از يكى از فرستنده‌هاى راديوئى پخش مىشد جوانهاى معمولى ما از بيسوادى كشيش مزبور عصبانى مىشدند .\r\nوقتى آنسلم مقدس براى خداوند اينطور استدلال كند كه : « هر كسى تصورى از بزرگترين ذات دارد و چنين ذاتى حتماً وجود دارد زيرا اگر نباشد بزرگترين ذات خارجى موجود از آن بزرگترين ذات تصورى بزرگتر مىشود و اين خلف است پس حتماً ذاتى هست كه هم تصور او و هم خارجا بزرگترين ذات باشد ! » بايد راسل هم گيج شود .\r\nآنسلم از تصور شىء وجود آن را استنتاج كرده است و اين مطلبى بسيار سست است ، ممكن است چيزى را تصور كنيم كه در خارج نباشد و ممكن است چيزى در خارج باشد كه ما تصورش را نكنيم . شايد مىخواهد بگويد : « بر اساس برگشت همهء علوم بحس ( كه انتزاعيون شرقى آن را قبول دارند ) بايد اين تصور از خارج آمده باشد پس بزرگترين ذات حتماً در خارج هست » ولى آنها كه با فلسفه آشنائى دارند مىدانند كه آنچه صحيح است برگشت همه علوم بحس است نه اينكه هر علمى عيناً\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمحسوس باشد ، و گرنه اساساً غير ماده را نمىتوان اثبات كرد كه آنسلم مىخواهد اثبات كند . برگشت علوم بحس در اينجا به اين معنى است كه :\r\nمفهوم ذات ، و بزرگ ، و ، تر تفضيلى ، و هستى ، را جداگانه و هر كدام را به طورى از خارج گرفته‌ايم و با هم تركيب نموده و تصورى از ذات بزرگتر پيدا كرده‌ايم نه اينكه مستقيماً به همين صورت از خارج وارد مغز كرده باشيم ، اين همه صور جزئى خيالى و معانى كلى معنوى و تصديقى در ذهن داريم كه به اين صورت در خارج نيستند ، به نظر من روشنترين توجيه كلام آنسلم همين است كه بگوئيم او تصور كرده است كه هر تصورى بايد عيناً در جهان خارج باشد . آن وقت فيلسوفان مشهورى هم چون دكارت و لايپنيتس و اسپينوزاهم آن را پذيرفته‌اند هر چند كسانى مثل كانت آلمانى هم انتقاد كرده است .\r\nباركلى انگليسى ( وفات 1753 ) مىخواهد از اين راه اثبات كند كه :\r\n« چون ديدن و نديدن اشياء از اختيار ما بيرون است پس يقيناً ذات ديگرى هست كه بر ايجاد اين تصورات در ذهن ما توانا مىباشد و آن ذات بارى است و من به جاى اينكه محسوسات خود را به جوهرهاى جسمانى منتسب سازم به ارادهء خداوند نسبت مىدهم . » « 1 »\r\n\r\n\r\n","description":"","footnote":"\r\n( 1 ) - سير حكمت در اروپا / فروغى .\r\n","page_name":" 63 ","page_number":63},
  {"content":"\r\n\r\nو يا به نقل ديگر كه با روح سوفسطائىگرى باركلى سازگارتر است :\r\n« اگر عالم خارج عبارت از تصورات ما باشد پس لازم است يك ذهنى وجود داشته باشد كه اين تصورات در آن حالّ باشند ولى چون حتى در هنگامى كه اشياء در ذهن ما نيستند و ما آنها را درك نمىكنيم باز هم تقرر و تحقق دارند پس حتماً بايد در يك روح جامع حاضر و ناظرى باشند كه در همه احوال آنها راادراك مىكند و او خداست كه تصورات حاصله در ذهن ما نيز اثر ايجاد اوست . خلاصه اينكه عامه مردم مىگويند چون خدا موجود است پس به همه چيز علم دارد ولى من مىگويم چون بالضروره بايد روحى باشد كه به واسطه علم او به اشياء آنها موجوديت يابند پس خدا وجود دارد . » « 1 »\r\n\r\nدليل‌هاى سست\r\nكه بنابر تعبير اول راه استدلال براى وجود خداوند بى اختيار بودن انسان است و در تعبير دوم اثبات وجود جهان حتى در صورت غفلت و توجه ما به جهان ، و چون وجود مساوى است با تصور ( بنا به فلسفهء سوفيستى باركلى ) پس بايد خدائى باشد كه اين تصورات آن‌جا باشند ! اين است فلسفه و مذهب آنها !\r\nسوفيسم غلط است ، و اثبات واقع براى جهان ما تصورى در صورت غفلت ما غلط تر ! وقتى جهان چيزى جز علم نيست و راه علم هم فقط\r\n\r\n\r\n","description":"","footnote":"\r\n( 1 ) - فلسفهء تحليل منطقى ، ص 97 .\r\n","page_name":" 64 ","page_number":64},
  {"content":"\r\n\r\nتصورات ماست ، از كجا كه در حال غفلت ما جهانى باشد ؟ و علم خدا را تصورات دانستن غلط بزرگتر .\r\nالبته كسانى چون لابينيتس و اسپينوزا تعريفها و بياناتى غير از آنچه گذشت دارند كه موافق با روح فلسفهء شرقى است ولى گويا صداى اينها ضعيف بوده و يا عناد اهل الحاد شديد بوده است . لايب نيتس مىگويد : « موجودات عالم بى شك همه ممكنند و علت موجبهء آنها در خودشان نيست و عقل حكم مىكند كه سرانجام بايد وجودى باشد كه علت موجبه‌اش در خودش باشد يعنى قائم به ذات و واجب الوجود باشد . » « 1 » مرحوم فروغى مىگويد : « اين برهان را اروپائيان برهان جهانى نام نهاده‌اند چون از وجود جهان پى به وجود آفريدگار برده مىشود » .\r\n« والتراوسكار لندبرگ » دكتر فلسفه از دانشگاه جان هاپكنيز و متخصص شيمى فيزيكى كه از دانشمندان معاصر است از راه نظم استدلال مىكند : « اساس هر روش علمى ، تنظيم پديده‌هاى طبيعى و پيش بينى حدوث و حصول آنهاست و همين ترتيب و پيش بينى ، دليل وجود تاثير ارادهء خداى متعال در طبيعت است ، اگر ما منكر وجود خدا باشيم و در عين حال نظم و ترتيب و پيش بينى در امور طبيعى را قبول كنيم\r\n\r\n\r\n","description":"","footnote":"\r\n( 1 ) - سير حكمت در اروپا به قلم فروغى .\r\n","page_name":" 65 ","page_number":65},
  {"content":"\r\n\r\nبه بزرگترين تضادها قائل شده‌ايم و اين بر خلاف منطق و عقل سليم است . » « 1 »\r\n\r\nمذهب عامل حركتها\r\nادوارد لوتركيل استاد علوم و دكتر حقوق از دانشگاه كاليفرنيا و رئيس ادارهء زيست‌شناسى مىگويد : « تحولهائى كه در حيوانات و نباتات مشاهده مىشوند نتيجهء تصادف و پيش آمدهاى غير مترقبه نيستند مثلا اگر تحولاتى را كه براى كوچك نمودن اعضاء انجام مىگيرند در نظر بگيريم ، اگر تحول تصادفى بود لازم مىآمد كه فقط روى عضو عمل بكند ، در صورتى كه ما مىبينيم كه روى خاصيت هم تحول ايجاد مىشود و انواع را به تكامل سوق مىدهد . بايد قبول كرد كه در پشت اين تحولات و تغييرات قوهء عاقله‌اى وجود دارد كه آنها را ايجاد و قوانين آنها را برقرار نموده است . بايد اذعان كرد كه طرح اين تحولات در نتيجهء مشيت يك مريد حكيم است . در اين مختصر نمىتوان تمام دلائلى را كه در طبيعت مشاهده مىشود ذكر كرد ولى من در مطالعات محدود خودم در جنين‌شناسى و نيز در تطور حشرات ، شواهد و دلائل بى شمارى ديده‌ام ، و هر قدر طبيعت را بيشتر مطالعه مىكنم بيشتر شاهد و دليل به دست مىآورم . پديدهء تكامل و طرز انجام يافتن آن به طورى كه ما مشاهده مىكنيم مظهر يك حكمت عاليه است ، تكامل چيزى جز يكى از\r\n\r\n\r\n","description":"","footnote":"\r\n( 1 ) - اثبات وجود خدا ، ص 61 .\r\n","page_name":" 66 ","page_number":66},
  {"content":"\r\n\r\nمراحل خلقت نيست . عليرغم نظريات مومنين و ما ديگران افراطى كه تعصب حتى با وجدان‌ترين آنها را نيز به اشتباه مىاندازد عقيدهء به تكامل ، مخالف با ضروريات دين نيست بلكه عكس آن است ، چگونه مىتوان تكامل را مطالعه كرد و به خدا ايمان نياورد . از زمان اوگوستين كبير كه در قرن چهارم مىزيسته تا امروز عدهء زيادى از دانشمندان كه قائل به خلقت بودند خلقت مستقيم را مثل صنعت صنعتگران قبول نداشتند بلكه ايشان معتقد بودند كه خلقت با تكامل انجام مىشود ، از نظر مذهب هم تكامل فوق العاده مهم است و هر فرد با وجدان بىتعصب را مستقيماً به خدا رهنمائى مىكند . « 1 »\r\n* * * اين مطلب هم كه مذهب با سازش همراه بوده و نام خدا با تخدير ، فقط از حلقوم كسى بيرون مىآيد كه يا بسيار بى خبر و كم مطالعه است و يا مغرض و معاند . از اسلام مترقى و مذهب واقعى نمىگويم ، كه همه جا حيات بخش بوده و جنبشهاى آزادى خواهى به وجود مىآورد ، يك گروه اندك مومن از فقير و غنى را يكدست نمود واشراف يهود خيبر و بنى قريظه و غيره و معاندين عربستان همه را سر جايشان نشاند و سپس از مرز روم و ايران و اروپا و افريقا گذشت ، خاور دور را با عمل مومنين به\r\n\r\n\r\n","description":"","footnote":"\r\n( 1 ) - اثبات وجود خدا ، ص 57 .\r\n","page_name":" 67 ","page_number":67},
  {"content":"\r\n\r\nخود جلب كرد ، در دل سياهان امريكا نيز نويد شد ، الجزاير را استقلال داد ، سوريه و ليبى را بيدار كرد ، گروههاى زنده‌اى در اتيوپى و چاد و فلسطين و كشمير و دهها نقطه به وجود آورد . .\r\n\r\nروش سران غير مذهبى\r\nنه از اسلام نگويم كه بسيار برتر است ، الان حتى كشيش‌هاى انقلابى و نيمه انقلابى مسيحيت امريكاى لاتين و افريقا ، ماركسيستها را عقب زده‌اند و استقامت بيشترى نشان داده‌اند . مىخواهم بگويم اگر حركتهاى انقلابى و نيمه انقلابى ويتنام و كامبوج و شوروى و چين هم درست مورد دقت قرار گيرد و از ابتداى شروع حركت زير ذره بين قرار گيرد مطمئن مىشويم كه مذهب عامل مهم انقلاب بوده است . از حملات تند لنين به كشيش‌هاى مترقى هم مىتوانيم نفوذ آنها را حدس بزنيم ، بعدهاهم مىگفت : با ازدواج‌هاى سنتى بايد عاقلانه مبارزه كرد و اساساً با مذهب بايد خيلى عاقلانه مبارزه كرد و گرنه عكس العملش بدتر است ( ص 80 - 78 - 72 مجموعهء مقالات لنين ) اين يعنى اقرار به شكست در برابر مذهب .\r\nدر چين افسران مسلمان چين هنگام انقلاب كمك زيادى به مائو كردند و به همين جهت پس از انقلاب هم مسلمانان محترم بودند . ولى كمونيستها با كودتاى داخلى سر كار آمده‌اند و مددكاران خود را هم در فشار قرار داده‌اند ، آن هم در اثر صداقت مذهبىها و تصور اينكه منظور\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخدمت است چه فرق مىكند ؟ غافل از خيانتها ! !\r\nاين است منطق مذهب : رستم فرخ‌زاد از ربيع بن عامر فرماندهء جنگى مىپرسد : اسلام چيست ؟ و او جواب مىدهد : اسلام سه ركن دارد :\r\n1 - « اخراج الناس من عبادة العباد الى عبادة اللّه / نجات مردم از بنده پرستى و توجه به خداپرستى 2 - اخراج الناس من ضيق الدنيا الى سعتها / نجات مردم از زندگى تنگ به يك زندگى در رفاه 3 - اخراج الناس من جور الاديان الى عدل الاسلام / نجات مردم از ستم اديان موجود زمان ( كه تحريف شده ) به عدالت اسلام » . و اين است كه هر فرد منصف دقيقى چون عمر اوزگان دبير سابق حزب كمونيست و متفكر مشهور ماركسيسم در افريقا وقتى اسلام را دريافت مىكند مسلمان مىشود و اثر بزرگش را با الهام از كلام پيامبر صلى الله عليه و آله به نام « افضل الجهاد » مىنويسد . و انجمن ملى دانشجويان الجزاير نام انجمن دانشجويان مسلمان الجزائر به خود مىگيرد .\r\nهانرى آلك سر دبير روزنامهء جمهورى الجزائر ( ارگان رسمى حزب كمونيست الجزائر ) به مجاهدين مسلمان مىپيوندد . ژنرال سوستيل فرانسوى در گزارشش مىنويسد : « هيچ كتاب به اندازهء قرآن در ميان توده پست عرب تحريك‌آميز و شورشى نيست » قصهء گلادوستون انگليسى را هم از پيش شنيده‌ايد كه مىگفت : تا اين قرآن در ميان مسلمانان و اين كنگره حج وجود دارد هرگز نمىتوان بر اسلام و مسلمين غلبه كرد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاز طرفى ديگر شما تصور مىكنيد حالا در كشورهاى كمونيستى نجات و عدالت برقرار شده است ؟ آيا مردم وضع كنونى را حتماً ايده آل مىدانند ؟ در شوروى به حدى مردم در آرزوى اجازه يك مسافرت به فضاى آزاد دلشان آب مىشود كه اگر كسى مورد غضب قرار گيرد فوراً ديگران او را از محيط كار خود طرد مىكنند كه مبادا موجب شود اجازهء مسافرتشان گرفته شود . و يكى مىگفت من حاضر نيستم فلان شخص اخراجى را به كار بگمارم زيرا نمىخواهم دولت را ناراحت كنم چون تاكنون 12 مرتبه به خارج مسافرت كرده‌ام ، هم احساس آزادى و هم اطلاع از افكار ديگران . « 1 »\r\n\r\nاشكال عدم رويت\r\nوضع ممتاز طبقه جديدى كه پس از انقلاب به وجود آمده به حدى چشمگير است كه امپراطورى تزار را به خاطر مىآورد . حقوق رسمى سران حزبى و روشنفكران وابسته چندان زياد نيست ولى امتيازات به حدى زياد است كه همه را متحير كرده است ، خانمى در يك جلسهء شب نشينى گفته بود . خيلى متاسفيم ! براى چه انقلاب كرديم ؟ اينها هم همچون گذشتگان ! ! كاپيتاليست يا سوسياليست ! ! وقتى امتيازات و استبداد و طبقهء مسلط بدون جهت ، باشد چه فرق مىكند ، تازه اين استبداد خيلى بيشتر است كه نام خلق را دارد و به نام خلق كار مىكند و چه كسى ياراى مقابلهء\r\n\r\n\r\n","description":"","footnote":"\r\n( 1 ) - اشپيگل به نقل تماشا ، شماره 276 .\r\n","page_name":" 70 ","page_number":70},
  {"content":"\r\n\r\nبا خلق دارد . استبداد عمر به مراتب بدتر از يزيد بود كه به نام دين و خدا كار مىكرد . آنجا على عليه السلام قدرت مقابلهء با عمر را ندارد و حتى اصلاح نماز جماعت را كه عبادت است ( در صلاة تراويح ) نمىتواند ، و اينجا حسين عليه السلام به پا مىخيزد و بالاخره يزيد را عقب مىزند . البته كه حكومت عمر در مردمى بودن و لغو امتيازات ، طرف قياس با سوسياليزم زمان نيست و خودتان مىدانيد ، پشت در مسجد ( دار الحكومه ! ) روى زمين و سر روى نعلين مىخوابد ! و هرمزان ايرانى فكر مىكند مستخدمى است ! براى گرفتن كليد بيت المقدس تنها با چند قرص نان و كوزهء آب سوار بر شتر به فلسطين مىرود . . !\r\nو اين است كه افراد روشن اگر بتوانند از شوروى مىگريزند ، ساخاروف فرار مىكند ، نيستين مىگريزد ، كولمان كه از رفقاى لنين بود پس از 57 سال عضويت در حزب كمونيست به سويس مسافرت مىكند و طى نامه‌اى به برژنف از عضويت خويش استعفا داد ، اعلام مىكند : من فهميدم كمونيسم خيانت به عدالت اجتماعى بشرى است « 1 » و مردم تا بتوانند از اموال دولتى مىدزدند حتى در چين « 2 » و حتى از اموال امدادى به زلزله زدگان . « 3 »\r\n* * *\r\n\r\n\r\n","description":"","footnote":"\r\n( 1 ) - كيهان ، 9971 .\r\n( 2 ) - كيهان ، 9982 .\r\n( 3 ) - نيمه شهريور ، 55 .\r\n","page_name":" 71 ","page_number":71},
  {"content":"\r\n\r\nمىگويند اگر خدائى هست چرا ديده نمىشود ؟ مگر نه كه وجود ، مساوى ماده و محسوس مىباشد ؟\r\nولى اين هم يك اشتباه قوهء واهمه است كه چون با جزئيات سر و كار دارد اصل وجود را مساوى با محسوسات مىگيرد و تصور مىكند هر موجودى بايد محسوس باشد .\r\n\r\nآيا هر موجودى مادى است\r\nوقتى انسان دقيق مىشود مىفهمد كه با قوهء عاقله خويش كلياتى درك مىكند كه محسوس نيستند ، از آثار چيزهائى جزئى هم به وجود آنها پى مىبرد با اينكه آنها را نمىبيند مثلًا نيروى جاذبه هست ولى آن را نمىبينيم و تنها از آثارش به وجود آن پى مىبريم . جسمى كه به زمين پرتاب مىشود هر چه بيشتر به زمين نزديك مىشود سرعت حركتش بيشتر مىشود و اين به جهت نيروى جاذبه زمين است كه از زمان نيوتن تاكنون در علم ، مطلب مسلمى شده است .\r\nنيروى مغناطيس كه آهن را جلب مىكند نمىبينيم ولى اثرش را حس مىكنيم ، نيروى الكتريسته را نمىبينيم ولى از اثرش چون روشن شدن لامپ يا برق زدگى به وجودش پى مىبريم ، اشعهء نامرئى مادون قرمز و ماوراء بنفش را نمىبينيم و فقط 7 رنگ ( قرمز ، نارنجى ، زرد ، سبز ، آبى ، نيلى و بنفش ) ديدنى است . ولى « هرشل » دانشمند فيزيك ابتداى قرن 19 به وسيله گرماسنج كه پس از عبور از مرز قرمز ، حرارتى بيش از پيش يافت\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nو چندين مرتبه اين آزمايش را تكرار كرد به وجود اشعهء پائين‌تر از قرمز پى برد . « ولاستون » نيز وقتى مادهء شيميائى تركيبى كلرور نقره را در ماوراء بنفش قرار داد و ديد سياهرنگ شد ، با تكرار آزمايش خود به وجود اشعهء ماوراء بنفش پى برد كه بعداً هم دانشمندان فهميدند تغيير رنگ پوست بدن در آفتاب به خاطر تاثير شيميائى اشعهء ماوراء بنفش مىباشد . اشعهء مزبور ديده نمىشود و نامرئى نام دارد . اصوات غير شنيدنى كه از حداقل و يا حداكثر تموج لازم براى شنيده شدن ، خارج است نيز هيمنطور است ، اين اصوات ، هستند و واقعيت دارند ، ليكن شنيده نمىشوند . مىگويند : « اينها به هر حال در ماده هستند و خدائى كه شما مىگوئيد مجرد است و آزاد از حدود زمان و مكان ! ما منكر وجود مجرد هستيم » !\r\nليكن اين بهانه هم موجب نمىشود كه دست از آن همه دليلهاى روشن بر داريم . صرف اينكه ما موجود مجرد نديده‌ايم و احساس نكرده‌ايم مجوز انكار نمىشود ، اساساً مجرد ، احساسى و ديدنى نيست ، به عنوان نمونه اصل علم و ادراك در ما معلوم و مسلم است ، اين چيست ؟\r\nمادى است يا مجرد ؟\r\nماديين مىگويند : علم ، مادى است زيرا زائيدهء محيط ، و شرايط داخلى اعصاب ادراكى هر انسان است و اين هر دو مادى هستند ، شرائط ، تحريك خاصى در آنها به وجود مىآورد و همين است ادراك ، و به\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nهمين جهت حقيقت مطلق و ادراك صحيح كامل نداريم . حقيقت نسبى است بلكه اساساً شناخت و ادراك و حقيقت همين است ، حقيقت يعنى وقوع ادراك در شرايط خاص آن ، اساساً خطا و اشتباه هم ، معنى ندارد .\r\nزيرا اگر هم بر خلاف ادراك ديگران در همان شرايط باشد باز حتماً علتى داشته كه بر خلاف ديگران فهميده است ، و باز هم ادراك متناسب با شرايط خاص خودش بوده است و بنابراين نبايد بگوئيم حقيقت نسبى است زيرا اصلًا شناخت و حقيقت همين است . ( نسبى جائى گفته مىشود كه مطلقى هم تصور شود و اينجا جز اين امكان ندارد ) .\r\nبه هر حال اينها مىگويند : « از پدر و مادر مادى جز فرزند مادى متولد نمىشود ، معنى ندارد علم مجرد باشد با اينكه از محيط مادى و شرايط خاص اعصاب ادراكى به وجود آمده است » .\r\nولى دقت كنيد ! در اين بيان چيزى جز همين كه : معنى ندارد از پدر و مادر مادى چيزى غير مادى به وجود آيد ديده نمىشود ، آيا اين برهان است ؟ وقتى گفتيم معنى ندارد واقعاً بى معنى مىشود ، ما وجود هر چيزى را با خواص و آثارش مىشناسيم بايد ببينيم آيا علم آثار ماده را دارد ؟\r\nماده ( هر ماده‌اى باشد ) قابل تقسيم است ، ماده حركت دارد و تغيير مىكند ، ماده ، كوچك و بزرگش قابل انطباق بر هم نيستند ، هرگز نمىتوانيد اين كتاب كوچك را طورى روى همهء اين فرش بزرگ قرار\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدهيد كه چيزى از كنار آن فرش اضافه نيايد ، مگر كارى كنيد كه ماده كوچك بزرگ شود ، يا بزرگ كوچك شود .\r\nولى ادراكات چه خيالى و چه عقلى ( جزئى و كلى ) قابل تقسيم نيستند يعنى تصويرى كه در ذهن خود از شهر خودتان داريد قابل تقسيم نيست ، اگر فقط قسمتى از شهرتان را بعداً تصور كنيد اين يك تصور تازه است كه تصور پيشين را از بين نمىبرد ، و علاوه بر وجود آن تصور كامل ، يك تصور تازه‌اى موجود مىشود . ولى اين فرش را ( مثلًا ) اگر از وسط پاره كرديد ديگر يك فرش درست و كامل نداريد ، ولى در عالم ادراك ، هر كار تازه‌اى انجام دهيد تصور قبلى را از بين نمىبرد و تقسيم نمىكند بلكه كار تازه‌اى مىشود و تصوير تازه‌اى ! ( آن هم صنمى بهر پرستيدن من شد ) .\r\nعلم ، حركت ندارد ، تصويرى كه شما از چهرهء دوستان در 20 سال پيش در ذهن داريد همانطور دست نخورده باقى مانده است با اينكه خود چهره‌اش در خارج تغييرات زيادى يافته است .\r\nحقايق رياضى و تاريخى و تجربى و نفسانى ( بنا به تقسيم فيلسين شاله ) هيچكدام حركت و تغيير ندارند . علم به اينكه هر 2 در 2 مىشود 4 ، سالهاست در ذهن شما باقى است ، و هيچ عوض نشده است ، علم به اينكه نيوتن كاشف جاذبه زمين بوده است سا لهاست در ذهن شما باقى است و تغيير نكرده است . اگر اين مطالب بعدها هم عوض شود باز آن تصورات\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nقبلى به همان صورت تصورى خويش باقى است و تا فراموش نكنيد هيچ تغييرى نميكند .\r\n\r\nتجرد علم و انديشه\r\nعلم به اينكه براى جوش آوردن آب بايد حرارتى معادل 100 درجه در آن ايجاد كرد ( تجربى ) مدتهاست در ذهن شما هست و تغيير نكرده است .\r\nعلم به اينكه شجاعت خوب است همينطور ( نفسانى ) .\r\nتصوير ذهنى شما - كه اگر مادى باشد درياختهء مغز شما موجود است - با همهء كوچكى ياخته و همهء مغز شما ، نشان دهندهء شهرى بزرگ يا بيابانى وسيع مىباشد كه در عين حال همهء ظرافتكارىهاى آن را هم نشان مىدهد حتى اگر با دوستى زير درختى ملاقات داشته‌ايد در تصوير نمايان است ، اگر در آن حال بلبلى را در حال طرب ديده‌ايد پيداست ، اگر آهوانى در حال جست و خيز بوده‌اند پيداست .\r\nآيا در جهان ماده اينطور است كه چيز كوچكى منطبق بر شىء بسيار بزرگتر مىگردد ؟\r\nخواهيد گفت : عكسهائى كه به وسيله دوربين‌هاى عكاسى گرفته مىشود همه اين طوراند ، تصويرى روى كاغذى كوچك منظره‌اى بسيار بزرگ را نشان مىدهد ! ولى اشتباه نكنيد تصوير روى كاغذ كوچك به همان كوچكى در ذهن شما جاى مىگيرد و روى حس مقياس و\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاندازه‌گيرى خودتان اجزاء عكس را با هم ولى شمابا جهان خارج در نظر مىگيريد و به آن قياس اندازهء اشياء انعكاس يافته در عكس را متوجه مىشويد . حس مقياس يكى از حواس باطنى انسان است كه اگر كارش مختل گردد ، فى المثل براى نهر آب داراى سه متر پهنا قدمى به اندازهء نيم متر بر مىداريد و در درون آب مىافتيد ، و در عبور از عرض خيابان اندازهء برخورد مسافت خود و ماشين را اشتباه مىكنيد و در خطر مىافتيد .\r\nدر تصديقات كه شما باور به نسبت چيزى با چيزى پيدا مىكنيد ، علاوه بر ادراك تصورى از طرفين قضيه ، يك علم و ادراك تصديقى داريد و آن همان باور داشتن و اعتراف است ، و مىدانيد كه اين باور و اعتراف هرگز قابل تقسيم نيست ، ممكن است متعلقات باور را تقسيم كرد تا باورهاى متعددى پيدا شود ولى خود باور بالذات بسيط است و قابل تقسيم نيست ، به علاوه اينكه وقتى متعلقات باور و بطور طبيعى خود باور متعدد شود اين تقسيم ، تصوير و ادراك اولى نيست بلكه ادراكى تازه و علاوه بر اداركهاى پيشين شده است . مثال : باور كردن اينكه فلز با حرارت منبسط مىشود . تقسيم فلز و حرارت ، موجب تقسيم اصل نسبت در اين قضيه نمىشود . به علاوه گفتيم كه تقسيم تصورى دو طرف قضيهء مزبور هم در حقيقت تقسيم نيست ، بلكه تصوراتى جديد است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nتجرد حافظه\r\nشما مفاهيم كلى چون انسان و در و ديوار و حيوان و غيره را تصور مىكنيد و اين مفاهيم به هيچ وجه قابل تقسيم نيستند . اگر در ذهن خود پس از تصور انسان مثلًا ، دو گروه خاص از انسانها را تصور كنيد آن تصوير مفهومى اول ، را تقسيم نكرده‌ايد ، آن تصوير در جاى خودش محفوظ است دو تصوير تازه علاوه شده است . خود مفهوم هم دو قسمت نشده كه نصف مفهوم اين طرف و نصف ديگرش طرف ديگر باشد در هر طرف ، تمام مفهوم در يك گروه افراد موجود است اين گروه انسانها نيم انسان نيستند و آن گروه ديگر نيم انسان ديگر . خوب دقت كنيد .\r\nادراكات كمى اتصال ( چون خط و سطح ) شاهد ديگرى بر تجرد علم هستند . ما در ذهن خود تصويرى از سطح و خط داريم يعنى روى جسم كه فقط دو بعد دارد - طول و عرض - و طرف آن كه فقط يك بعد دارد ( يعنى طول فقط ) . در حالى كه اين مقادير هندسى در خارج وجود ندارند زيرا در خارج همه اجسام داراى خلل هستند و اجزائش از هم فاصله دارند كه اگر فواصل ذرات اتمى اجسام را به فرض بخواهند پر كنند جسمى كه به اندازه يك انسان است اين قدر كوچك مىشود كه قابل ديدن نيست . به هر حال در خارج ، خط و سطح كه « كم متصل » هستند اصلا تحقق ندارند ، زيرا اتصال واقعى تحقق ندارد و ليكن در ذهن تصور مىشوند . اگر جايگاه اين تصورات در مادهء مغز ( سلول ) بود آنجا هم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nامكان نداشت زيرا اجزاء سلول مغز هم به همان وضع مادهء خارجى مبتلاست ، از هم فاصله دارند و اتصال سطحى و خطى هندسى آنجا هم معنى ندارد در حالى كه ما در ذهن خويش تصويرى از سطح و خط داريم . خواهيد گفت : وقتى اين تصورات بر خلاف اقع خارجى هستند چه ارزشى دارند ، ولى سخن ما در ارزش نيست ، در اين است كه اين تصورات خيالى يا واقعى ، با ارزش‌يابى ارزش ، به هر حال هستند و ما آنها را مىبينيم ، آنها كجا هستند و چگونه مىبينيم ؟\r\nشاهد ديگرى بر تجرد علم از عوارض جهان ماده ، مسئله حافظه است ، مىدانيم كه سلولهاى خاصى عوامل و آلات حفظ هستند و اگر ضربه‌اى به آنها وارد شود عمل حافظه مختل مىشود ، چنان كه گاهى بيمارىهاى جسمى موجب نسيان و ضعف حافظه مىشود ، و برخى داروهاى پزشكى هم تقويت حافظه مىكنند اينها همه معلوم ، ولى سخن اين است كه آيا آنطور كه ماديين مىگويند حافظه صرفاً همين جريان كار سلول است يا اينها فقط يك سلسله اعمال مقدماتى هستند ؟ ما مىگوئيم اگر حافظه صرفاً مادى بود عوارض ماده را هم بايد داشته باشد ، با اينكه مىبينيم تصويرهائى از ساليان دراز پيش در ما به طور ثابت مانده است .\r\nدر برخوردهائى كه با معتقدين به فلسفهء ماترياليسم ديالكتيك پيش\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمىآيد كاملًا به اين نكته واقف مىشويم كه آنها ذهنى بحث مىكنند و مسائل روشن جلوى خود را نمىبينند مثلًا براى نفى ثابتات ، از علم و غير علم ، مىگويند : آقا چه مىگوئيد ، جهان در حركت است ، همه چيز حتى فكر در حركت و تغيير است ما ثابت نداريم . . . .\r\nولى اين همه صور ثابت از سالها پيش را در حافظهء خود توجه نمىكنند .\r\n\r\nشوق عامل حركت\r\nيكى از نويسندگان سابق آن‌ها دكتر ارانى - مىگويد : « اشكال ندارد .\r\nاين صور ثابتند و در عين حال متغير . و اين تناقض را با اصل تضاد و تناقض ديالكتيكى حل مىكنيم . . . ! !\r\nو چه بسا شما تصور مىكنيد اصل تضاد و تناقض يك مطلب مقدس و مهمى است كه آنها كشف كرده‌اند ، وقتى به نوشتهء برخى از بزرگانشان مراجعه مىكنيم به قول معروف يخ مىزنيم . مثلًا ژرژ پوليتسر در اصول مقدماتى فلسفه مىگويد : « گاهى مىگوئيم باران مىبارد و هنوز جمله ما تمام نشده باران مىايستد ، اين جمله در ابتداى شروع صحيح و سپس غلط شد و جمع صحيح و غلط در يك عبارت شد » !\r\nهر طلبهء ابتدائى حوزه‌هاى علمى و هر دانشجو و دانش آموزى كه با منطق ما سر و كار دارد مىداند كه تناقض ممتنع آن است كه در زمان واحدى باشدنه در دو زمان ، انصاف اين است كه اين آقايان معناى تضاد\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو تناقض منطقى را با آنچه كه در جهان ماده مىبينند و به نام تز و آنتى تز ناميده‌اند به اشتباه گرفته‌اند ، در جهان خارج دو ضد با هم جمع نشده‌اند بلكه استعداد و زمينهء ضد ديگر با ضد فعلى جمع شده است : تخم مرغ بازمينه و استعداد جوجه شدن . هستهء درخت با زمينه درخت شدن ، و اينها هيچ ضديتى با هم ندارند تا جمع ضدين شده باشد . بلكه چون صورت هسته‌اى با صورت درختى تضاد دارند ، و شوقى كه در هسته براى كمال مىباشد ( و همان شوق هم مبداء كمال و حركت تكاملى همهء اشياء مىباشد ) ، شوق مزبور به هسته حركت مىدهد و نيروى تكاملى هسته به حركت مىافتد ، و ابتداء از صورت هسته‌اى خارج مىشود تا به صورت ضدش كه حالات بعدى مىباشد برسد تا در آخر به صورت درخت كاملى در آيد .\r\nو بهرحال بنا به آنچه گفتيم نمونه موجود مجرد و غير مادى را در خودمان احساس مىكنيم ، علم . . . و اشكالى هم ندارد كه از شىء مادى چيزى مجرد پديد آيد چنان كه محققين از فلاسفهء ما همين عقيده را دربارهء روح دارند .\r\nخلاصه اينكه هيچگونه دليلى بر اين مدعا در دست نيست كه :\r\n« موجود مساوى با ماده است ، و مجرد نمىتواند موجود باشد » ، نه تنها دليلى بر اين مدعا نيست ، بلكه كاملًا دليل بر ردّ آنست .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبنابراين همه آن دليلهاى روشن بر وجود شعور و ادراك در جهان كه ما را به خالقى مدبر و با شعور راهنمائى مىكند همچنان مىدرخشد و ما را دعوت مىكند كه به دنبال ظلمت جهل نرويم و حقايق ، را ناديده نگيريم كه انكار حقايق ، آيندهء خوشى در بر ندارد ، شما اگر حقيقت اين برق را انكار كنيد و به آن ترتيب اثر ندهيد و دست بى سلاح به سيم برق بزنيد محكوم به مرگ مىشويد ، اگر حقيقت اين چاقوى برنده و سوزن تيز را انكار كنيد مجروح خواهيد شد ، مسلماً انكار « الله » موجب خطرات بزرگى است كه جهان ماترياليست الان با عواقب ان دست به گريبانند ، جهان نامفهوم مىشود ، شعور نيست ، مسئوليت نيست ، اخلاق نيست ، آنها در نشريهء « كمونيسم و اخلاق » مىنويسند : « اخلاق مذهبى ، اخلاق نيست ! زيرا كه به صورت دگم و غير علمى و دستورى بايد اجرا شود ، نه اخلاق كمونيسم كه اخلاقى علمى است و هر مسأله‌اى به صورت علمى روشن مىشود و شخص كه ديگر خودش فهميده است خلاف نخواهد كرد » .\r\n\r\nعلم يا اخلاق\r\nاين آقايان تصور كرده‌اند كه علم به تنهائى مسئوليت آفرين است بيشتر فسادها را افراد آگاه به وجود آورده‌اند ، آيا استالين ناآگاه بود كه رقباى حكومتى خود را اعدام كرد ، كه حتى لنين برخيشان را بر استالين ترجيح مىداد ، و در وصيت نامه‌اش اشاره كرده بود ؟ آيا اشغال به زور و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nعنف قسمتهائى از فنلاند در سال 1940 به وسيلهء ارتش شوروى بدون اعتقاد مردم آنجا به كمونيسم ، و به خصوص بدون درخواست انضمام به شوروى ، از ناآگاهى بود ؟ ! و همچنين اشغال پروس شرقى ؟ ! در سال 1945 ، ولتونى و نيز ليتوانى در سال 40 ، و بخش شرقى لهستان در جنگ دوم ، و آلمان شرقى در 45 و نيز قسمت شرقى رومانى . آيا هم اكنون چكسلواكى و مجارستان مىتوانند مستقل باشند ؟ آيا خودشان نمىخواهند ؟ آيا زمامداران شوروى ناآگاهانه استعمار مىكنند ؟ آيا اختلاف شوروى و چين و اقمارشان ناآگاهانه است ؟ پياده شدن ارتش آمريكا در ويتنام ، و شوروى در آنگولا ناآگاهانه است ؟ وضع اسفبار كشمير و بنگلادش و مزاحمتهاى هند براى آنها ناآگاهانه است ؟ اشغال فلسطين و توسعه تجاوز اسرائيل در جنگ 67 ناآگاهانه است ؟ قتل عام صبرا و شكيلا ناآگاهانه است ؟ و مىدانم كه اينقدر شواهد داريد كه نياز به گفتن نيست .\r\nحس مسئوليت چيز ديگرى است ، ايمان به شعور و مدبّر حاكم بر جهان ، لازم است . توجه به خداوند مىخواهد ، اين توجه و ايمان است كه حتى در خليفه غاصبى چون عمر بن عبدالعزيز چنان شعله مىافكند كه وقتى كسى سندى از خليفهء پيشين نزدش مىبرد كه بنا به آن سند بايد 80 هزار دينار صله بگيرد عمر مىگويد : اينمال ملت است و من نمىتوانم به\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nتو ببخشم ! و چون اصرار زياد مىكند مىگويد سر ماه بيا بلكه كارى بكنيم ، وقتى حقوقم را از بيت المال برداشتم نصف آن را به تو مىبخشم - حقوقت چقدر است ؟ - 80 دينار و او سند را مىاندازد و مىرود .\r\nو على صلى الله عليه و آله را گاه و بيگاه راهى كوچه‌ها و خيابان‌هاى شهر مىكند كه مبادا بيچاره‌اى دستش به او نرسيده باشد ! او به آنها سركشى مىكند ، و چه قضايا كه در اين سركشى جلب نظر مىكند ! دردهاى مانده از دوران عثمان و درمان‌ها و مرهم‌هاى انسانى حكومت على صلى الله عليه و آله . . .\r\n* * * البتّه فطرت مذهبى و غريزهء خداپرستى همچون سائر غرائز انسانى ممكن است محكوم غرائز غالب قرار گيرد ، گرسنگى ، هنگام غضب فراموش مىشود ، شهوت كه غلبه نمود عاقبت انديشى محكوم شده از صفحه ذهن كنار مىرود ، حب جاه و مقام كه چشم و گوش انسانى را پر كرد حتى بر شهوت جنسى و غضب غلبه مىكند .\r\nمحيط ما ديگرى ، ميل به آزادى ، خواست بى بند و بارى ، تمايل به رهائى از قيد مسئوليتهاى مذهبى ، فطرت مذهب و غريزهء خداشناسى را كنار مىزند و وقتى حالت مزبور دوام پيدا كرد اساساً غريزهء مزبور خاموش مىشود همچون عكس آن و تمرين بر كنار گذاشتن حالت غضب و شهوت . . . ! و ديگر نداى باطن به گوش نمىرسد و در غوغاى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nزندگى مادى معنويت محكوم مىگردد .\r\nحتى ممكن است انسان مطالعه‌اش در فلسفه ، و رشتهء كارش تاريخ فلسفه و بررسى نظريات فلاسفه باشد ولى نه به عنوان تحقيق بلكه : تا عقايد ديگران را در مغزش انباشته كند ، تا كتابى در اين باره بنويسد ، تا از نويسندگان فلسفه به شمار آيد ، تا حس مقام خواهيش ارضاء بشود ، در اين صورت كارى به واقعيت ندارد ، منظور نقل عقايد است ، و در اين مسير هرگز عقيده‌اى به دل نمىنشيند . راسل تاريخ فلسفه مىنويسد و عقايد خداپرستان اروپا را نيز مطالعه مىكند ولى وقتى مىخواهد از خودش دربارهء خداشناسى حرف بزند اين طور مىگويد : « دانش طبيعى يا تنها سرچشمهء معرفت ما هيچ پشتيبانى براى اعتقاد به خدا ، يا مرگ ناپذيرى روح به دست نمىدهد ، از اين گذشته نظريهء ناميرائى درست در خود ياوه و بى معناست ! زيرا اگر روان ، مرگ‌ناپذير مىبود مىبايستى همهء مكان يا فضا را پر كرده باشد ، بنياد دين از ترس است و بنابراين شر است . علاوه بر اين دشمن نيكى و نزاكت ، در جهان نوين است و نشانه‌اى براى انسانهائى كه هنوز به رشد و بلوغ نرسيده‌اند . . . » « 1 » مىبينيد كه براى رسيدن به خدا آزمايشهاى طبيعى را دليل مىطلبد ، و\r\n\r\n\r\n","description":"","footnote":"\r\n( 1 ) - فلسفهء معاصر اروپائى به قلم بوخنسكى ايتاليائى ترجمه اشرف الدين خراسانى .\r\n","page_name":" 85 ","page_number":85},
  {"content":"\r\n\r\nآن را تنها سرچشمه معرفت مىشمارد ! جاودانى بودن روح مجرد را مساوى با پر كردن مكان مىداند ! اساساً از وجود مجرد هيچ تصور و ادراكى ندارد ، بنياد دين را از ترس مىداند و در نتيجه خودش را شجاع كه بىدين است .\r\n\r\nحركت جوهرى و علت نخستين\r\nعجيب‌تر اينكه گويا از تاريخ هم خبرى ندارد ، مىگويد : دين دشمن نزاكت و نيكى است . . ! تاريخ عرب ، اندلس مسلمان ، جوامع مذهبى و غير مذهبى را از نظر بگذرانيد و صدق گفتار او را آزمايش كنيد ، در محيطهاى مذهبى نزاكت و خدمت به همنوع بيشتر است يا آنجا كه دين نيست و انتظار پاداش از خداوند نه .\r\nآن وقت حتى مائو رهبر كمونيست چين در اواخر عمرش در مصاحبه‌اى با كى سينجر مىگويد من ديگر به دعوت خدا فكر مىكنم « 1 » و در تعبير ديگرش : من به ملاقات خدا مىروم .\r\nمىگويند : « بارها شنيده‌ايم كه يكى از امتيازات فلسفهء آخوند صدر المتالهين شيرازى عقيدهء حركت جوهرى ماده است ، ماده در ذات و جوهر خود حركت دارد ، و تغييرات ظاهرى هر پديده‌اى مادى اثرى از تغيير ذاتى آن است ، چطور شما منكر حركت ذاتى ماده مىشويد ؟ »\r\nولى بايد بيشتر دقت كرد : اولا حركت ذاتى ماده است يعنى هر ماده‌اى\r\n\r\n\r\n","description":"","footnote":"\r\n( 1 ) - روزنامهء 22 / 6 / 55 .\r\n","page_name":" 86 ","page_number":86},
  {"content":"\r\n\r\nابتدا تغيير در ذات و جوهرش پديد مىآيد و سپس در عوارض و حالاتش و اما اينكه عامل حركت در ذات چيست بحث ديگرى است .\r\nمنافات ندارد كه عوامل برونى ، موجب شوند كه ماده مستعد حركت ، از داخل شروع به حركت كند و سپس از داخل ذات به بيرون سرايت كند .\r\nاكسيژن هوا و آب و حرارت و نور آفتاب و املاح زمينى موجب مىشوند كه دانهء گندم ابتدا در ذات و درونش حركتى پديد آيد و سپس در حالات برونىاش . البته استعداد و شوق كمال در داخل است . ثانيا حركت ، ذاتى ماده است يعنى همانطور كه مىگوئيم حيوانيّت ذاتى هر انسان است يعنى علت مادى و صورى يك پديده را نظر دارد ، اما شما مىخواهيد علت فاعلى را هم همان ماده بدانيد ، اگر گفتيم حيوانيت ذاتى انسان است معنايش اين نيست كه علت فاعلى ندارد و كسى حيوانيّت را ايجاد نكرده است ! !\r\nوقتى مىگوئيم : حركت ذاتى ماده است با اينكه وجود و هستى ذاتى ماده است فرق دارد ، شما مىخواهيد بگوئيد ماده از خودش هستى دارد و نيازى به علت ندارد ، ولى او مىگويد : حركت در ذات ماده است ، و همان علتى كه موجب هستى ماده شده است موجب حركت آن هم مىباشد ، و حركت علتى جداگانه ندارد همچون فكر و شعور كه ذاتى انسان است ، انسان در اصل وجودش نياز به علت دارد و همان علت هستى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nانسان ، علت هستى اجزاء انسان چون فكر و شعور هم مىباشد .\r\nبنابراين جملهء حركت ذاتى ماده است در فلسفهء مرحوم صدر المتالهين به اين معنى است كه حركت از ذات و درون شروع مىشود هر چند عوامل برونى هم بخواهد . و ثانياً يعنى حركت خاصيت ماده است و علتى كه ماده را ايجاد نموده همهء اجزاء آن را هم ايجاد كرده است .\r\n\r\nمفهوم هستى و حقيقت آن\r\nمانند اينكه فلاسفه مىگويند : خداوند جهان را ايجاد كرده و طور وجودى جهان تغيير و حدوث و تجدد است . خداوند تغيير را نيافريده ، ماده متغير را آفريده است ، او ماده را ايجاد كرده و خاصيت ذاتى آن ماده است .\r\nخلاصه اين كه حركت ذاتى ماده است مثل اينكه رطوبت ذاتى آب است ولى اين ربطى به اين ندارد كه آب و رطوبت آن خود به خود موجود شده و علت موجده ندارد يا دارد . آن بحث از علت مادى و صورى است و اين بحث از علت فاعلى و غائى است .\r\nگاهى يك نگاه سطحى و كم دقتى موجب اشتباهاتى بزرگ مىشود ، مثلا مىگويند : « مگر نشنيده‌ايد كه از عدم و نيستى چيزى به وجود نمىآيد پس چطور مىگوئيد خداوند اشياء را از عدم آفريد » .\r\nغافل از اينكه حرف ربطى « از » در ماده و فاعل و زمان و مكان و غيره به كار مىرود . كتاب را از قفسه بيرون آورد ، حسن از حسين جلوتر بود ،\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاين صندلى از نجار به وجود آمد ، اين موكت از كنف به وجود آمده‌است .\r\nاز عدم چيزى به وجود نمىآيد يعنى امكان ندارد ، عدم ماده وجودى چيزى بشود ، خدا جهان را از عدم بوجود آورد يعنى پيش از جهان و آفرينش جهان چيزى نبود ، جهان از عدم بود يعنى پيش از جهان هيچ نبود . فلاسفه از پيش مىگفته‌اند : مفهوم و معناى هستى خيلى روشن و بديهى است و نيز مىگفته‌اند : حقيقت هستى بسيار مخفى و نامعلوم است .\r\nآن وقت برخى خيال كرده‌اند اين تناقض است ، و حتى اخيرا يكى از نويسندگان و اساتيد فلسفه در كتابى كه براى دانشجويان درسش نگاشته از علامهء طباطبائى انتقاد كرده بود كه چرا ايشان تناقض گفته‌اند ! اين استاد توجه نكرده است كه مفهوم و معناى اجمالى يك شىء غير از واقع ذات و مهيت شىء است ، ما هر چيزى را به هستى و وجود تعيين مىكنيم ليكن حقيقت هستى چيست ؟ آيا مىتوانيد بيان كنيد ؟ ! در بيان حقيقت هستى چه چيزى به كار برند كه « دور » نباشد ؟ ! و چيزى جز خود هستى باشد ، و از طرفى بيان هر چيزى با تحليل اجزاء آن است ، هستى كه جزء ندارد تا هنگام تحليل آن بررسى شود . هستى بسيط است ، و اگر مركب باشد از چه اجزائى تركيب شده است ؟ از هستى و نيستى يا هستى و هستى ؟ اصل\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nهستى كه دو نوع هستى ندارد .\r\nدر بحث حركت ماده هم معناى جمله صدر المتالهين ( حركت در ذات ماده است ) و جملهء محققين از فلاسفهء متاخرين ( تغيير لازمهء وجود جهان طبيعت است ، خدا وجود داد نه تغيير ، تغيير ذاتى وجود طبيعت است ) دقيقترين معناى اين گونه جملات اين است كه هر چيزى كه علت ايجادى ماده است علت تحقق حركت ماده نيز مىباشد ، و حركت علت جداگانه نمىخواهد ، ولى خود ماده حتماً ازلى و بدون علت ، نمىتواند باشد كه نياز به علت نداشته باشد و اساساً چيزى كه تغيير و حدوث و تجدد ، ذاتى آن است ازليت با آن سازش ندارد و مفهوم و معنائى نمىتواند داشته باشد .\r\nآرى فلاسفهء اسلامى گفته‌اند ذات ماده حركت است و تغير و حدوث ، ولى به همين دليل مىگويند ماده نمىتواند ازلى باشد ، چنان كه آنها اصل حركت را گفته‌اند ، نه خصوص حركت تكاملى ، و در كل جهان بر سر هم گفته‌اند نه خصوص هر ماده‌اى .\r\nو گرنه حركت مواد خاص جهان مسلماً بستگى به شرايط برون از خودش دارد ، و چه بسا كه حركت تكاملى متوقف مىشود يا به قهقراء بر مىگردد و همچون فضولات اتم اورانيوم از مسير ديگرى حركت خود را شروع مىكند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاين بحث - حركت جوهرى ماده - فرصت بيشترى مىخواهد ، اين جانب رسالهء جداگانه‌اى در اين بحث نگاشته‌ام و دليلهاى مشائى و اشراقى صدر المتألهين را جمع آورى كرده‌ام كه به خواست خداوند در فرصتى تفصيل و انتشار يابد . « 1 » اينجا فقط خواستم بگويم كه احياناً سوء استفاده يا سوء فهم از كلمات فلاسفه اسلامى موجب سردرگمى و ضلالت و گمراه شدن عده‌اى ، و گمراه كردن گروهى مفسد مىشود - حركت ذاتى ماده منافاتى با اين ندارد كه خود ماده و همه خصوصياتش را علتى ايجاد كرده است . درست مثل اينكه حرارت ذاتى آتش و رطوبت ذاتى آب ، و سير كردن لازمه ذات نان و . . . مىباشد .\r\n\r\n\r\n","description":"","footnote":"\r\n( 1 ) - اين بحث در سال 1376 در حدود نه شماره مسلسل در مجله كيهان انديشه چاپ شده و انشاء . . . . مستقلًا نيز منتشر خواهد شد .\r\n","page_name":" 91 ","page_number":91},
  {"content":"\r\n\r\n\r\nخدا در قرآن\r\nببينيم خداوند خود ، چگونه خود را معرفى فرموده است !\r\nانّ اللّه فالق الحبّ و النّوى يخرج الحىّ من الميّت و يخرج الميّت و مخرج الميّت من الحىّ ، ذلكم الله فانىّ توفكون . فالق الاصباح و جعل اللّيل سكنا و الشّمس و القمر حسبانا ذلك تقدير العزيز العليم . و هو الّذى جعل لكم النّجوم لتهتدوا بها فى ظلمات البرّ و البحر قد فصّلنا الايات لقوم يعلمون . و هو الّذى انشاكم من نفس واحدة فمستقر و مستودع قدفصّلنا الايات لقوم يفقهون . و هو الّذى انزل من السّماء ماء فاخرجنا به نبات كل شىء . . .\r\nمسلماً « الله » شكافنده دانه و هسته است ( و آنها را به حركت تكاملى وا مىدارد ) زنده را از مرده بيرون مىآورد و بيرون آورندهء مرده از زنده است ، اين است اللّه ، بى جا به كجا برده مىشويد ؟ شكافنده صبح كه شب را براى آرامش قرار داده و خورشيد و ماه را براى محاسبه ، آن تنظيم خداى قادر و آگاهست . اوست كه ستارگان را برايتان قرار داد تا بدان\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nوسيله در تاريكيهاى بيابان و دريا راه پيدا كنيد ، آيه‌ها را براى مردمى كه درك دارند تفصيل داده‌ايم . اوست كه شما را از يك جان آفريد و در جايگاه موقت و ثابت قرار داد ، آيه‌ها را براى مردمى كه فهم دارند تفصيل داديم . اوست كه از آسمان آبى فرستاد و سپس بدان وسيله هر روئيدنى بيرون آورديم . « 1 » انّ ربّكم اللّه الّذى خلق السّموات و الارض فى ستّه ايّام ثمّ استوى على العرش يدبّر الامر ما من شفيع الّا من بعد اذنه ذلكم اللّه ربّكم فاعبدوه افلا تذكّرون . هو الّذى جعل الشّمس ضياء و القمر نورا و قدّره منازل لتعلموا عدد السّنين و الحساب ما خلق اللّه ذلك الّا بالحقّ يفصّل الايات لقوم يعلمون . انّ فى اختلاف اللّيل و النّهار و ما خلق اللّه فى السّموات و الارض لايات لقوم يتّقون .\r\nحتماً كه پروردگار شما « الله » است كه آسمانها و زمين را در شش دوره آفريد و سپس بر فراز « عرش » - مركز قدرت و فرمانفرمائى و تدبير - مستقر شد ، امور را تدبير مىكند ، هيچ شافعى جز پس از اذن او نخواهد بود ( تنها وسائطى مىتوانند كار كنند كه در مسير مشيت و نظام ايجادى او\r\n\r\n\r\n","description":"","footnote":"\r\n( 1 ) - سورهء انعام ، 99 - 95 .\r\n","page_name":" 93 ","page_number":93},
  {"content":"\r\n\r\nباشند ) آن « الله » پروردگار شماست او را پرستش كنيد ، پس چرا متذكر نمىشويد ؟ اوست كه خورشيد را شعله ، و ماه را نورانى كرده و آن را در برجهايى تنظيم نمود تا شمارهء سالها و نيز محاسبات را بدانيد ، خداوند آن را جز به حق نيافريده آيه‌ها را براى آنها كه دانا هستند تفصيل مىدهد . در رفت و آمد شب و روز و آنچه خداوند در آسمانها و زمين آفريده آيه‌هائى براى مردم با تقوى است . « 1 » قل من يرزقكم من السّماء و الارض ؟ امّن يملك السّمع و الابصار و من يخرج الحىّ من الميّت من الحىّ و من يدبّر الامر ؟ فسيقولون اللّه فقل أفلا تتّقون ؟ فذلكم اللّه ربّكم الحقّ فماذا بعد الحقّ الّا الضّلال فانّى تصرفون كذلك حقّت كلمة ربّك على الّذين فسقوا انّهم لا يومنون قل هل من شركائكم من يبدؤا الخلق ثمّ يعيده قل اللّه يبدؤا الخلق ثمّ يعيده فانّى توفكون .\r\nبگو ! كيست كه شما را از آسمان و زمين روزى مىدهد ، يا آنكه كيست كه گوشها و چشمها را در اختيار دارد ؟ و كيست كه زنده را از ( طبيعت ) مرده و مرده را از زنده بيرون مىآورد ؟ و كيست كه امور را تدبير مىكند ؟ به فطرت خويش خواهند گفت « الله » . بگو پس چرا تقوى\r\n\r\n\r\n","description":"","footnote":"\r\n( 1 ) - سوره يونس ، آيات 3 و 5 و 6 .\r\n","page_name":" 94 ","page_number":94},
  {"content":"\r\n\r\nپيشه نمىكنيد ؟ آن « الله » پروردگار حق شماست ، پس از حق جز ضلالت چيست ؟ به كجا برده مىشويد ؟ اينچنين كلام پروردگارت بر آنها كه به انحراف مىروند مسلم شد كه آنها ايمان نمىآورند . ( پيروى از اميال و هوسها فكر حقيقت را از آنها دور كرده واقعيتها را نمىبينند ) .\r\nبگو از شركائى كه شما ( براى خدا ) قائليد آيا كسى هست كه خلقت را ابتدا كرده و سپس برگرداند ؟ بگو « الله » آفرينش را ابتدا نمود و سپس اعاده مىكند ، بى جا به كجا برده مىشويد ؟ « 1 » اين بتان كه به مقام خدائى رسانده و چشم بسته پيروىشان مىكنيد آيا در آفرينش هم دستى دارند يا فقط به قرارداد اجتماعى تسليمشان شده‌ايد ؟\r\nاللّه الّذى خلق السّموات و الارض و انزل من السّماء ماء فاخرج به من الّثمرات رزقا لكم و سخّر لكم الفلك لتجرى فى البحر بامره و سخّر لكم الانهار ، و سخّر لكم الشّمس و القمر دائبين و سخّرلكم الليل و النّهار . و آتاكم من كلّ ما سئلتموه و ان تعدوّا نعمت اللّه لا تحصوها انّ الانسان لظلوم كفّار .\r\n« الله » است كه آسمانها و زمين را آفريد و از آسمان آبى فرو فرستاد و بدان وسيله از ميوه‌ها براى رزق شما رويانيد و برايتان كشتيها به كار گرفت\r\n\r\n\r\n","description":"","footnote":"\r\n( 1 ) - سورهء يونس ، 34 - 30 .\r\n","page_name":" 95 ","page_number":95},
  {"content":"\r\n\r\nتا در دريا به فرمانش حركت كنند و برايتان نهرها مسخر نمود .\r\nو برايتان خورشيد و ماه پياپى را به كار گرفت و شب و روز را برايتان مسخر نمود .\r\nو از هر چه خواسته‌ايد به شما داد و اگر نعمتهاى « الله » را بشماريد احصاء نتوانيد ، حتما كه انسان ستمگر و كفران كننده است . « 1 » كرات آسمانى و جمادات و نباتات براى استفادهء شما و در اختيار شماست ، نعمتها بى شمار است ولى بشر نمىبيند و مىپوشاند و ستم مىكند حقوق يكديگر را به ستم مىربايند و نعمتها را ناديده مىگيرند . اگر ديد وسيعى داشته باشند مىفهمند كه بشر اگر به راه باشد در مضيقهء رزق و روزى قرار نخواهد گرفت .\r\nاللّه نور السّموات و الارض مثل نوره كمشكوة فيها مصباح المصباح فى الزّجاجة كانّها كوكب درّى يوقد من شجرة مباركة زيتونه لا شرقيّه و لا غربيّه يكاد زيتها يضى و لو لم تمسسه نار نور على نور يهدى اللّه لنوره من يشاء و يضرب اللّه الامثال للنّاس و اللّه بكلّ شىء عليم .\r\n« الله » نور آسمانها و زمين است مثلى از نور او چراغدانى است كه در آن چراغى ، و چراغ در شيشه‌اى باشد ، شيشه چون ستاره‌اى درخشان ، آن چراغ از درخت زيتون با بركتى كه ( جهانى بوده ) نه شرقى و نه غربى است\r\n\r\n\r\n","description":"","footnote":"\r\n( 1 ) - سوره ابراهيم ، 34 - 32 .\r\n","page_name":" 96 ","page_number":96},
  {"content":"\r\n\r\nو روغنش مىخواهد كه بدون تماس با آتش نور بدهد روشن مىشود ، نورى روى نور . خداوند هر كه را در مسير مشيتش باشد به نورش هدايت مىكند ، خدا براى مردم مثلها مىزند كه اللّه به هر چيزى آگاه است . « 1 » همهء اشياء با ايجاد خدا وجود مىيابند ، عالم طبيعت چراغدان تاريكى است كه از نور الهى با وساطت جهان غيب و ملكوت نور مىگيرد ، نور خدا در ايجاد ، و در هدايت روان هر دو - غيب و شهود - مىباشد و هر كه در مسير مشيت حق كار كند و يا به تعبير ديگر خدا بخواهد او را به نورش رهنمائى مىكند .\r\nامّن خلق السّموات و الارض و انزل لكم من السّماء ماء فانبتنا به حدائق ذات بهجة ما كان لكم ان تنبتوا شجرها ءاله مع اللّه بل هم قوم يعدلون . امّن جعل الارض قرارا و جعل خلالها انهارا و جعل لها رواسى و جعل بين البحرين حاجزا ءاله مع اللّه بل اكثرهم لا يعلمون . امّن يجيب المضطرّ اذا دعاه و يكشف السّوء و يجعلكم خلفاء الارض ءاله مع اللّه قليلا ما تذكّرون . امّن يهديكم فى ظلمات البرّ و البحر و من يرسل الرّياح بشرا بين يدى رحمته ءاله مع اللّه تعالى الله عمّا يشركون .\r\n\r\n\r\n","description":"","footnote":"\r\n( 1 ) - سورهء نور ، 35 .\r\n","page_name":" 97 ","page_number":97},
  {"content":"\r\n\r\nيا كسى كه آسمانها و زمين را آفريد و برايتان از آسمان آبى فرو فرستاد و بدان وسيله باغهاى خرم رويانيد كه شما هرگز نمىتوانستيد ، درختانش را برويانيد ، آيا با « الله » معبود ديگرى است ؟ بلكه اينها مردمى منحرفند .\r\nيا كسى كه زمين را آرامشگاه قرار داد ؟ و ميان آن نهرها ايجاد نمود و براى آن لنگرها درست كرد ، و ميان دو دريا فاصلى قرار داد ، آيا با « الله » معبود ديگرى است ؟ بلكه بيشترشان آگاهى ندارند .\r\nيا كسى كه درماندگان را چون بخوانند اجابت كند و گره مشكل را باز كند و شما را جانشينان روى زمين قرار دهد ؟ آيا با « الله » معبود ديگرى است كم متذكر مىشويد .\r\nيا كسى كه شما را در تاريكيهاى بيابان و دريا هدايت كند و كسى كه بادها را براى بشارتى پيشتاز رحمتش بفرستد ، آيا با « الله » معبود ديگرى است ؟ خدا برتر از شرك اينهاست . « 1 » بشر حتماً به دنبال معبودى است ، فطرتاً وابسته است آنها كه « الله » را رها كرده‌اند طاغوتها را گرفته‌اند ، نمرود يا فرعون ، راهبان يهود يا احبار ، لنين يا ماركس . . سخن در نفى ديگران است نه اثبات صانع .\r\nاللّه الّذى خلقكم من ضعف ثمّ جعل من بعد ضعف قوّة ثمّ جعل من بعد قوّة شيبة ، يخلق ما يشاء و هو العليم القدير .\r\n\r\n\r\n","description":"","footnote":"\r\n( 1 ) - سورهء نمل ، 63 - 60 .\r\n","page_name":" 98 ","page_number":98},
  {"content":"\r\n\r\n« الله » است كه شما را از ناتوانى آفريد و پس از ناتوانى توانائى بخشيد و پس از قدرت باز ناتوانى و پيرى قرار داد ، هر چه بخواهد مىآفريند و همو آگاه و تواناست . « 1 » فاذا ركبوا فى الفلك دعوا اللّه مخلصين له الدّين فلمّا نجّهم الى البرّ اذا هم يشركون . « 2 »\r\nو اذا مسّ النّاس ضرّ دعوا ربّهم منيبين اليه ثمّ اذا اذاقهم منه رحمة اذا فريق منهم بربّهم يشركون . « 3 »\r\n« وقتى به كشتى سوار مىشوند ( و گرفتار امواج متلاطم مىگردند ) خدا را با اخلاص دين مىخوانند سپس كه خدايشان به بيابان نجات داد آنها شرك مىآورند » .\r\nوقتى به مردم سختى مىرسد پروردگارشان را با تضرع مىخوانند ، سپس كه به آنها رحمتى از خويش چشاند ناگاه گروهيشان به پروردگار خود شرك مىآورند » .\r\nدر حوادث ، انسانها به فطرت خويش كه وابستگى به جائى را احساس مىكنند دست به سوى قدرت لايتناهىاش دراز مىكنند ولى باز كه در محيط زندگى قرار مىگيرند آنها كه بىشخصيتند و تابع محيط ، باز فطرت را فراموش مىكنند .\r\n\r\n\r\n","description":"","footnote":"\r\n( 1 ) - سورهء روم ، آيه 54 .\r\n( 2 ) - عنكبوت ، آيه 65 .\r\n( 3 ) - سورهء روم ، آيه 33 .\r\n","page_name":" 99 ","page_number":99},
  {"content":"\r\n\r\nهو اللّه الّذى لا إله الّا هو عالم الغيب و الشّهادة هو الرّحمن الرّحيم هو اللّه الّذى لا إله الّا هو الملك القدّوس السّلام المؤمن المهيمن العزيز الجبّار المتكبّر سبحان اللّه عمّا يشركون . هو اللّه الخالق البارى المصوّر له الاسماء الحسنى يسبّح له ما فى السّموات و الارض و هو العزيز الحكيم . « 1 »\r\n« او « الله » است كه معبود و محبوبى جز او نيست ، آگاه به غيب و شهود ، اوست رحمن و رحيم ، او « الله » است كه معبود و محبوبى جز او نيست . سلطانى پاك ، عين صلح ، همهء حقايق را آگاه ، قادر و سرپرست ، و فرمانروائى بزرگ ، « الله » از شرك اينها منزه است .\r\nاو « الله » خالق و پديد آورنده و صورت ساز است كه نامهاى نيكو دارد هر چه در آسمانها و زمين است تسبيح‌گوى اويند و او عزيز و حكيم است . »\r\nفقط تسليم در برابر او درست است كه رشته‌هاى حيات جهان را به كف دارد ، خلق و تصوير به دست اوست ، قدرت همراه با پاكى براى اوست تجليات صفات و اسماء نيكويش در همه جهان ، موجودات همه در راه او .\r\nاين است « الله » به كجا مىرويد ، ديگر معبودى نداريد ، معبود و محبوب فطرى شما اين است .\r\n\r\n\r\n","description":"","footnote":"\r\n( 1 ) - سوره حشر ، 24 - 22 .\r\n","page_name":" 100 ","page_number":100},
  {"content":"\r\n\r\nسخن از اصل معبود و محبوب نيست ، اين فطرى است و از بشر هرگز جدا نيست سخن اين است كه نابجا نگيريد ، آزاد شويد ، در بند ماده و ماديات نباشيد ، ديگران طاغوتند ، اى انسان آزاد باش .\r\nسبّح للّه ما فى السّموات و الارض و هو العزيز الحكيم . له ملك السّموات و الارض يحيى و يميت و هو على كلّ شىء قدير . هو الاوّل و الاخر و الظّاهر و الباطن و هو بكلّ شىء عليم هو الّذى خلق السّموات و الارض فى ستّه ايّام ثمّ استوى على العرش يعلم ما يلج فى الارض و ما يخرج منها و ما ينزل من السّماء و ما يعرج فيها و هو معكم اين ما كنتم و اللّه بما تعملون بصير . . .\r\nتسبيح خدا مىكند هر آنچه در آسمانها و زمين است . قدرت و سلطهء آسمانها و زمين براى اوست ، زنده مىكند و مىميراند و به هر چيز تواناست . اوست اول و آخر و ظاهر و باطن و به هر چيز آگاه است . اوست كه آسمانها و زمين را در شش روز آفريد و سپس بر « عرش » مستولى شد ، به آنچه در زمين فرو مىرود و آنچه از زمين بيرون مىآيد و آنچه از آسمان فرود مىآيد و آنچه در آسمان عروج مىكند آگاه است و او با شماست هر كجا باشيد و خداوند به اعمالتان بيناست . « 1 » برخى از مفسرين تسبيح را به معنى حركت گرفته‌اند كه به تصريح لغت\r\n\r\n\r\n","description":"","footnote":"\r\n( 1 ) - سورهء حديد ، 4 - 1 .\r\n","page_name":" 101 ","page_number":101},
  {"content":"\r\n\r\nاز سباحه به معنى شناورى است و راغب هم در مفرداتش مىگويد : تسبيح تقديس و تنزيه خداوند است و اصل آن حركت سريع در عبادت خداوند است . . . در اين جهت كه ريشهء لغت در خود لغت همه جا منظور است يا نه ؟ كارى نداريم مىتوان گفت : اگر هم ريشهء لغت منظور نباشد ، تنزيه و تقديس يك حركت علمى و معنوى است و همهء موجودات اين گونه حركت معرفتى به سوى خداوند را دارند .\r\nآغاز و سرانجام جهان را اگر دقيق شويم خدا مىبينيم ، و نيز پيدا و نهان جهان را ، همه جا خداست و تجليات او ، همه وابستهء اويند و مستقل از او هيچ نيستند .\r\n به اندك التفاتى زنده دارد آفرينش را * اگر نازى كند از هم فرو ريزند قالبها \r\nو للّه المشرق و المغرب فاينما تولوّا فثمّ وجه اللّه انّ اللّه واسع عليم .\r\nطلوع و غروب ( نور ، هستى ، پديده‌ها ، مكتب‌ها . . . ) براى خدا است و بنابراين به هر كجا رو آوريد همانجا وجههء الهى است كه حتماً خداوند در مضيقه نيست و آگاه است . « 1 » انوار الهى همه جا را پر كرده و جائى و چيزى نيست كه با قطع ارتباط از خداوند ، بتواند باقى بماند ، همهء بدن و روح شخص كافر هم به اذن او به\r\n\r\n\r\n","description":"","footnote":"\r\n( 1 ) - سورهء بقره ، 115 .\r\n","page_name":" 102 ","page_number":102},
  {"content":"\r\n\r\nكار ادامه مىدهد و او با از دست دادن شخصيت خود و عدم استقلال ذاتى در برابر محيط و غرائز ديگر نداى فطرت خويش و بانك دانه دانه ياخته‌هاى خود را نمىشنود .\r\n اين همه عكس مى و نقش مخالف كه نمود * يك فروغ رخ ساقى است كه در جام افتاد \r\nو ان من شىء الّا عندنا خزائنه و ما ننزّله الّا به قدر معلوم : هر چيزى منبع و اصلش نزد ماست و فقط به اندازه و نظم حساب شده‌اى نازل مىكنيم . « 1 » كلّا نمد هولاء و هولاء من عطاء ربّك و ما كان عطاء ربّك محظوراً\r\nهر دو گروه ( دنياطلبان و عقبى خواهان ) را از اعطاى پروردگارت مدد مىدهيم و موهبت پروردگارت حدى ندارد . « 2 » همهء جهان ماده ممكن و محدود مىباشد كه از تجلى حضرت حق پديد آمده است ، اين نقصها و كاستيها كه در اين جهان مشاهد مىكنيم مربوط به ضعف قابليت اين پديده‌هااست كه به نظم معينى و متناسب با ظرفيت آنها از جهان غيب كمك مىگيرند ، اصل نعمتها و موهبت‌ها بسيار وسيع و نامتناهى است ( كه از خداى نامتناهى نامتناهى صادر مىشود ) كه نزول و تقدر و پائين آمدنش از اوج لا يتناهى مربوط به\r\n\r\n\r\n","description":"","footnote":"\r\n( 1 ) - سورهء حجر ، 21 .\r\n( 2 ) - سوره الاسرى ، 20 .\r\n","page_name":" 103 ","page_number":103},
  {"content":"\r\n\r\nقابليت پديده است ، و متناسب با قابليت آنها تنظيم يافته و از خزانه و منابع غيبى اراده خداوند فرو مىآيد ، ولى اين مواهب در اصل بى حد است ، فى المثل آب دريا زياد است اين جوى كوچك ظرفيت بيش از اين ندارد .\r\nفاقم وجهك للدّين حنيفا فطرة اللّه الّتى فطر النّاس عليها لا تبديل لخلق اللّه ذلك الدّين القيّم و لكنّ اكثر الناس لا يعلمون منيبين اليه و اتقوه و اقيموا الصلاة و لا تكونوا من المشركين . من الّذين فرقوا دينهم و كانوا شيعا كلّ حزب بما لديهم فرحون ، و اذا مسّ النّاس ضرّدعوا ربّهم منيبين اليه ثمّ اذا اذاقهم منه رحمة اذا فريق منهم بربّهم يشركون .\r\nوجههء وجود و هستيت را به سوى دين پاك كه آفرينش خداست ايستا بدار ! مردم را بر آن فطرت آفريده است و آفرينش خداوند تغيير ندارد ، آن دين برپاست ولى بيشتر مردم نمىدانند . با توجه از او پناه بخواهيد و از او تقوى كنيد و نماز به پا داشته از مشركين نباشيد . ازآنها كه دينشان را تجزيه كرده و گروهها شدند و هر گروهى به آنچه دارند خوشحالند ! وقتى به مردم سختى مىرسد پروردگارشان را با تضرع مىخوانند سپس كه از خود به آنها رحمتى چشانيد ناگاه گروهى از آنها به\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nپروردگارشان شرك مىآورند . « 1 » مذهب ، فطرى و غريزى است ولى بيشتر مردم جهان از اعتدال بيرونند و تابع محيطها و غرائز و اميال نفسانى قرار مىگيرند و كمتر دين كامل با درايت دارند وقتى در سختى قرار گرفتند و غرائز حاكم و غالب ، تضعيف شدند فطرتشان بيدار مىشود . . . ولى شما چنين نباشيد و به هر حال متوجه او باشيد : منيبين اليه و اتّقوه . . و اذ اخذ ربّك من بنى آدم من ظهورهم ذريتّهم و اشهدهم على انفسهم ، الست بربّكم ؟ قالوا بلى شهدنا ان تقولوا يوم القيمة انّا كنّا عن هذا غافلين . او تقولوا انما اشرك آباؤنا من قبل و كنّا ذريّة من بعدهم افتهلكنا بما فعل المبطلون . « 2 »\r\n« و آنگاه كه پروردگارت از آدميزادگان از پشتشان نسلشان را ( پيمان ) گرفت و بر خودشان گواه گرفت ، آيا من پرودرگارتان نيستم ؟ گفتند : چرا گواهى مىدهيم . كه روز رستاخيز نگوئيد : ما از اين غفلت داشتيم يا بگوئيد : پيش از اين پدران ما مشرك بودند و ما هم نسلى پس از آنها بوديم آيا ما را به عمل باطل كاران هلاك مىكنى . »\r\n\r\n\r\n","description":"","footnote":"\r\n( 1 ) - سورهء روم ، 33 - 30 .\r\n( 2 ) - سوره اعراف 3 - 172 .\r\n","page_name":" 105 ","page_number":105},
  {"content":"\r\n\r\nآنگاه كه هنوز تكون اسپرم نشده ، آنگاه كه مادهء پيش از اسپرم كه بعداً چنان مىشود در وجود پدرانست فطرت هست ، فطرت توحيد در همه ذرات است ، همه ذرات حركت الى اللّه وتوجه به خدا دارند ، پس فطرت مذهب در شما هست ، تابع محيط نباشيد و غفلت نكنيد ، پيرو پدران مشرك هم نباشيد خودتان استقلال داشته باشيد و به فطرت رجوع كنيد .\r\nقل هو اللّه احد اللّه الصّمد لم يلد و لم يولد و لم يكن له كفوا احد . « 1 »\r\n« بگو او « الله » يكتاست ، پناه همگان و بى نقص ، تولد و توليد ندارد و مثل و مانند برايش نيست . »\r\nاو خالق است و با تجلى معنوى ماده را ايجاد و به حركت تكاملىاش وامىدارد ، مولد نيست كه از خودش چيزى جدا كند و از او كم بشود ، بى نقص است و پناهگاه ناقصها ، مانندى ندارد و تنها ! به كجا مىرويد ، شرك نياوريد .\r\nباز هم سخن از اصل وابستگى نيست كه فطرى است و از بشر جدا نيست سخن اين است كه اوست كامل ، اوست پناه ، راه را اشتباهى نرويد .\r\nو حضرت امام حسين ، سيد الشهداء به درگاه الهى چنين عرض مىكند :\r\nالهى تردّدى فى الآثار يوجب بعد المزار فاجمعنى اليك بخدمة توصلنى اليك كيف ! يستدلّ عليك بما هو فى وجوده مفتقر اليك ؟ !\r\n\r\n\r\n","description":"","footnote":"\r\n( 1 ) - سورهء اخلاص .\r\n","page_name":" 106 ","page_number":106},
  {"content":"\r\n\r\nأيكون لغيرك من الظّهور ما ليس لك ؟ حتى يكون هو المظهر لك ؟ متى غبت حتى تحتاج الى دليل يدلّ عليك ؟ و متى بعدت حتى تكون الآثار هى التى توصل اليك ؟ عميت عين لا تراك عليها رقيبا و خسرت صفقة عبد لم تجعل له من حبك نصيبا الهى امرت بالرجوع الى الاثار فارجعنى اليك بكسوة الانوار و هداية الاستبصار حتى ارجع اليك منها كما دخلت اليك منها مصون السر عن النظر اليها و مرفوع الهمة عن الاعتماد عليها انك على كل شى قدير . « 1 »\r\nخداى من گردش در آثار ، ديدار را دور مىكند ! مرا به خدمتى جامع وادار كه مرا به تو وصل كند ، چگونه به چيزى كه در وجودش به تو محتاج است بر تو استدلال شود ؟ آيا غير تو چيزى چنان ظهور دارد كه تو ندارى كه او ترا ظاهر كند ؟ ! چه هنگام غايب بودى تا دليل بخواهى كه بر تو دلالت كند ؟ ! و چه هنگام دور بودى تا آثار تو وسيلهء پيوند شود ؟ كور باد چشمى كه ترا مراقب خود نبيند و زيانبار باد تجارت بنده‌اى كه از محبت خود بهره‌اى به او ندادى .\r\nخداى من فرمان رجوع به آثار دادى ( و در قرآن توجه به آيات خلقت را سفارش نمودى ) ! مرا با لباس نور و هدايت بينائى به خودت\r\n\r\n\r\n","description":"","footnote":"\r\n( 1 ) - دعاى عرفه .\r\n","page_name":" 107 ","page_number":107},
  {"content":"\r\n\r\nبرگردان تا خروجم از آثار به سوى تو همچون ورودم در آثار بسوى تو باشد . سرّو باطنم از توجه به آنها محفوظ و همتم از اعتماد بر آنها برتر باشد كه تو بر هر چيز توانائى ضمناً توجه داريد كه در اين متون مذهبى همه عالم را و ظهور خدا را بيش از ظهور عالم ميداند . و . . . صادر از خدا را نامحدود و غير متناهى ميداند كه در آيات و دعاء ذكر شده گذشت . و اين خود بحث مفصلى ميخواهد .\r\n* * * و اين هم نمونه‌اى از سخن ائمه ما دربارهء خداوند است ، يك جهان معنى ، و يك دنيا عرفان و معرفت ! راستى كجا مىتوان چنين حالتى يافت و نزد كدام پيشوا از پيشوايان مكتبها اين زهد و بى توجهى به دنيا و غير خدا را . و اين حالت اولين شرط رهبرى خلق است تا خلق را به ثمر برساند و منافعشان را بدون چشم داشت به خودشان بسپارد .\r\nدر مناجاتها و دعاهاى اهل بيت عليهم السلام مطالبى بسيار لطيف و زيبا ديده مىشود كه اگر با توجه و عنايت به درك كلمات مطالعه شود خواهيم ديد كه برتر از كلمات بشر معمولى است ، نه مردم عامى ، كه از عرفاء و فلاسفه هم .\r\nمتاسفانه بيشتر ، اين مناجاتها و دعاها را نه به اينطور مىخوانند و در نتيجه نه به آن حالت مىرسند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nجملاتى كه ذكر شد از دعاى عرفهء حضرت سيد الشهداء حسين عليه السلام است كه در دامنه كوه عرفات در كنار مكه معظمه قرائت فرموده است .\r\nگزارشگران خبر مىگويند در حالى كه اشك از چشمان مبارك حضرت جارى بوده عشق خداوند در او شعله افروخته بود و همين شعله چنانش كرد . . .\r\nخطبه‌ها و كلمات مولى الموحدين على صلى الله عليه و آله نيز سرشار از اين گونه معارف است كه مقدار قابل توجهى از آنها در كتاب ارزشمند نهج البلاغه ذكر شده است .\r\nپايان\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nآثار ديگرى كه از حضرت آيت اللّه العظمى گرامى منتشر شده است :\r\n1 . رسالهء توضيح المسائل\r\n2 . استفتائات ( جلد 1 و 2 )\r\n3 . المعلقات على العروة الوثقى در چهار جلد ( فقه استدلالى ، به عربى )\r\n4 . المعلقات على العروة ( به عربى يك جلد )\r\n5 . مناسك حج\r\n6 . منهاج الفلاح ( به عربى )\r\n7 . درسهايى از علوم قرآن\r\n8 . اخلاق و عرفان در وضو و نماز\r\n9 . لولا فاطمه ( س )\r\n10 . مالكيت خصوصى در اسلام\r\n11 . مالكيت‌ها\r\n12 . شناخت قرآن\r\n13 . نگاهى به مسأله بردگى در اسلام\r\n14 . نگاهى به سيستم سياسى اسلام\r\n15 . مرزها\r\n16 . مقدمه‌اى بر امامت\r\n17 . فلسفه - مجموعه دفتر اول تا چهارم\r\n18 . آغاز فلسفه ( ترجمهء بداية الحكمه علامهء طباطبايى )\r\n19 . المنطق المقارن ( عربى )\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n20 . تعليقه بر منطق منظمه سبزوارى\r\n21 . مقصود الطالب ( شرح حاشيهء ملاعبد اللّه در منطق به عربى )\r\n22 . قانون اساسى در اسلام ( ترجمهء كتاب نحو الدستور الاسلامى )\r\n23 . عدالت اجتماعى در اسلام\r\n24 . خودسازى و مسائل روانى\r\n25 . بررسى ملاك‌هاى روانى در اسلام\r\n26 . ترجمه جلد 10 تفسير الميزان 6\r\n27 . خدا در نهج البلاغه\r\n28 . مذهب\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n\r\n","description":"","footnote":"","page_name":" 112 ","page_number":112}
  ]