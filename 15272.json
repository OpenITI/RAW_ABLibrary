[
  {"content":"\r\n\r\nبسم الله الرحمن الرحيم\r\nآينه جمال\r\nنگرشى بر مكارم اخلاق حضرت اباعبدالله الحسين عليه السلام\r\nآيت الله العظمى صافى مدظله الوارف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nآيت الله العظمى صافى - لطف الله\r\nآينه جمال / نگرشى بر مكارم اخلاق حضرت اباعبدالله الحسين عليه السلام / مؤلف : آيت الله العظمى صافى ، به كوشش ؛ احمد كريمى ، محمد صادق منتظرى قم : مركز تنظيم و نشر آثار حضرت آيت الله العظمى صافى ، 1431 = 1388 ش .\r\nص : 72\r\nبها : 10000 ريال\r\nISBN : 978 - 600 - 5105 - 26 - 1\r\nفهرست نويسى بر اساس اطلاعات فيپا\r\nكتابنامه به صورت زيرنويس .\r\n1 . حسين بن على ( ع ) ، امام سوم ، 4 ، 61 ق - اخلاق . 2 . حسين بن علي ( ع ) ، امام سوم 4 - 61 ق - فضائل - احاديث . 3 . حسين بن على ( ع ) ، امام سوم ، 4 - 61 ق - سرگذشتنامه الف . عنوان . ب عنوان : نگرشى بر مكارم اخلاق حضرت اباعبدالله الحسين عليه السلام .\r\n9 آ 2 ص 4 / 41 BP\r\n953 / 297\r\n1388\r\nمركز تنظيم و نشر آثار\r\nحضرت آيت الله العظمى صافى مدظله الوارف\r\nنام كتاب : آينه جمال ( نگرشى بر مكارم اخلاق حضرت ابا عبدالله الحسين عليه السلام )\r\nمؤلف : حضرت آيت الله العظمى صافى مدظله الوارف\r\nبه كوشش : محمدصادق منتظرى / احمد كريمى\r\nچاپ اول : 1388\r\nشمارگان : 5000\r\nبها : 1000 تومان\r\nشابك : 1 - 26 - 5105 - 600 - 978\r\nسايت الكترونيكى : www . safi . ir / www . saafi . net\r\nپست الكترونيكى : saafi @ saafi . net\r\nآدرس پستى : قم / انقلاب 6 / پلاك 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدمه\r\nسخن ناشر\r\nجمال حسين عليه السلام ، آينهء تمام نماى مكرمت‌هاى اخلاقى است و ياد سيد الشهدا ، مرور درس‌هاى اخلاق و معنويت است .\r\nاكنون قرن‌هاست خورشيد حيات طيبهء حسين عليه السلام ، كه تجلى جمال الهى است در افق حركت جامعهء بشرى نورافشانى مىكند و كاروان كمال و تعالى ، قافله‌سالارى هم چون حسين دارد .\r\nمعرفت حسين و فضائل و مكارم اخلاق آن امام خوبىها ، درس جاودانهء چگونه زيستن و چگونه بودن است .\r\nمعرفت حسين ، معرفت به انسانيت و اخلاق و بزرگى و كرامت نفس است .\r\nكتاب « آينهء جمال » ، مرورى است اجمالى بر جلوه‌هايى از مكارم اخلاق مولاى خوبان و امام شهيدان حضرت حسين بن على عليه السلام ؛ جلوه‌هايى كه بايسته است در نگرش به حيات آن امام همام ، مورد توجه ويژه قرار گيرد .\r\n« آينهء جمال » نشان مىدهد كه شخصيت رفيع حضرت اباعبدالله الحسين عليه السلام ، چگونه مجموعه‌اى از صفات ممتاز انسان كامل و برگزيدهء پروردگار بوده است و حيات طيبهء آن عصارهء خوبىها ، تصويرى از كرامت ، شجاعت ، صبر ، عدالت ، سخاوت و در يك كلام عظمت را به نمايش مىگذارد .\r\nو اينك پرتوى از « آينهء جمال » خورشيد هدايت حسين عليه السلام ، در مقابل ماست .\r\nكافى است تا پنجرهء دل را بگشاييم . . .\r\nمركز تنظيم و نشر آثار\r\nحضرت آيت الله العظمى صافى مدظله العالى\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفصل اول : جمال آدمى\r\n\r\nبرترى انسان\r\nمسلّم است كه ارزش واقعى انسان‌ها به علم‌و كمالات‌و فضايل و صفات اخلاقى است . افراد بشر هر چند از جهت جسم‌و ظاهرو لباس‌و مكان‌و مال‌و مقام و اين گونه موارد با هم تفاوت‌هايى دارند اما اين تفاوت‌ها سبب امتياز آنها بر يكديگر نيست ؛ آنچه سبب امتياز حقيقى است ، علم ، فضيلت ، اخلاق و رفتار نيك است .\r\nفضيلت آدميان در بهره‌گيرى از لذائذ حيوانى و برخوردارى از آنچه بين انسان و ساير حيوانات مشترك است نمىباشد ؛ بلكه كمال آدمى وابسته به امتيازات او از حيوانات است . هرچه بهرهء او از اين امتيازات بيشتر باشد ، فاصله‌اش از عالم حيوانى زيادتر ، و جلوه و نمايش انسانى او بيشتر مىشود .\r\nانسان فطرتاً شيفتهء اخلاق پسنديده است ؛ او صاحبان مكارم اخلاق را دوست مىدارد و تحت تأثير مناظر حساس اخلاقى قرار مىگيرد .\r\nدر تمام قرون و اعصار ، عدالت ، طهارت نفس ، امانت ، صداقت ، استقامت ، ثبات قدم ، شجاعت ، صراحت لهجه ، صبر و حلم ، وفاى به عهد ، تواضع ، رحم ، احسان ، اغماض و گذشت ، فداكارى و ايثار ، آزادىخواهى و خدمت به همنوع ، و ساير صفات حميده ، محبوب بشر\r\nبوده است . هرچه شكل دنيا عوض شود و ظواهر زندگى تغيير كند در\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاين احساس بشرى و احترام او به نيكوكاران و نيكوخويان ، تغييرى حاصل نخواهد شد . چنانچه صفاتى مانند ، حسد ، تكبر ، نفاق ، ظلم و بىرحمى ، خيانت ، دروغ ، كينه توزى و خودبينى ، هميشه مورد تنفر بوده و نامطبوع مىباشد . علم اخلاق بر اساس همين توجه فطرى انسان و درك باطنى او به وجود آمده است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبرنامهء پيامبر صلى الله عليه وآله\r\nقرآن مجيد برنامهء كار و دعوت پيغمبر صلّىالله عليه وآله را در سه قسمت خلاصه مىكند : « 1 »\r\n- تلاوت آيات خدا .\r\n- تزكيه و تربيت نفوس .\r\n- تعليم كتاب و حكمت .\r\nدر حديث معروف ، پيامبر صلى الله عليه و آله مىفرمايد :\r\nانَّما بُعِثْتُ لِاتَمِّمَ مَكارِمَ الأخْلاقِ « 2 »\r\nهمانا برانگيخته گرديدم تا مكارم اخلاق را به سر حد كمال برسانم .\r\nشخص پيامبر صلّى الله عليه و آله به تمام اخلاق فاضله و صفات ممتاز\r\n\r\n\r\n","description":"","footnote":"\r\n( 1 ) . سورهء جمعه ، آيهء 2 .\r\n( 2 ) . بحار الانوار ، ج 16 ، ص 210 ؛ اگر مسلمانان با داشتن تعاليم پرارزش اخلاقى و برنامه‌هاى جامع آسمانى ، در سياهى فساد اخلاق گرفتار شوند جاى بسى تأسف است و به تقليد از مسيحىها و ملل مغرب زمين ، كه فاقد مدنيت اخلاقى مىباشند ، از صفات ممتاز اسلامى و آداب پسنديده كه موجب مباهات ملل اسلام بود دست شسته و به بىعفتى ، بىغيرتى و هتك شرف ، منحرف ساختن جوانان و بانوان و آميزش دادن آنها با بيگانگان ، ميگسارى ، قمار ، رقص و توسعهء فساد افتخار كنند و مجلات و مطبوعاتى داشته باشند كه اين روش‌هاى ناپسند را ترويج و با انتشار داستان‌ها و سرگذشت‌هاى شهوت انگيز و عكس‌هاى قبيح ، آتش غرايز حيوانى جوانان را روشن سازند .\r\nوضعيت فعلى مسلمين و ضعف كنونىشان به علت ملتزم نبودن آنها به احكام اسلام ، بيرون شدن امور از برنامه‌هاى شرعى و جهل به معارف عاليه و اهداف اسلامى و ضعف آنها در علوم تجربى و صنعت است . مسلمانان بايد با تكميل صنايع و علوم جديد ، خود را از بيگانگان بىنياز كرده و پول‌هايى را كه صرف تقليد از روش‌هاى نكوهيده و آداب زشت غربىها مىنمايند صرف ترقى علم و صنعت كنند تا هم كشورهاى اسلامى در شاهراه ترقى به سرعت ، گام بردارند و هم از فساد اخلاق و آفات تمدن جديد محفوظ و مصون بمانند .\r\n","page_name":" 9 ","page_number":9},
  {"content":"\r\n\r\nآراسته و در حسن اخلاق ، يگانه نمونهء كمال بشرى و به تصديق دوست و دشمن مثل اعلى ، و سرآمد تمام مردم بود . « 1 »\r\nاستقامت ، شجاعت ، پايدارى و مناعت از هيچ‌كس قابل تحقق نيست مگر آنكه در نواحى ديگر اخلاق نيز عظيم ، برجسته و ممتاز باشد . ايمان و معرفت ، يقين و بصيرت ، توكل و اعتماد بر خدا ، زهد و صبر بايد به حد اعلا و وفور در شخص ، وجود داشته باشد تا بتواند مظهر آن آيات عظيم و عجيب ، خويشتن دارى ، صبر و استقامت گردد .\r\n\r\n\r\n","description":"","footnote":"\r\n( 1 ) . اكنون دنيا در آتش نكبت اخلاقى غربىها مىسوزد و اضطراب فكرى و آشفتگى روحى ، ميلياردها انسان را درمانده كرده و هيچ كس از طغيان ناگهانى حرص و آز صاحبان سلاح‌هاى ويران كننده در امان نيست و هر روز از سوء اخلاق و مظالم آنها مطالبى مىشنويم و مىخوانيم كه انسان از نقل آن شرمنده مىشود .\r\nآرى ! مسلمان‌ها بايد در فضائل ، كرامت نفس ، پاكدامنى ، عفت و امانت ، ملتى نمونه باشند و با تمسك به كلمهء توحيد و اتحاد ، همبستگى اسلامى ، از قوىترين ملل دنيا به شمار روند و نبايد حركتى كنند كه اجتماع آنها به يك اجتماع مسيحى و اجتماع دوران‌هاى جاهليت شبيه‌تر باشد تا به يك اجتماع عالى ودرخشان اسلامى .\r\n","page_name":" 10 ","page_number":10},
  {"content":"\r\n\r\n\r\nرمز بقاء حسين عليه السلام\r\nعلائلى مىنويسد : « در آنچه از اخبار و تاريخ حسين عليه السلام نزد ماست مىبينيم كه وى كمال مواظبت را در تأسّى به خويش داشت به طورى كه از همهء جهات و نواحى ، نمونهء كامل پيغمبر صلى الله عليه وآله بود .\r\nكسى كه همه حالات و سكون ، حركت ، فكر و تأملاتش الهى بود ، مىبينيم كه در جهاد ، فداكارانه شمشير مىزد و از خود گذشته بود ؛ هيچ كار و تكليفى او را از وظيفه و تكليف ديگر باز نمىداشت . » « 1 »\r\nما اگر حسين عليه السلام را در بين بزرگان و صاحبان شخصيت و عظمت ، مقدّم مىداريم فقط به اين دليل نيست كه مرد عظيمى را مقدم داشته‌ايم ؛ بلكه عظيمى را مقدّم مىداريم كه هر با عظمتى در برابر عظمت او در حال كُرنش است و شخصى را برترى مىدهيم كه از هر شخصيتى بالاتر است و مردى را مقدّم مىداريم كه فوق تمام رجال تاريخ در اجتماع آنهاست و اين تقديم ، هيچ كار تازه و بديعى نيست ؛ زيرا مردان تاريخ ، عُمر خود را در تحصيل مجد و بزرگوارى زمين به پايان رساندند ، اما حسين عليه السلام جان خود را در راه تحصيل مجد آسمان فدا كرد و چنين كسى بالاتر و برتر از همه است .\r\n\r\n\r\n","description":"","footnote":"\r\n( 1 ) . سمو المعنى ، ص 102 .\r\n","page_name":" 11 ","page_number":11},
  {"content":"\r\n\r\n\r\nچرا او را ياد كنيم ؟ !\r\nمردى كه از عظمتِ نبوتِ محمد صلى الله عليه و آله ، عظمت مردانگى على عليه السلام وعظمت فضيلت فاطمه سلام الله عليها به وجود آمده ، نمونهء عظمت انسانى و نشانهء آشكار بزرگى اخلاق است ، پس ياد او و ذكر حالات او تنها ياد و ذكر يك مرد بزرگ نيست ؛ بلكه ياد و تذكار انسانيت جاويدان است . اخبار و تاريخ او تاريخ يك قهرمان فضيلت بشرى نيست ، بلكه تاريخ قهرمانى بىمانند است .\r\nعقاد مىنويسد : « بنى اميه بعد از شهادت سيد الشهدا عليه السلام به مدت شصت سال ، حسين و پدرش را برفراز منابر سب مىكردند اما يك نفر از آنها نتوانست نسبت به مقام ورع ، پارسايى ، پرهيزكارى و مراعات او از احكام دين جسارتى بنمايد و او را به كوچك‌ترين گناهى كه ممكن است درآشكار يا پنهان از آدمى صادر شود متهم سازد .\r\nآنها مىخواستند كه در مورد حسين عليه السلام غير از خروج بر حكومتشان چيزىگفته شود يا عيبى در او بجويند اما زبان خودشان و زبان مزدورانشان را از اينكه عيبى را به حسين عليه السلام نسبت بدهند ، كوتاه ديدند . » « 1 »\r\nو باز عقاد آورده است : « كربلا امروز حرمى است كه مسلمانان ، آن را براى عبرت و يادبود و غيرمسلمين براى مشاهده و تماشا ، زيارت مىكنند اما حق اين است كه كربلا بايد زيارتگاه كسى باشد كه براى نوع\r\n\r\n\r\n","description":"","footnote":"\r\n( 1 ) . ابوالشهداء ، ص 136 .\r\n","page_name":" 12 ","page_number":12},
  {"content":"\r\n\r\nبشر نصيبى از قدس و فضيلت مىشناسد ؛ زيرا ما هيچ بقعه‌اى از بقاع زمين را نمىشناسيم كه نام آن با فضائل و مناقبى توأم باشد كه آن فضايل و مناقب لازم‌تر از فضايلى است كه با اسم كربلا بعد از شهادت حسين عليه السلام مقرون گرديد . »\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفصل دوم : خورشيد انديشه\r\n\r\nشاگردان مكتب پيامبر صلى الله عليه وآله\r\nاحاديث معتبر بر اين مطلب دلالت دارند كه پيغمبر صلى الله عليه و آله ، على عليه السلام و فرزندانش را به دانش‌هايى مخصوص گردانيد . كتابى به خط على عليه السلام و املاى پيغمبر صلى الله عليه و آله همواره در اين خاندان مورد استناد و مراجعه بوده است ، در حقيقت ، تبليغات و تعليمات امامان عليهم‌السّلام و سيره و روش آنها مكمل و متمم هدف پيغمبر صلى الله عليه وآله در تربيت جامعه و هدايت بشر مىباشد .\r\nبر اساس حديثِ متواتر و مشهور ثقلين ، پيغمبر صلى الله عليه و آله جميع امت را به اين بزرگواران ارجاع داده است . با وجود اين حديث شريف ، صلاحيت علمى اهل بيت پيغمبر صلى الله عليه و آله ظاهر و آشكار مىگردد .\r\nعلاوه بر اينها روايات بسيار ديگرى از طرق اهل سنت دلالت دارند برآنكه در بين تربيت شدگان مكتب نبوت ، على عليه السلام بيشتر از همهء صحابه ، از تابش انوار نبوت استفاده كرد ؛ او بعد از پيامبر صلى الله عليه و آله\r\nمرجع عموم در مسائل مشكل علمى مىباشد و علوم شرعيه همه به آن سرور منتهى مىشود .\r\nبعد از على عليه السلام منصب الهى امامت و رهبرى علمى و دينى با فرزندانش حضرت امام حسن مجتبى و حضرت امام حسين ، سيدالشهداء\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nعليهما السّلام بود . آنها ملجأ و پناه مردم در مسائل اسلامى ، علوم تفسير و احكام شرعى بودند ؛ سخنشان قاطع و مقبول ، و روششان سرمشق و ميزان بود .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nحسين عليه السلام چراغ اسلام\r\nهر چه بيشتر در حالات سيدالشهداء عليه السلام دقيق شويم اين رمز بر ما آشكارتر مىشود كه در امر دين بصيرتى خارق العاده و بينشى غيبى راهنماى آن حضرت بوده است .\r\nعلم و دانش آن بزرگوار از احتجاجات او با دشمنان اهل بيت ، بخصوص معاويه و مروان ، از نامه‌هايى كه به معاويه مرقوم فرموده ، از خطبه‌هايى كه به مناسبت‌هاى مختلف انشاء نموده‌اند و از دعاى عرفه ، و دعاهاى ديگرى كه از آن حضرت در كتاب‌هاى شيعه و سنى نقل است ، ظاهر و آشكار مىگردد .\r\nنافع بن ازرق ، رهبر فرقهء ازارقه خوارج به حسين عليه السلام عرض كرد : « خدايى را كه مىپرستى براى من توصيف كن ! »\r\nحسين عليه السلام فرمود :\r\nيا نافِعُ مَنْ وَضَعَ دينَهُ عَلَى الْقِياسِ لَمْ يَزَلِ الدَّهْرُ فِى الالتِباسِ مائِلًا ناكِباً عَنِ الْمِنْهاجِ ظاعِناً بِالْاعْوِجاجِ ضالّاً عَنِ السَّبيلِ قائِلًا غَيْرَ الْجَميلِ يَا بْنَ الازْرَقِ اصِفُ الهى بِما وَصَفَ بِهِ نَفْسَهُ لايُدْرَكُ بِالْحَواسِ ، وَلا يُقاسُ بِالنّاسِ قَريبٌ غَيْرُ مُلْتَصِق ، وَبَعيدٌ غَيْرُ مُسْتَقْصى يُوَحَّدُ ، وَلا يُبَعَّضُ\r\nمَعْرُوفٌ بِالْآياتِ مَوْصُوفٌ بِالْعَلاماتِ لا الهَ الّا هُوَ الْكَبيرُ الْمُتَعالُ\r\nاى نافع ! هركس دين خود را بر قياس بسازد همواره در اشتباه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاست و در راه به صورت افتد ، به اعوجاج و كژى كوچ كند ، گمراه گردد و سخنان نازيبا گويد . اى پسر ازرق ! من خدايم را وصف مىكنم به آنچه او خود را وصف فرموده است . او به حواس ادراك نشود و به مردم قياس نگردد . نزديك است اما به چيزى چسبيده نيست ، دور است اما دورى نجسته ( دورى و نزديكى خداوند مانند دورى و نزديكى موجودات ديگر نيست . دورى و نزديكى او با حواس مادى قابل درك نمىباشد ) او يگانه است و تبعيض ، تجزيه و تركيب در او راه ندارند ، و به نشانه‌ها شناخته شده و به علامت‌ها وصف گرديده است ؛ غير از خداوند بزرگ و بلند مرتبه ، خدايى نيست .\r\nابن ازرق گريست و گفت :\r\n« ما احْسَنَ كَلامَكَ » ؛ چقدر نيكو است كلام تو ! .\r\nحسين عليه السلام فرمود : « به من رسيده كه تو بر پدر و برادرم و بر من گواهى به كفر مىدهى ! »\r\nابن ازرق گفت : « امّا وَاللهِ يا حُسَيْنُ لَئِنْ كانَ ذلِكَ لَقَدْ كُنْتُمْ مَنارَ الاسْلامِ وَ نُجُومَ الاحْكامِ » ؛ يا حسين ! اگر اين ناسزا از من صادر شده ، به خدا\r\nسوگند ! به يقين ، شما چراغ اسلام و ستارگان احكام خداييد . « 1 » يعنى مردم بايد از انوار علوم و معارف شما روشنى بجويند و در تاريكىها به ستاره‌هاى وجود شما هدايت گردند .\r\n\r\n\r\n","description":"","footnote":"\r\n( 1 ) . سمو المعنى ، ص 148 ؛ به نقل از تاريخ دمشق ، ج 4 ، ص 323 .\r\n","page_name":" 18 ","page_number":18},
  {"content":"\r\n\r\n\r\nحسين ، شمع بزم عالمان\r\nابن كثير در كتاب خود آورده است : « حسين عليه السلام و ابن زبير از مدينه به سوى مكه بيرون شدند و در مكه اقامت گزيدند . حسين عليه السلام مورد توجه مردم قرار گرفت . آنها به سوى او مىآمدند در اطراف او مىنشستند وسخنش را مىشنيدند و از آنچه از او مىشنيدند سود مىجُستند وگفته‌هايش را ضبط كرده و مىنوشتند تا از او روايت كنند . »\r\nعلائلى در سمو المعنى نگاشته است : « مردم چنان شيفتهء معنويت و عظمت روح حسين عليه السلام بودند و چنان حسين عليه السلام محبوبيت داشت كه از همه‌كس و همه‌جا منصرف و منقطع شده و به سوى او مىشتافتند . كسى جز حسين عليه السلام نبود كه اين همه مريد و ارادتمند داشته باشد ؛ گويى مردم در وجود حسين عليه السلام حقيقت ديگرى از عالم ابداع الهى را تماشا مىكردند . چون حسين عليه السلام سخن بگويد مثل آن است كه زبان عالم غيب باز شده و آنها را از رموز و اسرار پنهان وحقايق نهان آگاه مىسازد ؛ و زمانى كه خاموش مىشد سكوتش به گونه‌اى متفاوت آنها را از حقايق ديگر با خبر مىساخت ؛ زيرا پاره‌اى از حقايق را جز با خاموشى عميق نمىتوان اظهار كرد ؛ مثل نقطه و فاصله‌اى كه در ميان سطرها ، كلمه‌ها و جمله‌ها مىگذارند و همان نقطهء خالى از نوشته ، مانند نوشته‌هاى كتاب ، معنايى مىدهد كه جز با آن نقطه با هيچ نوشته‌اى آن معنا را نمىتوان بيان كرد . »\r\nكلام فوق نشان از واقعيتى انكارناپذير از محبوبيت علمى حسين عليه السلام در ميان مردم دارد . با آنكه مردم در فشار حكومت بوده و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nجاسوسان و كارآگاهان همه جا در تعقيب آنها بودند تا كسى با حسين عليه السلام رابطه نداشته باشند ، اما قدرت سرنيزه و زور نظامى چگونه مىتواند مردم را از خودشان ، دلشان و ضميرشان جدا كند ؟ قدرت ، هر ميزان كه باشد نمىتواند بر شعور بشر مسلط شود و سرنيزه هر قدر كه كارى و نافذ باشد به باطن انسان و معنويت او نفوذ نمىكند .\r\nعلائلى در ادامه آورده است : « حسين عليه السلام كثير الحديث و الروايه بود ، آن زمان با اينكه تعداد بسيارى از اصحاب پيغمبر صلى الله عليه و آله نقل حديث مىكردند ، اما مردم همهء آنها را ترك كرده و به مجلس حسين عليه السلام مىآمدند . » پس از اين ، علائلى احاديثى از آن حضرت نقل مىكند . « 1 »\r\nاخبارى كه از حسين عليه السلام نقل شده حاكى از علم و ذوق سرشار ، قوت فطانت ، استعداد و قريحه و استحكام منطق اوست اين اخبار بيش از آن است كه قابل شمارش باشد . آن حضرت به گونه‌اى در مسائل علميه با جودت ذهن وحدّت خاطر اظهار نظر مىكرد و فتوا مىداد كه موجب تحيّر مردم مىشد ، تا حدى كه عبدالله بن عمر در حق او گفت :\r\n« انَّهُ يَغُرُّ الْعِلْمَ غَرّاً » « 2 »\r\nهمچنان كه مرغ ، جوجهء خود را با منقار خود غذا مىدهد ، حسين\r\n\r\n\r\n","description":"","footnote":"\r\n( 1 ) . سمو المعنى ، ص 97 .\r\n( 2 ) . سمو المعنى ، ص 148 ؛ نظير اين كلمه را يزيد در شأن حضرت امام زين العابدين عليه السّلام گفت ؛ وقتى به او پيشنهاد كردند كه درخواست آن حضرت را بپذيرد ، و اجازه دهد به منبر برود ، يزيد اجازه نداد و گفت : « اگر به منبر برود ما را رسوا مىسازد . » به او گفتند : « از اين نوجوان در چنين حال چه بر خواهد آمد ؟ » گفت : « شما از كار اين خاندان بىخبريد : هذا مِنْ اهْلِ بَيْت قَدْ زُقُّوا العِلْمِ زقا » . نفس المهموم ، ص 242 .\r\n","page_name":" 20 ","page_number":20},
  {"content":"\r\n\r\nعليه السلام نيز در بيت نبوت و ولايت از سرانگشت علوم رسول خدا صلى الله عليه و آله غذا خورد ، و از سينهء معارف اسلام شير مكيد و رشد و نمو يافت .\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nفصل سوم : برسجاده نياز\r\n\r\nروح عبادت\r\nابن عبدالبر و ابن اثير از مصعب زبيرى روايت كرده‌اند كه مىگفت :\r\n« حسين با فضيلت و متمسك به دين بود و نماز و روزه و حج او بسيار بود . » « 1 » عبدالله بن زبير در وصف عبادت او گفت : « حسين در شب بيدار و در روز ، روزه‌دار بود . »\r\nعقاد مىگويد : « علاوه بر نمازهاى پنجگانه ، نمازهاى ديگر نيز به جا مىآورد و علاوه بر روزه ماه رمضان ، در ماه‌هاى ديگر هم روزهايى را روزه مىگرفت ، و در هيچ سال حج خانه خدا از او فوت نشد مگر آنكه ناچار به ترك شده باشد . » « 2 »\r\nدر شبانه روز هزار ركعت نماز به جاى مىآورد ، و بيست و پنج مرتبه پياده حج گذارد « 3 » و اين دليل كمال عبادت و خضوع او به درگاه خداست . روزى از روزها ، ركن كعبه را گرفته بود و بدين گونه دعا و اظهار بندگى و ذلت به درگاه خداى عزيز مىكرد و او را مدح و ثنا و ستايش مىنمود :\r\n\r\n\r\n","description":"","footnote":"\r\n( 1 ) . اسدالغابه ، ج 2 ، ص 20 ؛ استيعاب ، ج 1 ، ص 378 .\r\n( 2 ) . ابوالشهداء ، ص 73 .\r\n( 3 ) . استيعاب ، ج 1 ، ص 382 ؛ اسدالغابه ، ج 2 ، ص 20 ؛ تذكرهء الخواص ، ص 244 ؛ تاريخ يعقوبى ، ج 2 ، ص 219 ؛ تاريخ ابى الفداء ، ج 2 ، ص 107 .\r\n","page_name":" 23 ","page_number":23},
  {"content":"\r\n\r\nالهى نَعَمْتَنى فَلَمْ تَجِدْنى شاكِراً وَ ابْتَلَيْتَنى فَلَمْ تَجِدْنى صابِراً فَلا انْتَ سَلَبْتَ النِّعْمَة بِتَرْكِ الشُّكْرِ ، وَ لا ادَمْتَ الشِّدَّة بِتَرْكِ الصَّبْرِ الهى ما يَكُونُ مِنَ الْكَريمِ الا الْكَرَم « 1 »\r\nخدايا ! مرا نعمت بخشيدى و شكر مرا نيافتى ، به بلا گرفتارم نمودى و صبر مرا دريافت نكردى ، نعمتت را از من دريغ نورزيدى و با ترك صبرم شدت بلا را بيشتر ننمودى . پروردگارا ! از كريم غير از كرم نسزد .\r\nاگر كسى بخواهد حال دعا و پرستش و مسكنت آن امام مجاهد مظلوم را در درگاه خدا بداند كافى است كه به همان دعاى معروف عرفه رجوع نمايد .\r\n\r\n\r\n","description":"","footnote":"\r\n( 1 ) . اسعاف الراغبين ، ص 183 .\r\n","page_name":" 24 ","page_number":24},
  {"content":"\r\n\r\n\r\nفصل چهارم : باران سخاوت\r\n\r\nمولاى نيازمندان\r\nحسين عليه السلام ، نماز را به جاى آورد و بيرون آمد . اعرابى تنگدستى را مشاهده نمود ، برگشت و قنبر را صدا زد .\r\nقنبر گفت : لَبَّيْكَ يَابْنَ رَسُولِ اللهِ .\r\nفرمود : « از پول مخارج ما چقدر مانده است ؟ »\r\nعرض كرد : « دويست درهم كه فرمودى در بين اهل بيت ، قِسمت كنم . »\r\nفرمود : « آن را بياور ! كسى آمده كه از آنها به آن پول سزاوارتر است . » سپس آن پول را گرفت ، بيرون آمد و به اعرابى داد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nقرضت را ادا مىكنم\r\nروزى آن حضرت براى عيادت و احوالپرسى اسامهء بن زيد به منزل او رفت . اسامه ناله مىكرد و از غمناكى خود مىگفت .\r\nفرمود : « برادر چه غمى دارى ؟ »\r\nعرض كرد : « قرضى دارم كه شصت هزار درهم است . »\r\nحسين عليه السلام فرمود : « آن بر عهدهء من است . »\r\nاسامه گفت : « مىترسم بميرم و قرضم ادا نشده باشد . »\r\nفرمود : « نمىميرى تا من آن را ادا كنم » .\r\nايشان آن قرض را پيش از مرگ او ادا كرد . « 1 »\r\n\r\n\r\n","description":"","footnote":"\r\n( 1 ) . سمو المعنى ، ص 151 و 152 . بيهقى در المحاسن والمساوى ، ج 1 ، ص 89 ، اين حكايت را به نام حضرت حسن عليه السّلام ياد كرده و در همين صفحه حكايتى از خود اين دو برادر بزرگوار روايت كرده كه هر يك صد و پنچاه هزار درهم به يك نفر عطا كردند .\r\n","page_name":" 26 ","page_number":26},
  {"content":"\r\n\r\n\r\nفصل پنجم : يك آسمان كرم\r\n\r\nمرام‌نامهء حسين عليه السلام\r\nحسين عليه السلام در آداب اجتماعى و حسن معاشرت با دور و نزديك ، بلند پايه و بىنظير بود . خصال آن حضرت سرشار از عفو و گذشت است .\r\nجمال الدين محمد زرندى حنفى مدنى روايت كرده كه از حضرت زين‌العابدين از پدرش حسين عليه السلام نقل مىكند كه فرمود : « اگر مردى به من دشنام دهد در اين گوش ( و به گوش راستش اشاره فرمود ) و عذر بياورد در گوش ديگرم ، عذر او را مىپذيرم ؛ زيرا اميرالمؤمنين عليه السلام از جدم پيغمبر صلى الله عليه و آله براى من نقل فرمود :\r\nلا يَرِدُ الْحَوْضَ مَنْ لَمْ يَقْبَلِ الْعُذْرَ مِنْ مُحِقٍّ اوْ مُبْطلٍ\r\nوارد حوض ( كوثر ) نمىشود كسى كه عذر را نپذيرد ، خواه عذرآور حق بگويد يا باطل . « 1 »\r\nحسين عليه السلام با فرزندان ، بانوان ، خويشان و اهل‌بيت خود در نهايت ادب ، محبت ، رحمت ، مهربانى ، انس و مودت برخورد مىكرد .\r\nابن قتيبه روايت مىكند كه مردى خدمت امام حسن عليه السلام آمد ، و از\r\n\r\n\r\n","description":"","footnote":"\r\n( 1 ) . نظم درر السمطين ، ص 209 .\r\n","page_name":" 27 ","page_number":27},
  {"content":"\r\n\r\nآن حضرت درخواست چيزى كرد .\r\nحضرت فرمود : « سؤال ، شايسته نيست مگر براى وام سنگين يا فقرِ خوار كننده و يا ديه و تاوانى كه ادا نكردن آن سبب رسوايى شود . »\r\nعرض كرد : « نيامدم به خدمت شما مگر براى يكى از آنها . »\r\nحضرت ، فرمان داد صد دينار به او دادند .\r\nسپس آن مرد خدمت حسين عليه السلام رفت و از آن حضرت نيز سؤال كرد ، حسين عليه السلام هم همان سخن برادرش را به او فرمود و همان پاسخ را شنيد ؛ سپس پرسيد : « برادرم به تو چقدر داد ؟ »\r\nعرض كرد : « صد دينار . »\r\nحسين عليه السلام نودونه دينار به او عطا كرد ؛ زيرا نخواست با برادرش برابرى كرده باشد . « 1 »\r\nياقوت مستعصمى از انَس روايت مىكند كه در خدمت حسين عليه السلام بودم ؛ كنيزكى دسته گلى براى آن حضرت آورد . حسين عليه السلام فرمود :\r\nانْتِ حُرَّةٌ لِوَجْهِ اللهِ تَعالى\r\nتو براى خدا آزادى .\r\nگفتم : « كنيزكى يك دسته گل برايت آورده و تو او را آزاد مىكنى ؟ » فرمود : « اين چنين خدا به ما ادب آموخته است ؛ زيرا مىفرمايد :\r\nوَ اذا حُيِّيتُمْ بِتَحِيَّة فَحَيُّوا بِاحْسَنَ مِنْها اوْ رُدُّوها » « 2 »\r\n\r\n\r\n","description":"","footnote":"\r\n( 1 ) . سمو المعنى ، ص 152 .\r\n( 2 ) . سورة نساء ، آية 86 .\r\n","page_name":" 28 ","page_number":28},
  {"content":"\r\n\r\nهرگاه كسى شما را ستايش كند ، شما نيز بايد در مقابل به ستايشى بهتر از آن ، يا مانند آن ، پاسخ دهيد .\r\nو نيكوتر از اين دسته گل ، آزاد ساختن او بود . « 1 »\r\n\r\n\r\n","description":"","footnote":"\r\n( 1 ) . سمو المعنى ، ص 159 ؛ ابوالشهداء ، ص 72 .\r\n","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفصل ششم : پرچم عدالت خواهى\r\n\r\nامام عدالت‌خواه\r\nخاندان على عليه السلام به عدالت و حمايت از مظلوم ، همانندى در عالم ندارند . حكاياتى كه از عدل على عليه السلام در كتاب‌هاى تاريخ ، نگاشته شده نشان مىدهد كه او دلباختهء حق و فانى در عدالت بود . او به فرزندانش وصيت فرمود :\r\nكُونا لِلظّالِمِ خَصْماً وَ لِلْمَظْلُومِ عَوْناً « 1 »\r\nدشمن ستمگر و يار ستمديده باشيد .\r\nحسين عليه السلام فرزند آن پدر و وارث همان صفات مىباشد . از ستم‌هايى كه بنى اميه و عمّال آنها به مردم مىنمودند بيش از هر كس رنج مىكشيد و به شدت ناراحت مىشد . قيام او ، قيام عليه ظلم ، بيداد و ستمگرى ، و نهضت او نهضت نجات بخش ستمديدگان و مظلومين بود .\r\nيكى از داستان‌هايى كه گواه بر شدت علاقه حسين عليه السلام به دفاع از مظلومين و حمايت از بيچارگان بىپناه مىباشد ، داستان ارينب دختر اسحاق و همسر عبدالله بن سلام است . يزيد كه به اصطلاح ، شاهزاده و وليعهد معاويه بود و تمام اسباب شهوترانى ، از جمله پول ، مقام ، زور ، كنيزكان ماهرو و زن‌هاى رقاصه و خوانندهء خودفروش در اختيارش بودند\r\n\r\n\r\n","description":"","footnote":"\r\n( 1 ) . نهج البلاغه ، حكمت 48 .\r\n","page_name":" 31 ","page_number":31},
  {"content":"\r\n\r\nبا اين وجود ، باز چشم طمع به بانوى شوهردارى دوخت كه بايد او و پدرش معاويه پاسدار عصمت و عفت او باشند . يزيد همچون اراذل و شهوت پرستانى كه در وفور عيش و نوشِ حكومت ، تربيت مىشوند ناآرام شد ، اما از آنجا كه آن زن ، نجيب ، پاكدامن و عفيفه بود دسترسى به او از راه فريب و منحرف ساختن وى از طريق پارسايى محال مىنمود . معاويهء ناپاك ، كه خود را اميرالمؤمنين مىخواند ، براى خواهش نفس و شهوت يزيد دست به نيرنگ بسيار عجيب و بىسابقه‌اى زد . او مرد بدبخت را از زن عفيفه و زيبايش جدا نمود و مقدمات كاميابى يزيد از آن زن را فراهم ساخت .\r\nاما حسين عليه السلام با غيرت و جوانمردى در مقابل اين تصميم زشت و شيطانى معاويه ايستاد ، و نقشهء او را نقش بر آب كرد . حسين عليه السلام غيرت و حميّت هاشمى و علاقهء خود به حفظ نواميس مسلمين را نشان داد و مانع از رسيدن يزيد به هوس ناپاك و شريرش گرديد . افتراقى را كه معاويه با نيرنگ ايجاد كرد ، به اتصال مبدل نمود ، و آن ستم بزرگ را از عبدالله بن سلام و همسرش دفع گردانيد . اين داستان در تاريخ مفاخر آل على عليه السلام و مظالم بنى اميه جاودان باقى مانده است . « 1 »\r\n\r\n\r\n","description":"","footnote":"\r\n( 1 ) . در بعضى از خصوصيات اين داستان مانند بعضى اعلام اختلافاتى بين مصادر آن ديده مىشود . آنچه كه ما اجمال آن را نقل كرديم موافق است با نقل شبراوى در « الاتحاف » ، وابن قتيبه در « الامامة والسياسة » .\r\n","page_name":" 32 ","page_number":32},
  {"content":"\r\n\r\n\r\nفصل هفتم : به رنگ سادگى\r\n\r\nنگاه به دنيا\r\nبهترين نشانهء زهد كامل و خوار شمردن دنيا ، همان فداكارى و گذشت سيد الشهداء عليه السلام از جان خود ، جوانان ، برادران ، اصحاب و ياران و تن دادن به آن همه مصيبت و بلا بود .\r\nاگر دنيا و مال و نعمت‌هاى دنيوى در نظر كسى بىقدر و ارزش نباشد نمىتواند اين گونه در راه حق و يارى دين خدا و بزرگداشت هدف عالى خود پايدارى و استقامت ورزد تا به حدى كه بدن قطعه قطعهء عزيزانش را ببيند ، صداى نالهء كودكانش را از زحمت تشنگى بشنود ، گريهء زن و فرزند ، دل پر مهر و عاطفه او را به درد آورد و برپيكرش آن همه زخم‌هاى كارى وارد آيد اما در يارى دين خدا ثابت و پا برجا بماند ، در مقابل باطل ، نرمش نشان ندهد و چون كوه در برابر تمام اين مصائب استوار بماند .\r\nآرى ! به حسين عليه السلام پيشنهاد كردند كه با يزيد از در مسامحه و سازش در آيد و به نحوى كه در عرف اهل دنيا خلاف شأن و شرف او شمرده نشود با او كنار بيايد و در عوض ، خود ، خاندان ، فاميل و خويشانش از دنيا متمتع و بهره‌مند شوند ؛ اما حسين عليه السلام كسى نبود كه\r\nبراى زندگى دنيا و خوشگذرانى ، مصالح اسلامى را ناديده انگاشته و با گرفتن حق السكوت ، برقرارى آن دستگاه فاسد و سراسر ظلم و كفر را\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nامضا نمايد و در اداى تكليف و وظيفهء مهمى كه از سوى خدا عهده‌دار شده مسامحه و كوتاهى نمايد .\r\nحسين عليه السلام پسر كسى است كه فرمود : « اگر آفتاب را در دست راست ، و ماه را در دست چپم بگذارند كه دست از دعوت بردارم ، برنخواهم داشت » . « 1 »\r\nاو پسر كسى است كه مىگفت : « دنياى شما نزد من از آب بينى يك بز زكامى خوارتر است » . « 2 »\r\nعلائلى مىنويسد : « حسين عليه السلام در اين ناحيه ، بزرگ و يگانه بود . زندگى دنيا را خوار مىشمرد و از مرگ بيم و هراسى نداشت . جز به برهان پروردگارش ، كه همه چيز را فداى آن مىكرد ، به هيچ چيز توجه نداشت . از اين جهت سزاوار است مانند شاعر هندى ، معين الدين اجميرى ، او را دومين بنا كنندهء كاخ اسلام بعد از جدش ، و مجّدِد بناى توحيد و يكتا پرستى بناميم . » « 3 »\r\nو نيز علائلى مىنويسد : « حسين عليه السلام به كل وجود و تمام هستىاش از دنيا رو گردانده بود . » « 4 » پس حسين عليه السلام مانند پدرش ، رئيس و سيد زهاد بود . پدر مىگفت :\r\nوَاللهِ لِابْنِ ابيطالِب انَسٌ بِالْمَوْتِ مِنَ الطِّفْلِ بِثَدْى امِّهِ « 5 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 325 و 326 .\r\n( 2 ) . نهج البلاغه ، خطبهء 3 .\r\n( 3 ) . سمو المعنى ، ص 119 نقل به معنا .\r\n( 4 ) . سمو المعنى ، ص 102 نقل به معنا .\r\n( 5 ) . شرح نهج البلاغه ابن ابى الحديد ، ج 1 ، ص 214 .\r\n","page_name":" 34 ","page_number":34},
  {"content":"\r\n\r\nبه خدا سوگند ! انس فرزند ابىطالب نسبت به مرگ از انس طفل به سينهء مادرش بيشتر است .\r\nوَ ما انَا الّا كَغارِبٍ وَرَدَ اوْ كَطالِب وَجَدَ « 1 »\r\nپسر مىگفت :\r\nانِّى لا ارَى الْمَوْتَ الّا سَعادَةً ، وَ لَا الْحَياة مَعَ الظّالِمينَ الّا بَرَماً « 2 »\r\nابن شهر آشوب در جمله‌اى در مورد زهد آن حضرت گويد كه به او گفته شد : « بيم تو از پروردگارت به چه ميزان بزرگ است ؟ » فرمود :\r\nلا يَأمَنُ الْقِيامَة الّا مَنْ خافَ اللهُ فِى الدُّنْيا\r\nدرامان نيست‌كسى در روز قيامت ، مگر آن‌كس‌كه دردنيا از خدا بترسد . « 3 »\r\n\r\n\r\n","description":"","footnote":"\r\n( 1 ) . نهج البلاغه ، خطبهء 5 ؛ و من دربارهء مرگ نيستم جز مانند تشنه‌كامى كه در پى آب است يا طلب‌كننده‌اى كه مىيابد .\r\n( 2 ) . بحار الانوار ، ج 44 ، ص 381 ؛ به راستى كه مرگ را جز سعادت نمىبينم و زندگى با ستمكاران را جز زحمت و هلاكت .\r\n( 3 ) . مناقب ، ج 4 ، ص 69 .\r\n","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nفصل هشتم : بر قله تواضع\r\n\r\nاز افتادگى تا عزت\r\nهرچه معرفت ، خداشناسى ، توحيد ، علم و حكمت انسان بيشتر شود ، تواضع و فروتنى او زيادتر مىگردد . تكبر بشر ناشى از جهل ، نادانى ، غفلت و خودپسندى است . در آيات كريمه و احاديث از تكبر به شدت مذمت ، و از تواضع ، مدح و ستايش شده است .\r\nحسين عليه السلام در نزد مردم بسيار محترم بود . زمانى كه او و برادرش ، حسن مجتبى عليهما السّلام پياده به حج مىشتافتند تمام رجال و شيوخ صحابه كه همراه آنها بودند به احترامشان از مراكب پايين آمده و پياده راه مىپيمودند . احترام حسين عليه السلام در ميان مردم نه براى آن بود كه او كاخ مجلل داشت يا مركَب‌هاى سوارى او گران قيمت بودند يا غلامان و سربازانى پيشاپيش يا دنبال مركَب او مىرفتند يا آنكه مسجد پيغمبرصلى الله عليه و آله را براى او خلوت مىنمودند و راه‌ها را در موقع آمد و شد وى بر مردم مىبستند ، نه ! براى هيچ يك از اينها نبود . حسين عليه السلام با مردم زندگى مىكرد و جدايى از آنها را نمىپذيرفت . زندگى او مالامال از سادگى بود . همه ساله پياده به حج مىرفت و با مردم نشست و برخاست ، و آمد و شد مىنمود ؛ با فقرا معاشرت مىكرد ، در نماز جماعت ، حاضر مىشد ، به عيادت بيماران مىشتافت ، در تشييع جنازه‌ها\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nشركت مىجست و در مسجد جدش پيغمبر با دوستان و اصحاب مىنشست . او دعوت فقرا را مىپذيرفت و آنها را ميهمان مىنمود ، خودش براى محتاجان ، بينوايان ، بيوه زنان و يتيمان ، نان و غذا مىبرد .\r\nوقتى سپاهيان ستم پيشه و سنگدل كوفه بدن مطهر ايشان را عريان بر خاك افكندند ، بر شانهء مباركش نشان از برداشتن بار ديدند ، از علت آن جويا شدند ، حضرت سجاد فرمود : « اثر انبان‌هايى است كه در مدينه به دوش مبارك بر مىگرفت و به خانه‌هاى فقرا ، ايتام و بيوه‌زنان مىبرد . » « 1 »\r\n\r\n\r\n","description":"","footnote":"\r\n( 1 ) . مناقب ، ج 2 ، ص 222 .\r\n","page_name":" 38 ","page_number":38},
  {"content":"\r\n\r\n\r\nفصل نهم : قهرمان تاريخ\r\n\r\nدر معناى شجاعت\r\nشايد بعضى گمان كنند كه شجاعت حسين عليه السلام در زور بازو ، قدرت و قوّت بدنى ، و علم آن حضرت به آيين جنگ و نبرد و به خاك انداختن دليران و دلاوران خلاصه مىشود و بزرگ‌ترين نمايش‌هاى شجاعت آن حضرت را حملاتى بدانند كه يك تنه به سپاه دشمن مىنمود و طومار آنها را در هم مىپيچيد . دشمنان ، زمانى كه ديدند حريف آن زور و بازو نمىشوند از اطراف ، پيكر پاكش را هدف سنگ و تير قرار دادند و اگرچه آن سيد مظلومان را شهيد كردند و سر انورش را شمر يا سنان يا خولى از بدن جدا ساخت اما كسى ادعا نكرد كه من به زور بازوى شخصى خود ، آن حضرت را كشتم ؛ كثرت زخم ، جراحات بسيار ، تشنگى و خون‌ريزى فوق العاده ، آن امام مجاهد را ( به ظاهر ) از پا در آورد كه آن دشمنان خدا به قتلش دلير شدند ، و گرنه كسى نبود كه بتواند با نبرد و زور بازو آن يادگار حيدر كرّار را به قتل برساند . اين زور بازو ، نيروى جسمانى و حملات دليرانه نمايشى از نمايش‌هاى شجاعت است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nشجاعت راستين\r\nشجاعت ، يكى از فضايل برجستهء حسين عليه السلام مىباشد . شجاعت اين قهرمان تاريخ ، حالتى است نفسانى و روحى كه حد وسط بين تهور و جبن است ، هركس واجد آن باشد داراى ضبط نفس خاصى است و عوامل ترس ، جبن ، كندى ، سستى و فتور ، و اسباب تندى ، بى باكى ، گستاخى و جسارت بر چنين شخصى مسلط نمىشود . اين صفت اگر زورِ بازو ، قدرت جسمى و هر قوّه و قدرت ديگر را رهبرى كند ، آن قدرت ، مظهر شجاعت خواهد شد در غير اين صورت سبب سرزنش و ملامت مىگردد .\r\nاين صفت از شريف‌ترين صفات فاضله است . ظهور استعدادهاى كمال‌آفرين بشر و فعليت قواى كامله در او به اين صفت وابسته مىباشد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nمعيار بقاى امت‌ها\r\nهر ملتى كه افراد آن از شجاعت روحى و اخلاقى بهره‌مند نباشند رهسپار ديار نيستى خواهد شد و به زودى تحت تسلط بيگانگان قرار خواهد گرفت .\r\nوجود و بقاى امت‌ها و عزت و سربلندى آنها وابسته به ميزان بهره‌مندى آنها از شجاعت است .\r\nمحافظه كارى ، احتياطات بىجا ، عوام فريبى ، ترس از انتقاد ، جلوگيرى از آزادى ديگران ، اختناق افكار ، تندروىها ، جسارت‌هاى جنون آميز ، باختن روحيه و ناشكيبى ، ستمگرى و وطن فروشى ، خيانت به ملت و پيشه كردن سياست محافظه‌كارانه در امور و راضى شدن به بىشرفى و بىآبرويى ، همه كاشف از نداشتن صفت شجاعت است .\r\nچنانچه ضبط نفس ، خويشتن دارى ، صراحت لهجه ، مقاومت در برابر ناملايمات و سختىهاى روزگار ، بيم نداشتن از انتقاد و احترام به آزادى ديگران ، ناشى از ملكهء شجاعت مىباشد .\r\nتمام مظاهر اين شجاعت در حسين عليه السلام تجلى يافته بود . روح و جسم او مركز نمايش عالىترين مرتبهء شجاعت بود تا جايى كه « شجاعهء الحسينيه » ضرب المثل گشت .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nدر رزمگاه حسين عليه السلام\r\nوقتى حسين عليه السلام به قصد كوفه حركت كرد ، ابن زياد از شنيدن اين خبر ، ناراحت و نگران گرديد . او بيست هزار نفر را براى نبرد با حضرت فرستاد و به آنها امر كرد تا براى يزيد از آن حضرت بيعت بگيرند و اگر بيعت نكرد او را بكشند . وقتى به او پيشنهاد بيعت شد ، نپذيرفت و به جد و پدرش تأسى نمود و به تحمل ظلم و زور و ننگ و عار ، راضى نگشت ؛ شجاعت هاشميه را آشكار كرد و با اينكه خود ، اهل بيت ، عزيزان ، كسان و اصحابش را محاصره كرده و هدف نيزه و تير قرار دادند ، در جهاد ، ثابت‌قدم ماند و با شهامت عالى بدون اضطراب و با قوّت قلب در چنين موقعيت خطيرى پايدارى نمود و ندا سر داد :\r\nيا اهْلَ الْكُوفَةِ ما رَأيْتُ أغْدَرَ مِنْكُمْ قُبْحاً لَكُمْ ، وَ تَعْساً لَكُمُ الْوَيْلُ ثُمَّ الْوَيْلُ . اسْتَصْرَخْتُمُونا فَاتَيْناكُمْ ، وَ اسْرَعْتُمْ الى بَيْعَتِنا سُرْعَة الذّبابِ وَ لَمّا اتَيْناكُمْ تَهافَتُّمْ تَهافُتَ الْفَراشِ ، وَ سَلَلْتُمْ عَلَيْنا سُيُوفَ اعْدائِنا مِنْ غَيْرِ عَدْل افْشَوْهُ فيكُمْ ، وَ لاذَنْب مِنّا كانَ الَيْكُمْ الا لَعْنَةُ اللهِ عَلَى الظّالِمينَ ثُمَّ حَمَلَ عَلَيْهِمْ ، وَ سَيْفُهُ مُصَلَّتٌ فى يَدِهِ وَ هُوَ يُنْشِدُ :\r\n انَا ابْنُ عَلِى الحِبْر مِنْ آلِ هاشِم * كَفانى بِهذا مَفْخَراً حينَ افْخُرُ \r\nاى مردم كوفه ! عهد شكن تر از شما نديده‌ام ؛ زشتى ، هلاكت ، نابودى و شقاوت بر شما باد كه به ما استغاثه كرديد ، و ما را به يارى خود خوانديد ، ما دعوت شما را پذيرفتيم و شما به سوى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبيعت ما مانند مگس ، شتاب گرفتيد ! اكنون كه به سوى شما آمديم مانند پروانه سبك فرو ريختيد ، و به سوى شر و بدى رو كرديد و شمشيرهاى دشمنان ما را به روى ما كشيديد بى آنكه آنها عدل و دادى در ميان شما فاش كنند ، و از ما گناهى نسبت به شما صادر شده باشد . آگاه باشيد كه لعنت خدا بر ستم كاران است ! پس بر آن مردم غدار با شمشيرِ از نيام كشيده حمله مىكرد و مىفرمود :\r\nمن فرزند على آن مرد عالم صالح هستم از آل هاشم و در مقام مفاخره ، اين افتخار براى من بس است . « 1 »\r\n« او همواره جهاد مىكرد تا بسيارى از شجاعان سپاه كوفه را به خاك هلاكت انداخت و در درياى جنگ فرو مىرفت و از مرگ ، انديشه\r\n\r\n\r\n","description":"","footnote":"\r\n( 1 ) . بقيهء ابيات كه سزاواراست هر يك ازدوستان اهل بيت آن را حفظ باشند اين است :\r\n وَجَدّى رَسُولُ اللهِ اكْرَمُ مَنْ مَضى * وَ نَحْنُ سِراجُ اللهِ فِى الْخَلْقِ نَزْهَرُ\r\nوَفاطِمُ امّى مِنْ سُلالَةِ احْمَد * وَ عَمّى يُدْعى ذُوالجَناحَيْنِ جَعْفَرُ\r\nوَفينا كِتابُ اللهِ انْزِلَ صادِقاً * وَ فينَا الْهُدى وَالْوَحى بِالْخَيْر يُذْكَرُ\r\nوَ نَحْنُ امانُ اللهِ لِلنّاسِ كُلِّهِمْ * نَسِرُّ بِهذا فِى الأَنامِ وَنَجْهَرُ\r\nوَنَحْنُ وُلاةُ الْحَوضِ نَسْقى وُلاتِنا * بِكَأْسِ رَسُولِ اللهِ ما لَيْسَ يُنْكَرُ\r\nوَشيعَتُنا فِى النّاسِ اكْرَمُ شيعَة * وَ مُبْغِضُنا يَوْمَ الْقِيامَةِ يُخْسَرُ \r\n- و جدّ من رسول خدا گرامىترين افراد است و ما چراغ‌هاى خداونديم كه در ميان خلق مىدرخشيم .\r\n- فاطمه ، مادر من ، دختر احمد ( رسول خدا ) و عموى من جعفر است كه به ذوالجناحين ( صاحب دو بال ) معروف است .\r\n- دربارهء ما كتاب خدا به حقيقت نازل شده وهدايت و وحى درخانوادهء ما به خوبىياد مىشود .\r\n- و ماييم امان خداوند براى همه مردم و اين مطلب را پنهان و آشكارا در بين مردم بازگو مىكنيم .\r\n- ماييم اختيار داران حوض كوثر كه دوستان خود را سيراب مىكنيم با جام رسول خدا ، اين مطلب جاى انكار نيست .\r\n- شيعيان ما در بين مردم گرامىترين پيروان هستند و دشمنان ما روز قيامت ، زيان خواهند ديد .\r\n","page_name":" 43 ","page_number":43},
  {"content":"\r\n\r\nنمىكرد . » « 1 »\r\nابن ابى الحديد مىنويسد : « كيست در شجاعت مانند حسين بن على عليه السلام كه در ميدان كربلا گفتند : ما شجاع‌تر از او كسى را نديديم در حالى كه انبوه مردم بر او حمله‌ور شده ، و از برادران ، اهل و ياران جدا شده باشد ، مانند شير رزمنده ، سواران را درهم مىشكست و چه گمان مىبرى به مردى كه راضى به پستى نشد ، و دست در دست آنها نگذارد تا كشته شد . » « 2 »\r\n\r\n\r\n","description":"","footnote":"\r\n( 1 ) . الاتحاف ، ص 17 و 20 .\r\n( 2 ) . شرح نهج البلاغه ابن ابى الحديد ، ج 3 ، ص 482 .\r\n","page_name":" 44 ","page_number":44},
  {"content":"\r\n\r\n\r\nفصل دهم : روح پر شكوه\r\n\r\nعظمت در تصميم\r\nعظمت در تصميم به معناى عزم راسخ داشتن به انجام و پايان كار ، به طورى كه هيچ‌گاه و به هيچ گونه از عزم خود باز نگردد ، و در تصميم خود سستى نورزد ؛ از آغاز كار ، ملاحظهء پايان و عاقبت آن را بنمايد و هشيارانه تصميم بگيرد .\r\nاكنون بخوانيد كه حسين عليه السلام چگونه با پيش بينى پايان كار ، وارد ميدان شد و سخنان او چگونه از شعور خطيرش بر مىخاست . آنگاه كه عزم خروج از مكه و سفر به عراق را داشت اين خطبه را خواند :\r\nالْحَمْدُ للهِ ، وَ ماشاءَاللهُ وَلا قُوَّة الّا بِاللهِ ، وَ صَلَّى اللهُ عَلى رَسُولِهِ خُطَّ الْمَوْتُ عَلى وُلْدِ آدَمَ مَخَطَّ الْقَلادَهءِ عَلى جيدِ الْفَتاهءِ ، وَما اوْلَهَنى الى اسْلافى اشْتِياقَ يَعْقُوبَ الى يُوسُفَ ، وَ خِيرَلى مَصْرَعٌ انَا لاقيهِ كَأَنِّى بِاوْصالى تَقَطَّعُها عُسْلانُ الْفَلَواتِ بَيْنَ النَواويسِ ، وَ كَرْبَلا فَيَمْلَانَّ مِنّى اكْراشاً جَوْفاً ، وَ اجْرِبَهءً سَغْباً لا مَحيصَ عَنْ يَوْم خُطَّ بِالْقَلَمِ رِضَى اللهِ رِضانا اهْلَ الْبَيْتِ نَصْبِرُ عَلى بَلائِهِ ، وَ يُوَفَّيْنا اجُورَ\r\nالصّابِرينَ لَنْ تَشْذَ عَنْ رَسُولِ اللهِ لُحْمَتُهُ بَلْ هِى مَجْمُوعَهءٌ لَهُ فى حَظيرَهءِ الْقُدسِ تَقِرُّ بِهِمْ عَيْنُهُ وَ يُنَجِّزُ بِهِمْ وَعْدَهُ الا\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nفَمَنْ كانَ باذِلًا فينا مُهْجَتَهُ ، وَ مُوَطِّناً عَلى لِقاءِ اللهِ نَفْسَهُ فَلْيَرْحَلْ مَعَنا فَانّنى راحِلٌ مُصْبِحاً انْ شاءَ اللهُ تَعالى . « 1 »\r\nسپاس براى خداست و آنچه خواست اوست مىشود و نيرويى جز به خدا نيست و درود خدا بر پيغمبرش .\r\nمرگ بر فرزندان آدم نوشته شده و آنها را احاطه كرده ، مانند گردن بند بر گردن دختر جوان . من بسيار مشتاق به ديدار گذشتگان خويشم همان گونه كه يعقوب مشتاق ديدار يوسف بود . براى من قتلگاهى است كه من آن را خواهم ديد . گويا مىبينم كه در ميان نواويس و كربلا ، گرگان بيابان ، رگ‌هاى مرا پاره مىكنند تا شكم‌هاى گرسنهء خود را سير نمايد . از چنان روزى كه با قلم قضا نوشته شده گريزى نيست ، رضاى خدا رضاى ما خاندان است . بر بلاى او صبر مىكنيم تا به ما مزد صابران عطا فرمايد . هرگز پارهء تن پيغمبر از او جدا نشود ، بلكه با او در حظيرهء قدس در يك جا باشد ، چشمش به پاره‌هاى تنش روشن شود و به واسطهء ايشان به وعدهء خود وفا كند .\r\nآگاه باشيد ! هركس از ريختن خون خويش در راه ما دريغ ندارد ، و دل به شهادت و لقاى خدا مىنهد با ما كوچ كند كه من بامداد كوچ خواهم كرد . ان شاء الله تعالى .\r\nاين بود منطق حسين ، و سخنان شور انگيز و قاطع او در برابر كسانى كه وى را از تصميمى كه داشت باز مىداشتند .\r\nبسا اشخاصى كه هدف و مبدأ بزرگى را در نظر مىگيرند و برنامه‌هايى عالى اعلام مىكنند ، اما در ميانهء راه ، آن گاه كه در برابر خطر قرار گرفتند\r\n\r\n\r\n","description":"","footnote":"\r\n( 1 ) . سمو المعنى ، ص 115 .\r\n","page_name":" 46 ","page_number":46},
  {"content":"\r\n\r\nبرنامه را فراموش مىكنند يا هنگامى كه مال ، اعتبار و مقامى به آنها پيشنهاد كردند مال و مقام يا شهوت‌رانى ، آنها را ذليل و بيچاره ساخته و از هدف خود چشم پوشى مىنمايند ؛ اين افراد از هدف خود دست مىكشند . اينان علاوه بر آنكه در ميدان فضيلت ، سهمى نصيبشان نمىشود دامنشان به عيب و ننگ ، آلوده مىگردد و اگر از آغاز سخنى نمىگفتند و برنامه‌اى اعلام نمىكردند شرافت و ايمانشان كمتر زيان مىديد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nعزم حسينى\r\nحسين عليه السلام در اينجا نيز مانند جدّ و پدرش از تمام كسانى كه براى حق و به نام عدل قيام كردند برندهء ميدان بود ، و وقتى با همه نوع خطرى مواجه شد و گونه اسبابى كه ديگران را ناچار به تسليم مىساخت فراهم گشت ، فرمود :\r\nلا وَاللهِ لا اعْطيكُمْ بِيَدى اعْطاءَ الذَليلِ ، وَ لا افِرُّ فِرارَ الْعَبيدِ يا عِبادَاللهِ انِّى عُذْتُ بِرَبَّى وَ رَبَّكُمْ انْ تُرْجَمُونِ اعُوذُ بِرَبِّى وَ رَبِّكُمْ مِنْ كُلِّ مَتَكَبِّر لا يُؤْمِنُ بِيَوْمِ الْحِسابِ . « 1 »\r\nنه ، به خدا سوگند ! به خوارى دست در دست شما نمىگذارم و چون بندگان از جهاد فرار نمىكنم . اى بندگان خدا ! من پناه مىبرم به پروردگار خودم و پروردگار شما ازاينكه مرا سنگباران كنيد ، و پناه مىبرم به خدا از هر متكبرى كه ايمان به روز قيامت ندارد .\r\nو نيز فرمود :\r\nثُمَّ ايْمُ اللهِ لا تَلْبِثُونَ بَعْدَها الّا كَرَيْثِ ما يُرْكَبُ الْفَرَسُ حَتّى تَدُورَ بِكُمْ دَوْرَ الرَّحى ، وَ تَقْلُقَ بِكُمْ قَلَقَ الَمحْوَرِ عَهْدٌ عَهَدَهُ الى ابى عَنْ جَدّى فَأَجْمِعُوا امْرَكُمْ ، وَ شُرَكائَكُمْ ثُمَّ لا يَكُنْ\r\nامْرُكُمْ عَلَيْكُمْ غُمَّةً ثُمَّ اقْضُوا الى وَلا تُنْظِرُونَ انِّى تَوَكَّلْتُ عَلَى اللهِ رَبِّى وَ رَبِّكُمْ ما مِنْ دابَّة الّا هُوَ آخِذٌ بِناصِيَتِها انَّ\r\n\r\n\r\n","description":"","footnote":"\r\n( 1 ) . سمو المعنى ، ص 117 .\r\n","page_name":" 48 ","page_number":48},
  {"content":"\r\n\r\nرَبِّى عَلى صِراطٍ مُسْتَقيم « 1 »\r\nبه خدا سوگند ! بعد از من درنگ مكنيد مگر به مقدارى كه كسى بر اسب نشيند ، تا روزگار بر شما چون آسياب گردد و چون محور ، مضطرب شويد ؛ عهدى است كه پدرم از جدم مرا به آن خبر داده است . پس شما كار خود را فراهم كنيد و همكارانتان را گرد آوريد و بر من بتازيد و مرا مهلت ندهيد ، من بر خدايى كه پروردگار من و شماست توكل كرده‌ام ، هيچ جنبنده‌اى نيست مگر آنكه ناصيهء او به دست خداست ، به‌درستىكه پروردگارمن برصراطمستقيم است .\r\n\r\n\r\n","description":"","footnote":"\r\n( 1 ) . قسمتى از خطبهء امام شهيد عليه السّلام در روز عاشوراست كه در كتب معتبرهء مقاتل ذكر شده است . رجوع كنيد به نفس المهموم ، ص 225 .\r\n","page_name":" 49 ","page_number":49},
  {"content":"\r\n\r\n\r\nعظمت در مردانگى\r\nدر اين عظمت نيز حسين‌عليه‌السلام مقامى عجيب و سخت شگفت‌انگيز داشت و مردانگى در وجود او به حد اكمل نمايش يافت . شايد برجسته‌ترين موارد ظهور مردانگى آن حضرت ، زمانى بود كه سپاه كفرپيشه ، او و اصحابش را تير باران نمودند . حسين عليه السلام برخاست نگاهى به آن تيرها و نگاهى به اصحاب كرد ؛ سپس فرمود :\r\nقُومُوا رَحِمَكُمُ اللهُ الَى الْمَوْتِ الَّذى لابُدَّ مِنْهُ فَانَّ هذِهِ السّهامَ رُسُلُ الْقَوْمِ الَيْكُمْ\r\nبر خيزيد ! خدا شما را رحمت كند ، و از مرگى كه چاره‌اى از آن نيست پيشواز نماييد ، اينك اين تيرها فرستاده‌هاى اين مردم به سوى شمايند .\r\nاصحاب برخاستند و ساعتى را با آنها نبرد كردند تا جمعى از آنان به شهادت رسيدند . در اين هنگام حسين ، دست بر محاسن شريف زد و فرمود :\r\nاشْتَدَّ غَضَبُ اللهِ عَلَى الْيَهُودِ اذْ جَعَلُوا لَهُ وَلَداً ، وَ اشْتَدَّ غَضَبُهُ عَلَى النَّصارى اذْ جَعَلُوهُ ثالِثَ ثَلاثَة ، وَ اشْتَدَّ غَضَبُهُ عَلَى الَمجُوسِ اذْ عَبَدُوا الشَّمْسَ وَالْقَمَرَ دُونَهُ ، وَاشْتَدَّ غَضَبَهُ عَلى\r\nقَوْم اتَّفَقَتْ كَلِمَتُهُمْ عَلى قَتْلِ ابْنِ بِنْتِ نَبِيِّهِمْ اما وَاللهِ لااجيبُهُمْ الى شَىء مِمّا يُريدُونَ حَتّى الْقَى اللهَ وَانَا مُخَضَّبٌ بِدَمى « 1 »\r\n\r\n\r\n","description":"","footnote":"\r\n( 1 ) . سمو المعنى ، ص 118 .\r\n","page_name":" 50 ","page_number":50},
  {"content":"\r\n\r\nخشم خدا بر يهود شدت يافت وقتى براى او فرزندى قرار دادند ، و غضب خدا بر نصارا سخت شد وقتى او را ثالث ثلاثه خواندند . و غضب خدا بر مجوس سخت شد وقتى آفتاب و ماه را به جاى خدا پرستيدند ، و خشم خدا شدت يافت بر قومى كه هم‌كلام و متفق براى كشتن پسر دختر پيغمبر خودشان شدند ، به خدا آنها را به آنچه مىخواهند جواب نمىدهم تا اينكه خدا را ملاقات كنم در حالى كه به خون خود خضاب شده باشم .\r\nجمله‌اى كه از مردانگى حسين هراس‌انگيز است اين است كه فرمود :\r\nقُومُوا رَحِمَكُمُ اللهُ الَى الْمَوْتِ\r\nو ديگر اينكه فرمود :\r\nاما وَاللهِ لا اجيبُهُمْ . . .\r\nاين دو جمله با كمال وضوح ، مردانگى حسين عليه السلام را آشكار مىسازد كه در چنان موقف مهيب و وحشتناكى هيچ گونه بيم و هراس ، شكست و خودباختگى بر وجود او مستولى نگشت ؛ اصحاب را به استقبال از مرگ دعوت فرمود مانند آنكه آنها را برخوان لذيذترين غذاها بخواند .\r\nو به حق هم آن مرگى كه حسين به آن دعوت مىكرد ، لذت‌بخش بود ؛ زيرا او مىخواست با باطل نبرد كند و برهان خداوند كه مبدأ او بود ، در پيش چشمانش ترسيم شود و صداى خدا را كه صداى ضمير و وجدان پاك و ايمان سرشارش بود مىشنيد و جز اين كلمات چيزى ديگر نمىديد : خدا ، پيغمبر خدا ، قرآن ( كتاب خدا ) .\r\nاين نوشتار ، مجال آن را ندارد كه پيرامون شجاعت روحى و بدنى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nحسين ، سخن راند پس بهتر اين است كه به همين مقدار قناعت كرده و خوانندگان گرامى را به مطالعهء كتاب‌هاى مقتل و تفكر در تاريخ زندگى آن حضرت دعوت كنيم .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nفصل يازدهم : كوه صبر\r\n\r\nجايگاه صبر\r\nاين صفت از اصول اخلاقى حميده و ملكات پسنديده است و آيات شريفه و احاديث در فضيلت آن بسيار گفته‌اند ، بيش از هفتاد موضع در قرآن از صبر سخن مىگويد :\r\nانِّما يُوفَّى الصّابِرُونَ أَجْرَهُمْ بِغَيْرِ حِساب « 1 »\r\nوَلَنَجْزِيَنَّ الَّذينَ صَبَرُوا اجْرَهُمْ بِاحْسَنِ ما كانُوا يَعْمَلُونَ « 2 »\r\nوَ اصْبِرُوا انَّ اللهَ مَعَ الصّابِرينَ « 3 »\r\nروايات بسيارى نيز دربارهء صبر وارد شده است و از روايات ، اين حديث معروف و معتبر ، كافى است :\r\nالصَّبْرُ مِنَ الْايمانِ كَالرَّأسِ مِنَ الْجَسَدِ لا خَيْرَ فى جَسَد لا رَأْسَ مَعَهُ ، وَ لا فى ايمان لا صَبْرَ مَعَهُ « 4 »\r\nاز حضرت اميرالمؤمنين نيز روايت است :\r\n\r\n\r\n","description":"","footnote":"\r\n( 1 ) . سورهء زمر ، آيهء 10 ؛ همانا پاداش صابران ، بىحساب داده خواهد شد .\r\n( 2 ) . سورهء نحل ، آيهء 96 ؛ حتماً به آنان كه شكيبايى ورزيده‌اند بهتر از آنچه كرده‌اند پاداش دهيم .\r\n( 3 ) . سورهء انفال آيهء ، 46 ؛ و صبر كنيد ؛ به راستى خداوند با صابران است .\r\n( 4 ) . شرح نهج البلاغه ابن ابى الحديد ، ج 1 ، ص 107 ؛ نسبت صبر به ايمان مانند سر به بدن است ؛ در بدن بىسر ، خيرى نيست و در ايمانى كه صبرى با آن نيست نيز خيرى نيست .\r\n","page_name":" 53 ","page_number":53},
  {"content":"\r\n\r\nاطْرَحْ عَنْكَ وارِداتِ الْهُمُومِ بِعَزائِمِ الصَّبْرِ ، وَ حُسْنِ اليَقينِ « 1 »\r\nو از حضرت امام حسن مجتبى عليه السلام در حديث است كه فرمود :\r\nآزمايش كرديم ، و آزمايش كنندگان آزمايش كردند ، نديديم چيزى را كه وجودش سودمندتر و عدمش زيان بارتر از صبر ، باشد . با صبر همهء امور مداوا مىگردد ، و صبر به غير خود مداوا نمىشود .\r\nراغب مىگويد : الصَّبْرُ حَبْسُ النّفْسِ عَلى ما يَقْتَضيهِ العَقْلُ وَ الشَّرْعُ اوْ عَمّا يَقْتَضِيانِ حَبْسَها عَنْهُ « 2 » ؛ صبر ، وادار كردن نفس است بر طبق فرمان عقل و شرع ، يا حبس و باز داشتن نفس است از آنچه عقل و شرع بازداشتن نفس را از آن لازم مىشمارند .\r\n\r\n\r\n","description":"","footnote":"\r\n( 1 ) . شرح نهج البلاغه ابن ابى الحديد ، ج 1 ، ص 105 ؛ غم‌هايى كه بر تو وارد مىشود را با عزم بر شكيبايى و يقين شايسته ، از خود دور ساز .\r\n( 2 ) . مفردات القرآن ، ص 273 .\r\n","page_name":" 54 ","page_number":54},
  {"content":"\r\n\r\n\r\nمرد صبر\r\nحسين عليه السلام در مقام صبر ، امتحانى داد كه دوست و دشمن از عظمت آن در شگفتى ماندند و حتى فرشتگان آسمان نيز از آن صبر و شكيبايى در تعجب فرو رفتند .\r\nبرحسب فقرهء زيارت ناحيهء مقدسه :\r\nوَ قَدْ عَجَبَتْ مِنْ صَبْرِكَ مَلائِكَةُ السَّماوات « 1 »\r\nظهور اين فضيلت از آن حضرت به نوعى شد كه سخن از صبر و خويشتن دارى آن امام شهيد ، توضيح واضحات است . با اين حال ، از جهت فايدهء اخلاقى چند قسم از اقسام عالى صبر را بيان مىكنيم و سپس موقف عظيم و بىنظير آن حضرت را در هريك نشان مىدهيم .\r\n\r\n\r\n","description":"","footnote":"\r\n( 1 ) . بحار الانوار ، ج 98 ، ص 240 ؛ و براستى از صبر تو ، فرشتگان آسمان‌ها شگفت‌زده شدند .\r\n","page_name":" 55 ","page_number":55},
  {"content":"\r\n\r\n\r\nصبر در جهاد\r\nصبر در جهاد اين است كه مجاهد راه خدا به واسطهء ايجاد جراحات و زخم اسلحه ، پشت به ميدان نكند و از زخم‌هاى كارى ، پريشان خاطر نشود و روحيه‌اش از يورش و حملهء دسته جمعى قواى مسلح دشمن ضعيف نگردد .\r\nيكى از علل فتوحات مسلمانان در صدر اسلام اين بود كه مسلمين براى كسب ثواب و فوز به قرب خدا در ميدان‌هاى نبرد ، آسوده خاطر و با اطمينان ، صابرانه جهاد مىكردند . قرآن اين مردم را مدح نموده ، و از صبر آنان تمجيد كرده است :\r\nوَ الصّابِرينَ فِى الْبَأساءِ وَ الضَّرّاءِ ، وَ حينَ الْبَأسِ « 1 »\r\nو در آيه‌اى ديگر مىفرمايد :\r\nكَمْ مِنْ فِئَة قَليلَة غَلَبَتْ فِئَةً كَثيرَةً\r\nبِاذْنِ اللهِ وَاللهُ مَعَ الصّابِرينَ « 2 »\r\nاين افتخار در ميدان‌هاى جهاد اسلامى در درجهء نخست نصيب على عليه السلام و خاندان پاكش بود . آنان در هيچ يك از جنگ‌ها از جهاد ، روى\r\nنگرداندند . على عليه السلام در جنگ بدر ، حنين ، احزاب و غزوات ديگر شركت داشت . او در نهايت صبر و تحمل ، ثابت قدم بود به طورى كه در\r\n\r\n\r\n","description":"","footnote":"\r\n( 1 ) . سوره بقره ، آيه 177 ؛ و صبر كنندگان در محروميت‌ها و نگرانىها و در هنگام حوادث مشكل .\r\n( 2 ) . سوره بقره ، آيه 249 ؛ چه بسيار شده كه گروهى اندك به اذن خداوند ، بر گروهى بسيار ، پيروز شدند و خدا با شكيبايان است .\r\n","page_name":" 56 ","page_number":56},
  {"content":"\r\n\r\nجنگ احد ، نود جراحت بر بدنش وارد شد اما همچنان مىجنگيد و از پيغمبر و اسلام مردانه و صادقانه دفاع مىنمود . برادر آن حضرت ، جعفربن ابىطالب در جنگ موته بيش از هفتاد زخم شمشير و نيزه بر بدنش وارد شد . آن مجاهد راه خدا ، پرچم اسلام را نگاه داشت تا دست‌هايش را قطع كردند و همچنان ثبات ورزيد تا او را برحسب بعضى تواريخ ، به دو نيمه ساختند .\r\nحسين عليه السلام به روايت ابن اثير و مسعودى و نقل عقاد ، سى و سه طعن نيزه و سى و چهار زخم شمشير و خنجر برداشت كه اين شصت و هفت زخم به غير از زخم تيرها بود .\r\nعقاد نقل مىكند : « مجموع جراحاتى كه اثر آن در لباس امام حسين عليه السلام هويدا بود صد و بيست جراحت بود ؛ حتى از بعضى روايات استفاده مىشود كه مجموع جراحات وارده از شمشير ، تير ، نيزه و سنگ بر آن بدن عزيز خدا بيش از سيصد و ده جراحت بوده است و تمام اين زخم‌ها از پيش رو و سينهء مطهر بر آن حضرت رسيده بود . » « 1 »\r\nحسين عليه السلام با اين كثرت جراحات باز هم جنگ مىكرد و رجز\r\nمىخواند و تا ممكن بود سواره و سپس پياده به سپاه دشمن مردانه حمله مىكرد ؛ حتى آن وقتى كه بر زمين مىافتاد با كمك شمشير برمىخاست و آن مردمى كه ننگ عالم انسانيت شدند را از خود دور مىگرداند و دفاع مىكرد و صبر مىنمود .\r\n\r\n\r\n","description":"","footnote":"\r\n( 1 ) . قمقام زخار ، ص 468 ؛ ابوالشهداء ، ص 188 ؛ مروج الذهب ، ج 3 ، ص 11 .\r\n","page_name":" 57 ","page_number":57},
  {"content":"\r\n\r\n\r\nصبر بر بلا\r\nاين نوع صبر از صبر بر جراحات و آلام بدنى به مراتب دشوارتر و طاقت‌فرساتر است . اما حسين عليه السلام ، كه صبر و شكيبايىاش از كوه‌هاى عالم بيشتر بود در داغ مرگ جوانان و برادران ، و مصيبت بهترين اصحاب و ياران كه همه را با لب تشنه در پيش رويش به فجيع‌ترين وضعيتى به شهادت مىرساندند و بدنشان را پاره پاره مىكردند ، صبرى كرد كه از آغاز عالم تا به حال ، چنان صبرى از كسى آشكار نشده است .\r\nآغوش آن امام ، قتلگاه طفل شش ماهه‌اش گرديد .\r\nبرادر زادهء سيد شهيدان كربلا در آغوش آن امام مظلوم به شهادت رسيد .\r\nكودك خردسال ديگرش را كه لرزان از خيمه بيرون آمده بود با ضربت عمود ، تشنه كام كشتند .\r\nاو در تمام اين مصيبات جانكاه ، صبر كرد ؛ حتى كودكى را كه شمشير\r\nدشمن دستش را قطع كرده بود مانند مردان دنيا ديده امر به صبر مىكرد و مىفرمود :\r\nيَا ابْنَ اخى اصْبِرْ عَلى ما نَزَلَ بِكَ ، وَ احْتَسِبْ فى ذلِكَ الخَيْرَ « 1 »\r\nاى برادرزادهء من ! صبركن برآنچه كه برتو ( از بلاها و مصيبت‌ها ) وارد شده و اينها را خير حساب كن !\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 54 .\r\n","page_name":" 58 ","page_number":58},
  {"content":"\r\n\r\nحسين عليه السلام اهل بيتش را در معرض اسيرى مىديد و با اينكه اين مصيبت براى او ، كه مجسمهء غيرت ومردانگى بود بسيار سخت و جانگداز مىنمود ، صبر فرمود و آنها را به صبر ، وقار ، خاموشى و خويشتن‌دارى سفارش مىكرد و به رحمت خدا مژده داده و مىفرمود :\r\nوَ رَحْمَةُ اللهِ لاتُفارِقُكُمْ فِى الدُّنْيا وَ الْاخِرَةِ « 1 »\r\n\r\n\r\n","description":"","footnote":"\r\n( 1 ) . رحمت خداوند در دنيا و آخرت از شما جدا نمىگردد .\r\n","page_name":" 59 ","page_number":59},
  {"content":"\r\n\r\n\r\nصبر در هنگامهء غضب\r\nپيامبر اعظم صلّىالله عليه و آله وسلّم در روايت مىفرمايد : « نيرومند كسى است كه به هنگام خشم ، مالك خويش گردد . » « 1 »\r\nحسين عليه السلام هرگز تحت تأثير خشم و غضب ، كارى را انجام نداد ؛ او به هنگام غضب برخود مسلط بود و اگر تمام عوامل خشم فراهم مىشد ، آن حضرت از طريق اعتدال و ميانه‌روى و راه صواب به قدر چشم برهم زدنى بيرون نمىشد .\r\nعلائلى مىنويسد : « غلامى از غلامان حضرت ، آب بر دست مباركش مىريخت ؛ ظرف آب از دست غلام در طشت افتاد ، آب طشت بر روى مقدس ايشان پاشيد . غلام عرض كرد : اى آقاى من ! « وَالْكاظِمينَ الْغَيْظَ » . فرمود : « خشمم را فرو خوردم . » غلام گفت : « وَالْعافينَ عَنِ النّاسِ » . فرمود : « تو را عفو نمودم » . عرض‌كرد : « وَاللهُ يُحِبُّ الْمُحْسِنينَ » . « 2 »\r\nفرمود :\r\nاذْهَبْ فَانْتَ حُرٌّ لِوَجْهِ اللهِ الْكَريم\r\nبرو كه تو در راه خدا آزادى ! « 3 »\r\nيكى از نمايش‌هاى حُسن خلق و كَرَم آن حضرت كه نشان مىدهد آن\r\n\r\n\r\n","description":"","footnote":"\r\n( 1 ) . بحار الانوار ، ج 74 ، ص 151 .\r\n( 2 ) . سخنان اين غلام ، اقتباسى است از قسمتى از آيه 134 سوره آل عمران : « . . . وَ الْكاظِمينَ الْغَيْظِ وَالْعافينَ عَنِ النّاسِ وَاللهُ يُحِبُّ الْمُحْسِنينَ » ؛ و فروخوردگان خشم و گذشت‌كنندگان از مردم و خداوند ، نيكوكاران را دوست مىدارد .\r\n( 3 ) . سمو المعنى ، ص 161 .\r\n","page_name":" 60 ","page_number":60},
  {"content":"\r\n\r\nامام شهيد در برابر عوامل غضب ، خشم و كينه ، كمال قدرت و ايستادگى را داشت ، سيراب كردن لشكر حرّ است . وقتى كه لشكر حرّ در گرمگاه روز رسيدند و حضرت ، تشنگى را مشاهده كرد فرمان داد تا به آنها و اسب‌هايشان آب بياشامند . برحسب امر امام ، تمام سپاه دشمن را از مرد و مركَب ، سيراب كردند و بر پاها و شكم چهارپايانشان آب پاشيدند .\r\nعلى بن طعان محاربى گفت : « من پس از همه رسيدم ؛ آن بحر كَرَم و نورِ ديدهء ساقى كوثر مرا به آن حال ديد ؛ به زبان مبارك و در نهايت لطف و مرحمت به لغت حجاز فرمود :\r\nيَابْنَ اخِى انْخِ الراوِيَه\r\nبرادرزاده ! شتر را بخوابان .\r\nمن معناى كلام امام را ندانستم ، امام دانست كه نفهميدم پس فرمود :\r\nانْخِ الْجَمَلَ\r\nشتر را بخوابان .\r\nمن شتر را خوابانيدم . سپس فرمود :\r\nاخنث السِقا\r\nدهانه مشك را بر گردان و آب بنوش !\r\nمن نتوانستم . امام پيش آمد و دهانهء مشك را به دست مبارك پيچيد تا آب نوشيدم . « 1 »\r\n\r\n\r\n","description":"","footnote":"\r\n( 1 ) . قمقام زخار ، ص 350 و ساير كتب مقتل .\r\n","page_name":" 61 ","page_number":61},
  {"content":"\r\n\r\nاز نمونه‌هاى ديگر صبر آن حضرت ، امتناع او از شروع جنگ بود . با اينكه مىدانست آن لشكر كفر پيشه به هيچ وجه بر او و عزيزانش رحم نمىكنند و با اينكه از آنها رفتارها و حركاتى سر مىزد كه صبر بر آن اعمال نكوهيده ، دشوار بود آن حضرت ، حجت را بر آنها تمام ساخت و نه خود و نه اصحابش دست به اسلحه نبردند .\r\nچون نامهء ابن زياد به حرّ رسيد و در آن دستور داده بود كه حرّ بر حسين عليه السلام كار را تنگ بگيرد و ايشان را در بيابانى بىآب و سبزه فرود آورد زهير بن القين به امام عرض كرد : « به خدا قسم ! آن سپاهى كه پس از اينها بيايند بسى بيشتر باشند ، اجازه بده تا هم اكنون با اين گروه نبرد كنيم . » آن حضرت فرمود : « من ابتدا جنگ را شروع نمىكنم . »\r\nهمچنين وقتى آب را بر روى امام و اصحابش بسته بودند و همهء لشكريان آن حضرت از زن و مرد ، كوچك و بزرگ ، جوان و پير ، بيمار و\r\nسالم ، حتى اسب‌ها و مراكب ، تشنه بودند و صيحهء تشنه‌كامان همواره به گوش امام مىرسيد ، ايشان از شروع جنگ ، خوددارى فرمود .\r\nحتى زمانى كه جرثومهء شرارت و خباثت ، شمر ملعون روز عاشورا به خيام طاهره نزديك شد و در پيرامون خيمه‌هاى جلالت و عظمت مىگرديد تا نقطه‌اى را كه از آنجا مىتوان به خيام و لشكرگاه امام ، حمله كرد معيّن سازد ، خندقى را ديد كه آتش در آن افروخته‌اند ؛ بانگ برداشت و به امام جسارت كرد . مسلم بن عوسجه كه در تيراندازى مهارت داشت اجازه خواست شمر را با تير بزند و زمين را از لوث وجود خبيث آن دشمن خدا پاك سازد . حضرت اجازه نفرمود ؛ زيرا از شروع كردن جنگ\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكراهت داشت ؛ « 1 » مثل اينكه مىخواست جنگش با آنها صورت دفاع داشته باشد .\r\nيكى ديگر از نمونه‌هاى گذشت ، عفو و صبر آن حضرت ، كه دليل بر عزم محكم ، قوّت تصميم و بلندى همت ايشان است ، قبول توبهء حرّ و آن همه ملاطفت و محبتى است كه نسبت به او از آن معدن صبر ، حلم ، عفو و بخشش صادر شد .\r\nصبر و گذشت امام نسبت به حرّ مصداق بارزى از مفاد سخن پروردگار است كه فرمود :\r\nوَ لِمَنْ صَبَرَ وَ غَفَرَ انَّ ذلِكَ لَمِنْ عَزْمِ الامُورِ « 2 »\r\n\r\n\r\n","description":"","footnote":"\r\n( 1 ) . ابوالشهداء ، ص 172 ؛ قمقام زخار ، ص 390 .\r\n( 2 ) . سوره شورى ، آيه 43 ؛ و كسى كه صبر و گذشت ، پيشه كند بىگمان اين از كارهاى سترگ است .\r\n","page_name":" 63 ","page_number":63},
  {"content":"\r\n\r\n\r\nصبر بر تشنگى\r\nاين نوع شكيبايى سخت دشوار است ، به خصوص اگر تشنگى در نهايت شدت باشد . تسليم نشدن به دشمن با زحمت تشنگى ، علامت تصميم و عزم راسخ و فوق العاده است . شايد در تاريخ موردى نباشد كه آب را بر روى طرف مقابل بسته باشند و او از تسليم خوددارى كرده باشد .\r\nبرحسب تواريخ و كتاب‌هاى معتبر مقتل ، از روز هفتم محرّم آب را بر روى آن حضرت و خاندان و اصحابش بستند . از آن روز تا روز عاشورا اگر هم يكى دو مرتبه به وسيلهء حفر چاه و كوشش حضرت عباس ، قمر بنى هاشم ، آبى تهيه شد ، بالطبع سالمندان و بزرگان از آن استفاده نمىكردند و فقط اطفال و خردسالان و مراكب زبان بسته را يكى دو وعده با آن سيراب كردند ؛ بنابراين داستان تشنگى امام عليه السلام فوق العاده غم انگيز و شكيبايى آن حضرت بر رنج تشنگى تحيرآميز است .\r\nكسانى كه گرماى عراق را ديده‌اند مىدانند كه تحمل چند ساعت تشنگى در آنجا طاقت فرساست . زحمت جهاد در آفتاب سوزان ، كثرت جراحات و ريزش خون ، همه باعث شدت تشنگى است اما آن امام تشنه‌كام بر اين رنج عظيم ، صبر فرمود و تسليم آن ناكسان نگرديد . صَلَّى اللهُ عَلَيْكَ يا ابا عَبْدِالله .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nصبر در بندگى\r\nكاملًا آشكار است كه ظهور تمام اقسام صبر از آن حضرت ، به منظور اطاعت فرمان خدا بود ، و ايشان براى امتثال امر خدا از آن همه بلا و مصيبت استقبال كرد و پيشنهادهايى كه دوستان يا دشمنان به او دادند مبنى بر اينكه با يزيد بيعت كند يا به نحوى با وى به سازش و سكوت ، رفتار نمايد را نپذيرفت و رد كرد .\r\nآرى ! شخصيت عظيم ، مناقب و كرامت‌هاى اخلاقى حضرت سيدالشهداء عليه السلام در هرناحيه به حدى وسيع است كه با بسط مقال يا تأليف كتاب‌هاى مستقل هم نمىتوان جمال آن آفتاب حقيقت و خُلق و خوى آن آينهء راستى را نشان داد ؛ از اين رو ناچار به ايجاز و اختصار پرداختيم و به طور جامع و مختصر مىگوييم كه آن حضرت در علم ، معرفت ، حلم ، فصاحت ، بلاغت و خلق و خوى ، سرآمد تمامى مخلوقات بود .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nآثار علمى حضرت آيت الله العظمى صافى\r\nنام كتاب - - - - - - زبان - - - - - - ترجمه\r\nفقه :\r\n1 - توضيح المسائل - - - - - - فارسى - - - - - - - -\r\n2 - منتخب الاحكام - - - - - - فارسى - - - - - - - -\r\n3 - احكام نوجوانان - - - - - - فارسى - - - - - - انگليسى\r\n4 - جامع الاحكام در 2 جلد - - - - - - فارسى - - - - - - - -\r\n5 - استفتائات قضايى - - - - - - فارسى - - - - - - - -\r\n6 - استفتائات پزشكى - - - - - - فارسى - - - - - - - -\r\n7 - مناسك حج - - - - - - فارسى - - - - - - عربى\r\n8 - مناسك عمره مفرده - - - - - - فارسى - - - - - - عربى\r\n9 - هزار سؤال پيرامون حج - - - - - - فارسى - - - - - - - -\r\n10 - پاسخ كوتاه به 300 پرسش در 2 جلد - - - - - - فارسى - - - - - - - -\r\n11 - اعتبار قصد قربت در وقف - - - - - - فارسى - - - - - - - -\r\n12 - رساله در احكام ثانويه - - - - - - فارسى - - - - - - - -\r\n13 - فقه الحج در 4 جلد - - - - - - عربى - - - - - - - -\r\n14 - هداية العباد در 2 جلد - - - - - - عربى - - - - - - - -\r\n15 - هداية السائل - - - - - - عربى - - - - - - - -\r\n16 - حواشى على العروة الوثقى - - - - - - عربى - - - - - - - -\r\n17 - رسائل الخمس فى فقه الإمامية - - - - - - عربى - - - - - - - -\r\n18 - صلاة المسافر - - - - - - عربى - - - - - - - -\r\n19 - فقه الخمس - - - - - - عربى - - - - - - - -\r\n20 - أوقات الصلاة - - - - - - عربى - - - - - - - -\r\n21 - الاحكام الشرعية ثابتة لاتتغيّر - - - - - - عربى - - - - - - فارسى\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n22 - التعزير ( احكامه و ملحقاته ) - - - - - - عربى - - - - - - - -\r\n23 - ضرورة وجود الحكومة او ولاية الفقهاء فى عصرالغيبة ( الخمس و ولاية الفقيه ) - - - - - - عربى - - - - - - فارسى\r\n24 - رسالة فى معاملات المستحدثة - - - - - - عربى - - - - - - - -\r\n25 - التداعى فى مال من دون بينة و لا يد - - - - - - عربى - - - - - - - -\r\n26 - رسالة فى المال المعيّن المشتبه ملكيته - - - - - - عربى - - - - - - - -\r\n27 - حكم نكول المدعى عليه عن اليمين - - - - - - عربى - - - - - - - -\r\n28 - ارث الزوجة - - - - - - عربى - - - - - - - -\r\n29 - مع الشيخ جاد الحق فى ارث العصبه ( مسألة التعصيب ) - - - - - - عربى - - - - - - - -\r\n30 - حول ديات ظريف ابن ناصح - - - - - - عربى - - - - - - - -\r\n31 - بحث حول الاستسقام بالازلام ( مشروعية الاستخارة ) - - - - - - عربى - - - - - - - -\r\n32 - الشعائر الحسينيه - - - - - - عربى - - - - - - - -\r\n33 - آنچه هر مسلمان بايد بداند - - - - - - - - - - - - تركى\r\nاصول فقه :\r\n34 - بيان الاصول در 3 جلد - - - - - - عربى - - - - - - - -\r\n35 - رسالة فى الشهرة - - - - - - عربى - - - - - - - -\r\n36 - رسالة فى حكم الاقل و الاكثر فى الشبهة الحكمية - - - - - - عربى - - - - - - - -\r\n37 - رسالة فى الشروط - - - - - - عربى - - - - - - - -\r\nقرآن و تفسير :\r\n38 - تفسير آيه فطرت - - - - - - فارسى - - - - - - - -\r\n39 - القرآن مصون عن التحريف - - - - - - عربى - - - - - - - -\r\n40 - تفسير آية التطهير - - - - - - عربى - - - - - - - -\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n41 - تفسير آية الانذار - - - - - - عربى - - - - - - - -\r\nعقايد و كلام\r\n42 - عرض دين - - - - - - فارسى - - - - - - - -\r\n43 - به سوى آفريدگار - - - - - - فارسى - - - - - - - -\r\n44 - الهيات در نهج‌البلاغه - - - - - - فارسى - - - - - - - -\r\n45 - معارف دين 2 جلد - - - - - - فارسى - - - - - - - -\r\n46 - پيرامون روز تاريخى غدير - - - - - - فارسى - - - - - - - -\r\n47 - نداى اسلام از اروپا - - - - - - فارسى - - - - - - - -\r\n48 - نگرشى بر فلسفه و عرفان - - - - - - فارسى - - - - - - - -\r\n49 - نيايش در عرفات - - - - - - فارسى - - - - - - - -\r\n50 - سفرنامه حج - - - - - - فارسى - - - - - - - -\r\n51 - شهيد آگاه - - - - - - فارسى - - - - - - - -\r\n52 - نويد امن و امان - - - - - - فارسى - - - - - - - -\r\n53 - پاسخ ده پرسش - - - - - - فارسى - - - - - - - -\r\n54 - اصالت مهدويت - - - - - - فارسى - - - - - - - -\r\n55 - تجلى توحيد در نظام امامت - - - - - - فارسى - - - - - - عربى\r\n56 - نظام امامت و رهبرى - - - - - - فارسى - - - - - - - -\r\n57 - ولايت تكوينى و ولايت تشريعى - - - - - - فارسى - - - - - - - -\r\n58 - پيرامون معرفت امام - - - - - - فارسى - - - - - - - -\r\n59 - عقيده نجات بخش - - - - - - فارسى - - - - - - - -\r\n60 - به سوى دولت كريمه - - - - - - فارسى - - - - - - - -\r\n61 - باورداشت مهدويت - - - - - - فارسى - - - - - - عربى\r\n62 - انتظار ، عامل مقاومت و حركت - - - - - - فارسى - - - - - - - -\r\n63 - فروغ ولايت در دعاى ندبه - - - - - - فارسى - - - - - - عربى\r\n64 - معرفت حجت خدا - - - - - - فارسى - - - - - -\r\n65 - وابستگى جهان به امام زمان - - - - - - فارسى - - - - - - - -\r\n66 - توضيحات پيرامون كتاب عقيده مهدويت در تشيع اماميه - - - - - - فارسى - - - - - - انگليسى\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n67 - امامت و مهدويت - - - - - - فارسى - - - - - -\r\n68 - پيام‌هاى مهدوى - - - - - - فارسى - - - - - - - -\r\n69 - گفتمان مهدويت - - - - - - فارسى - - - - - - انگليسى\r\n70 - گفتمان عاشورايى - - - - - - فارسى - - - - - - - -\r\n71 - مقالات كلامى - - - - - - فارسى - - - - - - - -\r\n72 - الى هدى كتاب الله - - - - - - عربى - - - - - - - -\r\n73 - ايران تسمع فتجيب - - - - - - عربى - - - - - - - -\r\n74 - رسالة حول عصمة الانبياء و الائمة - - - - - - عربى - - - - - - - -\r\n75 - تعليقات على رسالة الجبر و القدر - - - - - - عربى - - - - - - - -\r\n76 - لمحات فى الكتاب و الحديث و المذهب - - - - - - عربى - - - - - - - -\r\n77 - صوت الحق و دعوة الصدق - - - - - - عربى - - - - - - - -\r\n78 - رد اكذوبة خطبة الامام على ، على الزهرا عليهما السلام - - - - - - عربى - - - - - - - -\r\n79 - مع الخطيب فى خطوطه العريضة - - - - - - عربى - - - - - - اردو / فرانسه\r\n80 - رسالة فى البداء - - - - - - عربى - - - - - - - -\r\n81 - جلاء البصر لمن يتولى الائمة الاثنى عشر - - - - - - عربى - - - - - - - -\r\n82 - حديث افتراق المسلمين على ثلاث و سبعين فرقة - - - - - - عربى - - - - - - - -\r\n83 - من لهذا العالم ؟ - - - - - - عربى - - - - - - - -\r\n84 - بين العلمين ، الشيخ الصدوق والشيخ المفيد - - - - - - عربى - - - - - - فارسى\r\n85 - مقدّمات مفصلّة على « مقتضب‌الاثر » و « مكيال‌المكارم » و « منتقى الجمان » - - - - - - عربى - - - - - - - -\r\n86 - امان الامّة من الضلال والاختلاف - - - - - - عربى - - - - - - - -\r\n87 - البكاء على الامام الحسين عليه السلام - - - - - - عربى - - - - - - - -\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n88 - النقود اللطيفة على الكتاب المسمى بالاخبار الدخيلة - - - - - - عربى - - - - - - - -\r\nحديث :\r\n89 - منتخب الاثر در 3 جلد - - - - - - عربى - - - - - - اردو /\r\nانگليسى\r\n90 - قبس من مناقب اميرالمؤمنين عليه السلام\r\n( مئة و عشر حديث من كتب عامة ) - - - - - - عربى - - - - - - فارسى\r\n91 - احاديث الائمة الاثنى عشر ، اسنادها و الفاظها - - - - - - عربى - - - - - - - -\r\n92 - احاديث الفضائل - - - - - - عربى - - - - - -\r\n93 - پرتوى از فضائل اميرالمؤمنين عليه السلام - - - - - - فارسى - - - - - - - -\r\nتاريخ :\r\n94 - سيرحوزه‌هاى علمى شيعه - - - - - - فارسى - - - - - - - -\r\n95 - رمضان در تاريخ ( حوادث تاريخى ) - - - - - - فارسى - - - - - - - -\r\nسيره :\r\n96 - پرتوى از عظمت امام حسين عليه السلام - - - - - - فارسى - - - - - - - -\r\n97 - با عاشوراييان - - - - - - فارسى - - - - - - - -\r\n98 - آينهء جمال - - - - - - فارسى - - - - - - - -\r\n99 - از نگاه آفتاب - - - - - - فارسى - - - - - - - -\r\n100 - اشك و عبرت - - - - - - فارسى - - - - - - - -\r\nتربيتى :\r\n101 - ماه مبارك رمضان ، مكتب عالى تربيت و اخلاق - - - - - - فارسى - - - - - - - -\r\n102 - راه اصلاح يا امر به معروف و نهى از منكر - - - - - - فارسى - - - - - -\r\n103 - با جوانان - - - - - - فارسى - - - - - -\r\nشعر :\r\n104 - ديوان اشعار - - - - - - فارسى - - - - - - - -\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n105 - بزم حضور - - - - - - فارسى - - - - - - - -\r\n106 - آفتاب مشرقين - - - - - - فارسى - - - - - - - -\r\n107 - صحيفة المؤمن - - - - - - فارسى - - - - - - - -\r\n108 - سبط المصطفى - - - - - - فارسى - - - - - - - -\r\n109 - در آرزوى وصال - - - - - - فارسى - - - - - - - -\r\nمقاله‌ها و خطابه‌ها :\r\n110 - حديث بيدارى ( مجموعه پيام‌ها ) - - - - - - فارسى - - - - - - - -\r\n111 - شب‌پرگان و آفتاب - - - - - - فارسى - - - - - - - -\r\n112 - شب عاشورا - - - - - - فارسى - - - - - - - -\r\n113 - صبح عاشورا - - - - - - فارسى - - - - - - - -\r\nتراجم :\r\n114 - زندگانى آيت الله آخوند ملامحمد جوادصافى گلپايگانى - - - - - - فارسى - - - - - - - -\r\n115 - زندگانى جابر بن حيّان - - - - - - فارسى - - - - - - - -\r\n116 - زندگانى بوداسف - - - - - - فارسى - - - - - - - -\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n Reflection of Elegance ( Ayenaye Jamal ) \r\n Aglance on the ethics of Imam Husain ( as ) \r\n By Ayatollah al Uzma Saafi Gulpaygani \r\n Publishers Note \r\n Pulchritude of Imam Husain ( as ) , the grandson of Hazrat Muhammad ( pbuh ) is an elegant reflection of all the moral virtues and remembering him is the review of all the ethical and spiritual lessons . \r\n It has been centuries that the luminous sun of the sacred life of Imam Husain ( as ) , a manifestation of Gods attributes , is illuminating the way for mankind . \r\n Acquaintance with Husain ( as ) and his moral and ethical values is an eternal lesson for mankind to organize their lives . \r\n Acquaintance with Husain ( as ) is an acquaintance with humanity , ethics , honor and spiritual glory . \r\n \" Reflection of Elegance \" is a review of the moral virtues of the leader of martyrs Hazrat Husain bin Ali ( as ) , virtues which should be paid special attention towards while reviewing the life of the great Imam ( as ) . \r\n The book clearly describes the noble personality of Imam Husain ( as ) being a collection of the distinguished attributes of a perfect human being and a chosen one by God and a picture of greatness , bravery , fortitude , justice or in one word glory and eminence . \r\n The book is written by great Muslim scholar Ayatollah al Uzma Saafi , one of the major Shia marjas who has composed more than 100 books about Islamic subjects . \r\n \" Reflection of Elegance \" has been compiled in 11 chapters with these titles : \r\n Chapter 1 . Pulchritude of man \r\n Chapter 2 . Sun of cogitation \r\n Chapter 3 . In gods presence \r\n Chapter 4 . Generosity \r\n Chapter 5 . A sky of benevolence \r\n Chapter 6 . Justice seeking \r\n Chapter 7 . Simplicity \r\n Chapter 8 . On the pinnacle of modesty \r\n Chapter 9 . Champion of history \r\n Chapter 10 . Dignified sole \r\n Chapter 11 . Mountain of steadfastness \r\n Center for compilation and publication of \r\n Hazrat Ayatollah al Uzma Saafi works \r\n\r\n\r\n","description":"","footnote":"","page_name":" 72 ","page_number":72}
  ]