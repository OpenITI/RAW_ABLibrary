[
  {"content":"\r\nجلد سوم\r\nاز مجلدات تفسير كبير\r\nمنهج الصادقين\r\nفي الزام المخالفين\r\nاز تصنيفات عارف ربانى\r\nملا فتح الله كاشانى\r\nبسرمايه :\r\nكتابفروشى و چاپخانه محمد حسن علمى\r\nتهران - بازار بين الحرمين\r\nارديبهشت 1333\r\nچاپخانه محمد حسن علمى - تلفن 21586\r\n","description":"","footnote":"","page_name":" 1 ","page_number":1},
  {"content":"\r\nجلد سوم از تفسير منهج الصادقين فى الزام المخالفين\r\nبسم اللَّه الرحمن الرحيم\r\n\r\n* ( وَمَنْ لَمْ يَسْتَطِعْ مِنْكُمْ ) * و هر كه استطاعت ندارد از شما * ( طَوْلًا ) * از روى غنا و اعتلا طول در اصل بمعنى فضل و زياده است و استعمال آن در غنا به جهت آنست كه غنى قادر است بر فاضل قوت خود و نصب آن بر مفعوليت است و قوله * ( أَنْ يَنْكِحَ الْمُحْصَناتِ الْمُؤْمِناتِ ) * منصوب المحل است بر آنكه مفعول به طول است و تقدير اينكه ( من لم يستطع منكم ان يعتلى نكاح المحصنات ) يعنى كسى كه نتواند كه دست يابد بنكاح زنان عفيفه آزاد كه گرونده باشد و يا صفت فعل محذوف است اى ( من لم يستطع غنى يبلغ به نكاح المحصنات ) يعنى هر كه مستطيع نباشد و توانايى نداشته باشد كه برسد بوسيلهء آن بنكاح محصنات مؤمنات * ( فَمِنْ ما مَلَكَتْ أَيْمانُكُمْ ) * پس بخواهيد از آنچه مالك شده است دستهاى شما * ( مِنْ فَتَياتِكُمُ الْمُؤْمِناتِ ) * از كنيزان شما كه گروندگانند مراد نكاح امهء غير است زيرا كه با جماع تزوج بامهء خود جايز نيست و در كنز آورده من در آيه شرطيه است و يستطع مجزوم بلم لفظا و به من محلا و معكوس نيست به جهت قرب لم و قرب اولى است بلفظ از بعيد و من در منكم از براى تبعيض است و تركيب طول بهر وجه كه\r\n","description":"","footnote":"","page_name":" 2 ","page_number":2},
  {"content":"\r\nمستعمل شود براى زيادتى است لكن با استعمال آن در مقادير مصدر آن طولست بضم طا و صفت آن طويل است و در غير مقادير مصدر آن طولست بفتح طاء و صفت آن طايل و مراد از آن آنست كه هر كه او را زيادتى مال نباشد براى نكاح حراير پس بايد نكاح امهء غير كند چه مؤمنهء ايشان اخف است از حراير و فتيات بمعنى مملوكاتند ( يقول العرب للامة فتاة و للعبد فتى ) و مراد بمحصنات اينجا عفيفاتند يعنى زنانى كه نگاهداشته‌اند نفسهاى خود را از منهيات بعقل تمام و همچنين مراد بقوله محصنات غير مسافحات عفايفند * ( وَاللَّه أَعْلَمُ ) * و خدا داناتر است * ( بِإِيمانِكُمْ ) * بگرويدن شما يعنى اكتفاء كنيد به ظاهر ايمان چه اوست كه عالمست بجميع سراير نه شما پس نظر در ايمان يكديگر كنيد نه در فضل نسبت و دنائت آن * ( بَعْضُكُمْ ) * برخى از شما اى آزادان و بندگان حاصل شده‌ايد * ( مِنْ بَعْضٍ ) * از برخى يعنى مناسب يكديگر در نسب و از يك اصل و نسليد چه پدر همهء شما آدم است چه در حريت مزيت فضلى نباشد بر رقية به اين اعتبار و يا همه شريكيد در ايمان * ( فَانْكِحُوهُنَّ ) * پس بخواهيد كنيزان را * ( بِإِذْنِ أَهْلِهِنَّ ) * بدستورى خداوند ايشان چه ايشان مملوك ديگرىاند * ( وَآتُوهُنَّ ) * و بدهيد بكنيزان نكاح كرده شده * ( أُجُورَهُنَّ ) * مزدهاى ايشان يعنى مهرهاى ايشان را باذن اهل ايشان به آنها رسانيد و حذف اذن اهل به جهت تعدد ذكر آنست و يا بدهيد بموالى ايشان مهور ايشان را بحذف مضاف و قرينهء حذف آن علم است به آنكه مهر از آن سيد است زيرا كه عوض آن حق او است پس واجب باشد اداء آن به او * ( بِالْمَعْرُوفِ ) * بنيكويى يعنى بدون مطل و ضرار و نقصان * ( الْمُحْصَناتِ ) * حالست از مفعول فانكحوهن يعنى نكاح كنيد كنيزان را در حالتى كه اين كنيزان نگاهدارنده فروج خودند * ( غَيْرَ مُسافِحاتٍ ) * نه زنا كنندگان بآشكارا * ( وَلا مُتَّخِذاتِ أَخْدانٍ ) * و نه فرا گيرندگان دوستان بپنهانى گويند فرق ميان مسافحات و متخذات اخدان عموم و خصوص است چه مسافحات در سر و جهر است و اتخاذ اخدان در سر فقط از ابن عباس مرويست كه در جاهليت زناى علانيه را حرام ميدانستند و زناى سر را حلال حقتعالى به اين آيهء نهى زنا كرد بس * ( فَإِذا أُحْصِنَّ ) * پس آن هنگامى كه ايشان نگاهدارنده‌اند فروج خود را از حرام بسبب تزويج و احصن بصيغهء مجهول خوانده يعنى هنگامى كه جوارى شوهر\r\n","description":"","footnote":"","page_name":" 3 ","page_number":3},
  {"content":"\r\nكرده شده‌اند * ( فَإِنْ أَتَيْنَ بِفاحِشَةٍ ) * پس اگر بيايند بزنا * ( فَعَلَيْهِنَّ ) * پس بر ايشان لازم است * ( نِصْفُ ما عَلَى الْمُحْصَناتِ ) * نيمهء آنچه لازم است بر زنان آزاد بى شوهر * ( مِنَ الْعَذابِ ) * از حدى كه خدا مقرر كرده حد زن آزاد بىشوهر صد تازيانه است پس از آن كنيزان پنجاه تازيانه باشد و زمخشرى و بيضاوى اول را بمعنى حراير تفسير كرده‌اند زيرا كه اثبات نكاح اماء كرده‌اند نزد تعذر نكاح محصنات پس مراد از ايشان ضد اماء باشد و تسميهء ايشان بمحصنات جهت احصان ايشان است از احوال اماء كه آن ابتذال و امتهانست و در اين نظر است زيرا كه اين عدولست از ظاهر لفظ و قائل شدن بحذف موصوف اولى است اى الحراير المحصنات * ( ذلِكَ ) * آن نكاح كنيزان * ( لِمَنْ خَشِيَ الْعَنَتَ ) * براى كسى است كه ترسد از رنج\r\nسخت يعنى از مشقت آنكه در زنا افتد * ( مِنْكُمْ ) * از شما و عنت در اصل بمعنى انكسار عظم است بعد از جبر پس مستعار است از براى هر مشقت و ضرر عظيم و هيچ ضررى اعظم از موافقت اثم نيست با فحش قبايح و گويند كه مراد بعنت خداست و بر هر تقدير اين شرطى ديگر است از براى نكاح اماء * ( وَأَنْ تَصْبِرُوا ) * و اگر صبر كنيد از نكاح كنيزان * ( خَيْرٌ لَكُمْ ) * بهتر است مر شما را و به احتياط نزديكتر در صيانت ولد خود از بندگى و در حديث آمده كه\r\nالحراير صلاح البيت و الاماء هلاكه\r\nو از انس روايتست كه آن حضرت فرمود كه هر كه خواهد كه نزد خدا رود پاك و پاكيزه باشد بايد كه زن آزاد را بخواهد كه زن آزاد صلاح خانه بود چه برده خرابى خانه است * ( وَاللَّه غَفُورٌ ) * و خدا آمرزنده است مر چيزى را كه قبل از اين از بندگان صادر شده از خلاف اين احكام و مر كسى را كه صبر نتواند كرد از نكاح اماء * ( رَحِيمٌ ) * مهربانست بر خصت دادن نكاح بندگان در كنز آورده كه در اين آيه چند حكم مستفاد مىشود اول ظاهر آيه دلالت است بر آنكه اباحهء نكاح به عقد مشروط است بعدم طول و خشيت عنت و شافعى به اين احتجاج آورده بر تحريم نكاح بدون اين دو شرط و ابو حنيفه مخالفت نموده و شرطين را بر افضل حمل كرده نه آنكه نكاح آنها بدون اين دو شرط محرم باشد و تجويز نكاح ايشان كرده براى غنى و بعض اصحاب ما بر قول اولاند و احتجاج ايشان بشرطيه است و بقول باقر عليه السّلام در حينى كه از او پرسيدند كه حر متزوج ميتواند شد بمملوكه فرمود اذا اضطر اليها فلا بأس و حق قول ثانى است بجهة كريمهء و انكحوا الايامى منكم و الصالحين من عبادكم و اماتكم و\r\n","description":"","footnote":"","page_name":" 4 ","page_number":4},
  {"content":"\r\nقوله وَلأَمَةٌ مُؤْمِنَةٌ خَيْرٌ مِنْ مُشْرِكَةٍ و جواب از آيه بمنع دلالتست بر تحريم بلكه دلالت است بر جواز نكاح ايشان نزد عدم استطاعت و در آن تعرضى بعدم جواز نيست مگر بدليل خطاب و اين حجة نيست نزد ما و بر تقدير حجيت آن دلالت آن بر تحريم اولى نيست از دلالت آن بر كراهت و قوله * ( وَأَنْ تَصْبِرُوا خَيْرٌ لَكُمْ ) * مؤيد كراهيت آنست و همچنين است جواب از روايت مذكوره و اينجا چند فرع است اول بنا بر قول تحريم جايز است نكاح واحده قطعا و ثانيه محرمست به جهت انتفاء احد شرطين و بنا بر قول بكراهت ثانيه مباحست دويم قبول قول زوج بايد كرد در عدم طول و خوف عنت و اگر در دست او مالى باشد و دعوى كند كه آن مال او نيست و يا بر او دينى است به قدر آن و مالك غير آن نيست قبول كنند سيم اگر عدم شرطين متجدد شود بعد از نكاح اباحه مرتفع نميشود و اگر چه سابق بر تجدد انتفاى شرطين همين عقد بوده باشد بدون وطى چهارم بعضى محرمين قائلند به آنكه تحريم راجع بوطى است و عقد تابع آنست و بعضى ديگر ايشان ميگويند كه بلكه بالذات راجع به عقد نيز هست لكن حرام نميشود به عقد نزد عدم احد شرطين بلكه مكروه است پنجم اگر يك بار متزوج شود بدوامه پس بنا بر قول بتحريم گفته‌اند كه احد هما را اختيار كند و حق بطلان است زيرا كه عقد نسبت بهر دو دارد على السويه پس صحيح نباشد قبول احدهما دون ديگرى و اگر نه ترجيح بلا مرجح لازم آيد دويم از احكام اختلافست در تفسير طول نزد بعضى زيادتيست در مال و نزد گروهى آن را حد معين نيست بلكه انسان اعرفست بنفس خود به آن چه او را و عيال او را كفايت كند پس اگر عجز خود را اين دانسته باشد جايز باشد او را نكاح امه و نزد محققان اصحاب ما مراد به طول مهر حره است و نفقه او و وجود او و امكان وطى او در قبل پس بنا بر اين اقوال قوله ان ينكح يا مفعول فعل محذوفست كه صفت طولا باشد اى يبلغ به ان ينكح و يا مجرور به لام جر مقدر قبل از آن چه لام و اخوات آن از حروف جر در سران و ان كثير الوقوعست پس تقدير اين است كه من لم يستطع منكم طولا لان ينكح و ابو حنيفه گفته كه طول قوتست و فضل و ان ينكح را بمعنى ان يطأ تنزيل كرده و آن را بدل كل طولا دانسته زيرا كه نكاح قوت است و فضل پس معنى آيه بر قول او اينست ( من لم يملك وطى الحرة و فراشها فلينكح امة ) پس اگر شخصى عنين باشد و در فراش او حره نباشد جايز است او را كه نكاح امه كند سيم نزد بعضى ظاهر آيه دالست در تحريم نكاح غير مؤمنات از كتابيات و غير ايشان از حراير و اماء به جهت تكرار وصف ايمان در ايشان و اينقول اهل حجاز است و نزد اهل عراق افضل نكاح مؤمناتست و ترك نكاح كتابيات و حق نزد ما اولست و تحقيق اين مذكور خواهد\r\nشد چهارم در قوله * ( وَاللَّه أَعْلَمُ بِإِيمانِكُمْ ) * اشاره است باكتفاء به ظاهر ايمان و عدم وجوب تحقق آن در نفس الامر فحينئذ نكاح منافق جايز\r\n","description":"","footnote":"","page_name":" 5 ","page_number":5},
  {"content":"\r\nباشد و در اين دلالت است بر آنكه كفاءة كافى است در ان تساوى در ايمان و زياده بر اين شرط نيست و بر آنكه تفاوتى نيست با حصول ايمان ميان غنى و فقير و حر و رق و لهذا در عقب اين فرموده كه بعضكم من بعض اى الجميع منكم و من ارقائكم من نسل آدم لا مزية لاحدكم على رقيقه پنجم * ( فَانْكِحُوهُنَّ بِإِذْنِ أَهْلِهِنَّ ) * دلالت مىكند بر عدم استقلال امه بر عقد بنفس خود بلكه لا بد است از اذن سيد زيرا كه عين و منافع او مملوك سيد است و از جملهء آن منفعت بضع است پس بدون اذن و رضاى سيد تصرف در آن جايز نباشد و در صحت عقد فضولى خلافست و در آن دلالتى نيست بر قول ابو حنيفه بجواز مباشرت اماء در عقد خود تا از براى او احتجاج باشد و بدانكه فرقى نيست ميان ( عبد و امه ) در اين و همچنين فرقى نيست ميان آنكه سيد مرد باشد يا زن و ميان آنكه نكاح دائمى باشد يا منقطع ششم قوله * ( وَآتُوهُنَّ أُجُورَهُنَّ ) * اى مهورهن و تسميهء مهر باجر بجهة آنست كه اجر مقابل منفعت است و بضع منفعت است و قوله بالمعروف اى بسهولة و طيب نفس من غير مضرة و سوء خلق و اينجا سؤالى وارد مىشود و آن اينست كه مهر ملك سيد است چرا آتوا مواليهن اجورهن واقع نشده بعضى جواب گفته‌اند كه اداى اموال بفتيات اداء آنست بموالى ايشان بموجب\r\nالعبد و ما فى يده كان لمولاه\r\nو يا آنكه مضاف محذوف است اى فاتوا مواليهن و در اين هر دو وجه نظر است اما اول زيرا كه مملوكيت ايشان مسلم است اما اينكه تسليم اموال بايشان تسليم آن باشد بموالى ايشان ممنوع و اما ثانى جهة آنكه مضاف را حذف نميكنند با اشتباه و اينجا اشتباه واقع است و اولى در جواب آن است كه تقديم مهور ازواج از عوايد عربست پس اذن در نكاح مستلزم اذن باشد در قبض مهر هفتم در ذكر احصان كه بمعنى عفت است و نفى سفاح دلالت است بر منع از نكاح زانيه و اين منع بر وجه تحريم است بنا بر قول كسى كه قائل بتحريم باشد و يا بر وجه كراهت بنا بر قول غير اين و قوله محصنات غير مسافحات حالست از ضمير هن اى فانكحوهن حال احسانهن و عدم سفاحهن هشتم فاذا احصن فان اتين اى ( فاذا تزوجن ثم اتين بالزنا فعليهن نصف حد الحراير ) و عذاب بمعنى حد است بدليل قوله وَلْيَشْهَدْ عَذابَهُما طائِفَةٌ مِنَ الْمُؤْمِنِينَ و غير ذلك و مراد به اين جلد است خاصة نه رجم باجماع و به جهت آنكه رجم اهلاكست و اماء اموال موالى خوداند پس جايز نباشد اضرار موالى بذنب غير ايشان و به جهت آنكه رجم منتصف نميشود چنان كه جلد كه انتصاف در او ممكن است اگر گويند فايدهء فاذا احصن چيست و حال آنكه جلد بر اماء واجبست در حين صدور زنا از ايشان و\r\n","description":"","footnote":"","page_name":" 6 ","page_number":6},
  {"content":"\r\nاگر چه محصن نباشد گوئيم قومى بر آنند كه واجب نيست حد بر ايشان با صفت احصان بجهة همين شبهه و اكثر بر خلاف آنند زيرا كه آيه دلالت ندارد بر عدم حد الا بدليل خطاب و اين حجت نيست و مع ذلك لازم نميآيد از عدم دلالت آيه بر وجوب حد بر ايشان عدم وجوب آن زيرا كه ايشان داخلاند در آيهء الزَّانِيَةُ وَالزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ پس اين آيه مختصه باشد بآيهء فاذا احصن و اجماع منعقد است بر آنكه فرقى نيست ميان عبد و امه در تنصيف حد نهم قوله * ( ذلِكَ لِمَنْ خَشِيَ الْعَنَتَ ) * اشاره است بنكاح اماء پس ظاهر شد كه ان مشروط است به دو شرط بر تفصيلى كه گذشت و در تفسير عنت اختلاف است نزد بعضى بمعنى وقوع است در زنا و نزد بعضى ديگر حد چنان كه دانسته شد دهم * ( وَأَنْ تَصْبِرُوا ) * اى ( عن نكاح الاماء خير لكم ) و در خيريت آن اختلاف است يك قول آنست كه تا ولد رق نباشد هم چنان كه مذهب شافعى است و اين صحيح نيست زيرا كه ولد تابع اشرف طرفين است و حريت اشرفست و\r\nلقوله صلَّى اللَّه عليه و آله لا يرق ولد حر\r\nو قول ديگر آنست كه تا ولد تابع موالى ام و اهل او نباشد و تا سيد تفريق نكند ميان زوجين به هيچ وجه و اولى آنست كه خيريت آن بجهة آنست كه تعيير ولد نكنند به آنكه ولد امه غير است و لهذا\r\nقال صلَّى اللَّه عليه و آله الحراير صلاح البيت و الاماء هلاكه\r\nو بعد از آن در بيان اينكه اين تحليل و تحريم بجهة مصالح بندگان است ميفرمايد كه * ( يُرِيدُ اللَّه ) * مىخواهد خدا * ( لِيُبَيِّنَ لَكُمْ ) * تا بيان كند براى شما آنچه متعبد شويد به آن از احكام حلال و حرام و يا آنچه مخفى است بر شما از مصالح شما و محاسن اعمال شما ان در يبين مقدر است و در محل نصب است كه مفعول يريد است و لام مزيده براى تأكيد معنى است بقبال است و يا لام اراده است كقوله\r\n\r\n( اردت لكيما يعلم الناس انه\r\nسراويل قيس و الرقود شهود )\r\n\r\nو گويند مفعول يريد محذوف است و ليبين مفعول له است يعنى حقتعالى ميخواهد حق را به جهت آنكه بيان آن كند براى شما * ( وَيَهْدِيَكُمْ ) * و راه نمايد شما را * ( سُنَنَ الَّذِينَ ) * راههاى آنان كه بودند * ( مِنْ قَبْلِكُمْ ) * پيش از شما يعنى دين ابراهيم و اسماعيل يا روش پيشينيان از اهل حق و رشد تا بطريق ايشان سلوك كنيد * ( وَيَتُوبَ عَلَيْكُمْ ) * و باز گردد بر شما بتثقيل اثقال و رفع احمال و تخفيف احكام و غفران اثام و يا ارشاد كند شما را بمنع شما از معاصى و يا به آنچه كفاره سيئات شما باشد * ( وَاللَّه عَلِيمٌ ) * و خدا دانا است بمصلحت\r\n","description":"","footnote":"","page_name":" 7 ","page_number":7},
  {"content":"\r\nشما در آنچه فرمايد از احكام * ( حَكِيمٌ ) * درست كردار و راست گفتار در هر چه حكم كند اين دليلست بر بطلان مذهب مجبره چه حقتعالى ميفرمايد كه ارادهء من بيان ادله است و توبه و هدايه و ايشان مىگويند كه ارادهء او تلبيث ادله است و اصرار بر معصيت و ضلالت * ( وَاللَّه يُرِيدُ ) * و خدا مىخواهد * ( أَنْ يَتُوبَ عَلَيْكُمْ ) * آنكه قبول كند توبهء شما را يا دلالت كند به چيزى كه سبب توبه شما گردد تكرار جهت تأكيد است و تقابل او بقوله * ( وَيُرِيدُ الَّذِينَ ) * و مىخواهد آنان كه از سر غفلت يا از روى عناد * ( يَتَّبِعُونَ الشَّهَواتِ ) * پيروى مىكنند آرزوهاى نفس خود را * ( أَنْ تَمِيلُوا ) * آنكه ميل كنيد از راه راست * ( مَيْلًا عَظِيماً ) * ميل كردنى بزرك به جهت موافقت شما بر انباع شهوات و استحلال محرمات و عظم آن نسبت به كسى است كه اقتراف خطيئه كند بر سبيل ندرت و بدون استحلال آن مراد به اين جماعت فجره‌اند كه بجهة اتباع شهوات در احكام شرع تهاون ميكنند و به مثل زنا و اشباه آن اقدام مينمايند و يا مراد مجوساند كه هيچ تحرج نميكنند در محرمات و يا يهود و نصارى كه نكاح محرمات روا ميدارند و در روايت آمده كه چون آيهء تحريم خواهر زاده و برادرزاده نازل شد يهود اعتراض كردند كه نكاح دختر عمه و دختر خاله حلال است با آنكه خاله و عمه حرامند پس اگر خواهر حرام است پس خواهر زاده چرا حرام باشد و بدين شبهه خواستند كه اهل اسلام را بجانب باطل ميل دهند اين آيه نازل شد كه خدا مىخواهد كه شما را توبه دهد و جهودان مىخواهند كه شما را منحرف سازند * ( يُرِيدُ اللَّه ) * ميخواهد خدا * ( أَنْ يُخَفِّفَ عَنْكُمْ ) * آنكه سبك گرداند از شما در احكام نكاح بر وجهى كه سبكبار شويد كما قال يُرِيدُ اللَّه بِكُمُ الْيُسْرَ الاية و لهذا مشروع ساخت براى شما شريعت حنيفه كه سهل المأخذ است و مرخص ساخت شما را در مضايق شما مانند احلال نكاح دختر عمه و دختر خاله و امه و غير آن از ماتريدى نقلست كه مراد تخفيف است در اثقال عبادات و توبه از جنايات و ترك استيصال بعقوبات بخلاف امم ماضيه كه ايشان را اغلال و انصار بسيار بوده * ( وَخُلِقَ الإِنْسانُ ) * و آفريده شده است آدمى * ( ضَعِيفاً ) * ناتوان و عاجز از كشيدن بار تكليف و از صبر بر ترك شهوات و بر تحمل مشاق و طاعات لا جرم آن را بر وى سبك گردانيديم حسن گفته كه ضعف آدمى آنست كه از ماء مهين آفريده شده است قال اللَّه تعالى خَلَقَكُمْ مِنْ ضَعْفٍ يا ضعيف است در مهم زنان و ضبط خود از ميل بايشان و يا در سراء و ضراء و نعمت و محنت شكيبا نيست محققان گويند كه حقتعالى از غايت مهربانى كه با بندگان دارد او را بضعف و ناتوانى موسوم ساخت\r\n","description":"","footnote":"","page_name":" 8 ","page_number":8},
  {"content":"\r\nتا اگر در طاعت تقصيرى يا بسبب متابعت آرزوى نفس نقص در حال او پديد آيد ضعفى كه بر حال او كشيده شده زبان اعتذار بگشايد و تسميهء او بظلوم و جهول از اين مقوله است از ابن عباس مرويست كه هشت آيه در اين سوره است كه فرزند آدم را بهتر است از هر چه در دنيا آفتاب بر او\r\nتابد و آن اين است كه يُرِيدُ اللَّه لِيُبَيِّنَ لَكُمْ وَاللَّه يُرِيدُ أَنْ يَتُوبَ عَلَيْكُمْ و * ( يُرِيدُ اللَّه أَنْ يُخَفِّفَ عَنْكُمْ ) * إِنْ تَجْتَنِبُوا كَبائِرَ ما تُنْهَوْنَ عَنْه إِنَّ اللَّه لا يَغْفِرُ أَنْ يُشْرَكَ بِه إِنَّ اللَّه لا يَظْلِمُ مِثْقالَ ذَرَّةٍ وَمَنْ يَعْمَلْ سُوءاً أَوْ يَظْلِمْ نَفْسَه ما يَفْعَلُ اللَّه بِعَذابِكُمْ الايه و چون حقتعالى بيان تحريم نساء نمود بر غير وجوه مشروعه در عقب آن تحريم صرف اموال مينمايد بر وجوه باطله و ميفرمايد كه * ( يا أَيُّهَا الَّذِينَ آمَنُوا ) * اى آنان كه ايمان آورده‌ايد * ( لا تَأْكُلُوا أَمْوالَكُمْ ) * مخوريد مالهاى خود را يعنى مالهاى يكديگر را * ( بَيْنَكُمْ ) * در ميان خود * ( بِالْباطِلِ ) * به آنچه ناروا و حرام باشد و حلال نبوده باشد در شريعت اسلام چون غصب و ربا و قمار و خيانت و سرقة و يا بعقود فاسده يا بسوگند دروغ يا بدعوى باطل و گواهى زور حاصل كه بنا حق در اموال يكديگر تصرف نكنيد * ( إِلَّا أَنْ تَكُونَ ) * مگر آنكه باشد جهت تصرف و يا باشد بازرگانى * ( تِجارَةً ) * بازرگانى و بيعى كه صادر شده باشد * ( عَنْ تَراضٍ مِنْكُمْ ) * از خوشنودى و خوشدلى هر يك از شما كه متعاقدانيد در انوار گفته كه اين استثناء منقطع است و اسم كان مضمر تقدير اينكه لكن بان تكون التجارة تجارة يا ( بان يكون الجهة تجارة ) و عن تراض صفت تجارة است اى ( تجارة صادرة عن تراض المتعاقدين ) و تخصيص تجارت و از وجوهى كه مبيح تناول مال غير باشد به جهت آنست كه آن اغلب است و اوفق مر ذوى المروه را و ميتواند بود كه مراد به آن مطلق انتقال بود چه تجارت در اصل لغت بمعنى استرباح است بهر وجه كه باشد و مزيت تبيين اين از قول صاحب كنز معلوم خواهد شد * ( وَلا تَقْتُلُوا ) * و مكشيد بناحق و ناروا * ( أَنْفُسَكُمْ ) * نفسهاى خود را يعنى اهل دين خود را چه همهء مؤمنان از روى حقيقت در حكم نفس واحدند كه ( المؤمنون كنفس واحدة ) يعنى نفس خود را مكشيد و هلاك مسازيد چنان كه جهال سند ( هند خ ل ) كه خود را براى بتان قربان ميكنند يا خود را در مهالك و مخاطرات ميافكندند كقوله وَلا تُلْقُوا بِأَيْدِيكُمْ إِلَى التَّهْلُكَةِ يا ارتكاب كارى مكنيد كه مؤدى بقتل شود و يا در حين شدت غضب و ضجرة خود را مكشيد و اهل تحقيق گفته‌اند كه مكشيد نفس خود را بارتكاب ذنوب يا به خوردن مال حرام يا بمتابعت هواى او يا به مباشرت اعمالى كه موجب سخط ربانيست و بنا بر آنكه قتل بحقيقت خود باشد\r\n","description":"","footnote":"","page_name":" 9 ","page_number":9},
  {"content":"\r\nآيه جامع است در توصيه ميان حفظ نفس و حفظ مال كه شفيق نفس است از حيثيت آنكه سبب قوام آنست و حقتعالى به اين دو منهى استكمال نفس و استبقاى فضايل آن نمود به جهت رافت و رحمت خود كما اشار اليه بقوله * ( إِنَّ اللَّه ) * بدرستى كه خدا * ( كانَ بِكُمْ ) * هست بشما اى اهل ايمان * ( رَحِيماً ) * مهربان و امر و نهى كه ميفرمايد از غايت رحمت است در كنز گفته كه خطاب عام است و مراد به ( لا تاكلوا اموالكم اموال بعضكم ) است و حذف مضاف به جهت علم است به آن و احتمال عدم حذف دارد به اين كه اضافه از براى تمليك نباشد بلكه براى مطلق اختصاص باشد كقوله تعالى خَلَقَ لَكُمْ ما فِي الأَرْضِ و آيهء مذكوره مشتمل است بر سه حكم اول نهى از اكل اموال بباطل يعنى بسببى باطل و نامشروع پس شامل هر چيزى باشد كه شارع اباحهء آن نفرموده چون غصب و سرقت و عقود فاسده خواه مشتمل بربا باشد يا فساد آن بسببى ديگر باشد هم چنان كه در كتب فقهيه مذكور است و همچنين داخل است هر چيزى كه به عقد نباشد چون قمار و اجر زانيه و غير آن و بالجمله اين از مجملاتيست كه مفتقر است به بيان پيغمبر صلَّى اللَّه عليه و آله و اهل بيت او صلوات اللَّه عليهم و تخصيص اكل به جهت آنست كه اعظم منافع است و از باب اطلاق ملزوم است و ارادهء لازم كه مطلق تصرف است پس شامل همهء تصرفات باشد دوم اباحهء آن چه بسبب تجارت باشد و استثناء اينجا منقطع است و مراد بتجارت تملك به عقد معاوضت ماليه محضه و تخصيص تجارت به جهت آنست كه اغلب است در طريق كسب\r\nلقوله صلَّى اللَّه عليه و آله الرزق عشرة اجزاء تسعة منها فى التجارة\r\nو اينجا چند فرع است اول آنكه شرط است در تجارت كه آن از تراضى طرفين باشد پس هر چه غير اين باشد از تحت اباحه خارج است دوم مالك و ابو حنيفه گفته‌اند كه مراد تراضى متعاقدين است در حال عقد پس اگر بعد از تراضى بيع واقع شود آن بيع لازم خواهد بود و هر يك را بر آن ديگرى خيار در فسخ آن نخواهد بود قبل از تفرق و شافعى گفته كه مراد تفرق است در مجلس بيع از تراضى متعاقدين پس ايشان را خيار باشد قبل از تفرق و اين مذهب اصحاب ما است\r\nلقوله ( صا ) البيعان بالخيار ما لم يتفرقا\r\nيعنى بايع و مشترى اختيار دارند در فسخ قبل از تفرق مجلس سوم عقد مكره باطل است اما اگر بعد از اكراه اجازه بدهد صحيح خواهد بود به جهت حصول رضا چهارم مراد برضا رضاييست كه در شرع معتبر باشد پس رضاى صبى و مجنون و سكران و سفيه و مفلس اعتبار نداشته باشد فحينئذ عقود ايشان صحيح نباشد و اگر چه اجازه بدهند بعد از زوال مانع و فرق ميان ايشان و ميان مكره اعتبار عقد او است بدون اكراه و اكراه او مانع حكم است نه مانع سبب كه آن عقد بيع است پنجم رضا شرط است در ساير عقود به جهت اجماع بر عدم فرق مگر آنكه خيار مجلس مختص است ببيع و در غير آن راه ندارد ششم در تملك حصول رضا كافى نيست بدون عقد خواه مبيع جليل باشد يا حقير\r\n","description":"","footnote":"","page_name":" 10 ","page_number":10},
  {"content":"\r\nبه جهت آنكه رضا در اباحه فرع حصول تجارتست كه صادر شده باشد از تراضى و تجارت مستلزم عقد است پس مجرد رضا كافى نباشد و ابو حنيفه گفته كه رضا كافى است در محقرات و اصح نزد اصحاب او رضا مطلقا كافى است هفتم حصول رضا بعد از عقد فضولى كافى است نزد جماعتى از اصحاب ما و اين مشهور است نزد ما و فتوى بر اين است و جمعى ديگر گفته‌اند كه كافى نيست به جهت قبح تصرف در مال غير عقلا و\r\nلقوله لا تبع ما ليس عندك\r\nو\r\nقوله عليه السّلام لا بيع الا فيما تملك\r\nو مؤيد قول اول است قضيهء عروه بارقى و نيز پيغمبر ( ص ) تقرير و تثبيت نميفرمود بر باطل و نهى در معاملات مقتضى بطلان نيست و مراد بنفى حقيقة نفى صفتى است از صفات اى لا بيع لازم و اگر نه بيع ولى و وكيل صحيح نباشد و اگر حملكرده شود بر ظاهر آن مراد اين خواهد بود كه لا بيع الا فيما هو ملك او كالملك بسبب الرضا و الاذن و اشتراط عدم صحة بيع ممنوع است و مثبت آن محتاج است بدليل هشتم و لا تقتلوا انفسكم به اين معنى است كه اگر كسى غير خود را بكشد مقتول خواهد شد به جهت قصاص پس او قاتل نفس خود باشد و يا مضاف محذوفست اى انفس غيركم و حذف آن به جهت عدم اشتباه است و گويند كلام بر ظاهر خود است زيرا كه حق تعالى بنى اسرائيل را تكليف كرد به آنكه نفسهاى خود را بكشند تا اين قتل توبهء ايشان باشد از ذنوب ايشان پس حقتعالى اين عقوبت را از امت مرحومه دفع كرد و لهذا قال * ( إِنَّ اللَّه كانَ بِكُمْ رَحِيماً ) * و محتمل است كه مراد اين باشد كه ( لا تهلكوا انفسكم بارتكاب اللَّه ثم فى اكل المال بالباطل ) و اين وجه حسن است تا مساق اول و آخر آيه بر طرز واحد باشد انتهى كلامه مرويست كه فضيل بن عياض را از معنى * ( لا تَقْتُلُوا أَنْفُسَكُمْ ) * سؤال كردند گفت حق تعالى ميفرمايد كه غافل مباشيد و براى خود ذخيره و زادى مدخر كنيد كه اگر كسى سفرى در پيش دارد و زاد برنگيرد و به راه رود خود را كشته باشد در خبر است كه رسول ص عمرو بن عاص را بسفرى فرستاد چون مراجعت كرد گفت يا رسول اللَّه مرا در راه احتلام واقع شد و سرماى سخت بود تيمم كردم و نماز گذاردم با قوم خود آن حضرت فرمود\r\nيا هذا صليت باصحابك و انت جنب\r\nگفتم يا رسول اللَّه سرما بود و من از هلاك نفس خود ميترسيدم و اين آيه بخواطرم رسيد كه * ( وَلا تَقْتُلُوا أَنْفُسَكُمْ ) * پس تيمم كردم و نماز گذاردم رسول بخنديد و ديگر هيچ نگفت\r\n* ( وَمَنْ يَفْعَلْ ذلِكَ ) * و هر كه بكند فعل مذكور را يا اقدام نمايد به آنچه گذشت از محرمات * ( عُدْواناً ) * از روى تعدى و تجاوز از حق * ( وَظُلْماً ) * و از وجه ستم و بيداد يعنى اتيان نمودن آنچه مستحق آن نباشد و گويند مراد بعدوان تعديست بر غير و بظلم ظلم نفس است بتعريض عقاب آن يعنى هر كه منهيات مذكوره را بفعل آورد جهت تعدى بر غير كه آن\r\n","description":"","footnote":"","page_name":" 11 ","page_number":11},
  {"content":"\r\nاتلاف نفس و مال آن كس باشد و به جهت ستم بر خود و اين كه خود را در معرض سخط الهى درآورد * ( فَسَوْفَ نُصْلِيه ) * پس زود باشد كه در آريم او را * ( ناراً ) * در آتشى و چه آتشى مراد آتش دوزخ است * ( وَكانَ ذلِكَ ) * و هست اين در آوردن به آتش * ( عَلَى اللَّه ) * بر خداى تعالى * ( يَسِيراً ) * سهل و آسان بدون صارفى و مانعى از آن و چون حق سبحانه ذكر سيئات كرد در عقب آن ترغيب نمود در اجتناب از آن و فرمود * ( إِنْ تَجْتَنِبُوا ) * اگر بيكطرف شويد و پهلو تهى كنيد * ( كَبائِرَ ما تُنْهَوْنَ ) * از گناهان بزرك كه نهى كرده شده‌ايد * ( عَنْه ) * از آن يعنى خدا و رسول شما را از آن نهى كرده‌اند * ( نُكَفِّرْ عَنْكُمْ ) * در گذرانيم و عفو كنيم از شما * ( سَيِّئاتِكُمْ ) * گناهان شما را يعنى اجتناب كباير شما را كفارهء از گناه صغاير گردانيم و هر صغيره كه از شما صادر شده باشد از نمازى تا نمازى ديگر يا از جمعهء تا جمعهء ديگر يا از رمضانى تا رمضان ديگر از شما درگذرانيم و عفو كنيم كما\r\nرواه الكلينى عن ابن عباس ان تجتنبوا الذنوب التي اوجب اللَّه فيها الحد و سمى فيها النار يكفر عنكم ما سوى ذلك من الصلاة الى الصلاة و من الجمعة الى الجمعة و من شهر رمضان الى شهر رمضان\r\n* ( وَنُدْخِلْكُمْ ) * و در آوريم شما را * ( مُدْخَلًا كَرِيماً ) * در موضع بزرك و شريف كه آن بهشتست و ميتواند بود كه مدخلا مفعول مطلق باشد يعنى شما را در آوردنى با كرامت و با اعزاز و اكرام شما را ببهشت درآوريم ابو هريره گفت يك روز رسول ( ص ) بر منبرى فرمودند كه به آن خدايى كه جان من بامر او است و سه بار اين كلمه تكرار فرمود و خاموش شد مردمان بگريه افتادند جهت آنكه ندانستند كه رسول خدا اين سوگند و تكرار آن را بجهة چه چيز ياد فرموده بعد از آن فرمود كه هيچ بندهء نباشد كه او پنج نماز بگذارد و ماه رمضان روزه دارد و از كباير اجتناب كند الا كه درهاى بهشت براى او بگشايند پس اين آيه برخواند كه * ( إِنْ تَجْتَنِبُوا كَبائِرَ ) * الايه و بدانكه علما را در كباير اختلافست و از جملهء آنچه باتفاق كبيره است قتل نفس محرمه است و ظلم و غصب و قذف محصنات و زنا و ربا و شرب خمر و فرار از زحف و اين قول از عبد اللَّه عباس و ابن جبير روايتست و از صادق عليه السّلام نيز مرويست الا آنست كه در حديث آن حضرت شرك به خدا و انكار به ولايت و عقوق والدين زياده شده است عبد اللَّه مسعود روايت كرده كه از رسول پرسيدم كه اعظم كباير كدام است گفت شرك و قتل اولاد به جهت خوف فقر گفتم بعد از اين كدام است فرمود زنا با زن همسايه و تصديق اين در كتاب خدا است حيث قال وَالَّذِينَ لا يَدْعُونَ مَعَ اللَّه إِلهاً آخَرَ و در تورية آمده كه امهات گناه سه است اول كبر كه ابليس به آن اقدام نمود دويم حرص سيم حسد و نيز از ابن عباس و\r\n","description":"","footnote":"","page_name":" 12 ","page_number":12},
  {"content":"\r\nابن مسعود نقل است كه كبيره هفت است تا نهصد و نزد بعضى هر گناهى كه حقتعالى از آن نهى كرده كبيره است و گفته‌اند هر چه ختم آن به نار است چنانچه ندخله نارا يا بغضب و لعنة مانند و غضب اللَّه عليهم و لعنهم يا به عذاب و نكال آن كما قال و لهم عذاب اليم و غير آن از صغاير است در انوار آورده كه اقرب اقاويل به صحت آن است كه كبيره گناهى است كه شارع بر آن حدى مرتب ساخته يا در باب آن وعيد بتصريح وارد گشته يا حرمت آن بدليل قطعى ثابت شده و در حديث نبوى آمده كه كباير هفتند\r\nالا شراك باللَّه و قتل النفس التي حرم اللَّه و قذف المحصنة و اكل مال اليتيم و الربا و الفرار من الزحف و عقوق الوالدين\r\nو بعد از آن حضرت فرمود كه\r\nفمن لقى اللَّه سبحانه و هو برىء منهن كان معى فى بحبوحة جنة مصاريفها من ذهب\r\nهر كه به خدا رسد و از اين هفت گناه برى باشد با من باشد در بهترين مواضع بهشت كه درهاى آن از طلا است و واقدى در تفسير خود باسناد مرفوع تا ابن عباس نقل كرده كه ( الكباير الى سبعمائة اقرب منها الى سبع غير انه لا كبيرة مع الاستغفار و لا صغيرة مع الاصرار ) يعنى گناهان كبيره به هفتصد نزديكتر است كه بهفت الا آنست كه كبيره به استغفار مرتفع است و صغيره باصرار صغيره نمىباشد يعنى منجر بكبر مىشود و گويند مراد به آن اينجا انواع شركست لقوله إِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ و نيز گفته‌اند كه صغير ذنوب و كبير آن نسبت بمافوق و ما تحت آن است و اكبر كباير شركست و اصغر صغاير حديث نفس و ميان اين هر دو وسايط اند كه نسبت بما فوق كبيره‌اند و بما تحت صغيره در مجمع آورده كه از ابن عباس نقلست كه ( كل ما نهى اللَّه تعالى عنه فهو كبيرة ) و از اينجاست كه بعضى از اصحاب ما گفته‌اند كه همهء معاصى كبايراند از حيثيت آنكه قبايحاند و لكن بعضى اكبر از بعضىاند و در ذنوب صغيره نيست فى حد ذاتها بلكه صغير آن نسبت به آن چيزى است كه اكبر از اوست و استحقاق عذاب در و اكثر و نيز در مجمع البيان و عيون الرضا مذكور است كه عبد العظيم بن عبد اللَّه الحسنى ( رض ) از امام محمد تقى ( ص ) روايت كرده كه آن حضرت از پدر بزرگوار خود على بن موسى الرضا ( ص ) نقل كرده و آن حضرت از پدر عاليمقدار خود امام موسى الكاظم ( ص ) كه آن حضرت فرمود روزى عمرو بن عبيد به خدمت ابى عبد اللَّه جعفر بن محمد الصادق صلوات اللَّه عليهم آمده سلام كرد و بنشست و آيه الَّذِينَ يَجْتَنِبُونَ كَبائِرَ الإِثْمِ تلاوة كرد و خاموش شد آن حضرت فرمود ميخواهى كه كباير از كلام الهى براى تو بيان كنم گفت بلى با بن رسول اللَّه فرمود اكبر كباير شركست به خدا لقوله إِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ و قوله إِنَّه مَنْ يُشْرِكْ بِاللَّه فَقَدْ حَرَّمَ اللَّه عَلَيْه الْجَنَّةَ وَمَأْواه النَّارُ وَما لِلظَّالِمِينَ مِنْ أَنْصارٍ و بعد از آن پاس و نوميدى است از روح و رحمت خدا زيرا كه فرموده وَلا تَيْأَسُوا مِنْ رَوْحِ اللَّه إِنَّه لا يَيْأَسُ مِنْ\r\n","description":"","footnote":"","page_name":" 13 ","page_number":13},
  {"content":"\r\nرَوْحِ اللَّه إِلَّا الْقَوْمُ الْكافِرُونَ و ديگر ايمن بودن از مكر و عقوبت او زيرا كه فرموده فَلا يَأْمَنُ مَكْرَ اللَّه إِلَّا الْقَوْمُ الْخاسِرُونَ و بعضى ديگر عقوق والدين است زيرا كه حق تعالى عاق را جبار شقى گفته به زبان عيسى عليه السّلام وَبَرًّا بِوالِدَتِي وَلَمْ يَجْعَلْنِي جَبَّاراً شَقِيًّا و ديگر قتل ناحق زيرا كه فرموده وَمَنْ يَقْتُلْ مُؤْمِناً مُتَعَمِّداً فَجَزاؤُه جَهَنَّمُ خالِداً فِيها و قذف محصنات لقوله تعالى إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَالآخِرَةِ وَلَهُمْ عَذابٌ عَظِيمٌ و اكل مال يتيم از روى ظلم لقوله إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً و فرار از زحف كه معركه جهاد است لقوله تعالى وَمَنْ يُوَلِّهِمْ يَوْمَئِذٍ دُبُرَه إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّه وَمَأْواه جَهَنَّمُ وَبِئْسَ الْمَصِيرُ و اكل ربا لقوله تعالى الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ و نيز فرموده كه فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّه وَرَسُولِه و سحر لانه يقول وَلَقَدْ عَلِمُوا لَمَنِ اشْتَراه ما لَه فِي الآخِرَةِ مِنْ خَلاقٍ و زنا لقوله وَمَنْ يَفْعَلْ ذلِكَ يَلْقَ أَثاماً يُضاعَفْ لَه الْعَذابُ يَوْمَ الْقِيامَةِ وَيَخْلُدْ فِيه مُهاناً إِلَّا مَنْ تابَ وَآمَنَ و يمين غموس كه آن يمين على الماضى است لان اللَّه يقول إِنَّ الَّذِينَ يَشْتَرُونَ بِعَهْدِ اللَّه وَأَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الآخِرَةِ و غلول و خيانة لقوله وَمَنْ يَغْلُلْ يَأْتِ بِما غَلَّ يَوْمَ الْقِيامَةِ و منع زكات مفروضة لانه تعالى يقول يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَجُنُوبُهُمْ وَظُهُورُهُمْ هذا ما كَنَزْتُمْ لأَنْفُسِكُمْ فَذُوقُوا ما كُنْتُمْ تَكْنِزُونَ و شهادت زور و كتمان شهادت لان اللَّه تعالى يقول وَمَنْ يَكْتُمْها فَإِنَّه آثِمٌ قَلْبُه و شرب خمر كه معادل عبادت اوثان است لقوله تعالى يَسْئَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ و به جهت تعليق فلاح بر اجتناب از آن لقوله يا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه لَعَلَّكُمْ تُفْلِحُونَ و\r\nديگر ترك صلاة بعمد لان رسول اللَّه\r\nقال من ترك الصلاة متعمدا فقد برء من ذمة اللَّه و ذمة رسول اللَّه\r\nو ديگر نقض عهد و قطيعة رحم لان اللَّه عز و جل يقول أُولئِكَ لَهُمُ اللَّعْنَةُ وَلَهُمْ سُوءُ الدَّارِ عمرو بعد از استماع اين كلام از آن امام همام عليه السّلام گريان شد و بهاىهاى بگريست و از مجلس حضرت بيرون شد و ميگفت ( هلك و اللَّه من قال برايه و نازعكم فى الفضل و العلم ) هلاك شد كسى كه برأى خود سخن كرد و منازعه كرد با شما در باب علم و فضل و بدانكه نزد بعضى معنى آيه آنست كه اگر اجتناب كنيد از كباير آنچه منهى شديد از آن در اين سوره از مناكح و اكل اموال بباطل و غير آن از محرمات مذكوره از اول سوره تا اينجا و ترك آنها كنيد در مستقبل تكفير ذنوب شما كنيم كه قبل از نزول اين سوره مرتكب\r\n","description":"","footnote":"","page_name":" 14 ","page_number":14},
  {"content":"\r\nآن شده‌ايد از كباير مذكوره در آن و لهذا قال ابن مسعود ( كلما نهى اللَّه عنه من اول السوره الى راس الثلاثين فهو كبيره ) و مويد اينست قوله قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ و قوله وَلا تَنْكِحُوا ما نَكَحَ آباؤُكُمْ مِنَ النِّساءِ إِلَّا ما قَدْ سَلَفَ و ببايد دانست كه مذهب حق آنست كه هر كه از كباير پرهيز كند صغاير او مغفور شود نه بر سبيل وجوب بلكه بر طريق تفضل كه مستلزم جواز است زيرا كه وجوب مغفرت صغاير خداى تعالى از تايب كباير موجب اغراى مكلف است در كسب صغاير و اين قبيح است و بر خداى تعالى روا نيست در اسباب نزول و غيره مذكور است كه ام سلمه بعرض حضرت رسالت صلَّى اللَّه عليه و آله و سلم رسانيد كه مردان شرف جهاد دارند و زنان از آن مثوبت محرومند و رجال با وجود اجر از غنايم و قوت تحصيل مكاسب مال ميراث را دو برابر نساء مىبرند و زنان با ضعف حال و كثرت احتياج نصف نصيب رجال ميگيرند و راه حسرت ميسپرند كاشكى ما را در دايرهء رجوليت دخلى بودى تا از ثواب جهاد و نصيب ميراث بهره مند مىشديم آيه آمد * ( وَلا تَتَمَنَّوْا ) * و آرزو مبريد * ( ما فَضَّلَ اللَّه ) * آن چيزى را كه خداى تعالى افزونى داده * ( بِه ) * بدان چيز از امور مالى و جاهى * ( بَعْضَكُمْ ) * برخى از شما كه مردانند * ( عَلى بَعْضٍ ) * بر برخى ديگر كه زنانند چه شايد كه خير شما در عدم آن باشد و مقتضى منع آن اينست كه تمنى مذكور ذريعه است بتحاسد و مشعر بر عدم رضا بقسمت حقتعالى و معارض حكمت و مصلحت او پس بجهة تسليهء ذكور و اناث بيان ثواب هر يك ميفرمايد كه * ( لِلرِّجالِ نَصِيبٌ ) * مردان را بهره ايست مقرر * ( مِمَّا اكْتَسَبُوا ) * از ثواب آنچه كسب كرده‌اند چون جهاد و ساير اعمال خير و يا از ربح معاملات دنيويه و مكاسب آن و يا از نصيب ميراث * ( وَلِلنِّساءِ نَصِيبٌ ) * و مر زنان را نصيبى مقدر * ( مِمَّا اكْتَسَبْنَ ) * از ثواب آنچه كسب كرده‌اند چون عفت و طاعت ازواج يا از ربح مكاسب دنيويه و يا از بهرهء ارث پس طلب فضل كنيد به عمل نه بحسد و تمنى و چون هر يك نصيبى مفروض و سهمى معلوم داريد آرزوى بهره ديگرى مبريد و در بعض روايات آمده كه چون آيه لِلذَّكَرِ مِثْلُ حَظِّ الأُنْثَيَيْنِ نازل شد زنان گفتند ميترسيم كه هم چنان كه نصيب ما در دنيا نصف نصيب مردانست ثواب اعمال ما در آخرة نيز چنين باشد حق تعالى فرمود * ( لِلرِّجالِ نَصِيبٌ مِمَّا اكْتَسَبُوا وَلِلنِّساءِ نَصِيبٌ مِمَّا اكْتَسَبْنَ ) * * ( وَسْئَلُوا اللَّه ) * و بخواهيد از خدا و طلب كنيد * ( مِنْ فَضْلِه ) * از كرم و بخشش او تا مقاصد شما را بحصول پيوندد و از ابى عبد اللَّه عليه السّلام مرويست كه مراد از اين آنست كه تمناى آن چيزى مكنيد\r\n","description":"","footnote":"","page_name":" 15 ","page_number":15},
  {"content":"\r\nكه از براى مردان مقرر شده چه آن حسد است بلكه مثل آن را سؤال كنيد از خز اين احسان او كه سمت فنا نميپذيرد و بگوئيد اللهم اعطنى مثله و از رسول ( ص ) مرويست كه\r\nو اسئلوا اللَّه من فضله فانه يحب ان يسئله\r\nفضل خداى را ازو طلبيد چه او دوستدارد كه فضل او را از وى طلبند و هر كه فضل او را نخواهد بر او خشم گيرد سفيان عيينه گفته كه خداى تعالى ما را امر نكرد كه از او سؤال كنيم الا به جهت آنكه اجابت آن كند و سائل را از خوان فضل خود محظوظ سازد اگر عطا را دوست نميداشتى ما را بسؤال آن امر نفرمودى پس طلب فضل او كنيد تا بشما دهد * ( إِنَّ اللَّه كانَ ) * بدرستى كه خدا هست * ( بِكُلِّ شَيْءٍ عَلِيماً ) * بهر چيزى دانا پس ميداند كه مستحق فضل او كيست و چون معلوم شد كه وى به همه چيزى عالم است پس هر چه دهد و بهر كه دهد چنان بايد و جز آن نشايد آورده‌اند كه در جاهليت فرزند اجنبى را پسر خود ميخواندند و او را در ميراث داخل ساير ورثه ميگردانيدند حقتعالى از آن نهى كرده فرمود * ( وَلِكُلٍّ ) * و براى هر كدام * ( جَعَلْنا ) * معين گردانيديم * ( مَوالِيَ ) * ميراث خوران كه به جهت قرابت و ولايت احراز نصيب خود كنند * ( مِمَّا تَرَكَ الْوالِدانِ ) * از آنچه باز گذارند پدر و مادر * ( وَالأَقْرَبُونَ ) * و خويشاوندان نزديك مما ترك از براى بيان لكل است با فصل به عامل و يا آنكه من صلهء موالى باشد كه در معنى وارث است و معنى آنست كه براى هر ميتى گردانيديم ميراث خوارانى از آن چه آن ميت گذاشته باشد و بنا بر اين در ترك ضميرى است راجع بكل و قوله * ( الْوالِدانِ وَالأَقْرَبُونَ ) * استينافست كه مفسر مواليست اى هم الوالدان و بر اين تفسير اولاد بيرون ميروند چه اقربون متناول اولاد نيستند هم چنان كه متناول والدين نيستند و يا آنكه جعلنا موالى صفت كل باشد و عايد در آن محذوف اى ( لكن قوم جعلناهم موالى حظ مما ترك الوالدان و الاقربون ) يعنى براى هر قومى گردانيديم ايشان را خداوند نصيبى از آنچه والدين و اقربين گذاشته‌اند و مرويست كه رسم جاهلية چنان بود كه با يكديگر معاقده ميكردند و رسم محالفه و معاهده در ميان ميآوردند و هر يك از متعاقدين ميگفت كه حربك حربى و سلمك سلمى دوست تو دوست من است و دشمن تو دشمن من ترثنى و ارثك تو از من ميراث برى و من از تو ميراث برم و تو عاقله من باشى و من عاقله تو و اين سخنان را بسوگند مؤكد مىساختند حليف را سدس از ميراث مقرر بود چون آيه ميراث نازل شد يكى از صحابه گفت يا رسول اللَّه ( ص ) جمعى از ما حلفا دارند كه باخذ ميراث از يكديگر پيمان بسته اند حكم الهى در باب ميراث فرود آمد و هيچ جا سخن معاقده مذكور نشد آيه نازل گشت كه * ( وَالَّذِينَ عَقَدَتْ ) * و آنان كه عقد محالفة كرده‌اند * ( أَيْمانُكُمْ ) * دستهاى شما با ايشان اسناد معاقده بايدى بر\r\n","description":"","footnote":"","page_name":" 16 ","page_number":16},
  {"content":"\r\nطريق مجاز است و سبب در اين اسناد آنست كه متحالفان بوقت بيعت دستهاى يكديگر گرفتندى پس از اينجهت حقتعالى ميفرمايد كه آنان كه دستهاى شما مخالفت كردند * ( فَآتُوهُمْ ) * پس بدهيد ايشان را * ( نَصِيبَهُمْ ) * بهرهء ايشان كه سدس ميراث است و حكم اين آيه به آيه أُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ اللَّه متأخر گشت به اين وجه كه تا ارحام باشند ميراث بايشان نرسد * ( إِنَّ اللَّه كانَ ) * بدرستى كه خدا هست * ( عَلى كُلِّ شَيْءٍ ) * بر همه چيزها * ( شَهِيداً ) * گواه بر عهود و مواثيق و محالفان اين تهديد است بر منع نصيب ايشان و گويند مراد به عقد نكاح است و بنا بر اين آيه محكم است باتفاق و بدانكه الذين مبتدايى است متضمن معنى شرط و خبر آن * ( فَآتُوهُمْ نَصِيبَهُمْ ) * و يا منصوبست بفعل مضمر مفسر بما بعد خود كقولك زيدا فاضربه و يا معطوفست بر الوالدان و قوله فاتوهم جملهء مبنيه از جمله متقدمه و ضمير راجع بموالى صاحب كنز العرفان در تفسير و تبيين اين آيه فرموده كه مولى اينجا بمعنى وارث است پس تقدير اين است كه ( جعلنا لكل انسان موالى يرثونه مما ترك ) و من براى تعديه است و ضمير در ترك راجع است به ميت اى ( يرثونه مما تركه و الوالدان ) خبر مبتداء محذوفست اى هم الوالدان و الاقربون و اقرب قرباء احق است به ارث از خويشان ديگر بقرينهء معنى قرب و در اينكه زمخشرى گفته كه تقدير اين است كه ( و لكل شىء مما ترك الوالدان و الاقربون موالى يرثونه و يحوزونه ) و يا تقدير اين است كه ( و لكل قوم جعلنا موالى نصيب مما ترك الوالدان و الاقربون ) نظر است اما اول به جهت آنكه متضمن\r\nاين معنى است كه ( ان لكل صنف من اصناف التركة وارثا ) و اين فاسد است زيرا كه وارث مشتركند در هر جزئى از هر صنفى از تركه و اما ثانى زيرا كه ( والدان و اقربون ) وارثند نه موالى بدليل آنكه معطوف شده بر آن قوله * ( وَالَّذِينَ عَقَدَتْ أَيْمانُكُمْ ) * كه ايشان وارثند زيرا كه بعد از آن فرموده كه * ( فَآتُوهُمْ نَصِيبَهُمْ ) * و ايمان اينجا جمع يمين بمعنى يد است زيرا كه عرب نزد عقد دست يكديگر ميگرفتند و عاقد ايشان ميگفت كه ( دمك دمى و ثارك ثارى و حربك حربى و سلمك سلمى ترثنى و ارثك و تطلب بى و اطلب بك و تفعل عنى و افعل عنك ) و به جهت اين عقد حليف سدس ميراث حليف ميبرد و اين از باب اسناد فعل است بسبب آن و چون اين معنى بر صفحه خواطر منقش شد بدانكه اينجا چند فايده است اول آنكه در جاهليت به اين عقد از يكديگر ميراث ميگرفتند نه اقارب چنان كه گذشت پس حق سبحانه در مبدء اسلام اين را برقرار خود بگذاشت و بعد از آن منسوخ شد و تورات ايشان باسلام و هجرت بود چنان كه در روايت آمده كه چون پيغمبر صلَّى اللَّه عليه و آله بمدينه آمد مواخات فرمود ميان مهاجر و انصار\r\n","description":"","footnote":"","page_name":" 17 ","page_number":17},
  {"content":"\r\nو مهاجرى از انصارى ميراث ميبرد و به عكس و قريب ميراث نميگرفت از كسى كه مهاجرت نكرده بود و در اينباب اين آيه نازل شد كه إِنَّ الَّذِينَ آمَنُوا وَهاجَرُوا وَجاهَدُوا بِأَمْوالِهِمْ وَأَنْفُسِهِمْ فِي سَبِيلِ اللَّه وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِياءُ بَعْضٍ وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا و بعد از آن اين منسوخ شد بقرابت و رحم و اسباب و انساب لقوله وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ اللَّه دويم حكم ميراث بمعاهده و معاقده كه مسمى بضمان جريره است منسوخ است نزد شافعى مطلقا وارث به آن حاصل نميشود و نزد اصحاب ما اينچنين نيست بلكه پيش ما ثابت است نزد عدم وارث نسبى و سببى به جهت آنكه به صحت پيوسته كه پيغمبر صلَّى اللَّه عليه و آله در روز فتح مكه خطبهء بخواند و فرمود\r\nما كان من حلف فى الجاهلية فتمسكوا به فانه لم يزده الاسلام الاشدة و لا تحرموا حلفا فى الاسلام\r\nو نزد ابو حنيفه آنست كه چون شخصى اسلام آورد بر دست مسلمانى و عقد تعاقل و توارث بينهما واقع شود صحيح است كه از يكديگر ميراث برند سيم بر مذهب ما كه حكم ارث بعاقد باقى است آيه منسوخ نباشد بلكه محكم باشد ليكن ارث در آن مجمل است و مفتقر بشرايط و مختصات از پيغمبر صلَّى اللَّه عليه و آله و اينكه گفته‌اند بعضى كه معاقده اينجا بمعنى مصاهره است و اشاره به ارث زوجين است بعيد است از صواب زيرا كه عدول است از ظاهر آيه و از قول اكثر مفسرين آورده‌اند كه حبيبه زوجهء سعد بن الربيع انصارى يا جميله زوجهء ثابت بن قيس طريق نشوز پيش گرفته با شوهر بيراهى بسيار كرده و شوهر از غايت اضطراب طپانچه بر روى وى زد و او شكايت نزد پدر برد و باتفاق پدر نزد پيغمبر صلَّى اللَّه عليه و آله رفته قصهء گذشته را بموقف عرض رسانيدند آن حضرت بقصاص بر شوهر وى حكم فرمود پدر و دختر متوجه قصاص شده بتجسس قصاص شتافتند حضرت شخصى را به عقب ايشان فرستاد و باز گردانيد و فرمود\r\nاردنا امرا و اراد اللَّه مرا و الذى اراد اللَّه خير\r\nما ارادهء كارى كرديم كه قصاص است و او سبحان ارادهء غير آن كرد و آنچه حق سبحانه اراده فرموده بهتر است پس فرمود كه چون شما بيرون رفتيد جبرئيل آمد و اين آيه آورد كه * ( الرِّجالُ قَوَّامُونَ ) * مردان كارگذاران و ايستادگانند * ( عَلَى النِّساءِ ) * بر زنان و قائم بامور معاش ايشان مانند قيام ولات بر رعيت پس تعليل اين نموده به دو امر كه موهبى و كسبى است بقوله * ( بِما فَضَّلَ اللَّه ) * يعنى اين بسبب آن چيزى است كه تفضيل كرد خدا و افزونى داد * ( بَعْضَهُمْ ) * برخى از ايشان را كه مردانند * ( عَلى بَعْضٍ ) * بر برخى كه زنانند و تفضيل مردان بكمال عقل است و علم و حسن تدبير و مزيد قوت در اعمال و عبادات و فور فهم و حدس و بجهاد و كمال صوم و صلاة جمعه و نماز عيدين و قضا و شهادت در حد و دو قصاص و زيادتى ميراث و استبداد بفراق و امثال آن و اينكه انبيا و ائمه عليهم السلام از مردانند از همهء فضايل اكمل است و اشرف * ( وَبِما أَنْفَقُوا ) *\r\n","description":"","footnote":"","page_name":" 18 ","page_number":18},
  {"content":"\r\nو ديگر فضيلت داد مردان را بر زنان بسبب آن چيزى كه نفقه ميكنند بر زنان * ( مِنْ أَمْوالِهِمْ ) * از مالهاى خويش چه در مهر و چه در نفقه مرويست از رسول صلَّى اللَّه عليه و آله كه\r\nالمرأة مسكينة ما لم يكن لها زوج\r\nگفتند يا رسول اللَّه ( و ان كان لها مال ) فرمود نعم بعد از آن اين آيه تلاوت فرمود كه * ( الرِّجالُ قَوَّامُونَ عَلَى النِّساءِ ) * * ( فَالصَّالِحاتُ ) * پس زنان شايسته حال * ( قانِتاتٌ ) * فرمان برندگان خداى را در قيام نمودن بحقوق شوهران و غير آن * ( حافِظاتٌ لِلْغَيْبِ ) * نگاه دارندگانند مر غائب شدن ازواج را يعنى حفظ الغيب ازواج را رعايت كنند در عفت و عصمت خود و ضبط اموال ايشان * ( بِما حَفِظَ اللَّه ) * بنگاهداشت خدا ايشان را و عاصم ايشان شدن از تجاوز از حدود اللَّه بوسيلهء امر او بر حفظ غيب و حث بر آن بوعد و وعيد و توفيق دادن ايشان را در آن و يا آن چيزى كه خدا حفظ ايشان نمود بر شوهران از مهر و نفقه و قيام بحفظ ما يحتاج ايشان و رفع ضرر ايشان و بنا بر اين با از براى مقابله است و جزا يعنى چون خدا شوهران را امر بحفظ ايشان كرده برايشان مهر و نفقه واجب گردانيده پس بايد كه در مقابلهء آن بحفظ الغيب ايشان كوشند در رعايت عفت و حفظ مال ايشان ابو هريره از رسول صلَّى اللَّه عليه و آله روايت كرده كه\r\nخير النساء امرأة نظرت اليك سترتك و ان امرتها اطاعتك و اذا غبت عنها حفظتك فى مالها و نفسها و تلا هذه الايه\r\nيعنى بهترين زنان زنى است كه چون در تو نگرد مسرور سازد ترا و اگر كارى فرمايى فرمان تو برد و چون از او غايب شوى حفظ الغيب ترا رعايت كند در مال و نفس خود و بعد از آن اين آيه تلاوت فرمود و گويند مراد حفظ اسرار است يعنى زنان صالحه آنانند كه اسرار شوهران خود را نگاهدارند و افشاى آن نكنند و اينقول مرضى صاحب كنز است چنان كه بيايد * ( وَاللَّاتِي ) * و آن زنانى كه * ( تَخافُونَ نُشُوزَهُنَّ ) * ميترسيد شما نافرمانى و تسلط ايشان را بظهور اسباب و امارات آن نشوز بمعنى ارتفاع است از مطاوعهء ازواج در چيزى كه واجب باشد و فراء گفته كه خوف اينجا بمعنى علم است چه خوف از نشوز بمعنى علم است بموقع آن يعنى اگر ميدانيد نشوز و مخالفت زنان را * ( فَعِظُوهُنَّ ) * پس پند دهيد ايشان را بكلماتى كه دلهاى ايشان را نرم گرداند يا تعليم دهيد ايشان را و آگاه گردانيد از تعليم حقوق ازواج * ( وَاهْجُرُوهُنَّ ) * و ببريد و بكناره رويد * ( فِي الْمَضاجِعِ ) * در خوابگاهها يعنى هر دو در يك جامهء خواب مباشيد يا پشت بر ايشان كنيد و گويند اين كنايه است از ترك جماع * ( وَاضْرِبُوهُنَّ ) * و بزنيد ايشان را زدنى كه عضو را نخراشد و نشكند و زشت نگرداند و گويند كه وعظ نزديك خوف نشوز است و هجر هنگام\r\n","description":"","footnote":"","page_name":" 19 ","page_number":19},
  {"content":"\r\nظهور نشوز و ضرب وقت تكرار نشوز * ( فَإِنْ أَطَعْنَكُمْ ) * پس اگر فرمان برند شما را و از آنچه مكروه طبع شما است باز آيند * ( فَلا تَبْغُوا عَلَيْهِنَّ ) * پس مطلبيد بر ايشان * ( سَبِيلًا ) * راهى بتوبيخ و ايذا يعنى بعد از اطاعت و توبهء از نشوز از اهانت و آزار ايشان دست بداريد و نشوز ايشان را كان لم يكن انگاريد بجهة زوال سبب چه تايب از ذنب همچو كسى است كه ذنبى از او صادر نشده باشد * ( إِنَّ اللَّه كانَ ) * بدرستى كه خدا هست * ( عَلِيًّا ) * برتر از آنكه بر ايشان بظلم راضى شود * ( كَبِيراً ) * بزرگتر از آنكه مظلوم را فرو گذارد پس از او حذر كنيد و بترسيد چه او اقدر است بر شما از قدرت شما بر كسانى كه در تحت يدين شمااند مروى است كه ابو مسعود انصارى تازيانه بغلام خود ميزد رسول ( ص ) فرمود كه اللَّه اقدر عليك منك عليه ابو مسعود تازيانه از دست بينداخت غلام را آزاد كرد و گويند معنى آنست كه او سبحانه با وجود علو شأن خود در ذات و صفات تجاوز مينمايد از سيئات شما و توبهء شما را قبول مىكند پس شما احق باشيد بعفو از ازواج خود در كنز آورده كه آيهء مذكوره متضمن چند حكم است يكى آنكه رجال را بر نساء قيام ولايت و سياستست و تعليل اين به دو چيز فرموده يكى موهبتى از جانب الهى و آن اين است كه او سبحانه تفضيل رجال نموده بر نساء بامور كثيره كه آن كمال عقل است و حسن تدبير و مزيد قوت در اعمال و طاعات و لهذا مخصوص شده‌اند بنبوت و امامت و اقامهء شعائر و جهاد و قبول شهادات ايشان در امور و مزيت نصيب در ارث و غير آن و دوم نسبى است كه آن انفاق ايشان است بر ازواج و اعطاى مهور بايشان با آنكه فائده نكاح مشتركست بينهما و با در ( بما فضل اللَّه و بما انفقوا ) از براى سببيت است و ما مصدريه اى بسبب فضل اللَّه و سبب انفاقهم و بعضى از فضلا گفته‌اند كه جواب از اينكه حقتعالى نفرموده كه ( بما فضلهم عليهن ) بلكه گفته * ( بِما فَضَّلَ اللَّه بَعْضَهُمْ عَلى بَعْضٍ ) * آنست كه تفضيل نداده هر فردى را از افراد رجال بر هر يك از افراد نساء چه بسيار زن واقع مىشود كه افضلست از بسيارى مردان و ذكر ضمير تذكير از روى تغليب است پس رجل مفضل و امرأة مفضلة در آن داخل باشد و ح لازم نميآيد از تفضيل صنف بر صنف تفضيل شخصى بر شخصى و اين جواب خالى از ضعفى نيست زيرا كه اين هنگام در آيه دليلى نخواهد بود بر تفضيل صنفى كه غير مدعا است زيرا كه هر گاه بعضى از اشخاص رجال افضل باشند از بعضى اشخاص نساء و به عكس پس كدام دليل دلالت كند بر تفضل صنف بر صنف ديگرى كه مراد است پس سؤال بر حال خود باقى باشد دوم چون حقتعالى تفضيل رجال فرمود اراده نمود كه جبر قلوب نساء نمايد پس فرمود كه * ( فَالصَّالِحاتُ ) * الى آخره و * ( حافِظاتٌ لِلْغَيْبِ ) * به اين معنى است كه ( حافظات لما يكون\r\nبينهن و بين ازواجهن فى الخلوات من الاسرار ) و گويند مراد اينست\r\n","description":"","footnote":"","page_name":" 20 ","page_number":20},
  {"content":"\r\nكه ( حافظات لفروجهن و اموال ازواجهن و اولادهن ) كما جاء فى الحديث و در اينقول نظر است چه اين معنى مقتضى اينست كه فى الغيب باشد بر تقدير حذف مفعول به نه للغيب و تفسير بما حفظ اللَّه بر اين طريق فرموده كه مذكور شد سيم بيان حكم نشوز است و اصل آن ارتفاع است چنان كه گذشت و بعد از آن شرع آن را نقلكرده بعصيان زوج و ذكر فا در خبر بجهة آنست كه مبتدا متضمن شرط و جزا است زيرا كه موصول است و وعظ بمعنى تخويف است به خدا و بعواقب و در هجر در مضاجع چند قولست يكى عدم مجامعه دوم توليه ظهر در فراش سيم عدم بيتوته در يك فراش بلكه در فراش ديگر بخسبد و مراد بضرب ضربى است كه غير جارح باشد و كاسر عظم نباشد و اوجه ترتيب ثلاثه است بر طبق ترتب ذكر من حيث المعنى نه من حيث اللفظ زيرا كه واو مفيد ترتيب نيست و ترتب ذكر من حيث المعنى ترتب اخف است پس ثقيل پس اثقل هم چنان كه واجب است در نهى از منكر و اينكه بعضى تفسير تخافون به تعلمون كرده‌اند قولى ضعيف است و اصح آنست كه معنى آنست كه اگر امارهء نشوز ظاهر شود پس پند دهيد ايشان را و اگر اظهار نشوز كنند هجرت نمائيد از ايشان و اگر بر نشوز استمرار نمايند بزنيد ايشان را انتهى كلامه در خبر است كه رسول ( ص ) فرمود\r\nعلق السوط حيث يراه اهل بيتك\r\nيعنى تازيانه را جايى درآويز كه اهل بيت و زيردستان تو آن را ببينند تا بجهة خوف آن بنشوز اقدام ننمايند اسماء بنت ابى بكر روايت كند كه من زن چهارم زبير عوام بودم چون بر يكى از زنان خود خشم گرفتى او را بچوبى كه جامه در آن پيچند زدى چنان كه اعضاى او در هم شكستى و در مجمع آورده كه از ابى جعفر عليه السّلام مرويست كه مراد بهجرت در مضاجع پشت كردن مرد است بر زن در جامهء خواب و اگر از اين منزجر نشود او را بايد زد و كلبى در تفسير خود از ابن عباس نقلكرده كه ( فعظوهن بكتاب اللَّه ادلاء بان يقول اتقى اللَّه و ارجعى الى طاعتى فان رجعت و الا اغلظ لها القول فان رجعت و الا اضربها ضربا غير مبرج ) و ضرب مبرج آنست كه قطع لحم و كسر عظم نشود و از ابى جعفر مرويست كه آن ضربست بسواك و چون حقتعالى حكم مخالفت احد زوجين نمود در عقب آن بيان حكم بكيفيت رفع مخالفت ميفرمايد بقوله * ( وَإِنْ خِفْتُمْ ) * و اگر ترسيد بامارات يا دانيد بمشاهده اى حكام شرع با اولياى زوجين * ( شِقاقَ بَيْنِهِما ) * ناسازگارى و خلاف ميان مرد و زن مرجع ضمير زوجين محذوف است بقرينه سوق آيهء سابقه و اضافه شقاق بظرف يا به جهت اجراى آنست در مجراى مفعول به كقوله يا سارق الليلة يا فاعل كقولك نهارك صائم حاصل كه اگر خوف مخالفت باشد يا آنكه مخالفت افتد ميان زوجين * ( فَابْعَثُوا ) * پس برانگيزانيد از براى تحقيق نشوز يا رفع آن * ( حَكَماً مِنْ أَهْلِه ) * ميانجى كه صلاحية حكومة\r\n","description":"","footnote":"","page_name":" 21 ","page_number":21},
  {"content":"\r\nداشته باشد از قبيلهء مرد * ( وَحَكَماً ) * و ميانجى ديگر كه صلاحيت حكومت داشته * ( مِنْ أَهْلِها ) * از قبيله و اقرباى زن تا او نيز مكنون خاطر زن را از طلب صحبت زن و ميل فرقة او بداند يا منع نشوز نمايد چه اقارب اعرفند ببواطن احوال و اطلب از براى صلاح و اين بر وجه استحبابست چه اگر اجانب را از براى حكومت نصب كنند نيز جايز است و گويند خطاب راجع بازواج و زوجاتست يعنى هر يك از زوج و زوجه بعث حكمى كنند از اهل خود * ( إِنْ يُرِيدا ) * اگر خواهند حكمين * ( إِصْلاحاً ) * بصلاح آوردن زوجين * ( يُوَفِّقِ اللَّه ) * سازگارى افكند خدا * ( بَيْنِهِما ) * ميان شوهر و زن و بنا بر اين معنى ضمير اول راجع است بحكمين و ثانى بزوجين ملخص معنى اينكه اگر حكمين قصد اصلاح كنند حق تعالى بحسن سعى ايشان ايقاع موافقت نمايد بين الزوجين و گويند هر دو ضمير راجع بحكمين است يعنى اگر حكمين قصد اصلاح كنند توفيق نمايد حقتعالى ميان ايشان تا به حكم خود اتفاق نمايند و مقصود ايشان حاصل شود و اگر ارادهء فساد داشته باشند و مختلف الحكم باشند حق تعالى توفيق ايشان ندهد بجهة عدم سبب وفاق و يا راجع بزوجين است يعنى اگر زوجين ارادهء اصلاح داشته باشند و زوال شقاق حقتعالى الفت وفاق را در ميان ايشان واقع گرداند و در اين تنبيه است بر آنكه هر كه نيت خير و اصلاح داشته باشد حقتعالى او را در آن توفيق دهد * ( إِنَّ اللَّه كانَ ) * بدرستى كه خداى تعالى هست * ( عَلِيماً ) * دانا بمصالح زوجين يا بجميع كاينات * ( خَبِيراً ) * آگاه از مقاصد حكمين يا از جميع جزئيات و چون بر ظواهر و بواطن عالم است پس ميداند كه چگونه دفع شقاق كند و ايقاع وفاق نمايد صاحب كنز در تفسير اين آيه ذكر كرده كه مراد بخوف شقاق استمرار شقاق است زيرا كه شقاق ماضى مخوف منه نيست و شقاق مستقبل معلوم نيست و همچنين آيه وَاللَّاتِي تَخافُونَ نُشُوزَهُنَّ چه مخوف استمرار است و اگر مستمر نشود حكمى به آن متعلق نميشود بجهة زوال آن و حاصل شقاق اختلافست و عدم اجتماع بر رأى واحد پس گوئيا زوجين بجهة اختلاف يكديگر هر يك در شقى و جانبىاند و در اينجا چند مسئله است اول آنكه نزد بعضى خطاب فابعثوا راجع بزوجين است و نزد جمعى ديگر باهل زوجين و گروهى ديگر بر آنند كه راجع بحكام است كه رفع دعاوى مىشود بايشان و اين قول منقول است از باقر و صادق عليهما السلام و اين اصح است زيرا كه اول كلام و ان خفتم است دلالت بر اين مىكند دويم اختلافست در آنكه حكم حكمين مشروط برضاى زوجين است بر وجهى كه الزام ايشان كنند به حكم حكمين بدون رضاى ايشان يا نه نزد بعضى شرط است و صحيح آنست كه اگر متفق بر اصلاح باشند\r\n","description":"","footnote":"","page_name":" 22 ","page_number":22},
  {"content":"\r\nآن را بفعل آرند بدون\r\nموصوف بودن آن باذن زوجين و اگر متفق بر فرقة شوند جايز نيست مگر باذن زوج در طلاق و مرأة در بذل سيم خلافست در آنكه بعث ايشان تحكيم است يا توكيل بعضى از اصحاب ما بثانى قائلند زيرا كه بضع حق زوج است و مال حق مرئه پس احدى را نرسد كه تصرف در آنها كند مگر باذن زوج و زوجه و در اين كلام نظر است زيرا كه استبعادى نيست در ثبوت ولايت بر رشيد نزد امتناع او از اداى حقى كه بر اوست هم چنان كه حكم كرده مىشود در قضاى دين مماطل بدون اختيار مستدين و اكثر اصحاب ما بر اولند و احتجاج ايشان به آن است كه نص وارد شده به اينكه ايشان را ميرسد كه اصلاح كنند بدون استيذان و تفريق ايشان را جايز نيست الا باذن زوجين و اگر توكيل ميبود اين حكم تابع وكالت ميبود و دال بر اينست قوله فابعثوا چه خطاب بحكام فرموده و تسميه مصلحين به حكمين نموده و اگر توكيل ميبود خطاب بزوجين واقع ميشد به اين وجه فابعثا و اصل خلاف مبينست بر آنكه آيا رضاء زوجين شرط است يا نه پس كسى كه شرط رضا كرده گفته كه آن توكيل است و كسى كه شرط آن نكرده قابل بتحكميست چهارم اختلافست در آنكه آيا بعث حكمين بدون اهل زوجين جايز است يا نه بعضى گفته‌اند كه جايز نيست زيرا كه اهل اعرفند به حال زوجين و كيفيت اصلاح ايشان و محبت و كراهت ايشان و نيز اهل به جهت علاقه قرابت مستوجب اينست كه زوجين اطاعت قول ايشان كنند و به حكم ايشان مطمئن شوند بخلاف اجنبى و نيز ظاهر آيه صريح است بر آن و نزد بعضى ديگر جايز است زيرا كه غرض حصول صلاح است و تقييد آيه به جهت اغلبيت است و اين قول مشهور است ميان اصحاب پنجم آيا حكمين را ميرسد جمع و تفريق كنند بدون اذن زوجين يا نه بعضى گفته‌اند كه ميرسد بنا بر اشتراط رضاى زوجين در حكم حكمين زيرا كه حكمين وكيلند و نزد جمعى ديگر ايشان را جمع جايز است نه تفريق مگر بعد از استيذان مرئه در بذل و رجل در طلاق اگر خلع باشد و اين مشهور است ميان اصحاب ما و فتوى بر اينست و بعضى از اصحاب ما گفته‌اند اگر حاكم حكمين را حكم گردانيده باشد در اصلاح و طلاق انفاذ حكم كنند بر طريقى كه صلاح بينند و اگر على الاطلاق ايشان را حكم ساخته تفريق جايز نيست مگر بعد از مراجعت بزوجين و اين كلام حسن است ششم اگر اختلاف كنند حكمين به اينكه احدهما اختيار اصلاح كند و ديگرى تفريق حكم ايشان ممضى نيست قطعا و اگر نه ترجيح بلا مرجح لازم آيد يا جمع بين النقيضين هفتم شرط است در حكمين بلوغ و عقل و عدالت و حريت و ذكورة و آنچه شرط كنند از شروط سايغه به آن عمل كنند و اگر نه نقض حكم ايشان كنند و لازم مىشود حكم به صلح و اگر چه احد زوجين غايب باشند و نزد بعضى لازم نيست و اينضعيف است چه حكم بر غايب نزد ما جايز است و بدانكه چون حقتعالى در آيات متقدمه امر بندگان كرد بمكارم اخلاق در امر يتامى\r\n","description":"","footnote":"","page_name":" 23 ","page_number":23},
  {"content":"\r\nو ازواج و عيال بعد از آن بيان اخلاق حميده و محاسن پسنديده نمود در باب احسان و به جهت آنكه محاسن افعال و محامد خصال بدون عبادات او سبحانه بر وجه وحدانيت و تنزيه او از شركت در معبودية مثمر مثوبت نبود از اينجهت بر طريق عطفيه اول امر بتوحيد نموده فرمود كه * ( وَاعْبُدُوا اللَّه ) * و بپرستيد خدا را بوحدانيت * ( وَلا تُشْرِكُوا بِه ) * و انباز مگيريد بوى * ( شَيْئاً ) * چيزى را از اصنام و غير آن از شرك جلى و خفى * ( وَبِالْوالِدَيْنِ ) * و برو نيكويى كنيد به پدر و مادر خود * ( إِحْساناً ) * نيكويى كردنى بقول و بفعل * ( وَبِذِي الْقُرْبى ) * و بخويشان نزديك بصلهء رحم * ( وَالْيَتامى ) * و بيتيمان بدل نوازى و سازگارى * ( وَالْمَساكِينِ ) * و بدرويشان كه بر مؤنت سنه قادر نباشند بصدقات و زكواة * ( وَالْجارِ ذِي الْقُرْبى ) * و به همسايه هاى خويشاوند كه هم حق جوار دارند و هم حق قرابت بشفقة و مرحمة و يا به آن كسانى كه قرب جوار داشته باشند با ايشان * ( وَالْجارِ الْجُنُبِ ) * و بهمسايه بيگانه يعنى آنكه خويشى ندارد و يا همسايهء دو رو يا بهمسايهء كافر و حق جوار تا چهل سراى مقرر كرده‌اند و نزد بعضى چهل گز و از جملهء حق\r\nجوار ارادهء خير است بايشان و دفع ضرر ايشان و در صحيح مسلم بروايت انس وارد شده كه\r\n( لا يدخل الجنة عبد لا يامن جاره بوائقه )\r\nببهشت نرود بندهء كه همسايه از شر او ايمن نباشد و مرويست كه مردى نزد رسول خدا صلَّى اللَّه عليه و آله آمد و گفت يا رسول اللَّه صلَّى اللَّه عليه و آله دلم سخت شده و از رقت و نرمى دور گشته فرمود كه برو و با پدر و مادر نيكويى كن و مسكينان را طعام ده و دست بر سر يتيمان فرود آور و طعامشان ده و با همسايهء كه خويش تواند يا بيگانه صله و عطا وامگير و ايشان را مرنجان گفت يا رسول اللَّه حق همسايه بر همسايه چه چيز است فرمود كه از حقوق او آنست كه اگر ترا بخواند اجابت كنى و اگر درويش شود دستگيرى او كنى و اگر قرض خواهد بدهى و اگر خيرى به دو رسد تهنيه گويى و اگر مصيبتى به دو رسد تعزيهء او نمايى و اگر بميرد به جنازه اش حاضر شوى و ديوار بر بالاى ديوار او بلند نسازى تا منع باد كند از او و او را نرنجانى بمنع مطبوخات خود بعد از آن فرمود كه\r\nالجيران ثلثه جار له ثلثه حقوق حق الجوار و حق القرابة و حق الاسلام و جار له حقان حق الجوار و حق الاسلام و جار له حق واحد حق الجوار و هو المشرك من اهل الكتاب\r\nهمسايه سه طايفه‌اند يكى آنست كه او را سه حقست بر تو يكى را دو حق ديگرى را يك حق آنكه سه حق دارد همسايهء مسلمانست كه او را علاقه نسب باشد با تو چه او هم حق جوار دارد و هم حق قرابت و هم حق اسلام و آنكه دو حق دارد همسايه مسلمانست كه حق همسايگى و حق مسلمانى دارد و آنكه يك حق دارد\r\n","description":"","footnote":"","page_name":" 24 ","page_number":24},
  {"content":"\r\nهمسايه مشركست از اهل كتاب كه همين حق همسايگى دارد و انس از رسول ( ص ) روايت كرده كه\r\nمن اذى جاره فقد اذانى و من اذانى فقد اذى اللَّه\r\nهر كه آزار همسايه كند آزار من كرده و هر كه آزار من كرده آزار خدا كرده و بعد از آن فرمود كه جبرئيل هميشه مرا و وصيت ميكرد در حق همسايه تا گمان بردم كه از من ميراث به او ميرسد * ( وَالصَّاحِبِ بِالْجَنْبِ ) * و ديگر نيكويى كنيد با هم پهلوى يعنى هم نشين و هم صحبت و در كشاف آورده كه مراد مصاحب است و اين ميتواند بود كه رفيق سفر باشد يا شريك در تعلم علم و آموختن حرفهء يا هم نشين در مسجد و در مجلس و يا زوجه و يا خادم و غير آن و نيكويى با او حق صحبت اوست و بناى آن بمهربانيست * ( وَابْنِ السَّبِيلِ ) * و با رهگذاريان غريب و اگر چه در شهر خود غنى بوده باشند و با مهمانان بقول ابن عباس * ( وَما مَلَكَتْ أَيْمانُكُمْ ) * و با بندگان و پرستارگان كه در دست تصرف شمااند * ( إِنَّ اللَّه ) * بدرستى كه خدا * ( لا يُحِبُّ مَنْ كانَ ) * دوست نمىدارد باعطاى مثوبت هر كرا كه باشد * ( مُخْتالًا ) * خرامندهء بتكبر كه ننگ دارند از والدين و اقارب و همسايه و مهمانان و بندگان و با ايشان نيكويى نكنند * ( فَخُوراً ) * نازندهء خود ستاينده كه تفاخر كند بر ايشان و حقوق الهى مؤدى نسازد و با احسان با خلق نپردازد ابو ذر غفارى ( رض ) روايت كرده كه رسول صلَّى اللَّه عليه و آله غلامى به من بخشيد و فرمود كه او را نيكو دار و طعامى كه خود مىخورى به او نوازش كن و آنچه خود ميپوشى او را بپوشان روزى پيراهنى داشتم آن را به دو پاره كردم و يك نيمه به او دادم و نصفى خود پوشيدم چون به مسجد رفتم رسول صلَّى اللَّه عليه و آله فرمود كه پيراهن را چرا پاره كردى گفتم يا رسول صلَّى اللَّه عليه و آله مرا فرمودى كه غلام را نيكو دار و او را از آنچه خود ميخورى و ميپوشى محظوظ دار من همين يك پيرهن بيش نداشتم نيمه آن را بوى دادم فرمود احسنت نيكو كردى او را نيكو دار من به خانه آمدم او را آزاد كردم چون نزد رسول صلَّى اللَّه عليه و آله آمدم فرمود كه با غلام چه كردى گفتم او را برضاى خدا آزاد كردم فرمود اجرك اللَّه خدا ترا مزد دهد امير المؤمنين عليه السّلام فرمود آخرين سخن رسول خدا اين بود كه\r\nالصلاة و ما ملكت ايمانكم\r\nنماز به پا داريد و زير دستان را نكو بداريد و شبهه نيست كه اين آيهء جامعه است و متضمن بيان اركان اسلام و تنبيه بر مكارم اخلاق و هر كه در آن تدبر كند هم چنان كه حق تدبر است و متذكر گردد هم چنان كه حق تذكر است او را غنى گرداند از موعظهء بلغا و راه نمايد بعلم كثيره امام قشرى گفته كه هر گاه جار تو مستحق آنست كه با او احسان كنى پس حق همسايه نفس را كه دل است بطريق اولى كه فرو نگذارى و خواطر متفرقه و خيالات رديه را از وى باز دارى و با همسايه دل كه روح است نيكويى كنى و\r\n","description":"","footnote":"","page_name":" 25 ","page_number":25},
  {"content":"\r\nاو را از مساكنة با مسكونات و مجاورت با موجودات منع فرمايى و همسايهء روح كه سر است از غيبت بواطن شهودات و حجابات مكاشفات مانع شوى و از همه سزاوارتر آنكه از سر و هو معكم غافل نگردى و چون اختيال و فخر مانع احسانند باقارب و جيران و غير ايشان از اين جهت بعد از اين بر سبيل بدلية از قوله * ( مَنْ كانَ مُخْتالًا فَخُوراً ) * ميفرمايد كه * ( الَّذِينَ يَبْخَلُونَ ) * يعنى دوست ندارد خدا آنان كه بخل ميورزند و ميتواند بود كه موصول با صله منصوب يا مرفوع المحل باشد بر ذم و يا آنكه مبتدا باشد و خبر آن محذوف اى هم احقاء بكل ملامة پس معنى آنست كه آنان كه بخيلى ميكنند به آنچه حق تعالى بايشان عطا فرمود يعنى اخراج حقوق واجبهء آن نميكنند از زكواة و اخماس و غير آن * ( وَيَأْمُرُونَ النَّاسَ ) * و ميفرمايند مردمان را * ( بِالْبُخْلِ ) * ببخيلى يعنى بمنع از حقوق واجبهء آن * ( وَيَكْتُمُونَ ) * و ميپوشانند از خلق * ( ما آتاهُمُ اللَّه ) * آنچه خدا داده است بايشان * ( مِنْ فَضْلِه ) * از فضل و بخشش خود كه آن غنا است سزاوارند بهر ملامتى و مستحقاند بهر سرزنشى از ابن عباس روايت است كه اسامة بن حبيب و بحر بن عمرو و رفاعة بن زيد كه از يهود بودند انصار را از روى نصيحت ميگفتند كه مال خود را به اين مرد يعنى پيغمبر ( ص ) و ياران مهاجر او نفقه نكنيد كه در اندك روزگارى فرو مانده و محتاج گرديد و مآل كار ايشان معلوم نيست كه بكجا خواهد كشيد اين آيه آمد كه حق تعالى دوست نميدارد اينجماعت را كه بخل ميورزند و مردمان را ببخل امر كنند و صفات و نعوت پيغمبر ( ص ) كه در تورية بايشان انعام كرده‌اند ميپوشند * ( وَأَعْتَدْنا ) * و املا كرده‌ايم * ( لِلْكافِرِينَ ) * براى كسانى كه كافر نعمتاند و اداء حقوق آن نميكنند و اخفاى عطاى الهى مينمايند و به جهت آن پوشاننده نعمت حضرت رسالتند * ( عَذاباً مُهِيناً ) * عذابى خوار كننده كه عذاب دوزخ است وضع ظاهر در موضع مضمر كه اعتدنا لهم است بجهة اشعار است به آنكه هر كه از شأن او بخل است و امر مىكند مردمان را ببخل و كتمان عطاى الهى كافر نعمت است و هر كه كافر نعمت باشد سزاوار عذابى است خوار كننده هم چنان كه خوار ساخته‌اند نعمت او را ببخل و اخفاء و از سعيد بن جبير مرويست كه اين آيه دربارهء كسانى نازل شده كه بعلم بخل كنند و اخفاى آن نمايند از طالبان علم و اولى آنست كه آيه را بر جميع نعم تعميم كنند و از نعم مالى و علمى و غير آن در خبر است كه روزى عمران حصين جامهء قيمتى از خز مصرى پوشيد كه مثل آن يافت نميشد و از خانه بيرون آمد و آن را بمردمان نمود و ديگر پس از آن نپوشيد سبب اين را از وى پرسيدند گفت خواستم كه قول رسول خدا را كار بندم كه فرموده\r\nاذا انعم اللَّه على عبد نعمة احب ان يرى عليه\r\nچون حقتعالى\r\n","description":"","footnote":"","page_name":" 26 ","page_number":26},
  {"content":"\r\nببنده نعمتى دهد دوست دارد كه آن نعمت بر او به بيند و قوله * ( وَالَّذِينَ ) * عطفست بر الذين يبخلون يعنى حق تعالى دوست ندارد آنان را كه * ( يُنْفِقُونَ أَمْوالَهُمْ ) * نفقه مىكنند مالهاى خود را * ( رِئاءَ النَّاسِ ) * براى ديدن مردمان و ملاحظهء ناموس و اظهار جرات و احسان خود تا مردمان تحسين ايشان كنند و يا عطفست بر الكافرين يعنى آماده ساخته‌ايم عذاب مهين را براى كسانى كه انفاق ميكنند اموال خود را به قصد ريا و مشاركت اهل بخل و نفاق بر سبيل ريا در ذم و وعيد به جهت آنست كه بخل و سرف كه انفاق است بر غير حق و طرفين افراط و تفريطند يكسانند در قبح و استجلاب ذم گويند مراد به اين جماعة مشركان مكه‌اند كه بدشمنى حضرت رسالت لشگرها جمع ميكردند و مالهاى خود خرج مينمودند يا منافقان كه انفاق ايشان مبتنى بر ريا و سمعه بود و يا يهودند كه بر قوم بجهة اعواض و اغراض نفقه ميكنند * ( وَلا يُؤْمِنُونَ ) * و نمىگروند از روى حقيقت * ( بِاللَّه ) * به خدا و بوحدانيت او * ( وَلا بِالْيَوْمِ الآخِرِ ) * و نه بروز جزا و باز پسين كه روز قيامتست تا بجهة آن در انفاق قصد قربت و رضاى الهى و ثواب اخروى بكنند * ( وَمَنْ يَكُنِ الشَّيْطانُ ) * و هر كه باشد ديو سركش يعنى ابليس و اعوان او * ( لَه قَرِيناً ) * مر او را هم نشين و يار دمساز * ( فَساءَ قَرِيناً ) * پس بد همنشين است مر او را ابليس چه ابليس داعى او است بكفر و معصيت كه مؤدى بنار و عذاب جحيم است و ميتواند بود كه الذين مبتدا باشد و خبر آن محذوف كه مدلول عليه باشد بقوله * ( وَمَنْ يَكُنِ الشَّيْطانُ ) * و تقدير آنكه ( و الذين ينفقون اموالهم رئاء الناس و لا يؤمنون باللَّه و لا باليوم الآخر قرناء للشيطان ) يعنى آنان كه بريا انفاق ميكنند و به خدا و به قيامت نميگروند همنشينان شيطانند و در اين تنبيه است به آنكه شيطان چون قرين ايشانست حامل ايشانست بر انفاق بريا و كفر و مزين اين دو امر قبيح در نظر ايشان كقوله إِنَّ الْمُبَذِّرِينَ كانُوا إِخْوانَ الشَّياطِينِ و مراد بشيطان ابليس است و اعوان داخله و خارجه و ميتواند بود كه اين وعيد ايشان باشد به اينكه شيطان در دوزخ قرين ايشان خواهد بود و ايشان از جوار او استغاثه كنند و گويند يا لَيْتَ بَيْنِي وَبَيْنَكَ بُعْدَ الْمَشْرِقَيْنِ فَبِئْسَ الْقَرِينُ و بعد از آن بر سبيل توبيخ و تجهيل ايشان ميفرمايد كه * ( وَما ذا عَلَيْهِمْ ) * و چه چيز بودى بر كافران يعنى چه زيان داشتى ايشان را * ( لَوْ آمَنُوا بِاللَّه ) * اگر ايمان آوردندى بخداى * ( وَالْيَوْمِ الآخِرِ ) * و بروز قيامت و جزاى اعمال را تصديق كردندى * ( وَأَنْفَقُوا ) * و بيرون كردندى حق خدا را بدون غرض و ريا * ( مِمَّا رَزَقَهُمُ اللَّه ) * از آنچه داده است خدا ايشان را پس بر سبيل تهديد ميفرمايد كه\r\n","description":"","footnote":"","page_name":" 27 ","page_number":27},
  {"content":"\r\n* ( وَكانَ اللَّه ) * و هست خدا * ( بِهِمْ ) * با ايشان يعنى باقوال و افعال ايشان * ( عَلِيماً ) * دانا پس جزا فراخور افعال و اقوال آنها خواهد داد غرض از اين توبيخست مر ايشان را بر جهل بمنفعت و اعتقاد بر چيزى كه خلاف منفعت ايشان است و تحريص بر فكر كردن براى طلب جواب تا شايد كه تفكر كرده عالم شوند بفوايد جليله و عوايد جميلهء خود و تحصيل آن نمايند و تنبيه بر آنكه كسى كه او را براى امرى دعوت كنند كه ضررى در آن نباشد سزاوار آنست كه اجابت بكند براى احتياط فكيف كه متضمن منافع باشد و تقديم ايمان اينجا و تاخير آن در آيه سابقه به جهت آنست كه اينجا غرض از ذكر آن تخصيص است و آنجا تعليل و آيه دالست بر فساد مذهب مجبره چه اين موجب الزام حجت است بر خدا به اين وجه كه چون حقتعالى ايشان را گويد چه زيان دارد شما را كه ايمان آوريد ايشان در جواب گويند ترا چه زيان دارد كه ما را رها كنى و منع ما نكنى از ايمان و در ما موجب كفر نيافرينى و سلب قدرت ايمان نكنى از ما و مهر از چشم و گوش ما بردارى و چون چنين نكردى پس تعجب از فعل تو است كه با وجود خلق كفر و معصيت در حق ما مىگويى كه ايمان آوريد و اطاعت نمائيد پس اين كافر حجت لازم گرداند بر خداى سبحانه ( تعالى اللَّه عن ذلك علوا كبيرا ) و نيز دال بر فساد قول مجبره است كه قائلند بجواز صدور ظلم از او\r\nسبحانه قوله\r\n* ( إِنَّ اللَّه لا يَظْلِمُ ) * بدرستى كه خدا ستم نكند * ( مِثْقالَ ذَرَّةٍ ) * همسنگ ذرهء در وزن و ذره مورچهء سرخ را گويند كه از غايت ضعف بتعميق نظر بر ناظر ظاهر نشود و از ابن عباس معنى ذره پرسيدند پارهء خاك برداشت و بريخت گردى كه بر دست او مانده بود بيفشاند و گفت هر جزء از اين ذره ايست و اشهر آنست ذره چيزيست كه بىشعاع آفتاب كه از روزنه افتد در هوا ظاهر نشود و آن را وزنى چندان نيست و حقيقت اين سخن مبالغه است در نفى ظلم كقوله إِنَّ اللَّه لا يَظْلِمُ النَّاسَ شَيْئاً يعنى نه از ثواب معين همسنگ ذره كم خواهد كرد و نه بر عقاب مقرر به وزن ذرهء خواهد افزود و چون مثقال مفعالست ماخوذ از نقل پس در ذكر آن ايماست به آنكه اگر چه قدر آن صغير باشد اجر آن عظيم خواهد بود و حقيقت ظلم ضرر به غير رسانيدن است براى نفعى يا دفع مضرتى و چون حقتعالى مستغنيست و عالم بقبح ظلم پس بر او سبحانه روا نباشد * ( وَإِنْ تَكُ ) * و اگر باشد مثقال ذرة * ( حَسَنَةً ) * نيكى در ديوان بندهء مؤمن * ( يُضاعِفْها ) * افزون گرداند ثواب آن را بر تو يكى را ده تا هفتصد و ما زاد تانيث اسم كان باعتبار تانيث خبر است و يا به جهت اضافهء مثقال بمؤنث و حذف نون در تك بدون قياست جهة تشبيه آن بحروف عله و يا به جهت كثرة استعمال * ( وَيُؤْتِ ) * و بدهد خدا او را زايد بر ثواب عمل * ( مِنْ\r\n","description":"","footnote":"","page_name":" 28 ","page_number":28},
  {"content":"\r\n* ( لَدُنْه ) * از نزديك خود بفضل و رحمت * ( أَجْراً عَظِيماً ) * عطاى بزرك و بىاندازه و تشبيه عطا باجر جهت آنست كه عطا تابع اجر است مزيد بر آن ابو سعيد جبير روايت كرده كه رسول خدا صلَّى اللَّه عليه و آله فرمود روز قيامت چون مؤمنان از دوزخ بگذرند و ايمن شوند و در بهشت درآيند عصات مؤمنان را بينند كه در دوزخ به عذاب گرفتار شوند گويند بار خدايا اينها برادران دينى مااند و با ما بيك قبله نماز گذارده‌اند و حج كرده و روزه داشته‌اند و اكنون در دوزخ گرفتار شده‌اند اگر رحمت فرمايى و كرم نمايى در اذن شفاعت ما آنها را شفاعت كنيم از حقتعالى ندا رسد كه هر كسرا كه ميشناسيد از دوزخ بيرون آريد ايشان بر دوزخ مشرف شده بعضى را به صورت بشناسند كه تا ساق در آتشند و برخى تا كعب پس ايشان را بيرون آورند آنكه حقتعالى فرمايد كه برويد و هر كه را در دل او مثقال دينارى ايمان باشد بيرون آريد ايشان به اين امر اقدام نمايند و آنها را بيرون آرند باز خطاب رسد كه هر كه را وزن دينار ايمان بوده او را خلاص كنيد و همچنين تا بجايى رسد كه فرمايد كه هر كرا در دل او مثقال ذرهء ايمان باشد از دوزخ بيرون آريد پس ابو سعيد گفت كه هر كس كه اين خبر را تصديق نكند گو اين آيه را تلاوت كن كه * ( إِنَّ اللَّه لا يَظْلِمُ مِثْقالَ ذَرَّةٍ ) * آنكه گفت چون مؤمنان همهء عصاة اهل ايمان را از دوزخ بيرون آرند گويند بار خدايا هر كس را كه ميشناختيم ايشان را از دوزخ رهانيده ببهشت برديم خطاب آيد كه پيغمبران و ائمه و فرشتگان شفاعت كردند و بشفاعت ايشان اهل عصيان نجات يافتند اكنون جمعى مانده‌اند كه از غايت احتراق و سوختگى كسى ايشان را نميداند و نميشناسد تا شفاعت ايشان كند و من ارحم الراحمينم از فرط رحمت من بعيد است كه ايشان زياده از اينمدت در دوزخ باشند بفرمايد تا يك دو قبضه از آتش دوزخ برگيرند و در آنجا جماعتى باشند سوخته و انگشت شده و امر نمايد تا ايشان را بيرون آورده در آبى درآرند كه آن را ماء الحيوان گويند و چون ايشان در آن آب غسل كنند مانند دانه مرواريد كه از صدف بيرون آيد از آب بيرون آيند و در پيشانى ايشان نوشته باشد كه عتقاء اللَّه پس ايشان را ببهشت امر كند چون در بهشت درآيند اهل بهشت به آن نشانه ايشان را بشناسند و سرزنش ايشان كنند ايشان از حقتعالى در خواهند تا آن علامت از ايشان زايل گردد و بعد از آن فرمايد كه هر آرزويى كه داريد بخواهيد گويند بار خدايا بهتر از اين كرامت و عطيه كه بما نوازش فرمودى چه تواند بود فرمايد بهتر از اين رضا و خوشنودى من باشد اكنون از شما راضى شدم و بعد از اين هرگز بر شما خشم نگيرم ابو عثمان هندى\r\nگويد كه از ابو هريره روايت ميكردند كه رسول صلَّى اللَّه عليه و آله فرموده كه حقتعالى بندهء مؤمن را بيكحسنه ثواب هزار حسنه بدهد مرا از اين عجب آمد پس نزد ابو هريره رفتم وى را از اين سؤال كردم گفت من چنين نگفتم بلكه از پيغمبر خدا صلَّى اللَّه عليه و آله شنيدم كه حقتعالى بندهء مؤمن را بر يك حسنه دو ، ده هزار ارزانى فرمايد و اگر در اينجا\r\n","description":"","footnote":"","page_name":" 29 ","page_number":29},
  {"content":"\r\nترددى دارى اين آيه بخوان كه * ( إِنَّ اللَّه لا يَظْلِمُ مِثْقالَ ذَرَّةٍ ) * تا آخر آيه برخواند و گفت معلوم است كه آنچه حق تعالى آن را اجر عظيم گويد قدر آن را غير او سبحانه نداند و در آيه دلالت است بر آنكه منع ثواب و نقصان آن از خدا ظلم باشد و او سبحانه از ظلم بريست و نيز دالست بر آنكه او سبحانه قادر است بر ظلم زيرا كه تنزيه نفس خود فرموده پس اگر قادر بر آن نميبود مدحت در تنزيه آن بيوجه بود و چون او سبحانه ذكر روز آخرة كرد و بيان احوال مؤمنان در عقب آن وصف حال منكران نمود تا مكلفان را بطريق وعد و وعيد تحريص كرده باشد كه آن فعل طاعتست و اجتناب از معصيت پس بر سبيل تعجب و تهويل فرمود كه * ( فَكَيْفَ ) * پس چگونه باشد و بچه وجه بود حال كفره و ظلمه * ( إِذا جِئْنا ) * وقتى كه بياريم * ( مِنْ كُلِّ أُمَّةٍ ) * از هر گروهى از امم گذشته * ( بِشَهِيدٍ ) * گواهى و آن پيغمبران ايشان خواهد بود كه بر قبح اقوال و افعال و فساد عقيده امت خود گواهى خواهند داد عامل در ظرف مضمون مبتدا و خبر است كه آن هول امر آن روز است و عظم آن * ( وَجِئْنا بِكَ ) * و بياريم ترا اى محمد صلَّى اللَّه عليه و آله * ( عَلى هؤُلاءِ ) * بر اينگروه شهدا * ( شَهِيداً ) * گواه تا اقامهء شهادت كنى بر صدق شهادت ايشان بجهة علم تو بر عقايد ايشان و استجماع شرع تو مجامع قواعد ايشان را و گويند هؤلاء اشاره است بكفره كه استفهام از حال ايشانست و يا مشار اليه مؤمنيناند يعنى برايمان مؤمنان گواهى دهى كقوله تعالى لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً و در لطايف قشرى مذكور است كه چون پيغمبر ص را شفيع امت خود ساخته‌اند شهيد امت نيز ميسازند و مقرر است كه شهادت بنوعى ادا خواهد كرد كه مجال شفاعت باقى ماند عبد اللَّه مسعود گفته كه رسول صلَّى اللَّه عليه و آله فرمود كه يا بن مسعود از قرآن چيزى تلاوة كن من از سورة النساء آغاز كردم و ميخواندم و چون به اين آيه رسيدم رسول از هول اين مقاله بگريست و فرمود اين سوره را اعاده كن من دگر باره بقرائت مشغول شدم چون به اين آيه رسيد زياده از اول گريه كرد و فرمود\r\nحسبى\r\nبس است مرا آنچه خواندى و بر اين آيه مبالغه است در حث بر طاعت و اجتناب از معصيت و زجر از هر چه موجب خجالت و استحيا باشد بر رؤس الاشهاد چه شهود عدول گواهى خواهند داد بر هر چه آدمى آن را مىكند از خير و شر بر وجهى كه در حكم به صحت شهادت ايشان توقفى نخواهد بود و توقع قدح نخواهد داشت و ايشان انبيااند كه معصومند و كرام الكاتبين كه متصف بعصمتاند و جوارح و مكان و زمان كما قال اللَّه تعالى وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ و قال ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ و قال إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا و قال يوم تشهد عليهم السنتهم و ارجلهم بما كانوا يعملون و در اخبار صحيحه ورود\r\n","description":"","footnote":"","page_name":" 30 ","page_number":30},
  {"content":"\r\nيافته كه زمان و مكان نيز گواهى دهند بر اعمال مكلف كه در ايشان واقع شده باشد پس بايد كه عاقل در اين شهادت تذكر نمايد و مستعد اينحالت شود و چنان تصور نمايد كه گويا اقامه اين شهادت شده بجهة تحقق وقوع آن و هر گاه كه حضرت رسالت ( ص ) كه سيد شهود است بجهة هول اينحالت گريان و ترسان شده باشد پس ديگران را چگونه باشد * ( يَوْمَئِذٍ ) * در آن روز كه شهادت در آن واقع شود * ( يَوَدُّ الَّذِينَ كَفَرُوا ) * دوست دارند آنان كه كافر شدند به خدا * ( وَعَصَوُا الرَّسُولَ ) * و نافرمانى كردند رسول وى را يعنى كفر و عصيان را كه با هم جمع كردند و يا كفره و عصات دوست داشته باشند در اينوقت * ( لَوْ تُسَوَّى ) * آنكه راست كرده شود * ( بِهِمُ الأَرْضُ ) * بديشان زمين يعنى دفن كنند ايشان را و خاك بر بالاى ايشان ريزند چون مردگان و ايشان را هرگز زنده نسازند كما قال يَقُولُ الْكافِرُ يا لَيْتَنِي كُنْتُ تُراباً يا اين كنايه است از آنكه مخلوق نشدندى و با زمين مساوى بودندى يعنى باجزاى زمين مستحيل شدندى بر وجهى كه هيچ امتيازى نبودى ميان ايشان و ميان زمين و هرگز زنده نشدندى در دنيا ابو عبيده گفته كه مراد آن است كه دوست داشتندى كه زمين شكافته شدى و ايشان در آن فرو رفتندى و باز زمين بهم آمدى تا ايشان با زمين راست گشتند و از كلبى روايت است كه چون انتصاب نمايند ميان بهايم و طيور و وحوش و بعد از آن آنها را گويند كونوا ترابا ايشان فى الحال همه خاك شوند نزد آن حال كافران تمناى حال ايشان كنند كه كاش ايشان هم خاك شدندى و مردم بر سر ايشان مىرفتندى و از ابن عباس روايت كرده‌اند كه معنى آنست كه دوست داشته باشند كه اهل عرصات پاى بر سرها و شكمهاى ايشان نهادندى هم چنان كه بر زمين نهند تا زير قدم ايشان پايمال شدندى و آن حال را نديدندى * ( وَلا يَكْتُمُونَ اللَّه ) * و نپوشند يعنى قادر نباشند بر آنكه از خداى بپوشند * ( حَدِيثاً ) * سخنى را زيرا كه انبيا و ائمه و ملائكه و جوارح و مكان و زمان بر ايشان گواهى دهند و گويند و او براى حالست اى ( يودون ان تسوى بهم الارض و حالهم انهم لا يكتمون من اللَّه حديثا و لا يكذبونه بقولهم و اللَّه ربنا ما كنا مشركين ) يعنى دوست داشته باشند كه با زمين برابر شدندى در حالتى كه كتمان حديث نكردندى از خدا و تكذيب او ننمودندى بقوله و ما كنا مشركين چه در روايت آمده كه چون بگويند و اللَّه ربنا ما كنا مشركين حقتعالى مهر بر دهنهاى ايشان نهد و جوارح بر ايشان گواهى دهند پس عذاب بر ايشان اشتداد يابد نزد اينحال تمنا كنند كه كاش مساوى زمين بودندى گفته‌اند تمناى ايشان اين باشد كه كاش نعت و صفت پيغمبر را در دنيا نپوشيدندى تا به اين عذاب مبتلا نشدندى و يا معنى آنست كه ايشان الحاح نمايند و در آن روز به\r\n","description":"","footnote":"","page_name":" 31 ","page_number":31},
  {"content":"\r\nترك قبايح و كذب و مبالغه كنند كه ما هرگز فعل قبيحى نكرديم چه ظن ايشان چنان بوده باشد كه عبادت اوثان شرك نبوده زيرا كه خيال كرده باشند كه آن وسيلهء تقربست به خدا و چون حقتعالى در آيهء متقدمه امر بندگان كرد بعبادت در عقب آن ذكر اكبر عبادات فرمود بقوله * ( يا أَيُّهَا الَّذِينَ آمَنُوا ) * اى كسانى كه گرويده‌ايد به خدا و رسول * ( لا تَقْرَبُوا الصَّلاةَ ) * نزديكى مكنيد به نماز يعنى مرتكب نماز مشويد * ( وَأَنْتُمْ سُكارى ) * و حال آنكه شما مستان باشيد از خمر و ساير مسكرات يعنى نمازى كه مامور به\r\nاست و مفروض به آن قيام نمائيد در حين عدم سكر نه در وقت سكر آورده‌اند كه روزى جمعى از صحابه در خانه عبد الرحمن بن عوف بشرب خمر اشتغال داشتند و در زمان سراندازى و بيهوشى صداى اذان شام باسماع ايشان رسيده به نماز برخواستند و امام ايشان كه عبد الرحمن بود از غايت سكر در سوره كافرون حرف لا را كه در چهار موضع مثبت است حذف كرده اين آيه نازل شد كه وقت غلبهء مستى به نماز نزديكى مكنيد * ( حَتَّى تَعْلَمُوا ) * تا وقتى كه بدانيد * ( ما تَقُولُونَ ) * آن چيزى را كه مىگوييد يعنى ميخوانيد در نماز و گفته‌اند آيه اگر چه در ظاهر نهى است از صلاة در حالت سكر اما مراد نهى است از شرب خمر كه نزد سكران نماز درست نيست پس گويا چنين فرموده كه لا تشربوا الخمر فتسكروا فيمنعكم من الصلاة چنان كه در جايى ديگر فرموده كه يَصُدَّكُمْ عَنْ ذِكْرِ اللَّه وَعَنِ الصَّلاةِ و نزد بعضى مراد از * ( لا تَقْرَبُوا الصَّلاةَ ) * اين است كه لا تقربوا المساجد الصلاة و غيرها كقوله و صلوات اى مواضع صلواة و اين قول از عبد اللَّه مسعود و سعيد بن المسيب و ضحاك و عكرمه و حسن منقولست و قول اول از ابن عباس و سعيد بن جبير و مجاهد و ابن زيد و نزد محققان خطاب بقواى روحانيه است كه رقم ايمان شهودى بر صفحهء جان دارند كه نزديك مشويد به نماز قربت در مسجد جامع دل در وقتى كه مست باشيد از سكر غفلت و بيهوشى شهوة تا زمانى كه از مستى هوشيار شده دانيد كه چه مىگوئيد و شناسيد كه سخن را با كه مىگوييد كه المصلَّى يناجى ربه و حديث\r\nلا صلاة الا بحضور القلب\r\nشاهد اينست * ( وَلا جُنُباً ) * عطفست بر قوله * ( وَأَنْتُمْ سُكارى ) * زيرا كه جمله اسميه در موضع نصب است بر حاليت و جنب كسى است كه جنابتى او را واقع شده باشد و واحد و جمع و مذكر و مؤنث در او مساويست زيرا كه جارى مجراى مصدر است يعنى نزديك نشويد به نماز وقتى كه جنب باشيد و محتاج به غسل * ( إِلَّا عابِرِي سَبِيلٍ ) * مگر كه روندگان باشيد در راه يعنى مسافر باشيد و با شما آب نبود كه در آن محل تيمم نماز را توانيد\r\n","description":"","footnote":"","page_name":" 32 ","page_number":32},
  {"content":"\r\nكرد در انوار گفته كه اين متعلق است بقوله و لا جنبا و استثنا از اعم احوالست كانه قال ( و لا تقربوا الصلاة جنبا فى عامة الاحوال الا فى السفر ) يعنى در هيچ حالى از احوال نماز مگذاريد وقتى كه جنب باشيد مگر در سفر كه چون آب نيابيد تيمم كرده به نماز مشغول شويد و شاهد اينست تعقيب آن بذكر تيمم و ميتواند بود كه الا بمعنى غير باشد كه صفت جنبا باشد اى غير عابرى سبيل و در ايندلالتست بر آنكه تيمم رفع حدث نميكند و كسى كه تفسير صلاة بمواضع آن كرده تفسير عابرى سبيل نمود ( بمجتازين فى المساجد ) يعنى جنب در مسجد ميائيد مگر در حالت اجتياز و گذر كردن كه از يكدر درآئيد و از در ديگر بيرون رويد و در اين دليلست كه تيمم رفع حدث نمىكند و قوله * ( حَتَّى تَغْتَسِلُوا ) * غايت نهيست از فرمان بصلاة در حالت جنابت يعنى بوقت جنابت نزديك به نماز مشويد تا آنكه غسل كنيد مگر وقت عدم و جدان آب در سفر كه آن زمان تيمم كنيد غرض از آن عدم قدرتست بر استعمال خواه در سفر يا در غير سفر و چون اين آيه در بعضى اسفار واقع شده چنان كه در آخر آيه بيايد از اينجهت فرموده كه عابرى سبيل و اگر نه مراد از آن عدم قدرتست بر استعمال آب مطلقا و يا آنكه مراد جواز اجتياز است در مساجد بدون غسل چنان كه گذشت و در كنز العرفان آورده كه نهى مذكور متوجه به مثل كسى است كه ابتداء سكر او باشد نه آنكه سكر تمام داشته كه مزيل عقلست رأسا و اصلا و گويند مراد به آن ناعس است كه ابتداء خوابست و نزد بعضى ديگر مراد نهى است از نفس سكراى ( و لا تسكروا و انتم مخاطبون بالصلاة ) و اين هر دو قول ضعيفاند اما اول زيرا كه خروج است از حقيقت بمجاز و اما ثانى زيرا كه اكثر مفسران بر آنند كه نزول اين آيه قبل از نزول آيه تحريم خمر بوده و نيز نهى اينجا صريح است از قرب بصلاة و نه از سكر و گويند مراد آنست كه\r\nلا تقربوا مواضع الصلاة و هى المساجد\r\nو اينقول مرويست از باقر عليه السّلام و اين حق است و مؤيد اين است قوله الا عابرى سبيل زيرا كه عبور حقيقت در جواز مكانى است پس بنا بر اول و لا جنبا تا آخر به اين معنى است كه ( الا مسافرين سفرا يقع فيه التيمم فتصلون كذلك ) و بر ثانى به اين معنى كه ( الا مجتازين فى المساجد من غير استقرار ) و اين مذهب ما است و مذهب شافعى بخلاف ابو حنيفه كه او مانع جواز است مگر كه در مساجد يا در طريق آب باشد و در اين دلالتست بر عدم جواز استقرار در مساجد و الا استثنا است از لا تقربوا الصلاة اى لا تقربوا المساجد للصلاة و غيرها الا عابرى سبيل لكون الطريق فى المساجد و اين عام مخصوص است نزد ما بماعداء مسجدين چه در مسجدين جايز نيست عبور از آن و در مجمع آورده كه اگر گويند چگونه جايز باشد نهى سكران در حالت سكربان زوال عقل كه موجب خروج مكلف است از تكليف و جواب از اين آنست كه مراد بسكر به مثل است چنان كه گذشت و يا غرض نهى\r\n","description":"","footnote":"","page_name":" 33 ","page_number":33},
  {"content":"\r\nاست از تعرض سكر در حالت وجوب اداء صلاة اگر گويند بنا بر جواب اول هر گاه سكران مكلف باشد پس چگونه جايز باشد نهى از صلاة در حالت سكر با آنكه عمل اهل اسلام بر خلاف اين است و جواب از اين نيز بر دو وجه است يكى آنكه حكم اين منسوخ است دويم آنكه سكارى مأمور نيستند به ترك صلاة لكن مامورند به آن كه نماز را در بيوت خود گذارند و منهىاند از آنكه با پيغمبر ( ص ) گذارند در جماعت به جهت تعظيم و توقير آن و مراد بقوله الا عابرى سبيل مسافرانند كه ايشان را جايز است اداء نماز بتيمم و اگر چه حكم حدث به آن مرتفع نميشود و اينقول مرويست از امير المؤمنين عليه السّلام و ابن عباس و ابن جبير و مجاهد و يا مراد مواضع صلوتست از مساجد يعنى با جنابت در مساجد اجتياز ميتوان كرد و اينقول جابر و حسن و عطا و زهرى و ابراهيم است و مرويست از ابى جعفر و اين قول اقوى است زيرا كه حقتعالى حكم جنب را در حين عدم و جدان آب در آيهء لاحقه بيان فرموده پس اگر عابرى سبيل به اين معنى باشد تكرار لازم آيد پس مراد به اين آيه حكم جنب است در دخول مساجد و مراد بآيهء ثانيه بيان حكم در صلاة انتهى كلام صاحب المجمع و باتفاق اماميه مسجدين از اينحكم مستثنىاند يعنى جنب را در آن اجتياز جايز نيست و از زيد بن حبيب روايتست كه جمعى از انصار درها به مسجد گشوده بودند چون جنب شدندى ايشان را راه ديگر نبود كه از آن بيرون آيند حقتعالى رخصت داد كه از مسجد بگذرند و بيرون روند و اين در بدايت اسلام بود پيش از نزول امر بسد ابواب و چون اين امر نازل شد همه درها را مسدود كردند و راه را از خارج مسجد بگشادند مگر در حجرهء امير المؤمنين عليه السّلام كه حقتعالى رخصت آن فرمود و از ام سلمه روايتست كه رسول خدا ( ص ) فرمود\r\nالا مسجدى حرام على كل حايض من النساء او جنب من الرجال الا على محمد و اهل بيته على و فاطمه و الحسن و الحسين\r\n* ( وَإِنْ كُنْتُمْ ) * و اگر باشيد در وقت جنابت * ( مَرْضى ) * بيماران مراد بيماريست كه در آن خوف استعمال آب باشد چه در اين صورت واجد آب حكم فاقد آن دارد و يا مراد مرضى باشد كه مانع باشد از وصول به آب * ( أَوْ عَلى سَفَرٍ ) * يا باشيد بر جناح سفر يعنى در سفر آب نيابيد * ( أَوْ جاءَ أَحَدٌ مِنْكُمْ ) * يا بيايد يكى از شما را * ( مِنَ الْغائِطِ ) * از حدثى كه بيرون ميآيد از احد سبيلين و اصل غايط زمين مطمئن است و تسميهء حدثين به اين از قبيل تسميهء محلست باسم حال * ( أَوْ لامَسْتُمُ النِّساءَ ) * و يا بسوده باشيد زنان را اين كنايه است از جماع كه غيبوبت حشفه است و اينقول از امير المؤمنين عليه السّلام و ابن عباس و مجاهد و قتاده مرويست و مجمع عليه اماميه است و مختار ابو حنيفه و جبائى و نزد شافعى مراد لمس است بيد و غير آن و قول اول حق است چون وطى كنيد با زنان * ( فَلَمْ تَجِدُوا ماءً ) * پس نيابيد آب را يعنى\r\n","description":"","footnote":"","page_name":" 34 ","page_number":34},
  {"content":"\r\nمتمكن نباشيد بر استعمال آب زيرا كه ممنوع عنه در حكم مفقود است * ( فَتَيَمَّمُوا ) * پس قصد كنيد * ( صَعِيداً طَيِّباً ) * ظاهر زمين طاهر را اعم از آنكه خاك باشد يا سنك * ( فَامْسَحُوا ) * پس مسح كنيد به باطن هر دو دست خود را كه به زمين زده باشيد * ( بِوُجُوهِكُمْ ) * روى خود را يعنى جبهه و حاجبين و جبينين تا طرف انف اسفل * ( وَأَيْدِيكُمْ ) * و دستهاى خود را از زند * ( إِنَّ اللَّه كانَ ) * بدرستى كه خدا هست * ( عَفُوًّا ) * در گذرنده از شما و تخفيف كننده تكليف از شما * ( غَفُوراً ) * آمرزنده كسانى را كه تيمم كنند و به جهت كثرت عفو و مغفرت او است كه تيسير امر نمود بر شما و شما را رخصت تيمم داد و تشديد تكاليف نفرمود بر شما هم چنان كه بر يهود و در كنز آورده كه نزد اصحاب ما آنست كه هر گاه آب يافت نشود واجبست طلب آب در زمين خرنه يك تير پرتاب و در زمين سهله دو تير پرتاب از چهار جانب تا عدم و جدان متحقق شود و واجبست كه يك بار دست بر زمين زنند از براى وضو و دو بار براى غسل و ابو حنيفه و شافعى در هر دو دو ضربة واجب ميدانند يكى از براى مسح وجه و دويم براى يدين و نزد شافعى مراد بوجه همهء وجه است و بيدين از رؤس اصابع تا مرفقين قياس بر وضو و به جهت آنكه روايت كرده‌اند در طريق او كه پيغمبر صلَّى اللَّه عليه و آله تيمم كرد و مسح همهء وجه كرد و مسح يدين نمود تا مرفقين و روايات اهل بيت عليهم السلام دافع صحت اين است و عدم صدور آن از آن حضرت و در آيه احكام كثيره است يكى تحريم سكر به جهت آنكه منافى واجبست دويم انتقاض وضو بسكر سيم بطلان صلاة به آن چهارم وجوب قضاى صلاة كه در حالت سكر مؤدى شده باشد پنجم بطلان طهارت در حين عدم تعقل پس نوم و اغما و جنون در اين حكم داخل باشند ششم آنكه عدم تعقل مبطل صلوتست هفتم آنكه جنابت ناقض وضو است هشتم آنكه جنابت مبطل صلوتست نهم آنكه جنابت موجب غسل است دهم تيمم رفع جنابت نميكند بلكه مبيح صلاة است يازدهم احترام مساجد دوازدهم منع سكران و شبههء او از دخول مساجد سيزدهم منع جنب از استقرار در آن چهاردهم تسويغ اجتياز در آن پانزدهم آنكه غسل رافع حكم جنابت است شانزدهم عدم افتقار غسل بوضوء لقوله حتى تغتسلوا و اگر نه لازم آيد كه بعضى از غاية غاية باشد و اين باطلست هفدهم تسويغ تيمم هيجدهم تيمم بدل هر يك از وضو و غسلست نوزدهم اباحهء آن در حال مرض هر كسى را كه متضرر شود باستعمال آب بيستم اباحهء تيمم يا به جهت عجز است از استعمال آب يا به جهت خوف ضرر با عدم آب بيست و يكم وجود آب ناقض تيمم است بيست و دويم غايط ناقض وضو است و موجب آن بيست و سيم جنابت واقع مىشود به مجرد وطى بدون انزال بيست و چهارم\r\n","description":"","footnote":"","page_name":" 35 ","page_number":35},
  {"content":"\r\nوجوب تيمم بتراب بيست و پنجم جواز تيمم بر حجر صلب به جهت صدق اسم صعيد بر آن بيست و ششم وجوب طهارت صعيد بيست و هفتم وجوب اباحهء آن بيست و هشتم وجوب مسح وجه و يدين بيست و نهم آنكه مراد بوجه بعضى از آنست به جهت دلالت باء بر آن نزد كسى كه قائلست بر آن و همچنين است يدين به جهت عطف آن بر\r\nوجه سىام وجوب ابتدا بمسح وجه به جهت فاء تعقيب سى و يكم وجوب موالات اگر قائل شويم به آنكه امر از براى فوريت است انتهى كلامه و بدانكه باتفاق استعمال آب با ضرر تلف نفس و يا مرض و يا امتداد آن مورد انتقالست به تيمم و اگر وضو يا غسل كند نزد اينحال صحيح نخواهد بود و موجب اثم خواهد بود و از جابر مرويست كه جمعى با هم در سفر بوديم مردى را سنگى بسر آمد و سرش بشكست و اتفاقا در شب محتلم شد با اصحاب مشورة كرد كه رخصت باشد كه آب را استعمال كنم گفتند چون آب هست پس استعمال آن واجب خواهد بود آن شخص غسل كرد و چون آب بجراحت سر او رسيد فرو رفت و متورم شد و به جهت آن فوت شد و بعد از مراجعت از آن سفر رسول صلَّى اللَّه عليه و آله را بر اين قضيه اخبار كرديم دلتنگ شده گفت\r\nقتلوه قتلهم اللَّه\r\nاو را كشتند خدا ايشان را بكشد چرا آن را از بهتر خود نپرسيدند و بسر خود حكم كردند و در اخبار آمده كه جواز تيمم مخصوص اين امت مرحومه است به جهت تسهيل امر بر ايشان چنان كه رسول خدا صلَّى اللَّه عليه و آله فرمود كه\r\nفضلنا على الناس بثلاث\r\nتفضيل دادند ما را بر مردمان بسه چيز زمين را مسجد ما گردانيدند و خاكش را براى ما طهور ساختند و صفهاى ما را در نماز مانند صفوف ملائكه كردند و در خبر است كه مردى نزد عمر آمد و گفت شخصى كه جنب شود و آب نيابد چكند گفت صبر كند تا آب بيابد غسل كند و اگر نيابد نماز نكند عمار ياسر آنجا حاضر بود گفت اى عمر ياد ندارى كه ما با پيغمبر صلَّى اللَّه عليه و آله در فلان سفر بوديم مرا جنابت رسيد برفتم و خود را در خاك غلطانيدم پس نزد آن حضرت رفتم و او را از اين اخبار كردم گفت اى عمار در تيمم همين قدر كافيست پس دست بر زمين زد و بر روى ماليد و دگر باره بر زمين زد و دستهاى خود را تا زند مسح فرمود و گفت بايد كه بعد از اين به اين نوع تيمم كنى نه چنان كه به آن ارتكاب نمودى و قول اشهر آنست كه اين آيه در غزوهء بنى المصطلق نازل شد در وقتى كه شبانگاهى سپاه اسلام در منزلى بى آب فرود آمده بودند و پيش از صبح عزيمت رحلت داشتند تا بوقت نماز خود را به آب رسانند قضا را عقد عايشه گم شد و عزيمت بسبب فقد آن در توقف افتاد تا روز شد و مردم بعضى محدث و بعضى جنب بودند شكايت آن حكايت بنزد ابو بكر بردند و او بخيمهء عايشه در آمد ديد كه حضرت رسالت صلَّى اللَّه عليه و آله سر در كنار وى نهاده در خوابست ابو بكر بنياد شكايت كرد ناگاه سيد عالم صلَّى اللَّه عليه و آله بيدار شد و بر مضمون حلال و ملال مردم اطلاع يافته متوجه عالم غيب گشت مقارن توجه آن حضرت جبرئيل در رسيد و اين آيه آورد و\r\n","description":"","footnote":"","page_name":" 36 ","page_number":36},
  {"content":"\r\nحضرت اصحاب را بتيمم امر كرد و بعد از آن چون جلاى وطن كردند عقد را در زير شتران يافتند و بدانكه چون حق تعالى ذكر احكامى نمود كه واجب است اعتقاد كردن و عمل به آن نمودن و وصل آن كردن بتحذير آنچه بر خلاف آنست و فرمود بر سبيل تعجب كه * ( أَ لَمْ تَرَ ) * آيا نمىبينى و نمىنگرى اى محمد ( ص ) * ( إِلَى الَّذِينَ أُوتُوا ) * بسوى آنان كه داده شده‌اند * ( نَصِيباً مِنَ الْكِتابِ ) * بهرهء اندك از علم كتاب و تورية مراد احبار يهودند و ترى ماخوذ است از رؤيت بصر و ميتواند بود كه ماخوذ باشد از رؤيت قلب و تعديهء آن به الى تضمن معنى انتها باشد يعنى آيا علم تو منتهى نشده باحبار يهود كه * ( يَشْتَرُونَ الضَّلالَةَ ) * ميخرند گمراهى را يعنى بدل ميكنند هدايت را بضلالت و هدايت ايشان آن بود كه بنعت وصف مصطفى ( ص ) عارف بودند و ضلالت آنكه بعد از بعثت آن حضرت انكار وى كردند از روى عناد و جحود و استكبار و يا معنى آنست كه به جهت اخذ رشوه تحريف تورية ميكنند * ( وَيُرِيدُونَ ) * و ميخواهند اين گمراهان از روى حسد و عداوت * ( أَنْ تَضِلُّوا السَّبِيلَ ) * آنكه شما نيز اى مؤمنان گم كنيد راه راست را كه طريق حقست * ( وَاللَّه أَعْلَمُ ) * و خدا داناتر است * ( بِأَعْدائِكُمْ ) * بدشمنان شما كه يهودند و شما را اخبار نموده بعداوت ايشان و مطلع ساخت شما را بر احوال ايشان و بارادهء ايشان ضلالة شما را پس از ايشان بر حذر باشيد كه همگى همت ايشان مصروفست بر اضلال و افساد شما * ( وَكَفى بِاللَّه ) * و كافى و بسنده است خدا * ( وَلِيًّا ) * در حالتى كه دوست شما است و متولى امور شما * ( وَكَفى بِاللَّه ) * و بس است خدا * ( نَصِيراً ) * در حالتى كه يارى دهنده است شما را بر دشمنان پس اعتماد بر او كنيد و اكتفاء بامر او نمائيد و از غير او مستغنى شده استنصاح و استيشار بايشان مكنيد و زيادتى با در فاعل كفى جهت تأكيد اتصال اسناديست باتصال اضافى پس در تبيين حال يهود كه الَّذِينَ أُوتُوا نَصِيباً مِنَ الْكِتابِ در شأن ايشانست و بيان ضلالت ايشان بعد از ايراد جملهء معترضه كه * ( وَاللَّه أَعْلَمُ بِأَعْدائِكُمْ ) * است تا آخر ميفرمايد كه * ( مِنَ الَّذِينَ هادُوا ) * بعضى از كسانى كه بدين يهوديه متدين شده‌اند * ( يُحَرِّفُونَ الْكَلِمَ ) * ميگردانند كلمها را و تغيير ميدهند آن را * ( عَنْ مَواضِعِه ) * از اماكن آن و ميتواند بود كه من الذين تا آخر بيان اعدائكم باشد يا صله نصيرا ( ينصركم من الذين ) يعنى يارى ميدهد و نگاه ميدارد شما را از كسانى كه تبديل ميكنند كلمات اللَّه را مراد تحريف نعت\r\nپيغمبر است ( ص ) و اثبات غير آن در مواضع آن پا تاويل كلمات تورية بر وفق رأى و طبع خود يا كتمان آيهء رجم يا تغيير كلام پيغمبر ( ص ) چه در\r\n","description":"","footnote":"","page_name":" 37 ","page_number":37},
  {"content":"\r\nروايت آمده كه زمره از يهود بملازمت آن حضرت مىآمدند و جواب آن حضرت را بر امرى كه سؤال كرده بودند بقبول تلقى مينمودند و از مجلس آن حضرت كه منصرف مىشدند همه آن كلمات متبركه او را منحرف ميساختند لا جرم پرده از روى كار ايشان برداشته شد فرمود كه دشمنان يهودى سخنان ترا كه حبيب منى از مواضع آن تحريف ميكنند * ( وَيَقُولُونَ ) * و ميگويند از روى عناد و استكبار * ( سَمِعْنا ) * شنيديم قول ترا * ( وَعَصَيْنا ) * و نافرمانى كرديم امر ترا لفظ عصينا آشكارا ميگفتند به جهت شدة عناد و استكبار و در تيسير گويد كه اظهار اطعنا و اضمار عصينا ميكردند و ملخص كلام آنكه زبان حال ايشان سمعنا مىگفتند و لسان حال ايشان بر عصيان ناطق بوده ديگر ميگفتند كه ( و اسمع غير مسمع ) بشنود در حالتى كه شنونده نشده باشى اين كلمه ذو وجهين است رويى در مدح دارد و رويى در ذم وجه ذم اين كه قصد ايشان به آن اين بود كه ( يدعوا عليك بلا اسمعت بصم او موت ) يعنى بشنو در حالتى كه شنوانيده مباد گوش تو به جهت كرى يا موت و يا اسمع غير مجاب ( الى ما تدعوا اليه ) يعنى بشنو در حالتى كه جواب داده نشوى به آنچه موافق چيزى باشد كه ما را به آن دعوت ميكنى يا ( اسمع غير مسمع كلا ما ترضى ) يعنى بشنو در حالتى كه شنوانيده نشوى سخنى كه از آن خوشنود باشى يا اسمع كلا ما غير مسمع اياك لان اذنك تنبو عنه يعنى بشنو كلامى را كه شنيده نشود به تو به جهت آن كه گوش تو از آن دور شود و آن را افرا نگيرد و بنا بر اين غير مسمع مفعول به خواهد بود و وجه مدح آنكه اظهار ميكردند كه مراد ايشان اينست كه ( اسمع غير مسمع مكروها ) ماخوذ از اسمعه فلان اذا سبه يعنى بشنو در حالتى كه هيچ مكروهى شنيده نشوى پس يهود اين وجه مدح را پرده نفاق ميساختند و مطمح نظر ايشان وجه ذم بود و بر همين قياس ميگفتند * ( وَراعِنا ) * و درمانگر و اين كلمه نيز محتمل الوجهين است وجه مدحش آنكه ماخوذ باشد از مراعات يعنى مراعات حال ما كن و بما نگاه كن تا بشنويم و بفهميم كلام ترا و به آن كار بنديم وجه ذمش اينكه مشبه بر اعونا كه كلمهء عبرانيه يا سريانيه است كه به آن يكديگر را دشنام ميدادند و يا آن را از رعونه و حمق اشتقاق ميكردند مدعا اين كه حماقت و بيعقلى لازم حال تو باد و يا اشباع كسرهء عين ميكردند و ميگفتند راعينا يعنى اى شبان ما و اين تعريضى است برعى غنم حاصل كه به اين دو كلمه ذات وجهين بدين اسلام سخريه ميكردند و استهزا به پيغمبر ( ص ) مينمودند به اين وجه كه به آن اظهار توقير و اكرام ميكردند و در باطن قصد شتم و اهانة داشتند كما قال * ( لَيًّا بِأَلْسِنَتِهِمْ ) * اين مفعول مطلق فعل محذوفست اى ليون ليا يعنى پيچانيدند پيچانيدنى\r\n","description":"","footnote":"","page_name":" 38 ","page_number":38},
  {"content":"\r\nبزبانهاى خود به اين وجه كه آن را صرف مينمودند به آنچه مشابه سبب است چه وضع ميكردند غير مسمع را كه ذو وجهين است در موضع لا اسمعت مكروها و راعنا كه مشابه آن چيزيست كه به آن دشنام يكديگر ميدادند در موضع انظرنا و يا ظاهرا غير مسمع و راعنا ميگفتند به قصد تعظيم و در خفيه رد آن ميكردند بدعا عليه و ميگفتند كه غرض ما از اين كلام سب و نفرين و دشنام بود و يا مىپيچيدند بالسنهء خود آن چيزى را كه اضمار آن ميكردند بدعا عليه و مىگفتند كه غرض ما از اين كلام سب و نفرين و دشنام و تحقير است نه آن چيزى كه اظهار آن ميكردند از دعا و توقير * ( وَطَعْناً فِي الدِّينِ ) * و طعن و قدح ميكردند در دين اسلام طعن كردنى از روى استهزاء و سخريه و ميگفتند كه دينى كه پيغمبر آن بشبانى منسوبست معلوم است كه چه دينى خواهد بود و حال آنكه بر شبانى موسى معترف بودند و اتيان بقول متحمل بعد از تصريح بقولهم سمعنا و عصينا به جهت آنست كه جميع كفره بكفر و عصيان با پيغمبر ( ص ) مواجهه مينمودند اما بسب و دعا عليه مواجهه نميكردند و احتمال دارد ذكر عصينا در ميان يكديگر كرده باشند ذكر و اسمع غير مسمع و راعنا در\r\nعلاينه و يا اينكه بعصينا ناطق نشده باشند ليكن چون كه ايمان نداشتند به پيغمبر پس گويا قائلند به كلمه و عصينا * ( وَلَوْ أَنَّهُمْ ) * و اگر ايشان بجاى اسمع غير مسمع و راعنا اين قول گفتندى كه * ( سَمِعْنا ) * شنيديم سخن ترا * ( وَأَطَعْنا ) * و فرمان برديم امر ترا * ( وَاسْمَعْ ) * و بشنو سخن ما را * ( وَانْظُرْنا ) * و نگاه كن در ما يعنى ملاحظه كن و توقف فرما تا كلام ترا نيك بشنويم و بدانيم و بفهميم * ( لَكانَ ) * هر آينه بودى اين گفتار * ( خَيْراً لَهُمْ ) * بهتر مر ايشان را از استهزاء سيد انام ( ص ) و طعن در دين اسلام * ( وَأَقْوَمَ ) * و راستتر و صوابتر لو انهم قالوا در تقدير لو ثبت قولهم است و وجوب حذف فعل بعد از لو در مثل اين تركيب به جهت دلالت آن است بر آن و وقوع آن در موقع آن * ( وَلكِنْ لَعَنَهُمُ اللَّه ) * و لكن رانده است حقتعالى ايشان را و از رحمت خود دور كرده * ( بِكُفْرِهِمْ ) * به جهت كفر و فرط عناد و جحود و استكبار ايشان و مجازات ايشان بر آن * ( فَلا يُؤْمِنُونَ ) * پس نمىگروند ايشان * ( إِلَّا قَلِيلًا ) * مكر گرويدنى اندك يعنى ضعيف كه معتد به و معتبر نباشد و آن ايمانست ببعضى كتب و رسل دون بعضى و يا ايمان بمخلوقات اللَّه نه بكتب و رسل او و مىتواند بود كه مراد بقليل عدم باشد كقوله ( قليل التشكى للمهم يصيبه ) اى عدم التشكى و بر هر تقدير قليلا صفت مفعول مطابق محذوفست اى ايمانا قليلا و مىتواند بود كه منصوب بر حاليت باشد از ضمير يؤمنون اى يؤمنون قلائل\r\n","description":"","footnote":"","page_name":" 39 ","page_number":39},
  {"content":"\r\nيعنى گرونده در حالتى كه اندك باشند در زمان مستقبل و بنا بر اين معنى خبر موافق مخبر عنه شده چه ايشان ايمان نياوردند مگر عبد اللَّه سلام و اصحاب او مانند ثعلبة بن شعبه و اسد بن شعبه و اسعد بن عبيد و محرنق و غيرهم كه جمعى اندك بودند و در اكثر تفاسير آمده كه حضرت رسالت ( ص ) احبار يهود را چون ابن صوريا و سعد ( كعب خ ل ) بن اسد و را طلبيد و گفت اى معشر يهود از خدا بترسيد و قدم در دايرهء اسلام نهيد من سوگند مىخورم به خدا كه شما ميدانيد كه من اينكلام و احكام كه از خالق انام بشما آورده‌ام حقست و شما را در تورية از حال من خبر داده‌اند و در آنجا بر ايمان شما به من ميثاق فرا گرفته‌اند ايشان از روى عناد گفتند كه ما تو را نميدانيم و از نعت تو و از صفت قرآن تو خبر نداريم آيه آمد كه * ( يا أَيُّهَا الَّذِينَ أُوتُوا الْكِتابَ ) * اى آن كسانى كه شما را كتاب داده‌اند يعنى تورية * ( آمِنُوا ) * در حالتى كه باور دارنده و * ( بِما نَزَّلْنا ) * به آنچه فرو فرستاديم بر بندهء خود و آن قرآنست * ( مُصَدِّقاً ) * در حالتى كه باور دارنده و تصديق كننده است آن چيزى كه قرآنست يعنى اصول آن احكام موافقست و مطابق * ( لِما مَعَكُمْ ) * مر آن چيزى را كه با شما است يعنى تورية پس بدان بگرويد * ( مِنْ قَبْلِ أَنْ نَطْمِسَ ) * پيش از آنكه محو كنيم * ( وُجُوهاً ) * روىها را يعنى اثر تخطيط صور آن را نيست سازيم تا اصلا نشانه ابرو و لب و چشم و بينى و دهن بر آن نماند * ( فَنَرُدَّها ) * پس باز گردانيم آن روهاى ممحوة الآثار را * ( عَلى أَدْبارِها ) * بر هيئت قفا هاى آن يعنى شكل روى را به صورت پس سر مبدل سازيم يا اشياء مصوره را بر وجه چون انف و حاجب و عين محو سازيم و بر قفا مثبت نمائيم تا روى ايشان بر قفا باشد و بر سبيل قهقرى در راه روند و در تيسير آورده كه ايدى و ارجل و بطون و ظهور ايشان در مواضع خود ثابت باشند و روىهاى ايشان در پشت سر بود و اين هيئتى است در غايت زشتى و رسوايى و اين صورت يا در آخر الزمان باشد يا در آخرت و گويند مراد آنست كه ما رويهاى ايشان را مانند قرده و خنازير گردانيم تا آنكه بشره روى ايشان پوشيده شود و ابو جارود از باقر عليه السّلام روايت كرده كه ما رويهاى ايشان را از هدى بضلالت گردانيم بر سبيل خذلان و اين قول از حسن و مجاهد و ضحاك و سدى نيز منقول است و در انوار گفته كه اصل طمس او ازالهء اعلام ماثله است و گاهست كه اطلاق آن ميكنند بر معنى طلس در ازاله صورت و يا بر مطلق قلب و تغير و لهذا گفته‌اند كه\r\nمعنى آنست كه ( من قبل ان تغير وجوها فى الدنيا و فى الآخرة فنسلب وجاهتها و اقبالها و نكسوها الصغار و الادبار ) و با آنكه ( نردها الى حيث جاءت منه و هى اريحا و اذرعات الشام ) يعنى محو آثار ايشان كنيم از وجوه و نواحى ايشان و اثر ايشان را از ولايات مدينه\r\n","description":"","footnote":"","page_name":" 40 ","page_number":40},
  {"content":"\r\nزايل سازيم تا به آنجا باز گردند كه آمده‌اند يعنى اريحا و اذرعات شام پس مراد به اين اجلاء بنى النضير است و قريب باينست قول آن كسى كه گفته است مراد بوجوه رؤساى يهود است و يا من قبل ان نطمس وجوها بان تعمى الأبصار عن الاعتبار و تصم الاسماع عن الاصغاء الى الحق بالطبع و نردها عن الهداية الى الضلالة آورده‌اند كه چون اين آيه نازل شد عبد اللَّه سلام استماع نموده به حضرت رسالت صلَّى اللَّه عليه و آله مسارعة كرده ايمان آورده و گفت يا رسول اللَّه ميترسيدم كه پيش از آنكه به تو رسم رويم را با قفا گردانند مبرده گفته كه ( لا بد من طمس فى اليهود و مسخ قبل قيام الساعة ) و نزد بعضى يهود را اين صورت در آخرت دست خواهد داد نخعى روايت كند كه در عهد عمر چون اين آيه را بر كعب الاحبار خواندند گفت ( يا رب امنت يا رب اسلمت ) * ( أَوْ نَلْعَنَهُمْ ) * عطفست بر نطمس و ضمير راجع باصحاب وجوهست يا بقوله الذين بر طريقه التفات يا بوجوه اگر مراد به آن وجها باشد يعنى برانيم ايشان را كه اصحاب وجوهند از رحمت خود * ( كَما لَعَنَّا ) * هم چنان كه رانديم از رحمت * ( أَصْحابَ السَّبْتِ ) * ياران روز شنبه را يعنى آنان كه از فرمان خدا سرپيچيدند و در روز شنبه بصيد ماهى اشتغال نمودند جار و مجرور متعلق است بهر يك از طمس و لعن مراد آنست كه جزاى ايشان دهيم بمسخ هم چنان كه جزا داديم به آن اصحاب سبت را يا طعن كنيم ايشان را بر لسان تو هم چنان كه لعن كرديم اصحاب سبت را بر لسان داود عليه السّلام و عطف آن بر طمس دلالت مىكند بر آنكه مراد به طمس مسخ صورت نيست در دنيا بلكه مسخ سيرتست و كسى كه حمل وعيد مىكند بر تغيير صورت در دنيا ميگويد اين صورت قريب بظهور علامت قيامت واقع خواهد شد و يا آنكه مشروطست بعدم ايمان همهء ايشان و چون بعضى ايمان آوردند مانند عبد اللَّه سلام اين صورت واقع نشد * ( وَكانَ أَمْرُ اللَّه ) * و هست فرمان خدا بايقاع شيء يا بوعيد و يا آنچه حكم به آن كرده و قضا فرموده * ( مَفْعُولًا ) * كرده شده يعنى نافذ يا كاين پس لا محاله واقع خواهد شد آنچه موعود شده‌ايد به آن اگر ايمان نياريد اين تهديد و تخويفست مر اهل كتاب را از ابن عمر مرويست كه چون اين آيه كه قُلْ يا عِبادِيَ الَّذِينَ أَسْرَفُوا است نازل شد رسول صلَّى اللَّه عليه و آله بر بالاى منبر رفت و آن را بر اصحاب خواند مردى بر پاى خواست و گفت يا رسول اللَّه و الشرك رسول صلَّى اللَّه عليه و آله هيچ نفرمود تا آنكه مرد سه بار اينكلمه را تكرار كرد حق سبحانه و تعالى اين آيه فرستاد * ( إِنَّ اللَّه لا يَغْفِرُ ) * بدرستى كه خدا نمىآمرزد * ( أَنْ يُشْرَكَ بِه ) * آنان را كه شرك آرند به دو و شريك گيرند در عبادت او زيرا كه حكم الهى نافذ گشته و قاطع و جازم شده بر خلود اهل شرك در دوزخ و ديگر آنكه ذنب مشرك منحى نميشود نزد اثر شرك\r\n","description":"","footnote":"","page_name":" 41 ","page_number":41},
  {"content":"\r\nپس مستعد عفو نباشد بخلاف غير آن از معاصى كما قال * ( وَيَغْفِرُ ) * و بيامرزد * ( ما دُونَ ذلِكَ ) * آن گناهى را كه غير از شرك بود خواه كبيره باشد يا صغيره * ( لِمَنْ يَشاءُ ) * مر آن كس را كه خواهد از روى تفضل و احسان و در انوار گفته كه نزد معتزله جار و مجرور متعلق بهر دو فعل است كه ان لا يغفر و يغفر است يعنى حق سبحانه نميآمرزد شرك را براى هر كه خواهد و اين كسى است كه كه توبه نكند و ميامرزد ما دون آن را براى هر كه خواهد و آن هر كسى است كه توبه كند و در اين قول تقييد آية است بدون دليل زيرا كه عموم آيات وعيد اولى از اين نيست در محافظة و نيز اينقول ناقض مذهب ايشانست چه متعلق امر بمشيت منافى وجوب تعذيبست قبل از توبه و وجوب مغفرت بعد از توبه پس بنا بر اين قول ايشان حجت باشد بر ايشان و بر خوارج نيز حجت است زيرا كه\r\nزعم ايشان آنست كه هر ذنبى شركست و صاحب اين مخلد است در نار انتهى كلامه و صحيح آنست كه مشرك تايب و غير مشرك اعم از آنكه تايب باشد از معاصى ديگر يا نه صلاحيت غفران دارد يعنى اگر حكمت و مصلحت الهى باشد بر سبيل تفضل ايشان را مغفور سازد و اگر نه به قدر معصيت عذاب فرمايد * ( وَمَنْ يُشْرِكْ بِاللَّه ) * و هر كه شرك آرد به خدا و انباز گيرد با او * ( فَقَدِ افْتَرى ) * پس بدرستى كه افترا كرده باشد و بر بافته * ( إِثْماً عَظِيماً ) * دروغى بزرگ را كه بدان مستحق عذاب بزرگ گردد يعنى مرتكب امرى شده كه مستحقر است نزد آن جميع اثام اين اشارتست بمعنى كه فارقست ميان شرك و ساير ذنوب و افترا هم چنان كه اطلاق بر قول ميكنند بر فعل نيز ميكنند و اختلاف نيز چنين است و در مجمع آورده كه از كلبى نقلست كه اين آيه در حق وحشى و اصحاب او نازل شد در وقتى كه حمزه عليه السّلام را شهيد كردند و چون به مكه آمدند بر فعل خود نادم گشته و نامهء به پيغمبر صلَّى اللَّه عليه و آله نوشتند به اين مضمون كه ما بر ضيعهء خود نادميم و مانع اسلام نميشود مگر اين سخن كه فرمودى وَالَّذِينَ لا يَدْعُونَ مَعَ اللَّه إِلهاً آخَرَ وَلا يَقْتُلُونَ النَّفْسَ الَّتِي حَرَّمَ اللَّه إِلَّا بِالْحَقِّ وَلا يَزْنُونَ تا آخر و چون ما با خدا شرك آورده‌ايم و نفسى كه حقتعالى حرام گردانيده بود بقتل رسانيده‌ايم و زنا كرده‌ايم پس چگونه تابع تو شويم و اسلام آوريم اين آيه نازل شد كه إِلَّا مَنْ تابَ وَآمَنَ وَعَمِلَ عَمَلًا صالِحاً تا آخر پس پيغمبر صلَّى اللَّه عليه و آله شخصى را بوحشى و اصحاب او فرستاد چون اين آيه بخواندند گفتند اين شرطى شديد و تكليفى صعب است ميترسيم كه از عهدهء عمل صالح بيرون نتوانيم آمد و از اهل اين آيه نباشيم حقتعالى اين آيه فرستاد كه * ( إِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ ) * پيغمبر صلَّى اللَّه عليه و آله چون اين آيه را بايشان فرستاد گفتند خوف آن داريم كه از اهل مشيت نباشيم پس اين آيه آمد كه قُلْ يا عِبادِيَ الَّذِينَ أَسْرَفُوا\r\n","description":"","footnote":"","page_name":" 42 ","page_number":42},
  {"content":"\r\nعَلى أَنْفُسِهِمْ لا تَقْنَطُوا مِنْ رَحْمَةِ اللَّه إِنَّ اللَّه يَغْفِرُ الذُّنُوبَ جَمِيعاً و چون اين آيه بايشان فرستاد ايمان آوردند و نزد پيغمبر صلَّى اللَّه عليه و آله آمدند چون حضرت وحشى را بديد گفت\r\nويحك غب وجهك عنى\r\nاى وحشى خود را از من غايب ساز و از پيش نظر من برو و اين را براى آن فرمود كه طاقت آن نداشت كه روى قاتل عم خود را ببيند پس وحشى بشام رفت و در آنجا بود تا فوت شد از عمر بن خطاب نقلكرده‌اند كه چون در عهد رسول ( ص ) صاحب كبيره ميمرد ما گواهى ميداديم كه از اهل نار است تا آنكه اين آيه نازل شد ما امساك خود كرديم از اين شهادة و از امير المؤمنين عليه السّلام مرويست كه\r\nما فى القرآن آية ارجى عندى من هذه الاية\r\nاز محققان امت نيز مأثور است كه اين آيه اميدوارترين آيتست در قرآن زيرا كه حقتعالى جميع معاصى را كه ما دون شركست در تحت مشيت غفران داخل ساخته و بدان كه او سبحانه توقيف موحدين فرموده به اين آية ميان خوف و رجا و ميان عدل و فضل و اين صفت مؤمن است و لهذا\r\nقال الصادق ( ع ) لو وزن رجاء المؤمن و خوفه لاعتدلا\r\nيعنى اگر وزن كنند رجا و خوف مؤمن را هر دو برابر باشند و مؤيد اينست قوله تعالى وَمَنْ يَقْنَطُ مِنْ رَحْمَةِ رَبِّه إِلَّا الضَّالُّونَ فَلا يَأْمَنُ مَكْرَ اللَّه إِلَّا الْقَوْمُ الْخاسِرُونَ و قبل از اين گذشت كه در سورة النساء هشت آيه نازل شده كه اين آيه را بهتر از هر چيزى است كه آفتاب بر آن طالع مىشود و هى قوله يُرِيدُ اللَّه لِيُبَيِّنَ لَكُمْ و يُرِيدُ اللَّه أَنْ يُخَفِّفَ عَنْكُمْ إِنْ تَجْتَنِبُوا كَبائِرَ ما تُنْهَوْنَ عَنْه إِنَّ اللَّه لا يَظْلِمُ مِثْقالَ ذَرَّةٍ و مَنْ يَعْمَلْ سُوءاً أَوْ يَظْلِمْ نَفْسَه * ( إِنَّ اللَّه لا يَغْفِرُ أَنْ يُشْرَكَ بِه ) * و دو موضع ما يَفْعَلُ اللَّه بِعَذابِكُمْ و بدانكه وجه استدلال به اين آيه بر آنكه خدا ذنوب تايب را ميامرزد آنست كه نفى غفران غير او نفرموده مطلقا بلكه نفى آن كرده بدون توبه زيرا كه اجماع امت بر آنست كه حقتعالى شرك را بتوبه ميآمرزد و اگر چه غفران با توبه نزد معتزله بر وجه وجوبست و نزد ما بر وجه تفضل و بنا بر اين واجب است كه مراد بقوله * ( وَيَغْفِرُ ما دُونَ ذلِكَ لِمَنْ يَشاءُ ) * آن باشد كه ميامرزد ما دون شرك را بدون توبه براى هر كه خواهد از مذنبين غير كفار و چون يغفر ما دون ذلك بر سبيل قطع واقع نشده باشد بلكه متعلق بمشيت است پس در آن اغرا نباشد بلكه بنده بر خوف و رجاء خود باشد و داخل در كريمهء يَدْعُونَ رَبَّهُمْ خَوْفاً وَطَمَعاً و يَحْذَرُ الآخِرَةَ وَيَرْجُوا رَحْمَةَ رَبِّه و اخبار كثيره از طريق خاص و عام به آن وارد شده كسى كه گويد در غفران بعضى دون بعضى ميل و محاباتست و اين بر خدا جايز نيست جواب او اينست كه حقتعالى متفضل است بغفران و متفضل را جايز است كه تفضل نمايد بر قومى دون قومى و انسانى دون انسانى و جانب عدل مرعى دارد در تعذيب هر كه خواهد و عقل و شرع مانع فضل و عدل نيستند و اينكه بعضى از معتزله گفته‌اند لفظ * ( ما دُونَ ذلِكَ ) * اگر چه عام است در\r\n","description":"","footnote":"","page_name":" 43 ","page_number":43},
  {"content":"\r\nجميع ذنوبى كه غير شركست لكن مخصوص است به صغائر و يا بمعصيتى كه از آن توبه كرده باشند بجهة عموم ظاهر آيات وعيد جواب آنست كه ما معكوس ميسازيم اين قضيه را بر ايشان و مىگوييم اصحاب امت تخصيص ظاهر آن آيات كرده‌اند به جهت عموم ظاهر اين آيه و اين اولى است از عكس چه از بعضى سلف مرويست كه اين آيه استثناست از جميع آيات وعيد و نيز نزد معتزله در صغاير مؤاخذه نيست پس چگونه معلق بمشيت باشد و در تفسير ابو الفتوح جرجانى مذكور است كه جابر روايت كرده از رسول خدا ( ص ) كه مغفرت و آمرزش ببنده فرود آيد مگر گاهى كه ميان بنده و خدا حجابى باشد گفت حجاب چيست فرمود شرك به خدا پس اين آيه تلاوت كرد كه * ( إِنَّ اللَّه لا يَغْفِرُ أَنْ يُشْرَكَ بِه ) * الاية ابن عمر گفته كه هر كه نزد خدا رود و مشرك نباشد هيچ معصيتى او را زيان ندارد و اگر مشرك بود بدوزخ رود و هيچ طاعت او را فايده ندهد و آنكه امير المؤمنين ( ع ) فرموده كه در قرآن هيچ آيه نزد من اميدوارتر از اين آيه نيست دليلست بر آنكه حقتعالى فساق و اهل صلاة را بيامرزد و اگر چه توبه نكرده باشند زيرا كه او سبحانه در اين نفى و اثباتى ايراد فرموده و گفته نيامرزم شرك را و ما دون شرك را بيامرزم و اجماع منعقد است بر آنكه شرك جز به توبه مغفور نگردد پس فرقى ميان نفى و اثبات نباشد فحينئذ ثابت شد كه ما دون شرك بيتوبه مغفور گردد و نشايد كه مراد ما دون شرك صغاير باشد به جهت حمل كلام بر عموم خود و عدم دليلى كه مخصص باشد و مغفرت را بآمرزش معلق گردانيد تا مكلفان مغرور نگردند و اگر مطلق بودى اغرا بقبح بودى چنان كه گذشت و چون بمضمون اين آيه كه شرك مغفور نيست يهود را كه عبده عجل و پرستندگان عزيز بودند و عيدى و تهديدى عظيم حاصل شد و از روى انكار و جحود گفتند كه ما مشرك نيستيم بلكه خود را از خواص بارگاه عزت و مقربان درگاه محبت ميدانيم پدران ما مالكان ممالك نبوت و سالكان مسالك فتوتاند و بنا بر منوال ايشان معزز مكرميم حقتعالى انكار ستايش ايشان نمود بر انفس خودشان و بر سبيل تعجب فرمود كه * ( أَ لَمْ تَرَ ) * آيا\r\nبديدهء بصيرت * ( إِلَى الَّذِينَ ) * بسوى آنان كه از روى مفاخرت * ( يُزَكُّونَ ) * ميستايند و ثنا ميگويند * ( أَنْفُسَهُمْ ) * نفسهاى خود را به اينكه نَحْنُ أَبْناءُ اللَّه وَأَحِبَّاؤُه و يا پاكيزگى و بيگناهى را نسبت به خود ميدهند چنان كه منقولست كه بحر بن عمر و نعمان بن اوفى و مرحب بن زيد اطفال خود را به حضرت رسالت ( ص ) آوردند و گفتند اين كودكان را هيچ گناهى هست حضرت فرمود اينها بىگناه‌اند ايشان سوگند خوردند كه بخداى موسى كه ما نيز در بيگناهى مثل ايشانيم زيرا كه گناهان شب ما را بروز در ميگذرانند و خطيئات روز ما را بشب محو ميكنند حقتعالى فرمود كه تزكيهء شما پيش من اعتبارى ندارد * ( بَلِ اللَّه ) * بلكه خداى تعالى * ( يُزَكِّي مَنْ يَشاءُ ) * به پاكى ياد كند و بستايد هر كرا خواهد و مستحق آن داند\r\n","description":"","footnote":"","page_name":" 44 ","page_number":44},
  {"content":"\r\nاين تنبيه است بر آنكه تزكيهء حقتعالى معتد به است نه تزكيهء غير او چه او عالم است به آنچه منطوى است بر آدمى از حسن و قبح و لهذا ذم ايشان نمود بر خبث عقايد و ظواهر ايشان و تزكيهء بندگان مؤمن نمود كه عمل صالح را علاوهء طيب اعتقاد گردانيده‌اند و اصل تزكيهء نفى فعل آن چيزيست كه مستقبح باشد * ( وَلا يُظْلَمُونَ ) * و اينگروه كه بناحق تزكيهء نفس خود ميكنند ستم رسيده نخواهند شد بذم يا عقاب بر تزكيهء بنا حق * ( فَتِيلًا ) * به مقدار رشتهء ضعيف كه در ميان شكاف دانهء خرما باشد و حسن گفته كه فتيل آن چيزيست كه در بطن نواتست و نقير آنچه بر ظهر آنست و قطمير قشر آن و يا نقير فتيله ايست از ريم ميان دو انگشت پديد آيد و بر هر تقدير اين ضرب المثل است در حقارت و اين مفعول دويم يظلمون است و احتمال دارد كه تميز باشد و مخلص سخن آنست كه ايشان عقوبت تزكيه خواهند كشيد از روى عدل بدون شايبهء تطرق ظلم در آن و در اين دلالت است بر تنزيه او سبحانه از ظلم و ذكر فتيل اشاره است بر آنكه او سبحانه مصدر ظلم در آن و در اين دلالت است بر تنزيه او سبحانه از ظلم و ذكر فتيل اشاره است بر آنكه او سبحانه مصدر ظلم قليل است و نه ظلم كثير\r\n* ( انْظُرْ ) * بنگر اى محمد صلَّى اللَّه عليه و آله در اين يهودان از روى عناد * ( كَيْفَ يَفْتَرُونَ ) * چگونه افترا ميكنند و ميبندند * ( عَلَى اللَّه الْكَذِبَ ) * بر خدا دروغى را يعنى اينكه ميگفتند كه گناه شب و روز ما را ميامرزند و يا در اينقول كه نَحْنُ أَبْناءُ اللَّه وَأَحِبَّاؤُه الايه * ( وَكَفى بِه ) * و بسنده است آن افترا و يا زعم ايشان به اين قول * ( إِثْماً مُبِيناً ) * گناهى ظاهر كه بر هيچكس پوشيده نيست يعنى همين قدر كافيست در عظم ذنب كه مستوجب خلود عذابست آورده‌اند كه چون حكم الهى باجلاى بنى نضير ثابت شد جمعى از ايشان چون كعب بن اشرف وحى بن اخطب و سلام بن مسلم و كنانة ابن ابى الحقيق در خيبر متوطن شدند و بعد از مدتى نقض عهد كرده با بيست تن از اشراف قوم و بروايت اشهر با هفتاد تن به مكه رفتند و ابو سفيان و اتباع او را بر محاربه با حضرت رسالت صلَّى اللَّه عليه و آله و اصحاب او تحريص كردند و كعب با ابو سفيان گفت كه سى كس از من و سى كس از تو سينه بر ديوار حرم نهاده هم عهد شويم در موافقة بر قتال اهل اسلام پس به بيت الحرام درآمدند و در پس استار حرم سينه ها را بر ديوار خانه چسبانيده و بايمان غلاظ و شداد بر حرب و جدال اهل اسلام سوگند ياد كردند و خواطر از اين ممر فارغ ساخته بمعاشرت بنشستند و در اين مجلس بعضى از قريش از رؤساى اهل كتاب پرسيدند كه شما صاحب كتابيد و يا امى بگوئيد كه طريقهء ما را كه زائران حرم را ميزبانى ميكنيم و كعبه را معمور ميداريم و طواف آن ميكنيم و صله رحم را ميآوريم و بعبادت اصنام بطريق اباء گرام خود مشغول ميباشيم بر هدايت اقرب است يا دين محمد كه در اين وقت احداث كرده و بدعة را سنة نام نهاده و دين پدران ما را بد ميداند و ما را كافر ميخواند يهودان بعد از استماع\r\n","description":"","footnote":"","page_name":" 45 ","page_number":45},
  {"content":"\r\nاين سخنان گفتند دين شما حقتر است و آئين شما با نسقتر ابو سفيان گفت ما بر اعتقاد شما وقتى اعتماد خواهيم كرد كه بتان ما را سجده كنيد و جهودان جبت و طاغوت را كه بتان قريش بودند سجده كردند حق تعالى از معانده و مكابره و كفر و زندقه ايشان خبر داد * ( أَ لَمْ تَرَ ) * آيا نمىبينى و نمىنگرى * ( إِلَى الَّذِينَ أُوتُوا ) * بسوى آنان كه داده شده‌اند * ( نَصِيباً مِنَ الْكِتابِ ) * بهرهء از تورية يعنى كعب بن اشرف و اصحاب او كه بواسطه عداوت مسلمانان * ( يُؤْمِنُونَ ) * مىگروند * ( بِالْجِبْتِ وَالطَّاغُوتِ ) * بايندو بت كه قريش راست جبت در اصل اسم صنم است پس مستعمل گشته در هر معبودى كه غير او سبحانه است از حجر و مدر و انسان و شيطان و گويند اصل آن جبس است بسين مهمله بمعنى ما لا خير فيه پس قلب سين او بتا كرده‌اند و طاغوت را اطلاق ميكنند بر هر چه باطل باشد از معبود و غير آن و گويند جبت سحر است و يهودان معتقد آن بودند و طاغوت شيطان و ايشان متابعت او ميكردند و نزد بعضى ديگر جبت بتانند و طاغوت شيطان بتان كه مردمان را اغوا كنند بر طاعت ايشان چه هر صنمى شيطانى است و از ابن عباس نقل كرده‌اند جبت اصناماند و طاغوت تراجمهء اصنام كه بكذب تكلم مينمودند از زبان حال بتان و سعيد بن جبير و ابو العاليه بر آنند كه جبت ساحر است و طاغوت كاهن و مؤيد اين است كه از عكرمه روايتست كه آيه در شان ابو برزه كاهن نازل شده كه در جاهليت بكهانة مردمان را اغوا ميكرد و در اول اسلام مسلمانان به او بازگشت مينمودند و يا جبت ابليس است و طاغوت اولياء او و ضحاك بر آنست كه جبت اينجا حى بن اخطب است و طاغوت كعب بن اشرف است و نزد محققان جبت نفس اماره است و طاغوت آرزوهاى او * ( وَيَقُولُونَ ) * و مىگويند اين جهودان * ( لِلَّذِينَ كَفَرُوا ) * براى كافران يعنى در حق ايشان از روى اجتهاد * ( هؤُلاءِ ) * اين گروه كفار قريش * ( أَهْدى ) * هداية ايشان بيشتر است * ( مِنَ الَّذِينَ آمَنُوا ) * از آنها كه ايمان آورده‌اند يعنى پيغمبر و اصحاب او * ( سَبِيلًا ) * از روى دين يعنى راه يافته تراند در دين و دين ايشان قائمتر و طريق ايشان صوابتر و تسميهء دين بسبيل جهة آنست كه دين مانند طريق است كه مؤدى به مقصود است * ( أُولئِكَ ) * آن گروه معاند و متعصب * ( الَّذِينَ ) * آنانند\r\nكه بخوارى تمام * ( لَعَنَهُمُ اللَّه ) * دور كرده است خداى تعالى ايشان را از رحمت خود * ( وَمَنْ يَلْعَنِ اللَّه ) * و هر آن كس را كه خداى تعالى براند و دور سازد از رحمت خود * ( فَلَنْ تَجِدَ لَه ) * پس نيابى تو مر او را * ( نَصِيراً ) * يارى كه دفع عذاب كند از وى و زبان بشفاعت او بگشايد و يا در دنيا و آخرت به او\r\n","description":"","footnote":"","page_name":" 46 ","page_number":46},
  {"content":"\r\nنفع رساند پس بيان بخل و حسد ايشان مىكند كه بدترين خصال قبيحه و اخلاق رديه‌اند و ميفرمايد كه * ( أَمْ لَهُمْ ) * آيا يهودان را است ام منقطعه است و معنى آن انكار است از آنكه ايشان را نصيبى باشد يعنى نيست ايشان را * ( نَصِيبٌ مِنَ الْمُلْكِ ) * بهرهء از پادشاهى تا مردمان تابع ايشان شوند در آنچه فرمايند و لازم باشد اطاعت ايشان در اين حكم كه هؤُلاءِ أَهْدى مِنَ الَّذِينَ آمَنُوا سَبِيلًا زعم يهودان بود كه ايشان بملك و نبوت از غير خود سزاوارتراند بدين سبب از متابعت عرب ننگ داشتند و ميگفتند كه آخر منصب ملكدارى و حكم گذارى و پيغمبرى بما خواهد رسيد حقتعالى فرمود كه ايشان را از ملك بهرهء نيست و اگر بفرض از ملك و مال بهره مند شوند * ( فَإِذاً ) * پس آن هنگام * ( لا يُؤْتُونَ النَّاسَ ) * ندهند مردمان را يا پيغمبر و اصحاب او را * ( نَقِيراً ) * آن مقدار گودى كه پشت دانهء خرما است و اين اغراق است و شدة مبالغه در شح و بخل ايشان كه در وقت پادشاهى با فقير بنقيرى مضايقه دارند پس به هنگام دست تنگى و درويشى و مذلت و خوارى پيداست كه چه چيز به كسى دهند و ميتواند بود كه معنى همزه انكار باشد از آنكه چيزى از آنچه مالك آنند به كسى دهند بطريق كنايه چه مرويست كه ايشان اصحاب اموال و بساتين و قصور مشيده بودند هم چنان كه ملوك را مىباشد يعنى ايشان با وجود كثرت اموال مقدار نقيرى به فقيرى نميدهند بدانكه اذن در يؤتون عمل نكرده به جهت آنكه هر گاه واقع شود ميان فا و فعل و يا واو و فعل جايز است كه القاى آن نمايند از عمل به جهت اعتماد بعطف آن بر ما تقدم هم چنان كه ظننت و اخوات آن كه چون متوسط و متأخر واقع مىشود ملغى مىشود چه اذن در اين صورت در حكم تأخير است كانه قيل ( و لا يؤتون الناس نقيرا اذن ) و از اين قبيلست وَإِذاً لا يَلْبَثُونَ خِلافَكَ إِلَّا قَلِيلًا كه در اين تقدير است ( و لا يلبثون خلافك الا قليلا اذن ) حاصل كه حق تعالى جمع فرموده ميان بخل و حسد يهود را در ذم به جهت آنكه اين هر دو صفت رذيله‌اند و بينهما تجاذب و تلازم است * ( أَمْ يَحْسُدُونَ النَّاسَ ) * اضرابست از اعطاى ايشان يعنى نه كه ايشان چيزى بمردمان ميدهند بلكه حسد مىبرند بر مردمان كه قبايل عربند و با پيغمبر ( ص ) و اصحاب او * ( عَلى ما آتاهُمُ اللَّه ) * بر آنچه خدا داده است بديشان * ( مِنْ فَضْلِه ) * از فضل خود كه آن نبوتست و كتاب و نصرت و اعزاز و بعثت رسول از ايشان و يا مراد همه مردمانند زيرا كه هر كه حسد برد بر نبوت فكانه بر كمال و نصرت و اعزاز و بعثت رسول از ايشان و يا مراد همه مردمانند زيرا كه هر كه حسد برد بر نبوت فكانه بر كمال و رشد همهء مردمان حسد برده و گفته‌اند كه مراد از ناس حضرت رسالت است ( ص ) و عرب جمع را بر واحد اطلاق مىكند كه جامع باشد مقدار خصال خيرى را كه جمع نشود الا در بسيارى از مردمان كما قال اللَّه تعالى إِنَّ إِبْراهِيمَ كانَ أُمَّةً قانِتاً و\r\n","description":"","footnote":"","page_name":" 47 ","page_number":47},
  {"content":"\r\nمراد از فضل نبوت باشد و كتاب و اعزاز دين و نزد بعضى و مراد از فضل آنست كه حق تعالى مباح گردانيد آن حضرت را جمع ميان بيشتر از چهار زن و يهود بر اين حال حسد ميبردند و طعنه ميزدند كه اگر او پيغمبر بودى اين همه زن نخواستى و به كار ايشان نپرداختى حضرت عزت فرمود كه اگر حسد ايشان بر پيغمبر صلَّى اللَّه عليه و آله بواسطهء اين نبوت و كتابست پس بايد كه بر پيغمبران صاحب كتاب حسد بردندى و اگر حسد آنها جهت گرفتن زن بسيار بود اين صورت مخصوص به آن حضرت نيست زيرا كه داود عليه السّلام صد زن داشت و همه بر او حلال بودند و همچنين سليمان هزار زن داشت سيصد مهيره و هفتصد سريه و در تفسير اهل البيت ( ص ) از امام محمد باقر عليه السّلام مرويست كه مراد\r\nبناس محمد ( ص ) است و آل محمد ( ص ) و مراد بحاسد آنان كه حسد بردند بر نبوت رسول و بر امامت آل اطهار * ( فَقَدْ آتَيْنا ) * پس بدرستى كه ما عطا كرديم * ( آلَ إِبْراهِيمَ ) * اولاد ابراهيم را كه موسى است و داود و عيسى و محمد صلَّى اللَّه عليه و آله * ( الْكِتابَ ) * كتاب تورية و زبور و انجيل و قرآن * ( وَالْحِكْمَةَ ) * و علم حلال و حرام * ( وَآتَيْناهُمْ ) * و داديم ايشان را * ( مُلْكاً عَظِيماً ) * پادشاهى بزرگ كه نبوت است با ملكة چنان كه يوسف و داود و سليمان داشتند و گويند ملك عظيم كثرت ازواج است چنان كه گذشت كه داود صد زن داشته و سليمان هزار پس در اين سخن تعرض است بيهود كه اگر حسد شما بر محمد ( ص ) بواسطهء كثرت ازواج است پس داود و سليمان بحسد سزاوارتراند و در تيسير آورده كه مراد از آل ابراهيم محمد ( ص ) و اهل بيت آن حضرتند و بكتاب قرآن و بحكمت نبوت و بملك عظيم امامت چه اين جمله در هيچ كس جمع نبود مگر خاندان حضرت خاتم صلوات اللَّه عليه و عليهم و عياشى در تفسير خود باسناد ابو الصباح كنانى نقل كرده كه\r\nقال ابو عبد اللَّه يا ابا الصباح نحن قوم فرض اللَّه طاعتنا لكم الانفال و لنا صفو المال و نحن الراسخون فى العلم و نحن المحسدون الذين قال اللَّه فى كتابه * ( أَمْ يَحْسُدُونَ النَّاسَ ) *\r\nالايه يعنى ابو عبد اللَّه عليه السّلام فرمود كه اى ابو الصباح ما گروهى هستيم كه حق تعالى فرض فرمود طاعت ما را بر شما و ما راست غنايم دار الحرب و ما راست صفاياى مال از دار الحرب و ما راسخانيم در علم و مائيم آن جماعت كه بر ايشان حسد برده‌اند حيث قال سبحانه * ( أَمْ يَحْسُدُونَ النَّاسَ ) * تا آخر و بعد از آن فرمود كه مراد بكتاب نبوت است و مراد بحكمت فهم قضا و مراد بملك عظيم افتراض طاعات ما بر شما و هم چنان كه حق تعالى ملك عظيم را در دنيا باهل بيت تفويض نمود ملك كبير آخر ترا نيز بايشان تخصيص فرمود حيث قال وَإِذا رَأَيْتَ ثَمَّ رَأَيْتَ نَعِيماً وَمُلْكاً كَبِيراً پس اگر اهل خلاف بر ايشان حسد برند عجب نباشد و شبهه نيست در آنكه حسد خصلتى است كه حاسد را بد باشد و محسود راه محمود و حسد چون آتشى است كه ما دام كه در كانون سينهء حاسد باشد او را\r\n","description":"","footnote":"","page_name":" 48 ","page_number":48},
  {"content":"\r\nبسوزد و چون او به جهت آن سوخته شود روايح طيبه و علوم و فواضل محسود به اطراف عالم رسيده اهل عالم را طينت پاك او معلوم شود و خبث باطن حاسد معلوم گردد پس بر محسود لازم است كه سپر صبر در سر كشد تا به جهت جزع غصص صبر بر ايذاء حسد نسائم و روائح طيبه صبر به همه اقطار عالم رسيده موجب اشتهار فضايل و كمالات محسود گردد و بحسب حقيقت حاسد كه حسد برد بر مقربان الهى كه مستغرق نعمت امامت و ولايتند عدو خداست چنان كه در بعضى از كتب سماويه آمده كه\r\n( الحاسد عدو نعمتى )\r\nدر خبر است كه روزى جماعتى از زنان قريش با نسوان سيد عالميان مجالسة نمودند و هر كس از حسب و نسب خود چيزى ميگفتند چون فاطمه عليها السلام بر ايشان درآمد همه ساكت شدند يكى گفت چرا خاموش شديد گفتند حسب و نسب ما نزد حسب و نسب سيدة النساء چه نمايد پس زنى از آن زنان برخواست و گفت ( ما لكم يا بنى هاشم حزتم السيادة باسرها يا فاطمه و اما ابوك فسيد ولد آدم و اما بعلك فسيد العرب و اما انت فسيدة نساء العالمين و اما ابناك فسيدا شباب اهل الجنة و اما عمك فسيد الشهداء ) يعنى اى فاطمه اما پدر تو سيد فرزندان آدم است و اما شوهر تو بهترين عربست و اما تو سيدهء زنان عالمى و اما هر دو پسران تو بهترين جوانان اهل بهشتند و اما عم تو سيد الشهدا است چون حضرت خير النساء صلوات اللَّه عليها اين بشنيد بر پاى خاسته اين آيه تلاوت فرمود كه * ( أَمْ يَحْسُدُونَ النَّاسَ عَلى ما آتاهُمُ اللَّه مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً ) * * ( فَمِنْهُمْ ) * پس از يهودان * ( مَنْ آمَنَ بِه ) * آن كس است كه ايمان آورد به محمد صلَّى اللَّه عليه و آله يا به حديث آل ابراهيم * ( وَمِنْهُمْ ) * و از ايشان * ( مَنْ صَدَّ عَنْه ) * كس هست كه اعراض كرده از آن حضرت و تصديق نكرده بنبوت او و يا بخبر انبياى سابق در باب نساء و غير آن گويند ضمير منهم راجع بآل ابراهيم است يعنى امت ابراهيم بعضى بوى گرويده‌اند و بعضى ديگر تصديق او نكردند مانند امت تو پس هم چنان كه كفر امت ابراهيم وهن ابراهيم نشد كفر امت تو موجب وهن تو نميشود * ( وَكَفى بِجَهَنَّمَ ) * و بسنده است بدوزخ * ( سَعِيراً ) * در حالتى كه افروخته است براى عذاب كافران يعنى اگر طريق عجله در دنيا اثر عقوبت بايشان نرسد آتش سوزان دوزخ براى ايشان كافيست پس در تقرير تفصيل عذاب ايشان ميفرمايد كه * ( إِنَّ الَّذِينَ كَفَرُوا ) * بدرستى كه آنان كه پوشيدند حق را و نگرويدند * ( بِآياتِنا ) * بدلايل وحدت و بآيات قرآن يا بمعجزات پيغمبر * ( سَوْفَ نُصْلِيهِمْ ) * زود در آريم ايشان را * ( ناراً ) * در آتشى و چه آتشى * ( كُلَّما نَضِجَتْ ) * هر گاه پخته شود يا\r\n","description":"","footnote":"","page_name":" 49 ","page_number":49},
  {"content":"\r\nبسوزد * ( جُلُودُهُمْ ) * پوستهاى ايشان به آتش * ( بَدَّلْناهُمْ ) * بدل كنيم براى ايشان * ( جُلُوداً غَيْرَها ) * پوستهاى آنچه پخته و سوخته نشده به اين وجه كه آن جلود سوخته را عود كنيم بر صورت ديگر كقولك بدلت الخاتم قرطا و يا آنكه زايل سازيم از آن اثر احراق را تا آنكه عود كند احساس سوختن آن كما قال * ( لِيَذُوقُوا الْعَذابَ ) * تا بچشند عذاب را يعنى تا چشيدن عذاب دائمى باشد و گويند حق تعالى بجاى جلود سوخته جلود ديگر بيافريند و عذاب در حقيقت بر ان نفس عاصيه است كه مدركست نه براى آلت آن چه جلود اعتبار ندارد پس كسى را نرسد كه گويد كه از جلد مجدد ذنبى صادر نشده پس چگونه مستحق عذاب شود و بنا بر قول اول تبديل وصفست نه تبديل عين و بر اين قول تبديل عين است نه صفت و اين تبديل در هر ساعت صد بار باشد و از حسن بصرى منقولست كه در شبانه روزى هفتاد هزار بار واقع شود از عبد اللَّه عباس مرويست كه مردى اين آيه نزد عمر خطاب خواند گفت اعاده كن وى تكرار نمود معاذ جبل گفت كه تفسير اين آيه نزد من است عمر گفت بيان كن معاذ گفت در يك ساعت صد بار پوست ايشان بدل كنند عمر گفت من از رسول خدا صلَّى اللَّه عليه و آله نيز چنين شنيدم فضيل عياض گفته كه آتش ايشان را روزى صد بار بخورد و مجاهد فرموده كه ميان پوست كافر و گوشتش كر مىباشد كه آن را جبله خوانند و بانگى كند چون بانك حمار ابو هريره گفت از رسول صلَّى اللَّه عليه و آله شنيدم كه سطبرى پوست كافر چهل و دو گز باشد و گويند مراد تبديل سراويل است كه حق تعالى فرموده سَرابِيلُهُمْ مِنْ قَطِرانٍ و تسميه سرابيل بجلود بنا بر مجاورت است به جهت لزوم آن بجلود و اين قول موجب ترك ظاهر است به غير دليل * ( إِنَّ اللَّه كانَ ) * بدرستى كه خدا هست * ( عَزِيزاً ) * غالب كه كسى او را از تعذيب كفار منع نتواند كرد * ( حَكِيماً ) * دانا بعقوبت دوزخيان بر وجه حكمت و بعد از وعيد كفار در وعد ابرار ميفرمايد كه * ( وَالَّذِينَ آمَنُوا ) * و آنان كه گرويده‌اند به خدا و رسول صلَّى الله\r\nعليه و آله * ( وَعَمِلُوا الصَّالِحاتِ ) * و بجا آورده‌اند طاعتها بر وفق فرمان حق * ( سَنُدْخِلُهُمْ ) * زود باشد كه درآريم ايشان را * ( جَنَّاتٍ تَجْرِي ) * ببوستانهايى كه ميرود * ( مِنْ تَحْتِهَا الأَنْهارُ ) * زير درختان يا در تحت مساكن از جويها * ( خالِدِينَ فِيها ) * در حالتى كه جاويد باشند آن مؤمنان در آن * ( أَبَداً ) * هميشه اين براى تأكيد خلود است يعنى زمانى كه آن را آخر نباشد بدانكه تقديم ذكر كفار و وعيد ايشان بر ذكر مؤمنان و وعدهء ايشان به جهت آن است كه كلام در ذكر مؤمنان بالعرض است و ذكر سوف در اول و ذكر سين در ثانى به جهت اعتناى او سبحانه است بدخول اهل ايمان در جنان\r\n","description":"","footnote":"","page_name":" 50 ","page_number":50},
  {"content":"\r\nدر اقرب زمان * ( لَهُمْ فِيها ) * مر آن بهشتيان را باشد در آن بوستان پر از اشجار و انهار * ( أَزْواجٌ مُطَهَّرَةٌ ) * زنان پاكيزه از حيض و نفاس بلكه از جميع اقذار و ادناس و اخلاق ذميمه دنيه و طباع رديهء قبيحه * ( وَنُدْخِلُهُمْ ) * و در آوريم ايشان را * ( ظِلًّا ظَلِيلًا ) * در سايه پاينده كه آفتاب آن را زايل نگرداند اگر كسى سؤال كند كه چون در بهشت آفتاب نيست كه بحرارت آن متأذى شوند پس ظل چرا باشد و فايده آن چيست گوئيم كه نزد محققان ظل ظليل اشاره است بحمايت الهى و عنايت پادشاهى كه هميشه بر مفارق بهشتيان مبسوط خواهد بود و آن سايه از زوال و نقص و انتقال مقدس و معرا است و در انوار گفته كه ظل ظليل اشاره است بنعمت تامه دايمه و ظليل صفتى است مشتق از ظل براى تأكيد معنى ظل كقولهم ( و يوم ايوم و داهية دهياء ) و در خبر است كه در بهشت درختى باشد كه سوار در سايهء او صد سال رود آخر نشود و بعد از ذكر وعيد و وعد امر مىفرمايد باداء امانت و حكومت به عدالت كه موجب انتظام معاش و سبب رستگارى روز معاد است و ميگويد * ( إِنَّ اللَّه يَأْمُرُكُمْ ) * بدرستى كه خدا ميفرمايد شما را * ( أَنْ تُؤَدُّوا الأَماناتِ ) * آنكه ادا كنيد امانتها را * ( إِلى أَهْلِها ) * باهل امانت * ( وَإِذا حَكَمْتُمْ ) * و ديگر امر مىكند كه چون خواهيد حكم كنيد * ( بَيْنَ النَّاسِ ) * ميان مردمان * ( أَنْ تَحْكُمُوا بِالْعَدْلِ ) * آنكه حكم كنيد براستى و انصاف سويه كه بر نهج شريعت باشد و معرا باشد از شايبه انحراف از شرع * ( إِنَّ اللَّه ) * بدرستى كه خدا * ( نِعِمَّا يَعِظُكُمْ بِه ) * نيكو چيزى پند ميدهد شما را بدان كه آن اداى امانت و عدل در حكومت است اصل كلام ( نعم شيئا يعظكم به يا نعم الشيء الذى يعظكم به ) است پس ما منصوب است و موصوف * ( يَعِظُكُمْ ) * يا مرفوع موصول به آن و مخصوص بمدح محذوف كه آن مأمور به است از امانات و عدل در حكومات * ( إِنَّ اللَّه كانَ ) * بدرستى كه خدا هست * ( سَمِيعاً ) * شنوا باقوال و احكام شما * ( بَصِيراً ) * دانا به آنچه ميكنيد از رد امانات و عدل در حكومات در سبب نزول اين آيه مفسران را اختلافست نزد بعضى آنست كه چون رسول ( ص ) فتح مكه نمود خواست كه در خانه كعبه زادها اللَّه شرفا داخل شود و كليد آن عثمان بن طلحة بن عبد الدار داشت و او از سدنه كعبه بود امر فرمود تا كليد خانه از عثمان بن طلحه طلب دارند چون از او طلبيدند گفت نزد مادر من است سلافة نزد او روم و از او بگيرم چون نزد مادر آمد كليد بوى نميداد و مىگفت اگر كليد از تو بگيرند ديگر به تو نخواهند داد و اين كليد از عهد عبد الدار بطريق ارث بما رسيده عثمان مبالغه ميكرد و حضرت در مسجد الحرام انتظار\r\n","description":"","footnote":"","page_name":" 51 ","page_number":51},
  {"content":"\r\nميكشيد آخر الامر ابو بكر و عمر بر در سراى سلافة آمدند عمر بآواز بلند گفت اى عثمان بن طلحه بيرون آى كه انتظار رسول خدا صلَّى اللَّه عليه و آله از حد گذشت سلافة كليد را بپسر داد و گفت تو بستانى بهتر كه تيم و عدى بگيرند پس عثمان مفتاح برداشته بنزد حضرت آورد و آن سرور دست دراز كرد تا از وى بستاند عباس برخواست كه يا رسول اللَّه ( ص ) چنانچه سقايت زمزم به من تفويض فرموده حجابى خانه نيز به من ارزانى فرما عثمان بعد از استماع اين سخن دست باز كشيد حضرت فرمود كه اگر به خدا و رسول ايمان دارى مفتاح خانه به من ده عثمان گفت اينك بستان بامانة اللَّه حضرت بعد از آنكه از خانه بيرون آمد مفتاح بدست وى داد مرتضى على صلوات اللَّه عليه پيش رفت و گفت يا رسول اللَّه اگر مصلحت باشد منصب حجابت باهل البيت عطا فرما چنانچه سقايهء\r\nزمزم بديشان داده اى فى الحال جبرئيل به اين آيه نازل شد حضرت فرمود يا على من شما را كارى مىفرمايم كه از آن نفعى بمردم رسد نه آنكه گمان برند كه نفعى از مردم بشما خواهد رسيد پس عثمان را طلبيد فرمود\r\nخذوها يا بنى طلحة خالدة بالدة لا ينزعنها منكم الا ظالم\r\nبگيريد اين كليد را اى اولاد طلحه كه هميشه اين كليد در دست شما خواهد بود و هيچكس از شما نزع آن نكند مگر ظالم ستمكار پس آن حضرت آن كليد را بوى داد و او آن را ببرادر خود شيبه داد تا امروز مفتاح كعبه در دست آن قوم است و در كشاف آورده كه چون حضرت رسالت ( ص ) فتح مكه فرمود عثمان بن طلحه در كعبه ببست و بر بالاى آن برآمد و از دفع مفتاح به حضرت امتناع نمود و گفت ( لو علمت انه رسول اللَّه لم امنعه ) اگر ميدانستم كه محمد ( ص ) رسول خداى است منع كليد نميكردم از او و امير المؤمنين عليه السّلام بر بالاى كعبه برآمده دست او را به پيچد و كليد گرفته در را گشود حضرت در اندرون درآمده دو ركعت نماز بگذارد و چون بيرون آمد عباس التماس نمود كه مفتاح را به او عطا فرمايد تا سقايت و سدانت هر دو تعلق به او داشته باشد اين آيه نازل گشت حضرت امير المؤمنين عليه السّلام را امر كرد برو مفتاح را بعثمان ده امير المؤمنين عليه السّلام بفرمودهء سيد المرسلين مفتاح بعثمان داد زبان باعتذار بگشاد عثمان گفت يا على ( اكرهت و اذيت ثم جئت ترفق ) اى على اول بعنف و اكراه كليد از من گرفتى و مرا رنجانيدى و اكنون آمدهء ملائمة و ملاطفت مىنمايى فرمود كه حقتعالى در شأن تو ايتى فرو فرستاد از قرآن پس اين را بر او بخواند عثمان مسرور گشته گفت اشهد ان لا إله الا اللَّه و ان محمدا رسول اللَّه فى الحال جبرئيل هبوط نمود و گفت امر حق تعالى چنان است كه سدانت كعبه در اولاد عثمان باشد و امام محمد باقر و امام جعفر صادق عليه السّلام و زيد بن اسلم و مكحول و زيد بن حوشب از حضرت رسالت ( ص ) روايت كرده‌اند كه مراد به اين آيه ائمه‌اند و بامانت امامت يعنى حقتعالى امر فرموده است ائمه اثنى عشر را تا امامت بر سبيل امانت بهم تسليم كنند واحد بعد واحد تا به صاحب الامر صلوات اللَّه\r\n","description":"","footnote":"","page_name":" 52 ","page_number":52},
  {"content":"\r\nعليهم و قوله * ( وَإِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ ) * كه در يلى اداء امانت واقع شده مؤيد اينست چه حقيقت حكومت بر نهج عدالت منصب ائمهء معصومين است صلوات اللَّه عليهم كه بعصمت حكومت به عدالت ميفرمودند و اصلا از دايرهء عدالت قدم بيرون نمينهادند و نيز آيهء * ( يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ ) * كه بعد از اين مذكور است مقوى اينست چه در اين آيه حقتعالى رعيت را امر فرموده بطاعت ولاة امر كه اهل بيت اطهارند و بعد از آن نايبان ايشان كه مجتهدان مذهب اهل البيتند و نيز مروى است از احدهما عليه السّلام كه دو آيه در قرآن واقع شده يكى از براى ما است و ديگرى براى شما اول اينست كه إِنَّ اللَّه يَأْمُرُكُمْ تا آخر دويم * ( يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ ) * پس بر ما واجب است كه اداء امانت امامت كنيم باهل خود و بر شما لازمست كه اطاعت ما كنيد در جميع اوامر و نواهى و در مجمع آورده كه خطاب در قوله و اذا حكمتم با ولات و حكام است كه بعدل و نصف حكم فرمايند و نظير اين است قوله يا داوُدُ إِنَّا جَعَلْناكَ خَلِيفَةً فِي الأَرْضِ فَاحْكُمْ بَيْنَ النَّاسِ بِالْحَقِّ و مروى است كه حضرت رسالة ( ص ) امير المؤمنين ( ص ) را امر فرمود كه\r\nسو بين الخصمين فى لحظك و لفظك\r\nو در روايت آمده كه روزى دو كودك خطى نوشته نزد امام حسن عليه السّلام آوردند تا حكم فرمايد كه كدام بهتر است امير المؤمنين ( ع ) برسيد بر قضيه مطلع شده فرمود\r\nيا بنى انظر كيف تحكم فان هذا حكم و اللَّه سألك عنه يوم القيامة\r\nو ببايد دانست كه اداى تمام امانت در اين حكم داخل است زيرا كه خصوص سبب مخصص نيست چنان كه در اصول مقرر شده و لهذا\r\nقال ابو جعفر ( ص ) ان اداء الصلاة و الزكاة و الصوم و الحج من الامانة و يكون من جملتها الامر لولاة الامر تقسيم الصدقات و الغنائم و غير ذلك مما يتعلق به حق الرعية و قد عظم اللَّه سبحانه امر الامانة بقوله يَعْلَمُ خائِنَةَ الأَعْيُنِ ) * و لا تَخُونُوا اللَّه وَالرَّسُولَ و قوله وَمِنْ أَهْلِ الْكِتابِ مَنْ إِنْ تَأْمَنْه\r\nالايه صاحب كنز در بحث امانت سه آيه آورد يكى إِنَّ اللَّه يَأْمُرُكُمْ أَنْ تُؤَدُّوا الأَماناتِ إِلى أَهْلِها دويم فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَه سيم وَمِنْ أَهْلِ الْكِتابِ مَنْ إِنْ تَأْمَنْه بِقِنْطارٍ يُؤَدِّه إِلَيْكَ تا آخر و بعد از آن فرموده كه در اين مقام چند فايده است اول امانت مشتق است از امن كه حاصل مىشود از حسن ظن به مستامن پس واجب است كه مستامن بر اين صفت باشد فحينئذ بر او حرام باشد خيانت و تعدى و تفريط باهمال اسباب حفظ امانت و اين مختلف مىشود بحسب اختلاف امانت در كيفيت حفظ آن در عرف دويم آنكه امانت نسبت بيد غير مالكست و مقتضى عدم ضمانست و آن گاهست كه از مالك مىباشد چون وديعت و عاريت و رهن و اجاره و غير آن و گاهست كه از شرع است كه مسمى بامانت شرعيه است پس\r\n","description":"","footnote":"","page_name":" 53 ","page_number":53},
  {"content":"\r\nآيهء اولى شامل اين هر دو قسم است و ثانيه و ثالثه مختصاند به قسم اول سيم واجب است در امانت شرعيه مبادرت باعلام مالك بامكنة پس اگر متمكن باشد و اهمال نمايد ضامن است و الا ظاهر عدم ضمان است و آن چند صورت دارد يكى آنكه باد جامهء كسى را مثلا بخانهء غير اندازد پس واجب است بر صاحب منزل كه اعلام آن نمايد به مالك يا اخذ آن نمايد و رد نمايد دويم انتزاع صيد از محرم يا از محلى كه اخذ آن كرده باشد از محرم سيم انتزاع مغصوبست از غاصب حسبة ( چهارم ) اخذ وديعه از صبى يا مجنون به جهت خوف اتلاف در يد ايشان پنجم تخليص صيد از خارج تا آن را مداوا نمايد و يا تخليص از شبكه در حرم ششم اگر صبيان تلاعب كنند بجوز يا بيضه و جوز يا بيضه يكى بيد ديگرى منتقل شود و ولى به آن عالم باشد واجب است برآورد آن بر ولى ديگرى و اگر تلف شود در يد صبى قبل از علم ولى ضامن آنست در مال او اعتبار ندارد علم غير ولى مانند ام و اخ زيرا كه غير ولى قيم نيست بر صبى پس اگر غير ولى اخذ آن نمايد به نيت رد بر مالك ممكن است الحاق آن بامانت و اگر احد متلاعبين بالغ باشد ضامن است آن چيزى را كه از صبى اخذ نموده و در اينكه صبى چيزى را از بالغ قبض كند ضامن باشد تردد است اقرب عدم ضمان است بجهة آنكه بالغ او را مسلط ساخته است بر اتلاف آن هفتم اگر ممكن باشد مر شخصى را كه تقاص نمايد به غير جنس حق خود آيا آن امانت شرعيه است تا آن را بفروشد اقوى ضمانست نزد بعضى اصحاب و اين جيد است ليكن در قدر حق خود اما زايد از قدر حق خود اگر ممكن نباشد توصل در حق خود مگر باخذ آن اجود عدم ضمان است هم چنان كه كسى را صد درهم در ذمهء كسى باشد و از مال او نيابد مگر دابهء كه به دويست دينار ارزد هشتم اگر مودع بميرد و وارث علم بامانت نداشته باشد و همچنين اگر وكيل ايداع مالى نمايد تا به مالك رسانند و ودعى ببلد او رسد و مالك را علم به آن وديعه نباشد و همچنين است ولى اگر طفل بالغ و رشيد شود و عالم بمال خود نباشد و همچنين امثال اين بسيار است و اما كتب مرسله اقوى در آن ضمان است و احتمال عدم دارد زيرا كه ملك مرسل است و امر بايصال آن مقتضى فوريه نيست شرعا و اينوجه ضعيف است زيرا كه عرف مقتضى آنست و شرع اگر چه مقتضى آن نيست مقتضى عدم آن نيز نيست و نيز تردد است در اينكه واجبست رد رقاع بر ورثه مرسل يا نه احتمال دارد كه واجب باشد بجهة آنكه ملك مرسل است پس منتقل به ورثه او شود و احتمال دارد عدم آن را بنا بر عرف و عادت و اين در صورتى است كه عين آن باقى باشد و اگر نه جزما ضمان نيست ( چهارم ) از فوايد امانت شرعيه و عرفيه مشتركند در عدم ضمان بدون تعدى و تفريط و در وجوب رد آن مضيقا به مالك يا وكيل او يا ولى او با طلب و مقترفند در وجوب اعلام على الفور در امانت شرعيه و عدم قبول قول او در رد آن بخلاف غير شرعيه در اين دو حكم و بدانكه وجوب رد در آيه ثانيه كه فَلْيُؤَدِّ الَّذِي اؤْتُمِنَ\r\n","description":"","footnote":"","page_name":" 54 ","page_number":54},
  {"content":"\r\nأَمانَتَه است به شرط طلب مالك يا آن كسى\r\nكه در حكم او است و در اين دو آيه حث است بر وجوب رد امانت و تهديد صريح و وعظ بليغ بر عدم آن زيرا كه در آخر آيه فرموده إِنَّ اللَّه نِعِمَّا يَعِظُكُمْ بِه و وعظ تخويف است از عذاب الهى و ترغيب در ثواب او و تفسير هر دو آيه اخيره در سورهء البقره و آل عمران گذشت فليطالع ثم در بحر الحقايق آورده كه امانت بعد از ايراد ظل ظليل كه وجود حقيقى است دلالت بر آن مىكند كه امانت عبارت از وجود مجازى باشد چون وجود اظلال نسبت با آفتاب پس هم چنان كه وجود ظل امانت آفتابست در وقتى كه آفتاب جلوه كنان تجلى نمود و باشعهء عالم افروز از افق طالع شده به زبان حال ميگويد كه ادوا الامانات الى اهلها چگونه ظلال متلاشى ميگردند و اثر ايشان بالكلية محو مىشود بر همين منوال چون شعاع خورشيد وجود حقيقى عرض التمثيل از افق غناى ذاتى كه فَإِنَّ اللَّه غَنِيٌّ عَنِ الْعالَمِينَ طلوع نمايد امانات وجودات ظليه باهل آن باز ميگردد و سر لِمَنِ الْمُلْكُ الْيَوْمَ لِلَّه الْواحِدِ الْقَهَّارِ بظهور ميآيد در اسباب نزول مذكور است كه حضرت خير البريه خالد وليد را بر سريه امير كرد و عمار ياسر با وى فرستاد جمعى كه خالد قاصد ايشان بود خبر يافته بگريختند و يكى از ايشان كه مسلمان بود نزد عمار آمد گفت مردمان قبيله فرار نمودند و من باستظهار ايمان در منزل خود مانده‌ام اگر اسلام مرا دستگيرى خواهد كرد اينجا باشم و فرار نكنم و الا پاى گريز در راه نهاده سر خود گيرم عمار او را امان داد و او بنا بفرمودهء عمار ساكن شد خالد بامداد لشگر را بغارت و تاراج آن قبيله امر كرد و غير از اين مستأمن كسى را نيافتند پس او را اسير و عيال او را دستگير كردند نزد خالد آوردند عمار فرمود كه او مسلمان است و بفرمودهء من در امانست خالد گفت از ادب دور مىنمايد كه كسى با وجود آنكه امير لشگر باشد بىمشاورت و اجازهء او كسى را امان دهد و گفتگو ميان خالد و عمار بسيار واقع شد و بجناب نبوت آمده صورت حال بعرض رسانيدند سيد عالم امان عمار را بر قرار گذاشت و نهى فرمود از آنكه غير امير بدون مشورت با او كسى را امان دهد و اين آيه نازل شد * ( يا أَيُّهَا الَّذِينَ آمَنُوا ) * اى گروهى كه گرويده‌ايد * ( أَطِيعُوا اللَّه ) * فرمان بريد خدا را در امر او * ( وَأَطِيعُوا الرَّسُولَ ) * و فرمان بريد رسول او را در راه احكام * ( وَأُولِي الأَمْرِ مِنْكُمْ ) * و اطاعت كنيد خداوندان امر را از شما يعنى امراى سرايا كه حضرت رسالت زمام اختيار حكم بيد ايشان داده باشد و در مجمع آورده كه افراد امر بطاعت رسول و عدم اكتفاء به حرف عطف با آنكه طاعت او مقترن بطاعة خداست جهة مبالغه است در بيان قطع توهم كسى كه گمان برد كه واجب نيست لزوم آنچه در قرآن نباشد از او امر و نظير اين است قوله تعالى مَنْ يُطِعِ الرَّسُولَ فَقَدْ أَطاعَ اللَّه وَما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا وَما يَنْطِقُ عَنِ الْهَوى و اينكه كلبى تفسير بر اينوجه كرده كه اطيعوا اللَّه فى الفرائض و اطيعوا الرسول فى السنن مرجوح است زيرا كه طاعت رسول عين طاعت خدا است و امتثال او امر او امتثال اوامر خدا است نه آنكه طاعت آن حضرت\r\n","description":"","footnote":"","page_name":" 55 ","page_number":55},
  {"content":"\r\nغير طاعت حقتعالى باشد و هم چنان كه طاعت رسول صلَّى اللَّه عليه و آله در حياة او واجب است بعد از وفات او نيز بر وجوب خود باقى است زيرا كه اتباع شريعت لازم است مر جميع مكلفان را بعد از وفات او و بضرورت معلوم است كه مردمان را امر باتباع بشريعت فرموده تا روز قيامت و مفسران را در قول و اولى الامر منكم چند قول است يكى آنكه ايشان امراءاند و اين قول مرويست از ابو هريره و ابن عباس در يكى از دو روايت و ميمون بن مهران و سدى و مختار جبائى و بلخى و طبريست و نزد بعضى ديگر علماءاند و اين از جابر بن عبد اللَّه و ابن عباس بروايت ديگر و از مجاهد و حسن منقولست و بعضى توجيه اين قول كرده‌اند چه در جميع احكام رجوع بعلماى گرام است و رفع تنازع بين الخصماء راجع بقضاة اسلام است نه بولات و اما اصحاب ما رضوان اللَّه عليهم از امام محمد باقر و جعفر\r\nصادق عليهما السلام روايت كرده‌اند كه\r\nان اولى الامر الأئمة من آل محمد اوجب اللَّه طاعتهم بالاطلاق كما اوجب طاعته و طاعة رسوله ص\r\nيعنى بدرستى كه اولى الامر ائمهء معصوميناند از آل محمد كه حقتعالى طاعت ايشان را واجب گردانيده بر همهء بندگان على الاطلاق هم چنان كه واجب گردانيده است طاعت خود و اطاعت رسول خود را بر همهء مكلفان و جايز نيست كه حقتعالى واجب گرداند طاعت احدى على الاطلاق مگر آنكه عصمة عطا فرموده باشد و باطن او همچون ظاهر او باشد و مؤتمن باشد از غلط و امر قبيح و اين صفت در امراء و علمايى كه غير ائمه معصومين باشند تحقق نمىيابد و مؤيد اين است كه حقتعالى تسويه فرموده است ميان خود و رسول خود در حكم و طاعت اولى الامر را مقارن ساخته بطاعت خود و طاعت رسول خود و هم چنان كه حكم خود او حكم رسول خود را فوق ساير بندگان گردانيده حكم اولوا الامر را نيز فوق ايشان گردانيده و بديهى است كه تسويهء ميان اولوا الامر ميان خدا و رسول در اين امر بدون عصمت ايشان متصور نيست زيرا كه حكم غير معصوم در مظان خطا و مخالفت است و حكم خدا و رسول مجزوم اليقين است پس چگونه ميان حكمين تسويه باشد پس معلوم شد كه ولايت صفت ائمهء هدى است از آل محمد صلَّى اللَّه عليه و آله كه امامت و عصمت ايشان ثابتست و همهء امت متفقند بر علو مرتبه و عدالت ايشان و در تفسير ابو الفتوح مذكور است كه وجه استدلال اين آيه بر امامت ائمة اثنى عشر صلوات اللَّه عليهم آنست كه حقتعالى اطاعت اولو الامر را باطاعت خود و اطاعت رسول خود مقرون ساخته و چنان كه قديم تعالى از همهء قبايح منزه است و رسول او از همهء معاصى كبيره و صغيره معصوم و مطهر اولوا الامر نيز بايد كه چنين باشند و باتفاق بعد از پيغمبر غير از ائمهء اثنا عشر معصوم نبودند پس مراد به اولى الامر ايشان باشند نه غير ايشان و اگر نيز مراد از اولو الامر على العموم باشد لازم ميآيد كه هر حاكمى و عالمى كه بنا حق و ناروا حكمى كند تابع او بايد شد و اطاعت او بايد كرد به جهت عموم لفظ و اين باجماع باطل است و احاديث صحيحه نيز دالند بر اين مدعا از جمله روايت مشهوره متواتره است ميان موافق و مخالف از جابر بن عبد اللَّه انصارى كه گفت از رسول خدا صلَّى اللَّه عليه و آله پرسيدم كه من\r\n","description":"","footnote":"","page_name":" 56 ","page_number":56},
  {"content":"\r\nخدا و رسول او را ميدانم و ميشناسم اما اولوا الامر را نميدانم فرمود\r\nيا جابر هم خلفائى و ائمة المسلمين اولهم على بن ابى طالب\r\nعليه السّلام ايشان خليفهاى منند و امامان مسلمانانند بعد از من اول ايشان على بن ابى طالب است بعد از ان حسن بن على و بعد از ان حسين بن على و بعد از ان على بن الحسين و از عقب او محمد بن على و او در تورية معروفست بباقر و تو او را دريابى اى جابر چون او را ببينى سلام من بوى رسان و بعد از آن يك يك ائمه را نام ميبرد تا آنكه چون بحجة قائم رسيد فرمود كه نام او نام من باشد و كنيتش كنيت من و حجة خدا بود و بقيهء او در ميان مردمان حقتعالى مشارق و مغارب را بدست او بگشايد و او از شيعهء خود غايب گردد بر وجهى كه از غايت طول مدت هيچكس تصديق بوجود او نكند الا مؤمنى كه حقتعالى او را بايمان امتحان كرده باشد جابر گفت من گفتم يا رسول اللَّه شيعه را در غيبت او از او انتفاع باشد فرمود آرى مانند انتفاع مردمان از آفتاب و اگر چه ابر حايل شود ميان او و مردمان ايجاب را و از مكنون سر خدا است و مخزون علم او اينسخن را از من نگاهدار و به هيچ كس مرسان مگر كسانى را كه از اهل ايمان باشند جابر گويد چون مدتى بر او بگذشت روزى نزد على بن الحسين نشسته بودم و با او حديث ميكردم ناگاه پسر او محمد بن على عليه السّلام را ديدم كه از حجرهء زنان بيرون آمد در سن صباوة و گيسو در برافكنده چون او را بديدم گوشت ميان پشت من بلرزيد و موى بر اعضاى من راست شد او را گفتم يا غلام اقبل اى پسر روى به من كن وى روى به من كرد گفتم ادبر پشت به من كن وى پشت به من كرد گفتم هذا شمايل رسول اللَّه و رب الكعبة اين شمايل رسول خدايست بخداى كعبه پس گفتم يا غلام ما اسمك اى پسر نام تو چيست فرمود محمد گفتم پسر كيستى گفت على بن الحسين پس گفتم تن و جان من فداى تو باد همانا تو باقرى گفت آرى پيغام رسول خدا بگذار من از اينقول متعجب و حيران فرو ماندم و گفتم رسول خدا مرا بشارة داد كه ترا دريابم و گفت چون او را ببينى از منش سلام برسان پس گفتم رسول خدا ترا سلام مىرساند گفت\r\nعلى رسول اللَّه السلام ما دامت السماوات و الارض و عليك يا جابر مما بلغت السلام\r\nپس هر روز به خدمت او ميرفتم و مسائلى كه بر من مشتبه بود ميپرسيدم و ميآموختم روزى از من مسئلهء پرسيد گفتم ( لا و اللَّه لا ادخل فى نهى رسول اللَّه ) به خدا كه من اقدام نكنم به آنچه رسول خدا مرا از آن نهى كرده و گفته شما خلفاى اوئيد و امامان راه نمائيد و حليمترين مردمانيد بكودكى و داننده ترين مردمانيد ببزرگى ايشان را چيزى ميآموزيد كه از شما عالمتر باشند امام فرمود\r\nصدق جدى رسول اللَّه\r\nمن اين مسئله را از تو بهتر ميدانم ( و لقد اوتيت الحكم صبيا ) مرا در كودكى علم و حكمت داده‌اند ( كل ذلك من فضل اللَّه علينا و بركة رسوله ) و نيز از حضرت رسالت صلَّى اللَّه عليه و آله مرويست كه\r\nمن اطاع عليا فقد اطاعنى و من اطاعنى فقد اطاع اللَّه و من عصا عليا فقد عصانى و من عصانى فقد عصى اللَّه\r\nو اين دليل است بر آنكه اولو الامر امير المؤمنين و اولاد معصومين اويند صلوات اللَّه عليهم حماد بن اميه\r\n","description":"","footnote":"","page_name":" 57 ","page_number":57},
  {"content":"\r\nگفته روز صفين امير المؤمنين صلوات اللَّه عليه را ديدم در ميان دو صف ايستاده بود و نيزه در دست مىگردانيد و اين آيه مىخواند كه إِنَّ الإِنْسانَ لَيَطْغى أَنْ رَآه اسْتَغْنى نگاه كردم عبد اللَّه عباس را ديدم كه مىآمد و اسيرى از لشگرگاه معاويه مىآورد چون نزديك امير المؤمنين عليه السّلام آمد از او پرسيد چه كسى گفت مردى ام از اهل شام فرمود\r\nقتلكم اللَّه اتباع كل ناعق\r\nخدا شما را بكشاد اى پيروان هر حيوان آواز كننده پس فرمود برو و پسر هند را بگو\r\nأ تباهيني و انا الذى لم او من بعد كفر و لم اعلم بعد جهل و لم احكم به حكم رجعت عنه و انا قاتل اشياخك ببدر و مفرق قومك باحد الى كم تواجهوننا بنى هاشم برايتكم التي تولى اللَّه نكسها كما نكس يوم بدر و لقد علمتم ان اللَّه اوجب عليكم طاعتى و نفذكم متابعة امرى لانى اهل للمتابعة مستحق للاطاعة لقلعى باب خيبر اذ عجزتم و ثباتى يوم احد اذ فررتم و تسليمى يوم الغار اذ ابيتم و اجابتى للمسائل اذ جهلتم\r\nيعنى پسر هند را اعلام كن كه آيا با من مباهات ميكنى و حال آنكه من آن كسم كه ايمان نياوردم پس از كفر و ندانستم پس از جهل و حكمى نكردم كه از آن برگشته باشم و من كشنده پدران توام در بدر و پراكنده كنندهء قوم توام در احد تا چند رايت را به روى ما كه بنى هاشميم متوجه سازى خدا آن را نگون سار سازد هم چنان كه روز بدر منكوس و نگونسار ساخت و شما ميدانيد كه حق تعالى طاعت مرا بر شما فرض گردانيده و بر شما حكم كرده بمتابعت من به جهت آنكه من از اهل بيت متابعتم و مستحق اطاعتم زيرا كه در خيبر را كندم وقتى كه شما از آن عاجز بوديد و در روز احد ثبات ورزيدم وقتى كه شما گريختيد و در شب غار جان را فداى سيد مختار كردم در آن حال كه شما ابا كرديد و جواب مسائل مشكله گفتم در حينى كه شما از آن جاهل بوديد و نميدانستيد و نيز در رسالهء حدايق اليقين در فضايل امير المؤمنين آورده كه از جابر بن سمره روايت است كه از رسول خدا صلَّى اللَّه عليه و آله پرسيدم كه\r\nمن اولى الامر الذين قرن اللَّه طاعتهم بطاعته قال هم خلفائى يا جابر و ائمة المسلمين بعدى اولهم على بن ابى طالب\r\nجابر بن سمره گويد كه چون اين آيه نازل شد من از رسول خدا پرسيدم كه يا رسول اللَّه اولوا الامر كه خداى عز و جل طاعت خود را بطاعت ايشان مقرون ساخته چه كسانند فرمود يا جابر اولوا الامر خلفاى مناند كه پيشواى خلقانند يا جابر بدانكه اول ايشان على بن ابى طالب عليه السّلام است و عيسى بن يوسف همدانى روايت كرده از ابى الحسن بن يحيى از ابان بن ابى عباس از سليم بن قيس الهلالى از على بن ابى طالب عليه السّلام كه آن حضرت فرمود كه من از سيد انبيا شنيدم كه فرمود شريكان من آن كسانىاند كه خداى تعالى طاعت ايشان را مقرون به طاعت خود ساخته و در حق ايشان * ( أُولِي الأَمْرِ مِنْكُمْ ) * تنزيل فرموده پس هر گاه در ميان شما تشاجر و تنازع واقع شود بايد كه در آن واقعه رجوع بقول خدا و رسول و اولوا الامر نمائيد و از منطوق كلام ايشان\r\n","description":"","footnote":"","page_name":" 58 ","page_number":58},
  {"content":"\r\nبيرون نرويد و فرمان بردارى ايشان كنيد و منقاد احكام و اوامر ايشان باشيد پس من چون اين سخن شنيدم پرسيدم كه يا رسول اللَّه خبر ده مرا از اولى الامر كه چه كسانند فرمود\r\nيا على انت اولهم\r\nاى على تو اول ايشانى و مقدم بر ايشان و بعد از ايراد اين دو حديث فرموده كه اينكه بعضى از اهل خلاف تفسير اولى الامر بامراى سرايا كرده‌اند همچو خالد وليد و امثال او در اقوال و افعال مطلقا واجب باشد زيرا كه ظاهر آيه مقتضى اطلاقست و اين لازم فاسد است زيرا كه از طريق شيعه و اهل سنت معلومست كه چون حضرت رسالت خالد وليد را ببينى خزيمه فرستاد تا ايشان را باسلام دعوت كند و بقتال ايشان امر نكرد خالد چون به آن قبيله رسيد بواسطهء دشمنى كه بايشان داشت خلاف قول پيغمبر صلَّى اللَّه عليه و آله و سلَّم كرده بايشان محاربه كرد و مخالفت امر پيغمبر صلَّى اللَّه عليه و آله نمود و چون اين را به حضرت رسالة عرض كردند آن حضرت از آن حالت بر ايشان غمگين شد پس برخاست و روى به قبله آورد دستها برداشت و بتضرع اين مناجات فرمود كه\r\nاللهم انى ابرء اليك مما فعل خالد\r\nيعنى خداوندا من بيزارم از آنچه خالد بن وليد كرده از محاربهء بنى خزيمه پس اگر تفسير اولى الامر بامراى سرايا صحيح باشد لازم آيد كه حقتعالى امر كرده باشد به معصيت زيرا كه امر بمتابعت عاصى امر است بعصيان تعالى اللَّه عن ذلك و چون بروايات صحيحه از طريقين معلوم شد كه اولو الامر على بن ابى طالب عليه السّلام است و اولاد معصوم او پس شيوخ ثلاثه اولوا الامر نباشند و چون حكم ائمه معصومين صلوات اللَّه عليهم اجمعين عين حكم حقتعالى و حضرت رسالت است چه بنصوص قاطعه از جانب حق سبحانه ايشان نايبان حضرت رسالتاند و حفظه و امناى شريعت او از اينجهت بعد از اين امر كرده بمرافعهء حكم به خدا و رسول نزد منازعه و متذكر اولو الامر نشده و فرموده * ( فَإِنْ تَنازَعْتُمْ ) * پس اگر خلاف كنيد * ( فِي شَيْءٍ ) * در چيزى از امور دينيه * ( فَرُدُّوه إِلَى اللَّه ) * پس باز گردانيد آن را به خدا يعنى بكتاب او * ( وَالرَّسُولِ ) * و رجوع كنيد برسول او در زمان حياة و بسنت مطهرهء او كه مأخوذ از ائمهء صادقين صلوات اللَّه عليهم اجمعين بعد از وفات او و به جهت تأكيد اينمعنى ميفرمايد كه * ( إِنْ كُنْتُمْ ) * اگر هستيد شما كه از روى اخلاص * ( تُؤْمِنُونَ بِاللَّه ) * ميگرويد به خدا * ( وَالْيَوْمِ الآخِرِ ) * و بروز رستخيز چه اگر ايمان به خدا و رسول موجب آنست كه رجوع كنيد * ( ذلِكَ خَيْرٌ ) * اين رجوع بهتر است شما را * ( وَأَحْسَنُ تَأْوِيلًا ) * و نيكوتر از روى عاقبت در آخرت نيز در خارج ( زجاج ظ ) معنى آنست كه اين احسن است از تاويل شما از تلقاء نفس خود بدون رد اصل كه كتاب خدا و سنت سيد انبيا است و اين قول اقوى است زيرا كه لا محاله رد به خدا و رسول او و آن كسانى كه قائم مقام اويند از ائمهء هدى احسن است از تأويل به غير\r\n","description":"","footnote":"","page_name":" 59 ","page_number":59},
  {"content":"\r\nحجة و در مجمع آورده كه نزد مجاهد و قتاده و سدى مراد بمرجوع اليه كتاب خدايست و سنت مطهرهء پيغمبر او صلَّى اللَّه عليه و آله و ما مىگوييم مراد امر است برد مرافعه بائمه كه قائم مقام رسولند بعد از وفات او چه اين مثل رد است برسول صلَّى اللَّه عليه و آله در حين حياة او زيرا كه ائمهء معصومين ع حافظان شريعت اويند و خلفاى او در امت پس جارى مجراى او باشد و بعضى به اين آيه استدلال كرده‌اند كه اجماع امت حجت است و وجه استدلال آنست كه حقتعالى به شرط تنازع رد بكتاب و سنت واجب گردانيده و اين دالست بر آنكه با عدم تنازع رد واجب نباشد و اين در صورتى است كه قائل شويم به آنكه اجماع حجت است و شبههء نيست كه گاهى استدلال صحيح است كه فرض كنيم كه در امت معصومى باشد كه حافظ شريعت باشد و اگر نه صحيح نخواهد بود زيرا كه اكثر علماء تعليق حكم به شرط يا صفت دلالت نميكند بر آنكه ما عداى آن بخلاف اين باشد پس چگونه اعتماد توان كرد بر آنكه امت مجتمع نميشوند بر شيء مگر از كتاب و يا سنت پس چگونه توان گفت كه هر گاه امت اجماع كنند بر شىء واجب نباشد رد بكتاب و سنت\r\nثعلبى در تفسير خود آورده كه يهودى را با منافقى خصومت افتاده بحاكمى كه پيش او مرافعه مهم خود كنند محتاج گشتند يهود گفت چون محمد صلَّى اللَّه عليه و آله رشوه نميستاند نزد او رويم پس منافق را بمحكمهء نبوى ميكشيد و منافق بمحكمهء حكومت كعب بن اشرف ميل ميكرد عاقبت نزد حضرت رسالت صلَّى اللَّه عليه و آله آمدند و حكم بر وفق مدعاى يهود صادر شد چون از مجلس حكم بيرون آمدند منافق دست در دامن جهود زد كه به حكم پيغمبر صلَّى اللَّه عليه و آله راضى نيستم بيا تا نزد عمر رويم و ديگر باره مرافعه كنيم پس بدر خانه عمر رفتند و يهودى ماجراى دعوى و حكم پيغمبر را باز گفت عمر از منافق استفسار كرد كه قضيه بر اينوجه است كه يهودى ميگويد منافق تصديق كرد كه آرى حال بر اين منوال است اما بدان راضى نيستم و از تو حكم ميطلبم عمر گفت اينجا قرار گيريد تا من از خانه بيرون آيم براستى ميان شما حكم كنم ايشان توقف كردند عمر از خانه بيرون آمد و شمشير كشيد و منافق را بكشت و گفت اين سزاى كسى است كه به حكم رسول خدا راضى نشود و حقتعالى دربارهء ايشان اين آيه نازل گردانيد كه * ( أَ لَمْ تَرَ ) * آيا نديدى همزه براى تعجب است يعنى اى محمد از روى تعجب بنگر * ( إِلَى الَّذِينَ يَزْعُمُونَ ) * بسوى آن كسانى كه گمان مىبرند * ( أَنَّهُمْ آمَنُوا ) * كه ايشان گرويده‌اند * ( بِما أُنْزِلَ إِلَيْكَ ) * به آنچه فرستاده شد به تو يعنى قرآن * ( وَما أُنْزِلَ مِنْ قَبْلِكَ ) * و به آنچه پيش از تو فرستاده از كتب انبيا * ( يُرِيدُونَ ) * مىخواهند با وجود دعوى ايمان * ( أَنْ يَتَحاكَمُوا ) * به آنكه مرافعه كنند * ( إِلَى الطَّاغُوتِ ) * بسوى كسى كه بغايت طاغى و ياغى است مراد كعب بن اشرف است و هر كه حكم بباطل كند در اين حكم داخلست پس تسميهء او به اين اسم بجهة\r\n","description":"","footnote":"","page_name":" 60 ","page_number":60},
  {"content":"\r\nفرط طغيان او است و يا به جهت تشبيه او بشيطان در فرط طغيان و يا بسبب آنكه تحاكم او تحاكم است بشيطان از جهت آنكه شيطان حامل او است كما قال * ( وَقَدْ أُمِرُوا ) * حالست از ضمير يريدون يعنى اراده مىنمايند كه تحاكم نمايند بطاغوت و حال آنكه مامور بودند مدعيان ايمان و همه مكلفان نيز مامور بودند * ( أَنْ يَكْفُرُوا ) * به آنكه نگروند به حكم طاغوت كما قال فَمَنْ يَكْفُرْ بِالطَّاغُوتِ وَيُؤْمِنْ بِاللَّه فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها * ( وَيُرِيدُ الشَّيْطانُ ) * و ميخواهد ديو دور شده از رحمت يا سر كشيده از خدمت يعنى ابليس * ( أَنْ يُضِلَّهُمْ ) * آنكه گمراه گرداند ايشان را كه مايل طاغوتند * ( ضَلالًا بَعِيداً ) * گمراهى دور كه هرگز از آن با راه راست نيايند و رجوع نتوانند كرد و از حسن بصرى نقل است كه مراد از آيه منافقانند كه بحكومت نزد بتان مىرفتند و طاغوت بت است و سدى گفته كه طاغوت ابو بردهء كاهن است كه منافقى را با جهودى حكومت افتاد جهود گفت بنزديك محمد ( ص ) ميرويم منافق گفت بنزديك ابو برده رويم امير المؤمنين عليه السّلام فرموده كه\r\nكل حاكم به غير قولنا اهل البيت فهو طاغوت\r\nهر حاكم كه نه بر گفتار ما كه اهل البيتيم حكم كند او طاغوتست پس اين آيه تلاوت فرمود كه * ( يُرِيدُونَ أَنْ يَتَحاكَمُوا إِلَى الطَّاغُوتِ ) * تا آخر و بعد از آن گفت به خدا سوگند كه امت بحكومت نزد طاغوت شدند و گمراه گردانيد ايشان را شيطان به جهت آن و از اين امت نجات نيافتند الا ما و شيعهء ما و غير ايشان هلاك شدند و در حديث\r\nمثل اهل بيتى كمثل سفينة نوح من ركب فيها نجى و من تخلف عنها غرق\r\nتصريح است به اين و در مجمع از باقر و صادق عليهما السلام روايت كرده كه\r\nان المعنى به كل من يتحاكم اليه ممن يحكم به غير الحق\r\nيعنى مراد بطاغوت هر كسى است كه محكمه به او كنند و او به غير حق حكم كند و بخلاف حق حكم نمايد و آيه دليلست بر بطلان قول مجيره چه نسبت اضلال بشيطان داده پس اگر ضلالت ايشان از خدا ميبود مستند بشيطان نمىشد * ( وَإِذا قِيلَ لَهُمْ ) * و چون گويند منافقان را در وقت تحاكم * ( تَعالَوْا ) * بيائيد * ( إِلى ما أَنْزَلَ اللَّه ) * بحكمى كه خدا فرستاده است در كتاب خود * ( وَإِلَى الرَّسُولِ ) * و بحكمى كه پيغمبر او مىكند * ( رَأَيْتَ الْمُنافِقِينَ ) * مىبينى منافقان را * ( يَصُدُّونَ عَنْكَ ) * در حالتى كه از روى عناد اعراض ميكنند از تو * ( صُدُوداً ) * اعراض كردنى از روى فرط عداوت صدود مصدر است يا اسم مصدرى كه صد است و فرق ميان صدود و صد آنست كه صدود غير محسوس است و صد محسوس و يصدون در موضع حالست * ( فَكَيْفَ ) *\r\n","description":"","footnote":"","page_name":" 61 ","page_number":61},
  {"content":"\r\nپس چگونه باشد و چه كنند * ( إِذا أَصابَتْهُمْ ) * چون برسد بديشان * ( مُصِيبَةٌ ) * عقوبت صدود و اعراض * ( بِما قَدَّمَتْ أَيْدِيهِمْ ) * به آنچه پيش فرستاده دستهاى ايشان يعنى به آنچه ارتكاب آن نموده‌اند كه آن تحاكمست بطاغوت و گويند مصيبت قتل عمر بود منافق را * ( ثُمَّ جاءُوكَ ) * پس بيايند بسوى تو و زبان باعتذار بگشايند يا دية قتل خود طلبند اين عطفست بر اصابتهم و گويند بر يصدون و ما بينهما اعراض است يعنى مىبينى منافقان را كه اعراض ميكنند از حكم تو و بعد از آن نزد تو مىآيند * ( يَحْلِفُونَ بِاللَّه ) * در حالتى كه سوگند ميخورند به خدا مضمون سوگند آنكه * ( إِنْ أَرَدْنا : ) * نخواستيم ما بعدول از مجلس حكم شما * ( إِلَّا إِحْساناً ) * مگر نيكويى و فضلى بر وجه حسن كه بما لاحق شود نه باسائه و بدى و يا به جهت احتشام تو و حفظ ادب از رفع صوت در مجلس عالى تو مباحثه و مجادله نكرديم و مرافعه را به غير تو عرض كرديم * ( وَتَوْفِيقاً ) * و مگر تأليف و موافقت كه بين الخصمين پديد آيد نه آنكه مراد ما مخالفت تو بوده باشد و گويند مىتواند بود كه مراد اصحاب مقتول بوده باشد كه بطلب خون آمده باشند و گفته كه ما اراده نكرديم بتحاكم بعمر مگر كه عمر احسان نمايد ميان او و ميان خصم او * ( أُولئِكَ ) * آن گروه منافق و سوگند خورندگان بدروغ * ( الَّذِينَ يَعْلَمُ اللَّه ) * آن كسانىاند كه خدا ميداند * ( ما فِي قُلُوبِهِمْ ) * آنچه در دلهاى ايشان است از نفاق پس كتمان و حلف كاذب ايشان را از عقاب باز ندارد * ( فَأَعْرِضْ عَنْهُمْ ) * پس اعراض كن از قبول اعذار ايشان و يا از عقاب ايشان به جهت مصلحت در استبقاى ايشان * ( وَعِظْهُمْ ) * و پند ده ايشان را يعنى منع كن از نفاق و دروغ * ( وَقُلْ لَهُمْ ) * و بگو مر ايشان را * ( فِي أَنْفُسِهِمْ ) * در باب نفسهاى ناپاك ايشان * ( قَوْلًا بَلِيغاً ) * سخنى رسنده يعنى اثر كننده جارو مجرور متعلق است بقولا يعنى سخنى كه مؤثر باشد در دلهاى ايشان بمثابه كه از آن غمناك گردند و آن توعد است بقتل و استيصال مراد آنست كه بگو بديشان كه اگر از اين توبه نكنيد شما را بقتل آورم و مستاصل سازم و يا متعلق است بقتل يقل لهم يعنى بگو مر ايشان را در باب نفوس و قلوب ايشان كه منطويست بر نفاق گفتارى از روى تأثير تا ترسيده از نفاق تايب شوند ضحاك گفته كه معنى آنست كه بر ملا ايشان را موعظه فرما و در خلوت قول بليغ ادا كن يعنى در باب نصيحت تهديد و مبالغه نماى چه در خلوت نصيحت در آن انجع است و در انوار گفته كه تعليق ظرف تبليغ است يعنى بليغا فى انفسهم موثر افيها و اين بعيد است زيرا كه معمول\r\n","description":"","footnote":"","page_name":" 62 ","page_number":62},
  {"content":"\r\nصفت مقدم نميشود بر موصوف و قول بليغ در اصل قوليست كه مدلول آن مطابق مقصود باشد حاصل كه حقتعالى رسول خود را امر فرمود بتجافى از ذنوب اهل نفاق و نصح ايشان و مبالغه در آن بترغيب و ترهيب و اين مقتضى شفقت انبيا است و در قولا بليغا دلالت است بر فضل بلاغت و حث امر بندگان بر اعتماد نمودن بر آن چه آن از احد اقسام حكمت است و بدانكه در نزد بعضى اين آيه در شان عبد اللَّه بن ابى سلول نازل شد و مراد بمصيبت مذلتى بود كه در غزوهء بنى المصطلق به او رسيد كه آن را غزوهء مريسع ميگويند و چون سورهء المنافقين نازل گشت روى بخشوع و اعتذار آورد و گفت آنچه ميان دو حرب گفتم جز احسان و توفيق نبود و تفصيل آن در سورهء مذكور مسطور خواهد شد انشاء اللَّه و\r\nبعد از ذكر احوال منافقان ملامت ايشان مىكند بر رد پيغمبر و بيان عرض و حكمت مىكند در بعثت انبيا تا باوامر ايشان امتثال نمايد ميفرمايد * ( وَما أَرْسَلْنا مِنْ رَسُولٍ ) * و نفرستاديم هيچ فرستادهء بر بندگان خود * ( إِلَّا لِيُطاعَ ) * مگر آنكه فرمان وى بردند * ( بِإِذْنِ اللَّه ) * بسبب اذن خدا در طاعت رسول و امر او به آن حقتعالى به اين كلام احتجاج فرموده بر آنكه هر شخصى كه راضى نباشد به حكم رسول او اگر چه اظهار اسلام كند اما بحسب حقيقت كافر است و مستوجب قتل پس ملخص معنى آنست كه چون ارسال رسول جهت آنست كه اطاعة او كنند پس كسى كه اطاعت او نكند و به حكم او راضى نباشد قبول رسالت او نكرده است و هر كه چنين باشد كافر خواهد بود و مستوجب قتل و در مجمع آورده است كه اذن بر سه معنى آمده است يكى بمعنى لطف كقوله تعالى وَما كانَ لِنَفْسٍ أَنْ تُؤْمِنَ إِلَّا بِإِذْنِ اللَّه دويم بمعنى امر هم چنان كه در اين آيه سيم بمعنى تخليه كقوله وَما هُمْ بِضارِّينَ بِه مِنْ أَحَدٍ إِلَّا بِإِذْنِ اللَّه بعد از آن بيان آن چيزى مىكند كه صلاح ايشان است و مع ذلك ايشان تارك آنند و ميگويند * ( وَلَوْ أَنَّهُمْ ) * و اگر اين منافقان * ( إِذْ ظَلَمُوا أَنْفُسَهُمْ ) * آن هنگام كه ستم كردند بر نفسهاى خود بنفاق و انكار حكم تو يا بتحاكم به طاغوت * ( جاءُوكَ ) * بيامدندى به حضرت تو يعنى رجوع كردندى به تو و از تحاكم بطاغوت نادم شدندى و اين خبر ان است و اذ متعلق است به آن * ( فَاسْتَغْفَرُوا اللَّه ) * پس طلب آمرزش كردندى از خدا بتوبه و اخلاص * ( وَاسْتَغْفَرَ ) * و آمرزش خواستى * ( لَهُمُ الرَّسُولُ ) * براى ايشان رسول يعنى شفاعة كردى ايشان را * ( لَوَجَدُوا اللَّه ) * هر آينه يافتندى يعنى دانستندى خداى را * ( تَوَّاباً ) * قبول كنندهء توبه توبه كنندگان * ( رَحِيماً ) * مهربان بر آمرزش طلبان و اگر وجد بمعنى صادف تفسير كنند نه بمعنى\r\n","description":"","footnote":"","page_name":" 63 ","page_number":63},
  {"content":"\r\nعلم پس كان توابا حال خواهد بود و رحيما بدل آن يا حال از ضميرى كه در توابا است و عدول از خطاب بغيبت در قوله * ( وَاسْتَغْفَرَ لَهُمُ الرَّسُولُ ) * به جهت تفخيم است بشأن آن حضرت و تنبيه بر آنكه از حق رسول آنست كه قبول اعتذار تايب نمايد و اگر چه جرم او عظيم باشد و شفاعت او نمايد زيرا كه منصب رسول شفاعت است در كباير ذنوب امت و تو به منافق گرويدن است بوحدانيت خدا و رسول او و مرافعه به حضرت او و امتثال حكم او حسن بصرى گويد اين آيه درباره دوازده مرد منافق آمد كه با يكديگر بر نفاق اتفاق كرده بودند حقتعالى رسول خود را از آن اخبار فرمود رسول ( ص ) مجمعى ساخت و همه را حاضر گردانيد و فرمود كه از شما دوازده كس بر نفاق اتفاق كرده‌ايد اگر برخيزيد و استغفار كنيد من براى شما شفاعت كنم هر چند رسول ( ص ) اين كلام را اعاده ميكرد هيچ كس از ايشان برنميخاست پس آن حضرت هر يك از آن دوازده را بنام و نسب مذكور ساخت و ايشان را در ميان مردمان رسوا گردانيد گفتند يا رسول اللَّه ( ص ) براى ما استغفار كن حقتعالى اين آيه فرستاد رسول فرمود اگر اول بار طلب غفران كردندى شما را بيامرزيدى و چون چنين نكرديد اكنون شما را بنزديك خدا و رسول راه نيست پس بفرمود تا ايشان را از مجلس بيرون كردند و ديگر بار ايشان را بنزديك خود راه نداد و در خبر است كه امير المؤمنين ( ع ) فرمود كه چون رسول خدا را دفن كرديم و سه روز از اين صورت برآمد اعرابى بر سر قبر رسول آمد و ميگريست و خاك بر سر ميريخت و ميگفت يا رسول اللَّه ( ص ) آنچه گفتى شنيديم و گرويديم و آنچه از جانب خدا بما آمد بواجبى فرا نگرفتيم و حقتعالى در كتاب عزيز خود گفته * ( وَلَوْ أَنَّهُمْ إِذْ ظَلَمُوا أَنْفُسَهُمْ ) * يا رسول اللَّه بر خود ظلم كرده‌ام آمده‌ام تا از براى من استغفار كنى و از قبر آواز آمد كه ( قد غفرت لك ) بيامرزيدند ترا اى گويندهء اينكلمات و در آيه دلالت است بر بطلان مذهب مجبر كه قائلند به آنكه حقتعالى مريد آنست كه قومى عصيان امر انبياى او كنند و گروهى اطاعت امر ايشان كنند و نيز دلالت مىكند بر آنكه مرتكب كبيره را واجب است كه استغفار كند چه حقتعالى * ( لَوَجَدُوا اللَّه تَوَّاباً رَحِيماً ) * را بر آن تعليق فرموده و نيز دالست بر آنكه مجرد استغفار كافى نيست با اصرار بر معصية\r\nزيرا كه تا ايشان توبه نكردند كه آن عبارت است از ندامت بر ماضى و عزم بر عدم اتيان بر آن در مستقبل رسول ( ص ) براى ايشان استغفار نكرد و بعد از آن بيان ميفرمايد كه تحقق ايمان منوطست بالتزام حكم رسول و رضا به آن بقوله * ( فَلا وَرَبِّكَ ) * پس البته سوگند ميخورم به حق پروردگار تو كه * ( لا يُؤْمِنُونَ ) * ايمان نخواهند آورد ايمان حقيقى * ( حَتَّى يُحَكِّمُوكَ ) * تا وقتى كه حكم سازند ترا * ( فِيما شَجَرَ بَيْنَهُمْ ) * در آنچه اختلاف افتد و مختلط شود ميان ايشان و تو حكم كنى اصل شجر اختلافست ( و منه الشجر\r\n","description":"","footnote":"","page_name":" 64 ","page_number":64},
  {"content":"\r\nلتداخل اغصانه ) و در انوار گفته كه لاء اولى زايده است براى تأكيد نه براى قسم و معنى كلام فو ربك است كقوله فَوَ رَبِّكَ لَنَسْئَلَنَّهُمْ و از اين قبيل است لا در كريمهء لئلا يعلم كه از براى تاكيد و جواب علم است و لا يؤمنون جواب قسم است و نميتواند بود كه زيادتى لا به جهت تظاهر لا باشد و در لا يؤمنون زيرا كه استواء نفى و اثبات در قسم ابا دارد از ان و ذلك قوله فَلا أُقْسِمُ بِما تُبْصِرُونَ وَما لا تُبْصِرُونَ إِنَّه لَقَوْلُ رَسُولٍ كَرِيمٍ و در مجمع گفته كه لا از براى رد كلام است فكانه قيل ( فليس الامر كما يزعمون انهم آمنوا و هم يخالفون لحكمك ) يعنى گوئيا حق تعالى فرموده كه نيست حقيقت ايمان چنان كه گمان مىبرند كه با وجود مخالفت به حكم تو ايمان دارند و بعد از آن استيناف قسم كرده كه به خدا سوگند ايمان نيارند تا آنكه ترا حكم سازند در آن چه منازعه كنند با يكديگر و نزد بعضى مفسران اين آيه در شأن زبير و خصم او ثعلبة بن خاطب نازل شده و يا خاطب بن ابى بلتعه و صورت اين بر اين حال بود كه ايشان بحكومت نزد رسول صلَّى اللَّه عليه و آله آمدند در آب رودى كه از آن ممر مزروعات خود را آب دادندى و زمين زبير بر بالاى زمين ثعلبه يا خاطب بود چون محاكمهء ايشان بمحكمهء سيد انام رسيد آن حضرت از روى مسامحه فرمود كه اى زبير زرع خود را آب ده پس بهمسايهء خود باز گذار خصم او را خوش نيامده گفت ( ان كان لابن عمتك قلت هذا ) اين حكم براى اين كردى كه زبير پسر عمهء تست رسول اين بشنيد رنگ مباركش متغير شده زبير را گفت آنچه حق تست از آب بتمامه اخذ كن و زروع خود را آب ميده تا به ديوار رسد چه اين حق تست چون استيفاى حق خود كرده باشى آب را رها كن و اين حكم شرع است و در كتب فقهيه مسطور است چون از نزد رسول برخواستند مقداد در اثناء راه بايشان رسيد گفت يا ابا بلتعه حكم كرا بود گفت قضا لابن عمته على براى پسر عمهء خود حكم كرد بر من و اينسخن را تكرار ميكرد و روى در هم ميكشيد يهودى آنجا حاضر شد چون اينقول را از ابا بلتعه بشنيد گفت ( عجبا لهؤلاء قاتلهم اللَّه ) عجب از اين جماعت كه ميگويند ما گواهى ميدهيم كه اين مرد رسول خدايست و با وجود اين او را متهم ميدانند در حكمى كه مىكند بخداى كه بنى اسرائيل از ما در عهد موسى گناهى كردند و نزد موسى رفتند تا توبه كنند موسى فرمود كه توبه شما آنست كه يكديگر را بكشيد ايشان تيغ كشيدند و روى به يكديگر نهادند تا هفتاد هزار مرد از ايشان كشته شدند و پيغمبر خود را متهم نداشتند و به جهت اين حقتعالى از ايشان راضى شد ثابت بن قيس بن شماس گفت و اللَّه اگر رسول ( ص ) فرمايد كه خود را بكش هيچ توقف نكنم و عمار ياسر و ابن مسعود نيز چنين گفتند حقتعالى اين آيه فرستاد كه به خدا ايمان نيارند اين كافران تا كه در جميع قضايا تو را حكم سازند * ( ثُمَّ لا يَجِدُوا ) * پس باز نيابند * ( فِي أَنْفُسِهِمْ ) * در نفسهاى خود * ( حَرَجاً ) * تنگى و گرانى * ( مِمَّا قَضَيْتَ ) * از آنچه به آن حكم كردهء هر چند كه مخالف طبع\r\n","description":"","footnote":"","page_name":" 65 ","page_number":65},
  {"content":"\r\nايشان باشد و يا از حكم كردن تنگدل نشوند و يا شكى از جهة آن ايشان را طارى نشود چه شاك در ضيق امر است * ( وَيُسَلِّمُوا ) * و گردن نهند و منقاد گردند فرمان ترا * ( تَسْلِيماً ) * فرمان بردارى به ظاهر و باطن بدون اعتراض و مخالفت از صادق عليه السّلام مرويست كه\r\nلو ان قوما عبدوا اللَّه و اقاموا الصلاة و اتوا الزكاة و صاموا رمضان و حجوا البيت ثم قالوا الشيء ما صنعه رسول اللَّه الا صنع خلاف ما صنع او وجدوا من ذلك حرجا فى انفسهم لكانوا مشركين\r\nيعنى اگر جمعى عبادت خدا كنند و نماز را به پا دارند و بدهند زكات را و ماه رمضان روزه دارند و حج بيت اللَّه كنند بعد از آن گويند كه فلان كار كه رسول كرد نكردن آن بهتر بود و يا حرجى در نفس خود يابند از آنچه پيغمبر كرده باشد ايشان مشرك باشند پس اين آيه تلاوت فرمود كه فَلا وَرَبِّكَ لا يُؤْمِنُونَ تا آخر * ( وَلَوْ أَنَّا ) * و اگر چنانچه ما * ( كَتَبْنا عَلَيْهِمْ ) * فرض گردانيم بر اينها كه دعوى ايمان مىكنند * ( أَنِ اقْتُلُوا أَنْفُسَكُمْ ) * آن كه بكشيد نفسهاى خود را چنان چه بنى اسرائيل كردند يا متعرض جهاد شويد ان مصدريه است و يا مفسره زيرا كه كتبنا در معنى امرنا است يعنى اگر امر ميكرديم به آن كه خود را بقتل آريد * ( أَوِ اخْرُجُوا ) * يا بيرون رويد * ( مِنْ دِيارِكُمْ ) * از سراها و منزلهاى خود چنان كه بنى اسرائيل بيرون رفتند در حين استتابه از عبادت عجل * ( ما فَعَلُوه ) * نميكردند آنچه فرض كرده بوديم * ( إِلَّا قَلِيلٌ مِنْهُمْ ) * مگر اندكى از ايشان كه خالص الايمانند چون ثابت و عمار و ابن مسعود و در انوار گفته كه چون در آيهء سابقه فرمود كه ايمان ايشان تمام نيست مگر كه تسليم شوند چنانچه حق تسليم است در اين آيه تنبيه نمود بر قصور ايمان اكثر ايشان و وهن ايمان ايشان و ضمير در ما فعلوه راجع است به مكتوب كه كتبنا دال است بر آن و يا بمصدرين كه از فعل اقتلوا و اخرجوا مفهوم مىشوند و مرويست كه چون حديث ثابت و عمار و ابن مسعود بسمع اشرف حضرت رسالت رسيد فرمود كه\r\nان من امتى رجالا الايمان اثبت فى قلوبهم من الجبال الرواسى\r\nاز امت من مردانىاند كه ايمان در ايشان از كوه هاى ميخ ثابتتر و محكمتر است * ( وَلَوْ أَنَّهُمْ ) * و اگر ايشان كه منافقانند * ( فَعَلُوا ) * كردندى * ( ما يُوعَظُونَ بِه ) * از آنچه ايشان پند داده ميشوند به آن از متابعت رسول و مطاوعت امر او از روى طوع و رغبت * ( لَكانَ خَيْراً لَهُمْ ) * هر آينه بهتر بودى مر ايشان را در عاجل و آجل * ( وَأَشَدَّ تَثْبِيتاً ) * و سختتر بودى از روى تصديق و تحقيق ايمان ايشان زيرا كه آن موعوظ به اشد است براى تحصيل علوم و نفى شك و گويند مراد به تثبيت صواب اعمال ايشان است و در مجمع آورده كه مراد به\r\n","description":"","footnote":"","page_name":" 66 ","page_number":66},
  {"content":"\r\nتثبيت بصيرت است در امر دين و تسميهء آن به تثبيت جهت آنست كه بصيرة دين ادعى است به ثبات بر آن و اقوى در اعتقاد حق و ادوم در تثبيت ايشان بر حق و صواب و امنع از ضلال و ابعد از شبهات كما قال سبحانه وَالَّذِينَ اهْتَدَوْا زادَهُمْ هُدىً و يا معنى اينكه قبول موعظه موجب انتفاء است به حق و دوام آنچه آن متصل است به ثواب آخرت كه انتفاع ابديست بخلاف انتفاع باطل كه سريع الزوالست و منتهى بعقوبت اخروى و هر كه متعظ شود بموعظهء الهى استدعاى تثبيت ايمان خود كند از او سبحانه و گويد ( اللهم ثبتنا على دينك ) يعنى ( الطفنا ما نثبت معه عليه ) * ( وَإِذاً ) * و آن وقت كه تثبيت حاصل شد مر ايشان را در دين ايشان * ( لآتَيْناهُمْ ) * هر آينه بدهيم ايشان را * ( مِنْ لَدُنَّا ) * از نزد خود * ( أَجْراً عَظِيماً ) * مزدى عظيم و ثوابى وافر كه نعيم جنت است اين كلام جواب سؤال مقدر است كان قيل ( و ما يكون لهم بعد التثبيت فقال و اذا لو ثبتوا لاتيناهم ) زيرا كه اذن براى جواب و جزا موضوع شده و ذكر * ( مِنْ لَدُنَّا ) * براى تأكيد است به آنكه هيچكس غير از ما قادر نباشد براى اعطاى مثل آن اجر عظيم و براى دلالت است بر اختصاص چه وصول اجر بمثاب ممكن است كه بريد بعضى عباد باشد پس هر گاه از جانب جناب احديت باشد اشرف و ابلغ خواهد بود در عظم نعمت * ( وَلَهَدَيْناهُمْ ) * و هر آينه راهنماييم ايشان را * ( صِراطاً مُسْتَقِيماً ) * راهى راست كه به آن بجناب اقدس رسند و ابواب غيب بر ايشان مفتوح شود كما قال صلَّى اللَّه عليه و آله\r\nمن عمل بما علم ورثه اللَّه علم ما لم يعلم\r\nهر كه عمل كند به آنچه دانسته حقتعالى به او عطا فرمايد علمى را كه ندانسته باشد زبده كلام آنست كه ما ايشان را توفيق ميدهيم به ثبات بر طريق مستقيم كه آن هدايت است بمسالك مطلوبه دنيويه و اخرويه و استقامت بر آن يا به جهت آن صراط مستقيم بفوز نعيم رسند كه گرد زوال بدامن آن نرسد آورده‌اند كه ثوبان كه مولاى رسول خدا صلَّى اللَّه عليه و آله بود روزى بجناب مستطاب نبوت مآب حاضر شد زار و نحيف شده و زار و ضعيف گشته حضرت رسالت ( ص ) فرمود كه يا ثوبان ما غير لونك رنگ تو چرا تغيير كرده و روى سرخ تو بكدام درد زرد گشته گفت يا رسول اللَّه ( ص ) من زمانى كه در جمالت نمىنگرم آن زمان را از حساب عمر و زندگانى نمىشمرم و حالا در انديشهء آنم چون پيك اجل در رسد و مفارقت ضرورى اتفاق افتد چه چاره سازم و چه حيلهء بپردازم\r\n\r\nاز مرگ غمى نيست از آن ميترسم\r\nكز پرتو ديدار تو ميمانم دور\r\n\r\nو سختتر محنتى آنكه اگر در آن جهان از اهل نيران باشم ترا كى بينم و اگر ببهشت روم بدانجا كه مرتبهء رفيعهء تو است چگونه رسم و نزد بعضى آن شخص عبد اللَّه انصارى\r\n","description":"","footnote":"","page_name":" 67 ","page_number":67},
  {"content":"\r\nبود كه صاحب اذان و مستحباتست نزديك آن حضرت آمد گريان و نالان و بعد از استفسار موجب گريه گفت يا رسول اللَّه ( ص ) خوف آن دارم كه فردا تو در بهشت بدرجهء عاليه باشى و من در صف نعال با امثال خويش نشسته از ديدار بزرگوارت محروم مانم حقتعالى شكسته دلان فراق را بثمره وصال شادمان ساخته فرمود كه * ( وَمَنْ يُطِعِ اللَّه ) * و هر كه فرمانبرد خدا را در اوامر و نواهى * ( وَالرَّسُولَ ) * و رسول او را در احكام و حدود شرعى * ( فَأُولئِكَ ) * پس آن گروه فرمانبرداران باشند در روز قيامت * ( مَعَ الَّذِينَ ) * با آن كسانى كه * ( أَنْعَمَ اللَّه عَلَيْهِمْ ) * انعام كرده است خدا بر ايشان * ( مِنَ النَّبِيِّينَ ) * از پيغمبران و رسل و اولوا العزم در اين داخلند * ( وَالصِّدِّيقِينَ ) * و راست گويان كه پيش از همه كس تصديق انبيا كرده‌اند * ( وَالشُّهَداءِ ) * و كشتگان راه خدا مراد شهداء احدند و نزد اكثر عام است و شامل جميع شهداء * ( وَالصَّالِحِينَ ) * و ستودگان در اعمال و اقوال و افعال و اقامه نمايندگان بصلاح و تقوى و اينها نيز بر طريق اطلاع واقعاند در انوار گفته كه من النبيين از براى بيان الذين است يا حالست از آن يا از ضمير آن و حقتعالى ايشان را به چهار قسم منقسم گردانيده بحسب منازل ايشان در علم و عمل و حث ساير مردمان را فرموده بر آنكه از ايشان متأخر نشوند قسم اول ( انبيااند ) كه فائزند بكمال علم و عمل و متجاوز به حد كمال و متصاعد بدرجهء تكميل قسم دويم ( صديقان ) كه نفوس ايشان يك بار تصاعد مينمايد به مراقى نظر در حجج و آيات و يك بار ديگر به معارج تصفيه و رياضات تا منتهى ميشوند باوج عرفان و مطلع ميشوند بر اشياء و اخبار مينمايند از آن بر نهجى كه در نفس الامر است قسم سيم شهداءاند كه حرس بر طاعت و جد در اظهار حق ايشان را منتهى ساخته ببذل مهج خود در اعلاى كلمه قسم چهارم صالحانند كه صرف اعمار خود كرده‌اند در طاعت الهى و صرف اموال خود نموده‌اند در مرضات او و مىتواند بود كه منعم عليهم كسانى باشند كه عارفند به خدا و اينها يا آنست كه رسندگانند بدرجهء عيان و يا ايستادگان در مقام استدلال و برهان و طايفهء اولى يا آنست كه با وجود عيان قرب دارند همچون كسى كه چيزى را بيند نزد خود و اينها انبيااند و يا نه همچون كسى كه چيزى را از دور بيند و ايشان ( صديقانند ) و طايفهء دويم يا آنست كه عرفان ايشان ببراهين قاطعه است و ايشانند علما كه راسخان اند در دين خدا و شهداى اويند در زمين او و يا آنكه عرفان ايشان بامارات و اقناعات است كه نفوس ايشان به آن مطمئن شده و ايشان ( صالحانند ) و قوله * ( وَحَسُنَ أُولئِكَ رَفِيقاً ) * در معنى تعجب است و رفيقا منصوب است بر تميز يا حال و عدم جمع آن جهت آنست كه اطلاق آن بر واحد و\r\n","description":"","footnote":"","page_name":" 68 ","page_number":68},
  {"content":"\r\nجمع ميكنند مانند صديق يعنى چه نيكويند اينجماعت از روى همنشينى يا در حالتى كه همنشينان باشند و مىتواند بود كه رفيق بر معنى واحد باشد و معنى اينكه هر يك از اينها نيكو رفيقىاند و در تفسير\r\nاهل البيت صلوات اللَّه عليهم از امام محمد باقر عليه السّلام مرويست كه مراد از پيغمبران محمد مصطفى صلَّى اللَّه عليه و آله است و از صديقان على مرتضى و بشهيدان حسن رضا ( ع ) و حسين شهيد كربلا عليه السّلام و از صالحان اولاد حسين بن على از زين العابدين تا امام حسن عسكرى عليه السّلام و از حسن اولئك محمد مهدى ( ص ) و ابو بصير از ابى عبد اللَّه عليه السّلام روايت كرده كه آن حضرت مرا گفت كه\r\nيا ابا محمد لقد ذكركم اللَّه فى كتابه\r\nاى ابو محمد بدرستى كه حقتعالى شما را ياد كرده است در كتاب خود پس اين آيه تلاوت كرد و فرمود\r\nفالنبى رسول اللَّه و نحن الصديقون و الشهداء و انتم الصالحون فسموا بالصلاح كما سماكم اللَّه تعالى\r\nيعنى مراد به نبيين رسول خداست و صديقان و شهيدان مائيم و صالحان شمائيد پس بصلاح آراسته شويد و نام برآريد هم چنان كه حقتعالى شما را به آن نام نهاده و در خبر است كه روزى ابو ذر غفارى ( ص ) از رسول خدا ( ص ) حديثى روايت ميكرد و قومى آن را باور نميداشتند و تكذيب او ميكردند ابو ذر دلتنگ شد نزد رسول ( ص ) آمد و شكايت مكذبان را معروض داشت آن حضرت فرمود كه\r\nما اظلت الخضراء و لا اقلت الغبراء اصدق لهجة من ابى ذر\r\nآسمان سايه نيفكند و زمين برنداشت كسى را كه راستگوتر از ابو ذر باشد چون اينكلام ميمنت فرجام ادا فرمود نگاه كرد امير المؤمنين عليه السّلام را ديد كه متوجه آن حضرت است فرمود كه\r\nالا هذا الرجل المقبل فانه الصديق الاكبر و الفاروق الاعظم\r\nمگر اين مرد كه رو بما دارد كه او صديق اكبر و فاروق اعظم است\r\n* ( ذلِكَ ) * آن چيزى كه مر مطيعانراست از اجر عظيم و مزيد هدايت و مرافقت با منعم عليهم و يا لطف و هدايت كه موجب افعالى است كه مستحق مرافقت است با جماعت منعم عليهم و يا فضل منعم عليهم و مزيت مرتبهء ايشان * ( الْفَضْلُ ) * كه محض افزونى و كرامت است * ( مِنَ اللَّه ) * از جانب خدا است و مىتواند بود كه فضل خبر باشد و من اللَّه حال و عامل در آن معنى اشارة يعنى آن مرافقت فضلى است عظيم در حالتى كه از حقتعالى صادر شده * ( وَكَفى بِاللَّه ) * و بسنده است خدا * ( عَلِيماً ) * دانا بجزاى كسى كه اطاعت او نمايد يا بمقادير فضل و استحقاق اهل آن يا عالمست بجميع عصاة و منافقين و مخلصين و به كسى كه صلاحيت مرافقت اينجماعت دارد و به كسى كه صالح مرافقت ايشان نيست و بعد از ذكر احوال اهل ايمان امر مينمايد بمجاهدهء كافران و تهيأ براى قتال ايشان و ميفرمايد كه * ( يا أَيُّهَا الَّذِينَ آمَنُوا ) * اى كسانى كه ايمان آورده‌ايد * ( خُذُوا حِذْرَكُمْ ) * فرا گيريد سلاح خود را حذر و حذر چون اثر و اثر است\r\n","description":"","footnote":"","page_name":" 69 ","page_number":69},
  {"content":"\r\nو مثل و مثل و تسميهء سلاح به آن جهت آنست كه بسلاح از اعدا حذر ميكنند و گويند حذر ملكه است در دفع ضرر اعدا و قول اول از باقر عليه السّلام منقولست و طبرى آورده كه اين اصح است زيرا كه اوفق است بكلام عرب يعنى مستعد حرب شده اخذ سلاح آن نمائيد تا به آن از شر اعدا حذر نموده مظفر و منصور شويد * ( فَانْفِرُوا ) * پس بيرون شويد بقتال ايشان * ( ثُباتٍ ) * در حالتى كه جماعتى متفرق باشيد هر فرقهء به جهتى بدانكه ثبات جمع ثبه است مأخوذ از ( تثبيت على فلان تثبيته اذا ذكرت متفرق محاسنه ) و بر ثبوت نيز جمع ميكنند و آن از محذوفة الاعجاز است حاصل كه حق سبحانه و تعالى ميفرمايد كه بجهاد توجه نمائيد سريه بعد از سريه و جماعتى بعد از جماعتى بانحاى مختلفه * ( أَوِ انْفِرُوا ) * يا بيرون رويد * ( جَمِيعاً ) * در حالتى كه مجتمع باشيد يعنى با هيئت مجموعى بجهاد متوجه جهاد اعدا شويد و اين تخيير بر سبيل مصلحت است يعنى تابع مصلحت باشيد در افتراق و اجتماع و از امام محمد باقر عليه السّلام روايت است كه مراد بثبات سرايا است و به جميع عساكر و آيه متضمن حث است بر استعداد جهاد و ايجاد نفور بجانب اهل كفر و عناد به قصد جهاد و خطاب مذكور راجع باهل اسلامست از مؤمن و منافق بدليل قوله * ( وَإِنَّ مِنْكُمْ ) * بدرستى كه بعضى از شما * ( لَمَنْ لَيُبَطِّئَنَّ ) * هر آينه كسى است كه درنگ مىكند در بيرون رفتن بغزوه و تأخير مىكند در جهاد يعنى منافقان كه ابن ابى و اصحاب اويند كه در روز احد تخلف ورزيدند و بدان كه * ( لَيُبَطِّئَنَّ ) * مأخوذ است از بطاء بمعنى ابطاء و اين لازم است يا متعدى در معنى يبطؤ غيرهم چه ابن ابى در واقعهء احد مردمان را باز ميداشت از جهاد پس مأخوذ باشد از بطاءة منقول از بطاء چون ثقل و ثقل لازم است اولى براى ابتداست كه بر اسم آن داخلشده به جهت فصل بخبر و ثانيه جواب قسم محذوفست و قسم با جواب صله من است و عايد به آن ضمير مستتر است در ليبطئن و تقدير اينست كه ( و ان منكم لمن اقسم باللَّه ليبطئن ) بدرستى كه بعضى از شما سوگند خورد به خدا كه درنگ كند و تخلف نمايد در بيرون رفتن بحرب و در محاربه كردن با اعداء دين تا توقيف مردمان كنند در بيرون رفتن بحرب و در محاربه كردن با اعداى دين * ( فَإِنْ أَصابَتْكُمْ ) * پس اگر برسد شما را اى مؤمنان * ( مُصِيبَةٌ ) * واقعهء چون قتل و هزيمت * ( قالَ ) * گويد آن مبطى منافق * ( قَدْ أَنْعَمَ اللَّه عَلَيَّ ) * بدرستى كه خدا انعام فرمود بر من * ( إِذْ لَمْ أَكُنْ ) * چه من نبودم * ( مَعَهُمْ ) * با مؤمنان * ( شَهِيداً ) * حاضر شده در معركه جهاد تا به اين مبتلا شوم * ( وَلَئِنْ أَصابَكُمْ ) * و اگر برسد بشما * ( فَضْلٌ مِنَ اللَّه ) * نيكويى و افزونى نعمتى از حق تعالى\r\n","description":"","footnote":"","page_name":" 70 ","page_number":70},
  {"content":"\r\nچون فتح و نصرت و غنيمت * ( لَيَقُولَنَّ ) * هر آينه گويد اين مختلف از جهاد * ( كَأَنْ لَمْ تَكُنْ ) * چنانچه گويا نبوده * ( بَيْنَكُمْ وَبَيْنَه ) * ميان شما و او * ( مَوَدَّةٌ ) * دوستى يعنى خود را دو اندازد و سخن بر وجهى گويد كه گويا هرگز شما را نديده و بصحبت شما نرسيده اين جملهء معترضه است ميان فعل و مفعول به جهت تنبيه بر ضعف اعتقاد ايشان و اشعار به اينكه اينقول كسى است كه هيچ مواصلتى نيست ميان شما و او و\r\nتمناى او از مرافقت با شما مجرد مال است نه مودة دينى و صداقت معنوى و تأكيد * ( لَيَقُولَنَّ ) * به تنبيه است بر فرط تحسر او بر فوت غنيمت از او و يا حالست از ضمير * ( لَيَقُولَنَّ ) * و يا داخلست در مقول يعنى ميگويد مبطئى مر كسى را كه تثبيط كرده از منافقان و ضعفهء مسلمانان از روى تثريب و حسد كه گويا ميان شما و محمد ( ص ) مودة نبوده چه بشما استعانه نكرد بر خروج بجهاد تا فايز ميشديد بغنيمت * ( يا لَيْتَنِي ) * كاشكى من * ( كُنْتُ مَعَهُمْ ) * بودمى در اين غزوه با مسلمانان * ( فَأَفُوزَ فَوْزاً عَظِيماً ) * پس فيروزى يافتمى فيروزى بزرگ يعنى از غنيمت نصيب وافر گرفتمى و گويند جمله لم يكن بينكم و بينه مودة متصل است بجملهء اولى و اين ضعيف است زيرا كه جايز نيست فاصلهء ابعاض جمله به چيزى كه متعلق به آن جمله نباشد لفظا و معنى و بر هر تقدير كان مخفف كان است و اسم آن ضمير شأن محذوف است و منادى در يا ليتنى محذوف است اى يا قوم ليتنى گويند يا را بر سبيل اتساع اطلاق ميكنند براى تنبيه و نصب فافوز بر سبيل جواب نهى است حاصل معنى آنست كه منافقان با شما همچه معاملهء كسى ميكنند كه ميان او و شما صداقتى و معرفتى نبوده باشد چه در حال غنيمت ميخواهند كه با شما باشند و در حالت نكبت متفرق از شما همچه حال اجانب و چون حقتعالى ذكر منافقان كرد كه مؤمنان را از جهاد باز ميداشتند و ايشان را دل شكستگى ميدادند در عقب آن ذكر مؤمنانى كرد كه بخلاف آن قوم بودند و تحريص ايشان كرد بر جهاد كه منافقان ايشان را از آن باز ميداشتند و فرمود * ( فَلْيُقاتِلْ ) * پس بايد كه قتال كنند * ( فِي سَبِيلِ اللَّه ) * در راه خدا با دشمن دين * ( الَّذِينَ ) * آنان كه در بازار معامله * ( يَشْرُونَ الْحَياةَ الدُّنْيا ) * بفروخته‌اند زندگانى دنيا را كه روى در فنا دارد * ( بِالآخِرَةِ ) * بسراى جاودانى و نعيم باقى و متاع فانى را دادند و نعم ابدى اخروى خريدند پس بجهة ترغيب ايشان بر جهاد و تكذيب منافقان كه ميگفتند ( قد انعم اللَّه على اذ لم اكن معهم شهيدا ) ميفرمايد كه * ( وَمَنْ يُقاتِلْ ) * و هر كه كارزار كند * ( فِي سَبِيلِ اللَّه ) * در راه خدا * ( فَيُقْتَلْ ) * پس كشته گردد و درجهء شهادت يابد * ( أَوْ يَغْلِبْ ) * يا غالب آيد و بر دشمن مظفر گردد * ( فَسَوْفَ\r\n","description":"","footnote":"","page_name":" 71 ","page_number":71},
  {"content":"\r\n* ( نُؤْتِيه ) * پس زود باشد كه بدهيم او را يعنى در آخرت * ( أَجْراً عَظِيماً ) * مزدى بزرگ كه در صفة نگنجد ترديد ميان مغلوبية كه شهادتست و غالبية كه نصرتست تنبيه بر آنكه مجاهد را سزاوار است كه ثابت قدم شود در معركهء جهاد تا اعزاز نفس خود كند بشهادت يا اعزاز دين نمايد بظفر و غلبه و بالذات قصد او قتل نباشد بلكه قصد او اعلاء حق و اعزاز دين باشد آن گه به جهت مبالغه و فرط ترغيب مردمان بر سبيل تعجب ميفرمايد كه * ( وَما لَكُمْ ) * مبتدا و خبرست يعنى چيست مر شما را و چه بوده اى اهل اسلام كه بجد كامل و جهد تمام * ( لا تُقاتِلُونَ ) * جهاد نميكنيد و كارزار نمينمائيد * ( فِي سَبِيلِ اللَّه ) * در راه فرمانبردارى خدا * ( وَالْمُسْتَضْعَفِينَ ) * و در راه بيچارگان يعنى در استخلاص اسيران كه در دست كفار گرفتار شده‌اند و صون آنها از ايشان و ايشان جماعتى بودند كه در مكه مسلمان شدند و كسان ايشان را بمدينه منع ميكردند و در انوار گفته كه جملهء فعليه حال است و عامل در آن معنى فعلى است كه ناشى مىشود از ظرف و المستضعفين عطفست بر اللَّه اى و فى سبيل المستضعفين و يا آنكه عطف باشد بر سبيل بحذف مضاف اى و فى خلاص المستضعفين و ميتواند بود كه نصب آن بر اختصاص باشد چه سبيل اللَّه شامل جميع ابواب خير است و تخليص ضعفهء مسلمين از ايدى كفره اعظم و اخص است و قوله * ( مِنَ الرِّجالِ وَالنِّساءِ وَالْوِلْدانِ ) * بيان * ( الْمُسْتَضْعَفِينَ ) * است يعنى از بيچارگان مسلمانان كه با سر كفار گرفتارند مردانىاند چون سليمة بن هشام و وليد بن وليد و عباس بن ابى ربيعه و ابو جندل بن سهيل و امثال ايشان و زنان چون ام شريك و غير ها و كودكان ايشان و ذكر ولدان جهة مبالغه است در حث و تنبيه بر تناهى ظلم مشركين بر وجهى كه اذيت ايشان بصبيان رسيده و اشعار به آنكه اجابت دعوات ايشان در دفع بليهء اسر به جهت مشاركت ولدان بود با ايشان در آن به جهت آن همه مشاركت يكديگر شدند\r\nدر استنزال رحمت و استدفاع بليه و گويند مراد به ولدان عبيدند و اماء و آن جمع وليد است و ابن عباس گويد كه من و مادر من از مستضعفان بوديم و هميشه از حقتعالى استدعاى خلاصى ميكرديم از كفار چنان كه حق سبحانه مىفرمايد كه * ( الَّذِينَ ) * يعنى مستضعفان جماعتى بودند كه به زبان تضرع * ( يَقُولُونَ ) * مىگفتند * ( رَبَّنا أَخْرِجْنا ) * اى پروردگار ما بيرون آر ما را * ( مِنْ هذِه الْقَرْيَةِ ) * از اين ده يعنى مكه * ( الظَّالِمِ أَهْلُها ) * كه ستمكارند اهل آن بسبب شرك كه ظلمى بغايت بزرگست كما قال إِنَّ الشِّرْكَ لَظُلْمٌ عَظِيمٌ * ( وَاجْعَلْ لَنا ) * و بساز براى ما * ( مِنْ لَدُنْكَ ) * از نزديك خود * ( وَلِيًّا ) * كسى كه دوستدار و متولى كار ما باشد * ( وَاجْعَلْ لَنا ) *\r\n","description":"","footnote":"","page_name":" 72 ","page_number":72},
  {"content":"\r\nو ديگر تعيين فرما براى ما * ( مِنْ لَدُنْكَ ) * از نزديك خود * ( نَصِيراً ) * يارى و مدد كارى كه شر اعادى را از ما دفع كند حق تعالى دعاى ايشان را مستجاب گردانيده بعضى را خروج از مكه ميسر شد و برخى را كه آنجا مانده بودند وليى چون حضرت رسالت ( ص ) فرستاد تا در روز فتح مكه همه را دلنوازى نموده و مهمات ايشان سرانجام فرمود و نصيرى و حامى براى ايشان تعيين كرد يعنى عتاب بن اسيد كه حضرت رسالت حكومت مكه بوى داد و او يارى ضعفا و مددكارى بيچارگان نمود و جميع اعزه كفره را ذليل و خوار گردانيد و بدانكه ظالم صفت قريه است كه مكه است و تذكير آن جهت تذكير ما اسند اليه است چه اسم فاعل و مفعول چون جارى شوند بر غير من هو له مانند فعلند يعنى تذكير و تأنيث ايشان بر حسب ما عمل فيه است بعد از اين در تشجيع مؤمنان و ترغيب ايشان در جهاد با كافران ميفرمايد كه * ( الَّذِينَ آمَنُوا ) * آن كسانى كه گرويده‌اند به خدا و رسول * ( يُقاتِلُونَ ) * كارزار ميكنند * ( فِي سَبِيلِ اللَّه ) * در راه خدا يعنى در چيزى كه وسيلهء فوز است بمثوبات الهى * ( وَالَّذِينَ كَفَرُوا ) * و آن كسانى كه كافر شده‌اند از وثنى و يهودى و نصرانى * ( يُقاتِلُونَ ) * مقاتله ميكنند * ( فِي سَبِيلِ الطَّاغُوتِ ) * در راه شيطان كه طاغى و ياغى است يعنى بفرمانبردارى او كه موجب رسيدن است بعقوبات پادشاهى و چون حال بر اين منوال است * ( فَقاتِلُوا ) * پس كارزار كنيد اى دوستان خدا * ( أَوْلِياءَ الشَّيْطانِ ) * دوستان و فرمانبرداران شيطان را و از مكايد و مصايد او مترسيد * ( إِنَّ كَيْدَ الشَّيْطانِ ) * بدرستى كه حيله و وسوسهء شيطان * ( كانَ ضَعِيفاً ) * هست سست و بىقوه چه كيد او بمؤمنان نسبت بكيد خدا بكافران ضعيف است و بىاعتبار و نيز كيد او فريبست مجرد از حجت و برهان پس از اولياء او انديشه مبريد كه اعتماد ايشان بر كسيست كه اضعف و اوهن شيء است و ذكر كان براى تاكيد است تا دلالت كند بر آنكه ضعف كيد شيطان لازم است در جميع احوال و اوقات از ماضى و حال و استقبال نه آنكه در بعضى زمان باشد دون زمان ديگر آورده‌اند كه عبد اللَّه بن عوف زهرى و مقداد بن اسود كندى و قدامة ابن مظعون جحمى و سعيد بن ابى وقاص و اتباع ايشان در مكه قبل از مهاجرة اذيت بسيار از كفار ميبافتند شكايت اين حال بعرض سيد كاينات رسانيدند و گفتند يا رسول اللَّه ( ص ) ما را دستورى ده كه با اهل شرك حرب كنيم كه آزار و ايذاى ايشان از حد گذشت آن حضرت فرمود من مأمور نشده‌ام بقتال ايشان صبر كنيد تا وقت جهاد در رسد و چون از مكه بمدينه مهاجرت كردند حقتعالى همه اهل اسلام را امر كرد بغزاء بدر بعضى از آنها كه در مكه\r\n","description":"","footnote":"","page_name":" 73 ","page_number":73},
  {"content":"\r\nآرزوى كارزار مىكردند چون دانستند كه بغزاء بدر مأمور شده‌اند اظهار كراهت كردند و ضعف در جبين ظاهر ساختند حق تعالى اين آيه فرستاد كه * ( أَ لَمْ تَرَ ) * آيا نظر نكردى * ( إِلَى الَّذِينَ ) * بسوى آنان كه * ( قِيلَ لَهُمْ ) * گفته شد مر ايشان را * ( كُفُّوا أَيْدِيَكُمْ ) * باز داريد دستهاى خود را از كارزار كفار تا فرمان الهى در رسد * ( وَأَقِيمُوا الصَّلاةَ ) * و به پا داريد نماز را با شرايط و اركان * ( وَآتُوا الزَّكاةَ ) * و بدهيد زكات را بمستحقان * ( فَلَمَّا كُتِبَ ) * پس آن هنگام كه بمدينه آمدند و نوشته شد يعنى واجب گشت * ( عَلَيْهِمُ الْقِتالُ ) * بر ايشان كارزار كردن با كافران * ( إِذا فَرِيقٌ مِنْهُمْ ) * آن وقت گروهى از ايشان كه ضعيف الاسلام بودند * ( يَخْشَوْنَ النَّاسَ ) * ميترسيدند از جنگ مشركان * ( كَخَشْيَةِ اللَّه ) * چنان ترسيدنى كه بايد ترسيد از خدا * ( أَوْ أَشَدَّ خَشْيَةً ) * بلكه ترسى سختتر از آن بر حسب فرض و\r\nاز حسن روايتست كه خشيت ايشان محمول بر ضعف بشريت بود نه به جهت كراهت امر خدا يعنى بالطبع از فوت و موت ترسيدند در انوار آورده كه اذا براى مفاجاتست و جواب لما است و فريق مبتدا است و منهم صفت آن و يخشون خبر آن و كخشية اللَّه از قبيل اضافهء مصدر است بمفعول كه در موقع مصدر واقع شده حالست از يخشون و معنى اينكه يخشون الناس مثل اهل خشية اللَّه منه و قوله او اشد خشية عطف است بر آن اگر حال باشد و اگر مصدر بوده باشد معطوف بر آن نميتواند بود زيرا كه افعل تفضيل هر گاه ما بعد آن منصوب باشد از جنس آن نخواهد بود بلكه معطوف است بر اسْمَ اللَّه اى كخشية اللَّه او كخشية اشد خشية منه على الفرض مگر گاهى كه خشية را بمعنى ذات خشية تنزيل نمايند كقولهم جد جده و معنى اينكه يخشون الناس خشية مثل خشية اللَّه او خشية اشد من خشية اللَّه و در مجمع آورده كه نزد بعضى او بمعنى و او است اى و اشد خشية و گويند او اينجا بمعنى ابهام امر است بر مخاطب و وجوه مختلفه در آن در اشد قسوة كه در سورة البقره است سمت ذكر يافته * ( وَقالُوا ) * و گفتند از روى جبانت و تزلزل و يا بر وجه اقتضاى طبيعت و يا بر سبيل استفهام نه انكار كه * ( رَبَّنا ) * اى پروردگار ما * ( لِمَ كَتَبْتَ ) * براى چه چيز واجب گردانيدى * ( عَلَيْنَا الْقِتالَ ) * بر ما مقاتله كفار را * ( لَوْ لا أَخَّرْتَنا ) * چرا مرا را باز نگذاشتى ايمن و فارغ * ( إِلى أَجَلٍ قَرِيبٍ ) * تا باجلى كه نزديك است به همه كس و كاشفى در تفسير خود آورده كه اگر اين سؤال از منافقان صادر شده چندان عجيب نيست و اگر از\r\n","description":"","footnote":"","page_name":" 74 ","page_number":74},
  {"content":"\r\nمؤمنان وقوع يافته از روى خوف و بد دلى سخنى گفته باشند و باز توبه كرده و قولى آن است كه جمعى از مؤمنان بعد از نزول آيهء قتال منافق شدند و از جهاد تخلف ورزيدند و اين سخن ايشان بوده و اصح آنست كه سؤال را محمول بر تمناى تخفيف تكليف دارند نه بر وجه انكار و محتمل است كه اينكلام را به زبان جارى نساخته باشند و ليكن چون در نفسهاى ايشان بوده حقتعالى از آن حكايت كرده باشد * ( قُلْ ) * بگو اى محمد صلَّى اللَّه عليه و آله مر اين ترسندگان را كه دل در دنيا بسته‌اند * ( مَتاعُ الدُّنْيا ) * آنچه بدان تمتع گيرند از دنيا * ( قَلِيلٌ ) * اندكست در جنب آخرت و سريع الزوالست * ( وَالآخِرَةُ ) * و سراى آخرت * ( خَيْرٌ ) * بهتر است از دنيا و فاضلتر * ( لِمَنِ اتَّقى ) * مر كسى كه بپرهيزد از شرك يا از همهء منكرات * ( وَلا تُظْلَمُونَ ) * و ستم رسيده نخواهيد شد اى مجاهدان يعنى از ثواب جهاد كم نخواهند كرد * ( فَتِيلًا ) * به مقدار رشتهء كه بر دانه خرما است يا به مقدار چرك ميان انگشتان پس بوعدهء ثواب و استيفاى ثواب جهاد منتظر باشيد و از مرگ كه بضرورت وقوع خواهد يافت مينديشيد كه هيچ گردنى را از اين كمند رهايى ميسر نيست و در هيچ پناهى از حدوث اين واقعه خلاصى متصور نه * ( أَيْنَما تَكُونُوا ) * هر كجا باشيد خواه در مكه و خواه در مدينه و خواه غير آن * ( يُدْرِكْكُمُ الْمَوْتُ ) * دريابد شما را موت * ( وَلَوْ كُنْتُمْ ) * و اگر چه باشيد * ( فِي بُرُوجٍ مُشَيَّدَةٍ ) * در قلعه ها و حصارهاى محكم و بلند گردانيده شده به گچ و سنگ و آجر و يا قصرهاى استوار و مرتفع و آراسته و يا در قصور واقعه در سما و يا در بروج دوازده گانه آن على اختلاف الاقوال و اصل بروج بيوتيست كه در اطراف قصر باشد مأخوذ از تبرجت المرأة اذا ظهرت حاصل سخن آنست كه بهر حال و بهر جا آدمى را از مرگ چاره نيست و در اينمعنى گفته اند\r\n\r\nگر كاخ تو بر سپهر اعظم سازند\r\nور كار تو چون سلسله در هم سازند\r\n\r\n\r\nهم عاقبت اين حجرهء فانى ترا\r\nدر دست ( تركان خ ل ) اجل سراى ماتم سازند\r\n\r\nو چون چنين است پس بدرجهء شهادت رسيدن در معركهء جهاد بهتر از مردن است در فراش كما\r\nقال سيد - الشهداء حسين بن على عليه السّلام فى الكربلاء و ان تكن الأبدان للموت انشئت - فقتل امرء فى اللَّه بالسيف افضل\r\nدر انوار گفته كه چون حضرت از مكه بمدينه هجرت نمود ميوه ها در آن سال بر منوال سابقه نبود و نرخها روى بگرانى نهاد و جهودان آن حال را نسبت بمقدم آن حضرت ميكردند چنان كه در حق موسى ميگفتند كما قال حكى اللَّه عنهم وَإِنْ تُصِبْهُمْ سَيِّئَةٌ يَطَّيَّرُوا بِمُوسى يا آنكه منافقان چون عبد اللَّه بن عبيد و اصحاب او در روز احد تخلف نمودند و در حق شهدا گفتند كه لَوْ كانُوا عِنْدَنا ما ماتُوا وَما قُتِلُوا حق تعالى به جهت تكذيب قول ايشان آيه فرستادى كه * ( وَإِنْ تُصِبْهُمْ ) * و\r\n","description":"","footnote":"","page_name":" 75 ","page_number":75},
  {"content":"\r\nاگر برسد باهل كتاب يا منافقان * ( حَسَنَةٌ ) * نيكويى يعنى غنيمت بسيار و ارزانى بيشمار و غلبهء بر دشمن چنانچه در حرب بدر بوده * ( يَقُولُوا ) * مىگويند * ( هذِه ) * اين نيكويى * ( مِنْ عِنْدِ اللَّه ) * از نزديك خدا است * ( وَإِنْ تُصِبْهُمْ سَيِّئَةٌ ) * و اگر برسد بديشان دست تنگى و قحط يا هزيمت چنانچه در واقعهء احد روى نمود * ( يَقُولُوا هذِه ) * گويند اين سختى * ( مِنْ عِنْدِكَ ) * از نزديك تو است كه محمدى ( ص ) و بسبب آمدن تو به اين صوب و يا به جهت تدبيرات تو كه در باب حرب صايب نمودهء و صواب دانستهء و اصح آن است كه اين آيه شامل جميع منافقان و اهل كتاب است يعنى همهء ايشان مىگويند كه جميع نعم از خدا است و همهء نقم از تو * ( قُلْ ) * بگو اى محمد ( ص ) در جواب ايشان كه * ( كُلٌّ ) * همه قبض و بسط و گرانى و ارزانى و غنيمت و هزيمة * ( مِنْ عِنْدِ اللَّه ) * از نزديك خداوند است و به حكم او و هيچكس رد آن نمىتواند كرد و مرا كه محمدم ( ص ) در آن دخلى نيست و هيچكدام از اين تحت قدرت من نيست پس بر سبيل تقريع و انكار ميفرمايد كه * ( فَما ) * پس چيست و چه حالست * ( لِهؤُلاءِ الْقَوْمِ ) * مر اينگروه منافق و جهود را * ( لا يَكادُونَ يَفْقَهُونَ ) * كه نزديك نيستند كه فهم كنند * ( حَدِيثاً ) * سخنى را كه مشتمل است بر موعظهء ايشان كه قرآنست چه اگر فهم آن ميكردند و تدبر در معانى آن مينمودند ميدانستند كه همهء حسنه و مصيبت نزد خدايست يا نيستند كه سخنى دريابند چون بهايم كه ميشنوند و فهم نمىكنند و يا نيستند كه فهم نمايند حادثى از حوادث زمان را پس تفكر كنند در آن تا بدانند كه باسط و قابض او سبحانه است نه غير او * ( وَما أَصابَكَ ) * و آنچه به تو ميرسد اى آدمى * ( مِنْ حَسَنَةٍ ) * از غنيمت و فتح و خصب و فراخى فَمِنَ اللَّه پس از فضل خدايست پس هر چه انسان مىكند از اقسام طاعات مكافى نعمت وجود او نيست پس چگونه مقتضى غير آن باشد و لهذا\r\nقال ( ع ) ما احد يدخل الجنة الا برحمة اللَّه\r\nگفتند يا رسول اللَّه ( ص ) دخول شما ببهشت نيز برحمت خدا منوط است فرمود نعم داخل شدن منهم نيز به رحمت خدايست * ( وَما أَصابَكَ ) * و آن چه مىرسد به تو * ( مِنْ سَيِّئَةٍ ) * از هزيمت و قتل و يا قحطى و تنگى * ( فَمِنْ نَفْسِكَ ) * پس از نفس تو است زيرا كه نفس تو سبب آن شده چه معاصى مستجلب آن است كما قال ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ اين منافات ندارد بكريمهء قُلْ كُلٌّ مِنْ عِنْدِ اللَّه زيرا كه هر نعمة و نقمة از جانب او است بر سبيل ايصال الا آنست كه حسنه احسان است\r\n","description":"","footnote":"","page_name":" 76 ","page_number":76},
  {"content":"\r\nو امتحان و سيئه مجازات است و انتقام كما روى عن عايشه ( ما من مسلم يصيبه و صب و لا نصب حتى الشوكة تشاكها و حتى انقطاع شسع نعله الا بذنب و ما يغفر اللَّه اكثر ) و گويند * ( ما أَصابَكَ مِنْ حَسَنَةٍ ) * مقول قول منافقانست كه از غايت بيفهمى ميگفتند به آن حضرت كه اى محمد ( ص ) آنچه به تو ميرسد از فتح و نصرت از خدايست و آنچه به تو ميرسد از هزيمت و قتل اصحاب از نفس تست و سوء تدبير تو و قول اول اصح است پس معنى آنست كه هر نيكى كه به تو ميرسد اى آدمى از خداست و هر چه به تو ميرسد از بدى از شآمت معاصى تست و از اين جهت است كه در روز بدر مظفر شديد بتوفيق الهى و در روز احد به سبب عدم ثبات بر جهاد و فرار از آن و اطاعت پيغمبر نكردن مغلوب شديد چه اگر ثبات ورزيدندى و شعب را رها نكردندى آن مصيبة بايشان نميرسيد ابو العاليه گويد مراد به حسنه و سيئه طاعت و معصيت است يعنى طاعت بتوفيق و اقتدار و تمكين و الطاف او است و معصية بفعل بد تو بدون اعانت و ارادهء او و ابو القاسم بلخى گفته كه مراد بسيئه عقوبت است بر سبيل جزا بر معصيت و بر سبيل توسع به اين تسميه مسمى شده كقوله تعالى وَجَزاءُ سَيِّئَةٍ سَيِّئَةٌ مِثْلُها و هر مصيبت كه ببنده ميرسد كفارهء گناهان او است و عقوبت گناهان كبيره است و نيز از حضرت رسالت ( ص ) روايت است كه\r\nما من خدش يعود و لا اختلاج عرق و لا عثر و قدم الا بذنب و ما يعفو اللَّه عنه اكثر\r\nو مجبره را در اين آيه تمسكى نيست زيرا كه ثانى مفصل اول است كه مجمل است و بعد از آن ميفرمايد كه * ( وَأَرْسَلْناكَ ) * و فرستاديم ترا اى محمد ( ص ) * ( لِلنَّاسِ ) * براى همهء آدميان * ( رَسُولًا ) * فرستادهء كه تبليغ احكام كنى و ايشان را بطاعت ترغيب نمايى تا به جهت آن مستوجب حسنه شوند و تحذير ايشان كنى از معصيت تا بمصيبت گرفتار نشوند بدان كه رسولا حالست از براى تأكيد چه ارسال دلالت بر آن مىكند و مىتواند بود كه نصب آن بر مصدرية باشد * ( وَكَفى بِاللَّه ) * و بسنده است به خدا * ( شَهِيداً ) * گواه بر رسالت تو بنصب معجزات و گويند معنى آنست كه خدا شاهد است بر بندگان خود به آن چه مىكنند از خير و شر و بنا بر اين آيه متضمن ترغيب عباد است در خير و تحذير از شر\r\nو بعد از آن ترغيب عباد مىنمايد در طاعت رسول بقوله * ( مَنْ يُطِعِ الرَّسُولَ ) * هر كه فرمانبرد رسول را * ( فَقَدْ أَطاعَ اللَّه ) * پس بدرستى كه فرمان برده است خداى را زيرا كه در حقيقت مبلغ او امر او سبحانه است مرويست كه روزى حضرت رسالت ص فرمود كه\r\nمن احبنى فقد احب اللَّه و من اطاعنى فقد اطاع اللَّه و من عصانى فقد عصى اللَّه\r\nمنافقان گفتند كه محمد ( ص ) عيب شرك نميكند و از آن نهى نمىكند مگر به جهت آنكه او را خداى خود گيريم هم چنان كه نصارى عيسى را خداى خود گرفتند آيه آمد كه هر كه اطاعت رسول كند اطاعت\r\n","description":"","footnote":"","page_name":" 77 ","page_number":77},
  {"content":"\r\nخدا كرده * ( وَمَنْ تَوَلَّى ) * و هر كه اعراض كند از فرمان تو * ( فَما أَرْسَلْناكَ ) * پس نفرستاديم تو را * ( عَلَيْهِمْ حَفِيظاً ) * بر ايشان نگهبانى كه ايشان را از ارتكاب معاصى محافظت كنى چه بر تو همين ابلاغست و بر ما است حساب و عقاب اين حالست از كاف ارسلناك و نزد بعضى از علما اين حكم بآية السيف منسوخ است و در بحر الحقايق آورده كه حضرت رسالت ( ص ) به وصف بقاء باللَّه و فناء فى اللَّه موصوف بود و كسى كه قائم باللَّه باشد هر آينه خليفة اللَّه باشد پس خلافت حق مر آن حضرت را ثابت بوده باشد و در هر معاملهء كه با خلق مينمود كما قال وَما رَمَيْتَ إِذْ رَمَيْتَ و بىشك خليفه بوده در هر معاملهء كه كه خلق با او ميكردند كما قال إِنَّ الَّذِينَ يُبايِعُونَكَ إِنَّما يُبايِعُونَ اللَّه و طاعت چنين خليفهء بىشايبه و شبهه طاعت مستخلف است و در اين آيه تسليهء آن حضرت است در اعراض مردمان از او و دلالت بر تعظيم و توقير آن حضرت چه طاعت او را طاعت خود دانسته و بعد از آن از احوال منافقانى كه اظهار طاعت ميكردند و اضمار خلاف آن خبر ميدهد * ( وَيَقُولُونَ ) * و ميگويند منافقان در حضور تو كه امر ما * ( طاعَةٌ ) * فرمانبردارى است و يا از فرمان بردنست پس طاعة يا خبر مبتداء محذوف است و يا مبتداء خبر محذوف و تقدير اين كه امرنا طاعة و يا منا طاعة و ايراد جملهء اسميه جهت آنست كه اظهار دوام و استمرار طاعت خود نمايند * ( فَإِذا بَرَزُوا ) * پس چون بيرون روند * ( مِنْ عِنْدِكَ ) * از نزديك تو * ( بَيَّتَ طائِفَةٌ مِنْهُمْ ) * شب گذرانند طايفهء از ايشان و در شب با يكديگر گويند * ( غَيْرَ الَّذِي تَقُولُ ) * غير از آنكه با تو ميگويند و يا غير آنكه تو با ايشان مىگويى چه لفظ تقول محتملست كه غايب مؤنث باشد و فاعلش ضميرى عايد بطايفه و يا مخاطب مذكور و بيت يا از بيتوته مأخوذ است زيرا كه تدبير امور در شب مىباشد و يا از بيت الشعر و يا بيت مبنى زيرا كه آن تسويه و تدبير كرده مىشود * ( وَاللَّه يَكْتُبُ ) * و خدا مينويسد يعنى ملائكه كرام الكاتبين را ميفرمايد تا مينويسند * ( ما يُبَيِّتُونَ ) * آنچه در شب تدبير ميكنند و ميگويند از مخالفت قول تو تا ايشان را به آن مجازات نمايد و يا آنكه آن را انزال مينمايد در كتاب كه قرآن است و ترا اخبار مىكند چون چنين است * ( فَأَعْرِضْ عَنْهُمْ ) * پس روى بگردان از عتاب ايشان كه بواسطه اظهار اسلام حكم قتل بر ايشان جايز نيست و يا آنكه ايشان را بعنوان نفاق نام مبر بلكه ستر ايشان نما تا آنكه امر اسلام استقرارى پيدا كند * ( وَتَوَكَّلْ عَلَى اللَّه ) * و توكل كن بر خدا در همهء امور خصوصا در كار ايشان غرض\r\n","description":"","footnote":"","page_name":" 78 ","page_number":78},
  {"content":"\r\nكه همهء كار خود را با وى گذار * ( وَكَفى بِاللَّه ) * و بسنده است خداى * ( وَكِيلًا ) * قائم بامور بندگان و متصرف در احوال ايشان و كفايت كنندهء مهمات متوكلان پس كفايت معره اذيت ايشان كند و از براى تو از ايشان انتقام كشد بر سبيل تقريع و توبيخ مىفرمايد كه * ( أَ فَلا يَتَدَبَّرُونَ الْقُرْآنَ ) * آيا تأمل نمى نمايند اين منافقان در معانى قرآن و تفكر نمىكنند در الفاظ آن تا آثار اعجاز بر ايشان ظاهر گردد كه اين كلام حق است اصل تدبر نظر است در ادبار شيء * ( وَلَوْ كانَ ) * و اگر بودى اين قرآن * ( مِنْ عِنْدِ غَيْرِ اللَّه ) * از نزديك غير خدا يعنى كلام مخلوق بود چنان كه زعم اهل كفر و نفاق است * ( لَوَجَدُوا فِيه ) * هر آينه يافتندى ارباب عقل و فهم در آن * ( اخْتِلافاً كَثِيراً ) * اختلاف بسيار از تناقض معنى و تفاوت نظم و فصاحت بعضى و ركاكت بعضى ديگر و صعوبت بعضى در معارضه و سهولت بعضى ديگر در آن و مطابقهء برخى از اخبار مستقبله آن دون بعضى ديگر و موافقت بعضى احكام آن با عقل دون بعضى ديگر زيرا كه بحسب استقراء و تتبع كلام بشر خالى از خلل نيست خواه بحسب لفظ و خواه از روى معنى و در مجمع آورده كه در اين كلام چند قولست اول آنكه معنى آنست كه هر آينه يافتندى در او اختلاف و تناقض از\r\nجهت حق و باطل و اين از قتاده مرويست دويم اختلاف در اخبار و اين قول زجاج است سيم بر وجه بلاغت و عدم آن و اين از ابى على منقول است چهارم تناقض بسيار چه كلام بشر در حينى كه به طول انجاميد خالى از تناقض در معانى و اختلاف در لفظ نيست و همهء اين از قرآن مستنفى است كما قال جلت عظمته لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه و اين قول از ابن عباس است و ديگر آنكه در اين آيه دلالت است بر معانى كثيره يكى بطلان تقليد و صحت استدلال در اصول دين زيرا كه حق تعالى مردمان را به تدبر و تفكر خوانده و حث ايشان فرموده بر آن دويم فساد قول حشويه و غيرهم كه ميگويند قرآن مفهوم المعنى نيست مگر بتفسير رسول اللَّه زيرا كه او سبحانه حث بندگان فرموده بر تدبر در آن تا آن را بدانند و صحت آن را بشناسند سيم آنكه اگر قرآن از مخلوق ميبود نه از جانب خدا بر وزن كلام عباد بودى و اختلاف در آن بودى چهارم كلام متناقض از فعل حقتعالى نيست چه اگر فعل او بودى پس از نزد او بودى نه از غير او و اختلاف در كلام از سه نوع است اختلاف تناقض و اختلاف تفاوت و اختلاف تلاوت اما اختلاف تناقض معلوم السبب است و اما اختلاف تفاوت در حسن و قبح و خطا و ثواب است و مانند آن از آنچه حكمت داعى آن باشد و يا صارف از آن و اين جنس اختلاف در قرآن يافت نميشود مانند اختلاف تناقض و اما اختلاف تلاوت آن است كه متلايم باشد در حسن چون اختلاف\r\n","description":"","footnote":"","page_name":" 79 ","page_number":79},
  {"content":"\r\nوجود قرآن و اختلاف مقادير آيات و سوره در اختلاف احكام در ناسخ و منسوخ و اين در قرآن هست و همه آن حق است و صواب و مروى است كه هر گاه پيغمبر صلَّى اللَّه عليه و آله سريتى بجايى فرستادى منافقان خبر ظفر يا كسر ايشان را شنيده قبل از تحقيق صدق و كذب آن صادر و وارد افشا نمودندى و اين باعث ضرر و فساد شدى زيرا كه خبر نيكو سبب تهيج فتنه است در ميان دشمنان و آهنگ ايشان بر حرب اهل اسلام و خبر بد موجب ضعف مسلمانان و پريشانى ايشان از اينجهت حق تعالى به اين صفت مذمت ايشان كرد و فرمود * ( وَإِذا جاءَهُمْ ) * چون بيايد بمنافقان * ( أَمْرٌ ) * كارى يعنى خبرى * ( مِنَ الأَمْنِ ) * از آنچه موجب ايمنى باشد چون ظفر لشگر اسلام يا عزم حضرت رسالت صلَّى اللَّه عليه و آله بر مصالحهء قومى * ( أَوِ الْخَوْفِ ) * يا آنچه سبب ترس و بيم بود چون مغلوبيت سريهء از سراياى مسلمانان يا اجتماع اعادى * ( أَذاعُوا بِه ) * افشا كنند آن چيز را قبل از تحقق آن و پيش از ملاحظهء صلاح در افشاى آن با مزيده است يا اذاعوا متضمن معنى حدث است * ( وَلَوْ رَدُّوه ) * و اگر باز گذارند آن چيز را * ( إِلَى الرَّسُولِ ) * برأى صايب پيغمبر ( ص ) تا اگر صلاح داند خود آشكارا كند * ( وَإِلى أُولِي الأَمْرِ ) * يا بتدبير خداوندان امر * ( مِنْهُمْ ) * از اهل ايمان چون اشراف صحابه و امراى سرايا * ( لَعَلِمَه الَّذِينَ ) * هر آينه دانند آن را آنان كه * ( يَسْتَنْبِطُونَه ) * استخراج مىكنند خبر را و نيكو تحقيق مينمايند * ( مِنْهُمْ ) * از پيغمبر و اولى الامر يعنى از ايشان تحقيق خبر ميكنند و اصل استنباط استخراج نبط است و آن اول آبى است كه نزد حفر از بئر بيرون آيد و از ابى جعفر عليه السّلام مرويست كه\r\nهم الأئمه المعصومين\r\nيعنى مراد ( به اولى الامر ائمهء معصومين ) اند و اين اصح است زيرا كه حقتعالى فرموده كه در علم رجوع به اولى الامر كنيد و بديهى است كه آن كس كه بقول او علمى حاصل شود كه مصون باشد از شايبهء كذب معصوم است چه كلام غير معصوم محتمل صدق و كذب است و نزد بعضى ضمير منهم راجع است بمنافقان و جار و مجرور مبين اسم موصول و قول اول اظهر و اوضح است * ( وَلَوْ لا فَضْلُ اللَّه ) * و اگر نه فضل خدا بودى * ( عَلَيْكُمْ ) * بر شما بارسال رسول * ( وَرَحْمَتُه ) * و بخشايش آن بانزال قرآن و گفته‌اند فضل حضرت پيغمبر است ( ص ) يا اسلام و رحمت قرآن است يا توفيق كه اگر نه بركت آنها بودى * ( لَاتَّبَعْتُمُ الشَّيْطانَ ) * هر آينه پيروى مىكرديد شيطان را * ( إِلَّا قَلِيلًا ) * مگر اندكى از شما كه بعقل راجح و تدبير صايب كه مستلزم ترادف الطاف و امداد توفيق ربانى است از وساوس شيطانى ايمن ماندندى و گفته‌اند مستثنى جماعتىاند كه قبل از بعثت رسول و نزول قرآن\r\n","description":"","footnote":"","page_name":" 80 ","page_number":80},
  {"content":"\r\nبمحض موهبهء الهى راه راست يافتند چون زيد بن عمرو بن نفيل و ورقة بن نوفل و قيس بن ساعده و بحيراى راهب و سيف بن ذى برى ( ذى يزن خ ل ) و امثال ايشان و ميتواند بود كه قليلا صفت اتباعا محذوف باشد يعنى مگر پيروى اندك بر سبيل ندرت و گويند مراد بقلت نفى است يعنى همه پيروى شيطان ميكرديد و باز سر رشته كلام بجهاد كفار لئام كشيده مىفرمايد كه * ( فَقاتِلْ ) * اين متعلق است بقوله وَمَنْ يُقاتِلْ فِي سَبِيلِ اللَّه فَيُقْتَلْ أَوْ يَغْلِبْ يعنى اگر ارادهء اجر عظيم دارى پس كارزار كن * ( فِي سَبِيلِ اللَّه ) * در راه خدا در طريق رضا و اطاعت او نزول اين آيه در وقتى بود كه حضرت رسالت ( ص ) در غزوهء بدر صغرى خروج فرمود و نعيم بن مسعود مردمان را از لشگر ابو سفيان مىترسانيد بعضى از صحابه رفتن را كاره بودند و حضرت فرمود كه اگر هم تنها باشم كه ميروم پس بيرون رفت و با او هزار و هفتاد كس بيش نبودند اين آيه فرود آمد كه اگر ديگران تخلف ورزند از كارزار تو برو و مقاتله كن * ( لا تُكَلَّفُ ) * تكليف كرده نشدى در جهاد * ( إِلَّا نَفْسَكَ ) * مگر بفعل نفس خود نه بفعل غير خود زيرا كه ضررى به تو نمىرسد از تخلف از جهاد بلكه وقوع ضرر بر تو به ترك نفس تو است امر جهاد را و ضرر تخلف متخلفان از جهاد بر ايشان است نه بر تو پس از مخالفت ايشان غمگين مشو سبقت نما بجهاد و اگر چه كسى مساعدت تو نكند در آن چه حقتعالى ناصر تست نه لشكر * ( وَحَرِّضِ الْمُؤْمِنِينَ ) * و ترغيب كن مؤمنان را بر قتال مشركان كه بر تو تحريص است نه تكليف * ( عَسَى اللَّه أَنْ يَكُفَّ ) * شايد خداى تعالى باز دارد از مسلمانان * ( بَأْسَ الَّذِينَ كَفَرُوا ) * شدت كارزار آنها كه كافر شدند يعنى قريش به آنكه ترس در دل ايشان اندازد و لفظ عسى كه متضمن تطميع است از خدا لازم المطموع است و لهذا اين حال در بدر صغرى واقع شد ابو سفيان بترسيد و بموضع بدر نيامد چنان كه در سورهء آل عمران گذشت * ( وَاللَّه أَشَدُّ بَأْساً ) * و خدا سختتر است در هيبت و صولت و نكايت و شدت از قريش * ( وَأَشَدُّ تَنْكِيلًا ) * و سختتر در عقوبت و تعذيب ايشان بر وجه فضاحت اين تهديد و تقريع است مر كسى را كه تابع پيغمبر نشد در رفتن بجهاد و گفته‌اند كه كف باس در حديبيه بود حيث قال وَهُوَ الَّذِي كَفَّ أَيْدِيَهُمْ عَنْكُمْ و نزد برخى آيه منسوخ است به اهل ذمه كه قبول جزيه كردند و گويند اين وعده هنوز بفعل نيامده و ظهور آن در زمان صاحب الامر ( عج ) خواهد بود چه در آن زمان همه مذاهب كفر و ضلال و خلاف منعدم شود و دين خدا همه ظاهر و غالب گردد كقوله لِيُظْهِرَه عَلَى الدِّينِ كُلِّه و\r\nقال رسول اللَّه ( ص ) يملأ الارض قسطا و عدلا كما ملئت ظلما و جورا\r\n* ( مَنْ يَشْفَعْ ) * هر كه در خواهد * ( شَفاعَةً حَسَنَةً ) * درخواستى نيكو كه حقى بدان\r\n","description":"","footnote":"","page_name":" 81 ","page_number":81},
  {"content":"\r\nثابت شود و نفعى به كسى رسد و ضررى از كسى مندفع گردد به جهت رضاى الهى و تقرب برحمت او * ( يَكُنْ لَه نَصِيبٌ مِنْها ) * باشد مر آن شفيع را بهرهء از ثواب آن شفاعت از جملهء آن دعاى خوبست در حق مؤمن\r\nلقوله عليه السّلام من دعا لاخيه المسلم به ظهر الغيب استجيب له و قال له الملك و لك مثل ذلك\r\n* ( وَمَنْ يَشْفَعْ ) * و هر كه در خواهد * ( شَفاعَةً سَيِّئَةً ) * درخواستى بد كه بدان حقى از حقوق فوت شود و ضررى به كسى رسد و خير از كسى باز دارد * ( يَكُنْ لَه كِفْلٌ مِنْها ) * باشد مر او را نصيبى از و بال آن و از جملهء آن دعاى بد است در حق مؤمن چه نتيجه آن به او راجع شود و از امام محمد باقر مرويست كه مراد بكفل و زر است * ( وَكانَ اللَّه ) * و هست خدا * ( عَلى كُلِّ شَيْءٍ مُقِيتاً ) * بر همه چيز توانا و صاحب قدرت مأخوذ از ( اقات على كل شيء اذا قدر ) و يا گواه و نگهبان بر همه مأخوذ از قوت كه مقوى بدن و حافظ آنست پس اگر نيكويى كنيد در حق خود نيكويى كرده باشيد و اگر بدى كنيد جزاى آن بشما رسد كه أَنْ لَيْسَ لِلإِنْسانِ إِلَّا ما سَعى و در مجمع آورده كه در كريمهء و من يشفع شفاعة چند قول است اول آنكه ( من يصلح بين اثنين يكن له اجر منها و من يشفع شفاعة سيئة و يمشى بالنميمة يكن له كفل اى اثم منها ) و اين قول كلبى و ابن عباس است دويم مراد شفاعت مردمان است در حق يكديگر در امرى كه مشروع باشد يعنى مانع حدود اللَّه نباشد يا غير مشروع باشد كه مانع باشد و مؤيد اينست قول حضرت رسالت ( ص )\r\nاشفعوا توجروا\r\nو\r\nقال ( ص ) من حالت شفاعته دون حد من حدود اللَّه فقد ضاد اللَّه فى ملكه و من اعان على خصومة به غير علم كان فى سخط اللَّه حتى ينزع\r\nو اين قول مجاهد و حسن است سيم مراد بشفاعت حسنه دعا است براى مؤمنين و شفاعت سيئه دعاى بد كردن بر ايشان زيرا كه يهود مثل اين دعا ميكردند و حق تعالى به اين آيه توعيد ايشان فرمود و اين را از ابى على جبائى نقل كرده‌اند چهارم مراد بشفاعت آن است كه شخصى از مصاحب خود التماس كند كه با عدو وى جهاد كند چه او را در اين صورت نصيبى در عاجل هست كه آن غنيمت و ظفر است و در آجل ثواب منتظر و اگر در معصيتى شفيع او شده باشد او را نصيب مذمت باشد در عاجل و عقوبت در آن آجل و وجه اتصال اين آيه بما قبل آنست كه هر كه طلب چيزى كند براى غيرى و اين خير به او رسد مر طالب را نصيبى از آن خواهد بود و حضرت رسالت صلَّى اللَّه عليه و آله و سلَّم طلب خير نموده براى امتان و ايشان را بجهاد دعوت فرموده و تحريص ايشان كرده بر آن پس او را نصيبى از ثواب جهاد ايشان باشد و چون حقتعالى امر فرموده بقتال مشركان در عقب آن امر كرد ايشان را بتحيت و سلام كه متضمن مسالمه است كه ضد محاربه است و فرمود كه * ( وَإِذا حُيِّيتُمْ ) * و چون تحية داده شويد * ( بِتَحِيَّةٍ ) * بتحيتى و سلامى * ( فَحَيُّوا ) * پس تحية گوئيد تحية گوينده\r\n","description":"","footnote":"","page_name":" 82 ","page_number":82},
  {"content":"\r\nرا * ( بِأَحْسَنَ مِنْها ) * بنيكوتر از آن تحية مثلا اگر او گويد كه السلام عليكم شما در جواب او بگوئيد عليك السلام و رحمة اللَّه و اگر سلام با رحمت جمع كند شما در جواب او و بركاته زياده كنيد چنان كه مرويست كه مردى رسول را گفت كه السلام عليك در جواب فرمود كه و عليك السلام و رحمة اللَّه مردى ديگر گفت السلام عليكم و رحمة اللَّه جواب داد كه عليك السلام و رحمة اللَّه و بركاته ديگرى گفت السلام عليكم و رحمة اللَّه و بركاته حضرت گفت عليك السلام آن مرد گفت چرا نقض سلام من كردى و بمضمون آيهء فحيوا باحسن عمل نفرمودى فرمود\r\nانك لم تترك لى فضلا فرددت مثله\r\nتو نگذاشتى براى من فضل پس رد آن نمودم به مثل آن كما قال عز و جل * ( أَوْ رُدُّوها ) * يا همان تحية را باز گردانيد يعنى در جواب السلام عليك بگوئيد عليك السلام يعنى اين مقدار فرض است و آنچه اول گفته شد سبب فضل و شرايط سلام و بعضى بر آنند كه اگر مسلم مسلمان باشد جواب باحسن بايد گفت و اگر غير مسلمان بود بر او رد بايد كرد بلفظ عليك * ( إِنَّ اللَّه كانَ ) * بدرستى كه خدا هست * ( عَلى كُلِّ شَيْءٍ حَسِيباً ) * بر همه چيزى حساب كننده پس شما را بر تحيت و جواب آن حساب خواهد كرد و در كنز العرفان آورده كه اصل تحية تحيية است نقل كسرهء يا كرده‌اند بما قبل و يا دريا ادغام كردند و بتضعيف عين متعدى شده و ديگر آنكه با در تحية جهت آن است كه مراد به آن مصدر نيست بلكه مراد نوعى از تحايا است و تنوين براى نوعية است و اشتقاق آن از حياة است زيرا كه مسلم بقول السلام عليك مخاطب را دعا كرده بسلامتى از هر مكروهى و موت از اشد مكاره است پس در تحية دعا داخل باشد و ببايد دانست كه مراد ( بحييتم ) همين سلام عليكم نيست بلكه آن شامل هر تحيتى و برى و احسانى است و مؤيد اين است روايت مأثوره از على بن ابراهيم در تفسير خود از صادقين عليه السّلام كه\r\nان المراد بتحية فى الاية السلم و غيره من البر\r\nو حسيب يا بمعنى حفيظ است مر هر شىء را يا بمعنى محاسب اى ( يحاسبكم على التحية ) و غيرها و چون اين مقرر شد بدانكه در اينمقام چند مسئله است اول آنكه سلام از سنن مؤكده است و رد آن فرض است بجهة صيغهء امر كه دال بر وجوبست لكن بر كفايت است به جهت اصالت برائت و ديگر آنكه مقصود و حصول مكافاتست بر تحية اول و اين بسلام واحد حاصل مىشود و حديث نيز در اين باب واقع شده و اين در صورتى است كه سلام بر جماعتى كنند اما اگر سلام بر يك كسى كنند جواب آن فرض عين است دويم جمهور فقها و مفسرين متفق بر آنند كه مسلم چون گويد سلام عليك و مسلم عليه گويد سلام عليكم و رحمت اللَّه جواب بر وجه احسن است و اگر رحمة اللَّه نگويد رد به مثل خواهد بود و چون گويد سلام عليكم و رحمة اللَّه و جواب سلام عليكم و رحمة اللَّه باشد رد به مثل است و اگر بركاته بر آن زياده كند احسن خواهد بود و چون گويد سلام عليكم و رحمة اللَّه\r\n","description":"","footnote":"","page_name":" 83 ","page_number":83},
  {"content":"\r\nو بركاته زياده در جواب بر آن چيزى نخواهد بود سيم از ابن عباس نقلست كه ( المراد بقوله باحسن منها اى للمسلمين و بقوله اوردوها لاهل الكتاب لا يزاد على قوله ) و غير او گفته كه ( او ردوها للمسلمين ) ايضا و اما الكتابى ( فيقال عليكم او و عليكم لانهم ربما قالوا السام عليكم اى الموت ) ( چهارم ) چون سلام كنند بر مصلَّى واجب است بر او رد به جهت اطلاق امر برد كه متناول صلاة است و غير آن و آن از كلام آدميان نيست تا در تحت نهى داخل باشد زيرا كه اين صيغه در قرآن وارد شده اگر گويند هر گاه قصد رد كند پس از قرآن بيرون رود گوئيم اين ممنوع است زيرا كه باعتبار معنى و لفظ از قرآن است و قصد رد مخرج آن نيست هم چنان كه قصد دعا مخرج دعا نيست از قرآن در كريمهء رَبَّنَا اغْفِرْ لَنا وَلإِخْوانِنَا الَّذِينَ سَبَقُونا بِالإِيمانِ و شافعى گفته كه مصلَّى بلفظ سلام رد نكند بلكه به اشاره يا بدست يا بسر رد آن كند و مالك و احمد نيز برينند و ابو حنيفه منع مطلق رد كرده لفظا و اشارة و دليل ما ما تقدم است و روايات اصحاب ما از ائمهء هدى صلوات اللَّه عليهم پنجم بعضى از علماى شافعيه و حنفيه گفته‌اند كه وجوب رد ساقط است اگر در حال خطبه باشد و قرائت قرآن يا قضاى حاجت و يا در حمام و اين نيز ممنوع است زيرا كه اشتغال بمندوب مسقط واجب نمىشود آرى مكروه است نزد بعضى تسليم بر مصلَّى زيرا كه گاهست كه رد مشغول ميگرداند مصلَّى را از قيام بواجب يا او را از ترك واجب گاهى كه رد نكند ششم سلام نبايد كرد بر لاعب بنرد و شطرنج و مغنى و مطير حمام بلهو و همچنين بر هر كه مشغول باشد بمعصيتى و همچنين است سلام بر اجنبيه و اگر سلام كنند بر او رد واجب است و واجب نيست بر او قصد انشاء هفتم سزاوار است كه قائم سلام بر قاعد كند و ماشى بر واقف و راكب بر ماشى و راكب فرس بر راكب حمار و صغير بر كبير و عكس جايز است به جهت تأسى بر پيغمبر صلَّى اللَّه عليه و آله چه آن حضرت سلام بر صبيان ميكرد هشتم هر جا كه گفتيم واجب است رد بر مصلَّى پس اگر اخلال كند برد نزد بعضى از شيوخ معاصر ما آنست كه نماز باطل نميشود و نزد بعضى ديگر موجب بطلان است و نزد جمعى آنست كه اگر لسان او مشغول باشد بشيء از قرائت يا ذكر در زمان رد نماز باطل است و الا فلا و اين تفصيل بعيد نيست از صواب و اين در صورتى است كه ساكت شود بسكوت طويل اما اگر سكوت او دراز شود و از عادت خارج شود نماز باطل است نهم آيا جايز است رد به غير سلام عليكم و به غير عليكم السلام يا نه نزد بعضى جايز است زيرا كه آن دعاست و دعا جايز است بهر لفظى از الفاظ و نزد بعضى جايز نيست زيرا كه از لفظ قرآن نيست پس از كلام آدمى باشد فحينئذ جايز نباشد در نماز و ما مىگوييم كه لا نسلم كه از دعا باشد بلكه رد سلام است و اين اولى است انتهى كلامه و در مجمع آورده كه\r\nابى امامه از مالك بن تيهان روايت كرده كه من قال ( السلام عليكم كتب له عشر حسنات و من قال السلام عليكم و رحمة اللَّه كتب له عشرون حسنة و من قال السلام عليكم و رحمة اللَّه و بركاته كتب له ثلاثون حسنة ) و در تفسير ابو الفتوح\r\n","description":"","footnote":"","page_name":" 84 ","page_number":84},
  {"content":"\r\nمذكور است كه چون يكى از مسلمانان بر پيغمبر سلام كردى و گفتى سلام عليك فرمودى عليك السلام و رحمت اللَّه و بركاته و از آن حضرت مرويست كه چون بندهء مؤمن برادر خود را گويد سلام عليك او را ده حسنه بنويسند و همچنين جواب دهنده را و از ابن عباس نقلست كه كسى كه بر ده كس سلام كند يا بر كسى ده بار سلام كند چنان باشد كه بنده آزاد كرده باشد و در خبر آمده كه ميان سلام كننده و جواب دهنده صد حسنه باشد كه نود و نه آن را باشد كه سلام كند و يكى آن را كه جواب گويد زيرا كه ابتدا و اختيار اين خير از اول شده آورده‌اند كه زايرى نزد عبد اللَّه جعفر آمد وى را صله و عطائى نيكو داد زاير را دست از مكافات اين كوتاه بود در انديشه بود كه چكند كه مكافات او شود روزى عبد اللَّه جعفر در بازار ميگذشت زاير روى از او بگردانيد عبد اللَّه از اين تعجب نمود از پيش روى او درآمد و گفت يا فلان سلام عليك او بچستى جواب داد عبد اللَّه گفت چرا روى از من گردانيدى گفت از براى آنكه تا اول تو سلام كنى و مرا جواب بايد داد تا ثواب ترا بسيار باشد و اندكى مرا چه مرا قوت مكافات عطاى تو نبود الا به اين نوع و از رسول صلَّى اللَّه عليه و آله روايت است كه\r\nافشوا السلم تسلموا\r\nسلام را افشا كنيد تا سلامتى يابيد و نيز فرمود\r\nالسلام تحية لملتنا و امان لذمتنا\r\nو بعد از امر و نهى بندگان تبيين وحدانيت خود مىكند و بيان مثوبات و عقوبات بقوله * ( اللَّه ) * خداى مستحق عبادت * ( لا إِله إِلَّا هُوَ ) * هيچ معبودى نيست كه سزاوار پرستش باشد مگر او و مىتواند بود كه اللَّه مبتدا باشد و * ( لا إِله إِلَّا هُوَ ) * جملهء معترضه و خبر ان * ( لَيَجْمَعَنَّكُمْ ) * يعنى خدا هر آينه جمع مىكند شما را در قبور * ( إِلى يَوْمِ الْقِيامَةِ ) * تا روز رستخيز كه برانگيزد تا حشر كند شما را از قبور تا بعرصهء قيامت حاضر سازد و يا الى بمعنى فى است يعنى همهء شما را جمع سازد در آن روز * ( لا رَيْبَ فِيه ) * هيچ شكى نيست در آن روز يا در جمع اين حالست از يوم يا صفة مصدر محذوف يعنى ( جمعا لا ريب فيه ) * ( وَمَنْ أَصْدَقُ ) * و كيست صادقتر * ( مِنَ اللَّه ) * از خدا يعنى نيست از او راستگوتر * ( حَدِيثاً ) * از روى قول و وعده يعنى كذب را در سخن و وعدهء حق راه نيست زيرا كه آن نقص است و خدا از نقص مبرا است حاصل كه استفهام براى انكار است كه احدى اصدق از او سبحانه باشد چه كذب در خبر او محالست آورده‌اند كه قومى از مكه هجرت كردند در اثناى طريق پشيمان گشته باز گشتند و به پيغام از اسلام خود خبر بمدينه رسانيدند مسلمانان را در باب ايشان اختلاف افتاد جمعى بايمان ايشان قايل بودند و بعضى بنفاق ايشان حكم ميكردند آيه آمد كه * ( فَما لَكُمْ ) * پس چيست شما را * ( فِي الْمُنافِقِينَ ) * در شأن منافقان كه متفرق شده ايد\r\n","description":"","footnote":"","page_name":" 85 ","page_number":85},
  {"content":"\r\n* ( فِئَتَيْنِ ) * به دو فرقه جمعى بر آنند كه بعضى مهاجران ناخوشى هواى مدينه را بهانه ساخته از حضرت رسالة صلَّى اللَّه عليه و آله اجازهء اقامت بباديه نمودند و از مدينه بيرون رفته و بمشركان مكه پيوستند صحابه را در اسلام ايشان تردد پديد آمد اين آيه نازل گشت كه شما چرا دو گروه شديد و بر كفر ايشان اتفاق نمى كنيد و اينقول از ابى جعفر عليه السّلام مرويست و گويند نزول اين آيه در شأن متخلفان روز احد بود كه گفتند لو نعلم قتالا لاتبعناكم و آنها ابن ابى و اتباع او بودند اصحاب در ايشان اختلاف كردند بعضى گفتند آنها را مىكشيم و برخى از قتل ايشان امتناع مىكردند حقتعالى فرمود كه چيست شما را كه بر كفر ايشان اتفاق نميكنيد و آنها را نميكشيد * ( وَاللَّه أَرْكَسَهُمْ ) * و حال آنكه باز گردانيد حقتعالى ايشان را به حكم كفره كه آن قتل و سبى است * ( بِما كَسَبُوا ) * بسبب آنچه عمل كردند كه آن اعراض ايشان است از مؤمنان و لاحق شدن بكافران اصل ركس رد شىء است مغلوبا * ( أَ تُرِيدُونَ أَنْ تَهْدُوا ) * آيا مىخواهيد كه راه نمائيد * ( مَنْ أَضَلَّ اللَّه ) * آن را كه خذلان نموده و فرو گذاشته است خدا بسبب فرط عناد و جحود ايشان و توفيق هدايت از ايشان باز داشته و يا ايشان را بضلالت مسمى ساخته و يا گمراه يافته و يا حكم بضلالت ايشان كرده و يا از راه بهشت گردانيده پس چگونه ايشان را راه راست نمايد * ( وَمَنْ يُضْلِلِ اللَّه ) * و هر كه خدا خذلان كند او را و يا بضلالت موسوم سازد و يا گمراه يابد و يا حكم بظلالت او كند و يا از راه جنت بگرداند به جهت توغل و انكار و عناد او با وجود معرفت او بحقيقت اسلام * ( وَمَنْ يُضْلِلِ اللَّه ) * و هر كه خدا خذلان كند او را و يا بضلالت موسوم سازد و يا گمراه يابد و يا حكم بضلالت او كند و يا از راه جنت بگرداند به جهت توغل و انكار و عناد او با وجود معرفت او بحقيقت اسلام * ( فَلَنْ تَجِدَ لَه ) * پس نيابى مر او را * ( سَبِيلًا ) * راهى به حق و طريقى بهدايت پس از حال منافقان خبر مىدهد كه * ( وَدُّوا ) * دوست ميدارند آن برگشتگان از دين و تمنا ميكنند * ( لَوْ تَكْفُرُونَ ) * آنكه كافر شويد شما * ( كَما كَفَرُوا ) * هم چنان كه كافر شدند * ( فَتَكُونُونَ سَواءً ) * تا باشيد مساوى يكديگر در ضلالت اين عطفست بر كفروا * ( فَلا تَتَّخِذُوا مِنْهُمْ ) * پس فرا مگيريد از ايشان * ( أَوْلِياءَ ) * دوستان * ( حَتَّى يُهاجِرُوا ) * تا وقتى كه ايمان آورده مهاجرت نمايند از بلدهء كفر ببلده اسلام * ( فِي سَبِيلِ اللَّه ) * در راه رضاى خدا يعنى هجرة ايشان خالى باشد از غرضى از اغراض دنيويه مراد آن است كه ايمان ايشان بهجرتى كه محض رضاى الهى باشد تا متحقق نشود و با ايشان دوستى مكنيد و سبيل اللَّه بمعنى ما امر بسلوكه است و در بعضى تفاسير آمده كه هجرت\r\nبر سه نوع است يكى هجرت مؤمنان با رسول از مكه بمدينه كقوله وَمَنْ يَخْرُجْ مِنْ\r\n","description":"","footnote":"","page_name":" 86 ","page_number":86},
  {"content":"\r\nبَيْتِه مُهاجِراً إِلَى اللَّه وَرَسُولِه دويم هجرت كافران و منافقان از كفر و نفاق بايمان چنان كه در اين آيه است سيم هجرت مؤمنان از معاصى كما\r\nقال عليه السّلام المهاجر من هاجر عما نهيه اللَّه\r\n* ( فَإِنْ تَوَلَّوْا ) * پس اگر اعراض كنند از ايمان و هجرت * ( فَخُذُوهُمْ ) * پس بگيريد ايشان را و اسير كنيد * ( وَاقْتُلُوهُمْ ) * و بكشيد ايشان را * ( حَيْثُ وَجَدْتُمُوهُمْ ) * هر كجا كه بياييد در حل و حرم همچه ساير كفره * ( وَلا تَتَّخِذُوا مِنْهُمْ ) * و مگيريد از ايشان * ( وَلِيًّا ) * دوست دارى * ( وَلا نَصِيراً ) * و نه يارى و مدد كارى يعنى بالكلية از ايشان مجانبت كنيد و از ايشان قبول ولايت و نصرت مكنيد\r\n* ( إِلَّا الَّذِينَ يَصِلُونَ ) * استثنا است از فَخُذُوهُمْ وَاقْتُلُوهُمْ يعنى ايشان را بگيريد و بقتل آريد مگر آنان كه پيوندند و پناه آورند * ( إِلى قَوْمٍ ) * بگروهى كه واقع شده * ( بَيْنَكُمْ وَبَيْنَهُمْ مِيثاقٌ ) * ميان شما و ايشان پيمانى و آن قبيله خزاعه بودند كه هر كه بجوار ايشان درآيد در جوار آن حضرت باشد * ( أَوْ جاءُوكُمْ ) * عطفست بر صله مگر آنان كه بشما * ( حَصِرَتْ صُدُورُهُمْ ) * در حالتى كه تنك بود سينه هاى ايشان اين حالست باضمار قد يا بيان جاؤكم يا صفت محذوف اى جاؤكم قوما حضرت صدورهم و حصر بمعنى ضيق و انقباض است يعنى آمدند ايشان تنگدل و مقبض * ( أَنْ يُقاتِلُوكُمْ ) * از آنكه كارزار كنند با شما و يا به جهت كراهت آنكه با شما مقاتله كنند * ( أَوْ يُقاتِلُوا قَوْمَهُمْ ) * يا كارزار كنند با قوم خود از كفار و ايشان بنى مدلج بودند كه بعد از واقعهء احد سراقة بن مالك مدلجى را به خدمت پيغمبر فرستادند و پيمان بستند بر آنكه با پيغمبر صلَّى اللَّه عليه و آله مقاتله نكنند و با قريش نيز به همين طريقه عهد كردند و از باقر عليه السّلام روايت است كه مراد بنى اسلمند كه بلال بن عمر اسلمى را نزد رسول صلَّى اللَّه عليه و آله فرستادند و با يكديگر معاهده كردند كه مقاتله نكنند و حمايت مشركان نكنند و نزد بعضى بنى اشجعند كه بمدينه آمدند و پيشواى ايشان مسعود بن رحيل بود رسول خدا صلَّى اللَّه عليه و آله ايشان را ميزبانى كرد و از سبب آمدن ايشان پرسيد گفتند آمده‌ايم كه با هم معاهده كنيم بر آنكه با يكديگر جنگ نكنيم رسول صلَّى اللَّه عليه و آله با ايشان عهد بست * ( وَلَوْ شاءَ اللَّه ) * و اگر خواستى خدا و حكمت و مصلحت او تقاضا نمودى * ( لَسَلَّطَهُمْ عَلَيْكُمْ ) * هر آينه مسلط ساختى ايشان را بر شما به آنكه ترس شما از دل ايشان بدر رود و صدور ايشان را منبسط ساختى و قلوب ايشان را تقويت دادى * ( فَلَقاتَلُوكُمْ ) * پس هر آينه قتال كردندى با شما و دست باز نداشتندى از جدال\r\n","description":"","footnote":"","page_name":" 87 ","page_number":87},
  {"content":"\r\nبا شما * ( فَإِنِ اعْتَزَلُوكُمْ ) * پس اگر كناره كنند از شما مرتدان خلفا و معاهدان شما * ( فَلَمْ يُقاتِلُوكُمْ ) * پس كارزار نكنند با شما * ( وَأَلْقَوْا إِلَيْكُمُ السَّلَمَ ) * و القا كنند بجانب شما انقياد و استسلام را يعنى از شما امان طلبند * ( فَما جَعَلَ اللَّه ) * پس نساخت خدا و نداد * ( لَكُمْ ) * مر شما را * ( عَلَيْهِمْ سَبِيلًا ) * بر ايشان راهى در قتل انفس و نهب اموال ايشان يعنى شما را اذن نداد در اخذ و قتل ايشان و باتفاق اين آيه بآيهء فَإِذَا انْسَلَخَ الأَشْهُرُ الْحُرُمُ منسوخ است * ( سَتَجِدُونَ آخَرِينَ ) * زود باشد كه بيايند قومى ديگر يعنى عطفان يا بنى اسد كه بمدينه آمده و اظهار اسلام كنند * ( يُرِيدُونَ أَنْ يَأْمَنُوكُمْ ) * خواهند كه ايمن شوند از شما و چون از مدينه باز گردند كافر شوند * ( وَيَأْمَنُوا قَوْمَهُمْ ) * و ايمن شوند از قوم خود * ( كُلَّما رُدُّوا ) * هر گاه باز گردانيده شوند و بخوانند ايشان را * ( إِلَى الْفِتْنَةِ ) * بسوى كفر يا قتال اهل اسلام * ( أُرْكِسُوا فِيها ) * بازگردانيده شوند از آن فتنه با قبح رده * ( فَإِنْ لَمْ يَعْتَزِلُوكُمْ ) * پس اگر كناره نگيرند از قتال شما * ( وَيُلْقُوا إِلَيْكُمُ ) * و القا كنند بسوى شما صلح و طلب امان را * ( وَيَكُفُّوا أَيْدِيَهُمْ ) * و باز دارند دستهاى خود را از قتال شما * ( فَخُذُوهُمْ ) * پس بگيريد ايشان را * ( وَاقْتُلُوهُمْ ) * و بكشيدشان * ( حَيْثُ ثَقِفْتُمُوهُمْ ) * هر جا كه دست يابيد بر ايشان * ( وَأُولئِكُمْ ) * و آن گروه * ( جَعَلْنا لَكُمْ ) * داديم ما شما را * ( عَلَيْهِمْ ) * بر ايشان * ( سُلْطاناً مُبِيناً ) * حجتى روشن در تعرض بقتل و سبى ايشان و آن حجت وضوح كفر و وقوع غدر و مكر ايشان باشد و تسميهء حجت بسلطان جهت آنست كه به آن بر خصم غالب مىشوند و گويند مراد تسلط ظاهر است كه آن اذن بود در قتل ايشان از صادق صلوات اللَّه عليه مرويست كه اين آيه دربارهء حصين فزارى نازل شد كه به جهت وقوع قحط در بلاد ايشان نزد رسول آمد و موادعه نمود با آن حضرت بر آنكه در بطن نخله اقامه نمايد و آن حضرت تعرض به حال او و قوم او نرساند و او منافق بود و رسول او را الاحمق المطاع فى قومه نام نهاده بود آورده‌اند كه عياش بن ربيعه كه قبل از هجرت مسلمان شده بود از اقارب خود پنهان مىداشت شبى بگريخت و روى بمدينه نهاد و مادر در فراق او ناله و فرياد درگرفت ابو جهل و برادر او حارث كه برادر مادر عياش بودند جزع و\r\nفزع مادر مشاهده كردند از عقب عياش رفتند و از نزديك مدينه او را بافسون و افسانه باز گردانيدند و در مكه دست و پايش در بسته در آفتاب ميانداختند تا از اسلام باز گردد و گويند چون عياش ايمان آورد و رسول هجرت\r\n","description":"","footnote":"","page_name":" 88 ","page_number":88},
  {"content":"\r\nبمدينه نمود وى در مكه نتوانست بود بيامد و ببعضى كوه هاى مدينه رفته جاى بساخت و آنجا مقيم شد و چون خبر اسلام و فرار او به مكه رسيد مادرش جزع نموده سوگند خورد كه در زير هيچ سقفى نرود و طعام نخورد مگر به مقدار سد رمق تا آنكه ابو جهل و حارث بن هشام كه پسران او بودند و برادران مادرى عياش او را بياورند ايشان برخواستند و حارث بن زيد نيز با ايشان بود بنزد عياش آمدند و گفتند مادرت سوگند خورده كه طعام و شراب نخورد و در زير سقف نرود تا ترا نبيند و با او سوگند خوردند كه به او مضرتى نرسانند وى بعهد ايشان اعتماد نموده از موضع خود به پائين آمد و دست راست خود را بدست ايشان داد و ايشان او را گرفته دست او را بهم بستند و هر دو برادر او را صد تازيانه زدند و به مكه آوردند مادرش سوگند خورد كه او را از بند رها نكند تا كافر شود پس او را بهم بسته در آفتاب انداختند و چون كار بر او سخت شد آنچه مرضى ايشان بود بگفت حارث بن زيد روزى بر آن بگذشت و گفت اى عياش اين همه محنت چرا ميكنى مفارقت اسلام اختيار كن و آسوده شو القصه عياش از بسيارى ايذا و آزار كلمهء كه از او طلبيدند بگفت ديگر باره حارث او را سرزنش كرد كه از آن دين كه برگشتى اگر حق بود پس ترك دين حق كردى و اگر باطل بود تو بر باطل بودى عياش از او در غضب شد و سوگند خورد كه اگر روزى بر تو دست يابم ترا بكشم پس عياش هجرت نموده تجديد اسلام كرد حارث نيز بمدينه آمد و مسلمان شد و عياش در وقت بيعت حارث و اسلام او حاضر نبود روزى حارث را در محله قبا تنها بازيافت بنا بر سوگند او را بقتل رسانيد و اصحاب عياش را ملامت نمودند كه مسلمانى را بناحق بكشتى در قيامت چه جواب خواهى داد عياش بر آن صورت نادم شده به خدمت پيغمبر صلَّى اللَّه عليه و آله آمد و تمام قصه بعرض رسانيد و گفت من از اسلام او خبر نداشتم و بخطا امرى واقع شد و منتظر جوابم آيه نازل شد * ( وَما كانَ ) * و نسزد و روا نباشد * ( لِمُؤْمِنٍ ) * مؤمنى را * ( أَنْ يَقْتُلَ مُؤْمِناً ) * آنكه بكشد مؤمنى را به غير حق * ( إِلَّا خَطَأً ) * مگر كشتنى بخطا و يا از صفت مؤمن نيست كه بكشد مؤمنى را و بنا بر اين استثنا متصل است و در كنز گفته كه اين استثنا منقطع است چه كلام تمام شده نزد قوله ان يقتل مؤمنا و بعد از آن فرموده فان كان القتل خطاء فحكمه كذا و خطا منصوب است بر آنكه صفت مفعول مطلق محذوف است اى الا قتلا خطا نه آنكه مفعول له يا هم چنان كه زمخشرى گفته زيرا كه خطا نزد قاتل نه سبب فاعلى است و نه سبب غايى پس نه مفعول له باشد و نه صفت فاعل و نه صفت مفعول و حال واجبست كه صفت فاعل يا مفعول باشد و خطا آنست كه در غالب احوال زهوق روح مصاحب آن نباشد و مقصود به آن فعل محذوف باشد چون رمى مسلم در صف كفار يا جهل باسلام او يا آنكه فعل غير مكلف باشد * ( وَمَنْ قَتَلَ مُؤْمِناً خَطَأً ) * و هر كه\r\n","description":"","footnote":"","page_name":" 89 ","page_number":89},
  {"content":"\r\nبكشد مؤمنى را بخطا * ( فَتَحْرِيرُ رَقَبَةٍ مُؤْمِنَةٍ ) * پس بر اوست آزاد كردن بنده گرونده يعنى محكوم بايمان و اگر چه صغير باشد و تحرير بمعنى اعتقا است و حر عتيق به معنى كريم است زيرا كه كرم در احرار است هم چنان كه لوم در عبيد و منه ( عتاق الخيل و عتاق الطير لكرامها و حر الوجه اكرم موضع منه ) و رقبه عبارت است از نسمه هم چنان كه تعبير از او براس ميكنند كقولهم فلان يملك كذا رأسا من الرقيق * ( وَدِيَةٌ مُسَلَّمَةٌ ) * و بر اوست دية تمام ادا كرده شده * ( إِلى أَهْلِه ) * بورثهء مقتول كه قسمت كنند ميان يكديگر چه ساير مواريث * ( إِلَّا أَنْ يَصَّدَّقُوا ) * مگر آنكه ورثه تصدق كنند بر قاتل وديت را از او عفو نمايند تسميه عفو بتصديق به جهت حث است بر\r\nعفو و تنبيه بر فضل آن و در حديث آمده كه كل معروف صدقة و جمله استثنائيه در موضع حال است از قاتل يا اهل يا ظرف و متعلق بعليه كه مقدر است در قوله * ( فَتَحْرِيرُ رَقَبَةٍ ) * يا ( بمسلمة ) اى ( يجب الدية عليه او تسلمها الى اهله الا حال تصدقهم عليه او زمانه ) * ( فَإِنْ كانَ ) * پس اگر باشد مقتول * ( مِنْ قَوْمٍ عَدُوٍّ لَكُمْ ) * از گروهى كه دشمن شمايند يعنى از كفار * ( وَهُوَ مُؤْمِنٌ ) * و او مؤمن باشد * ( فَتَحْرِيرُ رَقَبَةٍ مُؤْمِنَةٍ ) * پس بر قاتل اوست آزاد كردن بندهء مؤمن و اداء دية باهل او نشايد زيرا كه در ميان مؤمن و كافر ارث نيست * ( وَإِنْ كانَ مِنْ قَوْمٍ ) * و اگر باشد مقتول از قومى كه * ( بَيْنَكُمْ وَبَيْنَهُمْ مِيثاقٌ ) * ميان شما و ايشان عهد و پيمانست يعنى اهل ذمه پس حكم آن حكم مسلم است در وجوب كفار و ديه كما قال * ( فَدِيَةٌ مُسَلَّمَةٌ ) * پس بر قاتل است ديهء آزاد كرده شده * ( إِلى أَهْلِه ) * باهل آن * ( وَتَحْرِيرُ رَقَبَةٍ مُؤْمِنَةٍ ) * و آزاد كردن بندهء مؤمن * ( فَمَنْ لَمْ يَجِدْ ) * پس هر كه نيابد بنده اى و قدرت نداشته باشد بر خريدن آن * ( فَصِيامُ شَهْرَيْنِ مُتَتابِعَيْنِ ) * پس بر اوست روزهء دو ماه از پى يكديگر * ( تَوْبَةً ) * منصوبست بعليه و تقدير اينكه شرع ذلك توبة من تاب اللَّه عليه اذا قبل توبته يعنى حقتعالى اين حكم را وضع فرمود در ميان بندگان بجهة قبول شدن توبه بنده قاتل * ( مِنَ اللَّه ) * از خدا يعنى تا توبهء او را قبول كند و يا منصوبست بمصدريت اى و تاب عليكم توبة يعنى پذيرفت قاتل را به حكم مذكور پذيرفتنى و يا تميز است و يا حال بحذف مضاف اى فعليه صيام شهرين ذا توبة يعنى بر اوست روزه داشتن دو ماه در حالتى كه آن دو ماه خداوند توبه است و جار و مجرور صفت توبه است يعنى قبول توبه كه از جانب خداست * ( وَكانَ اللَّه عَلِيماً ) * و هست خدا دانا در حال قاتل و مقتول * ( حَكِيماً ) * حكم كننده در باب ديه و كفاره يا صواب كار در هر چه مىكند\r\n","description":"","footnote":"","page_name":" 90 ","page_number":90},
  {"content":"\r\nدر كنز آورده كه آيهء مذكوره مشتمل است بر چند حكم يكى آنكه بر قاتل بخطا كفاره واجب است كه آن تحرير رقبه است و خلافى در اشراط ايمان آن نيست و آن واجب است در مال قاتل بلا خلاف و حكم در اين آنست كه قاتل چون كه اخراج مقتول نمود از قيد حياة پس لازم او اخراج نفس است از قيد عبوديت چه آن در حكم احيا است زيرا كه عبد مانند ميت است در آنكه او را فى نفسه حكمى نيست و از جميع تصرفات ممنوع است دويم تسليم دية باهل مقتول يعنى ورثهء او مراد بايشان كسانىاند كه وارث مالند الا اخوة و اخوات از قبل ام به جهت روايات متظافره و نزد بعضى اخوات از قبل اب نيز مستثنىاند بلكه لازم عاقله است كه ابست و هر كه متقرب بابوين باشد يا باب خاصة از ذكور نه ام و متقرب بام و اما تقسيم آن مىكند ميان ايشان بر حسب مصلحت خود الاقرب فالاقرب پس اگر اقارب قاصر باشد و دية واسع مولاى نعمت در ايشان داخل مىشود و بعد از آن ضامن جريره و بعد از آن امام بر تربيت ارث و دية در اقسام ثلثه يا هزار مثقال است از ذهب مسكوك يا ده هزار درم يا هزار گوسفند يا دويست حله از برد يمن هر حله دو ثوب يا دويست گاو يا صد شتر ليكن در دو امر فرق واقع مىشود اول آنكه در عمد استيداى دية كنند در يك سال و در شبه عمد در دو سال و در خطاى محض در سه سال دويم در انسان ابل در عمد از مسانست يعنى كبار ابل و در شبه عمد سى و سه بنت لبون و مثل آنست از حقاق و سى و چهار ثنيه طروقة الفحل و در خطا بيست بنت مخاض و مثل آن است از ابناء ليون و سى حقه و مثل آنست از بنات ليون قوله الا ان يصدقوا يعنى هر گاه ورثه ابراء ذمهء عاقله كند برىء الذمة شود و بدانكه حكم ديه حكم اموال ميت دارد پس از آن قضاى ديون او كنند و انفاذ وصاياى او كنند از آن از هر قسم كه باشد اما دية عمد واجب نيست بر ورثه كه اخذ آن نمايند و صرف آن كنند در ديون و وصايا بلكه ايشان را قصاص ميرسد و اگر چه\r\nضامن دين نشده بر مذهب اصح پس اگر صلح كنند بر اخذ دية از تركه خواهد بود و بيان نبوى و تبليغ امامى دالست بر اين احكام مذكوره سيم آنكه در مقتول مؤمن بخاط هر گاه كه از قوم اهل حرب باشد كفاره واجبست به جهت ايمان او و دية لازم نيست زيرا كه اهل حرب را در دية مسلم چيزى نيست چهارم خلافست در مقتول بخطا هر گاه كه از قوم معاهد باشد خواه كه از اهل كتاب باشد يا كفارى كه ايشان را عهد باشد بعضى گفته‌اند كه او كافر است الا آنست كه دية او لازم است بجهة عهد با قوم او پس دية او نزد ما برين تقدير هشتصد درهم است و اجماع اصحاب ما بر اين است و فقهاى عامه اختلاف كرده‌اند نزد ابو حنيفه دية او همچو ديهء مسلم است به جهت ظاهر آيه و اطلاق لفظ ديه و نزد بعضى ديگر چهار هزار درم و خلافى نزد ايشان نيست در آن كه دية مجوسى هشتصد درهم است و گويند كه آن قسم مقتول مؤمن است و اينقول مرويست از اخبار ما و مؤيد اين است وجوب كفاره بقتل\r\n","description":"","footnote":"","page_name":" 91 ","page_number":91},
  {"content":"\r\nاو زيرا كه در قتل كافر كفاره نيست و نيز سياق آيه دلالت مىكند بر آن به جهت عطف آن بر قوله و هو مؤمن كه در جملهء مقدمه است ليكن ديه را اينجا بورثهء مسلمين بايد داد خاصة و ظاهر مخصوص خواهد بود بمسلمين زيرا كه كافر ميراث از مسلم نميبرد\r\nلقوله ( ص ) لا توارث بين اهل ملتين\r\nپنجم قوله فمن لم يجد اشاره است به آنكه كفاره اينجا مرتب است به جهت اتيان آن بفا كه موجب تعقيبست و مراد بعدم و جدان آنست كه مالك رقبه نباشد و قادر بر ثمن نباشد كه فاضل از قوت يك روزه و دستى ثوب و دار سكنى باشد و همچنين در حكم عدم و جدان است اگر مريضى باشد كه مفتقر به خدمت باشد و يا از اهل اخدام باشد و اگر مريض نباشد يا احتياج نداشته باشد به خدمت به اينكه كسى باشد كه عادت او جارى شده باشد به خدمت نفس خود واجبست بر او كه اعتاق عبد خدمت كند الا با مرض و مراد بتتابع شهرين آنست كه يك ماه روزه دارد و از ماه ثانى بعضى را به آن منضم كند اگر چه يك روز فقط باشد زيرا كه تتابع صفت شهرين است نه ايام و اگر افطار كند در ماه اول به جهت عذرى بنا نهد نزد زوال آن و نزد بعضى عدم و جدان راجع است بعدم و جدان ديه و نزد جمعى ديگر راجع بعدم و جدان دية و رقبة معا و اين هر دو شاذند زيرا كه دية بر عاقله است نه بر جانى تا موصوف باشد بعدم و جدان بدانكه با عدم قدرت بر صوم انتقال نمايد باطعام شصت مسكين و نيز بدانكه كفاره واجبست بوجوب فورى اما اولا زيرا كه آن مانند توبه واجبه است كه على الفور است و اما ثانيا به جهت ذكر فا عقيب قوله * ( وَمَنْ قَتَلَ مُؤْمِناً خَطَأً فَتَحْرِيرُ رَقَبَةٍ ) * الى آخره و بدانكه وجه ارتباط اين آيه بآيهء سابقه آنست كه چون حقتعالى در آيهء سابقه امر كرد بقتال كفار در عقب آن منع كسانى نمود كه ميان ايشان و مسلمانان عهدى بوده باشد و نيز منع قتل فرمود و بعد از بيان قتل خطابيان قتل عمد فرمود بقوله * ( وَمَنْ يَقْتُلْ ) * و هر كه بكشد * ( مُؤْمِناً مُتَعَمِّداً ) * مؤمنى را بعمد و قصد و حلال داند كشتن او را * ( فَجَزاؤُه جَهَنَّمُ ) * پس پاداش او دوزخ است * ( خالِداً فِيها ) * در حالتى كه جاويد باشد در آن * ( وَغَضِبَ اللَّه عَلَيْه ) * و خشم گرفته خدا بر او * ( وَلَعَنَه ) * و رانده او را و دور ساخته از رحمت خود * ( وَأَعَدَّ لَه ) * و آماده ساخته است براى او * ( عَذاباً عَظِيماً ) * عذابى بزرگ به جهت ارتكاب اين گناه بزرگ و سبب نزول اين آيه آنست كه مقيس بن صبابه برادر خود را هشام در محله بنى النجار كشته يافت به حضرت رسالت صورت حال عرض كرد آن حضرت زهير فهرى را با او نزد اعيان بنى النجار فرستاد كه اگر ميدانيد كه كشندهء هشام كيست او را بمقيس بسپاريد و الا دية او را بر موجب شريعت ادا كنيد بنى النجار چون از اين پيغام آگاه شدند گفتند سمعا و طاعة ما را علم به آن قاتل نيست ليكن دية او را ادا كنيم پس صد شتر تسليم مقيس كردند و با زهير روى بمدينه نهادند چون\r\n","description":"","footnote":"","page_name":" 92 ","page_number":92},
  {"content":"\r\nبنزديك شهر رسيدند وسوسهء شيطان مقيس را بر آن داشت كه مردمان ترا عيب خواهند كرد بر اخذ دية و راضى شدن بر آن و قاتل برادر را نكشتن رأى آنست كه زهير را بكشى تا در برابر خون برادرت باشد و نفس را با نفسى كشته باشى و بعد از آن شتران را برانى و به مكه باز گردى پس در وقتى كه زهير غافل بود سنگى بزرگ بر سر او زد و او را بكشت و بر شترى نشست و باقى شتران را براند و روى به مكه نهاد مرتد شد اين خبر برسول رسيد فرمود\r\nلا امنه فى حل و حرم\r\nمن هرگز او را ايمن نگردانم نه در حل و نه در حرم پس در فتح مكه كشته گشت و بجهنم پيوست و حقتعالى اين آيه دربارهء او نازل ساخت و در كنز آورده كه حقتعالى در اين آيه تعظيم شأن قتل مؤمن كرده مبالغه نموده در توعد بر آن حتى كه ذكر پنج توعد فرموده كه هر يك از آنها كافى است در عظم جرم و در اين مقام چند مسئله است يكى آنكه اختلافست در قتل عمد كه آن كدام است ابو حنيفه با اصحاب خود گفته كه بحديد است نه به غير آن و اين احد قولين شافعى است و بقول ديگر موافق اصحاب ما است در اينكه هر كه قصد قتل غير خود كند به آنچه مثل آن قاتل باشد غالبا خواه بحديد حاديا مثقل يا خنق يا سم يا احراق يا تغريق يا ضرب بعصا يا به سنگ و غير ذلك او عامد است و همچنين هر كه قصد قتل كسى كند به چيزى كه غالبا قاتل نباشد و به آن كشته شود اتفاقا وى قاتل است عمدا على الاصح و اما آنچه به آن قصد قتل و غيره نكرده باشد اصلا و بسبب آن قتل واقع شود قتل خطا است و آنچه به آن قصد قتل نكرده باشد بلكه قصد تأديب كرده باشد يا غير آن و بسبب آن موت طارى شود اين شبيه بعمد است و لازم اول قصاص است و لازم ثانى دية بر عاقله و لازم ثالث دية در مال جانى خاصة و همچنين دية عمدا اگر معفو عنها باشد چه آن نيز بر جانى است و اگر عامد بگريزد تا بميرد و در اين مدت قدرت بر او نداشته باشند دية لازم اوست در تركه او على الاصح\r\nلقوله ( ع ) لا يطل دم امرء مسلم\r\nدويم در علم كلام ثابت شده است بطلان احباط و نيز در آن ثابت شده كه عقاب عصات مؤمنين غير دائمى است و ظاهر آيه منافى اين است پس به چند وجه از اين جواب داده‌اند يكى روايت مأثوره از صادق عليه السّلام كه\r\nانه قله على دينه و لا لإيمانه\r\nپس معنى آيه آنست كه قاتل مقتول را كشته باشد بر دين و ايمان او و هيچ شكى نيست كه اين كفر است از قاتل و موجب تخليد او دويم اين مخصوص است به غير تايب و اين جواب در نهايت ركاكتست زيرا كه اين نه محل نزاعست چه با توبه اصلا عقابى نيست سيم آنكه باستحلال مرتكب قتل مؤمن شده باشد و اين قول عكرمه است و مؤيد اينست سبب نزول آن كه مذكور شد چه مقيس در دين اسلام مرتد شد به مكه مراجعت نمود چهارم آنكه مراد بخلود مكث طويلست تا جمع بين الدليلين باشد پنجم از مسائل مذكوره توبهء قاتل عمدا ندم خالص است و كفارهء جامعه مر خصال ثلثه را كه آن عتق رقبه است و صيام شهرين متتابعين و اطعام شصت مسكين و انقياد او براى ورثه كه او را بكشند و يا راضى بديه شوند و يا او را عفو كنند انتهى كلامه و بدانكه جماعتى\r\n","description":"","footnote":"","page_name":" 93 ","page_number":93},
  {"content":"\r\nكه قائلند بر آنكه قاتل عمد را توبه نباشد قول ايشان خارج است از اجماع و اخبارى كه در اين باب ايراد كرده‌اند از اخبار و احاديث غير مقبولست و دليل بر آنكه قاتل مؤمن از حكم اسلام بيرون نميرود و در دوزخ مخلد و مؤيد نميماند آيهء يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى است چه حقتعالى در اين آيه قاتل عمدا را مؤمن خوانده و حيث قال فَمَنْ عُفِيَ لَه مِنْ أَخِيه شَيْءٌ و نيز قوله ذلِكَ تَخْفِيفٌ مِنْ رَبِّكُمْ وَرَحْمَةٌ دال است بر ايمان قاتل زيرا كه اين جز مؤمنان را نباشد و بعد از آن فرموده كه فَمَنِ اعْتَدى بَعْدَ ذلِكَ الخ و ذكر تخليد و تأييد نكرده و عذاب عظيم مستلزم دوام نيست و متناول قصاص است كقوله قاتِلُوهُمْ يُعَذِّبْهُمُ اللَّه و ميتواند بود كه عذاب او همين باشد و در آخرت فايز باشد و نيز خلود دلالت بر دوام نميكند زيرا كه خلود در اصل لغت بمعنى مكث طويل است نه دوام و نيز در روايت آمده كه رسول خدا صلَّى اللَّه عليه و آله اخذ بيعت كرد از مكلفان بر آنكه شرك نياورند و خون بناحق نريزند و آنچه شرايط اسلام است از اجتناب كباير مرعى دارند و بعد از آن فرمود كه\r\nمن فعل ذلك فاقيم عليه الحد فهو كفارة له و من ستر عليه فامره الى اللَّه عز و جل انشاء غفر و ان شاء عذبه\r\nو اگر قاتل كافر بودى اين حديث بىوجه بودى و ديگر فرموده كه\r\nو من اهل الاسلام الكف عمن قال لا إله الا اللَّه لا تكفره بذنب\r\nاز اصل مسلمانى است كه از قائل لا إله الا اللَّه رفع اذيت كنى و ضررى بدون وجه شرعى به دو نرسانى و بگناهى كه كرده باشد تكفير او نكنى و نيز دانسته شد كه آيهء مذكوره در حق مردى معين نازل گشته كه مرتد گشت و خلود او در دوزخ موجب خلود مؤمنى كه قاتل باشد نيست و ديگر آنكه آيه قابل تخصيص است چنان كه ( من قتل مؤمنا متعمدا لايمانه مستحلا لقتله ) و غير آن بر طريقى كه گذشت و عاصم از ابن عباس روايت كرده كه او گفت ( جزاؤه جهنم انشاء عذبه و ان شاء غفر له ) پس بنا بر اين وجوه مذكوره اهل وعيد را نرسد كه استمساك كنند به اين آيه بر آنكه اهل كباير در دوزخ مخلد خواهند بود آورده‌اند كه رسول صلَّى اللَّه عليه و آله سريه بر قومى فرستاد و از ايشان همين مرداس فدكى مسلمان بود قوم او بگريختند چون نزديك آمدند انديشه كرد كه مبادا لشگر پيغمبر نباشد با مال و متاع و غنم خود در كوهى متحصن شد همچنين كه سريه تكبير گويان در رسيدند و مرداس آواز تكبير ايشان شنيد دانست كه لشگر اسلام است او نيز تكبير گفت و بر مؤمنان سلام كرد زبان بگفتار ( لا إله الا اللَّه محمد رسول اللَّه ) گشوده از كوه به زير آمد اسامة بن زيد فى الحال بر او تاخت و بضرب شمشير سرش را بينداخت و هر چه داشت غارت كرد و گوسفندان او را براند اين خبر كه به حضرت رسالت صلَّى اللَّه عليه و آله رسيد بسيار متألم گشت و فرمود اى اسامه كسى را كشتى كه از بيگانگى شرك تبرا كرده و بيگانگى حقتعالى معترف بود اسامه بر آن عمل نادم شده گفت يا رسول اللَّه كلمه\r\n","description":"","footnote":"","page_name":" 94 ","page_number":94},
  {"content":"\r\nگفتن مرداس از ترس شمشير ما بود حضرت فرمود هلا شققت عن قلبه هيچ دل او را شكافته بودى تا دانى كه راست مىگويد يا دروغ و اين آيه نازل شد كه * ( يا أَيُّهَا الَّذِينَ آمَنُوا ) * اى گروه گروندگان * ( إِذا ضَرَبْتُمْ ) * چون سفر كنيد * ( فِي سَبِيلِ اللَّه ) * در راه خدا يعنى بجهاد قومى رويد * ( فَتَبَيَّنُوا ) * پس طلب حال ايشان كنيد و نيك بپرسيد به احتياط تمام و تانى تفحص نمائيد و تعجيل مكنيد تا مبادا كه مسلمانى به گمان آنكه كافر است كشته شود * ( وَلا تَقُولُوا ) * و مگوييد * ( لِمَنْ أَلْقى إِلَيْكُمُ السَّلامَ ) * مر كسى را كه القا كند بشما سلام را يعنى تحيت اهل اسلام گويد * ( لَسْتَ مُؤْمِناً ) * تو نيستى مؤمن و به جهت ايمنى از ما كلمهء مىگويى * ( تَبْتَغُونَ ) * حالست از ضمير * ( تَقُولُوا ) * مشعر به آنكه متاع دنيا حامل ايشانست بر عجله و ترك تثبيت يعنى مگوييد بسلام كننده كه تو ايمان ندارى در حالى كه طلب كنيد * ( عَرَضَ الْحَياةِ الدُّنْيا ) * مال فانى دنيا را مراد غنيمت و غنم مرداس است و تسميهء مال دنيا بعرض جهت عدم بقاء آنست ( تشبيها له بالعرض الذى هو خلاف الجوهر ) و اگر شما طالب غنيمتيد * ( فَعِنْدَ اللَّه ) * پس نزد حق سبحانه * ( مَغانِمُ كَثِيرَةٌ ) * غنيمتهاى بسيار است كه بدست شما خواهد بود كه بينياز شويد از قتل مسلمانان براى مال * ( كَذلِكَ كُنْتُمْ ) * همچنين بوديد شما * ( مِنْ قَبْلُ ) * پيش از اين يعنى اول كه باسلام در آمديد توسل بكلمهء شهادت نموديد بدون آنكه مواطات قلوب شما بالسنهء شما معلوم باشد به جهت آن عاصم خون و مال خود شديد * ( فَمَنَّ اللَّه عَلَيْكُمْ ) * پس منت نهاد حق تعالى بر شما باستقامت در دين اسلام و رسوخ در ايمان * ( فَتَبَيَّنُوا ) * پس نيك معلوم كنيد و مبين سازيد مهم را و در قتل مردم تعجيل مكنيد از روى گمان چه و بال زنده گذاشتن هزار كافر نزد خدا كمتر است از كشتن يك مسلمان تكرار اينكلمه به جهت تأكيد و تعظيم اين امر است و ترتيب حكم مذكور بر آن * ( إِنَّ اللَّه كانَ ) * بدرستى كه خداى تعالى هست * ( بِما تَعْمَلُونَ ) * به آنچه ميكنيد شما * ( خَبِيراً ) * دانا و آگاه پس در قتل مسارعت مكنيد و طريق احتياط مرعى داريد و مرويست كه چون پيغمبر صلَّى اللَّه عليه و آله اين آيه را بر اسامه خواندى وى بسيار مضطرب شد و از آن فعل تأسف بسيار خورد و گفت يا رسول اللَّه براى من استغفار كن رسول صلَّى اللَّه عليه و آله فرمود\r\nكيف اصنع بلا إله الا اللَّه\r\nچكنم بكلمهء لا إله الا اللَّه و تا چند بار اسامه طلب آمرزش كرد پس آن حضرت گفت\r\nفكيف اصنع بكلمة لا إله الا اللَّه\r\nپس براى او استغفار كرد و فرمود كه بندهء آزاد كن و بروايت عكرمه از\r\n","description":"","footnote":"","page_name":" 95 ","page_number":95},
  {"content":"\r\nابن عباس اين آيه در حق مردى آمد از بنى سليم كه گوسفند بسيار داشت و بجماعتى از اصحاب رسول بگذشت و سلام كرد گفتند از بيم ما سلام كرد تا گوسفندان او در حمايت سلام او باشد و گر نه مسلمان نيست پس او را بكشتند و گوسفندانش ببردند و حسن بصرى گفته كه مسلمانان بر جماعتى غزا كردند و ايشان را منهزم كردند در آن ميان مردى را بگرفتند و او گفت من مسلمانم و اظهار شهادتين كرد از وى قبول نكردند و براى طمع متاعش او را بكشتند رسول قاتل وى را گفت مردى بكشتى كه ميگفت من مسلمانم و اظهار شهادتين كرد گفت يا رسول اللَّه از ترس جان خود اظهار كلمه كرد فرمود گويا دلش شكافته بودى تا دانى كه راست ميگويد يا دروغ ما را جز به زبان كارى نيست پس بسى برنيامد كه آن قاتل بمرد و در پهلوى مقتول دفن كردند و زمين او را بدر انداخت تا سه بار دفن ميكردند و زمين او را بيرون ميانداخت پس پاى او را گرفته و در شعبى از شعاب كوه انداختند و حقتعالى دربارهء او آيه مذكور فرو فرستاد ابو حمزه ثمالى در تفسير خود آورده كه در حين رفتن بغزاى تبوك جمعى تخلف نمودند از آن مانند كعب بن مالك از بنى سلمه و مرارة بن ربيع از بنى عمرو بن عوف و هلال بن اميه از بنى واقف و عبد اللَّه بن مكتوم به جهت عمى و زبان باعتذار گشوده و گفت يا رسول اللَّه من نابيناام و به جهت آن از دولت مقاتله محروم مانده‌ام حقتعالى اين آيه دربارهء ايشان نازل ساخت كه * ( لا يَسْتَوِي الْقاعِدُونَ ) * برابر نيستند نشينندگان در خانهء خود * ( مِنَ الْمُؤْمِنِينَ ) * از گروندگان * ( غَيْرُ أُولِي الضَّرَرِ ) * كه نباشند خداوند بيمارى و عجز در انوار گفته كه اين صفت قاعدون است زيرا كه مقصود به آن قومى معين نيست و پا بدل قاعدون است و از زيد بن ثابت مرويست كه چون اين آيه نازل شد در او لفظ غير اولى الضرر نبود ابن ام مكتوم گفت من به خدمت رسول صلَّى اللَّه عليه و آله رفتم و گفتم يا رسول اللَّه حال من چون باشد كه نابيناام و از جهاد عاجزم همان زمان آثار وحى بر آن حضرت ظاهر شد و ران آن حضرت بر ران من بود بحيثيتى ران وى ثقيل شد كه ترسيدم كه ران من خرد و مرد شود و بعد از كشف آن حال فرمود كه بنويس * ( مِنَ الْمُؤْمِنِينَ غَيْرُ أُولِي الضَّرَرِ ) * يعنى مساوى يكديگر نيستند مؤمنان غير عاجز كه نشستگانند از قتال * ( وَالْمُجاهِدُونَ ) * و جهاد كنندگان * ( فِي سَبِيلِ اللَّه ) * در راه خدا و طلب امتثال او * ( بِأَمْوالِهِمْ ) * بمالهاى خود كه تهيهء اسباب قتال و تجهيز مقاتلان ميكنند * ( وَأَنْفُسِهِمْ ) * و بنفسهاى خود كه در معرض قتل ميآرند و چگونه برابر تواند بود كسى كه راحت و تن پرورى كند با آنكه در معركهء جهاد جانبازى كند و فايدهء ذكر عدم استوا به ذكر تفاوتست بينهما به جهت ترغيب قاعده بر جهاد به جهت رفع رتبهء او و انفسه او از انحطاط منزلت خود * ( فَضَّلَ اللَّه ) * تفضيل داد خدا * ( الْمُجاهِدِينَ ) * جهاد كنندگان را * ( بِأَمْوالِهِمْ\r\n","description":"","footnote":"","page_name":" 96 ","page_number":96},
  {"content":"\r\n* ( وَأَنْفُسِهِمْ ) * بمالها و نفسهاى خود * ( عَلَى الْقاعِدِينَ ) * بر نشينندگان بعذر * ( دَرَجَةً ) * بپايه كه آن غنيمت است و ظفر و نام نيكو اين جملهء موضحه است براى نفى استواء و درجة منصوب است بنزع خافض اين بدرجه يا بمصدريت زيرا كه متضمن معنى تفضيل است و يا حالست بمعنى ذوى فضيله * ( وَكُلًّا ) * و همه را از قاعدان بعذر كه ميل جهاد دارند و نمىتوانند و يا از مطلق قاعدان و مجاهدان كه به خود مباشراناند * ( وَعَدَ اللَّه الْحُسْنى ) * وعده كرده است خدا مثوبة و پاداش نيكو كه آن بهشت است به جهت حسن عقيده و خلوص نيت اما تفاضل درجات و تفاوت مراتب بزيادتى عمل خواهد بود * ( وَفَضَّلَ اللَّه الْمُجاهِدِينَ ) * و تفضيل كرد خدا مجاهدان را * ( عَلَى الْقاعِدِينَ ) * بر نشستگان با عذر يا بى عذر * ( أَجْراً عَظِيماً ) * مزدى بزرگ نصب اين بر مصدر است زيرا كه فضل بمعنى اجر است و يا مفعول ثانى زيرا كه متضمن معنى اعطا است كانه قيل ( و اعطاهم زيادة على القاعدين اجرا عظيما ) * ( دَرَجاتٍ مِنْه ) * بدل اجر است يعنى پايه هاى بلند از خداى در آخرت و گويند مراد هفتاد درجه است كه ميان هر درجهء مقدار دويدن اسب تيز رو باشد در مدت هفتاد\r\nخريف هم چنان كه در حديث آمده كه\r\nفضل اللَّه المجاهدين على القاعدين سبعين درجة بين كل مسيرة سبعين خريفا للفرس الجواد المضمر\r\n* ( وَمَغْفِرَةً ) * و آمرزش * ( وَرَحْمَةً ) * و بخشايش و ميتواند بود كه درجات منصوب باشد بر مصدريه كقولك ضربته اسواطا و اجرا حال از او و تقديم آن به جهت تكريهء درجات باشد و مغفرة و رحمت منصوب باشد بر مصدر باضمار فعل اعنى ( غفر اللَّه مغفرة و رحمه اللَّه رحمة ) و تكرير تفضيل مجاهدان و مبالغهء در آن اجمالا و تفصيلا جهت تعظيم جهاد است و ترغيب در آن و گويند اول غنيمت است و ظفر و ذكر جميل دويم درجات عاليه در آخرت و ميگويند درجه ارتفاع منزلت ايشان است نزد خدا و درجات منازل ايشان در جنت و نزد بعضى قاعدون اول اضراءاند و قاعدون باقى آنها كه ماذون شدند در تخلف به جهت اكتفاء به غير خود و نزد بعضى مجاهدان اول مجاهدانند با كفار و ثانى مجاهدان با نفس خود و عليه\r\nقوله رجعنا من الجهاد الاصغر الى الجهاد الاكبر\r\n* ( وَكانَ اللَّه غَفُوراً ) * و هست خدا آمرزندهء گناهان گذشته ايشان * ( رَحِيماً ) * مهربان بر ايشان در ازدياد اجر ايشان و يا غفور است از صدور تفريط از ايشان و رحيم است مر وعدهء كه ايشان را داده آورده‌اند كه جمعى از مسلمانان كه بحسب ظاهر كلمه گفته بودند چون قيس بن فاكهه و يا قيس بن وايد و امثال ايشان با وجود قدرت از مكه بمدينه هجرت نكردند و چون\r\n","description":"","footnote":"","page_name":" 97 ","page_number":97},
  {"content":"\r\nرؤساى قريش بجانب بدر مىآمدند ايشان همراه كفار بحربگاه حاضر گشتند و بشمشير مسلمانان كشته شدند حقتعالى در شأن ايشان آيه فرستاد كه * ( إِنَّ الَّذِينَ ) * بدرستى كه آنان كه * ( تَوَفَّاهُمُ الْمَلائِكَةُ ) * جان ستانيدند از ايشان فرشتگان و احتمال دارد كه فعل مضارع باشد بر حذف احد التاءين يعنى آنان كه جان ميستانند از ايشان فرشتگان كه اعوان ملك الموتند و يا ملائكه كه باعانت اهل اسلام در بدر حاضر شده بودند * ( ظالِمِي أَنْفُسِهِمْ ) * در حالتى كه ستمكاران بودند بر نفس خود به ترك هجرت و در آن وقت هجرت فرض بود و مرافقت با كفار ممنوع * ( قالُوا ) * گفتند ملائكه از روى توبيخ مر ايشان را كه * ( فِيمَ كُنْتُمْ ) * در چه چيز بوديد از كار دين خود و با كدام طايفه بوديد از مشركان و موحدان ايشان بر سبيل اعتذار بيموقع * ( قالُوا ) * گفتند كه * ( كُنَّا مُسْتَضْعَفِينَ ) * بوديم ضعيفان و عاجزان * ( فِي الأَرْضِ ) * در زمين مكه و كفار بر ما غالب بودند و نتوانستيم كه هجرت كنيم بمدينه و يا از اعلاى كلمهء اسلام عاجز بوديم * ( قالُوا ) * گفتند فرشتگان بر سبيل تكذيب و تبكيت ايشان كه * ( أَ لَمْ تَكُنْ أَرْضُ اللَّه ) * آيا نبود زمين خدا * ( واسِعَةً ) * گشاده و بسيار * ( فَتُهاجِرُوا فِيها ) * كه هجرت كنيد در طرفى ديگر از آن چنانچه مهاجران حبشه كردند * ( فَأُولئِكَ ) * پس آن گروه تاركان هجرت بدون عذر مسموع * ( مَأْواهُمْ جَهَنَّمُ ) * جاى ايشان دوزخست * ( وَساءَتْ مَصِيراً ) * و بد بازگشتى است ايشان را دوزخ به جهت ترك امر واجب و مساعدهء كفار بدانكه فاولئك خبران است و ذكر فاجهت آنست كه متضمن معنى شرط است و * ( قالُوا فِيمَ كُنْتُمْ ) * حالست از ملائكه باضمار قد و يا آنكه قالوا خبران است و عايد در آن محذوف اى قالوا الهم و جمله فاولئك معطوف است بر جملهء ما قبل كه مستنتج باشد از ان و در آيه دليل است بر وجوب هجرت از موضعى كه متمكن نباشد در آن اقامهء دين و اشعار شعاير اسلام و از حضرت رسالت صلَّى اللَّه عليه و آله مرويست كه\r\nمن فر بدينه من ارض الى لا ارض و ان كان شبرا من الارض استوجب له الجنة و كان رفيق ابيه ابراهيم و نبيه محمد ( ص )\r\nيعنى هر گاه كسى فرار كند بسبب دين خود از زمينى بزمينى ديگر و اگر چه مقدار يك شبر باشد بهشت او را واجب شود و رفيق پدر خود باشد كه ابراهيم است و رفيق پيغمبر خود كه محمد ( ص ) است و از امام محمد باقر عليه السّلام مرويست كه آيهء مذكوره در شأن پنج كس نازل شد حارث بن ذمعة الاسود و ابو العاص و ابن امية بن خلف و قيس بن الوليد بن مغيره و قيس بن الفاكهة بن المغيرى كه با رسول ( ص ) هجرت نكردند چون مشركان ببدر حاضر\r\n","description":"","footnote":"","page_name":" 98 ","page_number":98},
  {"content":"\r\nشدند ايشان قلب لشگر اسلام بدريدند و گفتند غَرَّ هؤُلاءِ دِينُهُمْ مغرور ساخته است ايشان را دين ايشان و همه در بدر كشته شدند و فرشتگان نيز بر پشت و روى ايشان ميزدند و ميگفتند كه ذُوقُوا عَذابَ الْحَرِيقِ و قوله * ( إِلَّا الْمُسْتَضْعَفِينَ ) * استثناى منقطع است به جهت عدم دخول ايشان در موصول يعنى ليكن كسانى كه بحسب واقع ضعيف و عاجزند * ( مِنَ الرِّجالِ ) * از مردان * ( وَالنِّساءِ ) * و زنان * ( وَالْوِلْدانِ ) * و صبيان * ( لا يَسْتَطِيعُونَ حِيلَةً ) * كه استطاعت و توانايى ندارند بر چاره سازى * ( وَلا يَهْتَدُونَ سَبِيلًا ) * و نميشناسند راه مدينه را و طريق بيرون آمدن را در انوار گفته كه ذكر ولدان اگر مراد به آن مماليكند ظاهر است و اگر صبيانند جهت مبالغه است در امر هجرت و اشعار بر آنكه ايشان بر صدد وجوب هجرتند و محيصى از آن ندارند بحيثيتى كه ولدان ايشان چون بالغ شوند و قادر گردند بر هجرت ناچار است ايشان را هجرت بلا تأخير و قوله و لا يستطيعون صفت ( مستضعفين ) است زيرا كه توقيتى و تعينى در آن نيست و يا حالت از ضمير ( مستكن ) در آن و استطاعت حيلة و جدان اسباب هجرتست و ما يتوقف عليه و اهتداى سبيل معرفت طريقة است بنفسه يا بدليل * ( فَأُولئِكَ ) * پس آن گروه بى - چارگان * ( عَسَى اللَّه ) * شايد خدا * ( أَنْ يَعْفُوَ عَنْهُمْ ) * آنكه عفو كند معذوران را * ( وَكانَ اللَّه عَفُوًّا ) * و هست خدا در گذرنده از معاصى * ( غَفُوراً ) * آمرزنده گناهان ايشان\r\nعمرو بن دينار از عكرمه روايت كند كه در مكه بسيار كس اسلام آورده بودند و استطاعت هجرت نداشتند چون آيهء تهديد ترك هجرت نازل شد و نوشته آن بمستضعفان مكه رسيد جندع بن ضمره پسران را گفت كه هر چند من پير و بيمارم اما از جملهء مستضعفان نيستم كه حقتعالى استثناء ايشان نموده چه چاره رفتن مىتوانم و راه مدينه ميدانم مىترسم كه ناگاه بدست اجل درمانم و بسبب ترك هجرت ايمان من خلل پذير گردد مرا بر همين سرير كه خفته‌ام بيرون بريد فرزندان اشارهء پدر را منقاد شده استعداد راه مهيا كردند و به منزل تنعيم نزول نموده اثر موت بر جندع ظاهر شد دست راست خود را بر دست چپ نهاد و گفت اللهم هذه لك خدايا اين دست از آن تو است هذه لرسولك و ايندست ديگر از آن رسول تو ( ابا يعنك على ما بايع عليه رسولك ) بيعت ميكنم ترا بر آنچه بيعت كرده است رسول تو با تو اين بگفت و درگذشت خبر او بمدينه رسيد بعضى اصحاب گفتند كه اگر بمدينه رسيدى اسلام او كاملتر و مزد او شاملتر بودى چه با وجود ايمان مزد مهاجران يافتى حق تعالى اين آيه فرستاد كه * ( وَمَنْ يُهاجِرْ فِي سَبِيلِ اللَّه ) * و هر كه هجرت كند در راه طاعت خدا * ( يَجِدْ فِي الأَرْضِ ) * بايد در زمين * ( مُراغَماً كَثِيراً ) * موضع تحول بسيار يعنى آرامگاه ها\r\n","description":"","footnote":"","page_name":" 99 ","page_number":99},
  {"content":"\r\nكه به آن نقل نمايند و در انوار گفته كه اشتقاق مراغم از رغام است كه بمعنى ترابست يعنى مكان بسيار در زمين يابد كه به آن متحول شود و گويند مراد طريقه است كه به جهت توجه نمودن او در آن مراغمت كند با قوم خود يعنى بكراهت از ايشان مفارقت كند بر رغم انوف ايشان و اين نيز از رغام مأخوذ است ( وسعة ) و فراخى در روزى يا گشادگى در اظهار دين و اعلاى كلمه و نزد مجاهد و قتاده مراغم بمعنى مزحزح است از مكروهات و سعه بمعنى خلاصى از تنگناى ضلالت به فضاى وسيع هدايت يا مراد مهاجر فسيح و متسع است از آنچه در آن بوده باشد از تضيق مشركان بر آن * ( وَمَنْ يَخْرُجْ مِنْ بَيْتِه ) * و هر كه بيرون آيد از خانه خود * ( مُهاجِراً إِلَى اللَّه وَرَسُولِه ) * در حالتى كه هجرت كننده باشد به خدا و رسول او يعنى خاصه از براى رضاى ايشان باشد و بدون غرضى از اغراض ديگر * ( ثُمَّ يُدْرِكْه الْمَوْتُ ) * پس دريابد او را مرگ در اثناى طريق و بهجرتگاه نرسد * ( فَقَدْ وَقَعَ أَجْرُه ) * پس بتحقيق كه ثابت شد مزد او * ( عَلَى اللَّه ) * نزديك خدا و وقوع آن بر او واجب وقوع و وجوب مستعار باشند پس معنى آنست كه ( ثبت اجره عند اللَّه ثبوت الامر الواجب ) يعنى اجر مهاجر نزد خدا ثابت است مانند ثبوت امرى كه واجب باشد كه اگر اجر او به او نرساند خلاف حكمت و مصلحت او باشد و ترك حكمت او سبحانه را جايز نيست چه آن مستلزم نقص و عيب است ( تعالى اللَّه عن ذلك علوا كبيرا ) * ( وَكانَ اللَّه ) * و هست خدا * ( غَفُوراً ) * آمرزندهء گناهان تاخيرى كه هجرت كرده * ( رَحِيماً ) * مهربان در وعدهء مثوبت او بحسن نيت او يا غفور است گناهانى را كه قبل از مهاجرت در حال شرك كرده و رحيم در آنچه در حال اسلام كرده و چون حقتعالى امر كرد بندگان را بجهاد و هجرت در عقب آن بيان صلاة سفر خوف مىكند و ذكر تخفيف آن براى ايشان و ميفرمايد كه * ( وَإِذا ضَرَبْتُمْ فِي الأَرْضِ ) * و چون سفر كنيد در زمين * ( فَلَيْسَ عَلَيْكُمْ جُناحٌ ) * پس نيست بر شما گناهى * ( أَنْ تَقْصُرُوا مِنَ الصَّلاةِ ) * در آنكه كوتاه سازيد از نماز يعنى رباعية را دو ركعت گذاريد * ( إِنْ خِفْتُمْ ) * اگر ترسيد * ( أَنْ يَفْتِنَكُمُ الَّذِينَ كَفَرُوا ) * آنكه در فتنه اندازند يعنى بكشند يا مشرك سازند شما را آنان كه كافر شدند اين شر باعتبار غالب است چه در آن وقت در حوالى مدينه مسلمانان را دشمنان بوده‌اند و حالا بىترس تقصير نيز بايد كرد در سفر باجماع و روايات متظاهره * ( إِنَّ الْكافِرِينَ ) * بدرستى كه كافران * ( كانُوا لَكُمْ ) * هستند شما را * ( عَدُوًّا مُبِيناً ) * دشمنى آشكارا در كنز آورده كه ضرب در ارض بمعنى سير است و جناح بمعنى الم و نفى جناح مستعمل مىشود\r\n","description":"","footnote":"","page_name":" 100 ","page_number":100},
  {"content":"\r\nدر واجب و ندب و مباح و قصر صلاة از قصور مأخوذ است بمعنى نقص و آن گاهست كه در كيفيت نماز است و يا در كميت آن و فتنه بمعنى قتل است نزد بعضى و اصح آنست كه بمعنى تعرض\r\nاست بمكروه چون اين مقرر شد بدانكه در اين مقام چند فايده است اول قصر صلاة جايز است اجماعا و نزد شافعى رخصت است لقوله تعالى * ( فَلَيْسَ عَلَيْكُمْ جُناحٌ ) * پس قصر نزد او مخير است لكن قصر پيش او افضل است از اتمام و مزنى كه از اصحاب او است گفته كه اتمام افضل است و نزد مالك و ابو حنيفه و اصحاب ما قصر عزيمت است و اين مرويست از امير المؤمنين عليه السلام و اهل البيت اطهار او صلوات اللَّه عليهم و از ابن عباس و جابر و ابن عمرو غيرهم و نفى جناح منافى وجوب نيست چه آن را در وجوب نيز استعمال ميكنند كما فى قوله تعالى إِنَّ الصَّفا وَالْمَرْوَةَ مِنْ شَعائِرِ اللَّه الى قوله فَلا جُناحَ عَلَيْه أَنْ يَطَّوَّفَ بِهِما و حال آنكه طواف صفا و مروه بانفاق امت واجب است و ديگر آنكه از يعلى بن اميه مرويست كه از عمر سؤال كردند كه ( ما بالنا نقصر و قد أمنا ) چيست ما را كه در نماز تقصير ميكنيم و حال آنكه ايمنيم در جواب گفت ( عجبت مما عجبت منه ) من نيز متعجب بودم از آنچه شما تعجب ميكنيد از آن پس آن را از حضرت رسالت صلَّى اللَّه عليه و آله پرسيدم فرمود\r\nتلك صدقه تصدق اللَّه بها عليكم فاقبلوا صدقتان\r\nصدقه ايست كه حقتعالى تصدق فرموده پس قبول كنيد صدقهء او سبحانه را و امر از براى وجوبست و ديگر در روايات متواتره صحيحه از اهل بيت عليهم السلام و غير ايشان در باب وجوب قصر صلاة در سفر وارد شده دويم ظاهر آيه دلالت مىكند بر آنكه قصر مشروط است بخوف و حال آنكه نه چنين است بلكه خوف در مخرج اغلب است بدليل حديث عمرو روايت ديگر كه مذكور شد و اجماع اهل البيت و تحقيق مذهب در اين مقام آنست كه سفر و خوف بمجموعهما شرط تقصير نيستند باجماع بلكه هر يك از آن علت تامه‌اند در تقصير و ديگر آنكه پيغمبر ( ص ) نماز را قصر فرمود در سفر با زوال خوف و هر گاه على الجمع شرط تقصير نباشند پس يا آنست كه احدهما شرط ديگر است بدون عكس و اين باطل است اما اولا به جهت استلزام ترجيح بلا مرجح و اما ثانيا به جهت آنكه اشتراط سفر بخوف باطل است باجماع مذكور و نص و عكس آنكه اشتراط خوفست به سفر نيز باطل است زيرا كه خوف مطلقا سبب قصر است و ديگر آنكه سبب تام محالست كه شرط باشد در سببيت ديگر و چون اين باطل شد پس باقى نماند مگر آنكه هر يك از سفر و خوف سبب تام باشند در وجوب قصر و دليل ديگر روايت صحيحه است از باقر عليه السّلام كه از آن حضرت پرسيدند كه صلاة خوف و صلاة سفر را قصر ميبايد كرد فرمود\r\nنعم و صلاة الخوف احق ان تقصر من صلاة السفر الذى لا فيه خوف بانفراد\r\nآرى قصر مىبايد كرد و صلاة خوف سزاوارتر است كه قصر كنند از صلاة سفرى كه در\r\n","description":"","footnote":"","page_name":" 101 ","page_number":101},
  {"content":"\r\nاو خوف نباشد اين حديث مثمر آنست كه خوف اقوى است از سفرى كه خالى باشد از خوف پس هر يك بانفراده سبب تام است در قصر و اگر هر دو سبب با هم جمع شوند بطريق اولى قصر واجب باشد سيم خلافى نيست در آنكه قصر در سفر متعلق است بمسافت الا آنست كه داود گفته كه احكام سفر متعلق است بطويل و قصير و آن را على اطلاقه وا گذاشته است و مقدر ان در آن خلاف كرده‌اند شافعى گفته كه مراد و مرحله است كه شانزده فرسخ است و مالك و احمد نيز بر ايناند و ابو حنيفه و اصحاب او گفته‌اند كه سه مرحله است كه بيست و چهار فرسخ باشد و نزد همهء اصحاب ما يك مرحله است كه هشت فرسخ باشد يا مسير روزى متوسط السير و اوزاعى نيز بر اينست و دليل ما بعد از اجماع ما اطلاق آيه است كه خارج است از ما دون ثمانيه باجماع پس ما عداى آن باقى باشد به جهت روايت عيص بن قاسم از صادق عليه السّلام كه فرمود كه\r\nالتقصير حده اربعة و عشرون ميلا يكون ثمانية فراسخ\r\nچهارم بيان كرديم كه تقصير نقص صلاة است در كميت و كيفيت پس نقص در كم رباعيات تنصيف آنست و آن را دو ركعت گردانيدن و همچنين است در حال خوف غير شدت و اما در حال خوفى كه منتهى بشدت باشد پس نقص در آن بحسب كم و كيف هر دو است اما كم بر طريقى است كه مذكور شد و اما كيف بحسب امكان است از قيام و قعود و ايماء و تسبيحهء واحده گاهى قائم مقام يك ركعت باشد و تفصيل اين در كتب فقهيه مسطور است پنجم قصر در سفر در صورتيست كه سفر جايز باشد خواه واجب باشد يا مندوب يا مباح نه در صورتى كه حرام باشد و دليل بر اين آنست كه قصر صلاة تخفيف است و ترفيهء مشقت كه سفر مظنه آنست پس تقصير نسبت بعاصى به سفر حسن نباشد و خصوصا كه احكام شرع محض حكمت است و ممتنع است فعل قبيح بر او ليكن انتفاى معصيت در سفر شرط قصر نيست بلكه ميبايد كه نفس سفر معصيت نباشد يا غايت او معصيت نبود ششم وجوب تقصير اگر چه عامست به جهت ظاهر آيه الا آنست كه نزد ما مخصوص است بما عداى مواضع اربعه كه مسجد مكه است و مدينه و جامع كوفه و حاير شريف على ساكنه الصلاة و السلام و اجماع اكثر اصحاب ما بر اينست و اتمام در آن افضل است زيرا كه مواضع شريفه است كه مناسب تكثير عبادت است در آن انتهى كلامه از ابن عباس مرويست كه اول نمازى كه در آن تقصير واجب شد نماز ديگر بود در عسفان و بعد از ذكر وجوب قصر در سفر و خوف بيان كيفيت صلاة خوف مىفرمايد براى پيغمبر خود تا آن حضرت به آن نحو نماز بگذارد و خلفاى خود را كه ائمهء معصوميناند تعليم آن نمايد تا بوى اقتدا كرده امت مرحومهء وى ايشان را نايب مناب آن حضرت دانسته به آن كيفيت اقتدا بايشان كنند پس مىفرمايد كه * ( وَإِذا كُنْتَ فِيهِمْ ) * و چون باشى تو در ميان ايشان بوقت خوف از اعادى * ( فَأَقَمْتَ لَهُمُ الصَّلاةَ ) * پس خواهى كه اقامه كنى براى\r\n","description":"","footnote":"","page_name":" 102 ","page_number":102},
  {"content":"\r\nايشان نماز را لشكر خود را دو قسم ساز * ( فَلْتَقُمْ طائِفَةٌ مِنْهُمْ ) * پس بايد كه بايستند گروهى از ايشان * ( مَعَكَ ) * با تو و نماز گذارند و اقل طائفه واحد است و گروهى ديگر رو با روى دشمن بايستند اصل لام كسر است و سكون آن به جهت استثقال است * ( وَلْيَأْخُذُوا أَسْلِحَتَهُمْ ) * و بايد كه فرا گيرند آنان كه نماز مىگذارند سلاحهاى خود را از روى حزم و احتياط و گويند ضمير راجع بطايفهء ديگر است و ذكر طايفهء اولى دلالت مىكند بر ايشان و قول اول اصح و اظهر است و سلاح اسم چيزى است كه به آن دفع ضرر كنند از خود و جمع آن اسلحه است چون حمار و احمره * ( فَإِذا سَجَدُوا ) * پس چون سجده كنند نماز گذارندگان * ( فَلْيَكُونُوا ) * پس بايد باشند آنها كه نماز نميگذارند * ( مِنْ وَرائِكُمْ ) * از پس شما در برابر دشمن خطاب به پيغمبر است و طائفهء كه با او نماز ميگذارند بر سبيل تغليب مخاطب بر غايب و چون اين گروه يك ركعت نماز بگذارند بصف لشكر باز روند * ( وَلْتَأْتِ طائِفَةٌ أُخْرى ) * و بيايند طائفه ديگر كه * ( لَمْ يُصَلُّوا ) * نماز نگذارده‌اند و پاس ميداشته‌اند شما را * ( فَلْيُصَلُّوا مَعَكَ ) * پس بايد كه بگذراند با تو يك ركعت ديگر را * ( وَلْيَأْخُذُوا ) * و بايد كه بردارند ايشان نيز با خود * ( حِذْرَهُمْ ) * آلتى كه بدان حذر ميكنند از دشمن چون سپر و خود و زره * ( وَأَسْلِحَتَهُمْ ) * و سلاحهاى خود را كه بدان جنگ ميكنند چون شمشير و حربه و نيزه و كمان و تير به جهت شدت احتراز از عدو و نكته در ايراد فليصلوا بدون اخرون و فلتصل حمل كلام است يك بار بر لفظ و بار ديگر بر معنى كقوله وَإِنْ طائِفَتانِ مِنَ الْمُؤْمِنِينَ اقْتَتَلُوا كه اقتتلا واقع نشده پس بيان حكمت مىكند در وجوب اخذ سلاح بقوله * ( وَدَّ الَّذِينَ كَفَرُوا ) * دوست ميدارند آنان كه كافر شده‌اند و تمنا ميكنند * ( لَوْ تَغْفُلُونَ ) * آن را كه غافل شويد * ( عَنْ أَسْلِحَتِكُمْ ) * از سازهاى حرب خود * ( وَأَمْتِعَتِكُمْ ) * و از متاعهاى خود چون البسه و رخوت * ( فَيَمِيلُونَ عَلَيْكُمْ ) * پس حمله آورند بر شما * ( مَيْلَةً واحِدَةً ) * يك حمله و هر چه باشد ببرند و چون در بعضى احيان حمل اسلحه موجب مشقت كثيره است از اينجهت در تخفيف مشقت آن وضع سلاح كرده ميفرمايد كه * ( وَلا جُناحَ عَلَيْكُمْ ) * و هيچ گناهى نيست\r\nبر شما * ( إِنْ كانَ بِكُمْ أَذىً ) * اگر باشد بشما رنجى * ( مِنْ مَطَرٍ ) * از باران كه گران گرداند اسلحه را * ( أَوْ كُنْتُمْ مَرْضى ) * يا باشيد بيماران و ناتوانان در حمل سلاح * ( أَنْ تَضَعُوا ) * در\r\n","description":"","footnote":"","page_name":" 103 ","page_number":103},
  {"content":"\r\nآنكه بنهد به زمين * ( أَسْلِحَتِكُمْ ) * سلاحهاى خود را ان تضعوا منصوب بنزع خافض است اى ( لا اثم عليكم فى ان تضعوا ) و يا مجرور است باضمار حرف جر و چون عدم اخذ سلاح در مظان هجوم اعادى است بر مسلمانان از جهت مبالغه در اخذ آن تكرار آن نمود بقوله * ( وَخُذُوا حِذْرَكُمْ ) * و فرا گيريد آلات نگاهداشتن خود را تا خصم بر شما هجوم نكند و گويند معنى آن است كه مراقب و بر حذر باشيد * ( إِنَّ اللَّه ) * بدرستى كه خدا * ( أَعَدَّ لِلْكافِرِينَ ) * آماده ساخته براى كافران * ( عَذاباً مُهِيناً ) * عذابى خوار كننده در سبب نزول اين آيه آورده‌اند كه حضرت رسالت صلَّى اللَّه عليه و آله بغزوهء رفته بود همين كه بعسفان رسيد مشركان عرب را ديد كه صف راست كرده‌اند و اسباب جدال و قتال را مهيا ساخته حضرت نيز فرمود تا لشكر اسلام در مقابل صف بر كشيدند وقت نماز پيشين آمد و در سواد لشكر كفار ميان قبله و سپاه مؤمنان حايل بودند حضرت رسالت ( ص ) باصحاب باقامهء نماز اشتغال فرمودند و كفار معاينه ركوع و سجود ايشان را مشاهده ميكردند بعد از فراغ اهل اسلام از آن نماز كافران حسرت خوردند كه چرا بر ايشان هجوم نكرديم و بيك حمله دمار از ايشان برنياورديم يكى از زمرهء كفر آواز داد كه اين قوم را بعد از اين نماز نماز ديگر هست كه در اعزاز و اكرام آن غايت مبالغه بتقديم ميرسانند پس ما فرصت نگاهداشته در آن وقت كه ايشان به آن مشغول باشند ناگاه بر سر ايشان را نيم و بكام دل از اين دشمنان داد انتقام بستانيم هنوز وقت صلاة عصر در نيامده بود كه جبرئيل فرود آمد و كيفيت نماز خوف بدين آيه آن حضرت را تعليم داد و گفته‌اند كه * ( وَلا جُناحَ عَلَيْكُمْ ) * الخ در حق عبد الرحمن بن عوف آمد كه رنجور بود و سلاح بر نميتوانست گرفت و ابو صالح از ابن عباس روايت كرده كه در حق رسول خدا نازل شده و سبب آن بود كه حضرت بغزاى مخايف و بنى انهار شد بمنزلى با مسلمانان فرود آمد و مشركان مشاهدهء ايشان نمودند رسول به قضاى حاجتى رفت و باران ميآمد چون فارغ شده خواست كه بلشكرگاه آيد سيل آمده بود و حايل شده رسول ( ص ) از آن جانب رودخانه تنها بماند بىسلاح و به زير درختى نشست تا آب كم شده بگذرد از سر كوه حويرث بن حارث نگاه كرد رسول ( ص ) را ديد تنها نشسته گفت ( هذا محمد قد انقطع من اصحابه قتلنى اللَّه ان لم اقتله ) اين محمد است و از اصحاب دور افتاده اگر او را نكشم خدا مرا بكشد پس متوجه رسول ( ص ) شده تا آن حضرت را خبر مىشد آن ملعون تيغ كشيده بر سر آن حضرت رسيده بود گفت يا محمد من يمنعك منى كه ترا از من منع كند فرمود خدا شر تو را از من منع كند پس فرمود\r\nاللهم اكفنى شر حويرث بن الحارث بما شئت\r\nبار خدايا بر وجهى كه خواهى شر اين را از من كفايت كن چون شمشير بركشيد كه بر آن حضرت زند فرشتهء آمد و پر بر وى زده او را\r\n","description":"","footnote":"","page_name":" 104 ","page_number":104},
  {"content":"\r\nبينداخت و شمشير از دست او جدا شد حضرت تيغ او را برداشته بر او حمله كرد فرمود\r\nالان من يمنعك منى\r\nحويرث گفت لا احد يمنعك منى هيچ كس نيست كه ترا از من منع كند گفت گواهى ده كه خدا يكيست و محمد صلَّى اللَّه عليه و آله رسول او است تا تيغ به تو نرسانم گفت هرگز گواهى ندهم ليكن اگر مرا بگذارى عقد بكنم تا با تو و قوم تو هرگز كارزار نكنم و كسى را بر حرب تو اعانت ننمايم و تحريص نكنم حضرت تيغ بوى داد وى تيغ بستد و گفت ( و اللَّه لانت خير منى ) رسول صلَّى اللَّه عليه و آله فرمود\r\nانا احق بذلك منك\r\nحويرث نزديك اصحاب خود رفت وى را گفتند ويحك چرا شمشير به او نزدى و جهان را از فتنه او باز نداشتى و چگونه بىسببى بيفتادى حويرث گفت شخصى بىآنكه او را بينم دست بر من زد و بيفتادم و تيغ از دست من بيفتاد و محمد صلَّى اللَّه عليه و آله آن را برداشت و اگر خواستى مرا هلاك كردى به خدا كه او از من به همه حال جوان مردتر است مرا گفت ايمان آور قبول نكردم اما عهد كرده‌ام با او كه من تيغ بر او و اتباع او نكشم چون باران و سيل باز ايستاد رسول صلَّى اللَّه عليه و آله بلشگرگاه آمد و حكايت باصحاب تقرير كرد آيهء مذكوره بر او نازل شد و اين روايت را ابو حمزه ثمالى نيز در تفسير خود آورده و در كنز العرفان بعد از بيان تركيب و حل لغت بر طريقى كه مذكور شد فرموده كه در اين مقام ايراد كيفيت صلاة خوف مىكنيم بر قول فقها و بعد از آن بيان فوائد آيه مينمائيم اما اول بدانكه خوف اگر منتهى بحالتى كه با آن استقرار و ايقاع افعال ممكن نباشد بلكه منجر بمسايفه و معانقه شود بايد كه مردمان نماز را فرادى گذارند بحسب امكان بر طريقى كه در آيهء سابقه گذشت و اگر منتهى به اين نشود هيئت صلاة آن بر سه نوع خواهد بود اول صلاة بطان النحل و آن اين است كه عدو در جهت قبله باشد پس امام تفريق اصحاب خود كند به دو فرقه با يك فرقه دو ركعت نماز بگذارد و با ايشان سلام دهد و فرقه ثانيه حراست ايشان كنند و بعد از آن با فرقه ثانيه دو ركعت نماز بگذارد و اين او را نافله خواهد بود و فرقه ثانيه را فريضه و اين در حالت امن نيز صحيح است دويم صلاة عسفان و آن اين است كه عدو در جهت قبله باشد پس امام ترتيب اصحاب خود نمايد به دو صف و با همه تكبير احرام بگويد و با صف اول ركوع و سجود كند و طايفهء ثانيه آن چنان ايستاده حراست كنند چون امام با صف اول برخيزد صف ثانى سجده كنند و بعد از آن منتقل شوند هر يك از صفين به مكان صف ديگرى پس امام با آنها كه در يلى اويند ركوع و سجود كند و صف اول برخواسته بحراسة مشغول شوند و بعد از آن همه بنشينند و سجده كنند و سلام بگويد با جميع ايشان سيم صلاة ذات الرقاع و شروط آن آن است كه عدو در خلاف جهت قبله باشد يا در جهت قبله و ليكن ميان او و مسلمانان حايلى باشد كه مانع باشد از رؤيت ايشان در حين هجوم و عدو بر وجهى قوة داشته باشد كه خوف هجوم ايشان باشد و مسلمانان\r\n","description":"","footnote":"","page_name":" 105 ","page_number":105},
  {"content":"\r\nبحيثيتى بسيار باشند كه ممكن باشد تفريق ايشان به دو فرقه كه هر فرقهء مقاومت با عدو كنند و احتياج نباشد بزياده از دو فرقه پس امام با طايفهء بموضعى بايستند كه سهام عدو بايشان نرسد و يك ركعت با ايشان بگذارد چون برخيزد بركعت ثانيه ايشان نيت انفراد كنند بر طريق وجوب و نماز خود را تمام كنند و طايفهء ثانيه حراست ايشان كنند تا از نماز فارغ شوند بعد از آن طايفهء اولى به مكان طايفه ثانيه آيند و ثانيه نزد امام آيند و امام منتظر ايشان باشد تا ايشان به او ملحق شوند و بعد از الحاق اقتدا به امام كنند در ركعت ثانيه و چون امام بنشيند در ثانيه بتشهد ايشان برخيزند و يك ركعت ديگر گذارده به او ملحق شوند و امام با ايشان سلام بگويد و بايد كه امام تطويل قرائت نمايد در انتظار طايفه ثانيه و تطويل تشهد كند در انتظار فراغ ايشان و در مغرب با طائفه اولى دو ركعت بگذارد و با ثانيه يك ركعت يا به عكس و چون اين معلوم شد بدانكه هيچ كس قائل نيست به اينكه آيهء كريمه را بر صلاة عسفان حمل ميتوان كرد بلكه يا محمولست بر صلاة بطن النحل و اين قول حسن بصرى است و يا بر صلاة ذات الرقاع و در اين دو قول است يكى قول اصحاب ما است و شافعيه بر هيئتى كه مذكور شد و قول دويم آن است كه طايفهء اولى چون از يك ركعت فارغ شوند متوجه عدو شوند و طايفهء ديگر بيايند و امام با ايشان ركعت ثانيه بگذارد پس امام تنها سلام بگويد و ايشان متوجه عدو شده طايفه اولى بيايند و يك\r\nركعت بگذارند بدون قرائت زيرا كه ايشان سابقند پس لاحق ميشوند و سلام ميگويند و به آن متوجه عدو ميشوند و طايفه ثانيه ميآيند و ركعت ديگر را با قرائت ميگذارند زيرا كه مسبوقند و اين مذهب ابو حنيفه است و منقول از عبد اللَّه بن مسعود و فرق بين الطائفتين به ترك قرائت نوعى از تحكمست و صلاحيت علتى ندارند كه ايشان ذكر كرده‌اند و گويند كه طائفه اولى يك ركعت بگذارند و سلام بگويند و منصرف شوند و ثانيه همچنين عمل كنند و اين قول جابر است و مجاهد پس بنا بر اين صلاة خوف يك ركعت باشد و سجود در اذا سجدوا بر ظاهر خود است نزد ابو حنيفه و بر قول اصحاب ما و بر قول شافعى بمعنى صلاة است و مؤيد اين است قوله ( و لتأت طائفة اخرى لم يصلوا فليصلوا معك ) و خلافى نيست در آنكه طائفهء كه مقابل عدويند و غير مصلىاند بايد كه اخذ سلاح كنند و اما طائفهء كه مصلىاند نزد بعضى آنست كه اخذ آن نكنند و اين قول ابن عباس است و نزد بعضى ديگر اخذ سلاح كنند و اين صحيح است به جهت عود ضمير بايشان ظاهرا و اما فوايد چند چيز است يكى آنكه نزد بعضى نماز بر اين وجه مختص به حضرت رسالت صلَّى اللَّه عليه و آله و سلَّم است لقوله * ( وَإِذا كُنْتَ فِيهِمْ ) * و اين وجه مذهول است زيرا كه ساير شرعيات آن حضرت مقرر آن است باقوال و افعال خود با عموم تكليف به آن به جهت وجوب تأسى به او و مع ذلك مفهوم مخالفت نزد ما حجت نيست دويم اخذ سلاح واجبست به جهت صيغهء امر و مقرر شده در اصول كه امر از براى وجوبست سيم واجبست ترك اخذ\r\n","description":"","footnote":"","page_name":" 106 ","page_number":106},
  {"content":"\r\nسلاح با مرض يا حصول اذا به آن و همچنين است اگر مانع احد واجبات صلاة باشد لقوله تعالى * ( وَلا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ ) * چهارم در آيه دلالت است بر ارجحيت صلاة جماعت به جهت امر در حالت خوف بمحافظت بر آن پنجم قوله * ( وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَأَمْتِعَتِكُمْ ) * اشاره است بوجوب اخذ سلاح و حذر زيرا كه معنى آنست كه اگر غافل شويد ميل كنند بر شما بيكبار و كار بر شما دشوار سازند ششم در آيه و نزول آن معجزهء حضرت رسالت است صلَّى اللَّه عليه و آله زيرا كه نزول آيه در وقتى بود كه رسول صلَّى اللَّه عليه و آله در عسفان بود و مشركان در ضجنان پس توقف كردند تا رسول نماز ظهر را با اصحاب ادا فرمود و بعد از آن يكديگر را تعيير و سرزنش كردند كه چرا در حين نماز بر سر ايشان هجوم نكرديم و بعضى گفتند ايشان را نماز ديگر هست كه نزد ايشان احب و افضل از اين نماز است مراد ايشان نماز عصر بود پس صبر كنيد تا در اثناى آن نماز بر ايشان هجوم كنيم حقتعالى اين آيه را انزال فرمود و حضرت را بصلاة خوف تعليم داد چنان كه گذشت هفتم چون ايشان را امر كرد باخذ حذر ايشان متوهم شدند از آنكه عدو بر ايشان هجوم خواهد كرد به جهت قوت و مخادعهء ايشان حقتعالى ازالهء اين وهم كرد بكريمهء * ( إِنَّ اللَّه أَعَدَّ لِلْكافِرِينَ عَذاباً مُهِيناً ) * يعنى متوهم مشويد كه حقتعالى اهانت ايشان نمايد بسيف اسلام چه فعل او سبحانه بسيار هست كه به اسبابست اگر گويند كه تعليق اخذ بحذر مجاز است و باسلحه حقيقت اگر مراد احدهما است ديگرى جايز نيست و اگر مراد هر دو است باطل است زيرا كه استعمال لفظ در حقيقت و مجاز ممنوع است گوئيم منع آن بر وجه حقيقت است نه مطلقا پس جايز است ارادهء هر دو بر سبيل مجاز و يا احدهما منصوب باشد بملفوظ و ديگرى بمقدر مانند ( علقتها تبنا و ماء باردا ) اى سقيتها و چون تذكر بذات الهى موجب استعداد بنده است بفيض ربانى و ورود در رحمت و نعمت بر او و دفع زحمت و نقمة از او و از اينجهة بعد از امر بصلاة خوف ميفرمايد كه * ( فَإِذا قَضَيْتُمُ الصَّلاةَ ) * قضا اينجا بمعنى فعل است و اتيان نمودن بشيء كقوله تعالى فَإِذا قَضَيْتُمْ مَناسِكَكُمْ يعنى پس چون كرديد نماز خوف را و آن را بجا آورديد بر وجه ادا و فارغ شديد از آن * ( فَاذْكُرُوا اللَّه ) * پس ياد كنيد خدا را * ( قِياماً ) * در حالت ايستادن كه شمشير ميزنيد * ( وَقُعُوداً ) * و در حال نشستن كه تير مياندازيد * ( وَعَلى جُنُوبِكُمْ ) * و در\r\nحالتى كه به پهلوهاى خود افتاده‌ايد و زخم خورده‌ايد و قول اشهر و اكثر آنست كه ياد كردن خداوند است در همه حال و در زاد المسير آورده كه ذكر بمعنى خوف است يعنى بترسيد از خدا قياما و بوقت نصرت در امور و قعود او در حال اشتغال با كل و شرب و مصاحبت با خلق وَعَلى جُنُوبِهِمْ و در زمان توجه بمنام و مژدهء ان لا تخافوا نتيجهء اين خوفست * ( فَإِذَا اطْمَأْنَنْتُمْ ) * پس چون بياراميديد و از خوف ايمن\r\n","description":"","footnote":"","page_name":" 107 ","page_number":107},
  {"content":"\r\nشديد * ( فَأَقِيمُوا الصَّلاةَ ) * پس بگذاريد نماز را بتعديل اركان و حفظ شرائط آن * ( إِنَّ الصَّلاةَ ) * بدرستى كه نماز * ( كانَتْ عَلَى الْمُؤْمِنِينَ ) * هست بر مؤمنان * ( كِتاباً مَوْقُوتاً ) * فرض موقت يعنى محدود باوقات كه اخراج آن از اوقات آن جايز نيست و اين دليل است بر آنكه نماز واجب الاداء است در حال مسايفة و اضطراب در معركهء حرب و تعليل امر است باتيان بان كيف ما امكن و در كنز آورده كه مراد بقوله فاذكروا اللَّه الخ امر است بمداومت بر ذكر در جميع احوال هم چنان كه در حديث قدسى وارد شده كه حضرت عزت خطاب كرد با موسى على نبينا و عليه السّلام كه يا موسى اذكرنى فان ذكرى حسن على كل حال يعنى اى موسى ياد كن مرا در همه احوال كه ياد من بر هر حالى كه باشد نيكو است و يا مراد تعقيب است بادعيه بعد از صلاة هم چنان كه اصحاب ما روايت كرده‌اند و گويند كلام محتاجست باضمار اى ( فاذا اردتم الإتيان بالصلاة فاتوا بها على حسب احوالكم فى الإتيان ) يعنى چون خواهيد كه به نماز گذاردن مشغول شويد پس اتيان نمائيد به آن بر هر نحوى كه مقدور شما باشد از ضعف خوف و شدت آن قياما خواه مسايفه و مقارعه باشد و قعودا و خواه در حين مرامات * ( وَعَلى جُنُوبِكُمْ ) * و خواه در حينى كه مجروح شده بر پهلو افتاده باشيد و وجه اين قول آنست كه كلام در معرض ذكر صلاة خوف است پس مناسب آنست كه به اين معنى حمل كرده شود و قوله و اذا اطمأنتم به اين معنى است كه چون ايمن شويد از خوف و يا اقامه نمائيد در شهرهاى خود پس اقامهء نماز كنيد بر وجه كمال در كمية و كيفيت يعنى اتمام نماز كنيد نه هم چنان كه در حال شدت خوف و باز عود كلام مىكند بحث بندگان بر جهاد و ميفرمايد كه * ( وَلا تَهِنُوا ) * و سستى مكنيد و ضعف مورزيد * ( فِي ابْتِغاءِ الْقَوْمِ ) * در طلب كافران و كارزار با ايشان و گويند كه نزول اين آيه در وقت توجه ببدر صغرى بود به جهت مواعد ابو سفيان در روز احد و عكرمه روايت كرده كه در غزوهء حمر الاسد نازل شد كه حضرت رسالت صلَّى اللَّه عليه و آله بعد از جنگ احد ميخواست كه در عقب ابو سفيان رود و صحابه از جراحات متألم بودند حقتعالى فرمود كه سستى مكنيد در طلب كفار * ( إِنْ تَكُونُوا تَأْلَمُونَ ) * اگر هستيد شما كه دردمند شده‌ايد از جراحتها * ( فَإِنَّهُمْ يَأْلَمُونَ ) * پس بدرستى كه كافران نيز دردمندند و زخم خورده * ( كَما تَأْلَمُونَ ) * هم چنان كه شما دردمنديد * ( وَتَرْجُونَ ) * و شما با وجود الم اميد ميداريد * ( مِنَ اللَّه ) * از خدا * ( ما لا يَرْجُونَ ) * آنچه ايشان اميد ندارند از ثواب آخرت و نصرت در دنيا اين الزام ايشانست در ثبات قدم در معركهء جهاد و تقريع بر توانى ايشان در آن به آنكه ضرر قتال داير است\r\n","description":"","footnote":"","page_name":" 108 ","page_number":108},
  {"content":"\r\nبين الفريقين و مختص بشما نيست و مع ذلك شما اميدواريد از خدا باظهار دين اسلام و استحقاق ثواب كه عدو شما اميد به اين ندارند پس سزاوار آن است كه رغبت شما از ايشان بيشتر باشد در حرب و صبر شما بر آن اكثر * ( وَكانَ اللَّه ) * و هست خدا * ( عَلِيماً ) * دانا بضماير و اعمال شما * ( حَكِيماً ) * محكم كار در امر و نهى و جز بر وفق حكمت امر نميكند و نهى نمينمايد پس مطيع اوامر و نواهى او شويد و تفصيل اين در سورهء آل عمران مذكور شد آورده‌اند كه طعمة بن ابيرق سه پسر داشت بشر و بشير و مبشر و بشر مكنى بود بابا طمعه و اينها از بنى ظفر بودند شبى طعمه نقب در خانه قتادة بن نعمان زد و زرهى كه در انبان آرد پنهان كرده بودند دزديد قضا را انبان شكافى داشته بود همهء راه آرد ميريخت تا بخانهء طعمه و طعمه آن را بخانهء يهودى كه زيد بن السمين ميگفتند برده بطريق وديعت به دو سپرد\r\nبامداد قتاده بر اثر دقيق بخانهء او رفت و بعد از طلب درع بدروغ سوگند ياد كرد كه اين كار نكرده و از او خبر ندارم قتاده بر همان سمت كه طعمه بخانهء زيد يهودى رفته بود پى برد و وى را بخيانت بگرفت زيد گفت دوش طعمه زرهى در انبان بود بوديعه به من داد و جمعى بر آن گواهى دادند قتاده صورت حال بمحكمه عليه نبويه دفع كرد و بنى ظفر كه قوم طعمه بودند از خوف رسوايى او نخواستند كه طعمه تهمت زده شود و يهود پاكدامن بيرون آيد آغاز جدال و خصومت كردند و بر برائة ساحت طعمه گواهى دادند و گفتند يا رسول اللَّه ( ص ) از جانب صاحب ما مجادله كن تا خيانت و فضيحت مسلمانان و برائت ساحت يهود لازم نيايد و رأى حضرت رسالت ( ص ) نيز بر آن بود كه خيانت بر يهود ثابت گردد و مسلمانان از آن خيانت مبرا باشند پس به جهت حسن ظنى كه آن حضرت را به مسلمانان بود و شهادت شهود براى او خواست كه قصد عتاب يهودى كند از حضرت رب الارباب خبر رسيد كه * ( إِنَّا أَنْزَلْنا ) * بدرستى كه ما فرو فرستاديم * ( إِلَيْكَ الْكِتابَ ) * بسوى تو قرآن را * ( بِالْحَقِّ ) * در حالتى كه ملتبس است براستى و حكم درست * ( لِتَحْكُمَ بَيْنَ النَّاسِ ) * تا حكم كنى ميان مردمان * ( بِما أَراكَ اللَّه ) * به آنچه شناسا گردانيده است خداى تعالى ترا و به آن وحى كرده به تو ارائه از رؤيتى است كه بمعنى معرفت است نه بمعنى علم و اگر نه مستدعى سه مفعول ميبود * ( وَلا تَكُنْ لِلْخائِنِينَ ) * و مباش براى خيانت كنندگان و ذب خيانت از ايشان * ( خَصِيماً ) * دشمن بآنكس كه بىگناهست و در مقام دفع خيانت مباش از خائن و اظهار براءة او * ( وَاسْتَغْفِرِ اللَّه ) * و آمرزش خواه از خدا يعنى بالكليه توجه به او سبحانه كن و توفيق ازو طلب در جميع امور * ( إِنَّ اللَّه كانَ ) * بدرستى كه خدا هست * ( غَفُوراً ) * آمرزنده و دفع كننده درجهء كسى كه آمرزش\r\n","description":"","footnote":"","page_name":" 109 ","page_number":109},
  {"content":"\r\nطلبد * ( رَحِيماً ) * مهربان بر او وَلا تُجادِلْ و خصومت مكن عَنِ الَّذِينَ از قبل آنان كه يَخْتانُونَ أَنْفُسَهُمْ خيانت ميكنند با نفسهاى خود يعنى طعمه و قوم او كه با خيانت او در ساخته‌اند و بدروغ گواهى بر براءة ساحت او داده‌اند و حمايت و نصرت او كرده‌اند و به جهت اين و بال خيانت راجع بانفس ايشان است و ميتواند بود كه صيغهء جمع به جهت آن باشد كه تا متناول طعمه باشد و ساير كسانى كه خيانت كنند إِنَّ اللَّه لا يُحِبُّ بدرستى كه خدا دوست ندارد مَنْ كانَ خَوَّاناً هر كرا كه بسيار خيانت كننده است يعنى مصر است بر آن أَثِيماً گناه كارى كه مستغرق باشد در گناه خود و اين اشاره است بر اصرار طعمه در خيانت و توغل او در اثم و خيانت و بدانكه اين آيه دلالت نميكند بر آنكه از رسول ( ص ) چيزى سانح شده باشد كه شايستهء او نباشد چه قوله وَلا تَكُنْ لِلْخائِنِينَ خَصِيماً و قوله وَلا تُجادِلْ دال نيست بر آنكه آن حضرت اظهار خصومت و جدال كرده باشد چه بسيار است كه نهى متوجه مىشود به كسى كه از او منهى عنه صادر نشده باشد به جهت مبالغه و الحاح در آن و قوله استغفر اللَّه نيز دلالت نميكند بر آنكه گناهى از آن حضرت صادر شده باشد كه شايستهء او نباشد چه استغفار مختص بمذنب نيست بلكه گاهست كه بر وجه هضم نفس و توجه تام بمولى مىباشد و يا به جهت مزيت مثوبت زيرا كه استغفار طاعتى است مستقل و موجب ثواب نه نزع اسقاط عذاب و ادلهء عقليه داله بر عصمت انبيا از صغاير و كباير مصدق اين است و در مجمع آورده كه خطاب اگر چه ظاهرا به حضرت رسالتست ( ص ) ليكن مراد تأديب امت مرحومه است بر آنكه مبادرت نكنند بخصام و دفاع از قبل خصام مگر بعد از تبين وجه حق در آن زيرا كه آن حضرت از جميع معاصى معرا و مبرا است و يا آنكه عتاب به آن حضرت باشد بر قصد مجادله براى خصم بر فعل آن ازو و قصدى كه بعد از ظن غالب شود به جهت امارات ظاهره چون شهادت شهود و غيرها مستلزم اثم نيست و بدانكه وجه اتصال اين آيه بماقبل تعقيب ذكر منافقين و كافرين است بذكر خائنين و امر باجتناب از حمايت ايشان و يا تعقيب احكام و شرايع در اين سوره به آنكه جميع آن به حق منزل گشته و از تتمه قصهء مذكوره است اينكه ميفرمايد كه يَسْتَخْفُونَ مِنَ النَّاسِ پنهان\r\nميكنند خيانت را از مردمان به جهت حيا و خوف وَلا يَسْتَخْفُونَ مِنَ اللَّه و پنهان نميدارند از خدا كه احق است بر آنكه استخفا كنند از او بر وجه خوف وَهُوَ مَعَهُمْ و حال آنكه خدا با ايشان است و اسرار ضماير ايشان بر او پنهان نيست پس او سزاوارتر است كه از او شرم دارند و باز پوشيدن خيانت از او به ترك آن است چه در استتار شيء از او طريقى ديگر نيست به او مگر ترك آنچه استقباح\r\n","description":"","footnote":"","page_name":" 110 ","page_number":110},
  {"content":"\r\nآن مينمايد و به آن مؤاخذه مىكند و قوله إِذْ يُبَيِّتُونَ متعلق است به يستخفون يعنى استخفا ميكنند خيانت را آن هنگام كه بشب تذوير و تدبير ميكنند ما لا يَرْضى آن چيزى را كه نمىپسندد خدا مِنَ الْقَوْلِ از گفتن دروغ چه بنى ظفر با يكديگر در شب مشاورت ميكردند بر آنكه طمعه سوگند بدروغ بخورد و چه پيغمبر صلَّى اللَّه عليه و آله سوگند او را كه مسلمانست قبول خواهد كرد و گواهى ما را خواهد شنيد و بقول يهودى كه كافر است التفات نخواهد كرد وَكانَ اللَّه و هست خدا بِما يَعْمَلُونَ به آنچه ميكنند از تدبير مُحِيطاً احاطه كننده است بعلم و هيچ چيز از حيطهء علم او خارج نيست پس همهء شما را بر وفق عمل حق و باطل جزا و سزا خواهد داد ها أَنْتُمْ آگاه شويد كه شما اى بنى ظفر هؤُلاءِ آن گروه‌ايد از جملهء اهل جاهليت كه جادَلْتُمْ عَنْهُمْ دفع كنيد از خائنان خيانت را بجدال و خصومت فِي الْحَياةِ الدُّنْيا در زندگانى دنيا جملهء فعليه مبنيه وقوع اولاء است خبر مبتدا و يا صله آن نزد آن كسى كه آن را موصول ميداند فَمَنْ يُجادِلُ اللَّه پس كيست آنكه خصومت كند با خدا و دفع خيانت كند عَنْهُمْ از ايشان يَوْمَ الْقِيامَةِ در روز رستخيز أَمْ مَنْ يَكُونُ يا كيست كه باشد عَلَيْهِمْ وَكِيلًا بر ايشان نگهبان كه نگذارد كه ايشان را عذاب كنند و يا حمايت كنندهء كه عذاب از ايشان باز دارد\r\nو بعد از تهديد و تقريع و توبيخ بليغ بر حماة خائنان ايشان را اميدوار ميسازد بنجات بوسيلهء توبه و ميگويد وَمَنْ يَعْمَلْ سُوءاً و هر كه بكند بدى را كه از آن ضرر به غير رسد أَوْ يَظْلِمْ نَفْسَه يا ستم كند بر نفس خود و به غير متعدى نشود و گويند مراد به سوء ما دون شرك است و يا اول صغيره و دويم كبيره و بر هر تقدير چون به اين اتيان كند ثُمَّ يَسْتَغْفِرِ اللَّه پس طلب آمرزش كند از خدا بتوبه و انابه يَجِدِ اللَّه يابد خدا را غَفُوراً آمرزندهء گناهان او رَحِيماً مهربان بفضل خود بر او و در اين آيه ترغيب طعمه و قبيلهء او است بتوبه و استغفار و خاتمه آيه دليل است بر آنكه اسقاط عقاب تائب از خدا محض تفضل است زيرا كه رحمت و غفران در تفضلات مستعمل است نه در امرى كه واجب باشد بر فاعل آن وَمَنْ يَكْسِبْ إِثْماً و هر كه بكند گناهى و خواهد كه بىگناهى را بدان تهمت كند فَإِنَّما يَكْسِبُه عَلى نَفْسِه پس جز اين نيست كه مىكند اين عمل را بر نفس خود يعنى ضرر كسب آن اثم از نفس او به ديگرى تعدى\r\n","description":"","footnote":"","page_name":" 111 ","page_number":111},
  {"content":"\r\nنميكند وَكانَ اللَّه عَلِيماً و هست خدا دانا بسارق درع حَكِيماً حكم كننده در مجازات او بقطع يد وَمَنْ يَكْسِبْ خَطِيئَةً و هر كه بكند گناه صغيره را يا آن چه از او بخطا واقع شود أَوْ إِثْماً يا گناه كبيره يا آن چه از او بعمد صادر شود ثُمَّ يَرْمِ بِه پس بيندازد آن را يعنى تهمت نهد به آن گناه بَرِيئاً بيگناهى را چنان كه طعمه نسبت بزيد كرد فَقَدِ احْتَمَلَ بُهْتاناً پس بدرستى كه برداشت دروغى را كه از آن متحير و مبهوت ميشوند بىگناهان وَإِثْماً مُبِيناً و ديگر حامل شده گناهى ظاهر را بسبب رمى برىء و تنزيه نفس خاطئه و لهذا بينهما تسويه نموده بر آنكه معترف احدهما در آن معترف ديگر است پس بر سبيل امتنان ميفرمايد وَلَوْ لا فَضْلُ اللَّه و اگر نه فضل خدا بودى عَلَيْكَ بر تو كه وحى فرستاد و ترا از حقيقة مهم اعلام داد وَرَحْمَتُه و بخشايش او كه ترا از قصد عتاب يهودى و تصديق طعمه بواسطهء سوگند و گواهى دروغ منصرف ساخت لَهَمَّتْ طائِفَةٌ مِنْهُمْ هر آينه قصد كرده بودند گروهى از بنى ظفر أَنْ يُضِلُّوكَ آنكه بگردانند ترا از راه راست كه آن حكم به حق است با وجود علم ايشان به حال طعمه اين جمله جواب لولا است و مراد بنفى همة اين نفى تأثير آنست چه همة ايشان منعدم نبوده وَما يُضِلُّونَ و در خطا و ضلالت نمياندازند إِلَّا أَنْفُسَهُمْ مگر نفسهاى خود را چه و بال اين عمل جز بديشان راجع نيست وَما يَضُرُّونَكَ و ترا زيان نمىتوانند رسانيد مِنْ شَيْءٍ به هيچ وجه چيزى را هر چند قصد و همة تمام در اين باب داشته باشند چه تو در پناه عصمت خدايى و آنچه در خاطر خطير تو خطور كرد به جهت اعتماد تو بود در ظاهر امر به ميل در حكم و من شيء در موضع نصب است بر مصدريه اى شيئا من الضرر وَأَنْزَلَ اللَّه عَلَيْكَ و فرستاده است خدا بر تو الْكِتابَ قرآن را وَالْحِكْمَةَ و بيان احكام آن را يا نبوت را وَعَلَّمَكَ و آموزانيده است ترا ما لَمْ تَكُنْ تَعْلَمُ آنچه نبودى به خودى خود كه بدانى تو از خفيات امور و مكنونات ضماير و يا از امور دين و احكام جمهور گفته‌اند كه آن علم است بربوبيت حق و جلال كبريايى او و شناخت عبوديت نفس و قدر حال او و در بحر الحقايق آورده كه آن علم ما كان و ما سيكون است كه حقتعالى در شب اسرى به آن حضرت عطا فرمود چنانچه در احاديث معراجيه آمده است كه زير عرش بودم قطرهء در حلق من ريختند\r\n","description":"","footnote":"","page_name":" 112 ","page_number":112},
  {"content":"\r\nفعلمت ما كان و ما سيكون وَكانَ فَضْلُ اللَّه عَلَيْكَ و هست فضل خدا بر تو عَظِيماً بزرگ كه آن رتبه عظيمهء نبوتست و مزية و مرتبهء او بر ساير انبيا و خلق عوالم علويه و سفليه و بواسطهء او لولاك لما خلقت الافلاك و قوله * ( لا خَيْرَ فِي كَثِيرٍ مِنْ نَجْواهُمْ ) * از تتمة قصهء طعمه است يعنى نيست نيكويى در بسيارى از راز گويندگان يعنى قوم طعمه كه بشب مشورتها كردند در خلاصى طعمه پس نجوى اسم متناجيان است كقوله تعالى و إذ هم نجوى و گويند اسم تناجى است كه\r\nمصدر است يعنى نيست چيزى در راز گفتن ايشان و بنا بر اين * ( إِلَّا مَنْ أَمَرَ ) * بر حذف مضافست اى الا نجوى من امر يعنى مگر از راز گفتن كسى كه فرمايد * ( بِصَدَقَةٍ ) * به صدقه دادن * ( أَوْ مَعْرُوفٍ ) * يا امر كند بمعروف و آن هر چيزى است كه در شرع مستحسن باشد و گفته‌اند كه معروف اينجا قرض دادنست يا دستگيرى بيچارگان بهر نحوى كه باشد * ( أَوْ إِصْلاحٍ بَيْنَ النَّاسِ ) * يا فرمايد باصلاح كردن ميان مردمان و رفع كدورات از دلهاى ايشان و تاليف ايشان و القاى محبت در قلوب ايشان على بن ابراهيم در تفسير خود آورده كه پدر من حديث كرد كه مرا از ابن ابى عمير از حماد از ابى عبد اللَّه ( ص ) كه\r\nان اللَّه فرض التجمل فى القرآن\r\nحق تعالى فرض كرده است تجمل را در قرآن گفتم و ما التجمل تجمل بچه معنى است فرمود\r\nان يكون وجهك اعرض من وجه اخيك فتجمل له\r\nو هو قوله * ( لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ ) * الاية يعنى تجمل آنست كه اثر كدورت بر روى تو بيشتر از برادر تو باشد پس تجميل آن كنى و اظهار بشاشت كنى براى برادر خود پس اين آيه قرائت فرمود و نيز على بن ابراهيم در تفسير خود ذكر كرده كه پدر من رفع اسانيد كرد تا بامير المؤمنين عليه السّلام كه آن حضرت فرمود كه\r\nان اللَّه فرض عليكم زكواة جاهكم كما فرض عليكم زكات ما ملكت ايمانكم\r\nيعنى حقتعالى بر شما فرض كرده است زكات هاى جاه و شأن شما را هم چنان كه زكات مال را بر شما فرض گردانيد و زكات جاه اظهار آثار بشاشت و خوشخوئيست براى همهء مردمان * ( وَمَنْ يَفْعَلْ ذلِكَ ) * و هر كه بكند اينها را كه مذكور شد * ( ابْتِغاءَ مَرْضاتِ اللَّه ) * براى طلب خوشنودى خدا * ( فَسَوْفَ نُؤْتِيه ) * پس زود باشد كه بدهيم او را * ( أَجْراً عَظِيماً ) * مزدى بزرك كه در شمار و حساب نيايد در كشاف آورده كه از حضرت رسالت ( ص ) مرويست كه\r\nكلام بنى آدم كله عليه الا ما كان من امر بمعروف او نهى عن منكر او ذكر اللَّه\r\nيعنى هر سخنى كه فرزند آدم ميگويد مضر است به او و فائده به او نميرساند مگر كه امر بمعروف باشد يا نهى از منكر يا ذكر خدا سفيان ثورى اين حديث را از شخصى بشنيد و به او گفت هيچ ميدانى كه مأخذ اين\r\n","description":"","footnote":"","page_name":" 113 ","page_number":113},
  {"content":"\r\nدر قرآن كجاست گفت نه فرمود قوله تعالى * ( لا خَيْرَ فِي كَثِيرٍ مِنْ نَجْواهُمْ ) * و قوله وَالْعَصْرِ إِنَّ الإِنْسانَ لَفِي خُسْرٍ بدانكه حقتعالى در اين آيه بناى كلام خود فرموده بر امر و مرتب ساخته است بر فعل كه آن و من يفعل ذلك است و نگفته است كه ( الا من امر بصدقة او معروف او اصلاح بين الناس ابتغاء مرضات اللَّه ) تا دلالت كند بر آنكه امر هر گاه در زمرهء خيرين باشد پس فاعل آن ادخل خواهد بود در ايشان و تنبيه بر آنكه عمده فعلست و اعتبار امر از حيثيت آنست كه كه وصلة است بخير و تقييد بطلب مرضات اللَّه جهت آنست كه اعمال منوط است بنيات و اشعار بر آنكه هر كه فعل خير كند بريا و سمعه مستحق اجر نميشود از خدا و وصف اجر بعظيم تنبيه است بر حقارت آنچه در مقابل آن است از اغراض دنيويه مرويست كه بعد از ثبوت خيانت طعمه از خوف قطع يد بگريخت و بجانب مكه شد و مرتد گشت نقب در خانه كسى ميزد ديوار فرود آمد و او در زير آن بماند روزى ديگر او را از ميان ديوار بيرون آوردند و خواستند او را بكشند بعضى از اهل مكه درخواست كردند كه اين از مدينه گريخته پناه بدينجا آورده كشتن او مناسب نيست پس او را از مكه اخراج كردند و با تجار بسوى شام متوجه شد و در منزلى كاروان را مشغول ساخته پارهء از متاع ايشان بدزديد و بگريخت او را بگرفتند و سنگسارش كردند و قولى آنست كه از جده در دريا نشسته بود كيسه دينارى بدزديد و بعد از وقوف بر آن او را در دريا انداختند و هنوز بقعر آب نرسيده بود كه به آتش دوزخ ملحق شد و حقتعالى در بارهء او فرمود كه * ( وَمَنْ يُشاقِقِ الرَّسُولَ ) * و هر كه مخالفت كند با رسول و بشق ديگر رود * ( مِنْ بَعْدِ ما تَبَيَّنَ ) * از پس آنكه ظاهر شد * ( لَه الْهُدى ) * مر او را هدايت كه طريق حق است به جهت وقوف بر معجزات و ظهور دلايل واضحات * ( وَيَتَّبِعْ ) * و پيروى كند * ( غَيْرَ سَبِيلِ الْمُؤْمِنِينَ ) * غير آن راه كه مؤمنان بر آنند از اعتقادات صحيحه و اعمال حقه * ( نُوَلِّه ما تَوَلَّى ) * بگردانيم او را در آن سراى دوست در آن چيزى كه دوست داشته است آن را در اينسراى كه آن كفر و رده و ضلالت است و يا رؤساى اضلال و اتباع كه متبوعان وى بوده باشند يعنى واگذاريم و تخليه كنيم ميان او و ميان آن چه اختيار آن نموده به اين وجه كه او را در دايرهء كفر و اهل ارتداد و اضلال داخل كنيم * ( وَنُصْلِه جَهَنَّمَ ) * و درآوريم او را بدوزخ * ( وَساءَتْ مَصِيراً ) * و بد باز گشتى است دوزخ و بروايتى از ابن عباس روايتست كه آيه در حق قومى آمد از قريش كه از مكه بمدينه آمدند به جهت مهمى و اظهار ايمان كردند و چون مهم ايشان حاصل شد برگشتند و مرتد شده به مكه رجوع كردند و اصح قول اول است و استدلال كرده اند\r\n","description":"","footnote":"","page_name":" 114 ","page_number":114},
  {"content":"\r\nبه اين آيه بر آنكه اجماع امت حجت است زيرا كه حق تعالى توعد فرموده بر مخالفت سبيل مؤمنين هم چنان كه توعد كرده بر مشاقت رسول ( ص ) و صحيح آنست كه دلالت نميكند بر آن زيرا كه ظاهر آيه مقتضى ايجاب متابعت آن كسى است كه مؤمن باشد بر حقيقت ظاهرا و باطنا زيرا كه هر كه اظهار ايمان كند موصوف بايمان نيست مگر بر سبيل مجاز پس چگونه آيه را محمول توان ساخت بر ايجاب متابعت هر كه اظهار ايمان كند و هر گاه حمل آيه كنند بر بعضى امت سزاوار آنست كه آن را حمل كنند بر كسانى كه اهل عصمت داخل ايشان باشد كه ائمهء معصوميناند از آل محمد ( ص ) و مع ذلك ظاهر آيه مقتضى آنست كه وعيد متناول هر كسى باشد كه مرتكب احدهما شده باشد و ما بيقين ميدانيم كه وعيد متناول مشاقهء رسولست بانفرادها اما اينكه متناول اتباع غير سبيل مؤمنين باشد فقط محتاج است بدليل و آن معلوم نيست و نيز دربارهء طعمه كه مرتد شد مىفرمايد كه * ( إِنَّ اللَّه لا يَغْفِرُ ) * بدرستى كه خدا نمىآمرزد * ( أَنْ يُشْرَكَ بِه ) * آن\r\nرا كه شرك آرد به خدا * ( وَيَغْفِرُ ما دُونَ ذلِكَ ) * و بيامرزد آن چه غير شركست و كفر * ( لِمَنْ يَشاءُ ) * هر كرا خواهد بر سبيل تفضل در انوار گفته كه تكرار اينكلام در اينسوره جهت تأكيد است و يا به جهت قصهء طعمه و ضحاك از ابن عباس روايت كرده كه نزول آيه در شأن پيرى بود از اعراب كه بجناب حضرت نبوت مآب ( ص ) آمده بعرض رسانيد كه يا رسول اللَّه پيرم در گناه غرق شده الا آنست كه تا خداى را شناخته‌ام به دو شرك نياورده‌ام و بجز او كسى را دوست نگرفته‌ام و معصيت از روى جرأت و بىادبى با خدا نكرده‌ام و قصور آن نداشته‌ام كه طرفة العينى خداى را بگريختن خود عاجز سازم و حال آمده‌ام پشيمان از گناه و توبه كننده بر درگاه حال من چگونه مىبينى حق تعالى بدين آيه مژده داد كه همهء گناهان را غير از شرك اميد آمرزش هست * ( وَمَنْ يُشْرِكْ بِاللَّه ) * و هر كه شرك آرد به خدا * ( فَقَدْ ضَلَّ ) * پس هر آينه گمراه شد از حق * ( ضَلالًا بَعِيداً ) * گمراهى دور يعنى در نهايت ضلالت چه شرك اعظم انواع ضلالت است و ابعد از ثواب و استقامت و در آيه اولى ذكر و من افترى فرموده زيرا كه متصل است بقصهء اهل كتاب و منشأ شرك ايشان نوعى از افترا است كه آن دعوى تبنى است بر خدا پس از حال مشركان خبر ميدهد كه * ( إِنْ يَدْعُونَ مِنْ دُونِه ) * نميپرستيدند بدون حق تعالى * ( إِلَّا إِناثاً ) * مگر مادگان را بتان را مادگان ميگويند بواسطه تأنيث اسماء ايشان چون لات و عزى و منات و غير آن و به جهت اين هر قبيلهء را بتى بود كه آن را مىپرستيدند و آن را انثى بنى فلان ميناميدند و يا بواسطهء آنكه بتان جمادانند و جمادات مشابه اناثند بجهة انفعال آنها و\r\n","description":"","footnote":"","page_name":" 115 ","page_number":115},
  {"content":"\r\nمىشايد كه حق تعالى ذكر آنها كرده باشد به اين اسم جهت تنبيه بر آنكه مشركان عبادت چيزى ميكنند كه بانات تسميه كرده‌اند به جهت آنكه منفعلاند نه فاعل و از حق معبود آن است كه فاعل غير منفعل باشد تا دليل باشد بر تناهى جهل ايشان و فرط حماقت ايشان و در تفسير المسير آورده كه بتان را بر صورت زنان ميساختندى و گفته‌اند كه مراد از اين اناث ملائكه‌اند لقولهم ( الملائكة بنات اللَّه ) يعنى فرشتگان دختران خدايند و اناث جمع انثى است چون رباب و ربى ابو حمزه ثمالى در تفسير خود آورده كه در ميان هر بتى از بتان شيطانه از اناث شياطين بوده كه خود را بسدنه مينموده و با ايشان تكلم ميكرده و اغواى ايشان ميكرده و به اين اعتبار او ثان به اناث تسميه يافته‌اند و يا تسميهء ايشان باناث به جهت ضعف و عدم خبرت ايشان بوده مانند زنان كه ناقصات العقولند و مؤيد قول ابى حمزه است قوله تعالى * ( وَإِنْ يَدْعُونَ ) * و نميپرستند * ( إِلَّا شَيْطاناً مَرِيداً ) * مگر ديو سركش گم گشته در وادى ضلالت و بيرون رفته از فرمانبردارى حضرت عزت چه او است كه امر كرده مشركان را بر عبادت اوثان و اغواى ايشان نموده بر آن پس اطاعت و عبادت اصنام همان اطاعت و عبادت او باشد و در انوار گفته كه مارد و مريد كسيست كه مصدر هيچ چيزى نشود و از جميع انواع خيرات معرا باشد و اصل تركيب آن از براى ملامت است و منه ( صرح ممرد و غلام امرد و شجرة مرداء التي تناثر ورقها ) و مراد ابليس مردود است كه بيواسطه يا بواسطهء اتباع خود مشركان را بعبادت اوثان فرموده * ( لَعَنَه اللَّه ) * رانده است خدا او را و دور كرده است از رحمت خود اين صفت ثانيهء شيطان است يعنى شيطانى كه جامع صفت مريد و لعن است آورده‌اند كه سبب اسلام حمزه آن بود كه در بدايت اسلام روزى جماعتى از مشركان در مكه جمع شده بتان را سجده ميكردند ديوى در شكم بت مهين رفت و به اين بيت آواز بيرون داد\r\n\r\n( جاءنا بآية تعيب علينا\r\nدين آبائنا الحماة الكرام )\r\n\r\nيعنى جمع آمده‌اند مراد او محمد ( ص ) و اصحاب او است و بر ما عيب ميكنند و دين اباء ما را مذمت ميكنند كه حاميان و كريمان بودند چون مشركان اين بشنيدند بيكبار آواز برآوردند و نشاط كردند و گفتند محمد ( ص ) كجاست تا بشنود كه خدايان ما چه مىگويند پس موعدى كردند تا رسول حاضر شده آواز بتان را بشنود آن حضرت دانست كه اين كار شيطان لعين است در اين انديشه بود كه جن مؤمنى نزد وى\r\nآمد و گفت يا رسول اللَّه غبار ملال بخاطر خطير خود راه مده كه آن شيطانى كه در اندرون بت آواز داد مسعر نام داشت من او را بكشتم تو بسعادت بموعد مشركان حاضر شو تا من بيايم و جواب باز دهم رسول ( ص ) خوشدل گشته روز ديگر مشركان بيامدند و بتان را بياراستند و قربانيها كردند و رسول ( ص ) را حاضر ساختند چون آن حضرت به آنجا رسيد بتان بر وى درافتادند\r\n","description":"","footnote":"","page_name":" 116 ","page_number":116},
  {"content":"\r\nمشركان برخاستند و بتان را راست كردند و به مسمارها آن را بر صليب دوختند و ايشان را ثنا گفتند و بعد از آن بسجدهء ايشان درآمدند و گفتند اى معبودان ما آنچه ديروز مىگفتيد بگوئيد تا محمد صلَّى اللَّه عليه و آله بشنود چون اين بگفتند از شكم بت مهين آواز بيامد كه\r\n( انا الذى سمانى المطهرا انا قتلت ذا الفجور مسعرا اذا طغى لما طغى و استكبرا و انكر الحق و رام المنكرا يسبه نبينا المطهرا قد انزل اللَّه عليه السورا من بعد موسى فاتبعنا الاثرا )\r\nيعنى منم آن كس كه مرا مطهر ميگويند كشتم فاجر عاصى را كه مسعر است در وقتى كه طغيان و استكبار نمود و انكار حق كرد و قصد فعل منكر و قبيح كرد دشنام ميدهند او را كه پيغمبر ما كه پاكيزه است از جميع معايب و نواقص حقتعالى سوره هاى قرآن را به دو فرستاد از پس موسى پس ما پيرو اوئيم و منقاد امر و نهى او مشركان چون اين بشنيدند با يكديگر گفتند كه محمد ( ص ) تا غايت ما را مىفريفت امروز خدايان ما را ميفريبد پس برخواستند و آن بتان را به زمين زدند و بشكستند و بر سر رسول خدا ( ص ) ريختند و از شتم و ضرب دقيقهء فرو نگذاشتند و آن حضرت سپر صبر در سر كشيده بىمخاطبه و مقاتله از ايشان درگذشت و در موضعى از گورستانها ملول و محزون بنشست ابو جهل بيامد و چنانچه بقول قبيح آن حضرت را آزرده بود بفعل شنيع قصد آزار او كرد بر وجهى كه بسى از مرد و زن بر آن حال مطلع شدند و در آن محل عم او حمزه در شكار بود و قضا را سه روز در كوه و صحرا گشته بود و شكارى بدست نياورده بود گرسنه و تشنه و خشم آلود بدروازهء مكه درآمد كنيز عبد اللَّه جذعان در او نگريست و گفت يا حمزه ترا شكار بچه كار ميآيد و اين عار چگونه ميتوانى كشيد كه با برادر زاده تو كردند حمزه از اينسخن متغير شد و از بسكه گرسنه بود مجال استفسار تفصيل اينحكايت نداشت بخانهء خود آمده طعام طلبيد زنش سفره بينداخت و طعامى حاضر ساخت حمزه نگه كرد زن خود را گريان ديد گفت چرا ميگريى جواب داد كه چگونه نگريم كه يتيمى از يتيمان شما بلكه ضعيفى از ضعيفان شما را كسى اين جفا روا ندارد كه بر نور ديدهء هاشم و سرور سينهء عبد المطلب واقع شد حمزه گفت روشنتر از اين بگو گفت چگويم آنچه ابو جهل با برادرزادهء تو محمد ( ص ) كرده حمزه گفت چه حال عارض شده و چه صورت وقوع يافته گفت ابو جهل با جمعى از سفها او را بگرفتند و چندان بزدند كه از پيشانى مبارك او خون روان شد حمزه گفت وا ويلا عمش ابو طالب كجا بود گفت بشعب خود رفته بود و گوسفندان ميچرانيد و از اينحال خبر نداشت گفت ابو لهب آنجا نبود گفت آن سخت دل آنجا نشسته بود و ميگفت بزنيد و بكشيد اين ساحر كذاب را گفت عباس كجا بود گفت عباس چون پروانه كه بر گرد شمع گردد گرد آن حضرت مىگرديد و فرياد ميكرد كه رحم كنيد بر سيد خود و كسى از آن بدبختان التفات بسخن وى نميكرد حمزه زار زار بگريست و با آنكه سه روز بود كه طعام نخورده بود از سر سفره برخواست و گفت طعام و شراب بر\r\n","description":"","footnote":"","page_name":" 117 ","page_number":117},
  {"content":"\r\nخود حرام ساختم تا از آزار دهنده برادرزاده خود انتقام نكشم پس بطلب رسول روان شده در مسجد الحرام نشان دادند پس چون بدان موضع رفت آن حضرت را ديد كه در پيش خانه كعبه نشسته و سر بر زانو نهاده حمزه نزديك آمد و گفت ( السلام عليك يا بن اخى ) اى برادرزادهء من اينك عم تو آمد تا داد تو از دشمن تو بستاند حضرت گوهر سرشك از ديده فرو ريخت و آهى سرد از دل پر درد برآورد و فرمود كه بگذار بيكسى را كه نه پدر دارد و نه برادر و نه غمخوار و نه يار وفادار و نه مونس و مددكار حمزه گريان و غريوان سوگند بلات و عزى ياد نمود كه اى فرزند من براى نصرت تو آمده‌ام فرمود اى عم به حق آن خداى كه مرا برسالت بخلق فرستاده است كه اگر بشمشير آبدار دمار از مشركان خاكسار برآرى و براى حمايت من مقاتله كنى تا خود را به خون بيالايى ترا در درگاه حق تعالى جز دورى نيفزايد و از آن محاربه و كارزار هيچ نگشايى مگر كه بوحدانيت حق و رسالت من اقرار كنى اى عم اگر ميخواهى كه مرا شربت لطفى دهى و مرهم راحت بر جراحت دل ريش من نهى بگو كه ( لا إله الا اللَّه محمد رسول اللَّه ) حمزه گفت اى جان عم اگر اينكلمه بگويم تو خوشدل ميشوى گفت آرى رضاى من و خشنودى خدا وابسته به اين كلمه است حمزه كلمهء شهادة به زبان راند و بعد از آن از مسجد بيرون آمده بانتقام ابو جهل روان شد چون\r\nبدر خانهء ابو جهل رسيد وى نشسته بود و جمعى از اشراف عرب با وى نشسته بودند حمزه كمانى در دست داشت بيمحابا بر سر ابو جهل زد چنانچه سر ابو جهل بشكافت و خون روان شد و گفت تو محمد را دشنام ميدهى و ايذا ميكنى يكى از آن قوم برخواست و گفت يا ابا عماره غضب آلودهء زمانى صبر كن تا در آخر پشيمان نشوى حمزه گفت چرا پشيمان شوم كه گواهى مىدهم كه خدا يكى است و محمد صلَّى اللَّه عليه و آله رسول خداست به حق و ازينملت باز نميگردم و از اينقول روى نميگردانم قريش كه اينقول بشنيدند در غم و ملال افزودند و دين را قوتى و اسلام را عزتى بديد آمد و چون شيطان دشمن قوى است و بسببى تام در اضلال و اغواى بندگان از اين جهة حقتعالى حكايت از قول او مىكند كه دال است باعتراف او باضلال تا مكلفان از او محترز شوند و بوسوسهء او از راه نروند و مىفرمايد كه * ( وَقالَ ) * و گفت شيطان با حقتعالى در وقتى كه او سبحانه او را گفت كه وَإِنَّ عَلَيْكَ لَعْنَتِي إِلى يَوْمِ الدِّينِ * ( لأَتَّخِذَنَّ مِنْ عِبادِكَ ) * هر آينه فرا گيرم از بندگان با تو باغوا و اضلال * ( نَصِيباً مَفْرُوضاً ) * بهرهء مقرر كرده كه آن را بعث النار گويند از هزار كس از آدميان نهصد و نود و نه بعث النار خواهند بود چنان كه در اخبار به صحت پيوسته كه حضرت رسالت صلَّى اللَّه عليه و آله در حين تلاوت اين آيه فرموده كه\r\nمن بنى آدم تسع و تسعون فى النار و واحد فى الجنة\r\nو بروايت ديگر\r\nمن كل الف واحد للَّه و سائرهم للنار و الإبليس\r\nو ابو حمزهء ثمالى اين هر دو حديث را در تفسير خود آورده اگر گويند كه ابليس چگونه معلوم كرده بود كه بعضى از بنى آدم تابع او خواهند شد\r\n","description":"","footnote":"","page_name":" 118 ","page_number":118},
  {"content":"\r\nگوئيم از قول او سبحانه كه لأَمْلأَنَّ جَهَنَّمَ مِنْكَ وَمِمَّنْ تَبِعَكَ و گويند چون زبان بمذمت آدم بگشود و با او دشمنى آغاز كرد طمع در اضلال اولاد او كرده اينكلام از سر ظن بر زبان راند و مؤيد اينست قوله تعالى وَلَقَدْ صَدَّقَ عَلَيْهِمْ إِبْلِيسُ ظَنَّه و در انوار گفته قوله و قال لأتخذن عطف است بر لعنه اللَّه اى ( شيطانا مريدا جامعا بين لعنة اللَّه و هذا القول الدال على فرط عداوته للناس ) و حق تعالى در اين آيه اولا برهانكرده بر آنكه شرك در غايت ضلالت است بر سبيل تعليل به آنكه آنچه مشركان آن را شريك خدا مىگردانند منفعلند و غير مختار و خداى به حق قادر مختار است و فاعل غير منفعل و بعد از آن استدلال نموده بر آن به آنكه عبادت اوثان عبادت شيطانست و عبادت شيطان اقطع ضلالست بسه وجه يكى آنكه او مريديست منهمك در ضلال كه مصدر هيچ فعل خير نميشود پس اطاعت او عين ضلال باشد و غوايت بعد از هدى دويم آنكه ملعونست به جهت ضلال پس طاعت او مستجلب ضلال و لعن باشد سيم آنكه در غايت عداوت و سعى است در اهلاك بندگان و موالات نمودن با كسى كه اينصفت داشته باشد غوايت ضلالتست چه جاى عبادت او و نيز از قول او حكايت مىكند بقوله * ( وَلأُضِلَّنَّهُمْ ) * و هر آينه گمراه گردانم ايشان را از طريق حق بوسيلهء وساوس و غرور * ( وَلأُمَنِّيَنَّهُمْ ) * و هر آينه در آرزو افكنم ايشان را و بيارايم در چشم ايشان امانى باطله را چون طول حياة و تأخير توبه و يا عدم بعث و نشر و عقاب و يا دخول بهشت يا ارتكاب ذنوب و غير آن * ( وَلآمُرَنَّهُمْ ) * و هر آينه بفرمايم ايشان را * ( فَلَيُبَتِّكُنَّ ) * پس هر آينه بشكافند و بروايت مأثوره از ابى عبد اللَّه جعفر الصادق عليه السّلام ببرند از اصل ( اذان الانعام ) گوشهاى چهار پايان را به جهت حرام گردانيدن آنچه حق تعالى آن را حلال گردانيده و اين اشاره است به آنچه عرب بر آن بودند از ( بحيره و صائبه و وصيله و حام ) كه آن را نصيب اوثان ميدانستند و تفصيل و تبيين اين در اوايل سورهء المائدة مذكور خواهد شد انشاء اللَّه * ( وَلآمُرَنَّهُمْ ) * و هر آينه بفرمايم ايشان را * ( فَلَيُغَيِّرُنَّ ) * تا البته تغيير دهند * ( خَلْقَ اللَّه ) * آفريدهء خدا را به صورت يعنى نقص خلق آن كنند چون خصى كردن انسان و تيز ساختن دندان و يا بصفت چون لواطه و سحق و رقم كبود زدن بر روى و لب و دست و پاى مانند اينست عبادة شمس و قمر و استعمال قوى و جوارح در امور باطله كه نه سبب كمال نفس است و نه موجب قرب الهى و از باقر و صادق ع روايت است كه مراد آنست كه دين خداى را تغيير و تبديل دهند لقوله تعالى فِطْرَتَ اللَّه الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّه ذلِكَ الدِّينُ الْقَيِّمُ الايه اى ( دين اللَّه الذى خلق الناس عليه ) و اينقول از ابن عباس و ابراهيم\r\n","description":"","footnote":"","page_name":" 119 ","page_number":119},
  {"content":"\r\nو مجاهد و حسن و قتاده و جماعتى ديگر منقولست و زجاج گفته كه معنى آنست كه ايشان احكام و اغراض را در خلق خدا بگردانيدند چه حقتعالى چهار پايان را آفريده تا به آن منتفع شوند ايشان آن را بر خود حرام گردانيدند ( بحيره و سائبه و شمس و قمر و خشب ) را براى آن آفريده تا مسخر او باشند در منافع عباد و ايشان از آن عدول كرده عبادت آنها كنند و حمل آيه بر تغيير دين اولى است جهت آنكه اينوجه شامل جميع تغيرات شرعيه ست * ( وَمَنْ يَتَّخِذِ الشَّيْطانَ ) * و هر كه فرا گيرد شيطان را * ( وَلِيًّا مِنْ دُونِ اللَّه ) * دوستى بدون خداى به آن توجه كه هر چه شيطان فرمايد به آن اقدام نمايد و مجاوزت نمايد از طاعت خدا بطاعت او و امر او را بر امر خدا اختيار كند * ( فَقَدْ خَسِرَ ) * پس بدرستى كه زيان كند * ( خُسْراناً مُبِيناً ) * زيانى روشن چه سرمايهء عمر و قوت از دست بدهد و بىبهره مانده زيان كند بفوات بهشت و حصول دوزخ و هيچ خيراتى به آن نمىرسد كه شخصى تبديل مكانى كند كه در بهشت نامزد او باشد بمكانى از دوزخ\r\n* ( يَعِدُهُمْ ) * وعده مىدهد ايشان را شيطان به آنچه وفا نكند * ( وَيُمَنِّيهِمْ ) * و در آرزو ميافكند ايشان را به چيزى كه به آن نرسند و نيابند * ( وَما يَعِدُهُمُ الشَّيْطانُ ) * و وعده نمىدهد ايشان را شيطان * ( إِلَّا غُرُوراً ) * مگر فريب و خداع كه عبارتست از اظهار نفع در آنچه متضمن ضرر است به صورت نفع بمردمان مينمايد و آن بخواطر باطله و وساوس فاسده است و يا بلسان اولياى خود * ( أُولئِكَ ) * آن گروه كه پرستندهء بتانند و متابع شيطان * ( مَأْواهُمْ جَهَنَّمُ ) * جاى ايشان دوزخ است * ( وَلا يَجِدُونَ ) * و نيابند ايشان * ( عَنْها مَحِيصاً ) * از دوزخ گريز گاهى كه به آنجا نقل كنند و از شدت عذاب به آن ملتجى شوند عنها حالست از * ( مَحِيصاً ) * نه صلهء او زيرا كه محيص اسم مكانست و اگر مصدر باشد پس عمل در ما قبل خود نتواند كرد و بعد از ذكر وعيد بيان وعد مىكند كه * ( وَالَّذِينَ آمَنُوا ) * و آنان كه گرويده‌اند * ( وَعَمِلُوا الصَّالِحاتِ ) * و كرده‌اند عملهاى پسنديده * ( سَنُدْخِلُهُمْ ) * زود باشد كه درآريم ايشان را * ( جَنَّاتٍ تَجْرِي ) * ببوستانهايى كه مىرود * ( مِنْ تَحْتِهَا الأَنْهارُ ) * از زير درختان آن جويها * ( خالِدِينَ فِيها ) * در حالتى كه اينان درآمدگان باشند در آن * ( أَبَداً ) * هميشه اين تأكيد خلود است يعنى خلودى بر سبيل تأييد كه هرگز سمت انقطاع نپذيرد * ( وَعْدَ اللَّه ) * وعده كرد خدا وعده كردنى * ( حَقًّا ) * راست كرد سخن خود را راست كردنى مأخوذ از حق الامر بمعنى يحققه و يا حق است اينوعده حق بودنى\r\n","description":"","footnote":"","page_name":" 120 ","page_number":120},
  {"content":"\r\nكه خلافى در حقية و درستى آن نيست مأخوذ از حق يحق بمعنى ثبت و جملهء اولى مؤكد لنفسه است زيرا كه مضمون جمله اسميه كه قبل از او است وعد است و دويم مؤكد لغيره است و ميتواند بود كه موصول منصوب باشد بفعلى كه ما بعد آن تفسير آن كند و وعد اللَّه منصوب باشد به آن فعل زيرا كه به معنى نعدهم ادخالهم است و حقا حال از اين مصدر و قوله * ( وَمَنْ أَصْدَقُ مِنَ اللَّه قِيلًا ) * جملهء مؤكده بليغه است معنى اينكه و كيست راست گوىتر از خدا در سخن استفهام براى تقرير است يعنى هيچ كس از او راستگوتر نيست و فايدهء اين توكيدات معارضهء مواعيد شيطانيهء كاذبه است مر قرناى خود را بصدق وعدهء خدا مر اولياء خود را و يا مبالغه در توكيد وعد به جهت ترغيب عباد در تحصيل آن از ضحاك و قتاده و ابو صالح مرويست كه مسلمانان و اهل كتاب در مجلس با يكديگر مجتمع شدند يهودى و نصارى آغاز مفاخرت كردند كه پيغمبر ما قبل از پيغمبر شما مبعوث شده و كتاب ما قبل از كتاب شما منزل شده و در بهشت نرود مگر يهود و نصارى مسلمانان جواب دادند كه پيغمبر ما خاتم پيغمبرانست و كتاب ما ناسخ كتب شما پس ما ببهشت سزاوارتريم آيه آمد كه * ( لَيْسَ ) * نيست آن وعده كه حقتعالى كرده از ثواب * ( بِأَمانِيِّكُمْ ) * بآرزوهاى شما اى مسلمانان * ( وَلا أَمانِيِّ أَهْلِ الْكِتابِ ) * و نه بآرزوهاى اهل كتاب كه گويند لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى يعنى هيچ كار بآرزوى برنيايد بلكه رياضت بايد كشيد در كسب ايمان و طاعات و عبادات و اجتناب از منهيات آن را كه رياض بهشت بايد از مجاهد روايت است كه مشركان گفتند كه بعث و نشور و كتاب و حساب و ثواب و عقاب نخواهد بود و بر تقدير وقوع ما را باعمال ما مثوبت خواهند داد و يهودان گفتند كه لَنْ تَمَسَّنَا النَّارُ إِلَّا أَيَّاماً مَعْدُودَةً و لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى حق تعالى اين آيه فرستاد و باز نمود كه اين كار نه بآرزوى شماست كه اهلشركيد و نه بآرزوى اهل كتاب پس بنا به اين قول خطاب با مشركان باشد بعد از آن به جهت تقرير اين امر ميفرمايد كه * ( مَنْ يَعْمَلْ سُوءاً ) * و هر كه بكند كار بدى * ( يُجْزَ بِه ) * جزا داده شود به آن آجلا و عاجلا اين حكم عام است همهء عالميان را آورده‌اند كه چون اين آيه آمد صحابه متالم شده گفتند يا رسول اللَّه كيف الفلاح بعد هذه الآية پس از نزول اين آيه چگونه رستگارى باشد چه غير از تو هيچكس از كردار بد خالى نيست پس تحمل جزاى آن كه داشته باشد حضرت فرمود نه بيمار ميشويد و نه اندوهناك مىگرديد و نه بلاها بشما ميرسد گفتند بلى يا رسول اللَّه فرمود\r\nهو ذاك\r\nآن جزاى اينست و از ابو هريره نقل است كه چون اين آيه آمد ما گريان و غمناك شديم و گفتيم يا رسول اللَّه ( ما ابقت هذه الاية من شيء ) حضرت فرمود\r\nاما و الذى نفسى بيده انها لكم انزلت\r\n","description":"","footnote":"","page_name":" 121 ","page_number":121},
  {"content":"\r\nو بخدايى كه نفس من بيد و فرمان او است كه اين آيه در حق شما نازل شده\r\nابشروا و قاربوا و سددوا الامانة ما تصيب احدا منكم فى مصيبة الدنيا الا كفر اللَّه خطيئته حتى الشوكة يشاك احدكم بها\r\nبشارت باد شما را نزديك باشيد با مردم و بر سداد و صلاح باشيد كه هيچكس نباشد كه او را مصيبتى رسد الا كه خدا آن را كفارهء گناهانش گرداند يا آن مقدار كه اگر خارى در پايش رود كفارهء گناهان وى شود و اين روايت را و احدى در تفسير خود باسانيد معتبره نقل كرده و قاضى ابو عاصم عامرى گفته كه اين آيه قطع توهم كسى كند كه در معصيت مصر باشد بايمان هم چنان كه طاعت غير نافع است با كفر و بدانكه باتفاق اين آيه مخصوص است به غير تائب و فاعل صغيره بدون اصرار و عبد اللَّه بن عباس و سعيد بن جبير و حسن بصرى گفته‌اند كه مراد بسوء كفر است يعنى هر كس كه بدى كند اگر دون كفر باشد جزايش دهند يا عفو او را دريابد و اگر كفر باشد در دوزخ مؤبد و مخلد باشد و دليل بر اين آنست كه بعد از اين مىفرمايد * ( وَلا يَجِدْ ) * و نيابد آن عامل سوء * ( لَه ) * براى نفس خود * ( مِنْ دُونِ اللَّه ) * جز از خداى * ( وَلِيًّا ) * دوستدارى كه مدد به او رساند * ( وَلا نَصِيراً ) * و نه يارى كه از عذابش برهاند و چون عادت اللَّه جاريست كه هر كجا ذكر وعيد مىكند در عقب آن بيان وعده مينمايد از اين جهة بعد از وعيد ميفرمايد كه * ( وَمَنْ يَعْمَلْ مِنَ الصَّالِحاتِ ) * و هر كه بجا آرد بعضى از عملهاى صالحه را چه هيچكس را قوت ارتكاب تمام نيست و مكلف به آن نه مِنْ ذَكَرٍ وَأُنْثى از مرد و زن اين در موضع حال است از ضمير مستكن در من يعمل و من براى بيان آن يعنى عمل صالح كند در حالتى كه او مرد باشد يا زن يا در موضع حالست از صالحات اى كائنة منه من ذكر او انثى و من از براى ابتداست يعنى در حالتى كه آن اعمال صالحه كائن و ثابت باشد از مرد و زن * ( وَهُوَ مُؤْمِنٌ ) * و در حالتى كه او مؤمن باشد چه عمل بىايمان اعتبار ندارد و اين حال شرط اقتران عمل است به آن در استدعاى ثواب مذكور تا تنبيه باشد بر آنكه اعمال صالحه معتد به نيست بدون ايمان * ( فَأُولئِكَ ) * پس آن گروه عمل كنندگان مؤمن * ( يَدْخُلُونَ الْجَنَّةَ ) * در آورده شوند ببهشت غير بكر و ابن عامر و ابو عمرو و يدخلون بصيغهء معلوم ميخوانند يعنى درآيند بجنة * ( وَلا يُظْلَمُونَ ) * و ستم رسيده نشوند در ثواب عمل خود * ( نَقِيراً ) * به مقدار نقيرى يعنى هيچ چيز از ثواب ايشان كم نكنند و هر گاه ثواب مطيع ناقص نشود پس سزاوار آنست كه عقاب عاصى زياده نگردد زيرا كه مجازى ارحم الراحمين است و لهذا اقتصار بر ذكر اين كرد بر عقيب ثواب مسروق روايت كرده كه چون آيهء ليس بامانيكم نازل شد اهل كتاب به مسلمان ناگفتند كه ما و شما برابريم و شما را بر ما فضلى و مزيتى نيست حقتعالى در عقب آن آيهء * ( وَمَنْ\r\n","description":"","footnote":"","page_name":" 122 ","page_number":122},
  {"content":"\r\n* ( يَعْمَلْ مِنَ الصَّالِحاتِ ) * الى آخرها نازل گردانيد و بعد از آن بيان مستحق اين وعد مىكند بقوله * ( وَمَنْ أَحْسَنُ دِيناً ) * و كيست نيكوتر و راه يافته تر از جهت دين استفهام بر سبيل تقرير است يعنى هيچ كس نيكوتر و صواب كارتر نيست در دين * ( مِمَّنْ أَسْلَمَ وَجْهَه ) * از آنكه تسليم نمود و خالص گردانيد نفس خود را * ( لِلَّه ) * از براى خدا ( و من جميع الوجوه ) توجه به او نمود و خدايى كه غير از او باشد نشناخت و يا ابتذال كرد روى خود را در سجود براى او سبحانه و در اين استفهام تنبيه است بر آنكه اين منتهاى آن چيزيست كه قوة بشرية به آن ميرسد و تخصيص و چه جهت آن است كه هر كه روى خود را ابتذال كند كه اشرف اعضا است پس بديگر عضوى بخيلى نميكند * ( وَهُوَ مُحْسِنٌ ) * حالست از ضمير اسلم يعنى كسى كه خالص ساخت دين خود را براى خدا كه توحيد است و از غير او تبرا نمود در حالتى كه او آينده است بنيكويىها و ترك كنندهء بديها * ( وَاتَّبَعَ ) * و پيروى كند * ( مِلَّةَ إِبْراهِيمَ ) * دين ابراهيم را كه موافق دين اسلام است * ( حَنِيفاً ) * در حالتى كه ابراهيم يا ملة او يا اين پيرو مايلست از همهء دينها بدين اسلام پس اين حالست يا از متبع يا از ملت يا از ابراهيم * ( وَاتَّخَذَ اللَّه ) * و فرا گرفت خدا * ( إِبْراهِيمَ خَلِيلًا ) * ابراهيم را دوستى يعنى او را برگزيد و اختصاص داد بكرامتى كه مشابهست بكرامت دوست با دوست\r\nو اعادهء ذكر ابراهيم و عدم اكتفاء بضمير جهت تفخيم ابراهيم است يا به جهت تنصيص بر آن كه ممدوح او است نه غير او و خلة ماخوذ است از خلل چه آن دوست متخال و مخالط مىشود و در نفس و متشرب مىشود در آن و يا باعتبار آنكه هر يك از خليلين سد خلل يكديگر ميكنند در طريقه و يا از خلت بمعنى خصلت چه هر دو متوافقند در خصال و اين جملهء فعليه استينافست و ذكر آن اينجا به جهت ترغيب است در اتباع ملت او و ايذان به آنكه ملت آن حضرت در نهايت حسن است و غايت كمال بشر و سبب تسميهء ابراهيم به اين اسم چنين نقل كرده‌اند كه در عهد ابراهيم ( صلواة اللَّه الرحمن عليه ) قحط و غلا پديد آمد و چون مردم همواره از خوان موايد خليلى فوايد يافته بودند در اين سال به جهت جوع بيشتر رجوع به او مينمودند آنچه ابراهيم عليه السّلام داشت بر ايشان ايثار فرمود و همين كه انبار تهى شد چند قطار شتر بمصر فرستاد نزديك دوستى كه معتمد عليه بود تا قدرى طعام از مصر به شام فرستد چون پيغام خليل بدوست مصرى رسيد گفت در ولايت ما نيز اثر قحط و غلا واقع شده و اگر فى الواقع ابراهيم از براى خود طلبيدى بهر نوع كه بودى چاره مىتوانست كرد و ما شنيده‌ايم كه بسى فاته زدگان\r\n","description":"","footnote":"","page_name":" 123 ","page_number":123},
  {"content":"\r\nبه دو التجا كرده‌اند و بكرم عزيزى و سماحت جبلى مىخواهد كه اين طعام بر ايشان صرف كند القصه گندم بملازمان حضرت ابراهيم نداد و ايشان بهايى نيز نيافته تا گندم بخرند به ضرورت بازگشتند و چون بحوالى شام رسيدند ايشان را شرم آمد كه شتران خالى به شهر درآرند از جهت آنكه بسى گدايان و بينوايان چشم بر راه داشتند كه شتران خليلى از مصر باطعام فراوان خواهند رسيد پس شتربانان در حوالى شهر جوالها را پر از ريك نرم كردند و به خانه درآوردند ابراهيم چون بر كيفيت اين حال اطلاع يافت تنگدل شد و روى به مسجد نهاد و در آن محل ساره زوجهء ابراهيم در خواب بود چون بيدار شد و جوالها را پر ديد خرم و خوشدل شده هر يك را كه در بگشاد آرد ميديد بغايت سفيد و پاكيزه با كنيزكى پاره از آن خمير كرده نان پخت و به عيال و اطفال و درويشان داد چون ابراهيم از مسجد بيرون آمد به خانه در آمده بوى نان بمشامش رسيد پرسيد اين از كجا است گفت اين از نزديك دوست مصرى تو ابراهيم فرمود\r\nهذا من عند خليلى اللَّه عز و جل\r\nاين از نزديك دوست من اللَّه است حق تعالى او را بدينجهت دوست گرفت و اين روايت را على بن ابراهيم از هارون بن مسلم و وى از مسعده و او از ابى عبد اللَّه ع نقل كرده و نزد اهل تحقيق حق تعالى ابراهيم را به جهت آن خليل خواند كه وى را امتحان كرد بتن و جان و مال و فرزند وى مال بمهمان داد و فرزند بقربان و تن بنيران و جان بجانان بدين سبب به اين اسم متسم شد و گفته‌اند كه امتحان او در ده چيز بود كه آن را سنن حنيفه ميگويند و آن پنج در سر است و پنج در تن پنج اول مضمضه است و استنشاق و مسواك و گرفتن موى شارب و فرق موى سر پنج دوم استنجا و ختنه و حلق عانه و بغل و قلم ناخن و اين همه سنت است مگر استنجا و ختنه بعد از بلوغ كه واجبست و نزد بعضى خليل از خلت ماخوذ است بمعنى احتياج و فعيل بمعنى فاعل چه آن حضرت نزد مصائب و نوايب حاجت خود را بجز به حضرت عزت دفع نفرمود و از اينجمله در وقتى كه او را بمنجنيق نهاده به آتش ميانداختند جبرئيل در هوا به او رسيد گفت\r\nهل لك حاجة\r\nايا حاجتى دارى گفت\r\nاما اليك فلا حاجة\r\nحاجت دارم اما به تو ندارم گفت بهر كه دارى بخواه فرمود\r\nعلمه بحالى حسبى من مقالى\r\nعلم او به حال من كفايت است از مقال من و بدانكه دوستى آن حضرت با حق تعالى عبارت است از اراده طاعت او و معادات با اعداى او و دوستى خداى تعالى به او ارادهء خير و ثوابست و اعلاى كلمه و بيان ارتفاع منزلت وى بنزديك خود بر خلقان و ظفر او بر دشمنان چنان كه با نمرود كرد كه دشمن او بود و مرتبهء نبوت و امامت نامزد او كرد و اكابر علما گفته‌اند كه شرط خلت استسلام بنده است در عموم احوال به حضرت ذو الجلال و اين مقام ابرهيمى بود لا جرم بخليل موسوم شد و شرط محبت فناى حبيب است در مقام محبوب و بقاى او به دو و اينمقام محمديست صلَّى اللَّه عليه و آله لا جرم بحبيب مسمى گشته بود و از اينجا است كه ذكر خلت به ظاهر فرمود كه\r\n","description":"","footnote":"","page_name":" 124 ","page_number":124},
  {"content":"\r\n* ( وَاتَّخَذَ اللَّه إِبْراهِيمَ خَلِيلًا ) * و ذكر محبت بكنايه باز نمود كه فَاتَّبِعُونِي يُحْبِبْكُمُ اللَّه خليل سالك بود و حبيب مجذوب سلوك نشانهء هستى و تفرقه است و جذبه علامت نيستى و جمعيت از سلوك خليل را بدين عبارت خبر دادند كه إِنِّي ذاهِبٌ إِلى رَبِّي از جذبهء حبيب بدين اشاره تنبيه كردند كه أَسْرى بِعَبْدِه لا جرم آنچه نظرگاه خليل بود كه نُرِي إِبْراهِيمَ مَلَكُوتَ السَّماواتِ وَالأَرْضِ قدمگاه حبيب گردانيد كه دَنا فَتَدَلَّى و نعم ما قيل\r\n\r\nخليل از خيل تاشان سپاهش\r\nمسيح از چاوشان بارگاهش\r\n\r\nو چون اتخاذ خليل موهم احتياج متخذ است بخليل از اين جهت رفع اين ابهام كرده در بيان استغناى خود فرمود كه * ( وَلِلَّه ما فِي السَّماواتِ ) * و مر خدايراست از روى خلق و ملك آنچه در آسمانها است از امور علويه * ( وَما فِي الأَرْضِ ) * و آنچه در زمين است از اشياء سفليه پس محتاج هيچ چيز و هيچ كس نباشد و هر كرا خواهد از اهل آسمان و زمين كه متصف باشد بكمال اطاعت و انقياد و مسارعت در مرضات وى بدوستى برگزيند و گويند اين آيه متصل است بذكر اعمال و مقرر وجوب طاعت او بر اهل سماوات و ارض و كمال قدرت او بر مجازات ايشان بر اعمال * ( وَكانَ اللَّه ) * و هست خدا * ( بِكُلِّ شَيْءٍ مُحِيطاً ) * به همه چيزى احاطه كننده از روى علم و قدرت پس عالم باشد باعمال ايشان و مجازى ايشان بر خير و شر ايشان و بعد از آن عود كلام مىكند بذكر نساء و ايتام كه بعضى از احكام ايشان در اول سوره مذكور شده و مىفرمايد كه * ( يَسْتَفْتُونَكَ فِي النِّساءِ ) * و طلب فتوى ميكنند از تو در باب زنان يعنى در ميراث مراد دختران ام كحه‌اند چنان كه گذشت و اعتراض عيينة بن حصين بر حضرت رسالت ( ص ) كه چرا هر يك از دختر و خواهر را نصف ميراث ميدهى و ما ميراث نميدهيم مگر كسى را كه كارزار كند و غنيمت بدست آرد * ( قُلِ ) * بگو اى محمد ( ص ) در جواب معترض كه * ( اللَّه يُفْتِيكُمْ ) * خدا فتوى ميدهد يعنى بيان مىكند حكم را * ( فِيهِنَّ ) * در باب ميراث ايشان و افتا بمعنى تبيين مبهم است و قوله * ( وَما يُتْلى عَلَيْكُمْ فِي الْكِتابِ ) * عطفست بر اسم اللَّه يعنى بگو با ايشان آن چيزى را كه خوانده مىشود بر شما در قرآن و يا عطفست بر ضمير ( مستكن در يفتيكم ) و عدم وجوب اعاده ضمير بجهة فصل است فحينئذ افتا مسند باشد به خدا و به آنچه در قرآن است و هو قوله يوصيكم اللَّه و مانند آن باعتبارين مختلفين يعنى فتوى ميدهد خدا آنچه در قرآن است * ( فِي يَتامَى النِّساءِ ) * در شان يتيمان كه زنانند و ميتواند بود كه جملهء مستانفه معترضه باشد براى تعظيم متلو عليهم پس ما يتلى عليكم مبتدا باشد و فى الكتاب خبر آن و مراد به آن لوح محفوظ است و جايز است كه منصوب باشد و بر تقدير ( يبين لكم ما\r\n","description":"","footnote":"","page_name":" 125 ","page_number":125},
  {"content":"\r\nيتلى عليكم ) و يا مخفوض بر قسم كانه قيل ( و اقسم بما يتلى عليكم ) و جايز نيست عطف آن بر مجرور در فيهن به جهت اختلال آن لفظا و معنى و قوله فى يتامى النساء صله يتلى است اگر موصول معطوف باشد بر ما قبل آن اى يتلى عليكم فى شانهن و اگر نه بدل خواهد بود از فيهن و يا صله ديگر براى يفتيكم و معنى اينكه ( اللَّه يفتيكم فيهن بسبب يتامى النساء ) كما تقول كلمتك اليوم فى زيد و اضافه يتامى به نساء بمعنى من است زيرا كه اضافه شيء است بجنس خود و قوله * ( اللَّاتِي ) * صفه نسا است يعنى زنانى كه * ( لا تُؤْتُونَهُنَّ ) * نميدهيد\r\nايشان را * ( ما كُتِبَ لَهُنَّ ) * آن چه فرض كرده شده براى ايشان از ميراث * ( وَتَرْغَبُونَ ) * و رغبت ميكنند * ( أَنْ تَنْكِحُوهُنَّ ) * در آنكه بخواهيد ايشان را اگر جميله باشند و مالهاى ايشان را بخوريد و يا رغبت ميگردانيد از آنكه بنكاح درآريد ايشان را و مع ذلك منع انكاح غير ميكنند با ايشان به جهت طمع در ميراث ايشان چه عرب را در جاهليت عادت بودى كه دختر يتيمى را كه ولايت او تعلق بيكى داشتى و آن دختر را مالى بودى اگر جمال داشتى ولى او را بزنى كردى و مال او برگرفتى و اگر صاحب جمال نبودى او را منع كردى از شوهر كردن تا به مردى و مال او را برداشتى پس قوله * ( وَتَرْغَبُونَ أَنْ تَنْكِحُوهُنَّ ) * در تقدير ( فى ان تنكحوهن ؟ ؟ ؟ ان تنكحوهن ) است و محتمل است كه حال باشد يا عطف و در مجمع آورده كه در قوله لا تؤتونهن الى آخره چند قول است اول آنكه اهل جاهلية ميراث به اناث نميدادند بلكه آن را بپسران شجاع خود ميدادند چنان كه گذشت و اين قول ابن عباس و سعيد بن جبير است و مرويست از ابى جعفر عليه السّلام دويم آنكه مراد آنست كه صداق را بزوجات خود نميدادند و حق تعالى ايشان را از آن منع كرد بقوله وَإِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ تا آخر و بيان اين در اول سوره مذكور شد و اين قول از عايشه منقول است و مختار ابى على جبائى و طبرى بر قول است اول سيم آنكه مراد بما كتب لهن نكاح است كه حقتعالى امر به آن فرموده در كريمهء و انكحوا الايامى و اوليا منع زنان ميكردند از آن و اين از حسن و قتاده و ابى مالك و ابراهيم مرويست * ( وَالْمُسْتَضْعَفِينَ ) * عطفست بر يتامى النساء يعنى ديگر فتوى ميدهد در باب ضعيفان و بيچارگان * ( مِنَ الْوِلْدانِ ) * از فرزندان خود كه ايشان را ميراث نميدادند و عرب هم چنان كه ميراث بنسا نميدادند به اولاد صغار نيز نميدادند * ( وَأَنْ تَقُومُوا ) * و ديگر حكم ميكنيد در آنكه قيام نمائيد * ( لِلْيَتامى ) * براى مهم يتيمان در مهر و ميراث ايشان * ( بِالْقِسْطِ ) * بعدل و راستى در انوار گفته كه ميتواند بود كه معطوف عليه آن يتامى النسا باشد اى ( يفتيكم او ما يتلى فى ان تقوموا ) و اين در صورتيست كه فى يتامى صله يفتيكم يا يتلى باشد\r\n","description":"","footnote":"","page_name":" 126 ","page_number":126},
  {"content":"\r\nو اگر بدل باشد پس منصوب خواهد بود معطوف بر موضع فيهن و جايز است كه منصوب باشد باضمار فعل اى ( و يأمركم ان تقوموا ) مراد حكام شرعست كه نظر در حال ايشان كنند يا بقوام ايشان كه عدالت و نصفت نمايند در شأن ايشان * ( وَما تَفْعَلُوا مِنْ خَيْرٍ ) * و آنچه ميكنند از نيكويى دربارهء يتيمان و كودكان و غير ايشان * ( فَإِنَّ اللَّه كانَ ) * پس بدرستى كه خدا هست به آن نيكويى * ( عَلِيماً ) * دانا و بر آن جزا خواهد داد و چون چنين است پس اختيار فعل خير كنيد و از بدى مجتنب شويد از ابى جعفر عليه السّلام روايت است كه خويله بنت محمد بن مسلمه در حباله رافع بود و او زنى جوان را بر سر او خواست و در صدد آن شد كه او را طلاق دهد زن گفت مرا رها كن كه نوبت خود بزن تو بخشيدم قبول نكرد و شكايت او را بعرض سيد كاينات رسانيد و بروايت كلبى ( كلينى خ ل ) از سعيد بن جبير مردى بر زن خود بهانه جوى بود تا طلاق او دهد به جهت پيرى او زن بسبب تعلق دل با فرزندان بفراق او رضا نميداد و ميگفت مرا طلاق مده هر كجا كه خواهى برو من ترا بحل كردم و قوله * ( وَإِنِ امْرَأَةٌ ) * مرفوعست بفعل محذوف كه ظاهر مفسرانست يعنى اگر زنى * ( خافَتْ ) * ترسد يعنى بقراين دريابد * ( مِنْ بَعْلِها ) * از شوهر خود * ( نُشُوزاً ) * سرباز زدنى از صحبت او به جهت كراهت از او و منع حقوق او * ( أَوْ إِعْراضاً ) * يا روى گردانيدنى از مجالست و مكالمهء او * ( فَلا جُناحَ عَلَيْهِما ) * پس هيچ گناهى نيست بر ايشان * ( أَنْ يُصْلِحا بَيْنَهُما ) * آنكه بصلاح آرند ميان يكديگر * ( يُصْلِحا ) * صلح را يعنى ايقاع صلح و آشتى كنند ميان يكديگر به آنكه زن مقدارى از مهر ببخشد يا نوبت خود بزن ديگر گذارد و مرد نيز حقوق خدمت قديمى نگاه دارد و او را از خود جدا نكند صلحا بر مفعوليت است از قبيل اصلحت ثوبا و بينهما ظرفست يا حال از آن و ميتواند بود كه صلحا مفعول مطلق باشد باسقاط حرف\r\nزائده يا فعل آن محذوف باشد يعنى اصلاح كنند ميان يكديگر اصلاح كردنى و يا صلح كنند صلح كردنى * ( وَالصُّلْحُ خَيْرٌ ) * و صلح و آشتى بهتر است از مفارقت و از خصومت و بنا بر اخير جايز نيست كه مراد به آن تفضيل باشد بلكه مراد بيان اين است كه صلح از خيور است هم چنان خصومت از شرور است ارباب سير برانند كه حضرت رسالت ( ص ) سوده بنت زمعه را طلاق داد او بر سر راه آن حضرت نشست تا وقتى كه آن حضرت برسيد سوده به زبان تضرع گفت يا رسول اللَّه ( ص ) رجعت نما به من به خدا سوگند كه دوستى مرد در دل من نمانده و ليكن ميخواهم كه فرداى قيامت در زمرهء زنان تو محشور شوم و نوبت خود را بعايشه مىبخشم حضرت\r\n","description":"","footnote":"","page_name":" 127 ","page_number":127},
  {"content":"\r\nبوى رجعت نمود و نوبت او را در خانه عايشه ميبود و اين آيه در قصهء وى نازل شد * ( وَأُحْضِرَتِ الأَنْفُسُ الشُّحَّ ) * و حاضر گردانيده شده‌اند نفسها ببخل يعنى شح را نزد آن حاضر گردانيده‌اند بر وجهى كه منفك از آن نيست چه طبيعة انسانيهء مقتضى شح است و لهذا هر يك از زوجين در مسامحت و مروت بخل ميورزند و نزد بعضى مراد به آن نفس زنانند كه بخيلى مينمايند بر ايثار نوبت خويش بر غير خود و اصح آنست كه مراد به آن مرد و زنست چه مرد شحيح است بانفاق و كسوه و قسمت و غير آن بزنى كه او را نخواهد و زن شحيح است بر آنكه حق خود را از نفقة و كسوه و قسمت و مانند آن بزن ديگر بخشد اين هر دو جمله فعليه‌اند و محلى از اعراب ندارند و لهذا ثانيه مجانس اولى نيست و غرض از ايراد اولى ترغيب است در مصالحه زوجين و از ثانيه تمهيد عذر در مماكسة يعنى اگر زوجين با يكديگر مماكسه و مضايقه كنند معذوراند پس بايد كه بعد از مصالحه حقد يكديگر را از خاطر خود قلع كنند كه آن از نتايج طبيعت است و خود را از آن باز داشتن در نهايت عسرت است * ( وَإِنْ تُحْسِنُوا ) * و اگر نيكويى ورزيد در زندگانى اى مكلفان * ( وَتَتَّقُوا ) * و بپرهيزيد از نشوز و اعراض و نقص حق و غير آن از امور منهيه * ( فَإِنَّ اللَّه كانَ ) * پس بدرستى كه خدا هست * ( بِما تَعْمَلُونَ خَبِيراً ) * به آنچه ميكنيد از احسان و خصومت دانا و بينا پس مجازى شما خواهد بود بر آن اقامت عالميت او باعمال ايشان در مقام اثابت ايشان بر آن اعمال كه بحسب حقيقت جواب شرط است از قبيل اقامهء سبب است در مقام مسبب و در آيه دلالت است بر آنكه جايز است صلح واقع شود به ترك قسمة و عوض صلح منفعت باشد و چون ذكر نشوز و صلح بين الزوجين فرمود در عقب آن بيان مىكند كه ايشان مكلف نيستند بر چيزى كه فوق استطاعة ايشان باشد بقوله * ( وَلَنْ تَسْتَطِيعُوا ) * و هرگز نتوانيد اى كسانى كه زياده بر يك زن داريد * ( أَنْ تَعْدِلُوا ) * آنكه عدل ورزيد و راستى و سويه نگاه داريد * ( بَيْنَ النِّساءِ ) * ميان زنان براى آنكه عدل حقيقى آنست كه البته ميل واقع نشود و ميلان قلب نسبت بزوجات مساوى باشد و به هيچ وجه ميل طبيعة بيكى بيشتر از ديگرى نباشد و اين متعذر است * ( وَلَوْ حَرَصْتُمْ ) * و اگر چه حريص باشيد بر ارتكاب عدل و آنچه غايت جد و جهد شما است در آن مرعى داريد كه در تحت مملوك و مقدور شما خارج خواهد بود و لهذا حضرت رسالت ( ص ) با آنكه در قسم در ميان ازواج ملاحظهء عدل ميفرمود ميگفت اللهم هذا قسمتى فيما املك فلا تأخذني فيما تملك و لا املك يعنى بار خدايا اين قسمت من\r\n","description":"","footnote":"","page_name":" 128 ","page_number":128},
  {"content":"\r\nاست در آنچه مالك آنم از صحبت و نفقه پس مرا مؤاخذه مكن و يا ملامت مفرما در آنچه تو مالك آنى و من مالك آن نيستم يعنى در دوستى بعضى و ميل طبيعة نسبت بيكى دون ديگرى * ( فَلا تَمِيلُوا كُلَّ الْمَيْلِ ) * پس ميل مكنيد تمام ميل به ترك مستطلع وجود بر مرغوب عنها يعنى ميل قلب را با ميل فعل يك جا جمع مكنيد چه ( ما لا يدرك كله لا يترك كله ) اگر ميل غير اختيارى با ترك فعل اختيارى جمع نمائيد * ( فَتَذَرُوها ) * پس بگذاريد آن زن مرغوب عنها را * ( كَالْمُعَلَّقَةِ ) * مانند زنى كه معلق باشد ميان آن كه بيوه باشد يا شوهردار يعنى او را نه شوهردار توان گفت بجهة عدم رعايت حقوق زوجيت و نه اطلاق مطلقه بر او توان كرد\r\nبجهة وجود علاقه زوجيت بينهما پس بين بين باشد و در حديث آمده كه\r\nمن كانت له مرأتان يميل مع احدهما جاء يوم القيمة و احد شقيه مايل\r\nيعنى هر كرا دو زن باشد و او ميل كند بيكى دون ديگرى در اداى حقوق واجبه روز قيامت نيمهء تن او ميل كرده باشد به طرف پشت * ( وَإِنْ تُصْلِحُوا ) * و اگر بصلاح آريد آنچه تباه ساخته‌ايد از حقوق زنان در زمان گذشته * ( وَتَتَّقُوا ) * و بپرهيزيد از مثل اين عملها در زمان آينده * ( فَإِنَّ اللَّه كانَ ) * پس بدرستى كه خدا هست * ( غَفُوراً ) * آمرزنده گناهان ماضى را * ( رَحِيماً ) * مهربان بر توفيق طاعت در مستقبل در كنز آورده كه اين آيه دلالت مىكند بر وجوب قسمت و تسويه ميان ايشان در قسمت بر سبيل اجمال و سنة شريفه مفصل و موضح آنست به اين وجه كه صاحب نكاح دايم اگر صاحب زوجهء واحده است پس آن زن را يك شب مىرسد از چهار شب و سه شب ديگر از آن زوجست بهر جا كه خواهد بيتوته كند و اگر دو زن دارد مر ايشان را دو شبست از چهار شب و دو شب ديگر از زوجست و اگر سه زن دارد پس او را يك شب است و سه شب ديگر از زنان او است و اگر چهار زن دارد هيچ شب براى او فاضل نخواهد بود و جايز است كه قسمت اكثر از يك شب باشد و اما كمتر از اين جايز نيست بجهة آنكه موجب تبعيض است و از صادق صلوات اللَّه عليه مرويست كه\r\nان النبى ص كان يقسم بين نسائه فى مرضه فيطاف عليهن\r\nيعنى در آن وقت كه رسول صلَّى اللَّه عليه و آله بيمار بود او را در حجرهء نه زن مىگردانيدند بنوبت تا كه خوشدل گردند و مرويست كه امير المؤمنين عليه السّلام دو زن داشت هر گاه كه روز يكى از آن هر دو زن بود وضو نميساخت در خانهء ديگرى و در خبر است كه معاذ جبل را در يك روز دو زن فوت شد به جهت طاعون قرعه زد ميان ايشان در تقديم تغسيل و كفن و دفن\r\n* ( وَإِنْ يَتَفَرَّقا ) * و اگر به جهت عدم مواسات جدا شوند هر يك از زوجين از صاحب خود بطلاق\r\n","description":"","footnote":"","page_name":" 129 ","page_number":129},
  {"content":"\r\n* ( يُغْنِ اللَّه كُلًّا ) * بينياز گرداند خدا هر يكى را * ( مِنْ سَعَتِه ) * از جود فراوان و قدرت بر كمال خود يعنى تسلى دهد هر يك را يا بدلى براى هر يك پديد آرد و روزى را بر وجه دلخواه بايشان رساند * ( وَكانَ اللَّه واسِعاً ) * و هست خدا فراخ بخشايش بر بندگان خود * ( حَكِيماً ) * محكم كار در افعال و احكام در آية دليل است بر آنكه همهء ارزاق بيد قدرت اوست و متولى آنست و بحسب حكمة آن را بر بندگان انزال مينمايد و بعد از آن تنبيه مىكند بر كمال سعه و قدرت خود بقوله * ( وَلِلَّه ) * و مر خداى را است * ( ما فِي السَّماواتِ ) * آنچه در آسمانها است از جواهر علوى * ( وَما فِي الأَرْضِ ) * و آنچه در زمينهاست از كو اين سفلى پس در باب رعايت تقوى كه موجب رعايت حقوق الناس است و حقوق اللَّه مىفرمايد * ( وَلَقَدْ وَصَّيْنَا ) * و هر آينه وصيت كرده‌ايم و فرموده * ( الَّذِينَ أُوتُوا الْكِتابَ ) * آنان را كه داده شده اند كتاب * ( مِنْ قَبْلِكُمْ ) * پيش از شما يعنى يهود و نصارى و آنها را نيز كه قبل از ايشان بوده‌اند * ( وَإِيَّاكُمْ ) * و شما را نيز وصيت مىكنم يعنى ميفرمايم * ( أَنِ اتَّقُوا اللَّه ) * آنكه بپرهيزيد از شرك و ساير معاصى بدانكه كتاب اسم جنس است و من متعلق به وصينا يا به اوتوا و اياكم عطف بر الذين و ان ان تفسيريه است زيرا كه در معنى قول است و مساق آيت براى تأكيد امر است باخلاص فلهذا قال عز و جل * ( وَإِنْ تَكْفُرُوا ) * و اين بر ارادهء قواست يعنى گفتيم ايشان را كه اگر كافر شويد يعنى منكر وصيت شويد و مخالفت حكم كنيد كه آن امر است بتقوى * ( فَإِنَّ لِلَّه ) * پس بدرستى كه مر خدايراست * ( ما فِي السَّماواتِ ) * آنچه در آسمانها است * ( وَما فِي الأَرْضِ ) * و آنچه در زمين است يعنى مالك جميع مكونات است پس كفر و معاصى شما ضررى به او نرساند هم چنان كه شكر و تقرب شما نفع به او نميرساند و وصيت او شما را بتقوى به جهت رحمت واسعهء اوست نه به جهت حاجت او پس تقرير اين مىكند بقوله * ( وَكانَ اللَّه غَنِيًّا ) * و هست خدا بىنياز از خلق خود اگر او را فرمان برند و اگر نبرند * ( حَمِيداً ) * ستوده در ذات خود اگر حمد او گويند و اگر نگويند * ( وَلِلَّه ) * و مر خدايراست * ( ما فِي السَّماواتِ ) * آنچه در آسمانهاست از ملائكه و ستارگان و غير آن * ( وَما فِي الأَرْضِ ) * و آنچه در زمينها است از اركان و مواليد و جز آن تكرير اينكلام ثالثا جهت دلالت است بر آنكه او غنى و حميد است چه جميع\r\n","description":"","footnote":"","page_name":" 130 ","page_number":130},
  {"content":"\r\nمخلوقات بحاجت خود دلالت مىكند بر غناى او سبحانه و به آنچه فايز مىشود بر آن از وجود و انواع خصايص دلالت مىكند بر محمودية او * ( وَكَفى بِاللَّه ) * و بسنده است خدا * ( وَكِيلًا ) * كافى مهمات بندگان اين راجعست بقوله يُغْنِ اللَّه كُلًّا مِنْ سَعَتِه يعنى حقتعالى متكفل كفايت زوجين است پس كلام واقع ميان قوله يغن اللَّه و كفى باللَّه معترضه باشد به جهت تقرير اين مدعا و بعد از ذكر غناى خود از خلق بقوله * ( وَلِلَّه ما فِي السَّماواتِ وَما فِي الأَرْضِ ) * بيان كمال اقتدار مىكند بر خلق و بر اهلاك و ايجاد و ابدال بعد از فناى ايشان و ميگويد * ( إِنْ يَشَأْ يُذْهِبْكُمْ ) * مفعول يشاء محذوف است و جواب دالست بر آن معنى اگر ميخواستى خدا كه ببرد و فانى سازد شما را ميبرد و فانى ميساخت شما را * ( أَيُّهَا النَّاسُ ) * اى مردمان * ( وَيَأْتِ بِآخَرِينَ ) * و ميآورد يعنى ايجاد ميكرد گروهى ديگر را كه فرمانبردار و منقاد باشند مرويست كه چون اين آيه نازل شد حضرت رسالت صلَّى اللَّه عليه و آله دست بر پشت سلمان نهاد و گفت آنها قوم اينند يعنى فارسيان و بنا بر اين خطاب راجع بمشركان مكه است كه اعداى آن حضرت بودند پس در معنى كريمهء وَإِنْ تَتَوَلَّوْا يَسْتَبْدِلْ قَوْماً غَيْرَكُمْ باشد روح معنى آنست كه اى اهل شرك بناز و نعمة خود مغرور مشويد كه هم چنان كه امم سابقه را مانند قارون و عاد و ثمود و نمرود و فرعون كه در عدد و عدد از شما بيشتر بودند هلاك كرديم به جهت عصيان و طغيان ايشان شما را نيز توانم كه هلاك گردانم و ميدانيد كه اين جهان باز پس ماندهء بسيار كسان است كه به جهت\r\nشآمت اعمال قبيحه به عذاب مستأصل شده آن را واگذاشته‌اند در خبر است كه جبرئيل روزى نزد حضرت رسالت صلَّى اللَّه عليه و آله آمد در وقتى كه دو مرد نزد آن حضرت حاضر بودند و دربارهء زمينى دعوى و منازعه ميكردند و مناقشه را از حد ميگذرانيدند جبرئيل تبسم كرد حضرت منشأ تبسم از او پرسيد گفت در زمينى كه ايندو كس بر سر آن اين همه نزاع ميكنند من چهل هزار مالك آن را ياد دارم آورده‌اند كه بهلول مجنون در بعضى مواقف حج بهرون الرشيد رسيد هارون را در هودجى ديد و حجاب وى از چهار جانب مردمان را ميزدند و از حوالى هودج ميراندند بهلول بر بالاى محلى برآمد و گفت\r\n( حدثنى ابى عن فلان بن فلان انه قال رأيت رسول اللَّه ( ص ) فى هذا المكان على حمار له و لم يكن له ضرب و لا طرد )\r\nهارون چون اين بشنيد پرسيد كه اين كيست گفتند بهلول است گفت هودج را باز داريد و او را نزد من آريد وى را به نزد هارون حاضر ساختند گفت چه ميگفتى بهلول يك بار ديگر اينحديث را باز گفت هارون الرشيد گفت راست گفتى مرا وعظى مختصر بگو گفت ان الذى فى يدك كان فى يد غيرك ثم انتقل اليك و عنقريب فينتقل الى غيرك اين ملك و پادشاهى كه در دست تو است در دست غير تو بود و به تو منتقل شد و زود باشد كه از تو به ديگرى انتقال يابد هارون بگريست\r\n","description":"","footnote":"","page_name":" 131 ","page_number":131},
  {"content":"\r\nو او را هزار دينار بخشيد گفت نستانم گفت بدرويشان قسمت كن جواب داد كه اولى آنست كه آن را به صاحبان آن رد كنى اين بگفت و بگذشت و در همين معنى گفته اند\r\n\r\n( دخل الدنيا اناس قبلنا\r\nرحلوا عنا و خلوه لنا و دخلناها كما\r\n\r\n\r\nقد دخلوا و نخليها لقوم بعدنا )\r\n\r\nنعمان بن منذر با عدى بن زيد روزى بتماشايى بيرون رفتند بمقبرهء رسيدند عدى گفت ايها الملك هيچ ميدانى كه صاحبان قبور به زبان اعتبار چه ميگويند گفت نه گفت ميگويند كه ( ايها الراكب المحيون على الارض المجدون كما انتم كنا و كما نحن تكونون ) يعنى اى سوارانى كه زنده‌ايد بر روى زمين و متمتع و برخورداريد ما همچون شما بوديم زود باشد كه شما همچو ما شويد نعمان از آنجا برگشت و اين عيش بر او منقص شد روزى چند بر آمد دگر باره هر دو بيرون آمدند و بمقبرهء مرور كردند عدى گفت ايها الملك ميدانى صاحبان اين قبرها چه ميگويند گفت نه گفت ميگويند كه\r\n\r\n( من رانى فليحدث نفسه\r\nانه موت على قرن الزوال\r\n\r\n\r\nو صروف الدهر لا يبقى لنا\r\nو كما تاتى لهم صم الجبال\r\n\r\n\r\nرب ركب قد اناخوا حولنا\r\nيشربون الخمر من ماء الزلال\r\n\r\n\r\nعمر و ادهرا بعيش حسن\r\nامنى دهركم به غير عجال\r\n\r\n\r\nثم ارخوا لعب الدهر بهم\r\nو كذاك الدهر حالا بعد حال )\r\n\r\nنعمان از آنجا بازگشت و تماشا را رها كرد و گفت امشب سحرگاه نزد من آى كه با تو مهمى دارم عدى سحرگاه نزد او رفت ديد كه جامهء ملوكانه افكنده و پلاس كهنه پوشيده آن گه برخواست و ملك را وا گذاشت و با رهبانان بعبادت مشغول شد و فرزندان او عابدان شدند و دختر او هند بنت النعمان بر ظهر كوفه ديرى بنا كرد و آن را ديرهند گويند هشام بن كلبى گويد كه چون خالد بن الوليد عين الثمر بگشاد احوال دختران نعمان پرسيد گفتند يكى فرمان يافت و يكى در بعضى ديرها بعبادت مشغولست بيامد و بر وى سلام كرد و گفت حال شما چون بود و چون به اينجا رسيده گفت قصهء ما دراز است از جمله روزى آفتاب برآمد هر چه در اقطار و نواحى بود به حكم ما بود هنوز آفتاب فرو نشده بود هر كه ما را ميديد بر ما رحمش ميآمد * ( وَكانَ اللَّه ) * و هست خدا * ( عَلى ذلِكَ ) * بر اين ايجاد و اعدام و ابدال و افنا * ( قَدِيراً ) * توانا و بليغ القدرة بر آن اين بيان كمال قدرت او سبحانه است و تهديد آن كس كه نميگرود به او و مخالفت مينمايد بامر او و بعد از آن ذكر عظم ملك و اقتدار خود مىكند به آنكه جزاى دارين در قبضهء قدرت اوست و ميگويد * ( مَنْ كانَ يُرِيدُ ) * هر كه باشد كه خواهد به عمل خود * ( ثَوابَ الدُّنْيا ) * پاداش اين سرا چون مجاهده مثلا كه ارتكاب جهاد براى غنيمت كند * ( فَعِنْدَ اللَّه ) * پس نزد خداست * ( ثَوابُ الدُّنْيا وَالآخِرَةِ ) * پاداش دنيا\r\n","description":"","footnote":"","page_name":" 132 ","page_number":132},
  {"content":"\r\nو آن خسيس است و پاداش آخرت و آن شريفست يعنى بايد كه طالب هر دو باشد مانند آنكه گويد رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً و بايد كه طالب اشرف باشد كه آخرتست نه اخس كه دنيا است پس طالب اشرف بايد كه از اخس دست باز دارد و خساست نورزد و اگر با شرف مايل گردد اخس تابع آن خواهد بود چه اگر مجاهد فى اللَّه مثلا براى خدا جهاد كند او را در آخرت چندان نعمت است كه غنيمت دنيا در جنب آن بغايت محقر باشد و مع ذلك غنيمت دنيا نيز بوى رسد پس تحصيل اصل بايد كرد كه فرع تابع اصل است كقوله تعالى مَنْ كانَ يُرِيدُ حَرْثَ الآخِرَةِ نَزِدْ لَه فِي حَرْثِه * ( وَكانَ اللَّه سَمِيعاً ) * و هست خدا شنونده همهء قولها * ( بَصِيراً ) * بينندهء همه فعلها و عارف بهمهء اغراض پس هر كس را بحسب قصد و غرض او مجازات خواهد داد و چون او سبحانه در اين آيه ذكر ثواب دنيا و آخرت كرد در عقب آن امر نمود بقسط و قيام به حق و ترك ميل و جور كه موجب مثوبات دارينست و فرمود * ( يا أَيُّهَا الَّذِينَ آمَنُوا ) * اى گروه مؤمنان * ( كُونُوا قَوَّامِينَ ) * باشيد ايستادگان * ( بِالْقِسْطِ ) * بعدل يعنى جهد كنندگان در اقامة مراسم عدالت و مواظبت نمايندگان به آن * ( شُهَداءَ لِلَّه ) * باشيد گواهان براى خدا اين خبر دويم كونوا است و مىتواند بود كه حال باشد يعنى در حالتى كه شاهد باشيد براى او سبحانه به اين وجه كه اداى شهادت كنيد براستى * ( وَلَوْ عَلى أَنْفُسِكُمْ ) * و اگر چه بر نفس شما باشد به اين معنى كه اقرار كنيد بحقى كه در ذمهء شما باشد چه شهادت بيان حق است خواه بر شاهد باشد يا غير او و در حديث آمده\r\nقل الحق و لو كان عليك\r\nيعنى آنچه حق است بگو و اگر چه بر تو باشد * ( أَوِ الْوالِدَيْنِ ) * يا بر پدر و مادر * ( وَالأَقْرَبِينَ ) * و خويشان نزديك * ( إِنْ يَكُنْ ) * اگر باشد مشهود عليه * ( غَنِيًّا ) * توانگر * ( أَوْ فَقِيراً ) * يا درويش يعنى غنى را براى غنا احترام مكنيد در منع اقامهء شهادت بر او و بر فقير به جهت افلاس او ترحم منمائيد در امتناع آزادى شهادت بر او * ( فَاللَّه أَوْلى بِهِما ) * پس خدا سزاوارتر است بتوانگر و درويش و اگر دانستى كه شهادت بر ايشان يا براى ايشان مصلحت نيست بر آن حكم نفرمودى اين علت جواب آن است كه قائم مقام او واقع شده و ضمير در بهما راجع است به آنچه كلام مذكور دلالت بر آن مىكند و آن جنس غنى است و جنس فقير نه آنكه راجع باشد باحدهما و اگر نه بايستى كه ضمير موحد بودى پس مراد آنست كه خدا سزاوارتر است به آنچه صلاح اغنيا و فقرا است و چون حكمت او آن است كه در اقامهء شهادت رعايت غنى و فقير مشهود عليه نكنند بلكه بر طريقى كه راضى باشند گواهى بر آن ندهند * ( فَلا تَتَّبِعُوا الْهَوى ) * پس متابعت مكنيد هواى\r\n","description":"","footnote":"","page_name":" 133 ","page_number":133},
  {"content":"\r\nنفس را * ( أَنْ تَعْدِلُوا ) * براى آنكه ميل كنيد از حق و يا به جهت كراهت آنكه عدول كنيد از عدل پس ان تعدلوا يا مقدر به لام علت است و يا بكراهت كه مفعول له باشد * ( وَإِنْ تَلْوُوا ) * و اگر بپيچانيد زبان هاى خود را از گواهى راست و بروايت ابن عباس و سدى خطاب بحكام است يعنى اى حكام شرع اگر بپيچانيد السنهء خود را از حكومت شرع * ( أَوْ تُعْرِضُوا ) * يا اعراض كنيد از اداى آن و گمان آن نمائيد * ( فَإِنَّ اللَّه كانَ ) * پس بدرستى كه خداى هست * ( بِما تَعْمَلُونَ ) * به آنچه مىكنيد از عدل و ميل * ( خَبِيراً ) * دانا پس شما را به آن مكافات خواهد داد و اين نوعى است از تهديد و مبالغه و در آيه دليل است در وجوب امر بمعروف و نهى از منكر و سلوك طريق عدل در نفس خود و در كنز آورده كه اين آيه دلالت مىكند بر چند امر اول اقامهء عدل در حكومت مطلقا خواه بر نفس مقيم يا بر غير او دويم وجوب اقرار ايشان بر نفس خود به حق كه ثابت باشد در نفس او سيم وجوب اقامهء شهادت بر والدين و اين مذهب سيد مرتضى و ابن جنيد است و نيز دلالت بر اين مىكند روايت ابن حصين و غيره و شيخ طوسى و اكثر اصحاب گفته‌اند كه شهادت ولد بر والد مقبول نيست چه اين مستلزم تكذيب والد شاهد مىشود و اين عقوق است كه مانع قبول شهادتست و وجوب اقامهء كه مدلول آيهء كريمه است مستلزم قبول نيست زيرا كه اقامه بمعنى صدوع است به حق و اين اعم از قبول و عدم آنست و در اينكه حكم جدا از جانب اب حكم اب دارد دو قول است اقرب آن است كه حكم اب دارد اما شهادت ولد بر ام براى او مقبولست و همچنين است براى اب و نيز مقبول است شهادت اب از براى ولد و بر او به جهت عمده ادلهء وجوب اقامت و وجوب قبول بدون معارض ( چهارم ) وجوب اقامه بر همهء اقارب و براى همه ايشان بدون فرق ميان ايشان و فقهاى عامه در اين مخالفت كرده‌اند زيرا كه متضمن تهمت است كه مانع است از قبول و نيز ولد بعضى از والد است زيرا كه از نطفهء او مخلوق است و والد مادهء ولد است پس ولد جزء والد باشد فحينئذ هر يك از ايشان شاهد نفس خود باشند و همچنين است كلام در اقارب و حق خلاف اين است اما اولا به جهت نص آيهء كريمه و اما ثانيا به جهت آنكه تهمت مدفوع است به عدالت پس معارض ادلهء عامه نباشد و اما ثالثا به جهت آنكه بعضيت حقيقه نيست بلكه مجازا است و هر يك را حكم نفس خود است و لهذا گاه است كه احدهما حراست با آنكه ديگرى رق است و چون حقتعالى بيان اسلام و احكام آن نمود در عقب آن امر بندگان فرمود بايمان و شرايط آن بقوله * ( يا أَيُّهَا الَّذِينَ آمَنُوا ) * اى كسانى كه ايمان آورده‌ايد خطاب با مسلمانان است يا منافقان يا مؤمنان اهل كتاب چون ابن سلام و اصحاب او\r\n","description":"","footnote":"","page_name":" 134 ","page_number":134},
  {"content":"\r\nكه مىگفتند يا رسول اللَّه ايمان داريم به تو و قرآن و بموسى و عزير و تورية و ديگر به هيچ كتاب و هيچ پيغمبر ايمان نداريم و گويند خطاب با كافران نيز مىشايد بنا بر اول مسلمانان را ميفرمايد\r\nكه اى كسانى كه ايمان آورده‌ايد بدل و زبان * ( آمَنُوا ) * ثابت باشيد بر ايمان خود و بر ثانى منافقان را خطاب مىكند كه ايمان آوريد بدل هم چنان كه به زبان معترفيد و بر ثالث مؤمنان اهل كتاب را امر مىكند كه هم چنان كه ايمان آورديد ببعضى كتب و رسل ايمان آريد بتمامى آنها زيرا كه ايمان ببعضى در حكم لا ايمان است و بنا بر رابع كافران را مىگويند كه شما كه ايمان داريد بلات و عزى ايمان آوريد * ( بِاللَّه وَرَسُولِه ) * به خدا و رسول او كه محمد صلَّى اللَّه عليه و آله است * ( وَالْكِتابِ الَّذِي نَزَّلَ ) * و بكتابى كه فرو فرستاده است خدا بتدريج * ( عَلى رَسُولِه ) * بر پيغمبر خود يعنى قرآن * ( وَالْكِتابِ الَّذِي أَنْزَلَ ) * و بكتابهايى كه بيك بار فرستاده * ( مِنْ قَبْلُ ) * پيش از قرآن ( محققان ) ميگويند كه اى كسانى كه ايمان آورده‌ايد از حيثيت برهان ايمان آريد بر سبيل كشف و عيان و يا اى آنان كه ايمان آورده‌ايد از روى تصديق ايمان آريد بر سبيل كشف و عيان بطريق تحقيق * ( وَمَنْ يَكْفُرْ بِاللَّه ) * و هر كه كافر شود به خدا * ( وَمَلائِكَتِه ) * و فرشتگان او * ( وَكُتُبِه ) * و بكتابهاى او * ( وَرُسُلِه ) * و بفرستادگان او * ( وَالْيَوْمِ الآخِرِ ) * و بروز رستخيز * ( فَقَدْ ضَلَّ ) * پس بدرستى كه گمراه شد * ( ضَلالًا بَعِيداً ) * گمراه شدنى در غايت دورى از مقصد و در نهايت بعد از مقصود كه اصلا راه نبرد بطريق حق * ( إِنَّ الَّذِينَ آمَنُوا ) * بدرستى كه آنان كه ايمان آوردند بموسى عليه السّلام يعنى يهود * ( ثُمَّ كَفَرُوا ) * پس كافر شدند بپرستيدن گوساله * ( ثُمَّ آمَنُوا ) * پس باز ايمان آوردند و توبه كردند * ( ثُمَّ كَفَرُوا ) * پس كافر شدند بعيسى عليه السّلام * ( ثُمَّ ازْدادُوا كُفْراً ) * پس بيفزودند و زياده كردند كفر را بانكار محمد و يا آنكه مكرر ارتداد از ايشان صادر شد و بعد از آن اصرار نمايند بر كفر و زياده گردانند آن را بتمادى دروغ * ( لَمْ يَكُنِ اللَّه لِيَغْفِرَ لَهُمْ ) * نيست خدا كه بيامرزد ايشان را چه مستبعد است از ايشان كه از كفر توبه كنند و بر ايمان رجوع نمايند زيرا كه قلوب ايشان زنگ گرفته و ابصار ايشان از ادراك حق تيره گشته نه آنكه مراد اين باشد كه اگر ايشان باخلاص ايمان آرند حقتعالى قبول توبهء ايشان نكند و ايشان را نيامرزد و يا آنكه هر كار بخاتمهء آنست و خدا دانسته كه خواتيم امور ايشان بكفر و طغيان است خبر كان در امثال آن محذوف است كه لام ليغفر متعلق است به آن و تقدير اينست كه ( لم يكن اللَّه مريدا ليغفر لهم ) يعنى حقتعالى اراده كنندهء اين نيست كه بيامرزد\r\n","description":"","footnote":"","page_name":" 135 ","page_number":135},
  {"content":"\r\nايشان را * ( وَلا لِيَهْدِيَهُمْ ) * و نه اينكه راه نمايد ايشان را * ( سَبِيلًا ) * راهى كه به حق باشد كه آن ايمانست بلكه ايشان را در وادى خذلان و ضلالت بگذارد و يا راه جنت بايشان ننمايد كقوله وَلا لِيَهْدِيَهُمْ طَرِيقاً إِلَّا طَرِيقَ جَهَنَّمَ و نزد زجاج و فرا مراد ايمان ايشانست به موسى و كفر ايشان بعد از موت او و بعد از آن ايمان ايشان بعزيز پس كفر ايشان بعيسى و بعد از آن ازدياد كفر ايشان بانكار محمد صلَّى اللَّه عليه و آله و نزد حسن مراد به اينها طائفهء از اهل كتاب بودند كه ارادهء تشكيك نفرى كردند از اصحاب رسول صلَّى اللَّه عليه و آله و به جهت آن اظهار ايمان كردند در حضور ايشان و بعد از آن گفتند كه شبههء ما را عارض شده در امر محمد صلَّى اللَّه عليه و آله و نبوت او پس اظهار كفر كردند و بر آن ثبات ورزيدند تا مردند و ذلك قوله تعالى وَقالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْه النَّهارِ وَاكْفُرُوا آخِرَه و از ابن عباس مرويست كه در اين آيه داخلست هر منافقى كه در عهد رسول صلَّى اللَّه عليه و آله بود خواه در بر و خواه در بحر و اينقول اصح اقوال است و مؤيد اينست كه بعد از اين مىفرمايد كه * ( بَشِّرِ الْمُنافِقِينَ ) * بشارت ده منافقان را بر سبيل تهكم يا خبر گوى بجاى بشارت * ( بِأَنَّ لَهُمْ ) * به آنكه مر ايشان را است * ( عَذاباً أَلِيماً ) * عذابى دردناك * ( الَّذِينَ ) * منافقان آنانند كه * ( يَتَّخِذُونَ الْكافِرِينَ ) * ميگيرند كافران را * ( أَوْلِياءَ ) * دوستان خود * ( مِنْ دُونِ الْمُؤْمِنِينَ ) * از غير مؤمنان اسم موصول در محل نصب يا رفع است بر ذم اى ايد الذين يا هم الذين پس بر سبيل انكار ميفرمايد كه * ( أَ يَبْتَغُونَ ) * آيا ميطلبند * ( عِنْدَهُمُ الْعِزَّةَ ) * نزديك كافران يعنى از دوستى ايشان ارجمندى\r\nو قوت * ( فَإِنَّ الْعِزَّةَ ) * پس بدرستى كه عزت و ارجمندى * ( لِلَّه ) * مر خداى را است * ( جَمِيعاً ) * همه آن نصب اين بر حال است يعنى در حالتى كه جميع عزت از جانب حضرت عزت است پس متعزز نيست كسى كه وى او را عزيز نگردانيده و او سبحانه عزت را از براى اولياى خود نوشته حيث قال وَلِلَّه الْعِزَّةُ وَلِرَسُولِه وَلِلْمُؤْمِنِينَ پس عزت غير ايشان نسبت بعزت اولياى او سبحانه هيچ نمينمايد\r\nو چون حقتعالى ذكر منافقان كرد و موالات ايشان مر كفار را در عقب آن نهى مينمايد از مجالسة و مخالطهء ايشان و ميفرمايد كه * ( وَقَدْ نَزَّلَ عَلَيْكُمْ ) * و بدرستى كه خدا فرو فرستاد بر شما اى مؤمنان * ( فِي الْكِتابِ ) * در قرآن بدانكه حقتعالى در مكه آيهء فرستاد با خوض كنندگان و مستهزءان به قرآن نشست و برخاست نكنند و آن آيه اين است كه وَإِذا رَأَيْتَ الَّذِينَ يَخُوضُونَ الايه اينجا در مدينه تذكار آن مىكند و ميگويد كه حقتعالى در مكه قرآن فرستاده بود كه * ( أَنْ إِذا سَمِعْتُمْ ) * بدرستى كه چون\r\n","description":"","footnote":"","page_name":" 136 ","page_number":136},
  {"content":"\r\nبشنويد * ( آياتِ اللَّه ) * آيتهاى خدا را از قرآن * ( يُكْفَرُ بِها ) * در حالتى كه كافر مىشود بدان * ( وَيُسْتَهْزَأُ بِها ) * و استهزا كرده مىشود به آن ذكر اين دو حال براى آيات جهت تقييد نهى است از مجالست در اين قول كه * ( فَلا تَقْعُدُوا مَعَهُمْ ) * پس ننشينيد با كافران و مستهزئ آن ضمير راجع است به مدلول عليه * ( يُكْفَرُ بِها وَيُسْتَهْزَأُ بِها ) * و اين جزاى شرط است و معنى اينكه هر گاه ايشان هارب و معاند و مستهزئ باشند و غير مرجو الايمان با ايشان منشينيد و مؤيد اين است غايت نهى اعنى قوله * ( حَتَّى يَخُوضُوا ) * تا وقتى كه خوض نمايند و شروع كنند * ( فِي حَدِيثٍ غَيْرِه ) * در سختى غير استهزا * ( إِنَّكُمْ إِذاً ) * بدرستى كه باشيد آن هنگام كه نشست و برخواست كنيد با ايشان در حين اتيان ايشان باستهزاء * ( مِثْلُهُمْ ) * مانند ايشان در گناه زيرا كه قادريد بر اعراض ايشان و انكار بر ايشان و با وجود اين راضى هستيد بصحبت ايشان و يا مثل ايشانيد در كفر اگر به اين راضى باشيد و يا آنان كه مقاعده مىكردند با خايضان در قرآن از احبار منافقان بودند و دال بر اين است قوله * ( إِنَّ اللَّه جامِعُ الْمُنافِقِينَ ) * بدرستى كه خدا جمع كننده منافقانست * ( وَالْكافِرِينَ ) * و ناگرويدگان يعنى قاعدون و مقعود معهم * ( فِي جَهَنَّمَ ) * در دوزخ * ( جَمِيعاً ) * يعنى جمع كنندهء همه ايشان هم چنان كه متفق و مجتمع بودند در دنيا بر عداوت مؤمنان و مظاهره بر ايشان اذا ملقاة است به جهت وقوع به آن ميان اسم و خبر لهذا بعد از آن فعل واقع نشده و افراد مثلهم جهت آنست كه در حكم مصدر است و به جهت اضافهء آن بجمع مستغنى از جمع شده و آيه دلالت است در تحريم مجالست با كفره نزد كفر ايشان بآيات خدا و استهزاى به آن و بر اباحهء مجالسة با ايشان نزد خوض ايشان در حديث ديگر از حسن نقل است كه اباحهء قعود با كفار نزد خوض ايشان در حديث غير كفر و استهزاء به قرآن منسوخ است بآيهء فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ و نيز در آيه دلالت است بر وجوب انكار كفر با قدرت بر آن و زوال عذر و بر آنكه هر كه ترك انكار آن نمايد با قدرت بر آن مخطى و اثم است و نيز متضمن دلالت است بر تحريم مجالست ايشان و اهل بدعت از هر جنسى كه باشند و بعضى از علماى تفسير قائلند به اين و عبد اللَّه مسعود و ابراهيم و ابو وابل نيز بر اينند و ابراهيم گفته كه از جمله اين است كه شخصى در مجلسى سخنى بدروغ گويد و جلساء از آن بخندند پس ايشان مسخوط حقتعالى باشند و عمر ابن العزيز قائل اين است و مروى است كه روزى صائمى با قومى نشسته بود كه بشرب خمر مشغول بودند عمر عبد العزيز صائم را تعزير كرد و عياشى باسناد خود از على\r\n","description":"","footnote":"","page_name":" 137 ","page_number":137},
  {"content":"\r\nابن موسى الرضا عليه السّلام در تفسير اين آيه فرموده كه\r\nاذا سمعت الرجل يجحد بالحق و يكذب به و يقع فى اهله فقم من عنده و لا تقاعده\r\nيعنى هر گاه بشنوى كه مردى جاحد حق است و تكذيب آن مىكند و اهل حق را مذمت مىكند پس از نزد او برخيز و با او منشين و از ابن عباس مرويست كه حق تعالى در اين آيه امر فرموده باتفاق و نهى كرده از اختلاف دو فرقه و مراد خصومت است طبرى و بلخى و جمعى از مفسرين بر اينند و جبائى گفته كه اگر شخصى قريب بخائضين نشسته باشد بحيثيتى كه آواز آنها بشنود و قادر بر انكار ايشان نباشد آن جلوس او محظور خواهد بود بلكه محظور مجالست است با ايشان بدون اظهار كراهت آنچه شنود و بيند و نيز گفته‌اند كه در آيه دلالت است بر بطلان قول نفاة اعراض و قول كسانى كه ميگويند غير از اجسام وجود خارجى ندارند بعد از آن در وصف منافقان و كافران ميفرمايد كه * ( الَّذِينَ ) * يعنى اهل كفر و نفاق آنهااند كه * ( يَتَرَبَّصُونَ ) * انتظار مىبرند * ( بِكُمْ ) * بشما و بنا بر اين كه الذين صفت كفار و منافقين باشد مجرور المحل خواهد بود و محتمل است كه بدل الذين يتخذون باشد يا مرفوع يا منصوب بر ذم باشد و يا مبتدا باشد و خبر آن قوله * ( فَإِنْ كانَ لَكُمْ ) * يعنى پس آنها كه منتظر وقوع نكبةاند بشما پس اگر واقع شود مر شما را * ( فَتْحٌ مِنَ اللَّه ) * فتحى و نصرتى از نزديك خدا * ( قالُوا ) * گفتند منافقان ايشان مر شما را * ( أَ لَمْ نَكُنْ مَعَكُمْ ) * آيا نبوديم با شما و مدد كارى نكرديم شما را پس سهم غنيمت ما را بدهيد * ( وَإِنْ كانَ ) * و اگر بود * ( لِلْكافِرِينَ نَصِيبٌ ) * مر كافران را بهرهء از حرب يعنى غلبه كردن بر مؤمنان * ( قالُوا ) * گفتند مر كافران را * ( أَ لَمْ نَسْتَحْوِذْ عَلَيْكُمْ ) * آيا ما غالب و مستولى نبوديم بر شما و نميتوانستيم كه شما را بكشيم استفهام براى تقرير است يعنى قدرت بر قتل شما داشتيم اما دست باز كشيديم و شما را باقى گذاشتيم * ( وَنَمْنَعْكُمْ ) * و باز داشتيم شما را يعنى ممنوع ساختيم * ( مِنَ الْمُؤْمِنِينَ ) * از مؤمنان به آنكه سستى كرديم در مددكارى ايشان و سخنان گفتيم كه شكسته دل شدند تا شما غالب شديد پس ما را در غنايم خود شريك سازيد بدان كه استحواذ بمعنى استيلا است و قياس در آن ( استحاذ يستحيذ استحاذة ) است و عدم اعلال آن بر طريق شذوذ است به جهت تنبيه بر اصل و تسميه و ظفر مسلمانان بفتح و ظفر كافران بنصيب به جهت خست حظ كفار است چه آن مقصود است بر امور دنيوى سريع الزوال * ( فَاللَّه يَحْكُمُ بَيْنَكُمْ ) * پس خدا\r\n","description":"","footnote":"","page_name":" 138 ","page_number":138},
  {"content":"\r\nحكم كند ميان شما كه مؤمنانيد و كافران * ( يَوْمَ الْقِيامَةِ ) * در روز رستخيز كه غير از او كسى را دعوى حكومت نباشد يعنى اگر در دنيا كفار را با مؤمنان دستى بوده باشد از قتل و قهر و نهب و اسر و غير آن از وجوه غلبه اما در آخرة ايشان را آن غلبه نباشد * ( وَلَنْ يَجْعَلَ اللَّه ) * و هرگز نگرداند خدا و ندهد * ( لِلْكافِرِينَ ) * مر كافران را * ( عَلَى الْمُؤْمِنِينَ ) * بر مؤمنان در روز قيامت * ( سَبِيلًا ) * حجتى كه بدان ايشان را ملزم سازند و يا در دنيا ندهد ايشان را بر مؤمنان دستى به اين معنى كه در حجة بر ايشان غالب نتوانند شد اگر چه در قوة از ايشان بيش باشند و اصح آنست كه اين در روز قيامت باشد چه اين منقول است از امير المؤمنين عليه السّلام و ابن عباس و بنا بر آنكه در دنيا باشد جبائى گفته كه ميشايد كه مراد به غلبه در قوت باشد زيرا كه غلبهء كفار از فعل حق تعالى نيست چه او حق سبحانه تعالى فاعل قبيح نيست به خلاف غلبه و قوة اهل ايمان كه بتأييد الهى است در كنز آورده كه فقها استدلال كرده‌اند اين آيه را بر چند مسئله اول آنكه بندهء كافر چون مسلمان شود وى را اجبار كنند بربيع بمسلمانى و چون امتناع نمايد از بيع حام او را بفروشد و ثمن را به او تسليم كند دويم صحيح نيست بيع عبد مسلم بر كافر سيم صحيح نيست ايجاد عبد مسلم بكافر و ايجاد حر نفس خود را به كار به جهت خدمت صحيح نيست و اما اگر از براى خدمت نباشد فحينئذ يا آنست كه از براى مطلق عمل است و آن صحيحست زيرا كه در حكم دين است و يا امرى مخصوص و در اين دو قول است يكى منع به جهت آيه مذكوره و ديگرى جواز بجهة عدم استقرار سبيل و اين قوى است چهارم رهن عبد مسلم نزد كافر\r\nبا قبض او جايز نيست و با عدم قبض او اصح جواز آن است پنجم جايز نيست وكالت كافر بر مسلم خواه آنكه موكل مسلم باشد يا كافر ششم صحيح نيست كه كافر وصى باشد بر صبى مسلم هفتم صحيح نيست اعادهء عبد مسلم بكافر هشتم هر گاه ام ولد كافر مسلمان شود جايز است بيع آن بر اقواى وجهين نهم وصيت صحيح نيست بعبد مسلم براى كافر و همچنين صحيح نيست وقف عبد مسلم بر او و نه هبهء او براى او حاصل كه هر چيزى كه مستلزم ادخال بندهء مؤمن باشد در ملك كافر يا در سلطنت او بر او باطلست به حكم آيهء مذكوره و بعد از آن از افعال قبيحهء اهل نفاق خبر ميدهد بقوله إِنَّ الْمُنافِقِينَ بدرستى كه منافقان يُخادِعُونَ اللَّه مكر مىكنند با دوستان خدا در اظهار اسلام و اخفاى كفر وَهُوَ خادِعُهُمْ و خدا جزا دهنده است ايشان را بر مكر و فريب ايشان و آن چنان باشد كه ايشان را روز قيامة نيز نورى دهند چنانچه مؤمنان را داده باشد و چون قدم بر صراط نهند نور مؤمنان باقى مانده و بنور خود از صراط بگذرند و نور منافقان\r\n","description":"","footnote":"","page_name":" 139 ","page_number":139},
  {"content":"\r\nمنطفى گردد تا در ظلمت مانده بلغزند و در دوزخ افتند و نيز آن چه در صورة خداع است از جانب خدا با ايشان آنست كه ايشان را فرو گذاشته و قدرة را بايشان داده و رسول را فرموده تا شمشير از ايشان باز داشته احكام اسلام بر ايشان اجرا مىكند با آنكه ميداند كه كافرند تا هم در دنيا مبتلا باشند به جهت تكليف عبادات ظاهر ايمان و هم در آخرة معذب به جهت باطن كفر و گويند حقتعالى جزاى خداع را خداع خوانده به جهت ازدواج از قبيل وَجَزاءُ سَيِّئَةٍ سَيِّئَةٌ مِثْلُها وَمَكَرُوا وَمَكَرَ اللَّه و مزية تبيين اين آيه در صدر سورة البقره سمت ذكر يافته وَإِذا قامُوا و چون برخيزند منافقان إِلَى الصَّلاةِ بسوى نماز قامُوا كُسالى برخيزند در حالتى كه كاهلان باشند و مثقل مانند كسى كه باكراه او را بر كار داشته باشند يُراؤُنَ النَّاسَ مىنمايند خود را بمردمان و ريا ميكنند تا پندارند كه ايشان مؤمنانند و اگر كسى از اصحاب پيغمبر صلَّى اللَّه عليه و آله ايشان را به بيند ترك نماز ميكنند و بدانكه مراعاة مفاعله است مأخوذ از رؤية بمعنى تفعيل چون نعم و ناعم و يا از براى مقابله است چه مرائى عمل خود را برائى مينمايد و رائى استحسان خود را به او مينمايد وَلا يَذْكُرُونَ اللَّه و ياد نمىكنند خدا را إِلَّا قَلِيلًا مگر ياد كردنى اندك يا در زمان اندك چه مرائى عبادت نميكند مگر در حضور كسى كه او را بيند و اين اقل احوال مرائى است و يا قلت ذكر ايشان به اين وجه است كه ياد خدا ميكنند به زبان نه بدل و آن نسبة بذكر دل اندكست و گويند مراد بذكر صلواتست و يا ذكرى كه در نماز است چه ايشان در صلاة همين تكبير و تسليم مىگفتند تا به آن بدانند كه ايشان نماز ميگذراند و به جهت آن از شمشير اهل اسلام ايمن شوند و به آن حفظ اموال و نسوان و اولاد خود كنند چنان چه عبد الكريم بن ابى العوجاء منافق را ديدند كه نماز نيكو ميگذارد گفتند اين مباين طريق تست چرا به اين اقدام ميكنى جوابداد كه ( عادة البلد و رياضة الجسد و حماية الاهل و الولد ) و بدانكه ميتواند بود كه مراد بقلت ذكر نفى مطلق ذكر باشد يعنى اصلا ذكرى از ايشان صادر نشود كه براى قربت باشد و گويند وصف ذكر بقلت جهت آنست كه حقتعالى قبول آن نكند به جهت ريا و عدم خلوص قربت و هر چه مردود حقتعالى باشد قليل بود چه آن را از براى طمع دنيا ميكنند و هر چه در دنياست در نهايت حقارت و قلت است و ذكر خدا كه محض قربت باشد از همه چيزى بزرگتر كه وَلَذِكْرُ اللَّه أَكْبَرُ عياشى باسناد خود از مسعدة بن زياد نقل كرده كه ابو عبد اللَّه عليه السّلام از آباء گرام خود صلوات اللَّه عليهم روايت فرموده كه از حضرت رسول صلَّى اللَّه عليه و آله پرسيدند كه ( فيم النجاة غدا ) فردا نجات بچه چيز باشد فرمود كه نجات آنست كه مخادعه نكنند با خدا تا خدا با ايشان\r\n","description":"","footnote":"","page_name":" 140 ","page_number":140},
  {"content":"\r\nمخادعه نكند و هر كه خدا مخادعه كند با او او خادع نفس خود باشد گفتند كه مخادعه حق تعالى بچه چيز است گفت به اينكه\r\nشخصى عملى كند به آنچه حق تعالى فرموده باشد و مراد او غير او سبحانه باشد پس از شرك به خدا بترسيد كه فرداى قيامت مرائى را به اين چهار اسم خوانند كه يا كافر يا فاجر يا غادر يا خاسر ( حبط عملك و بطل اجرك فلا خلاق لك اليوم فالتمس اجرك ممن كسبت العمل له ) يعنى مرائى را گويند كه اى نگرونده اى فجور كننده اى غدر كننده و اى زيان كننده عمل تو نابود شد و اجر تو باطل گشت پس مر تو را امروز هيچ نصيبى نيست و طلب مزد خود كن از آن كسى كه كسب عملى براى او كردهء و در حديث قدسى آمده كه\r\nمن عمل لى عملا اشرك فيه غيرى تركته لشريكه\r\nهر كه عمل كند از براى من كه غير مرا در آن شريك گرداند آن را از براى شريك او باز گذارم و قوله * ( مُذَبْذَبِينَ ) * حالست از ضمير يُراؤُنَ يعنى نماز را بمردم مىگذارد در حالتى كه متردد و متحيرند * ( بَيْنَ ذلِكَ ) * ميان كفر و ايمان و يا حالست از ضمير يذكرون يعنى ذكر خدا نمىكنند در حالتى كه مترددند ميان كفر و ايمان و يا منصوب باشد بر ذم يعنى مذمت ميكنم تردد نمايندگان را و شك كنندگان را * ( لا إِلى هؤُلاءِ ) * نه با گروه مؤمنانند به جهت كفر باطن تا ايشان را باشد هر چه ايشان را هست * ( وَلا إِلى هؤُلاءِ ) * و نه با جماعت كافرانند به جهت اظهار كلمهء اسلام به زبان ملخص سخن آنست كه نه مؤمن مخلص باشند و نه كافر صريح اين كلام از براى تفسير ذبذبهء ايشان است و ذبذبه بمعنى مضطرب ساختن شىء است و اصل آن ذب است بمعنى طرد * ( وَمَنْ يُضْلِلِ اللَّه ) * و هر كرا كه خدا فرو گذارد و خذلان نمايد و يا راه بهشت ننمايد يعنى به جهت عناد و جحود او با وجود علم او بحقيقت ملت اسلام حق تعالى نظر توفيق و لطف از او باز دارد و از طريق جنت او را منحرف سازد * ( فَلَنْ تَجِدَ لَه سَبِيلًا ) * پس نيابى مر او را راهى به حق و صواب و نظير اين است قوله تعالى وَمَنْ لَمْ يَجْعَلِ اللَّه لَه نُوراً فَما لَه مِنْ نُورٍ و معنى اضلال و وجوه آن در سورة البقره مذكور شد از حضرت رسالت منقولست كه\r\nان مثلهم مثل الشاة العائرة بين الغنمين متحير فتنظر الى هذه و الى هذه لا تدرى ايهما تتبع\r\nمثل منافقان مانند مثل گوسفندى است كه در ميان دو گله گوسفند گذرد متحير و سر گردان و نظر به اين گله كند و به آن گله و نداند كه تابع كدام شود و بكدام ملحق گردد و بعد از بيان حال منافقان مؤمنان را نهى مىكند از موالات كافران هم چنان كه عادة اهل نفاق است بقوله * ( يا أَيُّهَا الَّذِينَ آمَنُوا ) * اى كسانى كه گرويده‌ايد * ( لا تَتَّخِذُوا الْكافِرِينَ ) * فرا مگيريد كافران را * ( أَوْلِياءَ ) * دوستان\r\n","description":"","footnote":"","page_name":" 141 ","page_number":141},
  {"content":"\r\n* ( مِنْ دُونِ الْمُؤْمِنِينَ ) * بجز از مؤمنان چه اين عمل منافقان است كه با دشمنان خدا دوستى كنند پس بايشان مشتبه مشويد تا مثل ايشان نباشيد * ( أَ تُرِيدُونَ ) * استفهام براى تقرير است يعنى هر آينه مىخواهيد * ( أَنْ تَجْعَلُوا لِلَّه عَلَيْكُمْ ) * آنكه بگردانيد مر خداى را بر عذاب خود * ( سُلْطاناً مُبِيناً ) * حجتى روشن كه آن موالات كافران است و اين معقول نيست مگر بعد از قيام حجة بر او پس اطفال به جهت ذنوب آيا معاقب نگردند و در آيه دلالت است بر آنكه حقتعالى را بر هيچ كس حجت نيست مگر بعد از معصيت ايشان حاصل كه حق تعالى ميفرمايد كه موالات با كفار مكنيد تا آن حجتى نگردد بر نفاق شما و به جهت آن معذب نگرديد به عذاب اهل نفاق * ( إِنَّ الْمُنافِقِينَ ) * بدرستى كه منافقان * ( فِي الدَّرْكِ الأَسْفَلِ مِنَ النَّارِ ) * در طبقهء زيرترين انداز دوزخ يعنى در قعر جهنم باشند پس عذاب ايشان از كفار بيشتر باشد و اين به جهت آن است كه بدل كافراند و كفر را با خداع و مكر و استهزاء جمع كرده‌اند پس اخبث كفره باشند و تسميهء طبقات هفتگانه دوزخ بدركات به جهت آن است كه متدارك و متتابعند بعضى فوق بعضى ديگر در كشف الاسرار آورده كه چون منافقان را بدوزخ حكم كنند و ايشان را بدركه اول درآرند مالك گويد يا ( نار خذيهم ) اى آتش ايشان را بگير آتش گويد كه حكم ما بر زبان است زبان ايشان بكلمهء جارى بوده هر چند كه بمجاز مىگفته‌اند ما در سوختن ايشان دخل نكنيم و بر همين منوال در هر در كه آتش از احراق ايشان ابا كند تا بدركه هفتم رسند آتش آن دركه گويد حكم ما بر دل است نه بر زبان بياريد تا نشانهء كفر و ايمان ايشان را به بينيم چون در دل ايشان نگرد جز نشانه شرك نباشد آتش در ايشان پيچد و ابد الاباد در آتش بمانند * ( وَلَنْ تَجِدَ لَهُمْ ) * و نيابى تو مر ايشان را * ( نَصِيراً ) * يارى كه حمايت نموده ايشان را از دركه بيرون آورد و در خبر است كه حقتعالى در اين دركه تابوتها وضع فرموده از آتش و آن جاى منافقانست از عبد اللَّه عمر نقل است كه سه گروهند كه روز قيامت عذاب ايشان بيشتر از عذاب كسان ديگر باشد منافقان و كافران بمائدهء عيسى و آل فرعون چه دربارهء منافقان فرمود كه * ( إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ ) * و در حق نگرويدگان بمائدهء عيسى عليه السّلام گفته فَإِنِّي أُعَذِّبُه عَذاباً لا أُعَذِّبُه أَحَداً مِنَ الْعالَمِينَ و در شأن آل فرعون ميفرمايد كه ادخلوا آل فرعون اشد العذاب و اينكه در حديث واقع شده كه\r\nثلث من كان فيه فهو منافق و ان صام و صلَّى و زعم انه مسلم اذا حدث كذب و اذا وعدا خلف و اذا ائتمن خان\r\nيعنى سه خصلت است در هر كه باشد منافق است و اگر چه روزه دارد و نماز گذارد و دعوى اسلام كند يكى آنكه چون سخن گويد دروغ باشد دويم آنكه چون وعده كند خلاف كند سيم چون او را امين دانند خيانت كند اين از باب تشبيه و تغليظ است و حقيقت از منافقان نيست و مستوجب\r\n","description":"","footnote":"","page_name":" 142 ","page_number":142},
  {"content":"\r\nعذاب ايشان نيست و اين عذاب اسفل دركات مر ايشان را وقتى است كه با صفت كفر و نفاق بميرند كه اگر از آن تائب شوند و به اخلاص ايمان آرند از جملهء اهل ايمان باشند و متصاعد درجات ايشان كما قال جل ذكره * ( إِلَّا الَّذِينَ تابُوا ) * مگر آنان كه توبه كنند از نفاق * ( وَأَصْلَحُوا ) * و باصلاح آرند آنچه فاسد گردانيده باشند از اسرار و احوال و خبث عقايد در حال نفاق * ( وَاعْتَصَمُوا بِاللَّه ) * و چنگ در زنند بدين خدا و سنت پيغمبر ( ص ) * ( وَأَخْلَصُوا دِينَهُمْ ) * و خالص و پاكيزه گردانند دين خود را * ( بِاللَّه ) * براى خداى يعنى طاعت نكنند مگر براى رضاى خدا بر خلاف آنكه در هنگام نفاق قصد ميكردند از ريا و سمعه * ( فَأُولئِكَ ) * پس آن گروه كه بتوبه و اعتصام و اصلاح و اخلاص موصوفند * ( مَعَ الْمُؤْمِنِينَ ) * با مؤمنان باشند و از شمارهء ايشان در هر دو سر او نگفت ( فاولئك المؤمنون من المؤمنين ) به جهت غيظ و غضب بر ايشان * ( وَسَوْفَ يُؤْتِ اللَّه الْمُؤْمِنِينَ ) * و زود باشد كه بدهد خدا مؤمنانرا * ( أَجْراً عَظِيماً ) * مزدى بزرك و ثوابى جميل و اينان بايشان شريك باشند بعد از آن خطاب باهل نفاق كند كه تائب و مؤمن شده باشند و اصلاح نيات و اعمال كرده باشند و ميگويد * ( ما يَفْعَلُ اللَّه بِعَذابِكُمْ ) * چه مىكند خدا به عذاب شما يعنى چرا عذاب كند شما را استفهام براى انكار است و معنى اينكه البته عذاب نكند شما را * ( إِنْ شَكَرْتُمْ ) * اگر شكر گوئيد بر نعم او * ( وَآمَنْتُمْ ) * و تصديق كنيد بوحدانيت او از روى تحقيق خلاصهء معنى عذاب كردن خدا شما را نه به جهت استيفاى غيظ او است و يا دفع ضرر از او و يا استجلاب نفع به او چه او سبحانه غنى متعال است از نفع و ضرر و در بعضى از ادعيهء مأثوره از ائمهء هدى صلوات اللَّه عليهم واقع شده كه\r\nسبحان من لا يزيده طاعة المطيعين و لا ينقصه معصية العاصين\r\nپس اينكه مصر بكفر را معاف ميسازد به جهت آنست كه اصرار او بر آن مانند سوء مزاجى است كه مؤدى بمرضى شود و چون آن زايل شد بايمان و شكر او از آن برى باشد و از تبعهء آن خلاص و تقديم شكر به جهت آن است كه ناظر اول ادراك نعمت مىكند و بعد از آن بر سبيل تشكر بشكر گذارى آن مشغول مىشود و بعد از آن امعان نظر مىكند و منعم را مىشناسد و ايمان به او ميآورد * ( وَكانَ اللَّه شاكِراً ) * و هست خدا ثواب دهندهء شاكران * ( عَلِيماً ) * دانا بحقوق و شكر ايمان .\r\nالجزء السادس من الاجزاء الثلاثين\r\n","description":"","footnote":"","page_name":" 143 ","page_number":143},
  {"content":"\r\nبدانكه چون حقتعالى ذكر حال اهل نفاق كرد كه آن اظهار خلاف ابطانست و در عقب آن بيان نمود كه چنين نيست كه هر چه در نفس واقع شود اظهار آن جايز باشد چه ميتواند كه آن ظنى باشد كه احتمال طرف مرجوح باشد پس ممكن است كه جانب مرجوح او موافق واقع باشد نه طرف راجح و اگر آن چيز محقق باشد و احتمال خلاف آن نباشد اظهار آن جايز است فقال اللَّه تعالى * ( لا يُحِبُّ اللَّه الْجَهْرَ ) * دوست نميدارد خداى تعالى آشكار كردن را * ( بِالسُّوءِ مِنَ الْقَوْلِ ) * ببدى از گفتار * ( إِلَّا مَنْ ظُلِمَ ) * مگر آشكارا كردن كسى را كه بر او ستم كرده باشند يعنى دعا كردن او بر ظالم و اظهار تظلم نمودن از دست او و مرويست كه شخصى جمعى را بضيافت برد و طعامى نزد ايشان حاضر نساخت ايشان بهر جا كه ميرسيدند از بيمروتى او حكايت ميكردند و مردمان ايشان را بر اين شكايت عتاب ميكردند اين آيه در عذر آن قوم نازل شد و بدانكه جهر به سوء اعم از غيبت و بهتان است چه آن شامل جميع مذمت است اعم از آنكه مطابق واقع باشد يا نه و تفصيل و تبيين اقسام غيبت و فرق ميان آن و بهتان در سورهء الحجرات مذكور خواهد شد انشاء اللَّه تعالى در مجمع آورده كه در معنى اين كلام مفسران را چند وجه است يكى آنكه حقتعالى ستم دوست ندارد مگر از كسى كه مظلوم باشد در دين كه او را جايز است كه انتقام كشد از آن ظالم در وقت فرصت و او را بفعل و قول ايذا رساند و اين قول حسن و سدى است و مروى از ابى جعفر عليه السّلام و نظير اينست كه وَانْتَصَرُوا مِنْ بَعْدِ ما ظُلِمُوا دويم آنكه دوست ندارد خدا آنكه جهرا دعائى كنيد بر كسى مگر بر آن كس كه ظلم كرده باشد يعنى در اين صورت مظلوم را جايز است كه دعاى بد كند و اينقول از ابن عباس مرويست و منه قول قتاده ( يكره رفع الصوت بما يسؤ الغير الا المظلوم يدعو على من ظلمه ) سيم مراد اينست كه دوست نميدارد خداى كه احدى را مذمت كند و شكايت او نمايد و ببدى نام او برد مگر كه مظلوم باشد چه جايز است او را كه شكايت كند و اظهار مراد كند و ببدى نام او را ذكر كند و ظلم او را بر مردمان ظاهر سازد تا مردمان از او بر حذر باشند و اين قول مجاهد است در خبر است كه رسول صلَّى اللَّه عليه و آله به مردى بگذشت كه با كسى خصومت ميكرد و بر او سفاهة مينمود و آن مرد ميگفت ( حسبى اللَّه ) رسول صلَّى اللَّه عليه و آله فرمود كه\r\nابدأ من نفسك عذرا فاذا عجزت فقل حسبى اللَّه\r\nيعنى اول از خويشتن اظهار عذر كن و آن گاه كه عاجز شوى بگو حسبى اللَّه و امير المؤمنين عليه السّلام فرمود كه\r\nرد الحجرة من حيث اتاك فان الشر لا يدفعه الا الشر\r\nيعنى سنك را از همانجا كه آمده باشد باز فرست كه شر را جز بشر دفع نتوان كرد * ( وَكانَ اللَّه سَمِيعاً عَلِيماً ) * و هست خدا شنوا اقوال بندگان را و دانا بافعال ايشان و بعد از رخصة مظلوم در انتقام مردمان را بر فعل خير و احسان و عفو و تجاوز از گناه\r\n","description":"","footnote":"","page_name":" 144 ","page_number":144},
  {"content":"\r\nترغيب ميفرمايد كه * ( إِنْ تُبْدُوا خَيْراً ) * اگر آشكارا كنيد نيكويى و خير و طاعت را * ( أَوْ تُخْفُوه ) * يا پنهانى بجاى آريد آن را * ( أَوْ تَعْفُوا ) * يا عفو كنيد * ( عَنْ سُوءٍ ) * از بدى كه شما را به آن مؤاخذه شده اين مقصود بالذكر است و ذكر ابداى خير و اخفاى آن تسبيب آنست و لهذا مرتب ساخته است بر آن قوله * ( فَإِنَّ اللَّه كانَ ) * پس بدرستى كه خداى هست * ( عَفُوًّا ) * بسيار عفو كننده از عاصيان با وجود كمال قدرت بر انتقام از ايشان * ( قَدِيراً ) * توانا بر عذاب ظالمان و ثواب عفو كنندگان در اين آيه تحريض مظلومانست بر عفو تا متخلق شوند باخلاق ربانى و با آنكه رخصت تظلم دارند از سر آن درگذرند ( العفو عند القدرة فضل عن الكرم ) و در مجمع آورده كه آية اولى دال است بر آنكه هر كه هتك ستر خود كند و اظهار فسق خود نمايد جايز است مر غير را كه اظهار آن نمايد و در حديث آمده كه\r\nقولوا للفاسق ما فيه يعرفه الناس و لا غيبته لفاسق\r\nو نيز دالست بر اباحهء انتصار از ظالم به شرط آنكه بر حد ظلم توقف نمايد و از آن در نگذرد و آيهء ثانيه ترغيب است در مكارم اخلاق و نهى از كشف عيوب خلق و اختيار تنزه از ارادهء قبايح\r\nو چون حقتعالى ذكر منافقان نمود در عقب آن ذكر اهل كتاب و مؤمنان مىكند بقوله * ( إِنَّ الَّذِينَ يَكْفُرُونَ بِاللَّه ) * بتحقيق و يقين كه آنها كه كافر ميشوند به خدا * ( وَرُسُلِه ) * و پيغمبران او * ( وَيُرِيدُونَ أَنْ يُفَرِّقُوا ) * و ميخواهند كه جدايى افكنند * ( بَيْنَ اللَّه وَرُسُلِه ) * ميان خدا و رسولان او به آنكه ايمان آرند به خدا و كافر شوند به پيغمبران * ( وَيَقُولُونَ نُؤْمِنُ بِبَعْضٍ ) * و گويند كه ايمان ميآريم ببعضى از پيغمبران * ( وَنَكْفُرُ بِبَعْضٍ ) * و كافر ميشويم ببعضى ديگر مراد يهودند كه ميگفتند ايمان ميآريم ببعضى از پيغمبران * ( وَنَكْفُرُ بِبَعْضٍ ) * و كافر ميشويم ببعضى ديگر مراد يهودند كه ميگفتند ايمان داريم بموسى و عزير و كافريم بعيسى و محمد صلَّى اللَّه عليه و آله * ( وَيُرِيدُونَ أَنْ يَتَّخِذُوا ) * و ميخواهند كه فرا گيرند * ( بَيْنَ ذلِكَ سَبِيلًا ) * ميان كفر و ايمان راهى و حال آنكه واسطهء نيست زيرا كه حق مختلف نميباشد پس ايمان به خدا تمام نميشود مگر بتصديق جميع رسل وى فحينئذ كافر ببعضى مانند كافر باشد بكل در ضلال كما قال ( فما ذا بعد الحق الا الضلال ) * ( أُولئِكَ ) * آن گروه كه ميان ايمان و كفر طريقى مينهند * ( هُمُ الْكافِرُونَ ) * ايشانند كافران و ناگرويدگان يعنى كامل در كفر * ( حَقًّا ) * مصدر مؤكد لغيره است يعنى اينكه ايشان در كفر كاملند حق است و ثابت در نفس الامر حقى و ثبوتى موافق واقع و ميتواند بود كه صفت مصدر كافرين باشد بمعنى هم الذين كفروا كفرا حقا اى يقينا محققا يعنى ايشان كافرند كفرى محقق و متيقن\r\n","description":"","footnote":"","page_name":" 145 ","page_number":145},
  {"content":"\r\nپس اطلاق اسم ايمان بر ايشان غير حق باشد * ( وَأَعْتَدْنا لِلْكافِرِينَ ) * و آماده كرده‌ايم براى كافران * ( عَذاباً مُهِيناً ) * عذابى خوار كننده و مقرون باستخفاف و اهانت و بعد از ذكر وعيد اهل نفاق بيان وعدهء مؤمنان حقيقى مىكند * ( وَالَّذِينَ آمَنُوا ) * و كسانى كه ايمان آورده‌اند * ( بِاللَّه وَرُسُلِه ) * به خدا و فرستادگان او * ( وَلَمْ يُفَرِّقُوا ) * و جدا نكردند بَيْنَ أَحَدٍ مِنْهُمْ ميان يكى از ايشان در ايمان بلكه به همه گرويده‌اند * ( أُولئِكَ ) * آن گروه كه مؤمنان حقيقىاند سنؤتيهم زود باشد كه بدهيم و حفص بصيغهء مغايبه خوانده يعنى خدا بدهد ايشان را * ( أُجُورَهُمْ ) * مزدهاى ايشان را كه بهشت عدن است كه به آن وعده داده است * ( وَكانَ اللَّه غَفُوراً ) * و هست خدا آمرزنده سيئات ايشان * ( رَحِيماً ) * مهربان به تضعيف حسنات ايشان بدانكه دخول بين بر احد و حال آنكه آن مقتضى تعدد است به جهت عموم آنست چه آن در سياق نفى واقع شده است و تصدير ايتاء اجور به سوف براى تأكيد وعد است و دلالت بر آنكه كاين و ثابت است لا محاله و اگر چه متاخر است و چون حقتعالى انكار نمود بر يهود در تفريق ميان رسل در ايمان در عقب آن بيان انكار كرد بر ايشان طلب محالات با ظهور آيات و معجزات كه هر يك از آن كافى بود در معرفت صدق آن حضرت و صحت نبوة او و فرمود كه * ( يَسْئَلُكَ أَهْلُ الْكِتابِ ) * سؤال ميكنند از تو اهل كتاب و اينها احبار يهود بودند چون كعب بن اشرف و فنحاص بن عازورا و امثال ايشان كه بجناب رسالت مآب صلَّى اللَّه عليه و آله آمده گفتند اگر راست مىگويى كه پيغمبرى بيكبار كتابى بيار چنان كه بموسى ع آمد پس حقتعالى از اين خبر ميدهد كه احبار يهود از تو در ميخواهند * ( أَنْ تُنَزِّلَ عَلَيْهِمْ ) * آنكه فرود آورى بر ايشان بيكبار * ( كِتاباً مِنَ السَّماءِ ) * كتابى از آسمان چون تورية موسى و يا كتابى نوشته به خط سماوى چون الواح موسى يا كتابى كه ما معاينه ببينيم كه فرو مىآيد يا بنام ماهر يك كتابى بيار كه نوشته باشد كه تو رسول خدايى چون اين سؤالات از روى تعنت بود سمت اجابت نيافت و حقتعالى در تسليهء خاطر عاطر آن حضرت كه از اين سؤال ملول شده بود فرمود كه اى محمد ملول و غمگين مشو * ( فَقَدْ سَأَلُوا مُوسى ) * پس بدرستى كه ايشان يعنى بنى اسرائيل كه اينگروه از ايشانند درخواستند از موسى * ( أَكْبَرَ مِنْ ذلِكَ ) * بزرگتر از اين درخواستن در انوار گفته كه دخول فا در فقد سئلوا به جهت آن است كه جواب شرط مقدر است اى ( استكرهت ما سألوه منك فقد سئلوا موسى ) و اين سؤال\r\n","description":"","footnote":"","page_name":" 146 ","page_number":146},
  {"content":"\r\nاگر چه از آباى ايشان صادر شده بود ليكن اسناد آن بايشان جهت آن است كه ايشان اخذ مذهب آباى خود بودند و تابع آن و حقيقت معنى آنست كه عرق ايشان راسخ است در اين سؤال و اينكه اقتراح اين امر ميكنند از تو از اول جهالات ايشان\r\nنيست بلكه ظهور اين از آباى ايشان شده است در وقتى كه كلام حق شنيدند * ( فَقالُوا ) * پس گفتند اى موسى * ( أَرِنَا اللَّه ) * بنما بما خداى را تا به بينيم او را * ( جَهْرَةً ) * از روى عيان و آشكارا پس تقدير كلام ( ارنا اللَّه نره جهرة ) است و نصب جهرة بر تميز و ميتواند بود كه منصوب بر حاليت باشد بمعنى مجاهرين معاينين يعنى در حالتى كه معاينه كنندگان باشيم او را * ( فَأَخَذَتْهُمُ الصَّاعِقَةُ ) * پس فرا گرفت ايشان را صاعقه يعنى آتش از آسمان آمد و همه ايشان را بسوخت * ( بِظُلْمِهِمْ ) * بسبب ظلم ايشان يعنى تعنت ايشان بسؤال محال كه طلب رؤيت است و تفصيل اين در سورة البقره در آيهء * ( فَأَخَذَتْهُمُ الصَّاعِقَةُ بِظُلْمِهِمْ ) * سمت تحرير يافته بدانكه منطوق كلام * ( فَقَدْ سَأَلُوا مُوسى أَكْبَرَ مِنْ ذلِكَ ) * دليل است بر آنكه موسى طلب رؤيت از براى خود نكرده بلكه براى قوم خود كرده و نيز دليل است بر آنكه رؤيت حق تعالى محال است چه حق تعالى فرموده كه سؤال رؤيت اكبر از آن چيزيست كه احبار يهود از تو سؤال ميكنند بر وجه تعنت كه آن انزال كتابست دفعة واحدة و هر گاه سؤال تعنت محض كفر باشد پس طلب رؤية كه اكبر از آن است بطريق اولى و لهذا به جهت تعنت صاعقه بر احبار يهود كه معاصر پيغمبر بودند نازل نشد و بر كسانى كه طلب رؤية كردند نازل شد و اينكه بعضى اهل خلاف گفته‌اند كه استحالهء رؤية در دنيا مقتضى امتناع رؤية نيست مطلقا مخالف ادلهء عقليه است بعد از آن بيان خيانت ثانيهء ايشان نمود كه در اوايل ايشان اقتراف آن كرده بودند و فرموده كه * ( ثُمَّ اتَّخَذُوا الْعِجْلَ ) * پس فرا گرفتند گوساله را بخدايى * ( مِنْ بَعْدِ ما جاءَتْهُمُ الْبَيِّناتُ ) * از پس آنكه آمده بود معجزه هاى روشن بموسى مراد معجزاتى بود كه غير تورية بود زيرا كه در اين وقت هنوز تورية بايشان نيامده بود * ( فَعَفَوْنا عَنْ ذلِكَ ) * پس عفو كرديم از ايشان اين گناه را با وجود عظم آن بسبب آنكه توبه كردند اين اخبار او است از سعهء رحمت و مغفرة خود و تمامى نعمت خود بر وجهى كه هيچ خطيئهء مانع توبه نيست كه مستتبع مغفرتست هر چند كه از آن عظيمترى نباشد * ( وَآتَيْنا مُوسى ) * و بتحقيق كه داديم موسى را * ( سُلْطاناً مُبِيناً ) * تسلطى كه ظاهر بود بر ايشان و از جمله آن بود كه گوساله پرستان را امر كرد كه يكديگر را بكشند كه توبهء شما منحصر است بر اين ايشان فرمان او بجا آوردند و شمشير بر يكديگر نهادند و ميكشتند تا آنكه اكثر ايشان\r\n","description":"","footnote":"","page_name":" 147 ","page_number":147},
  {"content":"\r\nكشته شدند چنان كه در سورهء البقره مذكور شد و يا مراد حجت بينه بود كه مصدق دعوى او بود در نبوت * ( وَرَفَعْنا فَوْقَهُمُ الطُّورَ ) * و برداشتيم بر زير ايشان طور به مقدار عرض لشگر در وقتى كه امتناع كردند از عمل به آنچه در تورية است و از قبول آنچه موسى بايشان آورده بود * ( بِمِيثاقِهِمْ ) * بسبب پيمان ايشان يعنى تا به جهت خوف وقوع كوه بر ايشان قبول پيمان و عهدى كنند كه حق تعالى بايشان امر كرده بود كه آن قبول ايمان است و گرويدن به آنچه موسى بايشان آورده عمل به آنچه در تورية است ايشان روى بر زمين نهاده و بيك نيمه روى و يك چشم در آن كوه نگاه ميكردند به جهت ترس وقوع آن چنان كه در سورة البقره گذشته پس ملجا شده قبول آن كردند و بعد از آن نقض آن نمودند * ( وَقُلْنا لَهُمُ ) * و گفتيم مر ايشان را بعد از نقض عهد بر زبان يوشع بن نون كه * ( ادْخُلُوا الْبابَ ) * در آئيد بدروازه شهر اريحا * ( سُجَّداً ) * در حالتى كه سجده كنندگان باشيد و آن وقتى بود كه ببيت المقدس رسيدند و خواستند كه از در ديگر باندرون روند ما گفتيم كه از باب ايليا درآئيد و بكلمهء حطه كه بر زبان شما كلمهء استغفار است قايل شويد ايشان از سجده امتناع كردند و از در ديگر داخل شدند و بجاى حطه حنطه گفتند و تفصيل اين نيز در سورهء البقره گذشت * ( وَقُلْنا لَهُمُ ) * و گفتيم مر ايشان را بر زبان داود ( ع ) كه * ( لا تَعْدُوا ) * ستم مكنيد و از حد در مگذريد * ( فِي السَّبْتِ ) * در حكم روز شنبه يعنى در آن روز كسب مكنيد و ماهى مگيريد ايشان از اين تجاوز كردند و ميتواند بود كه اين امر به زبان موسى بوده باشد در زمان رفع طور بر زبر ايشان و ايشان در زمان موسى منقاد اين امر بوده باشند و از احكام\r\nسبت تجاوز نكرده و اما در زمان داود نقض عهد نموده از احكام آن اعتداء نموده باشند و بهر طريق به جهت اعتداء مسخ ايشان در زمان داود بود * ( وَأَخَذْنا مِنْهُمْ ) * و فرا گرفتيم از ايشان در هر يك از اين حكمها * ( مِيثاقاً غَلِيظاً ) * پيمان استوار و محكم كه آن قول ايشان بود كه سمعنا و اطعنا * ( فَبِما نَقْضِهِمْ ) * متعلق است به فعل محذوف و ما مزيده از براى تأكيد و تقرير و تقدير است كه سمعنا و اطعناهم بسبب نقضهم يعنى ايشان را معذب ساختيم به مسخ و انواع عقوبت ديگر و لعن كرديم بسبب شكستن ايشان * ( مِيثاقَهُمْ ) * پيمان خود را و ميتواند بود كه متعلق باشد بقوله حَرَّمْنا عَلَيْهِمْ طَيِّباتٍ أُحِلَّتْ لَهُمْ كه بعد از اين مذكور است پس تحريم طيبات بر ايشان بسبب نقض ميثاق ايشان است و آنچه معطوفست بر آن يا بقوله فَبِظُلْمٍ مِنَ الَّذِينَ هادُوا نه بسبب آنچه مدلول عليه * ( بَلْ طَبَعَ اللَّه عَلَيْها ) * است كه از * ( فَلا يُؤْمِنُونَ ) * است زيرا\r\n","description":"","footnote":"","page_name":" 148 ","page_number":148},
  {"content":"\r\nكه آن رد قول ايشان است كه قلوبنا غلف پس از صلهء قول ايشان باشد كه معطوفست بر مجرور فحينئذ عمل بر جار آن نتواند كرد * ( وَكُفْرِهِمْ بِآياتِ اللَّه ) * عطف است بر * ( نَقْضِهِمْ ) * يعنى ديگر عقوبت و لعن ايشان بسبب كفر است به آنچه در كتاب ايشان است و يا به قرآن * ( وَقَتْلِهِمُ الأَنْبِياءَ ) * و ديگر بسبب كشتن ايشان پيغمبران را * ( بِغَيْرِ حَقٍّ ) * در حالتى كه آن قتل ملتبس است به غير حق يعنى ناحق و ناروا است * ( وَقَوْلِهِمْ ) * و ديگر بسبب گفتار ايشان كه * ( قُلُوبُنا غُلْفٌ ) * دلهاى ما اوعيهء علوم است يعنى از دانش پر شده و محتاج بعلم كس نيستيم يا قلوب ما در پوشش است و فهم آنچه محمد صلَّى اللَّه عليه و آله مىگويد نميكند * ( بَلْ ) * نه چنان است كه ايشان مىگويند بلكه * ( طَبَعَ اللَّه عَلَيْها ) * مهر نهاده است خدا بر دلهاى ايشان * ( بِكُفْرِهِمْ ) * به جهت كفر و جحود و عناد ايشان يعنى به جهت آن دلهاى ايشان را از دانش محجوب ساخته و مدد توفيق كه فرع استرشاد بنده است نه فرع عناد و جحود با وجود ظهور آيات بينه از ايشان باز گرفته * ( فَلا يُؤْمِنُونَ ) * پس ايمان نمىآرند * ( إِلَّا قَلِيلًا ) * مگر عددى اندك از ايشان چون عبد اللَّه بن سلام و يا مگر ايمانى اندك كه معتد به و معتبر نيست به جهت نقصان آن و وجوه محتمله در معنى طبع و ختم در صدر سورهء البقره مذكور شده * ( وَبِكُفْرِهِمْ ) * و بسبب نگرويدن ايشان بعيسى اين عطف است بر كفرهم زيرا كه از اسباب طبع است و يا بر قوله فبما نقضهم و مىتواند بود كه مجموع اين و آنچه معطوف است بر آن معطوف باشد بر مجموع ما قبل آن و تكرير ذكر كفر به جهت ايذان است به تكرر كفر ايشان چه ايشان كافر شدند بموسى و بعد از آن بعيسى و بمحمد صلَّى اللَّه عليه و آله * ( وَقَوْلِهِمْ ) * و ديگر بسبب گفتن ايشان * ( عَلى مَرْيَمَ ) * بر مريم بنت عمران مادر عيسى * ( بُهْتاناً عَظِيماً ) * بهتانى عظيم و دروغى بزرگ كه آن بهتان انتساب زنا بود به او * ( وَقَوْلِهِمْ ) * و بسبب گفتن ايشان بزعم باطل * ( إِنَّا قَتَلْنَا الْمَسِيحَ عِيسَى ابْنَ مَرْيَمَ ) * بدرستى كه ما كشتيم مسيح را كه عيسى بن مريم است * ( رَسُولَ اللَّه ) * فرستاده خداى اين وصف و مدح خدايست حضرت عيسى را بر سبيل استيناف نه قول يهود و احتمال دارد كه قول ايشان باشد بر طريق استهزاء و نظير اين است إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ و يا آنكه وضع ذكر حسن باشد در مكان ذكر قبيح كه از ايشان صادر شده باشد * ( وَما قَتَلُوه ) * و نكشتند او را * ( وَما\r\n","description":"","footnote":"","page_name":" 149 ","page_number":149},
  {"content":"\r\n* ( صَلَبُوه ) * و بر دار نكردند او را * ( وَلكِنْ شُبِّه لَهُمْ ) * و ليكن مشتبه شد بر ايشان وقتى كه شبه عيسى عليه السّلام بر مهتر ايشان افتاد و اين قصه بر اين وجه بوده كه يهودا عيسى را كه رأس و رئيس يهود بود چون ديد كه دعاى او بر دشنام دهندگان مستجاب مىشود بترسيد از آنكه دربارهء ايشان دعاى بد كند پس يهودان را جمع كرد بر آنكه او را بكشند پس نزد عيسى مجتمع گشتند و آغاز مناظره كردند عيسى فرمود يا مشعر اليهود شما بيقين ميدانيد كه حقتعالى شما را دشمن دارد ايشان از اين سخن در غضب شده آهنگ او كردند وى از ايشان گريخته در خانهء پنهان شد كه در سقف آن روزنه بود حقتعالى جبرئيل را فرستاد تا عيسى را از آن روزنه به آسمان برد و\r\nذلك قوله وَأَيَّدْناه بِرُوحِ الْقُدُسِ يهودا مردى را كه ( طغيانوش ) نام داشت گفت در اين خانه رو و عيسى را بكش از در خانه رفت كسى را نيافت در زواياى خانه مىجست و اطراف و جوانب آن را ملاحظه ميكرد كسى را نميديد چون بيرون آمدن او دير شد يهودا گمان برد كه عيسى با او در كارزار است پس به قصد اهانت او در خانه آمد حقتعالى شبه عيسى را بر او افكند طغيانوش را پنداشتند كه عيسى است وى را بگرفتند هر چند فرياد مىكرد كه من عيسى نيستم قبول نكردند پس او را بكشتند و بر درختى درآويختند و بعد از قتل او جمعى گفتند كه در اين خانه عيسى بود و صاحب ما اگر مقتول عيسى است پس صاحب ما كجا است و اگر صاحب ما است پس عيسى كو و گويند شبه عيسى بر روى طغيانوش بود نه بر همهء اعضاى او پس از كشتن او چون روى او مشابه روى عيسى بود و باقى اعضاى او مشابه طغيانوش از اين جهت بر ايشان مشتبه شد وهب گفته كه عيسى با هفده مرد حوارى در جايى بود يهود چون گرد ايشان فرو گرفتند حقتعالى شبه عيسى بر همه افكند چون چنان ديدند متعجب شدند و فرو ماندند و گفتند ما را مسحور كرده‌ايد اگر بگوئيد عيسى در ميان شما كدام است از دست ما خلاص شويد و اگر نه همهء شما را بكشيم عيسى گفت كه كيست از شما كه جان خود را فداى من كند تا او را بجاى من بكشند يكى از آن ميان كه نام او سرخس بود بر خواست و گفت عيسى منم وى را بكشتند از اين جهت حال بر ايشان مشتبه شد و يقينا ندانستند كه آن كس عيسى بود يا از رفقاى او و اين قول از قتاده و سدى و مجاهد منقول است و محمد بن اسحاق گفته كه چون قصد عيسى كردند بگريخت و در جايى پنهان شد يكى از جملهء حواريان منافق بود گفت مرا چه ميدهيد تا عيسى را بشما بنمايم گفتند سى درم آن مبلغ را بستد و ايشان را به آنجا آورد كه عيسى بود پس نزد آن خانه درآمد و گفت قوم آمده‌اند تا ترا بكشند حقتعالى عيسى را به آسمان برد و شبه عيسى را بر آن حوارى منافق افكند او را بگرفتند و بكشتند و در مجمع آورده كه طبرى گفته كه قول وهب اقوى است زيرا كه اگر القاى شبيه بر يكى از آنها ميبود و عيسى را ميديدند كه به آسمان ميرود و مرتفع مى\r\n","description":"","footnote":"","page_name":" 150 ","page_number":150},
  {"content":"\r\nشود پس بر ايشان مشتبه نميشد بلكه چون القاى شبه بر همهء ايشان واقع شد و همه را بر صورت عيسى ديدند و يكى از ايشان را بكشتند بر ايشان مشتبه شد و ابو على جبائى گفته كه رؤساى يهود يكى را كشتند و بر دار كردند و هيچكس را تمكين ندادند كه بنزديك او رود و بعد از آن تغيير حليهء آن كردند بحليهء عيسى و گفتند قد قتلنا عيسى عيسى را كشتيم و به جهت اين عوام را توهم آن شد كه عيسى را كشتند و اين در وقتى بود كه در خانهء كه عيسى بود او را نيافتند و دانستند كه او را به آسمان برده‌اند ترسيدند كه اين سبب ايمان اسلام و يهوديه شود پس به جهت اين آن تلبيس كردند و صاحب انوار بعد از نقل اقاويل مذكوره گفته كه رفع عيسى و القاى شبه او به غير و امثال آن از جوايريست كه مستبعد نيست در زمن نبوت و حقتعالى ذم يهود كرده است به آنچه قول ايشان دال است بر آنكه آن جرأت ايشان است بر خدا و قصد قتل نبى او كه مؤيد بود بمعجزات قاهره و توبيخ حقتعالى ايشان را به جهت همين است نه به جهت قول ايشان كه مذكور شد بر حسب حسبان ايشان و قوله شبه مسند است بجار و مجرور و كانه قيل ( و لكن وقع لهم الشبه بين العيسى و المقتول ) و يا آنكه مسند باشد بامر مذكور بنا بر قول كسى كه گفته كه كسى را نكشته بودند و ليكن اظهار ارجاف قتل او كردند و آن در ميان مردمان شايع شد و يا مسند باشد بضمير مقتول بنا بر اقوال ديگر كه دال است بر وجود مقتول در ميان ايشان * ( وَإِنَّ الَّذِينَ اخْتَلَفُوا ) * و بدرستى كه آنان كه اختلاف كردند * ( فِيه ) * در شأن عيسى عليه السّلام به اين وجه كه بعضى از يهود گفتند كه\r\nآن كاذب بود و به جهت اين او را به حق كشتيم و جمعى ديگر تردد كردند و گروهى از ايشان گفتند كه ( إن كان هذا عيسى فاين صاحبنا ) اگر اين عيسى است پس صاحب ما كجا است و بعضى ديگر گفتند كه ( الوجه وجه عيسى و البدن صاحبنا ) روى او همچون روى عيسى است و بدن او بدن صاحب ما و جمعى ديگر از يهود گفتند كه من سمع منه ان اللَّه يرفعنى الى السماء رفع الى السماء هر كه از او شنيده باشد كه حقتعالى مرا به آسمان خواهد برد پس او به آسمان رفته و قومى ديگر گفتند كه ( صلب الناسوت و صعد اللاهوت ) ناسوت كه باطل است بردار كردند و لاهوت كه حق است بر آسمان رفت و از اين جماعت گروهى گفتند كه او إله است وى را نتوانكشت و بعضى گفتند پسر خدا است كسى بر او راه نيابد اين جماعت مختلف الاقوال * ( لَفِي شَكٍّ مِنْه ) * هر آينه در گمان و تردد بودند از او و در اقوال خود و يقين ندانستند كه صورت حال بر چه منوال تحقق يافته و شك هم چنان كه اطلاق آن بر چيزى ميكنند كه احد طرفين آن مترجح نباشد اطلاق بر مطلق تردد و آنچه در مقابل علم است نيز ميكنند و لذلك اكده بقوله * ( ما لَهُمْ بِه ) * نيست مر جهودان را بعيسى و قتل او * ( مِنْ عِلْمٍ ) *\r\n","description":"","footnote":"","page_name":" 151 ","page_number":151},
  {"content":"\r\nهيچ دانشى * ( إِلَّا اتِّباعَ الظَّنِّ ) * ليكن پيروى كردند گمان را يعنى بر طريق ظن و گمان چيزى ميگفتند نه بر سبيل علم و يقين در انوار گفته اين استثناى منقطع است اى ( و لكنهم يتبعون الظن ) و جايز است كه شك مفسر باشد به جهل و علم مفسر بود باعتقادى كه نفس به آن اطمينان و سكون پيدا كند خواه بر سبيل جزم يا ظن راجح پس استثنا متصل باشد * ( وَما قَتَلُوه يَقِيناً ) * و نكشتند عيسى را كشتنى بيقين هم چنان كه دعوى ميكردند كه * ( إِنَّا قَتَلْنَا الْمَسِيحَ ) * و ميتواند بود كه نصب يقينا بر حاليت باشد اى متيقنين يعنى نكشتند او را در حالتى كه متيقن بوده باشند بر آنكه مقتول او است و گويند معنى آنست كه ما علموه علم اليقين يعنى بيقين او را ندانستند ( من قولهم قتلت الشيء علما اذا تبالغ علمك فيه ) يعنى در علم او مبالغه و جد و جهد نكردند تا حقيقت حال او بر ايشان ظاهر گردد و اول اصح و اشهر است و اليق بسياق آيه پس به جهت انكار قتل او و ثبات رفع او از كلام ايشان اضراب كرده ميگويد * ( بَلْ ) * نه چنانست كه او را كشته باشند بلكه * ( رَفَعَه اللَّه ) * خدا برداشته است او را بجانب خود يعنى بجايى كه كسى را حكم نباشد مگر خداى را و يا او را به محل كرامت او رسانيد كه آن آسمان است و ارجاع ضمير به خود جهت غايت تعظيم است مر عيسى را و مزيت تفسير و تفصيل اين در آيه و رافعك كه در سوره آل عمرانست مذكور شد * ( وَكانَ اللَّه عَزِيزاً ) * و هست خدا غالب در آنچه خواهد از رفع عيسى و انتقام او از يهود * ( حَكِيماً ) * حكم كننده بلعنت يهود يا تدبير كننده بحكمت در مهم عيسى از حضرت رسالت صلَّى اللَّه عليه و آله مرويست كه فرمود در شب معراج عيسى را در آسمان چهارم ديدم بعد از آن او سبحانه خبر ميدهد به اين كه هيچكس از يهود و ترسا نباشد مگر كه پيش از موت عيسى كه قريب بساعت قيامت باشد ايمان آرند و ميفرمايد كه * ( وَإِنْ مِنْ أَهْلِ الْكِتابِ ) * و نيست از اهل كتاب يكى * ( إِلَّا لَيُؤْمِنَنَّ بِه ) * مگر آنكه البته ايمان آرد بعيسى عليه السّلام يعنى تصديق كند به آنكه او بنده و فرستادهء خدايست * ( قَبْلَ مَوْتِه ) * پيش از موت او كه بعد از نزول او باشد از آسمان به زمين و گويند ضمير ثانى راجع باحد است يعنى هيچكس نباشد از اهل كتاب مگر او كه تصديق نبوة عيسى كند پيش از آنكه بميرد آن كس و اگر در وقت زهوق روح بود ايمان او را نفع ندهد جهت آنكه در حين ديدن علامات عذاب آخرت باشد كه زمان سقوط تكليف است و لهذا اين را ايمان يأس گويند و بنا بر اين كلام وعيد است مر ايشان را و تحريص بر معاجلة ايشان بايمان قبل از آنكه مضطر و ملجأ شوند\r\n","description":"","footnote":"","page_name":" 152 ","page_number":152},
  {"content":"\r\nو ايمان آوردن ايشان نفع بايشان ندهد و قول اصح و اشهر است و در روايت صحيحهء متواتره از موافق و مخالف واقع شده\r\nكه عيسى عليه السّلام وقتى كه از آسمان فرود آيد و دجال را بكشد همهء اهل كتاب به دو ايمان آرند چه همه دانند كه او پيغمبر بود پس ملل مختلفه از ميان مردم برافتد و غير از ملت اسلام ملتى ديگر نماند و عيسى حكم بمقتضاى كتاب و سنت پيغمبر ما كند و چهل سال در زمين بماند آن گه متوفى شود و اهل ايمان بر او نماز گذارند و در زمان او امنيت بر وجهى باشد كه شير و پلنگ و گاو و گرگ و ميش با هم چرا كنند و صبيان با حياة بازى كنند و هيچ حيوانى حيوانى را ضرر نرساند و از ابى هريره روايتست كه پيغمبر صلَّى اللَّه عليه و آله فرمود كه انبيا برادران يكديگرند از مادران مختلف دينشان يكى است و اولى بعيسى بن مريم منم كه محمدم زيرا كه ميان من و او هيچ پيغمبرى نبود و نزديك است كه از آسمان فرود آيد و ميان مردمان حكم كند بعدل چون او را ببينى وى را به اين علامت بشناسيد كه مردى تمام الخلقة باشد سرخ و سفيد و موى فرو گذاشته پندارى كه آب از روى او ميچكد صليب را بشكند و خوك را بكشد و جزيه را فرو گذارد و مال نستاند و با كافران بر اسلام قتال كند تا حقتعالى در روزگار او همهء ملتها را براندازد مگر دين اسلام و جز خداى را سجده نكنند و در روزگار او مسيح ضلال كه دجال كذاب است هلاك كند و از غايت امنيت در آن زمان شير و شتر در چرا باشند و پلنگ با گاو و گرگ با گوسفند و كودكان با مار بازى كنند و هيچ يكديگر را مضرت نرسانند آن گه فرمود كه چهل سال در زمين مكث كند و چون وفات كند مسلمانان بر او نماز گذارند و دفن كنند و حقتعالى از اين خبر داده است در كتاب خود حيث قال * ( وَإِنْ مِنْ أَهْلِ الْكِتابِ إِلَّا لَيُؤْمِنَنَّ بِه ) * الايه و نيز على بن ابراهيم از پدر خود نقل كرده و او از سليمان بن داود المشعرى و او از ابى حمزه ثمالى از شهر بن حوشب كه گفت روزى حجاج در واسط بود و عطا ميداد يكى از ملازمان او بيامد و گفت امير ترا ميطلبد من نزد او رفتم با جامهء كهنه و اسبى لاغر چون حجاج مرا بديد گفت اى شهر اينچه رثاثت و خلاقت است و اين اسب چيست كه بر او سوارى گفتم ايها الملك نشستن من بر اين اسب بر سبيل اتفاق است و من او را نخريده‌ام و اما خلاقت جامه مرا كافى است چه غرض از آن ستر عورت است و به آن حاصل مىشود مرا گفت تو جامهء خز نميپوشى عيب آن كسى ميكنى كه او را پوشد گفتم من خز پوشيدن عادت نكرده‌ام و ليكن عيب نكنم آن را كه خز پوشد پس جامهء از خز در من پوشيد چون خواستم كه بيرون آيم گفت مرا آيتى مشكل شده است گفتم چيست اين آيه تلاوت نمود كه * ( وَإِنْ مِنْ أَهْلِ الْكِتابِ إِلَّا لَيُؤْمِنَنَّ بِه قَبْلَ مَوْتِه ) * و گفت بسيار هست كه اسراى يهود و ترسا را نزد من آرند و من بقتل ايشان امر كنم و ايشان را نزد من گردن ميزنند و از ايشان هيچ كلمهء ايمان نمىشنوم من گفتم اصلح اللَّه الامير معنى آيه بر اينوجه نيست كه تأويل كردى بلكه\r\n","description":"","footnote":"","page_name":" 153 ","page_number":153},
  {"content":"\r\nمعنى اين است كه چون عيسى بن مريم قبل از قيامت از آسمان به زمين آيد هيچ اهل ملتى نباشد از يهود و نصرانى و غير آن مگر كه ايمان آرد به او قبل از موت عيسى و نماز گذارد در پس مهدى عليه السّلام من چون اين بگفتم گفت ويحك اين را از كجا مىگويى و از كجا به تو رسيده گفتم ( حدثنى به محمد بن على بن الحسين بن على بن ابى طالب ) عليه السّلام ساعتى نيك سر در پيش افكند و انگشت بر زمين ميزد پس سر بر آورد و گفت ( اخذتها من عين صافية ) كلبى گويد من وى را گفتم چرا از محمد بن على روايت كردى و حال آنكه او كاره وى است و آباى او و كاره از هر كه روايت از ايشان كند گفت قصد آن كردم تا وى را در غضب آورم ابو القاسم بلخى نيز مثل اين را نقل كرده كه يهود و ترسا را چون وقت مرك رسد فرشتگان عذاب حاضر آيند و مقامع و مقارع\r\nبر پشت و روى ايشان ميزنند و ميگويند يا عدو اللَّه عيسى به تو آمد و او پيغمبر صالح بود وى را تكذيب كردى و ايمان نياوردى گويد اكنون ايمان آوردم بوى و تصديق نبوت وى كردم و در اين وقت ايمانش سود ندارد و قول ديگر آنست كه ضمير به راجع بمحمد است يعنى هيچكس از اهل كتاب نباشد مگر كه پيش از مردنش بمحمد ايمان آورد و آن ايمان او كه در حين مشاهدهء علامات موت آورده باشد فايده به او نرساند به جهت انقطاع تكليف در آن حال * ( وَيَوْمَ الْقِيامَةِ يَكُونُ ) * و روز قيامت باشد محمد صلَّى اللَّه عليه و آله يا عيسى عليه السّلام * ( عَلَيْهِمْ شَهِيداً ) * بر اهل كتاب گواه يعنى آن حضرت گواهى دهد بر يهود و نصارى بتكذيب نبوة او و يا عيسى اداى شهادت نمايد به آنكه تبليغ رسالات خداى خود نمود و اقرار بعبوديت خداى خود كرد و يهود تكذيب او كردند و نصارى او را ابن اللَّه گفتند و صحيح آنست كه ضمير راجع بعيسى باشد به جهت عدم ذكر پيغمبر ما و فقد چيزى كه موجب رد كنايه باشد آن حضرت را و مع ذلك در آيهء سابقه ذكر عيسى شده پس ضمير راجع به او بايد داشت و بدانكه در آيه دلالت است بر آنكه هر كافرى ايمان ميارد نزد معاينهء موت و مشاهدهء عقوبت و آن ايمان مقبول نيست هم چنان كه ايمان فرعون در حال يأس و نزد زوال تكليف و قريب به اين است روايت ماثوره مصححه از اماميه كه اهل احتضار از جميع اديان رسول و خلفاى او را نزد وفات مىبينند و اين را از امير المؤمنين عليه السّلام روايت كرده‌اند كه حارث همدانى را گفت كه\r\n( يا حار همدان من يمت يرنى من مؤمن او منافق قبلا يعرفنى طرفه و اعرفه بنعته و اسمه و ما فعلا )\r\nو گويند مراد برؤيت محتضرين حضرت رسالت و ائمهء معصومين صلوات اللَّه عليهم را علم ايشان است بثمره ولايت و عداوت ايشان بر يقين بعلاماتى كه در نفوس خود يابند و مشاهدهء احوال هم چنان كه در روايت آمده كه آدمى نزد موت معاينه هر چه مىكند دال است بر آنكه او اهل جنت خواهد بود يا از اهل نار\r\n* ( فَبِظُلْمٍ مِنَ\r\n","description":"","footnote":"","page_name":" 154 ","page_number":154},
  {"content":"\r\n* ( الَّذِينَ هادُوا ) * عطفست بر قوله فبما نقضهم و يا بدل آنست يعنى پس بسبب ستمى كه واقع شد از آنان كه متدينند بدين يهوديه * ( حَرَّمْنا عَلَيْهِمْ ) * حرام گردانيديم بر ايشان * ( طَيِّباتٍ أُحِلَّتْ لَهُمْ ) * طعامهاى پاكيزه كه حلال كرده شده بود براى ايشان از طيور و ساير حيوانات و تفصيل اين در سورهء انعام بيايد و هو قوله * ( وَعَلَى الَّذِينَ هادُوا حَرَّمْنا ) * الى آخره * ( وَبِصَدِّهِمْ عَنْ سَبِيلِ اللَّه ) * و ديگر بسبب منع كردن و باز داشتن ايشان از راه خدا * ( كَثِيراً ) * مردمان بسيار را يا باز داشتن بسيار و آن تحريف ايشانست احكام تورية و نعت پيغمبر را و گفتن ايشان بمردمان كه به دو ايمان مياريد كه او پيغمبر موعود نيست * ( وَأَخْذِهِمُ الرِّبَوا ) * و ديگر بسبب گرفتن ايشان ربا را * ( وَقَدْ نُهُوا عَنْه ) * و حال آنكه نهى كرده شده بودند از اخذ ربا در تورية در اين دلالت است بر آنكه نهى از ربا مخصوص به اين امت نبوده * ( وَأَكْلِهِمْ أَمْوالَ النَّاسِ ) * و ديگر بسبب خوردن ايشان مالهاى مردمان را * ( بِالْباطِلِ ) * بامرى باطل چون رشوه و غصب و ساير وجوه محرمه * ( وَأَعْتَدْنا ) * و آماده كرده‌ايم * ( لِلْكافِرِينَ مِنْهُمْ ) * براى ناگرويدان از بنى اسرائيل * ( عَذاباً أَلِيماً ) * عذابى مشتمل بر الم بسيار مگر كسانى كه ايمان آورده باشند بدانكه نزد بعضى از مفسران بر آنند كه تحريم طيبات به جهت عقوبت ايشان بود بر ارتكاب معاصى و هر گاه كه تحريم ابتدا جايز باشد بر وجه مصلحت پس نزد ارتكاب معصيت نيز جايز خواهد بود بر وجه عقوبت و ابو على جبائى گفته كه تحريم آن عقوبت است نسبت به كسانى كه بظلم اقدام نموده‌اند و مصلحت نيست نسبت به غير ايشان و ارابى هاشم نقلكرده‌اند كه تحريم نميباشد مگر بجهة مصلحة و چون تحريم مصلحت بود نزد اقدام ايشان بر آن ظلم پس جايز است كه گويند حرم عليهم بظلمهم چه تحريم تكليفست كه مكلف به آن مستحق ثواب مىشود و بر او واجب است صبر بر اداى آن پس آن معدود باشد در نعم بخلاف عقوبات و بعد از ذكر كفار اهل كتاب بيان حال مؤمنان ايشان مىكند بقوله * ( لكِنِ الرَّاسِخُونَ فِي الْعِلْمِ ) * ليكن راسخان در علم يعنى آنهايى كه تورية آموخته‌اند و مبالغه كرده اند در دانستن و باخلاص و اعتقاد تمام به عمل آورده اخفا و تحريف آن نكرده‌اند * ( مِنْهُمْ ) * از بنى اسرائيل چون عبد اللَّه بن سلام و اصحاب او * ( وَالْمُؤْمِنُونَ ) * و همهء گروندگان از ايشان يا از مهاجر و انصار كه * ( يُؤْمِنُونَ ) * ايمان مىآرند * ( بِما أُنْزِلَ إِلَيْكَ ) * به آنچه فرو فرستاده شده است به تو يعنى\r\n","description":"","footnote":"","page_name":" 155 ","page_number":155},
  {"content":"\r\nقرآن * ( وَما أُنْزِلَ مِنْ قَبْلِكَ ) * و به آنچه منزل گشته است پيش از تو يعنى تمام كتب الهى * ( وَالْمُقِيمِينَ الصَّلاةَ ) * منصوب است بر مدح يعنى اخص يا ( اذكر بينهم المقيمين الصلاة ) و يا عطفست بر ما انزل اليك و مراد بايشان انبياءاند يعنى ايمان مىآرند بگذارندگان و به پا دارندگان نماز يعنى پيغمبران كه در شرع همهء ايشان نماز مقرر و مفروض بوده و گويند مراد ائمهء معصوميناند صلوات اللَّه عليهم * ( وَالْمُؤْتُونَ الزَّكاةَ ) * عطف است بر الراسخون يعنى و ليكن دهندگان زكات واجبه * ( وَالْمُؤْمِنُونَ بِاللَّه ) * و ايمان آرندگان به خدا * ( وَالْيَوْمِ الآخِرِ ) * و روز آخرت كه قيامت است * ( أُولئِكَ ) * آن گروه كه جمع كرده‌اند ميان ايمان صحيح و عمل صالح * ( سَنُؤْتِيهِمْ ) * زود باشد كه بدهيم ما ايشان را * ( أَجْراً عَظِيماً ) * مزدى بزرك كه آن دولت رضا و سعادت وصول بمنهج بىمنتها باشد تقديم ايمان به انبيا و كتب و به آنچه مصدق آنست از اتباع شرائع بر ايمان به خدا و بروز آخرت به جهت آنست كه آن مقصود بالذاتست در آيه مروى است كه چون حقتعالى آيهء مذكوره را كه ابتداء آن يسئلك اهل الكتاب است تا به اين آيه انزال فرمود و رسول صلَّى اللَّه عليه و آله آن را بر يهود خواند ايشان در غضب و خشم شدند و گفتند كه ( ما انزل اللَّه على بشر من شيء بعد موسى ) حقتعالى رد قول ايشان كرده فرمود كه * ( إِنَّا أَوْحَيْنا إِلَيْكَ ) * بدرستى كه ما وحى كرده‌ايم به تو * ( كَما أَوْحَيْنا إِلى نُوحٍ ) * هم چنان كه وحى كرديم بنوح عليه السّلام كه آدم ثانى و شيخ المرسلين است و اول كسى كه مشركان را بيم كرد و بدعاى او هلاك شدند او بود و چون او اول كسى بود كه پس از آدم صاحب شريعت شد و بدعاى او قوم مستأصل شدند از اينجهت او را ابو البشر ثانى گويند و از جملهء معجزات بينه او آن بود كه هزار و الا پنجاه\r\nسال عمر يافت كه دندانش نيفتاد و مويش سفيد نشد و مرويست كه چون بدر مرك رسيد ملك الموت او را گفت\r\nيا شيخ الانبياء كيف وجدت الدنيا\r\nدنيا را چگونه يافتى گفت\r\nله بابين دخلت باحدهما و خرجت من الآخر\r\nاو را رباطى دو دريافتم كه از يكى در آمدم و از يكى بيرونشدم و هيچ پيغمبرى در دعوت قوم آن مقدار ايذا و آزار نكشيد كه وى كما قال اللَّه تعالى وَقَوْمَ نُوحٍ مِنْ قَبْلُ إِنَّهُمْ كانُوا هُمْ أَظْلَمَ وَأَطْغى و تفصيل انواع ايذا كه به او رسيده در محل خود گذارش خواهد يافت انشاء اللَّه و گويند چون اهل كتاب مىگفتند كه اى محمد كتابى بيكبار بيار حقتعالى فرمود كه كار تو در وحى همچون نوح است * ( وَالنَّبِيِّينَ مِنْ بَعْدِه ) * و پيغمبران بعد از او چون هود و صالح و شعيب * ( وَأَوْحَيْنا إِلى إِبْراهِيمَ ) * و وحى كرديم\r\n","description":"","footnote":"","page_name":" 156 ","page_number":156},
  {"content":"\r\nبابراهيم * ( وَإِسْماعِيلَ وَإِسْحاقَ ) * و اسماعيل و اسحاق كه پسران ابراهيماند * ( وَيَعْقُوبَ ) * و يعقوب كه پسر اسحاق است * ( وَالأَسْباطِ ) * و دوازده سبط كه آن دوازده فرزند يعقوب بودند * ( وَعِيسى وَأَيُّوبَ وَيُونُسَ وَهارُونَ وَسُلَيْمانَ ) * تخصيص اين پيغمبران بذكر با آنكه در النبيين من بعده داخلند به جهت تفضيل و تعظيم است چه ابراهيم عليه السّلام اول اولو العزم است و عيسى صاحب شرع ناسخ و باقى اشراف انبياءاند و مشاهير ايشان در بزرگى * ( وَآتَيْنا داوُدَ ) * و داديم داود را * ( زَبُوراً ) * كتابى كه نام او زبور بود مشتمل بر حمد و ثناى الهى و خالى از ذكر او امر بلكه شريعة داود همان شريعت تورية بوده و يا معنى آنست كه قصهء بعضى را به تو اخبار كرده‌ايم قبل از نزول قرآن و بعد از آن در قرآن نيز ترا به آن اخبار داديم * ( وَرُسُلًا ) * منصوب است بفعلى كه و اوحينا اليك دال است بر آن چون ارسلنا يعنى فرستاديم پيغمبران را و يا از باب ما اضمر عامله است و مفسران قوله * ( قَدْ قَصَصْناهُمْ عَلَيْكَ ) * يعنى پيغمبران را خوانده‌ايم قصهء ايشان را بر تو و نام ايشان را برده‌ايم در قرآن * ( مِنْ قَبْلُ ) * پيش از اينسوره يا پيش از امروز چون قصهء يوسف و زكريا و يحيى و اليسع و عزير عليه السّلام و غير ايشان چه اين سوره مدنى است مؤخر از سوره اى كه قصص ايشان در آن واقع شده * ( وَرُسُلًا لَمْ نَقْصُصْهُمْ عَلَيْكَ ) * و بعضى ديگر رسولان را كه قصهء ايشان بر تو نخوانده‌ايم و نام ايشان را ظاهر نگردانيده‌ايم * ( وَكَلَّمَ اللَّه مُوسى ) * و سخن گفت خدا با موسى بواسطهء شجر * ( تَكْلِيماً ) * سخن گفتنى اين نهايت مراتب وحى او بود اگر چه تكليم موسى در ذروهء طور بود اما با پيغمبر ما در غرفه نور بود كه فَأَوْحى إِلى عَبْدِه ما أَوْحى از آن كلام تمام بنى اسرائيل خبر يافتند و بر اين وحى هيچ عارف كل جز بتعليم محمدى صلَّى اللَّه عليه و آله اطلاع نيافتند و تخصيص موسى بجهة اظهار تفضيل او است و ببايد دانست كه جميع انبياء بعد از موسى تا عيسى در احكام او امر و نواهى تابع تورية بودند و ميان تورية و انجيل كتابى كه جامع احكام شرايع باشد نازل نگشت و زبور كه بر داود فرود آمد محض موعظه بود و اصلا ذكر احكام در آن نبود و در خبر است كه داود زبور برداشتى و بصحرا رفتى و علماى بنى اسرائيل در پس او بايستادندى و مردمان از پس ايشان و جنيان از عقب همه و دواب صحرا از پس جنيان و مرغان هوا پر در پر گستردندى و سايه بر ايشان افكندندى و از خوشى الحان و اصوات داود بيهوش شدندى مرويست كه روزى رسول صلَّى اللَّه عليه و آله در منقبت امير المؤمنين عليه السّلام حديثى طويل ادا فرمود و بعد از آن گفت كه\r\n","description":"","footnote":"","page_name":" 157 ","page_number":157},
  {"content":"\r\nچون روز قيامت شود حق تعالى على بن ابى طالب عليه السّلام را چندان قوت دهد كه قوت جبرئيل و چندان نور دهد كه نور آدم و چندان آواز دهد كه آواز داود و خطيب اهل بهشت باشد و بعد از آن ميفرمايد كه * ( رُسُلًا مُبَشِّرِينَ وَمُنْذِرِينَ ) * منصوب است بر مدح يا باضمار ( رسلنا ) و يا بر حال و آن موطى ما بعد خود است كقولك ( مررت بزيد رجلا صالحا ) يعنى فرستاديم رسولان را در حالتى كه مژده دهندگان بودند مر اهل ايمان را و بيم كنندگان مر كافران و منافقان را * ( لِئَلَّا يَكُونَ لِلنَّاسِ ) * تا نباشد مردمان را * ( عَلَى اللَّه حُجَّةٌ ) * بر خدا حجتى * ( بَعْدَ الرُّسُلِ ) * پس از فرستادن فرستادگان يعنى نگويند كه ما را پيغمبرى نبود كه بايمان دعوت كند و از شرك باز دارد و در اين تنبيه است بر آنكه بعث انبيا بمردمان ضرورى است به جهت قصور\r\nهمت ايشان از ادراك جزئيات مصالح و قصور اكثر ايشان از ادراك كليات آن و لام متعلق است ( بارسلنا ) يا بقوله * ( مُبَشِّرِينَ وَمُنْذِرِينَ ) * و حجة اسم كان است و خبر آن * ( لِلنَّاسِ ) * و * ( عَلَى اللَّه ) * حال و يا خبر * ( عَلَى اللَّه ) * است و للناس حال و نميتواند بود كه متعلق بحجت باشد زيرا كه حجت مصدر است در ما قبل خود عمل نميتواند كرد و بعد ظرف حجت است يا صفت آن * ( وَكانَ اللَّه عَزِيزاً ) * و هست خدا غالب در آنچه خواست از فرستادن رسل * ( حَكِيماً ) * محكم كار در آنچه تدبير كرد از امر نبوت و رعايت حكمت در اختصاص هر پيغمبرى بنوعى از وحى و اعجاز آورده‌اند كه از رؤساى يهود جمعى بمجلس حضرت درآمدند سيد انبيا ( ص ) فرمود كه به خدا كه شما ميدانيد كه من پيغمبر خدايم گفتند ما نميدانيم و هيچ گواهى در اين باب در نزد ما نيست آيه آمد كه ايشان گواهى نميدهند * ( لكِنِ اللَّه يَشْهَدُ ) * و ليكن خدا گواهى ميدهد و تبيين و تقرير نبوت تو مىكند * ( بِما أَنْزَلَ إِلَيْكَ ) * به آنچه فرستاده است به تو كه قرآن است كه معجزيست روشن و دلالتى هويدا بر نبوت تو در انوار گفته كه قوله و لكن اللَّه استدراكست از مفهوم ما قبل آن پس گوئيا چون تعنت كردند بر آن حضرت بسؤال كتابى كه بر ايشان نازل سازد و حق تعالى احتجاج آورد بر ايشان بقوله إِنَّا أَوْحَيْنا إِلَيْكَ بعد از آن فرمود كه ( انهم لا يشهدون و لكن اللَّه يشهد و انهم نكروه و لكن اللَّه يبينه و يقرره ) و قوله * ( أَنْزَلَه بِعِلْمِه ) * جملهء مستأنفه است براى بيان حال قرآن و جار و مجرور در محل نصب است بر حاليه أي ( متلبسا بعلمه الخاص ) يعنى فرو فرستاد قرآن را در حالتى كه متلبس بود بعلمى كه خاص بود به او و آن علم او بود بتأليف آن بر نظمى كه هر بليغ را عاجز سازد از آوردن مثل آن و يا علم او به حال كسى كه مستعد نبوت است و مستأهل نزول قرآن بر او و يا بعلم آنكه مردمان در معاش و معاد خود به آن محتاجند\r\n","description":"","footnote":"","page_name":" 158 ","page_number":158},
  {"content":"\r\nپس جار و مجرور بنا بر دو وجه اول حال است از فاعل و بنا بر وجه ثالث حال است از مفعول و جمله در حكم تفسير ما قبل خود است * ( وَالْمَلائِكَةُ يَشْهَدُونَ ) * و فرشتگان نيز گواهى ميدهند به نبوت تو در اين تنبيه است بر آنكه فرشتگان تأديهء علم خود ميكنند به صحت دعوى نبوت بر وجهى كه مستغنى اند از نظر يعنى علم ايشان محيط است بر صحت نبوت حضرت رسالت صلَّى اللَّه عليه و آله بدون احتياج ايشان بنظرى و تأملى در آن و اين نوع علم از خواص ملك است و ايشان را راهى نيست بعالم شدن بامثال اين علم مگر بوسيلهء فكر و نظر پس اگر اين منكران اتيان مينمودند به نظر صحيح و فكر صواب عارف ميشدند به نبوت تو و گواهى ميدادند به آن هم چنان كه ملائكه عارفند به آن و گواهى ميدهند بر آن و چون به جهت فرط عناد و انكار در اينباب نظر نكردند لا جرم بر آن ماندند * ( وَكَفى بِاللَّه شَهِيداً ) * و كافى است بخداى گواه باقامهء حجج و صحت نبوت تو پس نبوت مستغنى است از استشهاد به غير پس بايد كه تو ملول و غمگين نشوى از آنكه اهل كتاب به جهت فرط عناد گويند كه ( ما انزل على بشر من شىء بعد موسى ) و در اين تسليهء حضرت رسالت صلَّى اللَّه عليه و آله است بر تكذيب مكذبان او و بدانكه حقتعالى در قرآن مجيد بهفت چيز گواهى داده اول بر وحدانيت خود كه شَهِدَ اللَّه أَنَّه لا إِله إِلَّا هُوَ دويم بر نبوت حضرت خاتم الانبيا صلَّى اللَّه عليه و آله كه وَكَفى بِاللَّه شَهِيداً مُحَمَّدٌ رَسُولُ اللَّه سيم بر افعال بندگان كه وَاللَّه شَهِيدٌ عَلى ما تَعْمَلُونَ چهارم شهادت او بر همه اشيا كه أَ وَلَمْ يَكْفِ بِرَبِّكَ أَنَّه عَلى كُلِّ شَيْءٍ شَهِيدٌ پنجم بر كذب منافقان كه وَاللَّه يَشْهَدُ إِنَّ الْمُنافِقِينَ لَكاذِبُونَ ششم بر شريعت مصطفويه كه قُلِ اللَّه شَهِيدٌ بَيْنِي وَبَيْنَكُمْ هفتم بر صحت قرآن كه * ( لكِنِ اللَّه يَشْهَدُ بِما أَنْزَلَ إِلَيْكَ ) * بعد از آن در تهديد اهل كفر و نفاق و عناد ميفرمايد كه * ( إِنَّ الَّذِينَ كَفَرُوا ) * بتحقيق كه آنان كه كافر شدند بنبوت تو يعنى يهود * ( وَصَدُّوا ) * و بازداشتند مردمان را * ( عَنْ سَبِيلِ اللَّه ) * از راه خدا بكتمان نعمت محمدى صلَّى اللَّه عليه و آله و\r\nتغيير آن گفتند اين محمد نه آن محمد صلَّى اللَّه عليه و آله است كه ما نعت و صفت او را در كتب خود خوانده‌ايم و اين آن هيئة و شكل موعود ندارد و هنوز وقت آن نرسيده كه مردمان رغبت بگردانند از ايمان آوردن به او * ( قَدْ ضَلُّوا ضَلالًا بَعِيداً ) * هر آينه اين گروه گمراه شدند گمراهى نهايت رسيده زيرا كه ضلال و اضلال را بهم جمع كرده‌اند و يا به جهت آنكه ضل اغرقست در ضلال و ابعد از انقلاع ضلالت از او * ( إِنَّ الَّذِينَ كَفَرُوا ) * به درستى كه آنان كه پوشيدند حق را * ( وَظَلَمُوا ) * و ستم كردند بر محمد صلَّى اللَّه عليه و آله بانكار نبوت او يا بر مردمان بمنع ايشان از راه حق يا اعم از اين و مؤيد اين است كه كفار مخاطبند بجميع اصول و فروع دين اسلام\r\n","description":"","footnote":"","page_name":" 159 ","page_number":159},
  {"content":"\r\nچه مراد بكفار كسانىاند كه جامع كفر و ظلماند پس بر ايشان واجب باشد كه سلب كفر كنند از خود به اعتقاد كردن باصول اسلام و سلب ظلم كنند از خود بارتكاب نمودن بفروع اسلام و چون چنين نكردند * ( لَمْ يَكُنِ اللَّه ) * نيست خدا * ( لِيَغْفِرَ لَهُمْ ) * كه بيامرزد ايشان را * ( وَلا لِيَهْدِيَهُمْ طَرِيقاً ) * و نه آنكه راه نمايد ايشان را به راه راست * ( إِلَّا طَرِيقَ جَهَنَّمَ ) * ليكن راه نمايد ايشان را راه دوزخ * ( خالِدِينَ فِيها أَبَداً ) * در حالتى كه جاويدان باشند در دوزخ و هميشه ساكن آن و اين به جهت جريان حكم صايب الهى است و وعدهء محتوم او بر آنكه هر كه در كفر بميرد در دوزخ مخلد باشد و خالدين حال مقدره است * ( وَكانَ ذلِكَ ) * و هست اين حكم دخول و خلود ايشان در دوزخ * ( عَلَى اللَّه يَسِيراً ) * بر حقتعالى آسان كه مستصعب و مستعظم نيست بر او بدانكه وجه اتصال اين سه آيه بآيات سابقه اتصال نقيض است به نقيض به جهت مبالغه زيرا كه ما قبل آن متضمن شهادت حقتعالى است بنبوت سيد انبياء به جهت تسليهء او از تكذيب كفار و اين آيات متضمن تحسر كفارند بذهاب ايشان از رشد\r\nو بعد از تقرير امر نبوت حضرت رسالت ( ص ) و وعيد كسى كه منكر آنست خطاب ميفرمايد بجميع مردمان بدعوت و الزام حجت و وعد باجابت و وعيد برد آن بقوله * ( يا أَيُّهَا النَّاسُ ) * اى مردمان * ( قَدْ جاءَكُمُ الرَّسُولُ ) * بدرستى كه آمد بشما فرستادهء كه محمد ( ص ) است * ( بِالْحَقِّ ) * در حالتى كه ملتبس است بسخن درست كه آن كلمهء شهادت است يا قرآن يا بدينى كه حقتعالى براى شما برگزيده و از ابى جعفر عليه السّلام مرويست كه مراد به حق ولاية امير المؤمنين عليه السّلام است يعنى اى مردمان پيغمبرى بشما آمد كه ملتبس است بر ولايت امير المؤمنين * ( مِنْ رَبِّكُمْ ) * از نزد پروردگار شما * ( فَآمِنُوا ) * پس بگرويد به او * ( خَيْراً لَكُمْ ) * گرويدنى كه بهتر است مر شما را چه آن سبب خير دنيا و آخرت شما است اين صفت مفعول مطلق محذوفست اى ( ايمانا خيرا لكم ) چنان كه به اين مترجم شده يا صفت مفعول به محذوفست اى ( ائتوا امرا خيرا لكم مما انتم عليه ) يعنى بيائيد بامرى كه بهتر است مر شما را از آنچه بر آن هستيد و گويند تقدير اين است كه ( يكن الايمان خيرا لكم ) يعنى ايمان آريد تا باشد آن بهتر مر شما را و بصريان منع اين كرده‌اند زيرا كه كان باسم محذوف نميباشد مگر در جايى كه ضرورتى باشد و نيز اين مؤدى بحذف شرط جوابست كه خلاف معهود است * ( وَإِنْ تَكْفُرُوا ) * و اگر كافر شويد بنبوت يا قرآن يا ولايت * ( فَإِنَّ لِلَّه ) * پس به درستى كه مر خدايراست * ( ما فِي السَّماواتِ وَالأَرْضِ ) * آنچه در آسمانها و زمين است مراد آن است\r\n","description":"","footnote":"","page_name":" 160 ","page_number":160},
  {"content":"\r\nكه اگر كافر گرديد پس حقتعالى غنى است از شما متضرر نشود بكفر شما هم چنان كه منتفع نميشود به ايمان شما چه ضرر و نفع بشما عايد مىشود و بر غناى خود تنبيه فرموده بقوله * ( فَإِنَّ لِلَّه ما فِي السَّماواتِ وَالأَرْضِ ) * و اين اعم از هر چيزى است كه آسمان و زمين مشتملند بر آن و مركبند از آن و هر گاه كه از هر چيزى مستغنى باشد پس لا بد غنى خواهد بود از كفر شما كه سماوات و ارض شامل آنست * ( وَكانَ اللَّه عَلِيماً ) * و هست خدا دانا باحوال شما * ( حَكِيماً ) * صواب كار در هر چه تدبير كنند يا حكم كننده در باب شما بعد از آن عود كلام مىكند باحتجاج اهل كتاب بقوله * ( يا أَهْلَ الْكِتابِ ) * اى يهود و نصارى * ( لا تَغْلُوا فِي دِينِكُمْ ) * غلو مكنيد در دين خود يهود را ميگويد در طلب نكوهش عزير غلو منمائيد تا حدى كه او را ابن الفاعل مىگوييد و ترسايان را ميگويند كه در جانب ستايش عيسى غالى نشويد بر وجهى كه او را اللَّه گوئيد و يا ابن اللَّه و يا ثالث ثلثه و حال آنكه او سبحانه منزه است از زن و فرزند و انباز * ( وَلا تَقُولُوا عَلَى اللَّه ) * و هيچ كدام مگوييد بر خدا * ( إِلَّا الْحَقَّ ) * مگر آنچه راست و درست باشد و آن اينست كه عيسى و عزير پسر او نيستند بلكه بندگان شايسته اويند و فرستادگان او و نزد بعضى خطاب مخصوص است بنصارى چه اين واقع است بنصارى بقوله * ( إِنَّمَا الْمَسِيحُ عِيسَى ابْنُ مَرْيَمَ ) * جز اين نيست كه مسيح عيسى بن مريم است * ( رَسُولُ اللَّه ) * فرستادهء خداست * ( وَكَلِمَتُه ) * و كلمهء او سبحانه وجه تسميهء او به كلمه و مسيح در سورهء آل عمران گذشته و گويند مراد به كلمه بشارت است مريم را بر وقوع ولدى از او بىمساس احدى * ( أَلْقاها ) * رسانيد اين كلمه را خدا * ( إِلى مَرْيَمَ ) * بسوى مريم يعنى عيسى را در او خلق فرمود يا آن بشارت را به او رسانيد و اصح آنست كه مراد كلمه عيسى است * ( وَرُوحٌ مِنْه ) * و ديگر آنكه عيسى روحى است صادر شده از حقتعالى بواسطه اسباب و گويند تسميهء او بروح جهت آنست كه احياى اموات ميكرد يا احياى قلوب به اعتقاد صحيح و در مجمع گفته كه در تسميهء عيسى بروح چند وجه است يكى آنكه حدوث او از نفخه جبرئيل بوده در ذرع مريم بامر حقتعالى و نسبت او به حق تعالى جهت آنست كه بامر او مخلوق گشته بدون واسطه چيزى و يا اضافهء او بذات اقدس خود به جهت تفخيم او است كما\r\nقال الصوم لى و انا اجزى به\r\nو تسميهء نفخ به روح در كلام شايع است دويم آنكه مراد به آن اينست كه احياى مردمان مىكرد در دين هم چنان كه\r\n","description":"","footnote":"","page_name":" 161 ","page_number":161},
  {"content":"\r\nزنده ميشوند به ارواح پس مراد بروح هدايت باشد و اين قول جبائى است سيم آنكه زنده گردانيده خدا او را بتكوين بدون واسطهء جماع و نطفه هم چنان كه عادت بر اين جارى است و اين قول ابو عبيده است چهارم آنكه مراد بروح رحمت است كما قال فى موضع آخر وَأَيَّدَهُمْ بِرُوحٍ مِنْه اى رحمة منه چه عيسى على نبينا و عليه السلام رحمتى بود از جانب حقتعالى بخلقان و اين قول ابى العاليه است از ابى بن كعب پنجم آنكه مراد از روح جبرئيل عليه السلام است و بنا بر اين معطوف باشد بر ضميرى كه در القيها است اى ( القاها اللَّه الى مريم روح من اللَّه ) يعنى جبرئيل القاها ايضا اليها * ( فَآمِنُوا بِاللَّه وَرُسُلِه ) * پس ايمان آريد به خدا يعنى بوحدانيت او و بفرستادگان او * ( وَلا تَقُولُوا ثَلاثَةٌ ) * و مگوييد كه خدايان سه‌اند اعتقاد بعضى از نصارى آن بود كه الهه سه‌اند اللَّه و عيسى و مريم و يشهد عليه قوله أَ أَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ اللَّه و برخى بر آن بودند كه الهه عبارت از سه چيز است اقنوم الأب يعنى ذات و اقنوم الابن يعنى علم و اقنوم روح القدس يعنى حيات و اين را اقانيم ثلثه گويند * ( انْتَهُوا ) * باز ايستيد از تثليث باز ايستادنى كه * ( خَيْراً لَكُمْ ) * بهتر است مر شما را يا اتيان نمائيد بامرى كه بهتر است از آنچه برانيد و آن توحيد است و يا باز ايستيد از تثليث تا باشد آن باز ايستادن بهتر مر شما را پس كلام بر اين تقدير است كه انتهاء خيرا لكم يا ائتوا امرا خيرا لكم و يا انتهوا يكن الانتهاء خيرا لكم چنان كه در فامنوا خيرا لكم گذشت * ( إِنَّمَا اللَّه ) * جز اين نيست كه اللَّه * ( إِله واحِدٌ ) * خدايى است يكتا و يگانه در ذات كه به هيچ وجه تعدد در او راه ندارد * ( سُبْحانَه ) * به پاكى ياد ميكنم او را به پا كى ياد كردنى يعنى او را مبرا و منزه ميدانم * ( أَنْ يَكُونَ لَه وَلَدٌ ) * از آنكه او را فرزندى باشد چه هر كه والد باشد وى را مثلى خواهد بود و فنا به او راه خواهد يافت و او سبحانه را مثلى نيست و از صفات ناقصه مبرا است * ( ما فِي السَّماواتِ وَما فِي الأَرْضِ ) * مر او را است آنچه در آسمانها و آنچه در زمين است يعنى همه مخلوق اويند و مخلوق مماثل خالق نباشد و فرزند مماثل با پدر پس از اهل آسمان و زمين او را فرزند نبود * ( وَكَفى بِاللَّه وَكِيلًا ) * و بسنده است خداى كافى مهمات بندگان اين تنبيه است بر استغناى حق سبحانه و تعالى از اتخاذ ولد چه ولد براى كفايت مهمات والد بايد و خدا قائم است بحفظ اشياء و كافى امور و مستغنى از يار و مددكار در خبر است كه نصاراى نجران گفتند كه\r\n","description":"","footnote":"","page_name":" 162 ","page_number":162},
  {"content":"\r\nاى محمد ( ص ) تو مىگويى كه عيسى بندهء خداى است و بندگى عيب باشد حضرت فرمود كه بندگى خدا عار نباشد و هيچ كس آن را عيب نشمرد موافق قول آن حضرت آيه آمد كه نْ يَسْتَنْكِفَ الْمَسِيحُ استنكف بمعنى نكف است مأخوذ از نكفت الدمع اذا نحيته بإصبعك كيلا يرى عليك اثره يعنى هرگز ننگ و عار ندارد عيسىنْ يَكُونَ عَبْداً لِلَّه از آنكه باشد بنده مر خداى را چه معبوديت او موجب شرف است كه مباهات كند به آن و استنكاف نيست مگر در عبوديت غير او و چون عبده ملائكه نيز ايشان را فرزندان ميدانستند اثبات بندگى ايشان نيز مىكند كه لَا الْمَلائِكَةُ الْمُقَرَّبُونَ و نه عار دارند فرشتگانى كه مقربان بارگاه ربوبيتاند كه بنده خدا باشند و يا عار ندارند ملائكه مقرب كه بندگان او باشند پس كلام يا در تقدير اين است كه ( و لن يستنكف كل واحدة من الملائكة ان يكون عبد اللَّه ) و يا در تقدير اينكه ( و لا الملائكة المقربون ان يكون عبد اللَّه ) فحينئذ عطف آن بر عيسى صحيح باشد و مستلزم اين نباشد كه ( و لن يستنكف الملائكة المقربون ان يكون عبدا ) كه موجب ارجاع ضمير مفرد است بجمع و در معالم گفته كه اينها حملهء عرشند و در انوار گفته كه كروبيانند بر حوالى عرش و نيز در انوار گفته كه استدلال كردند به اين كلام كسانى كه به اين دعوى فضل ملائكه ميكنند بر انبيا\r\nگفتند كه مساق كلام براى رد نصارى است در رفع مسيح از مقام عبوديت و اين مقتضى آنست كه درجهء معطوف اعلا باشد از درجهء معطوف عليه تا عدم استنكاف دليل باشد بر عدم استنكاف عيسى و جواب از اين آنست كه آيه براى رد است بر عبدهء مسيح و ملائكه پس اين استدلال متجه نباشد و اگر مسلم داريم اختصاص آيه بنصارى ميشايد كه مراد بعطف مبالغه باشد باعتبار تكثير نه تكبير كقولك ( اصبح الامير لا يخالفه رئيس و لا مرؤس ) و اگر مراد به آن تكبير باشد پس غايت آن تفضيل ملائكهء مقربين است كه كروبيانند كه حول عرشند يا تفضيل ملائكهء كه اعلى مرتبه‌اند از كروبيان بر مسيح و اين مستلزم فضل احد جنسين نيست بر ديگرى و نزاع در او نيست مَنْ يَسْتَنْكِفْ و هر كه ننگ داردنْ عِبادَتِه از پرستش خدا يَسْتَكْبِرْ و سر كشى كند از آنسَيَحْشُرُهُمْ پس زود باشد كه خدا حشر كند ايشان رالَيْه بسوى خود بموضعى كه معد و مهيا ساخته براى مكافات و مجازات ايشان و آن روز قيامت استمِيعاً يعنى همهء ايشان را يعنى جميع اهل كتاب را در آن روز جمع كند براى جزاى اعمال و بدانكه استكبار دون استنكاف است و لهذا آن را بر او معطوف ساخته و استنكاف را استعمال نميكنند مگر در جايى كه مستنكف را استحقاق آن نباشد بخلاف استكبار كه گاه است با استحقاق مىباشد پس در تفصيل مجازات عامه كه فحواى\r\n","description":"","footnote":"","page_name":" 163 ","page_number":163},
  {"content":"\r\nكلام دال است بر او مىفرمايد كه * ( فَأَمَّا الَّذِينَ آمَنُوا وَعَمِلُوا الصَّالِحاتِ ) * پس اما آنهايى كه ايمان آورده‌اند و عمل صالح كرده‌اند * ( فَيُوَفِّيهِمْ أُجُورَهُمْ ) * پس تمام بدهد خداى مزدهاى موعود ايشان را * ( وَيَزِيدُهُمْ ) * و بيفزايد نيز بر جزاى ايشان * ( مِنْ فَضْلِه ) * از افزونى كرم خود كه آن ده برابر عمل باشد يا هفتاد يا هفتصد و ما زاد * ( وَأَمَّا الَّذِينَ اسْتَنْكَفُوا وَاسْتَكْبَرُوا ) * و اما آن كسانى كه از پرستش حق استنكاف مىكنند و استكبار ميورزند * ( فَيُعَذِّبُهُمْ ) * پس عذاب كند ايشان را * ( عَذاباً أَلِيماً ) * عذابى دردناك * ( وَلا يَجِدُونَ لَهُمْ ) * و نيابند براى خود * ( مِنْ دُونِ اللَّه وَلِيًّا ) * بجز از خداى دوست دارى * ( وَلا نَصِيراً ) * و نه يارى و چون تفصيل احكامى نمود كه واجب است عمل به آن در عقب آن بيان برهان مىكند بر آن تا مكلف بر ثقة و يقين باشد در آن بر طريق خطاب عام پس مىفرمايد * ( يا أَيُّهَا النَّاسُ ) * اى مردمان * ( قَدْ جاءَكُمْ ) * بدرستى كه آمد بشما * ( بُرْهانٌ مِنْ رَبِّكُمْ ) * حجتى و دليلى روشن از نزد پروردگار شما كه آن محمد صلَّى اللَّه عليه و آله است يا دين اسلام كه صاحب معجزهء باهره و خداوند برهان ظاهره است * ( وَأَنْزَلْنا إِلَيْكُمْ ) * و فرو فرستاديم بسوى شما * ( نُوراً مُبِيناً ) * نورى ظاهر كه قرآن است مراد آن است كه آمد بشما دلايل واضحه و حجج لائحه كه مقتضى ايمان آوردن شما است و شما را در آن هيچ عذرى و علتى باقى نمانده و از ابى عبد اللَّه صلوات اللَّه عليه مروى است كه مراد ببرهان خاتم النبيين صلَّى اللَّه عليه و آله است و بنور ولايت امير المؤمنين صلوات اللَّه عليه * ( فَأَمَّا الَّذِينَ آمَنُوا ) * پس اما آنهايى كه ايمان آوردند * ( وَاعْتَصَمُوا بِه ) * و چنك زدند بكتاب او و باوامر و يا متمسك شدند بطريقه امير المؤمنين عليه السّلام و اولاد معصومين او صلوات اللَّه عليهم و يا پناه به دو بردند از وسوسهء شيطان * ( فَسَيُدْخِلُهُمْ ) * پس زود باشد كه درآورد ايشان را * ( فِي رَحْمَةٍ مِنْه ) * در بخشايشى از خود يعنى در ثوابى كه بازاى ايمان و عمل ايشان مقرر فرموده و آن بهشت عدن است كه محض رحمت او سبحانه است * ( وَفَضْلٍ ) * و بر زيادتى در آنكه آن درآوردن ايشانست در مرتبهء از مراتب بهشت كه آن فوق عمل ايشانست و زايد بر آن محض فضل و انعام و احسان خود * ( وَيَهْدِيهِمْ إِلَيْه ) * و راه نمايد ايشان را به خود يعنى توفيق ايشان دهد تا بالكليه متوجه او شوند و يا برساند ايشان را به آنچه وعده فرموده * ( صِراطاً مُسْتَقِيماً ) *\r\n","description":"","footnote":"","page_name":" 164 ","page_number":164},
  {"content":"\r\nراهى راست و يا موافق سازد ايشان را در دنيا برسوخ و دوام در ايمان و طاعت در آخرت به راه نمودن بطريق بهشت و بدانكه حقتعالى در اول سوره تبيين بعضى از مهام فرايض نمود ختم آن كرد ببيان آنچه از آن باقى مانده بود بقوله * ( يَسْتَفْتُونَكَ ) * طلب فتوى و حكم مىكنند از تو در ميراث كلاله و حذف آن به جهت دلالت جوابست بر آن از\r\nجابر انصارى رضى اللَّه عنه منقول است كه گفت من بيمارى صعب داشتم سيد عالم صلَّى اللَّه عليه و آله بعيادت من آمد و بنشست چون ساعتى برآمد پارهء آب طلبيد و بر روى من ريخت به خود آمدم گفتم يا رسول اللَّه صلَّى اللَّه عليه و آله مرا مالى هست و من كلاله‌ام يعنى ولد و والدين ندارم و مرا نه خواهر است پس مال خود را چگونه قسمت كنم بر ايشان آن حضرت هيچ جواب نداد و بيرون رفت نوبت ديگر كه آمد فرمود اى جابر تو را از اين بيمارى مرك خواهد بود و ليكن حقتعالى در باب تو و خواهران تو فرمود اى محمد صلَّى اللَّه عليه و آله از تو طلب فتوى مىكنند در ميراث * ( قُلِ ) * بگو كه * ( اللَّه يُفْتِيكُمْ ) * خدا حكم مىكند * ( فِي الْكَلالَةِ ) * در ميراث كلاله كه غير ولد و والدين است به اين وجه كه * ( إِنِ امْرُؤٌ هَلَكَ ) * اگر مردى بميرد * ( لَيْسَ لَه وَلَدٌ ) * كه نباشد مر او را فرزندى خواه مذكر و خواه مؤنث * ( وَلَه أُخْتٌ ) * و مر او را باشد خواهرى از مادر و پدر يا از پدر تنها * ( فَلَها نِصْفُ ما تَرَكَ ) * پس مر آن خواهر راست نيمهء آنچه گذاشتند از مال و حكم خواهر مادرى در اوايل سوره مذكور شد و بدانكه امرء مرفوع است بفعلى كه فعل ظاهر بعد از آن مفسر آنست و قوله ليس له ولد صفت امرء است و يا حال است از ضمير مستكن در آن و قوله و له احتمال دارد كه حال باشد و يا عطف باشد * ( وَهُوَ يَرِثُها ) * و آن مرد مذكور ميراث مىگيرد از خواهر در صورتى كه امر به عكس باشد * ( إِنْ لَمْ يَكُنْ لَها وَلَدٌ ) * اگر نباشد خواهر او را فرزندى * ( فَإِنْ كانَتَا اثْنَتَيْنِ ) * پس اگر باشند خواهران آن مرد دو تا * ( فَلَهُمَا الثُّلُثانِ ) * پس مر ايشان را دو ثلث است * ( مِمَّا تَرَكَ ) * از آنچه گذاشته است مرد * ( وَإِنْ كانُوا إِخْوَةً ) * و اگر باشند وارثان او برادران و خواهران پدرى و مادرى يا پدرى تنها * ( رِجالًا وَنِساءً ) * كه مردان و زنان باشند اصل كلام آنكه ( و ان كانوا اخوة و اخواتا ) ليكن تغليب مذكر شده و خلاصهء معنى آنست كه اگر وارث برادران و خواهران باشند مجتمع با يكديگر * ( فَلِلذَّكَرِ ) * پس مذكر را باشد زميراث * ( مِثْلُ حَظِّ الأُنْثَيَيْنِ ) * مانند بهرهء دو مؤنث در كنز آورده كه معنى كلاله در آيه\r\n","description":"","footnote":"","page_name":" 165 ","page_number":165},
  {"content":"\r\nوَ إِنْ كانَ رَجُلٌ يُورَثُ كَلالَةً گذشت و نيز آنجا معلوم شد كه كلاله صادق ميايد بر اخوهء از ابوين و بر اخوهء از احدهما و كلالهء ام و بيان ميراث او هم آنجا سمت ذكر يافت و مراد بكلاله اينجا اخوه است از ابوين يا از اب پس مىگوئيم هر گاه مجتمع شوند كلالات هر كه را كه متقرب بام است سدس ميراث است اگر يكى باشد يا ثلث است اگر زياده از يكى باشد و باقى براى متقرب بابوين است و با عدم ايشان از آن متقرب به ابوين است و با عدم ايشان از آن متقرب باب و اگر ما سواى متقرب بام نباشد اخذ تسميه مىكند كه آن سدس است يا ثلث و باقى بر ايشان رد كرده مىشود نزد اصحاب ما و فقهاى عامه زايد مر عصبه راست و همچنين مىگوييم كه مر اخت واحده را از ابوين نصف است و مر اختين فصاعدا از ايشان را ثلثان و باقى رد كرده مىشود بر اخت يا اختين فصاعد او نزد عامه از آن عصبه است و در اين مقام چند فايده است يكى آنكه در قوله و هو يرثها ان لم يكن لها ولد دلالت است بر بطلان قول عامه بميراث گرفتن اخ نصف مال را با بنت زيرا كه حق تعالى شرط كرده است در ارث اخ انتفاى و اللَّه و بنت ولد بدليل قوله تعالى * ( يُوصِيكُمُ اللَّه فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ ) * پس مطلقا وارث نباشد زيرا كه مشروط معدوم است نزد عدم شرط آن پس اگر نصف مال را ميراث گيرد مخالفت كتاب عزيز لازم آيد دويم در و هو يرثها دلالت است بر آنكه اخ ميراث گيرد بفرض جهت دلالت نص بر آنكه او با عدم ولد همه ميراث ميبرد پس از اصحاب فروض باشد سيم اولاد اخوة و اخوات نزد ما قائم مقام آباى خوداند و هر يك نصيب من يتقرب به ميبرد چهارم اجداد نزد ما در مرتبه اخوه‌اند پس هر گاه كه با ايشان جمع شود جد پدرى مانند اخ پدرى است\r\nو جد مادرى مانند اخ مادرى است و همچنين است جده پنجم مرتبه ثالثه از مراتب ثلاثهء اعمام و اخوالند نزد ما و نزد بعضى از فقهاى عامه و در قرآن دلالتى صريح بر ارث ايشان نيست ليكن ممكن است استدلال بآيهء اولو الارحام چه آن عام است رد هر ذى رحمى و اعمام و اخوال ذى ارحامند و همچنين اين آيه دلالت است بر رد بر ارباب فروض به جهت اجماع همهء امت بر آنكه اگر آيه دلالت بر ارث كند واجب است در آن مراعات اقرب فالاقرب و هيچكس اقرب از ارباب فروض نيست و اگر نه حق سبحانه و تعالى تقديم آن مىكرد بر ايشان هذا خلف اما دلالت آن بر ارث در ما تقدم معلوم شده و مع ذلك اجماع طايفهء حقه است بر اينكه معصوم در ايشان داخل است و نيز احاديث متواتره از ائمه هدى صلوات اللَّه عليهم اجمعين معلوم شده و تفصيل آن در كتب فقه مسطور است * ( يُبَيِّنُ اللَّه لَكُمْ ) * بيان مىكند خدا احكام ميراث را براى شما و حق و صواب آن را * ( أَنْ تَضِلُّوا ) * به جهت كراهت اينكه گمراه شويد و يا بيان مىكند آنچه درست و راست است تا گمراه نشويد بنا بر اول مضاف محذوف است و بنا بر ثانى لاء نافيه و يا معنى آن\r\n","description":"","footnote":"","page_name":" 166 ","page_number":166},
  {"content":"\r\nاست كه حق سبحانه و تعالى بيان مىكند ضلال شما را كه از شأن شما هست كه مرتكب آن شويد اگر با طباع خود باز گذاشته شويد اين بيان به جهت آن است كه تا محترز شويد از آن و خلاف آن را تحرى نمائيد * ( وَاللَّه بِكُلِّ شَيْءٍ ) * و خداى بر همهء چيزها از مصالح عباد در محيا و ممات * ( عَلِيمٌ ) * دانا است آورده‌اند كه چون اين آيه نازل شد جابر رضى اللَّه عنه فرمود ( انزلت هذه الاية فى ) اين آيه در شان من نازل شده و از قتاده مرويست كه صحابه را اهتمام تام بود در بيان كيفيت ميراث كلاله حق تعالى اين آيه فرو فرستاد از جابر رضى اللَّه عنه روايت است كه نزول اين آيه در مدينه بوده و ابن سيرين گفته كه نزول آن در سفرى بود كه در آن سفر حضرت صلَّى اللَّه عليه و آله با اصحاب بود و اين آيه را آية الصيف ميگويند زيرا كه حق سبحانه و تعالى دو آيه را در باب كلاله انزال فرموده يكى در شتاء و آن در اول سوره مذكور شده و يكى در صيف و آن اين آيه است و از ابن خطاب روايت است كه گفت ميراث كلاله را از پيغمبر صلَّى اللَّه عليه و آله و سلم پرسيدم فرمود\r\nيكفيك او يجزيك آية الصيف\r\nيعنى اين آية صيف ترا كافى است يا فرمود كه اين آيه ترا مجزيست .\r\n\r\nسورة المائدة\r\nمدنى است از قول ابن عباس و مجاهد و نزد جعفر بن مبشر و شعبى مدنى است مگر آيهء الْيَوْمَ أَكْمَلْتُ لَكُمْ دِينَكُمْ كه نزول آن در حجة الوداع بوده وقتى كه آن حضرت بر بالاى راحله بود و عدد آيات آن صد و بيست است نزد كوفى و صد و بيست و سه است بعدد بصرى و صد و بيست و دو نزد غير ايشان و خلاف در سه آيه است بالعقود و يَعْفُوا عَنْ كَثِيرٍ كوفى است * ( فَإِنَّكُمْ غالِبُونَ ) * بصرى ابى ابن كعب از سيد عالم صلَّى اللَّه عليه و آله و سلم روايت كرده كه هر كه سورة المائدة قرائت فرمايد حق سبحانه و تعالى او را بعدد هر يهودى و نصرانى كه در دار دنيا نفس كشيده ده حسنه بنويسد و ده سيئه محو كند و ده درجه رفع نمايد و عياشى باسناد خود از عيسى بن عبد اللَّه از پدر خود از جد خود از امير المؤمنين صلوات اللَّه عليه روايت كرده كه آن حضرت عليه السّلام فرمود كه آيات و سور قرآن بعضى ناسخ بعضى ديگر است و امر حضرت رسالت صلَّى اللَّه عليه و آله به آخرين آيه قرار و دوام ميپذيرفت و آخر سورهء كه به آن حضرت صلَّى اللَّه عليه و آله نازل شد سورة المائدة بود و آن ناسخ ما قبل خود است و هيچ آيتى ناسخ آن نشده و نزول آن در وقتى بود كه آن حضرت صلَّى اللَّه عليه و آله بر بغلهء شهبا سوار بود در آن حال وحى آن حضرت را ثقيل ساخت تا بحيثيتى كه بغله از رفتار باز ايستاده نزديك به آن رسيد كه شكم او بر زمين رسد از غايت گرانى و آن\r\n","description":"","footnote":"","page_name":" 167 ","page_number":167},
  {"content":"\r\nحضرت صلَّى اللَّه عليه و آله بيهوش شد و دست مبارك خود را بر ذوابه منية بن وهب جحمى نهاد و بعد از زمانى كه با خود آمد سر برداشت و اين سوره را بر ما خواند و آنچه در اين سوره بود به آن عمل فرمود و ما را نيز به آن امر كرد و نيز عياشى باسناد خود از ابى جارود نقل كرده كه ابى جعفر محمد بن على صلوات اللَّه عليهما فرمود كه هر كه سورة المائدة تلاوت كند در هر روز پنجشنبه هرگز ايمان او بشرك و ظلم آلوده نشود و نيز باسناد خود از ابى حمزه ثمالى رضى اللَّه عنه روايت كرده كه ابى حمزه گفت از ابى عبد اللَّه صلوات اللَّه عليه شنيدم كه فرمود جبرئيل عليه السّلام با هفتاد هزار فرشته سورة المائدة را نزد حضرت رسالت صلَّى اللَّه عليه و آله آوردندو در خبر است كه آن حضرت در خطبهء حجة الوداع فرمود كه سورة المائدة آخرين سورهء است كه از قرآن به من نازل شده حلالش را حلال داريد و حرامش را حرام دانيد و ببايد دانست كه چون حق تعالى ختم سورهء نساء كرد بذكر احكام شريعت افتتاح اين سوره نمود ببيان احكام به اين وجه كه اول على الاجمال ذكر آن كرد بقوله * ( أَوْفُوا بِالْعُقُودِ ) * بعد از آن على التفصيل بيان آن كرد و با اهل ايمان خطاب فرمود كه\r\n* ( بِسْمِ اللَّه الرَّحْمنِ الرَّحِيمِ يا أَيُّهَا الَّذِينَ آمَنُوا ) * اى آن كسانى كه ايمان آورده‌ايد * ( أَوْفُوا بِالْعُقُودِ ) * وفا كنيد بعهدهايى كه با يكديگر ميكنيد يا بعقود شرعية چون عقد شركت و عقد نكاح و عقد بيع و امثال آن و يا بعهودى كه حق سبحانه و تعالى بر شما عقد كرده كه آن تكاليف شرعيه است و در كنز العرفان آورده كه نزد بعضى هر آيتى كه مصدر است به يا أَيُّهَا الَّذِينَ آمَنُوا مدنى است و هر كدام كه مصدر به يا أَيُّهَا النَّاسُ مكى است و اصح آنست كه بنا بر اغلب است و وفا و ايضا بمعنى قيام است بمقتضاى عهد يقال ( وفى به عهده و اوفى به ) بمعنى واحد و عقد بمعنى عهد موثق است و اصل آن جمع بين الشيئين است بحيثيتى كه عسر الانفصال باشد و مراد بعقود اينجا هر صيغهء عقدى است كه مردمان در معاملات خود ميگويند و گويند مراد عهودى است كه حق سبحانه و تعالى عقد آن كرده است بر عباد خود و اولى حمل آنست بر جميع به جهت عموم لفظ و عدم ثبوت مخصص و اينجا چند فايده است اول وفا كردن به عقد كه بمعنى قيام است بمقتضاى آن پس اگر لازم باشد واجبست وفا كردن بلزوم آن و اگر جايز باشد واجبست وفا بجواز آن و حينئذ وفا در عقد اجمالى است كه حال آن معلوم مىشود از بيان نبوى صلَّى اللَّه عليه و آله يا امامى عليه السلام دويم عقد در شرع اسم ايجاب و قبول است و آن گاهست كه لازم الطرفين است چون اجاره و مزارعه و مساقات و صلح و وقف و نكاح و هبه در\r\n","description":"","footnote":"","page_name":" 168 ","page_number":168},
  {"content":"\r\nبعضى صوران و كتابت بهر دو نوع آن بر قول اقوى و عقد سبق و رمايه بنا بر قولى و ضمان و گاهست كه جايز الطرفين است چون وديعه و قراض و شركت و وكالت و وصيت و قرض و جعاله و هبه در بعضى صور آن و گاهست كه لازم است در طرفى و جايز در طرفى ديگر چون رهن و كفالت بدن و عقد ذمة و امان و هبه از ذى رحم نزد بعضى و يا با قربت و يا تعويض مطلقا يا تصرف و اولى لزوم آن است از طرفين زيرا كه واجب نيست بر واهب قبول بفسخ متهب و ديگر آنكه مالك جديد است پس قبول آن واجب نيست و گاهست كه در مبدء جايز است و بعد از آن راجع بلزوم مىشود چون هبهء بعد از قبض و پيش از احد ثلاثهء سابقه و وصيت قبل از موت و قبول بعد از هر دو لازم مىشود و گاهست لازم مىباشد در مبدء و بعد از آن راجع بجواز مىشود چون بيع گاهى كه طارى شود بر آن فسخ بخيار يا فوات شرط معين يا انفساخ مانند تلف مبيع قبل از قبض آن يا تلف ثمن قبل از قبض و غير آن سيم عقدى كه لازم است در او چند چيز واجبست اول آنكه ايجاب و قبول آن لفظى باشد دويم به عربى واقع شود در حال اختيار سيم آنكه به صيغه ماضى باشد چهارم فوريت قبول و مطابقهء آن بما يعد عرفا كك و همچنين در رهن واجبست بر قول اولى پنجم تنجيز آن پس صحيح نيست اگر معلق باشد در عقد جايز هيچكدام از اين واجب نيست بلكه كافى است لفظى كه دال باشد بر مقصود با قرينه ششم واجبست در هر عقد صدور آن از مالك يا از كسى كه در حكم مالك باشد چون اب يا جد ابى يا وكيل يا وصى يا حاكم يا امين او يا مقاص يا ناظر وقف يا ملتقط هر گاه كه خوف فوت لقطه باشد و حاكم متعذر باشد و همچنين ودعى در وديعه يا بعضى مؤمنين در مال طفل نزد تعذر ولى هفتم واجبست در هر عقد اشتمال آن بر مقتضاى آن پس اگر در آن شرط غير مقتضاى آن كنند عقد باطل باشد خواه در چيزى باشد كه ركن باشد يا غير ركن و آنچه مشتمل بر غرر يا حرام باشد نيز چنين است و اگر نه چنين باشد جايز است و حكم عقد صحيح ترتب اثر و توابع آن است بر آن و حكم غير صحيح عدم ترتب اثر و توابع آن است و شرطى كه لازم الوفاء است آن شرطى است كه ميان ايجاب و قبول باشد كه مقدم يا مؤخر باشد اثرى نخواهد داشت هشتم هر گاه عقود بمعنى اعم فرا گيريم پس\r\nآيه صلاحيت استدلال دارد بر وجوب ايفاء نذر و عهد و يمين كه عقد آن با حق سبحانه و تعالى است و يا آنكه عقد آن با غير او سبحانه باشد ما دام كه مخالف مشروع نباشد مثل مزارعه و مساقات و سكنى و اجاره و غير آن از احكام و ايقاعات انتهى كلامه و در مجمع آورده كه مفسران را در اين عقود چند قول است يكى آنكه مراد به آن عهودى است كه اهل جاهليت معاهده ميكرده‌اند بر نصرت و موازرة و مظاهرة بر هر كه در صدد ظلم كردن باشد بر ايشان و در معنى حلفست و اين از ابن عباس و مجاهد و ربيع و ابن انس و ضحاك و قتاده و سدى منقول است دويم آنكه\r\n","description":"","footnote":"","page_name":" 169 ","page_number":169},
  {"content":"\r\nمراد عهودى است كه حق سبحانه و تعالى اخذ آن كرده از عباد خود بايمان و طاعت در آن چه حلال يا حرام گردانيده است بر ايشان و از ابن عباس نيز اين قول روايت كرده‌اند در روايت ديگر از او نقل كرده اند كه عهود هر چيزى است كه حق سبحانه و تعالى حلال گردانيده است يا حرام ساخته و آنچه فرض كرده و محدود و معين گردانيده در قرآن و معنى آنست كه نكث احكام الهى مكنيد و از آن در مگذريد و مؤيد اين است قوله تعالى * ( وَالَّذِينَ يَنْقُضُونَ عَهْدَ اللَّه مِنْ بَعْدِ مِيثاقِه وَيَقْطَعُونَ ما أَمَرَ اللَّه بِه أَنْ يُوصَلَ وَيُفْسِدُونَ فِي الأَرْضِ أُولئِكَ لَهُمُ اللَّعْنَةُ وَلَهُمْ سُوءُ الدَّارِ ) * سيم آنكه مراد به آن عقودى است كه مردمان يكديگر را تعاقد مينمايند و عقد آن ميكنند بر نفس خود چون عقد ايمان و عقد نكاح و عقد عهد و عقد بيع و عقد حلف و اين از ابن زيد و زيد بن اسلم روايتست چهارم آنكه امر است از حق سبحانه و تعالى باهل كتاب بوفا كردن به آنچه اخذ ميثاق كرده ايشان كه آن عمل كردن ايشانست به آنچه در تورية و انجيل است در تصديق نبى ما صلَّى اللَّه عليه و آله و سلم و آنچه از نزد حقتعالى آورده و اين قول ابن جريح است و ابو صالح و قول اقوى از اين اقوال قول ابن عباس رضى اللَّه عنه است كه مراد به آن عقود اللَّه است كه ايجاب فرموده بر بندگان در حلال و حرام و فرايض و حدود و اقوال ديگر در اين قول داخل است پس واجب است وفا بجميع آن مگر به آنچه عقد باشد در معاونت بر اثم و امر قبيح چه اين محظور است بلا خلاف و بعد از ذكر اجمال در امر بعقود تفصيل آن مىكند و ميفرمايد * ( أُحِلَّتْ لَكُمْ ) * حلال گردانيده شده است بر شما * ( بَهِيمَةُ الأَنْعامِ ) * چهار پايان بسته زبان كه آن ازواج ثمانيه‌اند از شتر و گاو و بز و ميش و در انوار گفته كه بهيمه هر حى است كه او را تمييزى نباشد و گويند مراد حيوانات ذات اربعاند و اضافه آن بانعام براى بيان است كقولك ثوب خز معناه البهيمة من الانعام و آن ازواج ثمانيه‌اند و آنچه ملحق است به آن از ظبى و بقر و حش و حمار و نزد كلبى و قراء مراد به آن ظبى و بقر و حمار وحش است و مانند آن از حمار وحشى كه مماثل انعاماند در احتراز و عدم اتيان و اضافه بانعام باعتبار ملابسه شبه است و نزد جمعى ديگر مراد اجنه اند كه از بطون انعام بيرون آيند يعنى اگر مادر را بكشند و بچه در شكم او تمام خلقت باشد و موى بر آورده و روح درآمده كشتن مادر كشتن او بود و حلال بود و اگر تمام خلقت نباشد به هيچ وجه حلال نباشد و اين قول ابن عباس رضى اللَّه عنه است و ابن عمر رحمة اللَّه عليه و مروى از ابى جعفر صلوات اللَّه و سلامه عليه و ابى عبد اللَّه صلوات اللَّه عليه و اولى حمل آيه است بر عموم و قوله * ( إِلَّا ما يُتْلى عَلَيْكُمْ ) * استثناء است از بهيمة يعنى همه حيوانات غير صاحب ناب حلالست مگر حرام كرده شده آنچه خوانده خواهد شد بر شما هم در اينسوره و هو قوله حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ الى آخر الاية و قوله\r\n","description":"","footnote":"","page_name":" 170 ","page_number":170},
  {"content":"\r\n* ( غَيْرَ مُحِلِّي الصَّيْدِ ) * حالست از ضمير لكم يعنى حلال كرده شده است براى شما بهيمهء انعام در حالتى كه حلال داننده نباشيد صيد را و صيد احتمال مصدر و مفعول هر دو دارد و نزد اخفش انتصاب آن باوفوا است\r\nبه اينكه حال باشد از واو ضمير يعنى وفا كنيد بعقود در حالتى كه محل صيد نباشيد و اول اقرب است و قوله * ( وَأَنْتُمْ حُرُمٌ ) * حالست از ضمير مستكن در محلى و حرم جمع حرام است به معنى محرم يعنى حلال دانندهء آن نباشيد و حال آنكه شما محرم باشيد به حج يا عمره مراد آنست كه همه انعام بر شما حلالست مگر آنچه وحشى باشد و آن را صيد كنيد كه در حال احرام بر شما حرام است و اين جملهء اسميه در حالتى كه احرام گيرنده باشيد به حج يا عمره * ( إِنَّ اللَّه ) * بدرستى كه حق سبحانه و تعالى * ( يَحْكُمُ ) * حكم مىكند در حلال و حرام * ( ما يُرِيدُ ) * آنچه را كه خواهد از تحليل و تحريم و حكمت او تقاضاى آن كند كه مصلحت بندگان باشد از حضرت امير المؤمنين صلوات اللَّه و سلامه عليه روايتست كه حطم بن هندى كندى كه نام او شريح بن ضيعه بود و بسفاهت و جهالت و بيباكى و ناپاكى در عرب شهرتى تمام داشت به خدمت حضرت پيغمبر صلَّى اللَّه عليه و آله و سلم آمد و گفت يا محمد صلَّى اللَّه عليه و آله امت را بچه چيز دعوت ميكنى حضرت رسالت ( ص ) فرمود به اينكه خداى را يكى دانند و مرا به رسالت تصديق كنند و بر اقامت صلاة و اداى زكات مواظبت نمايند حطم عليه ما عليه گفت كه آنچه فرمودى مستحسن و نيكو است اما مرا امنا باشند كه كارها بمشاورت ايشان بقطع رسانم بروم و اين سخنان را با ايشان در ميان نهم اگر دلپذير بود دين تو را قبول نمايم و حضرت پيش از آمدن او فرموده بود كه امروز كسى از ربيعه خواهد آمد كه به زبان شيطان سخن گويد كافر در آيد و قاهر بيرون رود و در روايتى آنست كه فرمود\r\nيدخل عليكم اليوم من يتكلم بلسان الشيطان\r\nيعنى امروز بر شما داخل شود كسى كه به زبان شيطان سخن گويد و هو قوله أَنْظِرْنِي إِلى يَوْمِ يُبْعَثُونَ پس حطم با عدم قبول ايمان از نزد حضرت رسول صلَّى اللَّه عليه و آله بيرون رفت و شتران صدقه و آنچه يافت از مواشى مدينه غارت كرد و در سال ديگر كه حضرت رسول ( ص ) باصحابه بعمرهء قضا توجه فرموده بودند چون بتنعيم رسيدند آواز تلبيه حاج يمامه شنيدند چون حطم كندى را ديدند كه شتران بغارت برده را بقلادها آراسته برسم هديه بكعبه ميبرد خواستند كه جمعى را بر سر او فرستند و شتران را از او بستانند و به روايت اشهر و اصح صحابه خواستند كه جمعى را بر سر او فرستند و شتران را از او بستانند و ساير مواشى و رخوت او را غارت كنند حضرت فرمود كه او احرام گرفته و هدى را بتقليد گرفته اين عمل از شما لايق نباشد كه در حرم و ماه حرام متعرض او شويد و آتش نزاع و جدال را مشتعل سازيد ايشان\r\n","description":"","footnote":"","page_name":" 171 ","page_number":171},
  {"content":"\r\nگفتند يا رسول اللَّه ( ص ) ما در جاهليت اين عمل بسيار ميكرديم و در اين باب مبالغه كردند آيه آمد كه * ( يا أَيُّهَا الَّذِينَ آمَنُوا ) * اى گروه مؤمنان * ( لا تُحِلُّوا ) * حلال مدانيد و حرمت مشكنيد * ( شَعائِرَ اللَّه ) * مناسك حج خداى را و آن جمع شعيره است كه اسم آن چيزيست كه اشعار كنند يعنى شعار سازند و تسميهء اعمال حج به آن جهت آنست كه از علامات حج و اعلام نسك آن است و نزد بعضى مراد به آن دين اسلام است لقوله تبارك و تعالى وَمَنْ يُعَظِّمْ شَعائِرَ اللَّه اى دينه و گويند فرايض او سبحانه و تعالى است و معالم حدود او كه از براى عباده محدود ساخته * ( وَلَا الشَّهْرَ الْحَرامَ ) * و حلال مكنيد ماه حرام را بقتال و سبى در او و اشهر حرم ماه رجب است و ذو الحجه و ذو القعده و محرم * ( وَلَا الْهَدْيَ ) * و نه آن چيزى را كه اهداى آن كرده باشند به خانه كعبه از شتر و گاو و گوسفند و آن جمع هديه است چون جدى كه جمع جديه است * ( وَلَا الْقَلائِدَ ) * و نه خداوندان قلاده ها را از هدى و قلاده چيزى است كه در گردن چهارپايان ميكنند از پوست درختهاى حرم يا غير آن تا معلوم شود كه هدى است و كسى تعرض به آن نرساند و عطف اين بر هدى با آنكه هدى شامل اين هست به جهت اختصاص است چه آن اشرف هدى است و ميتواند بود كه مراد نفس قلايد باشد بدون تقدير مضاف كه آن ذوات القلايد است يعنى تعرض بقلايد مرسانيد و بنا بر اين غرض نهى است از احلال آن به جهت مبالغه در نهى از تعرض به هدى و نظير اين است قوله تعالى وَلا يُبْدِينَ زِينَتَهُنَّ و نزد بعضى مراد آن است كه در جاهليت يكديگر را غارت كردندى و به جهت آن چون شخصى روى بخانهء كعبه نهادى به جهت اداى مناسك حج و عمره پارهء چوب سمره در گردن افكندى تا علامت باشد بر آنكه او به حج ميرود و كسى او را تعرض نرساند و چون بازگشتى قلاده از موى در گردن خود كردى تا دانستندى كه او از حج ميآيد و به جهت آن تعرض به او نرساندندى و حق سبحانه و تعالى از اين خبر ميدهد كه حلال نيست بر شما كه قتل و سبى كسى كنيد كه با او قلايد باشد كه علامت حج او است * ( وَلَا آمِّينَ الْبَيْتَ الْحَرامَ ) * و نه قاصدان خانه محترم را كه عازم زيارت او باشند * ( يَبْتَغُونَ ) * ميطلبند اين قاصدان حرم * ( فَضْلًا مِنْ رَبِّهِمْ ) * افزونى از پروردگار خود اگر مؤمنانند زيادتى ثواب جويند از پروردگار خود يا روزى بسبب تجارت و اگر كافرانند نميطلبند مگر روزى * ( وَرِضْواناً ) * و ميطلبند بحسن اعتقاد خوشنودى خداى را و اثابهء او سبحانه ايشان را اگر مؤمنانند و كافران طلب آن ميكنند به گمان باطل و يا طلب معيشت خود ميكنند در تبيان آورده كه مراد به رضوان حج است و اين جملهء فعليه در موضع حال است از ضمير مستكن\r\n","description":"","footnote":"","page_name":" 172 ","page_number":172},
  {"content":"\r\nدر امين و نميتواند بود كه صفت آمين باشد زيرا كه اسم فاعل كه موصوف باشد عمل نميكند بر مذهب مختار و از ابن زيد رضى اللَّه عنه نقل است كه اين آيه در روز فتح مكه نازل شد در وقتى كه بعضى از اهل شرك قصد خانه كعبه كرده بودند و بعمره اهلال نموده مسلمانان گفتند يا رسول اللَّه صلَّى اللَّه عليه و آله\r\nبگذار تا مانع اهل شرك شويم حقتعالى ايشان را از آن نهى فرمود * ( وَإِذا حَلَلْتُمْ ) * و چون از احرام بيرون آييد و حلال شويد * ( فَاصْطادُوا ) * پس شكار كنيد اگر خواهيد اين اذن است در اصطياد بعد از زوال احرام و لازم نميآيد از اراده اباحهء اينجا آنكه امر بعد از حظر دلالت بر اباحه كند مطلقا مرويست كه در روز فتح مكه مؤمنى را بكشتند در عرفات كه حليف ابو سفيان بود و اخبار آن به حضرت رسول صلَّى اللَّه عليه و آله كردند فرمود\r\nلعنة اللَّه على من قتل بدخيل الجاهلية\r\nلعن خدا باد بر آنكه او بكنيهء جاهليت كسى را بكشد حقتعالى فرمود كه * ( وَلا يَجْرِمَنَّكُمْ ) * و بايد كه بر آن ندارد شما را * ( شَنَآنُ قَوْمٍ ) * عداوة گروهى از كفار قريش و شدت بغض و عداوت ايشان اين از قبيل اضافه مصدر است بمفعول يا فاعل يعنى بايد كه حامل شما نشود دشمنى ايشان شما را يا دشمنى شما ايشان را * ( أَنْ صَدُّوكُمْ ) * براى آنكه باز داشتند شما را در حديبيه * ( عَنِ الْمَسْجِدِ الْحَرامِ ) * از طواف مسجد حرام * ( أَنْ تَعْتَدُوا ) * آنكه از حد درگذريد و انتقام آن خواهيد كه قصد اموال قاصدان حرم كنيد اين مفعول يجرمنكم است چه آن متعدى بيك مفعول و دو مفعول مىباشد مانند كسب حكم اين آيه تا بدين محل منسوخست بآيهء فَاقْتُلُوا الْمُشْرِكِينَ حَيْثُ وَجَدْتُمُوهُمْ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا مگر صيد كردن در حالتى كه از حرم بيرون آيند و كافران را بهدى و قلائد ايمان نيست مروى است از أبي جعفر صلوات اللَّه عليه كه هيچ آيتى از اين سوره منسوخ نيست و نه بعضى از اين آيه زيرا كه جايز نيست كه در اشهر حرم با مشركان ابتدا بقتال كنند مگر گاهى كه ابتداى قتال از ايشان شود و اين موافق قول حضرت رسالت صلَّى اللَّه عليه و آله است كه در وقت نزول اين آيه فرمود كه\r\nاحلوا حلالها و حرموا حرامها\r\n* ( وَتَعاوَنُوا ) * و يارى كنيد يكديگر را * ( عَلَى الْبِرِّ ) * بر نيكويى كه آن عفو است و اعفا و متابعت امر * ( وَالتَّقْوى ) * و پرهيزكارى كه آن مخالفت هواى است * ( وَلا تَعاوَنُوا عَلَى الإِثْمِ ) * و يارى مكنيد بر بدى كه آن ترك فرمان است * ( وَالْعُدْوانِ ) * و بر ستمكارى كه آن انتقام است در زمين حرم اثم معصيتى است كه متعدى به غير نباشد و عدوان آنكه به غير تعدى كند * ( وَاتَّقُوا اللَّه ) * و بترسيد از خداى * ( إِنَّ اللَّه شَدِيدُ الْعِقابِ ) * بدرستى\r\n","description":"","footnote":"","page_name":" 173 ","page_number":173},
  {"content":"\r\nكه خداى سخت عقوبتست پس انتقام او اشد است و يا او شديد العقوبة است بر كسى كه از فرمان او در گذرد وصف عقاب به شدة جهت آنست كه عقاب او بآتشى است كه حر آن منطفى نميشود و جمرات آن خامد نمىگردد نعوذ باللَّه منها و در حديث آمده كه اگر اهل دوزخ را ميان آتش دنيا نهند از راحت خود خوابشان ببرد و از آن آسايش تمام يابند بعد از آن تبيين آن چيزى مىكند كه مستثنى ساخته بود در آيهء متقدمه اعنى قوله إِلَّا ما يُتْلى عَلَيْكُمْ بقوله * ( حُرِّمَتْ عَلَيْكُمُ الْمَيْتَةُ ) * حرام كرده شد بر شما مردار و آن هر حيوانى است كه روح او بدون ذبح شرعى از بدن او بيرون رفته باشد * ( وَالدَّمُ ) * و ديگر حرام است بر شما خون مسفوح لقوله او دما مسفوحا و اهل جاهليت در حين قحطى خون را در امعا ميريختند و ميپختند و ميخوردند * ( وَلَحْمُ الْخِنْزِيرِ ) * و گوشت خوك با همه اجزاى آن از شحم و عظم و غير آن * ( وَما أُهِلَّ لِغَيْرِ اللَّه ) * و آنچه آواز برداشته باشند يعنى ياد كرده باشند مر غير خداى را در وقت ذبح او مراد ذبيحهء كفار است كه بنام لات و عزى و غير آن مىكشتند بدان كه صاحب كنز العرفان در بحث طهارت ذكر كرده كه هيچ شكى نيست كه اسناد تحريم بذوات اشياء مذكوره حقيقى نيست زيرا كه آن غير مقدور است پس از تقدير مضاف چارهء نباشد تا تحريم به آن متعلق شود پس بعضى گفته‌اند كه بعضى مقدرات اولى از بعضى نيستند پس تقدير لفظى بايد كرد كه شامل جميع مقدرات باشد و آن انتفاع است و در اين كلام نظر است زيرا كه لا نسلم كه تقدير ضرورى باشد چه ذهن نزد اطلاق سبقت مىكند به آنچه مراد باشد از اين ذوات هم چنان كه سبقت مىكند بتحريم نكاح نزد اطلاق حُرِّمَتْ عَلَيْكُمْ أُمَّهاتُكُمْ و بر قول اول تقدير اينست كه ( حرمت عليكم وجوه الانتفاع بالميتة ) پس در اين حكم داخل است تحريم لبس جلد ميته و استعمال آن در ساير وجوه استعمال خواه مدبوغ باشد يا نه و مؤيد اينست قول صادق عليه السّلام در وقتى كه او را از جلد ميته سؤال كردند كه أ يلبس فى الصلاة اذا دبغ فرمود كه\r\nلا و لو دبغ سبعين دبغة\r\nو احمد بن حنبل موافق ما است در اينقول و شافعى مخالفت كرده و گفته كه جايز است با دبغ غير از كلب و خنزير و ابو حنيفه خنزير را استثنا مىكند و مالك گفته كه ظاهر آن بدبغ پاك مىشود نه باطن آن و چند مسئله در اين مبحث متفرع ميگردد يكى آنكه لازم ميآيد از تحريم انتفاع نجاست ميته زيرا كه اگر ظاهر ميبود منتفع به ميبود و اين باطل است دوم مستثنى است از ميته ( ما لا تحله الحياة ) چون صوف و شعر و و بر و ظلف و ريش و سن و قرن و بيض با قشر اعلى و انفخه و عظم زيرا كه موت فقدان حياتست پس چيزى كه حياة نداشته باشد موت را در آن تأثيرى نخواهد بود و مخالفت كرده است شافعى در عظم و شعر و صوف و\r\n","description":"","footnote":"","page_name":" 174 ","page_number":174},
  {"content":"\r\nو برو احتجاج آورده مىشود بر او بقوله وَمِنْ أَصْوافِها وَأَوْبارِها وَأَشْعارِها أَثاثاً وَمَتاعاً إِلى حِينٍ و اين اعم از آنست كه از حى باشد يا از ميت پس نجس نباشد سيم آنچه نفس سايله نداشته باشد بموت نجس نميشود چهارم دم و لحم خنزير نجساند به جهت عطف آن بر ميته كه جايز نباشد صلاة با آن و مستثنى است ازين دم دم غير سائل و دمى كه مذبوح قذف آن نكرده باشند پنجم همهء اجزاى خنزير نزد ما نجس است حتى عظم و شعر از او و خصوص لحم در آية جهت آنست كه در آن معرض تحريم اكل است و لحم مقصود به است در اين باب و در بحث مطاعم و مشارب آورده كه آيه اشاره است بتحريم اشيايى كه اهل جاهليت آن را حرام نميدانستند اول ميته كه آن هر حيوانى است كه فوت آن بر وجه تزكيهء شرعيه نباشد و حضرت رسالت صلَّى اللَّه عليه و آله از اين حكم سمك و جراد را استثنا فرموده اند\r\nبقوله احل لكم ميتتان و دمان\r\nدويم دم است و عرب در جاهليت آن را به چند نوع ميخوردند و از جملهء آن علهز است هم چنان كه امير المؤمنين عليه السّلام در بعضى كلام خود ايشان را تقريع كرده و بيان نعمت الهى فرموده بر ايشان بتحريم خباثت بقوله يأكلون علهزا و آن طعامى بود متخذ از خون و رودهاى مرده و پشك چهارپايان كه آن را ميپختند و ميخوردند و بدانكه نزد بعضى طحال از اين مستثنى است و اولى تحريم آنست و باجماع فقها مستخلف در تضاعيف لحم حلال است و طاهر و گويند كه تحريم در موضع ديگر و هو قوله او دما مسفوحا دليل است بر آنكه مراد دم عروق است و اين مستلزم آنست كه ما دام كه در عروق نباشد يا در عروق باقى مانده باشد و يا مختلف باشد در لحم محرم نباشد فكان دما مسفوحا تقييد مطلق است سيم لحم خنزير است و اختصاص لحم با آنكه شحم و ساير اجزاى او نيز حرام است جهت آنست كه آن مقصود است در اكل و غير آن تابع آنست چهارم * ( ما أُهِلَّ لِغَيْرِ اللَّه ) * يعنى ذبيحهء كه بر اسم صنم ذبح كرده باشند و نام خداى تعالى بر آن مذكور نشده باشد و اهلال در لغت رفع صوت است پس در آن داخل است هر ذبيحهء كه اسم حقتعالى بر آن ياد نكرده باشند خواه آنكه ذابح آن مسلم باشد يا كافر بانواعه * ( وَالْمُنْخَنِقَةُ ) * و پنجم حرام گردانيده شده است آنچه فشرده باشند گلوى او را تا مرده باشد و اخناق اعم از آنست كه بفعل شخصى باشد هم چنان كه اهل شرك گوسفند را خناق ميكردند تا ميمرد و بعد از آن ميخوردند و يا بنفسه مختنق شده باشد بواسطهء عارضى * ( وَالْمَوْقُوذَةُ ) * و ششم آنكه به چوب و سنگ و مانند آن زده باشند تا مرده باشد مأخوذ از ( وقذته اذا ضربته ضربا شديدا مشرفا بالموت ) * ( وَالْمُتَرَدِّيَةُ ) * و هفتم آنچه از بلندى افتاده باشد يا در چاه افتاده بميرد * ( وَالنَّطِيحَةُ ) * و هشتم آنچه شاخ زده باشد حيوانى ديگر او را و مرده باشد و فعيل اينجا بمعنى مفعول است و تا در اين مذكوره براى نقلست باسمية\r\n","description":"","footnote":"","page_name":" 175 ","page_number":175},
  {"content":"\r\n* ( وَما أَكَلَ السَّبُعُ ) * و نهم آنچه خورده باشد درنده بعضى آن را و از اين سته متأخره اگر قبل از موت حياة مستقره نداشته باشد نيز حكم ميته دارد و اگر با آن حياة مستقرة باشد اكل آن جايز است بعد از تذكيه و هو المراد بقوله * ( إِلَّا ما ذَكَّيْتُمْ ) * مگر آنچه دريابيد شما از اينها تذكيهء آن را و مراد بتذكيه قطع اعضاى اربعه است كه آن حلقوم است و مرى و ودجان بحديد يا آنچه در حكم آنست و اين حكم در غير ابل است اما ذكاة ابل نحر است كه آن طعن است در لبه ثغره يعنى فروبردن كارد و غير آن در گود سينهء آن و نزد بعضى استثنى مخصوص است بما اكل السبع و نزد بعضى ديگر استثناى منقطع است و اين هر سه قول حسن است ليكن قول اول احسن است چه آن مرويست از امير المؤمنين صلوات اللَّه عليه و ابن عباس رضى اللَّه عنه و بدانكه كمترين ادراك ذكاة وقتى است كه حيوان ذنب آن متحرك باشد و يا رجل يا عنين او متطرف باشد و اين منقول است از باقر و صادق صلوات اللَّه عليهما حيث\r\nقالا ان ادنى ما يدرك الذكاة ان يدرك تحرك ذنبه او رجله او تطرف عينيه\r\nو اينقول از حسن و قتاده و ابراهيم و طاوس و ضحاك و ابن زيد نيز مرويست و گويند ادنى ادراك زكات وقتى است كه ممكن باشد كه حيوان يك روز يا چند روز بزيد * ( وَما ذُبِحَ ) * و دهم آنچه ذبح كرده باشند * ( عَلَى النُّصُبِ ) * بر سنگها كه منصوبست بر حوالى بيت الحرام و گويند نصب مفرد انصاب است چون عنق و عناق و آن سيصد و شصت سنك بوده كه اهل جاهليت آنها را بر پيرامون كعبه نصب كرده بودند و تعظيم آن را بجا مىآوردند و بر آن قربان مىكردند و گوشت را بر بالاى آن شرحه شرحه ميكردند و به جهت تقرب خون آن را بر ديوار كعبه ميماليدند و بعد از اسلام مسلمانان گفتند يا رسول اللَّه اهل جاهليت خانه كعبه را تعظيم مىكردند و به قصد تقرب خون را بر آن ميماليدند و ما اولائيم كه آن را تعظيم كنيم حقتعالى آيه لَنْ يَنالَ اللَّه لُحُومُها وَلا دِماؤُها را انزال فرموده و گفته‌اند مراد بنصب اصناماند و بنا بر اين تقدير على بمعنى لام باشد يعنى حرام است آنچه براى بتان كشند و يا على باصل خود است و تقدير اينكه ما ذبح مسمى على الاصنام * ( وَأَنْ تَسْتَقْسِمُوا ) * و يازدهم آنكه طلب قسمت كنيد * ( بِالأَزْلامِ ) * بتيرهاى اقداح و بدانكه عرب را سه تير بوده بىپر و پيكان كه آن را ازلام و اقداح مىگفتند و در يكى نوشته بودند امرنى ربى و در دويم نهانى ربى و در سيم غفل بود يعنى چيزى بر آن ننوشته بودند و چون ايشان را سفرى افتادى و يا غير آن از مهمات بدانها تفأل كردندى و اين سه تير در خريطه كردندى و سهمى بيرون آوردندى اگر نوشته بودى امرنى ربى فى الحال بدان مهم اشتغال كردندى و اگر نهانى ربى بودى يك سال ترك آن كردندى و اگر\r\n","description":"","footnote":"","page_name":" 176 ","page_number":176},
  {"content":"\r\nغفل بيرون آمدى باز رجوع بخريطه كردندى پس معنى استقسام به ازلام طلب معرفت آن چيزى است كه قسمت كرده شود بازلام براى ايشان و گفته‌اند مراد باستقسام معرفت جزور است بر انصباى معلومه چه شتران را ميكشتند و بازلام قسمت ميكردند و اين قول جمعى از مفسرانست و مفرد ازلام زلم است بفتح با ضم زاى و فتح لام چون جمل و صرد و تفأل عرب را بسيار بود بر ازلام براى هر كارى از نكاح و ختان و اختلاف در نسب و غير آن و على بن ابراهيم از حضرت صادق صلوات اللَّه عليه نقلكرده كه از لام ده بودند هفت را انصبا بود و سه را نبود آن هفت را كه انصبا بود ( فذو توام و رقيب و حلس و نافس و مسبل ) و معلى ميگفتند فذ را يك سهم بود و توام را دو و رقيب را سه و حلس را چهار و نافس را پنج و مسبل را شش و معلى را هفت و ثلاثهء باقيه را سفيح و منيح و وغد ميگفتند و شترى را ميكشتند و ميخواستند كه گوشت آن را در ميان يكديگر قسمت كنند اخراج سهام مذكوره ميكردند بر آن يا به اين وجه كه گوشت شتر را بر ده قسم منقسم ميساختند و آن ده ازلام را باجنبى ميدادند و وى بنام هر يك از ايشان بهر قسمتى از آنها مينهاد و اگر يكى از سهام غفل كه آن سفيح و منيح و غداست بنام شخصى بيرون ميآمد ثمن او را رد ميكردند و وى را چيزى از آن نميدادند و اين قسمتى از قمار است و زمخشرى در كشاف آورده كه گوشت شتر را بر ده قسم ميكردند و نزد بعضى بيست و هشت قسم و غفل را چيزى نميدادند و كسانى كه سهم ايشان بيرون ميآمد از روى انصبا اخذ آن ميكردند و به فقرا دفع مينمودند و از آن نميخوردند و بر آن افتخار ميكردند و مذمت مينمودند هر كه عام او بر سهم غفل بيرون مىآمد و او را برم مىگفتند و بعضى فضلا اسماى اقداح را در اين ابيات جمع كرده‌اند ( شعر )\r\n\r\nفذو توام و رقيب\r\nثم حلس و نافس ثم مسبل\r\n\r\n\r\nو المعلى و الوغد ثم سفيح\r\nو منيح هذه الثلاثة تهمل\r\n\r\n\r\nو لكل ما عداه نصيب\r\nمثله بعد اول اول\r\n\r\nو ببايد دانست كه اينكه حقتعالى تحريم اين ازلام فرموده يا بنا بر آنست كه نوعى از تكهتن است بدون اذنى كه از حقتعالى در آن واقع شده و يا به جهت آنكه قمار است كه منهى عنه است شرعا و اما قرعهء شرعيه هم چنان كه بروايت متواتره به صحت رسيده كه چون آن حضرت ارادهء سفر ميفرمود ميان زوجات قرعه ميفرمود بنام هر كدام كه قرعه بر ميآمد او را مستصحب خود ميگردانيد از اين قسم نيست زيرا كه حضرت اخذ آن فرموده باذن حقتعالى پس قرعه كاشف بود از معلوم حقتعالى و همچنين آنچه اصحاب تداول مينمودند از استخاره برقاع و حصى و سبحه و آنچه فقها استعمال آن ميكنند از رقاع در امور مشكله از شارع و اهل بيت او صلوات اللَّه عليهم نقل نموده‌اند پس طعنى در آن نرود و نزد مجاهد مراد باستقسام و بازلام كعاب و فارس و روم است كه به آن قمار بازى ميكنند و ابو سفيان بن وكيع گفته كه مراد به آن نرد و شطرنج است و بر هر تقدير * ( ذلِكُمْ ) * اين استقسام بازلام * ( فِسْقٌ ) * بيرون رفتنست\r\n","description":"","footnote":"","page_name":" 177 ","page_number":177},
  {"content":"\r\nاز دايرهء اسلام زيرا كه آن دخول است در علم غيب و ضلال به اعتقاد آنكه طريق موصل است به او سبحانه و ارتكاب افتراست بر او اگر مراد بربى در امرنى ربى او سبحانه باشد و شركست اگر مراد به آن صنم باشد و اگر مراد به آن قمار باشد و متناول آنچه محرمست پس آن خروج است از امر حقتعالى و دخول در نهى او و ميتواند بود كه مشار اليه ذلكم جميع محرمات مذكوره باشد يعنى ارتكاب همهء آنچه مذكور شد از امور محرمه بيرون رفتن است از امر الهى و در كنز آورده كه در اينمقام چند فايده است يكى آنكه اگر سؤال كنند كه امور مذكوره از منخنقة و موقوذه تا آخر يا آنست كه ميته است يا اگر اول است پس ذكر ميت مغنى خواهد بود از اينها و اگر ثانى است لازم ميآيد وجود واسطهء ميان حى و ميت و اين باطل است جواب گوئيم ذكر اينها به جهت آنست كه عرب آن را از ميته نميدانستند بلكه از قسم مذبوحات ميشمردند و ميته را مخصوص ميساختند بحيوانى كه بحتف انف خود بميرد پس بذكر اين بيان فرمود كه حكم جميع واحد است دويم نظير اينست قوله فى البقره إِنَّما حَرَّمَ عَلَيْكُمُ الْمَيْتَةَ وَالدَّمَ وَلَحْمَ الْخِنْزِيرِ وَما أُهِلَّ بِه لِغَيْرِ اللَّه و در اينجا و در انعام و در نحل فرموده كه لِغَيْرِ اللَّه بِه بتأخير به آيا بينهما فرقى هست يا نه نزد بعضى آنست كه اصل اولست زيرا كه ما معد به فعل بمنزلهء جزئى است از او پس احق باشد بتقديم بخلاف آنچه معدى بلام است چه آن بمنزلهء جزء فعل نيست پس به جهت اهتمام ببيان استنكار آن تقديم لغير اللَّه كرده است در اين دو موضع خلاصهء سخن آنست كه تقديم يا در سورة البقرة به جهت آنست كه اصل است و بمنزلهء جزء فعل و تقديم لام در اين دو موضع جهة شدت اهتمام هم چنان كه بعضى مفعولات بر فاعل واقع مىشود به جهت اهتمام به آن سيم چون حكم لاحق بجمله به جهت معنى است كه يافت مىشود در شيء از اجزاء جمله پس ملحق بميته باشد جزء ميان از حى به جهت وجود معنى تحريم در آنكه موتست و فقد حياة * ( الْيَوْمَ ) * مراد روز معين نيست بلكه روز حاضر است و آنچه متصل به آنست از ازمنه آتيه و گويند مراد روز نزول آيه است چه در روايت آمده كه نزول اين آيه بعد از عصر روز جمعه در عرفات در حجة الوداع بود يعنى امروز * ( يَئِسَ الَّذِينَ كَفَرُوا ) * نااميد شدند كافران * ( مِنْ دِينِكُمْ ) * از ابطال دين شما و رجوع شما بدين ايشان بتحليل اين جنايت و غير آن و يا از آنكه غالب گردانند شما را بر آن تحليل * ( فَلا تَخْشَوْهُمْ ) * پس مترسيد از فتنهء ايشان و از غلبهء ايشان بر شما * ( وَاخْشَوْنِ ) * و بترسيد از من و خالص گردانيد خشيت را براى من در ارتكاب امور و اجتناب از منهيات مرويست كه حضرت رسالت صلَّى اللَّه عليه و آله در روز جمعه خطبه خواند و در آن\r\n","description":"","footnote":"","page_name":" 178 ","page_number":178},
  {"content":"\r\nمجلس جمعى بسيار حاضر بودند آن حضرت بهمهء ايشان نظر فرمود در ميان ايشان غير از مسلمان كسى را نديد شادمان شد حقتعالى اين آيه را فرستاد كه امروز مشركان را استيلا و تسلطى بر اهل اسلام نباشد تا روز\r\nقيامت * ( الْيَوْمَ ) * امروز * ( أَكْمَلْتُ لَكُمْ ) * كامل گردانيدم براى شما * ( دِينِكُمْ ) * دين شما را بنصرت و اظهار و غلبيت آن بر همهء اديان يا بتنصيص بر قواعد و عقايد و توقيف بر اصول و قوانين و شرايع كه ديگر احكام آن را رقم نسخ نباشد * ( وَأَتْمَمْتُ عَلَيْكُمْ نِعْمَتِي ) * و تمام كردم بر شما نعمت خود را و يا تمام كردم بر شما هدايت و توفيق و يا با كمال احكام دين و يا بفتح مكهء معظمه و هدم منار جاهليت كه با اطمينان تمام حج گذاريد و هيچ مشرك با شما حج نگذارد و يا بدخول جنت كه اعظم نعم است * ( وَرَضِيتُ لَكُمُ الإِسْلامَ ) * و اختيار كردم براى شما اسلام را * ( دِيناً ) * دينى پاكيزه تر از همهء دينها كه نزد من همين دين باشد تا روز قيامت نه دين ديگر در مجمع آورده كه در * ( الْيَوْمَ أَكْمَلْتُ لَكُمْ دِينَكُمْ ) * چند قول است يكى آنكه نزول اين در حجت الوداع بود و معنى اينكه كامل ساختم براى شما فرايض و حدود و حلال و حرام خود و تنزيل من همين بود كه انزال كردم و بيان من همين كه تبيين نمودم پس هرگز راه زياده و نقصان بر آن گشوده نخواهد شد و بعد از آن روز قلم نسخ بر آن كشيده نخواهد گشت و اينقول منقول است از ابن عباس و سدى و اختيار اين نموده‌اند جبائى و بلخى و گفته كه بعد از نزول اين آيه هيچ شىء از فرايض در باب تحليل و تحريم بر رسول نازل نشد و آن حضرت بعد از هشتاد و يك روز از اين دار دنيا رفت اگر گويند از اينجا مفهوم مىشود كه قبل از اينروز دين خدا ناقص بوده باشد گوئيم چون قبل از اين حق تعالى امرى بعد از امرى و نهى بعد از نهى و آيتى بعد از آيتى انزال ميفرمود بحسب صلاح مكلفان و ختم و اتمام به اين آيه شد كه بعد از آن هيچ امرى و نهى و آيتى صادر نشد از اينجهت حقتعالى فرمود كه * ( الْيَوْمَ أَكْمَلْتُ لَكُمْ دِينَكُمْ ) * ديگر اينكه قبل از اين آيه اگر چه اصول اسلام متصف بكمال بود اما احكام فروع اسلام در معرض نسخ بود پس ممتنع نباشد كه فروع دين اسلام متصف بكمال نبوده باشد و چون اين آيه نازل شد ايمن شد از عروض نسخ و ورود امر و نهى ديگر و هم چنان كه اصول آن بر وجه كمال بود فروع آن نيز متصف بكمال شد دويم آنكه معنى آنست كه امروز كامل ساختيم براى شما حج را كه هيچ مشركى با شما حج نكند و با شما مختلط نشود و اين از سعيد بن جبير منقولست و مختار طبرى سيم معنى آنست كه امروز كفايت كردم شما را از خوف اعدا و غالب ساختم شما را بر ايشان و اينقول زجاج است و از حضرت امام محمد باقر و حضرت امام جعفر صادق صلوات اللَّه عليها مرويست كه اين آيه نازل شد بعد از آنكه حضرت رسالت ( ص ) حضرت امير المؤمنين صلوات اللَّه عليه را خليفه خود گردانيد در غدير خم در\r\n","description":"","footnote":"","page_name":" 179 ","page_number":179},
  {"content":"\r\nحين انصراف از حجة الوداع و فرمود كه\r\nمن كنت مولاه فعلى مولاه\r\nو اين آخرين فريضهء بود كه حقتعالى انزال فرمود و بعد از آن هيچ فريضهء نازل نساخت پس كمال فرايض الهى بنصب امامت و خلافت امير المؤمنين على صلوات اللَّه عليه بوده باشد و سيد عالم صلَّى اللَّه عليه و آله در حين نزول اين آيه فرمود كه\r\nاللَّه اكبر على اكمال الدين و اتمام النعمة و رضى الرب برسالتى و بولاية على بن ابى طالب من بعدى\r\nو بعد از آن فرمود\r\nمن كنت مولاه فعلى مولاه اللهم و ال من والاه و عاد من عاداه و انصر من نصره و اخذل من خذله\r\nو اين حديث را ابو احمد مهدى بن نزار حسنى روايت كرده از ابى القسم عبيد اللَّه خسكانى و او از عبد اللَّه شيرازى و وى از ابى بكر حرانى و او از ابى احمد بصرى و وى از احمد بن عمار بن خالد جرجانى و او از يحيى بن عبد الصمد حمانى و وى از قيس بن ربيع و او از ابى هارون عبدى و وى از ابو سعيد خدرى و او از حضرت رسالت صلَّى اللَّه عليه و آله و على بن ابراهيم نيز در تفسير خود آورده كه حديث كرد مرا پدر من كه ابى بن صفوان اخبار كرد ما را از علا و محمد بن مسلم از ابى جعفر صلوات اللَّه عليه كه نزول اين آيه در كراع العميم بود و حضرت رسالت صلَّى اللَّه عليه و آله افشاى آن فرمود در جحفه و ربيع بن انس گفته كه نزول آن در حجة الوداع بوده و به صحت پيوسته كه رسول صلَّى اللَّه عليه و آله خبر موت خود باسماع خاص و عام مىرسانيد و مشركان و منافقان چون اين بشنيدند انديشه كردند كه اگر محمد صلَّى اللَّه عليه و آله بميرد دين او را خراب كنيم و اصحاب او را بكشيم و ذرارى ايشان را سبى كنيم و اموال ايشان را غارت كنيم چون حضرت رسول صلَّى اللَّه عليه و آله در غدير خم نصب امامة و خلافت امير المؤمنين صلوات اللَّه عليه كرد و آن سخن اشتهار يافت اهل كفر و نفاق گفتند كه افسوس كه كيد ما باطل شد و خيالى كه در باطن مىپختيم نابود و عاطل گشت حقتعالى اين آيه فرستاد و فرمود امروز اهل كفر و نفاق از دين شما نوميد شدند و من دين شما را مهمل و معطل نساختم بلكه حافظ و نگهبانى به آن نصب كردم و نعمت خود را به آن بر شما تمام كردم پس چنك در رشتهء اعتصام وى زنيد و متمسك باهل بيت اطهار شويد تا در ايمان كامل و تمام باشيد و ائمهء هدى صلوات اللَّه عليهم و جمعى از صحابه چون جابر انصارى و ابو سعيد خدرى روايت كرده‌اند كه چون حضرت رسول صلَّى اللَّه عليه و آله در روز غدير خم تقرير امامت و ولايت امير المؤمنين صلوات اللَّه عليه و آله فرمود و آن مجمع متفرق نشده بودند كه اين آيه آمد كه * ( الْيَوْمَ أَكْمَلْتُ لَكُمْ دِينَكُمْ ) * الى آخر حضرت رسول فرمود كه\r\nالحمد للَّه الذى جعل كمال الدين و تمام النعمة و رضى الرب برسالتى و بولاية على من بعدى\r\nو خطيب خوارزمى كه يكى از فضلاى اهل سنة است روايت كرده از حذيفهء يمانى و او از ابى ذر غفارى كه چون حضرت رسالت در روز غدير خم على بن ابى طالب ع را به حكم على اعلا نصب نموده و آنچه به آن مأمور بود باصحاب رسانيد در شأن عاليشأن على بن ابى طالب و امر فرمود كه\r\nسلموا على على\r\n","description":"","footnote":"","page_name":" 180 ","page_number":180},
  {"content":"\r\nبإمرة المؤمنين\r\nايشان همه اذعان به آن كرده انقياد كردند حقتعالى اين آيه فرستاد كه * ( الْيَوْمَ أَكْمَلْتُ لَكُمْ دِينَكُمْ ) * الايه پس حضرت رسالت صلَّى اللَّه عليه و آله از نزول اين آيه بسيار مسرور شد و خوش حال گشت و توجه بحاضران كرد و فرمود\r\nاللَّه اكبر على اكمال الدين و اتمام النعمة و رضى الرب برسالتى اليكم و الولاية لعلى بن ابى طالب بعدى\r\nو هر كه منصف است اگر در اين روايات مأثوره از موافق و مخالف تأمل نمايد هر آينه بر او واضح و لايح گردد كه كسى كه قبول ولايت على بن ابى طالب نكند و اذعان ننمايد كه خلافت منصب او است و امامت لايق او دين او ناقص و ناتمام باشد و خوشنودى خدا و رضا و نعمت تامه پروردگار نسبت به او مفقود بود و به جهت اين است كه احاديث بسيار در بيان فضليت اين روز واقع شده و آن را ( عيد اللَّه الاكبر ) نام نهاده‌اند و صواب صلاة و صوم آن روز نسبت بروزهاى ديگر اضعاف مضاعف است و از جمله طارق بن شهاب روايت كرده كه حبرى از احبار يهودى نزد عمر خطاب آمد و گفت كه در كتاب شما آيتى است كه بر رسول شما فرود آمده كه اگر در كتاب ما بودى آن روز عيد ما بودى عمر گفت كه آن آيه * ( الْيَوْمَ أَكْمَلْتُ لَكُمْ دِينَكُمْ ) * است تا آخر و آن روز كه اين آيه نازل شد عيد ما شد و عيد جمله مسلمانان تا روز قيامت و از امام على بن موسى الرضا صلواة اللَّه عليه مرويست كه در باب فضيلت اينروز فرمود كه\r\nعيد اللَّه الاكبر و انه فى السماء اشهر من الارض\r\nو در باب روزه اينروز وارد شده كه ثواب آن روز مقاومت مىكند با ثواب كسى كه از اول دنيا تا آخر دنيا زيسته باشد و روزها به روزه بوده باشد و ثواب نماز اين روز بطريقى كه از اهل البيت صلوات اللَّه عليهم منقول شده مانند ثواب صد هزار حج و صد هزار عمره است و افطار مؤمنى از روزه اين روز برابر ثواب كسى است كه صد فئام كس را روزه بگشايد و فئامى صد هزار پيغمبر و صديق و شهيد است و كيفيت نماز و روزه اين روز و آداب آن و تفصيل ثواب آن بروايات متعدده در كتب اصحاب مسطور است فليطالع ثم و قوله * ( فَمَنِ اضْطُرَّ ) * متصل است بذكر محرمات متقدمه و ما بينهما اعتراض است به آنچه موجب تجنب است از آن و آن اين است كه تناول محرمات فسوق است و حرمت آن از جملهء دين كامل و نعمت تامه و اسلام مرضى است يعنى پس هر كه مضطر و بيچاره شود بتناول شيء از اين محرمات * ( فِي مَخْمَصَةٍ ) * در گرسنگى و نايافتن طعام * ( غَيْرَ مُتَجانِفٍ لإِثْمٍ ) * در حالتى كه ميل كننده نباشد مر گناهى را يعنى بتلذذ آن را نخورده و يا زياده از سد رمق تناول نكند لقوله غَيْرَ باغٍ وَلا عادٍ فَإِنَّ اللَّه غَفُورٌ پس بدرستى كه خداى آمرزندگار است مر او را از اين گناه * ( رَحِيمٌ ) * مهربان بر او كه با كل اين مقدار رخصت داد او را و بر آن مؤاخذه ننمايد چه تضييق وقت و تشديد بنده و تكليف ما لا يطاق\r\n","description":"","footnote":"","page_name":" 181 ","page_number":181},
  {"content":"\r\nخلاف حكمت و مصلحت او سبحانه است پس بر او جايز نباشد و در حكاية الصالحين مرويست كه مردى درويش بوده و پرده بر احوال فقر خود كشيده بود و بحسب ظاهر چنان فرا مينمود كه توانگر است و حقيقت حال خود را به هيچ كس نميگفت و در همسايگى او مردى توانگر بود و اين همسايه را فرزندى بود كه بغايت پدر او را دوست داشتى روزى فرزند وى به خانه درويش آمد ديگى را ديد كه از بار فرو گذاشتند و طعامى كه در آن بود بخوردند و هيچ از آن به اين كودك ندادند كودك به خانه پدر درآمد دلتنگ و گريان و صورت حال باز گفت هر چند انواع طعامها نزد وى آوردند تسلى نميشد و ميگفت من آن طعام ميخواهم كه همسايه پخته بود و در حضور من با اهل خانهء خود خورد پدر وى از آن حال پريشان و رنجور شد همسايه را حاضر گردانيد و گفت چگونه روا باشد كه از تو رنجى بما رسد مرد درويش گفت حاشا كه از من به تو رنجى رسد مرد تمام قصه را تقرير كرد درويش ساعتى سر در پيش افكند فرو ماند پس سر برداشت و گفت كه اين سرى است كه اكنون مرا ضرورت شده كه افشاى آن كنم و اگر اين واقعه واقع نشدى هرگز نگفتمى بدانكه ما به جهت آن طعامى را كه ميخورديم بكودك تو نداديم كه اكل آن ما را حلال بود و بر تو و اولاد تو حرام آن مرد گفت سبحان اللَّه يك چيز چگونه بر يكى حلال باشد و بر ديگرى حرام درويش اين آيه را تلاوت كرد كه * ( فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لإِثْمٍ ) * و بعد از آن گفت كه آن مردار بود و ما را به جهت اضطرار حلال بود و بر شما به جهت عدم اضطرار حرام آن مرد رنجور شد و دلتنگ گشت و گفت چگونه جايز باشد كه تو در همسايگى من باشى و به اين مرتبه پريشان و مضطر باشى و من از اين بىخبر باشم پس سوگند خورد كه تو از اين سراى من بيرون نروى تا آنچه دارم با تو مناصفه كنم پس جميع اموال خود را در ميان آورده و ميان او و خود مناصفه كرد و چون متوفى شد او را در خواب ديدند و گفتند خداى تعالى با تو چه كرد گفت به جهت آن مواساة كه با همسايه كردم خدا مرا با على عليين رسانيده كه مرتبهء صالحين است از سعيد بن جبير روايت است كه عدى بن حاتم و زيد الخيل طائى كه پيغمبر صلَّى اللَّه عليه و آله زيد الخير نام نهاده بود به خدمت آن حضرت آمده گفتند يا رسول اللَّه ما در جايى ميباشيم كه باستظهار سگان و مرغان شكارى مهماندارى ميكنيم و سگان آل زريح و آل جويريه جانوران دشتى ميگيرند بعضى از آن جمله مييابيم پيش از آنكه سك آن را هلاك كند ذبح\r\nميكنيم و برخى آنست كه تا رسيدن ما سك آن را تلف كرده است و حقتعالى فرموده است كه مردار حرام است آيا حكم اين چگونه باشد آيه آمد كه * ( يَسْئَلُونَكَ ) * از تو ميپرسند كه از مطاعم * ( ما ذا أُحِلَّ لَهُمْ ) * چه چيز حلال كرده شده است بر ايشان چون سؤال متضمن معنى قول است ايقاع آن بر جمله شده و اعراب ما در ما تقدم سمت ذكر يافته و بجاى لهم لنا واقع شده كه بر حكايتست به جهت آن\r\n","description":"","footnote":"","page_name":" 182 ","page_number":182},
  {"content":"\r\nكه يسئلونك بلفظ غيبت واقع شده و كلا الوجهين جايز است در امثال اين حاصل معنى آنست كه ايشان بعد از استماع محرمات مذكوره ميگويند تو را كه چه چيز ما را حلال است * ( قُلْ أُحِلَّ لَكُمُ الطَّيِّباتُ ) * بگو حلال كرده شده است كشتارهاى پاكيزه ما دام كه شرع استخباث آن نكرده باشد و آن هر ذبيحه است كه بنام حقتعالى ذبح كرده باشند پس حرام باشد مستخبثات عرب كه بنام اصنام ذبح مىكردند يا مراد بطيبات محلاتست كه مذكاه‌اند بر نهج شرع واضح آن است كه مراد هر چيزى است كه تحريم آن در شرع ثابت نشده باشد چه اصل در اشياء اباحه است * ( وَما عَلَّمْتُمْ ) * و نيز حلال شده است براى شما صيد آنچه تعليم داده‌ايد * ( مِنَ الْجَوارِحِ ) * از شكار كنندگان مراد سگانند فقط و اين مرويست از ائمه صلوات اللَّه عليهم و از ابن عمرو ضحاك منقول است و از جملهء روايات مأثوره از ائمه صلوات اللَّه عليهم در اين باب آنست كه على بن ابراهيم در تفسير خود آورده باسناد از ابى بكر خضرمى از ابى عبد اللَّه صلوات اللَّه عليه روايت كرده كه آن حضرت را از صيد بزاة و صقور و فهود و كلاب سؤال كردند فرمود كه\r\nلا تاكل الا ما ذكيت الا الكلاب\r\nگفتم اگر كلاب آن را كشته باشد فرمود\r\nكل و كان اللَّه يقول * ( وَما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّه فَكُلُوا مِمَّا أَمْسَكْنَ عَلَيْكُمْ وَاذْكُرُوا اسْمَ اللَّه عَلَيْه ) *\r\nو بعد از آن فرمود كه\r\nكل شيء من السباع يمسك الصيد على نفسها الا الكلاب المعلمة فانها تمسك على صاحبها\r\nو بعد از آن فرمود\r\nاذا ارسلت الكلب المعلم فاذكر اسم اللَّه عليه فهو ذكاته و هو ان تقول بسم اللَّه و اللَّه اكبر\r\nو نزد بعضى ديگر مراد مطلق سباعند چون سك و يوز و امثال آن چون چرخ و باز و غير آن و در انوار گفته كه اين عطف است بر طيبات اگر ما موصوله باشد بر تقدير و صيد ما علمتم چنانچه بر اين مفسر شد و جمله شرطيه است اگر ما شرطيه باشد و جواب آن فكلوا كه مذكور است بعد از اين و جوارح بمعنى كواسب صيد است بر اهل خود از سباع ذوات الاربع و طيور كه جارحه‌اند و قوله * ( مُكَلِّبِينَ ) * حالست از علمتم و فايدهء آن مبالغه است در تعليم يعنى حلال است شما را صيد حيوانات شكارى كه تعليم آنها داده‌ايد در حالتى كه ادب كنندگانيد طريق صيد كردن چه مكلف بمعنى مؤدب و معلم كلب است و معزى آن به صيد مشتق از كلب است و گويند مراد بكلب جميع سباعند به جهت آنكه هر سبع را كلب ميگويند\r\nلقوله عليه السّلام اللهم سلط عليه كلبا من كلابك\r\nو نزد اهل بيت عليه السّلام آيه مخصوص است بسگان شكارى چه صيد سباع ديگر حلال نيست مگر بادراك التذكيه و قوله * ( تُعَلِّمُونَهُنَّ ) * حال ثانيه است يا جمله مستأنفه\r\n","description":"","footnote":"","page_name":" 183 ","page_number":183},
  {"content":"\r\nيعنى ميآموزانيد سگان شكارى را * ( مِمَّا عَلَّمَكُمُ اللَّه ) * از آنچه آموخته است خداى شما را از طريق تأديب و آن چنان است كه از پى شكار رود وقتى كه خداوند شكار او را سر دهد و اغرا نمايد و به خواندن او باز آيد و شكار نگاهدارد و نخورد * ( فَكُلُوا ) * پس بخوريد پاك و حلال * ( مِمَّا أَمْسَكْنَ عَلَيْكُمْ ) * از آن چيزى كه نگاه داشته‌اند جانوران شكارى براى شما و نخورده‌اند و بعضى فقها در شكار مرغان شكارى اين شرط نكرده‌اند چه تأديب طيور تا اين حد متعذر است و تفصيل اين در كلام صاحب كنز معلوم خواهد شد * ( وَاذْكُرُوا اسْمَ اللَّه ) * و ياد كنيد نام خداى را * ( عَلَيْه ) * بر آن چيزى كه تعليم داده‌ايد يعنى در وقت ارسال او بجانب صيد نام خدا بريد و ميتواند كه ضمير راجع ب * ( مِمَّا أَمْسَكْنَ ) * باشد يعنى نام خدا بريد بر آنچه امساك كرده‌اند چون ادراك ذكاة آن كنيد * ( وَاتَّقُوا اللَّه ) * و بترسيد از خداى در تناول آنچه حرام كرده است * ( إِنَّ اللَّه سَرِيعُ الْحِسابِ ) * بدرستى كه خداى زود حساب است و از حلال و حرام سؤال خواهد كرد در كنز آورده كه چون حقتعالى تحريم اشياء متقدمه را نمود كه آن ميته است و دم و لحم خنزير و منخنقه و غير آن از حضرت رسالت صلَّى اللَّه عليه و آله سؤال كردند كه اى ( شيء يحل لهم ) اين آيه آمد و در آن چند فايده است اول قوله * ( أُحِلَّ لَكُمُ الطَّيِّباتُ ) * او المستلذات اين عامست و نزد ما مخصوص است بما عداى اشيايى كه سنت شريفه نبويه و اماميه تحريم آن نموده و شافعى استدلال كرده است به اين از حيثيت مفهوم بر تحريم آنچه عرب استخباث آن كرده‌اند و مفهوم نزد ما حجت نيست دويم * ( ما عَلَّمْتُمْ مِنَ الْجَوارِحِ مُكَلِّبِينَ ) * مراد به آن كواسباند از سباع طير و بهايم و چند حكم از اين مستفاد مىشود يكى آنكه اكل صيد غير معلم مباح نيست دويم اباحت تعليم جوارح و اباحت صيد به آن سيم آنكه جايز نيست در اباحت صيد از صقر و چرخ جهت آنكه اين مدلول جوارح است و نزد بعضى معنى مكلبين مؤدبين است و در اين نظر است به جهت عدم صحت و ما علمتم مؤدبين زيرا كه تعليم همين تأديب است و اولى آن است كه معنى آن حاذقين است در تعليم و نصب آن بر حاليه است و در اين ايما است به آنكه تعليم نيست مگر مر كلب را زيرا كه مكلب بمعنى صاحب كلب است و كلب اگر چه بر هر سبعى اطلاق ميكنند\r\nلقوله عليه السلام اللهم سلط عليه كلبا من كلابك\r\nلكن حقيقة در كلب معهود است پس اشتقاق مكلبين از اين باشد نه از مطلق كلب پس مقيد و مخصوص باشد و لهذا اصحاب ما صيد جوارح را به دو قسم كرده‌اند يكى آنكه ادراك ذكاة آن كنند پس حلال نيست مگر بتذكيه مطلقا دويم اينكه ادراك ذكات آن نكرده باشند و اين قسم اگر مقتول كلب است حلال است و اگر صيد جوارح ديگر است حرام است و اين منقول از باقر و صادق است صلوات اللَّه عليهما مروى است\r\n","description":"","footnote":"","page_name":" 184 ","page_number":184},
  {"content":"\r\nكه روزى جبرئيل نازل شد بر پيغمبر صلَّى اللَّه عليه و آله و بر در خانه ايستاد باندرون نرفت حضرت از خانه بيرون آمد و فرمود كه ترا اذن داده‌ايم چرا داخل نميشوى گفت ما معشر ملائكه داخل نميشويم بموضعى كه در آن صورتى يا كلبى باشد اصحاب نگاه كردند در بعضى بيوت ايشان كلب بود حضرت فرمود كه هيچ كلب را در مدينه زنده مگذاريد سگان فرار نموده بخارج مدينه رفتند و چون اين آيه آمد گفتند يا رسول اللَّه چگونه صيد كنيم و حال آنكه تو ما را فرمودهء كه همه سگان را بكشيم آن حضرت ساكت شد وحى نازل شد باذن در اتخاذ كلابى كه منتفع بها باشند حضرت استثنا فرمودند كلاب صيد و كلاب ماشيه و كلاب حرث را و اذن فرموده در اتخاذ آنها سيم * ( تُعَلِّمُونَهُنَّ مِمَّا عَلَّمَكُمُ اللَّه ) * دالست بر آنكه تعليم امرى است كه كيفيت آن مستفاد است از شارع و اصحاب ما از ائمه هدى نقلكرده‌اند كه تعليم به چند امر حاصل مىشود يكى استرسال كلب وقتى كه اغراى آن نمايند دويم انزجار آن وقتى كه زجر آن نمايند سيم آنكه معتاد نباشد با كل صيد ( چهارم ) استمرار بر اين غالبا و اعتبارى ندارد ندرت در نفى و اثبات آن چهارم * ( فَكُلُوا مِمَّا أَمْسَكْنَ عَلَيْكُمْ ) * دلالت است بر آنكه مباح نيست آنچه كلب از آن خورده باشد و لهذا رسول صلَّى اللَّه عليه و آله بعدى بن حاتم فرمود كه\r\nان اكل منه فلا تأكل لانه امسك على نفسه\r\nيعنى اگر كلب از آن اكل كرده باشد آن را مخور چه آن را براى خود امساك كرده نه براى تو و اينقول اصحاب ما و اكثر فقها است و بعضى از ايشان گفته‌اند كه اين معتبر است در سباع بهايم نه طير به جهت تعذر تأديب طيور به اين حدود و قومى ديگر از ايشان گفته‌اند كه مطلقا اعتبار ندارد و اگر چه ثلث آن را خورده باشد و حق آنست كه ذكر كرديم و در اين دلالت است بر آنكه مباح نيست اكل آنچه غائب شده باشد از نظر زيرا كه چون غايب شد امساك آن على صاحبه نيست بلكه على نفسه است و اين انما است\r\nقال صلَّى اللَّه عليه و إله كل ما اصميت ودع ما انميت سواء وجد به اثر الكلب من حرج او عض اولا\r\nيعنى بخور آنچه رمى كرده و آن را گذاشته و مشاهد است و غايب نشده است و واگذار آنچه رمى كرده و از تو غايب شده خواه آنكه به آن اثر كلب باشد از جراحت و گزيدن يا نه و من در قوله مما امسكن اصح آنست كه براى تبعيض است زيرا كه مباح نيست هر آنچه كلب امساك آن كرده است بلكه بعضى از آن است و آن يا از نفس حيوان مباح است و آن دم است ( و فرث و غدد و طحال و مشيمة و عليا و ذات اشاجع و فرج و قضيب و انثيين و مراره و نخاع و حدق و خوزة الدماغ ) و يا از غير حيوانات مباح است چه نزد ما حرام است ( ارنب و ثعلب و ضب و يربوع ) و غير آن از مصيدات كه نص وارد شده است بتحريم آن و نزد بعضى من زايده است و اين باطل است به جهت آنكه شاذ است زيادتى آن در اثبات و تعديه امساك بعلى به جهت آنست كه متضمن معنى تفضل است اى ( مما تفضلن عليكم بامساكه ) و در ايندلالت\r\n","description":"","footnote":"","page_name":" 185 ","page_number":185},
  {"content":"\r\nاست بر تحريم آنچه كافر صيد آن كرده است چه عليكم خطابست به مسلمانان پنجم قوله * ( وَاذْكُرُوا اسْمَ اللَّه ) * عليه ضمير يا راجع است بما علمتم و معنى اينكه ( سموا عند ارساله ) يا ( بما امسكن ) بمعنى سموا عليه اذا ادركتم ذكاته و اينقول اوفق است بمذهب و از ظاهر آيه چند حكم ديگر مستفاد مىشود اول وجوب تسميه زيرا كه امر براى وجوب است دويم آنكه اگر از روى نسيان ترك آن كنند جناحى نيست سيم آنكه مباح نيست صيد كافر زيرا كه خداى را نميشناسند تا ذكر او كند خواه معلم كلب مسلمان باشد يا كافر هم چنان كه با تسميهء مسلم اعتبارى نيست بمعلم كلب و اگر چه كافر باشد الا آنست كه مكروه است صيد كردن بكلبى كه مجوسى تعليم داده باشد بدانكه جايز است اكل آنچه صيد آن كرده باشد صبى مميز از اولاد مسلمين به جهت الحاق او بابوين و بعد از ذكر حيوانات محلَّله و محرمه در بيان حليت اطعمه و انكحه ميفرمايد كه * ( الْيَوْمَ ) * در روز نزول اين آيه * ( أُحِلَّ لَكُمُ الطَّيِّباتُ ) * حلال كرده شده شما را طعامهاى لذيذهء خوش آينده اين مقتضى تحليل هر مستطابست از اطعمه مگر آنچه دليل قايم شده باشد بر تحريم آن * ( وَطَعامُ الَّذِينَ أُوتُوا الْكِتابَ ) * و طعام آنها كه داده شده‌اند كتاب يعنى يهود و نصارى * ( أُحِلَّ لَكُمُ ) * حلال است مر شما را * ( وَطَعامُكُمْ ) * و طعام شما * ( حِلٌّ لَهُمْ ) * نيز حلالست مر ايشان را اگر ايشان حلال دانند و لهذا ما را جايز است كه با ايشان معاوضه و مبايعه كنيم در مطعومات و اگر طعام ايشان بر ما مباح نميبود يا به عكس معامله در مطعومات ميان ما و ايشان جايز نميبود و حال آنكه جايز است باجماع امة و بنص و مراد بطعام غير ذبايح اهل كتابست و غير مايعاتى كه مباشرت به آن كرده باشند چه اينها نجس العيناند و تصرف در آن حرام چنان كه احاديث از اهل بيت در اينباب وارد شده پس آيه بر عموم خود نباشد بلكه مخصص باشد و اينكه در عرف شرع و لغت غالبا طعام را بر جو و گندم اطلاق ميكنند مؤيد اينست و در كنز العرفان آورده كه فقهاى جمهور اين آيه را بر عموم خود ميگذارند و ميگويند ذبايح ايشان و غير آن از مطبوخات و مايعات ايشان و غير آن همه حلالست بر اهل اسلام و بعد از آن گفته‌اند كه على ( ع ) نصاراى بنى تغلب را از ينحكم استثنى كرده و گفته\r\nليسوا على النصرانية و لم يأخذوا منها الا شرب الخمر\r\nو همچنين گفته‌اند كه مجوس نيز ملحق باهل كتاب نيستند و اگر چه در تقدير جزيهء ايشان را باهل كتاب الحاق كرده‌اند و دليل آن قول حضرت رسالت است صلَّى اللَّه عليه و آله كه\r\nسنوا بهم سنة اهل الكتاب غير ناكحى نسائهم و لا اكلى ذبائحهم\r\nو اما اصحاب ما تخصيص طعام كرده‌اند بحبوبات و شبه آن از جامدات اما اولا به جهت حكم ايشان به نجاست اهل كتاب كه مانع اكل\r\n","description":"","footnote":"","page_name":" 186 ","page_number":186},
  {"content":"\r\nآن چيزى است كه مباشرت بآنكرده باشند و اما ثانيا فلقوله تعالى وَلا تَأْكُلُوا مِمَّا لَمْ يُذْكَرِ اسْمُ اللَّه عَلَيْه و ذبايح ايشان بنام خدا مذبوح نميشوند چون ايشان غير عارفند به او سبحانه به جهت آنكه وصف ايشان بشركا است و قوله وَقالَتِ الْيَهُودُ عُزَيْرٌ ابْنُ اللَّه الى قوله سُبْحانَه وَتَعالى عَمَّا يُشْرِكُونَ و ديگر آنكه ايشان در وقت ذكر اسم خدا بر ذبيحه معتقد آنند كه شرع موسى مؤيد است و حقتعالى والد عيسى است و ارسال محمد صلَّى اللَّه عليه و آله نكرده پس به او سبحانه عارف نبوده باشند و قصد ايشان غير اللَّه باشد اگر ايشان گويند كه قوله تعالى و طعام الذين الى آخر عام است و قوله و لا تأكلوا نيز عام است پس تخصيص عام ما بعام شما اولى نباشد از عكس گوئيم در تخصيص عام شما محذورى لازم نميايد و تخصيص عام مستلزم محذور است و آن اكل مِمَّا لَمْ يُذْكَرِ اسْمُ اللَّه عَلَيْه است و نيز ما اجراى دليل كرده‌ايم بر وجوب تسميه نزد ارسال آلت صيد و نزد ذبيحه و بر عدم حلية ذبيحه در وقت ترك تسميه عمدا و هر كه قايل اين است قايل است بتحريم ذبايح اهل كتاب و نيز اقامهء دليل كرده‌ايم بر آنكه قول * ( وَطَعامُ الَّذِينَ أُوتُوا الْكِتابَ ) * مخصوص است پس اگر قائل به اول شويم و بثانى قايل نشويم خرق اجماع باشد اين بر تقدير آن چيزى است كه فريقين ذكر آن كرده‌اند غير اينكه نزد من در كلام اصحاب اشكال است و تقرير آن اينست كه حبوب و غير آن از جامدات در طيبات داخل است در كريمهء * ( الْيَوْمَ أُحِلَّ لَكُمُ الطَّيِّباتُ ) * و نص اهل بلاغت است بر آنكه عطف خاص بر عام جايز نيست مگر به جهت نكته يا فضيلتى مانند عطف جبرئيل و ميكائيل بر ملائكه پس اينجا نكتهء كه مقتضى اخراج باشد كدام است آرى نكته متوجه است بر قول خصم و آن اينست كه چون حقتعالى تحريم مِمَّا لَمْ يُذْكَرِ اسْمُ اللَّه عَلَيْه كرده است و اهل عطفان و كتاب مشركند و اهل اسلام را كافر ميدانند و ايشان را از اهل خبائث ميشمرند پس ممكن است كه گفته شود كه طعام ايشان مطلقا از طيبات نباشد ( فبناء على ذلك ) مناسب آنست كه اخراج آن كنند و عطف آن كنند به جهت بيان رخصت و اما بر قول شما آن عزيمت است و رخصت را مزية است بر عزيمة در بيان احكام خصوصا در آنچه در معرض امتنان وارد شده و آن اين آيهء كريمه است و اميدوارم كه حقتعالى بر من فتح جواب اين اشكال نمايد بمنه وجوده انتهى كلام صاحب الكنز * ( وَالْمُحْصَناتُ ) * و ديگر حلال كرده شده است بر شما زنان پارسا * ( مِنَ الْمُؤْمِناتِ ) * از آنها كه گرويده‌اند خواه آزاد و خواه بنده چه امهء مؤمنه حلالست * ( وَالْمُحْصَناتُ ) * و ديگر زنان پارسا * ( مِنَ الَّذِينَ أُوتُوا الْكِتابَ ) * از انها كه داده شده‌اند كتاب يعنى يهود و نصارى * ( مِنْ قَبْلِكُمْ ) * پيش از شما خواه آزاد و خواه بنده محصنات نزد شافعى آزادانند پس امهء كتابيه حرام باشد بمذهب او و نزد حنفى عفايفند پس بقول او اماء و حراير و كتابيات\r\n","description":"","footnote":"","page_name":" 187 ","page_number":187},
  {"content":"\r\nمساوى باشند و همه را نكاح توان كرد و اهل البيت صلوات اللَّه عليهم تخصيص محصنات اهل كتاب كرده‌اند بزنانى كه اول بر دين اهل كتاب بوده باشند و بعد از آن ايمان آورده باشند و يا تخصيص آن بنكاح متعه كرده‌اند يا بملك يمين گاهى كه بر دين خود باقى بوده باشند و از حضرت باقر صلوات اللَّه عليه مرويست كه اين آيه منسوخ است بآيهء وَلا تَنْكِحُوا الْمُشْرِكاتِ حَتَّى يُؤْمِنَّ و از حضرت صادق صلوات اللَّه عليه نيز مرويست همين روايت و در مجمع آورده كه در معنى اين آيه اختلاف است مجاهد و حسن و شعبى و غير ايشان گفته‌اند كه محصنات بمعنى عفايفند خواه حراير باشند و خواه اماء حربيات و يا ذميات و نزد بعضى ديگر مراد حرايرند خواه حربيات خواه ذميات و نزد بعضى اصحاب ما جايز نيست عقد نكاح دوام بر كتابيه لقوله تعالى وَلا تَنْكِحُوا الْمُشْرِكاتِ حَتَّى يُؤْمِنَّ و لقوله وَلا تُمْسِكُوا بِعِصَمِ الْكَوافِرِ و تأويل اين آيه كرده‌اند و آنكه مراد بقوله * ( وَالْمُحْصَناتُ مِنَ الَّذِينَ أُوتُوا الْكِتابَ ) * زنانىاند كه بر دين اهل كتاب بوده باشند و از آن دين بدين\r\nاسلام آمده باشند و مراد بقوله * ( وَالْمُحْصَناتُ مِنَ الْمُؤْمِناتِ ) * زنانىاند كه در اصل مؤمنه بوده باشند يعنى بر دين اسلام متولد شده باشند چه قومى تحرج مينمودند از عقد زنانى كه از كفر اسلام آورده باشند و حقتعالى به اين آيه نفى حرج كرد از آن و لهذا اين زنان را بذكر مختص گردانيده و ابو القاسم بلخى نيز قايلست به اين و يا مراد به اين نكاح نكاح متعه و ملك يمين بوده و ابو الجارود از ابى جعفر صلوات اللَّه عليه روايت كرده كه اين آيه منسوخست بقوله وَلا تَنْكِحُوا الْمُشْرِكاتِ و بقوله وَلا تُمْسِكُوا بِعِصَمِ الْكَوافِرِ حاصل كه حقتعالى ميفرمايد كه اين زنان مذكوره بر شما حلالند بر طريقى كه مذكور شد * ( إِذا آتَيْتُمُوهُنَّ ) * چون بدهيد ايشان را * ( أُجُورَهُنَّ ) * مهرهاى ايشان را تقييد حل بايفاى مهور به جهت تأكيد وجوب آنست و حث بر افضل و اولى و اگر نه بدون ايفاى مهور بايشان وطى آنها جايز است و گويند مراد بايفاى مهور التزام آنست * ( مُحْصِنِينَ ) * در حالتى كه شما بدان نكاح عفت و صلاح جويندگان باشيد * ( غَيْرَ مُسافِحِينَ ) * نه زنا كنندگان * ( وَلا مُتَّخِذِي أَخْدانٍ ) * و نه فرا گيرندگان دوستان به پنهانى اخدان جمع خدن است بمعنى صديق و اطلاق آن بر ذكر و انثى مساويست و معنى احصان و سفاح و اخدان در سورة النساء سمت ذكر يافته مرويست كه در عرب عادت بودى كه مردى كه زنى را بدوست گرفتى يا زنى مردى را آن را بمنزلهء نكاح دانستندى حق تعالى به اين آيه آن را منع كرد و فرمود كه استمتاع بايشان بايد بر سبيل نكاح باشد نه بر سبيل اتخاذ اخدان و سفاح * ( وَمَنْ يَكْفُرْ بِالإِيمانِ ) * و هر كه كافر شود بدانچه ايمان به آن واجب باشد از اصول و فروع ايمان و انكار شرايع اسلام كنند از حلال و حرام\r\n","description":"","footnote":"","page_name":" 188 ","page_number":188},
  {"content":"\r\nو امتناع زايد از آن * ( فَقَدْ حَبِطَ عَمَلُه ) * پس بدرستى كه باطل باشد كردارهاى او به جهت عدم ترتيب ثواب بر آن چه صحت اعمال فرع ايمانست * ( وَهُوَ فِي الآخِرَةِ ) * و او در آن سراى * ( مِنَ الْخاسِرِينَ ) * از زيانكارانست حق تعالى تشبيه آن كس ببازرگانى كرده و عمر او را بسرمايهء او و طاعت او را بخطا بنقصان او ( اللهم اجعلنا من الفائزين برحمتك به حق نبيك و ائمتك ) و چون در ما تقدم امر نموده بوفاء بعقود كه از جملهء آن اقامت صلوتست و از شرايط صحت آن طهارتست از اينجهت در بيان آن ميفرمايد كه * ( يا أَيُّهَا الَّذِينَ آمَنُوا ) * اى كسانى كه گرويده‌ايد * ( إِذا قُمْتُمْ إِلَى الصَّلاةِ ) * چون ميخواهيد كه برخيزيد به نماز و شما محدث باشيد * ( فَاغْسِلُوا وُجُوهَكُمْ ) * پس بشوئيد رويهاى خود را از قصاص كه منبت شعر رأس است تا منتهاى ذقن در طول و در عرض آن مقدار كه انگشت مهين و ميان بدان برسد حقيقة اگر مستوى الخلقه باشد و حكما اگر مستوى الخلقه نباشد و اين تحديد از ائمهء هدى صلوات اللَّه عليهم مرويست * ( وَأَيْدِيَكُمْ ) * و بشوئيد دستهاى خود را * ( إِلَى الْمَرافِقِ ) * تا مرفق و ابتدا از مرفق بايد كرد چنانچه مبين خواهد شد و مرفق مفصل ذراع عضد است * ( وَامْسَحُوا بِرُؤُسِكُمْ ) * و مسح كنيد سرهاى خود را يعنى مسح پيش سر كنيد و اقل آن مسمى است * ( وَأَرْجُلَكُمْ ) * و مسح كنيد پاهاى خود را * ( إِلَى الْكَعْبَيْنِ ) * تا بدان دو استخوان بيرون آمده از ميان قدم يا از هر دو جانب قدم بر مفصلى كه ميان ساق و قدم است و اول اصح است چنان كه مذكور شود و حفص و ابن كثير و ابو عمر و ارجلكم بنصب خوانده‌اند عطف بر مجموع برؤسكم كه در محل نصب است و در كنز العرفان تفصيل و تنقيح اين مبحث بر اينوجه آورده كه در اين چند مسئله است اول آنكه اهل خلاف در قوله * ( يا أَيُّهَا الَّذِينَ آمَنُوا ) * سؤالى آورده‌اند بر اماميه و تقرير آن اينست كه لازم ميايد از اختصاص امر بمؤمنين به آنكه كافر مكلف نباشد و حال آنكه نزد شما مكلف است بشرايع اسلام و جواب آنست كه لزوم از حيثيت مفهوم مخالفست و آن نزد ما حجت نيست و وجه تخصيص باهل ايمان آنست كه ايشان منتهى اند براى امتثال و منتفعاند باعمال بخلاف كفار دويم قوله تعالى * ( إِذا قُمْتُمْ إِلَى الصَّلاةِ ) * قيام از براى دخول در صلاة است و قيام از براى تهيئى براى صلاة و مراد اينجا ثانى است و اگر نه لازم آيد تأخير وضو از صلاة و اين باطلست باجماع فلهذا بنا بر اول گفته‌اند كه مراد از آن\r\n( اذا اردتم القيام ) است كقوله فَإِذا قَرَأْتَ الْقُرْآنَ فَاسْتَعِذْ بِاللَّه كه تعبير كرده شده است از ارادهء فعل كه قيام است و قرائت بفعلى\r\n","description":"","footnote":"","page_name":" 189 ","page_number":189},
  {"content":"\r\nكه مسبب است از اراده به جهت ايجاز و تنبيه بر آنكه هر كه ارادهء عبادت كند سزاوار آنست كه مبادرت كند به آن بر وجهى كه فعل او منفك نشود از ارادهء او پس اين از قبيل اطلاق مسبب باشد بر سبب كقولهم كما تدين تدان كه مراد از آن كما تفعل تجزى است و در اينقول نظر است زيرا كه معنى اراده مفهوم مىشود از عقل نه از لغت بلكه هيچ فعلى نيست الا كه آن مسبب است از اراده پس تخصيص قيام مستقر باشد بمخصص و مخصص در آن مفقود است و نزد بعضى ديگر مراد آنست كه اذا قصدتم الصلاة زيرا كه قيام بشيء و توجه به آن مستلزم قصد است به آن پس از قبيل اطلاق ملزوم باشد بر لازم و اين نيز مخرج الى است از موضع حقيقى خودش كه آن بودن الى است از براى غايت زمانى كه يا مكانيه و حقيقت اولى است و اين مستلزم تقدير زمانست كه الى موضوع است از براى غايت آن پس تقدير اينست كه ( اذا قمتم زمانا ينتهى الى الصلاة ) پس قيام بر حقيقت باشد فحينئذ مقدر زمانى است كه لفظ الى و فعل مقتضى آنست و بدانكه ظاهر خطاب شامل كيست كه قيام نمايد بصلاة خواه محدث يا غير آن و اين باطلست زيرا كه خلاف اجماع است و نيز حضرت رسالت صلَّى اللَّه عليه و آله در روز فتح مكه پنج نماز را بيكوضوء گذارد عمر گفت ( يا رسول اللَّه صنعت ما لم تصنعه ) امروز كارى كردى كه پيش از اين از تو صادر نشده بود فرمود كه\r\nعمدا فعلته\r\nاين را بعمد كردم و گويند كه اين آيه دالست بر آنكه سابق وضوء واجب بود براى هر نمازى و بعد از آن منسوخ شده و اين قول ضعيف است\r\nلقوله عليه السّلام المائدة آخر القرآن نزولا فاحلوا حلالها و حرموا حرامها\r\nو حق آنست كه مراد اينست كه ( اذا قمتم الى الصلاة محدثين ) پس آيه مطلقست و مراد از آن مقيد و كسانى كه امر را بر اطلاق خود ميگذارند ميگويند كه اين بر سبيل ندبست نه فرض سيم * ( فَاغْسِلُوا وُجُوهَكُمْ ) * امر حقيقت از براى وجوبست بر قول اكثر و تحقيق آن در اصولست و مراد به غسل وجه امرار آبست بر آن و درين دلالت است بر عدم جواز توليت و وجوب مباشرت مكلف بنفسه و احتياج بدلك نيست بخلاف مالك كه دلك را واجب ميداند و وجه اسم آن چيزى است كه مواجهت به آن واقع مىشود پس موجه واجب نباشد تخليل شعور كثيفه بر وجه بخلاف خفيفه چه مواجهه واقع مىشود مر ما تحت آن را و نزد بعضى ديگر تخليل شعور خفيفه نيز واجب نيست به جهت آنكه هر شعره ساتر ما تحت خود است اما اگر بشره نمايان باشد بين الشعرتين غسل آن واجب است بلا خلاف چهارم * ( وَأَيْدِيَكُمْ إِلَى الْمَرافِقِ ) * الى بمعنى مع است هم چنان كه در من انصارى الى اللَّه پس مرفق داخل باشد بالضرورة و گويند الى بر حقيقت خود است كه آن انتهاى غايتست و در اينقول نيز بعضى را اعتقاد آنست كه مرفق داخل است زيرا كه چون غايت متميز نيست از ذى غايت بمحسوسى پس واجب است دخول غايت و حق آنست كه\r\n","description":"","footnote":"","page_name":" 190 ","page_number":190},
  {"content":"\r\nاز براى غايتست و اين مقتضى دخول ما بعد و ما قبل غايت و خروج آن نيست به جهت ورد آن با هر دو اما دخول فقولك ( حفظت القرآن من اوله الى آخره ) و از اين قبيل است سبحان الذى اسرى بعبده ليلا من المسجد الحرام الى المسجد الاقصى الذى و اما خروج مانند أَتِمُّوا الصِّيامَ إِلَى اللَّيْلِ و فَنَظِرَةٌ إِلى مَيْسَرَةٍ فحينئذ دلالت بر دخول مرفق نكند و لهذا داود و زفر كه از فقهاى حنفيه‌اند حكم كرده‌اند بعدم وجوب غسل مرفقين و همچنين دلالت نميكند بر ابتداء بمرفق و نه باصابع زيرا كه غاية گاهست كه از براى غسل است و گاهست از براى مغسول و مراد اينجا ثانى است پس هر يك از ابتدا و دخول مستفادند از بيان نبى صلَّى اللَّه عليه و آله و روايات متواتره صحيحة الاسانيد از ائمهء هدى صلوات اللَّه عليهم مشحون است به آنكه حضرت رسالت صلَّى اللَّه عليه و آله ابتداء به اعلاى وجه ميفرمود و به اعلاى مرفقين و مرفقين را داخل ميساخت و اگر نه خلاف اين متعين ميبود زيرا كه آن حضرت فرموده كه\r\nهذا وضوء لا يقبل اللَّه الصلاة الا به\r\nاى بمثله پس ابتدا باعلاى وجه و به مرفقين جايز نميبود و عدم دخول مرفقين مجزى نميبود بلكه بدعت ميبود لكن اجماع بر خلاف اين است پنجم * ( وَامْسَحُوا بِرُؤُسِكُمْ ) * نزد بعضى با براى تبعيض است زيرا كه آن فارقست ميان ( مسحت بالمنديل و مسحت المنديل ) و نزد بعضى زائده است زيرا كه مسح متعدى بنفسه است و لهذا اهل عربيه انكار افادهء تبعيض آن كرده‌اند و تحقيق آنست كه آن دلالت مىكند بر تضمين فعل ( معنى الصاق را ) فكانه قال ( الصقوا المسح برؤسكم ) و اين مقتضى استيعاب و عدم آن نيست بخلاف امسحوا رؤسكم چه آن مثل * ( فَاغْسِلُوا وُجُوهَكُمْ ) * است و در قدر واجب از مسح آن اختلاف است اصحاب ما قايلند به آنكه واجب در مسح راس اقل آن چيزيست كه اسم مسح بر آن واقع شود ( اخذ بالمتيقن و لنص ائمتهم ) عليهم السلام و شافعى نيز بر اين است و نزد حنفى ربع راس است زيرا كه پيغمبر صلَّى اللَّه عليه و آله بر ناصيهء خود مسح فرمود و اين قريب بربع است و قول او واضح الغلط است و مالك جميع راس را مسح مىكند و در اين مقام چند فرع است اول آنكه مسح نزد ما مختص است بمقدم راس به جهت وقوع آن در وضوء بيانى پس آن متعين باشد و ديگر آنكه مسح بر آن مجزى است باجماع زيرا كه جميع فقها قايلند بتخيير در هر موضعى از سر سواى مالك دويم حق آنست كه واجب نيست ابتدا باعلا به جهت اطلاق مسح و\r\nلقول احدهما صلوات اللَّه عليهما . لا بأس بالمسح مقبلا و مدبرا\r\nسيم آنكه مسح مقدر نيست كه به سه انگشت باشد به جهت اطلاق آن و به جهت قول باقر صلوات اللَّه عليه كه\r\nاذا مسحت بشىء من راسك او بشىء من قدميك مما بين كعبيك الى اطراف الاصابع فقد اجزأك\r\nليكن سه انگشت افضل است چهارم * ( وَأَرْجُلَكُمْ إِلَى الْكَعْبَيْنِ ) * نافع و ابن عامر و كسايى\r\n","description":"","footnote":"","page_name":" 191 ","page_number":191},
  {"content":"\r\nو حفص بنصب خوانده‌اند معطوف بر محل برؤسكم زيرا كه جار و مجرور در محل نصب است بر مفعوليت كقولهم ( مررت بزيد و عمروا ) و قوله ( تنيت بالدهن و صبغا ) و كقول الشاعر\r\n\r\nمعاوى اننا بشر فأسجح\r\nفلسنا بالجبال و لا الحديدا\r\n\r\nو باقيان بجر خوانده‌اند معطوف برؤسكم و اين ظاهر است پس اين هر دو قرائت دالند بر معنى واحد و آن وجوب مسح است هم چنان كه مذهب اماميه است و مؤيد اين است روايت ماثورهء از ائمهء هدى صلوات اللَّه عليهم كه حضرت رسالت صلَّى اللَّه عليه و آله وضو ميساخت مسح ميفرمود بر هر دو قدم و نعلين و مثل اينست روايت منقوله از امير المؤمنين صلوات اللَّه عليه و از ابن عباس نيز روايتست كه آن حضرت وصف وضوء رسول خداى كرد بر مسح كردن بر رجلين خود و اجماع اهل البيت صلوات اللَّه عليهم بر اين است و صادق صلوات اللَّه عليه فرموده كه\r\nياتى على الرجل الستون او السبعون ما قبل اللَّه منه صلاة\r\nگفتند ( و كيف ذلك ) فرمود\r\nلانه يغسل ما امر اللَّه بمسحه\r\nو غير آن از روايات متواتره از اهل البيت صلوات عليهم و ابن عباس رضى اللَّه عنه در حينى كه او را از كيفيت وضو سؤال كردند فرمود كه\r\nغسلتان و مسحتان\r\nو من ذلك من\r\nما رواه الحسين بن السعيد الاهوازى عن فضاله عن حماد بن عثمان عن غالب بن ذهيل قالت سألت ابا جعفر عليه السلام عن المسح على الرجلين فقال هو الذى نزل به جبرئيل ع\r\nو فقهاى اربعه قايلند بوجوب غسل و احتجاج ايشان بقرائت نصب است عطف بر وجوهكم و يا منصوبست بفعل مقدارى * ( فَاغْسِلُوا وُجُوهَكُمْ ) * كقولهم علفتها تبنا و ماء باردا و قوله متقلدا سيفا و رمحا اى و معتقلا رمحا و مؤيد اينست قرائت و ارجلكم برفع اى ( و ارجلكم مغسولة ) فاما قرائت جر به جهت مجاورتست كقوله تعالى عَذابَ يَوْمٍ أَلِيمٍ و قرائت حمزه و حور عين چه آن معطوف نيست بر قوله وَلَحْمِ طَيْرٍ و اگر نه تقدير چنين بود كه ( يطوف عليهم ولدان مخلدون بحور عين ) ليكن اين غير مراد است بلكه ايشان طايفانند نه معطوف پس جر آن بر مجاورت لحم طير باشد و ديگر آنكه قول به غسل قول اكثر است و جواب از اول آنست كه عطف بر وجوهكم اين هنگام مستهجن خواهد بود زيرا كه نميگويند ( ضربت زيدا و عمروا و اكرمت خالدا و بكرا ) كه بكرا عطف باشد بر زيد و عمرو كه مضروبند و مع ذلك هر گاه در كلام دو عامل يافت شوند عطف بر اقرب آن ميبايد كرد هم چنان كه مذهب بصريان است و شواهد اين مشهود است خصوصا با عدم مانع هم چنان كه در اين مسئله چه عطف برؤس مانع نيست در آن نه در فرع و نه در لغت و اما نصب بفعل مقدر گاهى جايز است و احتياج بتقدير آنست كه ممكن نيست حمل آن بر لفظ مذكور هم چنان كه در مثال مذكور در اينجا احتياج به آن نيست به جهت جواز عطف آن بر محل هم چنان كه گذشت و اما قرائت رفع مذهب ما نيز محتمل آن است اى و أرجلكم ممسوحة بلكه\r\n","description":"","footnote":"","page_name":" 192 ","page_number":192},
  {"content":"\r\nاين اولى است به جهت قرب قرينه و جواب از ثانى آنست كه اعراب مجاورت بغايت ضعيف است پس لايق بكتاب خداى نيست خصوصا كه اكثر اهل عربيت منكر آنند و مع ذلك جواز آن مشروط به دو شرط است اول عدم التباس كقولهم ( حجر ضب خرب ) به جهت آنكه اشتباهى نيست در اينكه خرب صفت حجر است بخلاف او در آيه زيرا كه ارجل محتمل است كه ممسوحه باشد يا مغسوله اگر گويند كه التباس زايل است بتحديد بغايت چه تحديد نيست مگر براى مغسول چون * ( أَيْدِيَكُمْ إِلَى الْمَرافِقِ ) * گوئيم جايز است در شرع ما اختلاف متفقات و اتفاق مختلفات در حكم پس التباس زايل نباشد دويم آنكه با آن حرف عطف نباشد مانند مثال مذكور و اينجا حرف عطف است اگر گويى با عطف نيز آمده است كقوله ( فهل انت ان ماتت أتانك راحل الى آل بسطام بن قيس فخاطب ) بجر خاطب با حرف عطف كه آن فا است گوئيم مراد رفع خاطب است بعطف بر راحل و جر آن محض و هم است و يا اقواء كه آن مختلف گردانيدن قوافى است برفع و نصب و جر و يا مراد بخاطب امر است نه آنكه اسم فاعلست و كسرهء آن براى قافيه و اما قرائت اليم بجهة عدم التباس است بيوم و حور عين مجرور است عطف بر جنات اى ( المقربون فى جنات و مصاحبة حور عين ) و اين به جهت آنست كه جر جواب با واو ممنوعست و جواب از سيم بمنع است از آنكه آن حجت باشد و مع ذلك مخالف مذهب اهل البيت است صلوات اللَّه عليهم و بعضى از علماى شما نيز بر اينند و لهذا جبائى غسل و مسح هر دو بجا ميآورد و فتوى ميداد بجمع بينهما و بحث در آن همچنانست كه گذشت در احتمال معيت و غايت و اقوى نزد من ثانى است و غايت از براى ممسوح است پس دلالت بر ابتدا نكند و فروع مسح رأس كه مذكور شد اينجا نيز چنانست پس كافى باشد مسح بيك انگشت و اگر چه منكوس و غير مستقيم باشد و محل آن ظاهر قدم است به جهت وضو بيانى و اما كعبان ملتقاى ساق و قدم است و تفسير آنها به نايتان در لغت عرب شاهدى نيست بر آن اگر گويند اگر مراد ملتقاى ساق ميبود بايستى كه در قرآن كعاب واقع ميشد نه كعبين زيرا كه هر رجلى را دو كعب است و جواب اين آنست كه مراد كعبين هر رجلى است و يا گوئيم كه ابو عبيده گفته كه ( الكعب هو الذى فى اصل القدم ينتهى اليه الساق بمنزلة كعاب القنا انتهى ) كلام صاحب الكنز و حضرت خاتم المجتهدين قدس سره العلى العالى در بعضى از تعليقات خود آورده كه نزد اكثر فقهاى ما آنست كه مراد به آن عظمين نايتين است در وسط قدم مأخوذ از\r\nكعب بمعنى ارتفع و قول اول احوط است و نيز صاحب كنز در آخر اين مبحث ايراد فرموده كه اگر گوئيم واو عطف مفيد ترتيب است هم چنان كه رأى قراء است و بعضى نحاة و فقها پس دلالت آيه بر ترتيب ظاهر است و اگر بعدم آن قايل شويم هم چنان كه مشهور است بر مذهب حق پس\r\n","description":"","footnote":"","page_name":" 193 ","page_number":193},
  {"content":"\r\nگوئيم واجب است ابتدا به غسل وجه به جهت اتيان آن بفاء تعقيب و هر كه قايل است به اين قايلست بوجوب ترتيب و به جهت آنكه كلام محتمل الوجهين است و در وضوء بيانى ترتيب واقع شده و اگر نه بايستى كه خلاف آن متيقن بودى و اين باطلست باجماع و بدانكه اگر امر براى فوريت است پس موالات واجب است جز ما و اگر نه مستفاد خواهد شد از خارج كقوله وَسارِعُوا إِلى مَغْفِرَةٍ مِنْ رَبِّكُمْ و مانند آن هفتم از مسايلى كه آية متضمن آنست اينست كه * ( وَإِنْ كُنْتُمْ جُنُباً ) * و اگر بوده باشيد جنابت رسيده * ( فَاطَّهَّرُوا ) * پس غسل كنيد جنب اسم جنس است كه صادق ميآيد بر واحد و جمع و مذكر و مؤنث مانند عدل و اين اسميست جارى مجراى مصدر كه آن اجنابست بمعنى ابعاد و شرعا اطلاق آن بر كسى است كه بعيد باشد از احكام طاهرين به جهت جماع يا خروج منى بهر وجه كه باشد در بيدارى يا در خواب و بدانكه نزد بعضى اين جملهء فعليه معطوفست بر * ( فَاغْسِلُوا وُجُوهَكُمْ ) * اى ( اذا قمتم الى الصلاة فان كنتم محدثين فتوضئوا و ان كنتم جنبا فاغتسلوا ) پس بنا بر اين غسل واجب لغيره باشد و مفتقر نباشد بضم وضوء زيرا كه آن را قسيم وضو گردانيده و اولى آنست كه اين جملهء شرطيه باشد معطوف بر مثل خود يعنى ( يا ايها الذين آمنوا ان كنتم جنبا فاطهروا ) اى ( اغتسلوا ) و حينئذ غسل واجب نفسه باشد نه از براى غايت كه آن صلاة است و طواف و نيز قوله اطهروا تقيد نيست بقيام بصلاة پس واجب لنفسه باشد و اين هنگام واجب مىشود حصول مسبب كه طهارتست نزد حصول سبب كه جنابت است و مؤيد اينست قول امير المؤمنين عليه السّلام در قضيه انصار كه\r\nأ توجبون عليه الحد و المهر و لا توجبون عليه صاعا من الماء\r\nو قول صادق صلوات اللَّه عليه كه\r\nاذا ادخله فقد وجب الغسل\r\nو غير اين از روايات داله بر آنكه غسل واجب لنفسه است و مراد ( باطهروا اغتسلوا ) است زيرا كه امر است بتطهير بر سبيل اطلاق كه مخصوص بعضو معين نيست پس امر باشد بتطهير همهء بدن و نيز چون كه وضوء مخصوص است ببعضى اعضاء ذكر آن فرموده بر تعيين و اينجا چون كه عضو معين ذكر نكرده معلوم مىشود كه مراد اطلاق است و ديگر آنكه باجماع مراد به اين وضو نيست و نه غسل با وضو و اگر نه لازم آيد استعمال مشترك در كلا المعنيين و اين باطلست هم چنان كه در اصول مقرر شده پس باقى نماند مگر غسل و همچنين است قوله تعالى ليطهركم كه بعد از اين مذكور است هشتم * ( وَإِنْ كُنْتُمْ مَرْضى ) * و اگر باشيد بيماران و به جهت آن استعمال آب شما را مضر باشد * ( أَوْ عَلى سَفَرٍ ) * و يا در سفر باشيد و آب نيابيد يا بيابيد اما احتياج به آن داشته باشيد * ( أَوْ جاءَ أَحَدٌ مِنْكُمْ ) * يا بيايد يكى از شما بموضعى * ( مِنَ الْغائِطِ ) * از محدث يعنى محدث شويد بحدث اصغر * ( أَوْ لامَسْتُمُ النِّساءَ ) * يا سوده باشيد\r\n","description":"","footnote":"","page_name":" 194 ","page_number":194},
  {"content":"\r\nزنان را به مباشرت * ( فَلَمْ تَجِدُوا ماءً ) * پس نيابيد آب را بعد از طلب يا ميان شما و آب حايلى باشد از دشمن و سبع كه از آن ظن هلاك نفس باشد و يا آب در چاهى باشد و آلت استسقا مفقود باشد و يا فروشند و شما بر قيمت آن قدرت نداشته باشيد * ( فَتَيَمَّمُوا صَعِيداً طَيِّباً ) * پس قصد تيمم كنيد به خاك پاك * ( فَامْسَحُوا ) * پس مسح كنيد * ( بِوُجُوهِكُمْ وَأَيْدِيكُمْ ) * بعضى از روها و دستهاى خود را * ( مِنْه ) * از آن خاك اگر بدل وضو است بيك ضربت و اگر بدل غسل است به دو ضربت يكى براى روى و يكى براى هر دو دست تفسير اين آيه سمت ذكر يافته در سورة النساء و ميشايد كه تكرار اين به جهت آن باشد كه متصل باشد كلام در بيان انواع طهارت و بدانكه حق سبحانه و تعالى در اين كلام ميمنت فرجام چند چيز ذكر كرده كه بوجود آن تيمم مباح مىشود يكى مريض كه متضرر شود باستعمال آب يا عاجز شود از سعى در طلب آب دويم مسافرى كه نيابد آب را در سفر پس على مفيد حالست اى حال السفر كقولهم زرت فلانا على شربه و تخصيص سفر به جهت اغلبيت است نه به جهت اختصاص آن باباحت بلكه تيمم مباح است در سفر و حضر با فقدان آب و مالك نيز بر اينست و شافعى گفته كه حاضر تيمم كند و اعادهء نماز نمايد در حين و جدان آب و در سفر منع تيمم كند بلكه صبر كند تا آب پيدا بشود و از ابى حنيفه دو قول نقل كرده‌اند و قول ما حقست كه آن اباحت تيمم است در سفر و حضر زيرا كه مفهوم مخالف نزد ما حجت نيست و نصوص عامند سيم غائط بمعنى موضع مطمئن است از زمين و اين كنايه است از حدث اى ( الخارج من دبر الانسان من العذرة ) و تسميهء آن بغايط در شرع از قبيل تسميهء حالست باسم محل و من براى تبيين است اى جاء موضعا من الغائط و نزد اخفش من زائده است براى تجويز زيادتى آن در اثبات پس نزد او احتياج بتقدير مفعول نباشد و مراد اينست كه ( ان كنتم محدثين باحد الاحداث اى البول و الغائط و الريح ) و او بمعنى واو است و اما حدث غير ثلثه مستفاد مىشود از غير آية يعنى از سنت مطهره چهارم كسايى و حمزه لمستم خوانده‌اند كقوله لم يمسسنى بشر و باقى لا مستم خوانده‌اند ( بالف ) زيرا كه فاعل بمعنى فعل آمده است چون عاقب و لمس و لامس كنايه‌اند از جماع و اين قول ابن عباس و حسن و مجاهد و قتاده است و تكنيه آن از جماع جهت آنست كه به آن متوصل ميتوان شد به جماع و اين مختار اصحاب اماميه است و شافعى گفته كه تلاقى بشرتين ذكر و انثى مطلقا در غير محارم موجب وضو است و نزد ابى حنيفه اگر موجب انتشار عضو شود ناقض است و الا فلا و حق اولست بجهة اجماع اصحاب ما و\r\nلقول الباقر صلوات اللَّه عليه و قد سئل عن معنى الاية قال ما يعنى الا المواقعة دون الفرج\r\nيعنى آن حضرت را از معنى آيه پرسيدند فرمود كه حق تعالى از اين نخواسته مگر مواقعه را نزد\r\n","description":"","footnote":"","page_name":" 195 ","page_number":195},
  {"content":"\r\nفرج و وجه تقسيم مذكوره آنست كه مرخص له در تيمم يا محدثست يا مجنب و حالى كه مقتضى آنست در غالب يا مرض است يا سفر پس معنى آنست كه ( ان كنتم جنبا او محدثين او كنتم مرضى او على سفر فلم تجدوا ماء ) نهم از مسايل مذكوره فلم تجدوا ماء است الى آخر بدانكه فا اينجا جواب شرط نيست بلكه عاطفه است بر كنتم زيرا كه لم قلب مضارع مىكند بماضى و نفى آن مىكند بلكه جواب آن فتيمموا است و معنى آنست كه ( فلم يتمكنوا من استعمال الماء ) زيرا كه ممنوع از شيء در حكم فاقد آنست * ( فَتَيَمَّمُوا ) * اى فتعمدوا و اقصدوا صعيدا اى شيئا من وجه الارض كقوله ( صعيدا زلقا طيبا ) اى طاهرا و لهذا اصحاب ما گفته‌اند كه اگر متيمم ضرب يد خود كند بر حجر صلب و مسح كند مجزيست و ابو حنيفه نيز قايلست به اين و نزد شافعى علوق تراب شرطست لقوله * ( فَامْسَحُوا بِوُجُوهِكُمْ وَأَيْدِيكُمْ مِنْه ) * و در اين دليل نظر است زيرا كه جايز است كه من اينجا ابتدائية باشد و معنى اين كه در تيمم واجب است كه ابتدا بضرب يد كند بر صعيد و روايات مأثوره از اهل البيت صلوات اللَّه عليهم معضد اينست و مراد بوجه بعضى آنست كه آن جبهه است نزد اكثر اصحاب ما و اين با به جهت آنست كه با از براى تبعيض است و يا بجهة نصوص از اهل البيت صلوات اللَّه عليهم پس مسح جبهه ميبايد كه تا به طرف انف اعلى باشد و همچنين مراد بيدين ظهر كف است از زند تا به اطراف اصابع دهم * ( ما يُرِيدُ اللَّه ) * نمى خواهد خدا آن چيزى را كه فرض كرده است از وضوء و غسل و تيمم و يا امر بتيمم * ( لِيَجْعَلَ عَلَيْكُمْ مِنْ حَرَجٍ ) * تا بگرداند بر شما تنگى يعنى بر شما تنك گيرى كند * ( وَلكِنْ يُرِيدُ ) * و ليكن ميخواهد آن را كه * ( لِيُطَهِّرَكُمْ ) * تا پاك گرداند شما را از احداث يا از گناه چه وضوء كفارهء ذنوبست و بر هر تقدير مفعول يريد در هر دو موضع محذوفست و لام براى علت است و گويند لام مزيده است و معنى اينكه ( ما يريد اللَّه ان يجعل عليكم من حرج حتى لا يرخص لكم فى التيمم و لكن يريد لان يطهركم ) اين ضعيف است زيرا كه ان مقدر نميشود بعد از لام زايده * ( وَلِيُتِمَّ نِعْمَتَه عَلَيْكُمْ ) * و تا تمام كند نعمت خود را در دين بر شما بواسطهء مقرر كردن او در شرع آن چيزى را كه مطهر ابدان شماست و مكفر ذنوب شما و يا تمام گرداند به جهت رخصت دادن تيمم در حين تعذر استعمال آب انعام خود را بر شما بعزايم خود * ( لَعَلَّكُمْ تَشْكُرُونَ ) * تا شايد شما شكر گوئيد بر نعمتهاى او و صاحب كنز گفته كه حقتعالى بقوله ما يريد اللَّه الى آخر ختم آيه فرموده بسه حكم كه مشتملند بر اعطاف عظيمه يكى آنكه نخواسته است بامر وضو و غسل و بعد از آن تيمم كه بدل از هر دو است مگر توسعه و تخفيف\r\n","description":"","footnote":"","page_name":" 196 ","page_number":196},
  {"content":"\r\nتكليف را بر شما نه حرج را كه تضييق است و من اينجا براى تبيين است و همچنين لام در ليطهركم براى بيان مراد است دويم و لكن يريد ليطهركم و در اين اختلاف كرده‌اند حنفيه گفته‌اند كه محدث نجس است به نجاست حكميه پس تطهير ازالهء اين نجاست است و شافعيه مانع اين شده‌اند و گفته‌اند كه اگر محدث نجس باشد لازم آيد كه با رطوبت اعضاى او هر چه ملاقى آن شود نجس گردد و اگر انسانى حامل محدث شود نماز او باطل شود بلكه مراد طهارت قلب است از صفت تمرد از طاعت حقتعالى زيرا كه تمرد از امر بتطهير ظاهر عبد را در مظنه تمرد ميگرداند چه او مخفى الباطن است پس چون كه منقاد شد و به آن متعبد گشت آثار تمرد از قلب او زايل گشت و در اين نظر است زيرا كه شافعيه جاهلند بحقيقة نجاسة حكميه و آنچه ذكر كرده‌اند حكم عينيه است و نيز طهارت شرعيه حقيقت در ازالهء نجاست حكميه است نه غير آن پس اولى قول حنفيه است و ممكنست كه ثانى نيز مراد باشد سيم و ليتم نعمته عليكم به اين معنى است كه اتمام نعمت نمايد بتعيين كيفيت احكام و تطهير ابدان و قلوب شما و به آنچه مكفر ذنوب شما است تا شايد\r\nكه قيام نماييد بشكر گذارى بر اين نعمت و در اين ايماء است به آنكه وقوع عبادات شكر است و اين قول بلخى است و تحقيق اين در علم كلام است تذنيب در ذكر احاديث و اراده در ثواب وضو و غسل در آثار آمده كه هر كه وضو يا غسل كند بر طبق شرع بهر قطرهء آب كه از بدن او بچكد حق تعالى فرشته بيافريند تا براى او استغفار كند تا روز قيمة و سلمان فارسى روايت كرده كه از حضرت رسول صلَّى اللَّه عليه و آله شنيدم كه فرمود كه هر كه وضوى نماز نيكو كند گناه از او فرو ريزد چون برك از درخت عمرو ابن عيينه گفته كه از رسول ( ص ) پرسيدم كه فضل وضوى نماز چيست فرمود كه هيچ كس از شما آب وضو برنگيرد براى مضمضه و استنشاق مگر كه هر گناه كه از دهن و بينى كرده باشد از آن فرو ريخته شود و چون روى بشويد هر گناه كه از روى كرده باشد فرو ريخته شود و همچنين هر عضوى كه شويد هر گناه كه به آن عضو كرده باشد از آن فرو ريزد و چون به آب وضوى نماز كند و حمد و ثناى حقتعالى بجا آورد از همهء گناهان بيرون آيد چنان كه گوييا همان ساعت از مادر متولد شده است از انس بن مالك روايت است كه غسل جنابت سرى است از اسرار مسلمانى كه امتحان مؤمن بدان كنند و امتياز مؤمن از منافق بدان باشد ابو ذر غفارى روايت كرده است از امير المؤمنين صلوات اللَّه عليه كه جمعى از احبار يهود بنزد حضرت رسول ( ص ) آمدند و گفتند يا محمد ( ص ) خبر ده ما را كه حكمت چيست در اينكه از آب منى غسل بايد كرد و از بول و غايط نبايد كرد و حال آنكه اين هر سه پليدند رسول ( ص ) فرمود براى آنكه چون آدم از آن درخت منهى بخورد و آن در عروق و اعصاب وى منى گشت چون آدمى مجامعت كند اين آب از بيخ هر موى از آن نزول كند حقتعالى اينغسل را بر او واجب گردانيد تا كفارهء گناهان همهء اعضاى وى شود و طهارت آن باشد از معاصى و شكر\r\n","description":"","footnote":"","page_name":" 197 ","page_number":197},
  {"content":"\r\nاينكه حقتعالى آن نعمت لذت بر او ارزانى فرمود نزد انزال منى گفتند كه راست فرمودى اكنون بفرما كه فايدهء غسل جنابت و ثواب آن چيست حضرت فرمودند كه مؤمن چون نيت كند حقتعالى براى او در بهشت كوشكى بنا كند و هيچ بندهء نباشد كه چون غسل جنابت كند مگر كه حقتعالى با فرشتگان به او مباهات كند و گويد اى فرشتگان بندهء مرا ببينيد كه به غسل جنابت قيام كرده است براى امتثال امر من كه خداوندم گواه باشيد كه من او را بيامرزيدم و بهر موى كه بر تن و سر وى است هزار حسنه براى او نوشتم و هزار سيئه او را محو كردم و هزار درجه براى او بلند كردم احبار چون اين بشنيدند گفتند ( اشهد ان لا إله الا اللَّه و انك رسول اللَّه ) و چون وضوء و غسل متضمن مثوبات جليله است كه از عظم نعماى او سبحانه است از اينجهت در عقب آن ميفرمايد كه * ( وَاذْكُرُوا نِعْمَةَ اللَّه عَلَيْكُمْ ) * و ياد كنيد نعمت خداى را كه انعام كرده است بر شما باسلام و احكام و شرايع آن تا تذكير شما نمايد بمنعم حقيقى و ترغيب شما كند در شكر گذارى او * ( وَمِيثاقَه الَّذِي واثَقَكُمْ بِه ) * و ياد كنيد پيمان او را كه بسته است شما را به آن يعنى ميثاقى كه در ليلة العقبة با حضرت رسالت ( ص ) بستيد و سمعا و طاعة بيعت نموديد در عسر و يسر و منشط و مكره * ( إِذْ قُلْتُمْ ) * چون گفتيد * ( سَمِعْنا ) * شنوديم قول ترا * ( وَأَطَعْنا ) * و فرمانبردارى نموديم امر ترا و گفته‌اند كه مراد بيعت رضوان است كه در تحت شجره واقع شده در حديبيه و ذكر اين هر دو بيعت در محل خود مذكور خواهد شد و از امام محمد باقر صلوات اللَّه عليه رواية است كه مراد بميثاق عهدى است كه رسول ( ص ) از امت گرفت در حجة الوداع بولايت امير المؤمنين عليه السّلام و بر تحريم خمر و بر كيفيت وضوء و از مجاهد نقل است كه مراد عهدى است كه حقتعالى با بندگان بسته بود در روز الست و اينقول ضعيف است * ( وَاتَّقُوا اللَّه ) * و بترسيد از خداى در فراموشى نعمت و شكستن بيعت * ( إِنَّ اللَّه ) * بدرستى كه حقتعالى * ( عَلِيمٌ بِذاتِ الصُّدُورِ ) * داناست\r\nبه آنچه در سينه ها مخفى است پس شما را بر آن مجازات خواهد داد ( فضلا عن جليات الاعمال ) صاحب بحر الحقايق در تاويل اين هر دو آيه فرموده كه معنى آيه به زبان اهل اشاره آن است كه برخيزيد از خواب غفلة و متوجه شويد بنمازى كه معراج شما است در رجوع بمعنى قرب پس روىهاى خود را كه بدان توجه به دنيا كرده‌ايد بشوئيد به آب توبه و استغفار و دستها را پاك سازيد از تمسك بعلايق دارين و تعلق بما فى الكونين و مسح كنيد سرها و پايها را يعنى بذل نفس خود كنيد و دست بر انانية آن كشيده سلب آن كنيد و اگر شما را جنابت رسيده است از التفات به غير ما پس پاك سازيد نفوس را از معاصى و دلها را از رؤية طاغيان و اسرار را از ملاحظه اغيار و ارواح را از آرامش به غير ما و شر اشرار را از لوث وجود خودبيني شعراى به پندار\r\n","description":"","footnote":"","page_name":" 198 ","page_number":198},
  {"content":"\r\nوجود آلوده خود را پاك ساز كاين طهارت سالك ره را نمازى مىكند و ياد كنيد نعمت اين توفيق را كه روى دل شما را از ما سوى بجانب خود متوجه ساخته‌ايم و عهد الست را كه از شما گرفته‌ايم كه به غير ما متوجه نشويد در وقتى كه آن را به گوش هوش شنيديد و اطاعت نموديد و بترسيد از مخالفت اين عهد و نقض آن بتوجه بما سوى و چون ذكر وفا بعهود نمود در عقب آن ذكر مىكند كه آنچه لازم است وفا به آن اين است كه * ( يا أَيُّهَا الَّذِينَ آمَنُوا ) * اى زمرهء مؤمنان * ( كُونُوا قَوَّامِينَ ) * باشيد قيام نمايندگان به حق اتيان بصيغهء مبالغه به جهت ثبوت و استمرار قيام است يعنى بايد كه مراعات شما قيام نمودن باشد به حق * ( لِلَّه ) * براى خدا و خالص از براى او و * ( شُهَداءَ بِالْقِسْطِ ) * گواهان براستى * ( وَلا يَجْرِمَنَّكُمْ ) * و بايد كه حمل نكنيد شما را * ( شَنَآنُ قَوْمٍ ) * فرط دشمنى گروهى از مشركان * ( عَلى أَلَّا تَعْدِلُوا ) * بر آنكه عدل نكنيد در باب ايشان و نقض عهد ايشان كنيد بمثله و قتل و سبى ذرارى و نسوان ايشان و تعديه لا يجرمنكم كه بمعنى لا يكسبنكم است به جهت آن است كه متضمن معنى حمل است * ( اعْدِلُوا ) * عدل كنيد و طريقه سويه و راستى را مرعى داريد * ( هُوَ أَقْرَبُ لِلتَّقْوى ) * كه آن عدل نزديكتر است براى پرهيزكارى و چون عدل با كفار اقربست بمرتبهء تقوى پس نسبت بمؤمنان در چه مقام باشد حاصل كه حق سبحانه امر فرموده است بمواظبت بعدل و تبيين نموده كه اين مرتبه عظيمه است در تقوى بعد از آنكه نهى كرده بود از جور و بيان فرموده كه غاية تباعد است ميان آن و تقوى جهت مبالغه در مواظبت نمودن بعدل ميفرمايد كه * ( وَاتَّقُوا اللَّه ) * و بترسيد از خداى در ظلم و ستمكارى * ( إِنَّ اللَّه خَبِيرٌ ) * بدرستى كه خداى بينا است * ( بِما تَعْمَلُونَ ) * به آنچه ميكنيد از عدل و ظلم پس شما را بر وفق آن مجازات خواهد بود و تكرير اين حكم يا به جهت اختلاف سبب است هم چنان كه مرويست كه آيهء اولى دربارهء مشركان نازل شده و اين آيه دربارهء يهود يا به جهت مزيد اهتمام بعدل و مبالغه در اطفاء نائره غيظ و در كنز العرفان آورده كه حق تعالى در اين آيه امر فرموده است به آنكه همهء حركات و افعال را خالص گردانند براى او سبحانه بحيثيتى كه هيچ فعلى نباشد مگر كه ايقاع آن نمايند خالصا لوجهه و نيز امر كرده است بايقاع شهادت بعدل زيرا كه قوام دنيا و آخرت به آنست و قوله و لا يجرمنكم الى آخر بدلالت التزامى دلالت مىكند بامر ليكن چون دلالت مطابقه اقوى است از دلالت التزام ثانيا تصريح به آن فرموده كه اعدلوا هو اقرب للتقوى و در قوله هو اقرب مبالغه عظيمه است در عدل چه آن را اقرب بحصول مفهوم تقوى گردانيده و نيز در آيه تاكيد امر است باقامهء شهادت به جهت رعايت مصالح عباد خود هم چنان كه امير المؤمنين صلوات\r\n","description":"","footnote":"","page_name":" 199 ","page_number":199},
  {"content":"\r\nاللَّه عليه فرموده كه فرض اللَّه تعالى\r\nالشهادات استظهارا على المجاهدات\r\nو نيز فرموده كه\r\nاذا كان العدو طباعا فالثقة على كل واحد عجز\r\nبعد از آن وعد مىفرمايد بر وفاى بعهد و ميثاق بقوله * ( وَعَدَ اللَّه الَّذِينَ آمَنُوا ) * وعده داده است خداى تعالى به آن كسانى كه ايمان آورده‌اند * ( وَعَمِلُوا الصَّالِحاتِ ) * و كردند كارهاى شايسته كه آن وفا نمودن است بعهود و مواثيق او سبحانه نعيم ابدى و سعادت سرمدى را كما قال * ( لَهُمْ مَغْفِرَةٌ ) * مر ايشان راست آمرزش گناهان * ( وَأَجْرٌ عَظِيمٌ ) * و مزدى بزرك از فضل إله پس حذف ثانى مفعولين وعد به جهت استغنا است بقوله لهم مغفرة چه اين استيناف است كه مبين آنست و گويند جمله در موقع مفعولست چه وعد كه ضربى است از قول فكانه قيل وعدهم هذا القول و بنا بر عادت جاريهء الهى\r\nبعد از ذكر وعد بيان وعيد مىفرمايد كه * ( وَالَّذِينَ كَفَرُوا ) * و آنان كه كافر شدند * ( وَكَذَّبُوا بِآياتِنا ) * و تكذيب كردند آيتهاى ما را كه قرآن است يا ساير معجزات داله بر صدق نبوة نبى صلَّى اللَّه عليه و آله * ( أُولئِكَ أَصْحابُ الْجَحِيمِ ) * آن گروه ياران دوزخند يعنى مجاوران آن از واقدى مرويست كه حضرت رسالت صلَّى اللَّه عليه و آله در غزوه عطفان بحرب جمعى از محارب بنى ثعلبه توجه فرمود و ايشان خبر يافته با مهتر خود كه دعثور يا غورث نام داشت بكوه ها متحصن شده لشگر اسلام را ميديدند در وقتى كه باران باريده بود حضرت رسالت صلَّى اللَّه عليه و آله از لشگر خود دور تر در پاى درختى تكيه فرموده بود و جامهاى تر بر درخت افكنده بود اعراب مشاهده كرده مهتر خود را گفتند كه درياب محمد صلَّى اللَّه عليه و آله را كه تنها در پاى آن درخت تكيه فرموده و يارانش از او دورند در اين محل بر او دست مىتوان يافت دعثور با شمشيرى كشيده بيامد و گفت من يحميك منى كيست كه ترا حمايت كند و شر مرا از تو كفايت كند حضرت فرمود\r\nو اللَّه يمنعنى منك\r\nخدا شر تو را از من نگه دارد چه اوست كافى و مانع نه غير او جبرئيل پر بر سينهء دعثور زد شمشير از دست او بيفتاد سيد عالم صلَّى اللَّه عليه و آله آن را برداشت و بسر وى رفت و فرمود\r\nمن يمنعك منى\r\nدعثور گفت هيچ كس ترا از من منع نتواند كرد پس كلمهء شهادت بگفت و مسلمان شده بميان قوم باز رفت و ايشان را باسلام دعوت كرد و اين آيه فرود آمد كه * ( يا أَيُّهَا الَّذِينَ آمَنُوا ) * اى گروه گروندگان * ( اذْكُرُوا نِعْمَتَ اللَّه عَلَيْكُمْ ) * ياد كنيد نعمت خداى را كه انعام فرموده است بر شما * ( إِذْ هَمَّ قَوْمٌ ) * چون قصد كردند قومى يعنى دعثور يا غورث و توابع او * ( أَنْ يَبْسُطُوا إِلَيْكُمْ ) * آنكه بگشايند بسوى شما * ( أَيْدِيَهُمْ ) * دستهاى خود را بقتل و هلاك يقال ( بسط اليه يده اذا بطش و بسط اليه لسانه اذا شتمه ) * ( فَكَفَّ\r\n","description":"","footnote":"","page_name":" 200 ","page_number":200},
  {"content":"\r\n* ( أَيْدِيَهُمْ عَنْكُمْ ) * پس بازداشت خداى دستهاى ايشان را از شما و رد مضرت ايشان كرد از شما و بعضى بر آنند كه نزول آيه در قصهء بنى نضير است كه قصد آن حضرت كردند در وقتى كه بحصار ايشان رفته بود جهة ديه عامريان و شرح اين قصه در سورهء حشر خواهد آمد انشاء اللَّه تعالى و گويند صفوان بن اميه بمشاورت قريش شخصى را كه نام او عمرو بن وهب الجمحى بود بمدينه فرستاد تا فرصت نگاهداشته رسول ( ص ) را بقتل رساند وى بيامد و نزديك آن حضرت ساعتى توقف كرد چون مجلس خفيف شد رسول تيغى كشيده در دست داشت عمرو گفت اين تيغ را به من ده تا به بينم حضرت تيغ را به او داد وى تيغ را گرفته گفت يا محمد ( ص ) من يمنعك منى حضرت فرمود\r\nاللَّه يمنعنى\r\nپس خواست تا تيغ را بر سر رسول فرود آورد چندان كه سعى كرد دستش اصلا حركت نميكرد وى تيغ از دست بيفكند و گفت ( اشهد ان لا إله الا اللَّه و اشهد انك رسول اللَّه ) پس اين آيه نزول يافت و نزد بعضى ديگر در عسفان فرود آمد وقتى كه رسول ( ص ) با اصحاب از نماز ظهر فارغ شده بودند مشركان ندامت خوردند كه چرا در چنين مشغولى بر رسول ( ص ) و اصحاب او نريختيم و چون به نماز عصر مشغول گشتند قصد كردند كه دست بردى كنند حقتعالى شر ايشان را دفع كرد بانزال صلاة خوف و بعد از آن بانزال اين آيه عرض امتنان فرمود و بر كفران اين نعمت تهديد نموده فرمود كه * ( وَاتَّقُوا اللَّه ) * و بترسيد از كفران اين نعمتها * ( وَعَلَى اللَّه ) * و بر خداى نه بر غير او * ( فَلْيَتَوَكَّلِ الْمُؤْمِنُونَ ) * پس بايد كه توكل كنند مؤمنان چه او كافى است در ايصال خير و دفع شر و چون حقتعالى در اين آيه تبيين خيانت نمود و قصد ايشان بقتل سيد عالم صلَّى اللَّه عليه و آله و سلم و بيان حقتعالى شر ايشان را از آن حضرت در عقب آن ذكر احوال يهود و خبث سراير و قبح عادت ايشان در خيانت با رسل به جهت تسليهء نبى خود و فرمود كه * ( وَلَقَدْ أَخَذَ اللَّه ) * و بتحقيق كه فرا گرفت خداى * ( مِيثاقَ بَنِي إِسْرائِيلَ ) * پيمان محكم بنى اسرائيل را در موافقت موسى و محاربهء با جباران * ( وَبَعَثْنا مِنْهُمُ ) * و برانگيختم براى ايشان * ( اثْنَيْ عَشَرَ نَقِيباً ) * دوازده مهتر را كه هر يك نقب كنند و تفتيش احوال قوم خود كنند و يا ضمان و پابند وفاى قوم خود شوند بدان پيمان و در مجمع آورده كه نقبا در اصل بمعنى ثقب واسع است و نقيب امرى مانند كفيل و ضمين آنست كه نقب و كشف نمايد از اسرار و مكنون اضمار و منه ( نقاب المرأة و منه المناقب اى الفضائل لانها تظهر بالتنقيب عليها ) و گويند كه ايشان را به آن اعتبار نقيب گفتند كه مأمور شدند به آنكه تجسس و تفتيش احوال جباران كنند و جستجو نموده ايشان را بدست آرند و بقتل رسانند و چون اسباط يعقوب\r\n","description":"","footnote":"","page_name":" 201 ","page_number":201},
  {"content":"\r\nدوازده بودند هر جماعتى از نسل پسرى از پسران دوازده گانه او از اين جهة حضرت موسى براى هر فرقه از آن دوازده فرق قهرمانى و كارگذارى تعيين فرمود و در آثار آمده كه حقتعالى موسى را وعده داده بود كه ارض مقدسه يعنى ايليا و اريحيا همهء ولايت شام را ببنى اسرائيل ارزانى فرمايد و اينموضع در آن وقت مساكن جباران بود و ايشان را عمالقه ميگفتند و مردمان بلند و توانا بودند از بقيهء عاد چون لشگر فرعون غرق شدند و مصر بنى اسرائيل را مقرر شد فرمان الهى در رسيد كه بارض مقدسه رويد كه هزار ديه دارد و هر ديه هزار باغ و جهاد كنيد با جباران پس موسى عليه السّلام دوازده نقيب از لشگر اختيار كرد كه هر يك كافل مهمات سبطى باشد پس با قوم خود نزديك اريحا رفتند و بعد از آن اقوام خود را گذاشته بتجسس عمالقه مشغول شدند و با يكى از جباران ملاقات كردند كه او را عوج يا عاج بن عناق گفتندى درازى او سه هزار و سيصد و سه گز بود و باقى عاديان نيز قريب به او بودند و در تيسير از هشتصد گز تا هشتاد آورده و در تفسير ابو الفتوح مذكور است كه قد او سيصد و سى و سه هزار و بيست و سه گز و ثلثى از گز بود روز ابر سر و سينهء او از ابر گذشته بودى و ابر تا به سينه او بودى و از ابر آب خوردى و ماهى از دريا بگرفتى و بر آفتاب كباب كردى و بخوردى و در ايام طوفان نوح كه آب از سر كوه ها چهار صد گز گذشته بود تا بالاى زانوى او بود و او را سه هزار سال عمر بود و عنق كه مادر او بود دختر آدم بود و هر انگشتى از انگشتان عنق سه گز بود و هر ناخنى چون داسى مرويست كه روزى از صحرا ميآمد و پشتهء هيزمى كه لايق قوت او بود برداشته بود و اين دوازده نقبا به او رسيدند چون ايشان را بديد از كوتاهى قامت ايشان تعجب كرد با آنكه هر يك از ايشان را چهل گز بالا بود پس ايشان را در دامن نهاد و دامن را در كمر زد و نزد مادر\r\nآورد و بريخت و بتعجب گفت كه اينها آمده‌اند كه با ما قتال كنند و در زمين و شهر ما تصرف كنند اذن ميدهى كه پا بر ايشان مالم و ايشان را پايمال كنم مادرش گفت روا نبود ايشان را بگذار تا بروند و خبر ما را بقوم خود رسانند كه البته باز خواهند گشت و هيچكدام جرأت نخواهند كرد كه پيش آيند عوج ايشان را وا گذاشت چون ببازار آمدند هر خوشهء انگور ايشان كمتر از پنج نفر نتوانستى برداشت و پنج نفر در پوست انارشان ميگنجيدند و در روايت ديگر آمده كه ده كس در نيم پوست انارشان پنهان شدند پس بازگشتند و با يكديگر گفتند كه بنى اسرائيل را از حال اينقوم خبر نتوان داد كه نافرمانى كرده بمصر باز گردند پس عهد كردند كه اخبار ايشان پنهان دارند و ايشان را بر جنك اينقوم ترغيب نمايند پس بلشگرگاه آمدند و موسى و هارون را از حقيقت حال خبر دادند و بد دلى كرده صفت جباران را بر وجهى كه ديده بودند در ميان آوردند و دو نقيب كه يوشع بن نون بود از سبط افرائيم بن يوسف و كالب بن يوحنا از سبط يهودا\r\n","description":"","footnote":"","page_name":" 202 ","page_number":202},
  {"content":"\r\nبر عهد و قرار خود بايستادند و دغدغه در ميان بنى اسرائيل افتاد و اضطراب تمام در ميان ايشان پديد آمده در اثناى اينحال عوج بيامد و در لشگرگاه موسى نگريست و به قدر طول و عرض لشگر موسى پارهء از كوه ببريد و بر سر گرفت براى آنكه شب بلشگرگاه موسى آيد و بر سر ايشان زند و همه را بيك بار بكشد حقتعالى مرغى را فرستاد تا پارهء الماس در منقار گرفته بر گرداگرد سر او ريخت و سوراخ مدور كرد و آن سنگ مانند طوق در گردن او افتاد عوج هر چند كه خواست از گردن خود بدر آورد نتوانست حق سبحانه وحى كرد بموسى كه دشمن خود را درياب موسى بيامد و او را بدانحال ديد خوشحال شد عصائى كه در دست داشت چهل گز بود و خود نيز چهل گز بالا داشت و چهل گز برجست و آن را بر عوج زد بر كعب عوج آمد و از آن زخم بيفتاد و به جهت آن كوه كه در گردن داشت نتوانست كه برخيزد بنى اسرائيل مسارعت نموده و تيغها كشيده و او را پاره پاره كردند و سرش را بريدند و در خبر آمده كه مدت هزار سال استخوان پاى او پل رود نيل بود القصه موسى بنى اسرائيل را ترغيب نمود بر قتل بقيهء جباران ايشان با وجود اين معجزه فرمان نبردند و مضطرب شدند و در عهد خيانت ورزيدند و گفتند كه ما با امثال اين جباران چگونه جنك كنيم * ( وَقالَ اللَّه ) * و گفت خداى * ( إِنِّي مَعَكُمْ ) * بدرستى كه من با شماام بنصرت دادن شما را بر دشمنان و نيز گفت كه * ( لَئِنْ أَقَمْتُمُ الصَّلاةَ ) * بخداى كه اگر بر پاى داريد نماز را با آداب و شرائط آن * ( وَآتَيْتُمُ الزَّكاةَ ) * و بدهيد زكات را بارباب استحقاق * ( وَآمَنْتُمْ بِرُسُلِي ) * و تصديق كنيد پيغمبران مرا * ( وَعَزَّرْتُمُوهُمْ ) * و تقويه كنيد ايشان را و تعظيم امر ايشان بجاى آريد * ( وَأَقْرَضْتُمُ اللَّه ) * و قرض دهيد خداى را يعنى كه نفقه كنيد در راه خدا * ( قَرْضاً حَسَناً ) * نفقه دادنى نيك و ميتواند بود كه مفعول به باشد يعنى نفقه كنيد خوب را كه از وجه حلال باشد و بر سبيل قربت و اخلاص * ( لأُكَفِّرَنَّ عَنْكُمْ ) * هر آينه در گذرانيم از شما * ( سَيِّئاتِكُمْ ) * گناهان شما را * ( وَلأُدْخِلَنَّكُمْ ) * و در آرم شما را * ( جَنَّاتٍ تَجْرِي ) * ببوستانها كه جاريست * ( مِنْ تَحْتِهَا الأَنْهارُ ) * از زير درختان او جويها * ( فَمَنْ كَفَرَ بَعْدَ ذلِكَ ) * پس هر كه كافر شود پس از اين شرط مؤكد كه متعلق به است بوعد عظيم * ( مِنْكُمْ ) * از شما * ( فَقَدْ ضَلَّ ) * پس هر آينه گم كرده است * ( سَواءَ السَّبِيلِ ) * راه راست را آن چنان گمراهى كه هيچ شبههء در آن نيست و هيچ عذرى با آن نه بخلاف كسى كه قبل از اين شرط كافر شده چه ممكن است آنكه او را شبهه بوده باشد و معذرتى او را توهم گشته و در آيه\r\n","description":"","footnote":"","page_name":" 203 ","page_number":203},
  {"content":"\r\nدلالتست كه بطريق افراط كه آن اتخاذ اهل كتابست بعضى رسل را بمعبوديت و طريق تفريط كه كشتن ايشانست پيغمبران را و دشمن گرفتن آنها را مذموم است و طريق حق ميان افراط و تفريط است كه آن تصديق برسالت همهء رسل و اذعان بوحدانيت او سبحانه است و از اينجاست كه امير المؤمنين عليه\r\nالسّلام فرمود كه\r\nاليمين و الشمال مضلة و الطريق الوسطى هى الجادة\r\nالقصه بنى اسرائيل بر اين عهد مذكور وفا نكردند و مستوجب لعن گشتند كما قال جل ذكره * ( فَبِما نَقْضِهِمْ مِيثاقَهُمْ ) * ما زايده است براى تأكيد يعنى البته به جهت شكستن ايشان پيمان خود را يعنى پيمانى را كه از ايشان فرا گرفته‌ايم * ( لَعَنَّاهُمْ ) * رانديم ايشان را از رحمت خود يا مسخ گردانيديم يا خوارى جزيه بر ايشان وضع كرديم * ( وَجَعَلْنا قُلُوبَهُمْ ) * و گردانيديم دلهاى ايشان را * ( قاسِيَةً ) * بسيار سخت بر سبيل عقوبت به اين وجه كه الطافى كه نزد آن دلهاى ايشان را نرم گرداند از ايشان باز داشتيم يعنى به جهت فرط عناد و جحود ايشان و عدم تدبر ايشان در آيات واضحهء هاديهء ما تخليه ايشان كرديم و آنها را در وادى ضلالت بگذاشتيم و سلب توفيق و لطف نموديم از ايشان تا آنكه قلوب ايشان رسوخ تام يافته اصلا متأثر نشده از مشاهده آيات و استماع تخويفات و يا معنى آنست كه ما حكم بقساوت قلوب ايشان كرديم * ( يُحَرِّفُونَ الْكَلِمَ ) * ميگردانند سخنان تورية را كه نعت حضرت رسالت صلَّى اللَّه عليه و آله از جملهء آنست اين استينافست براى بيان قسوت قلوب ايشان چه هيچ قسوه سختتر از تغيير كلام الهى و افترا بر او نيست و ميتواند بود كه حال باشد از معنى لعناهم نه از قلوب زيرا كه ضميرى در او نيست كه راجع باشد بقلوب يعنى ما لعن كرديم ايشان را در حالى كه ميگردانند كلمهء تورية را * ( عَنْ مَواضِعِه ) * از جايهاى آن حكم تورية را مأول ميگردانند بتأويلات فاسده * ( وَنَسُوا حَظًّا ) * و ترك كردند بهرهء تمام را * ( مِمَّا ذُكِّرُوا بِه ) * از آنچه پند داده شده بودند بدان در تورية از متابعت پيغمبر آخر الزمان هم چنان كه كسى چيزى را فراموش گرداند و به جهت آن ترك آن كند و بفعل نياورد و نزد بعضى معنى آنست كه بنى اسرائيل تحريف تورية كردند و به جهت شآمت آن احكامى ديگر كه در تورية بود و تحريف نكرده بودند از خاطر ايشان برفت هم چنان كه از ابن مسعود مرويست كه قد ينسى المرء بعض العلم بالمعصية يعنى گاهست كه فراموش مىكند مرد بعضى از علوم را به جهت شأمت معصيت و بعد از آن اين آيه تلاوت نمود كه * ( يُحَرِّفُونَ الْكَلِمَ عَنْ مَواضِعِه وَنَسُوا حَظًّا مِمَّا ذُكِّرُوا بِه ) * * ( وَلا تَزالُ تَطَّلِعُ ) * و هميشه\r\n","description":"","footnote":"","page_name":" 204 ","page_number":204},
  {"content":"\r\nهستى تو كه مطلع ميشوى * ( عَلى خائِنَةٍ مِنْهُمْ ) * بر خيانتى از جهودان خائنه از اسماء مصادر است چون عافية و طاغية و يا صفت موصوف محذوفست اى فرقة خائنه و يا بمعنى خائن است و ها جهت مبالغه است و حاصل معنى آنست كه خيانت و غدر از عادت يهود است و عادت اسلاف ايشان كه هميشه آن را از ايشان در مييابى * ( إِلَّا قَلِيلًا مِنْهُمْ ) * مگر اندكى از ايشان كه خيانت نميكنند چون ابن سلام و اصحاب او كه ايمان آورده‌اند * ( فَاعْفُ عَنْهُمْ ) * پس در گذران از ايشان اگر توبه كنند و ايمان آورند * ( وَاصْفَحْ ) * و روى بگردان از ايذاى ايشان اگر التزام جزيه كنند و گويند عفو و صفح بر سبيل اطلاق است و آن بآيهء قاتِلُوا الَّذِينَ لا يُؤْمِنُونَ بِاللَّه منسوخ است يا بآيهء وَإِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ * ( إِنَّ اللَّه يُحِبُّ الْمُحْسِنِينَ ) * بدرستى كه خداى دوست ميدارد نيكوكاران را اين تعليل امر است بصفح و حث بر آن و تنبيه بر آنكه عفو از كافران خائن احسان است چه جاى آنكه از غير او باشد بعد از آن بيان حال يهود و ذكر حال نصارى مىكند كه * ( وَمِنَ الَّذِينَ قالُوا ) * يعنى و بعضى از آنان كه گفتند * ( إِنَّا نَصارى ) * بدرستى كه ما ترسايانيم خود را نصرانى گفتند به جهت نسبت دادن خود را بنصران يا ناصره كه قريهء بود كه عيسى در آن ميبود يا آنكه گفتند نحن انصار اللَّه و بر هر تقدير ميفرمايد كه * ( أَخَذْنا مِيثاقَهُمْ ) * گرفتيم پيمان ايشان را چنانچه از جهودان گرفته بوديم * ( فَنَسُوا حَظًّا ) * پس ايشان نيز ترك كردند بهرهء وافى را * ( مِمَّا ذُكِّرُوا بِه ) * از آنچه پند داده شده بودند به آن در انجيل از ايمان آوردن بفارقليط كه محمد مرسل است صلَّى اللَّه عليه و آله * ( فَأَغْرَيْنا ) * پس برانگيختيم بشومى پيمان شكنى اصل اغرا الصاق است مأخوذ از ( غرى بالشيء اذا الصق به ) يعنى لازم گردانيديم و ملصق ساختيم * ( بَيْنَهُمُ الْعَداوَةَ ) * ميان ترسايان دشمنى ظاهر * ( وَالْبَغْضاءَ ) * و بغض پنهان در دل * ( إِلى يَوْمِ الْقِيامَةِ ) * تا روز رستخيز يعنى به جهت نقض عهد ايشان را تخليه كرديم و باز گذاشتيم و سلب توفيق و الطاف نموديم از\r\nايشان تا آنكه فرق مختلفه شدند و چون نسطورية كه قايلند به اينكه عيسى ابن اللَّه است و يعقوبيه كه ميگويند كه إِنَّ اللَّه هُوَ الْمَسِيحُ ابْنُ مَرْيَمَ و ملكائيه كه زعم ايشان اينست كه ان اللَّه ثالث ثلثه اللَّه و عيسى و مريم و همه دشمن يكديگرند و بعضى از مفسران گفته‌اند كه معنى آن است كه دشمنى انگيختيم ميان ايشان و يهود يعنى ايشان را تخليه كرديم و نظر لطف و توفيق\r\n","description":"","footnote":"","page_name":" 205 ","page_number":205},
  {"content":"\r\nاز ايشان برداشتيم و به جهت آن ميان ايشان و يهود دشمنى پديد آمد و گويند معنى اغرى حكم حق تعالى است باختلاف نصارى و اتفاق همه بر باطل * ( وَسَوْفَ يُنَبِّئُهُمُ اللَّه ) * و زود باشد كه بياگاهاند و خبر دهد خدا ايشان را * ( بِما كانُوا يَصْنَعُونَ ) * به آنچه ايشان ميكنند و اين اخبار است بجزا و مكافات دادن ايشان و چون حقتعالى ذكر احوال يهود و نصارى كرد و بيان نقض عهد و ترك آنچه به آن مأمور بودند در عقب آن ايشان را بايمان بمحمد صلَّى اللَّه عليه و آله دعوة مىكند و تذكير ايشان مينمايد به آنچه اخفاى آن ميكنند از اسرار كتب خود تا حجت باشد بر ايشان پس ميفرمايد كه * ( يا أَهْلَ الْكِتابِ ) * اى جهودان و ترسايان * ( قَدْ جاءَكُمْ رَسُولُنا ) * بدرستى كه آمد بسوى شما فرستادهء ما * ( يُبَيِّنُ لَكُمْ ) * در حالتى كه روشن ميگرداند براى شما * ( كَثِيراً مِمَّا كُنْتُمْ تُخْفُونَ ) * بسيارى از آنچه هستيد كه پنهان ميكنيد آن را * ( مِنَ الْكِتابِ ) * از تورية چون نعت محمد صلَّى اللَّه عليه و آله و آيهء رجم و از انجيل چون بشارت عيسى عليه السلام بآمدن محمد صلَّى اللَّه عليه و آله و آيهء رجم * ( وَيَعْفُوا عَنْ كَثِيرٍ ) * و درميگذرد از بسيارى از مخفيات شما و خبر نميدهد به آن زيرا كه هيچ مهم دينى به آن وابسته نيست نقل است كه يهودى به آن حضرت گفت كه كدام است آن كثير كه از آن عفو كردى حضرت از او اعراض فرمود دويم و سيم نوبة كه مبالغه كرد آن حضرت نيز روى از وى بگردانيد قصد يهودى آن بود كه مناقضه از آن حضرت ظاهر گردد به ترك عفو و چون در جواب سؤال خود سه كرة جز اعراض مشاهده نكرد بصدق آن حضرت متيقن شده فى الحال ايمان آورد و بدانكه اظهار اسرار ايشان متضمن معجزه است زيرا كه هيچ كس بر اخفاى ايشان حكم رجم و نعت حضرت رسالت صلَّى اللَّه عليه و آله را مطلع نبود پس حقتعالى رسول خود را بر آن اطلاع كرد تا معجزه وى باشد و دليل باشد بر صدق نبوت او و گويند معنى يعفو عن كثير آنست كه حضرت رسالت صلَّى اللَّه عليه و آله بسيارى از گناهان ايشان كه آن اخفاى حكم تورية و انجيل است درميگذرد و ايشان را به اين جريمه عقوبت نميكند * ( قَدْ جاءَكُمْ مِنَ اللَّه ) * و بدرستى كه آمد بسوى شما از نزديك خدا * ( نُورٌ ) * روشنايى كه دفع كننده ظلمت و ضلالتست مراد قرآنست كه كاشف ظلمات شك و ظلالست * ( وَكِتابٌ مُبِينٌ ) * و كتابى كه واضح الاعجاز است و يا موضع احكام اسلام و اختلاف لفظين به جهت اختلاف معنيين است و نزد بعضى مراد بنور حضرت رسالتست صلَّى اللَّه عليه و آله كه مردمان به او مهتدى ميشوند هم چنان كه بنور به راه ميروند و حديث متواتر\r\nاول ما خلق اللَّه نورى\r\n","description":"","footnote":"","page_name":" 206 ","page_number":206},
  {"content":"\r\nو انا و على من نور واحد و انا كالشمس و على كالقمر\r\nمصدق اينقول است و در بحر الحقايق آورده كه وجه تسميهء آن حضرت بنور آن است كه اول چيزى كه حقتعالى بنور كرم از ظلمت كده عدم به فضاى عالم آورد نور وى بود بنا بر حديث اول كه\r\nاول ما خلق اللَّه نورى\r\nو بعد از آن عالم را براى ظهور او موجود گردانيد كه\r\nلولاك لما خلقت الافلاك\r\nو در شرح نصوص مذكور است كه اصل منشأ و معاد جملهء خلايق حضرت حقيقة الحقايق است و آن حقيقة محمدى و نور احمدى است صلَّى اللَّه عليه و آله كه صورة واحد حضرت احدى است و جامع كمالات الهى و سبحانى است و واضع ميزان همهء مراتب اعتدالات ملكى و حيوانى و انسانى آن حضرتست و عالم و عالميان صور و اجزاى تفصيل او و آدم و آدميان مسخر براى تكميل او و اليه الاشارة بقوله صلَّى اللَّه عليه و آله\r\nانا سيد ولد آدم و من دونه تحت لوائى\r\n* ( يَهْدِي بِه اللَّه ) * توحيد ضمير به جهت آنست كه مراد بنور و كتاب مبين يكى است و يا آنكه در حكم واحد است يعنى راه مينمايد خداى بنور و كتاب كه عبارت از قرآنست و يا بمحمد صلَّى اللَّه عليه و آله و قرآن * ( مَنِ اتَّبَعَ رِضْوانَه ) * آن را كه پيروى كند خوشنودى او را بوسيلهء ايمان و عمل صالح * ( سُبُلَ السَّلامِ ) * راه هاى سلامتى از عذاب كه آن راه دار السلام است كه جنت نعيم است و گويند كه سلام نام حقتعالىست يعنى طريق موصله بجانب جناب احديت كه موجب سلامتى از آفاتست و رسيدن بدرجات عاليات و آن شرايع اسلام است * ( وَيُخْرِجُهُمْ ) * و بيرون ميآورد ايشان را * ( مِنَ الظُّلُماتِ ) * از تاريكىهاى انواع كفر يا شك يا جهل * ( إِلَى النُّورِ ) * بروشنايى ايمان يا يقين * ( بِإِذْنِه ) * باراده و توفيق خود * ( وَيَهْدِيهِمْ ) * و راه مينمايد ايشان را بوسيلهء ادله و ازاحه عله و تمكين الطاف و توفيق * ( إِلى صِراطٍ مُسْتَقِيمٍ ) * به راهى راست كه نزديكترين راهها است به حق و مؤدى به آن و آن راه اسلام است كه در آن هيچ اعوجاجى و كجى نيست بعد از آن از حال نصارى اخبار ميفرمايد كه * ( لَقَدْ كَفَرَ الَّذِينَ ) * بدرستى كه كافر شدند آنان كه * ( قالُوا ) * گفتند كه * ( إِنَّ اللَّه ) * بدرستى كه خداى * ( هُوَ الْمَسِيحُ ابْنُ مَرْيَمَ ) * او مسيح است كه پسر مريم است قايل اينقول از فرق نصارى يعقوبيه‌اند و بطلان قول ايشان همين بس كه قايلند به آنكه مريم مادر مسيح است چه اين موجب حدوث ولد است و حادث الوهيت را نشايد و نيز مادر اقدم است پس إله او نتواند بود و اگر است و اصغر چگونه ميتواند اكبر باشد و گويند كه نصارى قايل اين قول نبودند اما چون كه مذهب ايشان مؤدى به اين بود از حيثيت آنكه اعتقاد داشتند به آنكه عيسى به خودى\r\n","description":"","footnote":"","page_name":" 207 ","page_number":207},
  {"content":"\r\nخود ميآفريند و زنده ميگرداند و ميميراند و تدبير عالم مىكند پس لازم ايشان آنست كه قايل بالوهيت او شوند پس ذكر اينقول جهت توضيح جهل ايشان است و تفضيح معتقد ايشان پس بر فساد قول ايشان احتجاج مينمايد به اينكه * ( قُلْ ) * بگو اى محمد صلَّى اللَّه عليه و آله * ( فَمَنْ يَمْلِكُ ) * پس كيست كه مالك باشد و منع كند * ( مِنَ اللَّه ) * از قدرت و ارادهء خدا * ( شَيْئاً ) * چيزى را استفهام براى انكار است يعنى هيچ كس مانع اراده و قدرت الهى نتواند شد * ( إِنْ أَرادَ ) * اگر اراده كند خداى * ( أَنْ يُهْلِكَ الْمَسِيحَ ابْنَ مَرْيَمَ ) * آنكه هلاك كند عيسى بن مريم را * ( وَأُمَّه ) * و مادر او را * ( وَمَنْ فِي الأَرْضِ جَمِيعاً ) * و آنها را كه در زميناند همهء آنها مراد آنست كه مسيح مقهور و مقدور و قابل فنا است مانند ممكنات و چنين كس چگونه خدايى را شايد پس به جهت ازاحه شبهه كه ايشان را عارض شده در امر عيسى بجهة عدم والد او ميفرمايد كه * ( وَلِلَّه مُلْكُ السَّماواتِ وَالأَرْضِ ) * و مر خداى را است پادشاهى آسمانها و زمينها * ( وَما بَيْنَهُما ) * و آن چه ميان آنها است * ( يَخْلُقُ ما يَشاءُ ) * ميآفريند هر چه او مىخواهد چه او قادر على الاطلاق است پس بعضى از اشيا را بى اصل و مادهء مىآفريند چون آسمان و زمين و بعضى را از اصلى و مادهء خلق مىكند چنان كه ما بينهما و بعضى ديگر را انشا مىكند از اصلى كه از جنس ايشان نيست چون آدم از خاك و برخى از اصلى كه از جنس او است چون مولود از والدين و از مرد بىزن چون حوا و از زن بى مرد چون عيسى * ( وَاللَّه عَلى كُلِّ شَيْءٍ قَدِيرٌ ) * و خداى بر همه چيزها توانا است و هر چه ميخواهد بر طريقه و كيفيتى كه مقتضاى حكمت و مصلحت او است ايجاد ميفرمايد و بعد از آن حكايت مىكند از فريقين اهل كتاب بقوله * ( وَقالَتِ الْيَهُودُ وَالنَّصارى ) * و گفتند جهودان و ترسايان * ( نَحْنُ أَبْناءُ اللَّه ) * ما پسران خدائيم يعنى اشياع و اتباع هر دو پسر اوئيم كه آن عزير و مسيح است و يا آنكه مقربان اوئيم مانند قرب و منزلت ولد بوالد و مثل رأفت و مهربانى پدر بپسر ابراهيم نخعى گفته كه در تورية با ايشان خطاب كرده كه يا ابنا احبارى ايشان چنين خواندند كه يا ابنا ابكارى و در كلمات انجيل است كه لاهب الى ربى و ربكم ايشان خواندند كه الى ابى و ابيكم و سدى گفتند كه ايشان دعوى كردند كه خداى وحى كرد بيعقوب كه ان ولدك كانوا اول ولدى يعنى فرزندان تو\r\nاول فرزندان منند يعنى من ايشان را در دوزخ بيش از چهل روز نگاه ندارم تا آتش گناهان ايشان را بسوزد و پاك شوند و بعد از آن بما نگاه كند و گويد اى فرزندان يعقوب بيرون آييد ما بيرون آئيم و ببهشت رويم و ذلك\r\n","description":"","footnote":"","page_name":" 208 ","page_number":208},
  {"content":"\r\nقوله لَنْ تَمَسَّنَا النَّارُ إِلَّا أَيَّاماً مَعْدُوداتٍ مرويست كه رسول صلَّى اللَّه عليه و آله كعب ابن اشرف و كعب بن اسيد و غير ايشان را از عقاب بترسانيد گفتند كه ما را چه مىترسانى هر چند ما گناه كنيم خدا ما را عفو كند زيرا كه ما پسران اوئيم * ( وَأَحِبَّاؤُه ) * و دوستان او و خداى هرگز پسر و دوست خود را عذاب نكند بلكه غضب او مانند غضب پدر باشد بر ولد حقتعالى فرمود كه اى محمد ( ص ) * ( قُلْ ) * بگو در جواب ايشان كه قايل اين قولند كه اگر سخن شما بحسب فرض راستست * ( فَلِمَ يُعَذِّبُكُمْ ) * پس چگونه عذاب مىكند خداى شما را * ( بِذُنُوبِكُمْ ) * بگناهان شما و آن عذاب شما بقتل است در دنيا و اسر و مسخ و در آخرت باعتراف شما كه اياما معدودات خواهد بود پس اگر پسر او ميبوديد شما را عذاب نمىكرد زيرا كه پدر پسر را بقتل و اسر و مسخ و آتش عذاب نكند و دوست نيز عقوبت و عذاب دوست را روا ندارد و چون شما معترفيد به عذاب و عقوبت دنيا و آخرت نسبت بشما پس نه پسر اوييد و نه دوست او * ( بَلْ أَنْتُمْ بَشَرٌ ) * بلكه شما آفريدگان اوييد * ( مِمَّنْ خَلَقَ ) * از آنهايى كه خدا آفريده است يعنى مانند ساير بنى آدم كه بر بدى و نيكى پاداش خواهند يافت * ( يَغْفِرُ لِمَنْ يَشاءُ ) * ميآمرزد خداى هر كه را مىخواهد و آنها اهل ايمانند كه بوحدانيت الهى و نوبت جميع پيغمبران او گرويده‌اند * ( وَيُعَذِّبُ مَنْ يَشاءُ ) * و عذاب مىكند و هر كه را ميخواهد و آنها مشركانند مراد آنست كه حق تعالى با شما معاملهء ساير مردمان مىكند بدون مزيتى كه شما را بر ايشان باشد * ( وَلِلَّه مُلْكُ السَّماواتِ وَالأَرْضِ ) * و مر خداى راست پادشاهى آسمان و زمين و حكم فرمودن در آن و در اين * ( وَما بَيْنَهُما ) * و پادشاهى آنچه در ميان آسمان و زمين است * ( وَإِلَيْه الْمَصِيرُ ) * و بسوى او است بازگشت همه يعنى ما سوى نزد او مساويند در آنكه خلق و ملك اويند پس محسن را باحسان و مسيء را باسائة پاداش خواهد داد بدون رجحان بعضى بر بعضى و بعد از آن خطاب باهل كتاب مىكند بر سبيل التفات بقوله * ( يا أَهْلَ الْكِتابِ ) * اى يهود و نصارى * ( قَدْ جاءَكُمْ رَسُولُنا ) * بدرستى كه آمد بسوى شما فرستاده ما يعنى محمد صلَّى اللَّه عليه و آله * ( يُبَيِّنُ لَكُمْ ) * در حالتى كه روشن ميگرداند براى شما را حق را كه دين اسلام است حذف مفعول بجهة ظهور آن است و يا آنكه مفعول آن ما كنتم تخفون من الكتاب و حذف آن به جهت تقدم ذكر آن و ميتواند\r\n","description":"","footnote":"","page_name":" 209 ","page_number":209},
  {"content":"\r\nبود كه مفعول مقدر نباشد و معنى اينكه يبدل لكم البيان و قوله * ( عَلى فَتْرَةٍ مِنَ الرُّسُلِ ) * متعلقست بجاءكم يعنى آمده است بشما بر زمان فتور از ارسال رسل و انقطاع وحى و يا حالست از ضمير يبين يعنى بيان مىكند براى شما در حالتى كه بر زمان فترتست * ( أَنْ تَقُولُوا ) * به جهت كراهت آنكه گوئيد شما بر وجه اعتذار كه * ( ما جاءَنا مِنْ بَشِيرٍ ) * نيامد بما هيچ مژده دهندهء * ( وَلا نَذِيرٍ ) * و نه هيچ بيم كنندهء * ( فَقَدْ جاءَكُمْ ) * متعلق است بمحذوفى اى لا تعتذروا فقد جاءكم يعنى عذر مياريد و زبان باعتذار مگشائيد كه بتحقيق آمد بشما * ( بَشِيرٍ ) * بشارت دهندهء مؤمنان بمثوبة و كرامت در بهشت * ( وَنَذِيرٌ ) * و ترسانندهء كافران به عذاب و عقوبت در نيران * ( وَاللَّه عَلى كُلِّ شَيْءٍ قَدِيرٌ ) * و خداى بر همهء چيزها تواناست چه قادر است بر آنكه بمحض حكمت رسولان پى در پى فرستد چنان كه در مدت هزار و هفتصد سال كه ميان موسى و عيسى بود هزار پيغمبر فرستاد و بر آنكه بر زمان فترة ارسال محمد صلَّى اللَّه عليه و آله نمود مرويست كه ميان آن حضرت و عيسى ششصد سال و بروايتى پانصد و شصت و نه سال و بعد از عيسى در مدت صد و سى و چهار سال چهار پيغمبر مبعوث شدند سه از بنى اسرائيل بودند و هو قوله إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ و يكى از عرب كه خالد بن سنان بود و بعد از او هيچ پيغمبر مبعوث نشد تا\r\nزمان حضرت رسالت صلَّى اللَّه عليه و آله و در آيه امتنان است بر اهل كتاب و ساير مردمان بر آنكه در وقتى كه آثار وحى مندرس و اخبار رسالت منقطع و آثار نبوت منطمس رسولى بشير و نذير بر ايشان فرستاديم صلَّى اللَّه عليه و آله و سلم شعر\r\n\r\nتاريك بد ز ظلمت باطل همه جهان\r\nعالم ز رأى روشن او نور حق گرفت\r\n\r\n،\r\nبعد از آن جهت تسليهء حضرت رسالت ( ص ) بيان مخالفت يهود مىكند با انبياى خود هم چنان كه با او و ميفرمايد كه * ( وَإِذْ قالَ مُوسى ) * و ياد كن اى محمد ( ص ) اين را كه چون گفت موسى عليه السّلام * ( لِقَوْمِه ) * مر گروه خود را كه بنى اسرائيل بودند * ( يا قَوْمِ اذْكُرُوا ) * اى گروه من ياد كنيد * ( نِعْمَتَ اللَّه عَلَيْكُمْ ) * نعمت خداى را كه فايض است بر شما * ( إِذْ جَعَلَ فِيكُمْ أَنْبِياءَ ) * چون گردانيد در ميان شما پيغمبران تا شما را راه نمايند مراد پيغمبران زمان موسى بودند كه در احكام شرع تابع او بودند و گويند مراد انبيايى بودند كه بعد از موسى پيدا شدند پس ايراد آن به صورت ماضى بجهة تحقق وقوع باشد و اخبار به اين از معجزات وى و به صحت پيوسته كه در هيچ امت آن مقدار پيغمبر نبوده كه در بنى اسرائيل * ( وَجَعَلَكُمْ مُلُوكاً ) * و گردانيد شما را يعنى بعضى از شما يا در ميان شما پادشاهان بسيار مانند بسيارى\r\n","description":"","footnote":"","page_name":" 210 ","page_number":210},
  {"content":"\r\nانبيا و بجهة فرط تسلطى كه بعد از فرعون آنها را بود قصد قتل يحيى و عيسى كردند و گويند كه چون ايشان مملوك بودند در دستهاى قبطيان حقتعالى ايشان را از آن برهانيد و مالك نفس خودشان گردانيد و منازل وسيع كه در آن آبهاى جارى بود بايشان ارزانى داشت و از اينجهت ايشان را بملوك تسميه نمود و فرمود كه * ( وَآتاكُمْ ) * و بداد شما را از من و سلوى و سايه ابر و بيرون آمدن آب از سنگ و شكافتن بحر و غير آن از نعم عظيمه * ( ما لَمْ يُؤْتِ أَحَداً ) * آنچه نداد او كس را * ( مِنَ الْعالَمِينَ ) * از همهء عالميان و گويند عالميان اهل زمان ايشانند از ابى سعيد خدرى نقلست كه هر كه از بنى اسرائيل كه وى را زنى بود و خدمتكارى و اسبى و وجه معيشتى او را پادشاه خواندندى ابو درداء از رسول صلَّى اللَّه عليه و آله روايت كرده كه آن حضرت فرمود\r\nمن اصبح معافا فى بدنه و امنا فى سربه ( طريقه ظ ) و عنده قوت يومه فكانما حيزت له الدنيا بحذافيرها\r\nيعنى هر كه صبح كند با عافيت بدن و امن راه و نزد او قوت آن روز باشد پس گوييا همهء دنيا بحوزهء تصرف او درآمده و بعد از آن فرمود كه حضرت عزت ميفرمايد كه اى فرزند آدم ترا از دنيا همين بس كه سد جوعت كند و عورتت بپوشد و اگر خانهء باشد كه در آن درآيى نعمتى باشد بر تو و اگر اسبى باشد كه بر نشينى نعمتى تمام بود و ترا پارهء نان و سبوى آب و ازار عورت پوش كافيست * ( يا قَوْمِ ادْخُلُوا الأَرْضَ الْمُقَدَّسَةَ ) * اى گروه من درآئيد به زمين پاك كرده شده از رجس شرك و يا با بركت كه جامع انواع فواكه است و موضع خصب و رفاهيت و مقر اكثر انبيا و مؤمنين و آن همهء زمين شام است يا دمشق يا بطور و حوالى آن يا فلسطين و بعضى از اردن و اصح آنست كه اريحا و ايليا است كه حاليا بيت المقدس است * ( الَّتِي كَتَبَ اللَّه لَكُمْ ) * آن زمينى كه قسمت كرده است خداى براى شما و يا نوشته است در لوح محفوظ كه مسكن شما باشد به شرط ايمان و جهاد با جبابره و امتثال ساير اوامر و چون ايشان از عمالقه ترسيده بودند سخن نقباى خود را ميگفتند كه كاش ما را رأس و رئيسى بود تا بمصر باز ميگشتيم موسى عليه السّلام فرمود كه * ( وَلا تَرْتَدُّوا عَلى أَدْبارِكُمْ ) * و باز مگر ديد بپشتهاى خود يعنى به همان راه كه آمده‌ايد به جهت خوف جبابره و يا باز مگرديد در دين خود بعصيان عدم وثوق بر خداى كه اگر چنين كنيد * ( فَتَنْقَلِبُوا ) * پس بازگرديد * ( خاسِرِينَ ) * در حالتى كه زيان كاران باشيد در دنيا و آخرت و ميتواند بود كه تنقلبوا مجزوم باشد معطوف بر ترتدوا و منصوب بر جواب شرط و بدانكه آيه فَإِنَّها مُحَرَّمَةٌ عَلَيْهِمْ أَرْبَعِينَ سَنَةً منافى آيه * ( ادْخُلُوا الأَرْضَ الْمُقَدَّسَةَ الَّتِي كَتَبَ اللَّه لَكُمْ ) * نيست زيرا كه آيه ثانية به شرط ايمان و امتثال اوامر بود و چون اينشرط\r\n","description":"","footnote":"","page_name":" 211 ","page_number":211},
  {"content":"\r\nمفقود شد حقتعالى چهل سال دخول ارض مقدسه را بر ايشان حرام ساخت و گويند آن كسانى كه دخول ارض مقدسه نامزد ايشان بود غير جماعتى بودند كه دخول بر ايشان حرامشده بود القصه چون موسى ع بنى اسرائيل را از ارتداد منع فرمود * ( قالُوا ) * گفتند در جواب او كه * ( يا مُوسى إِنَّ فِيها ) * اى موسى بدرستى كه در ارض مقدسه * ( قَوْماً جَبَّارِينَ ) * گروهىاند متغلب و با شوكت و قوت كه ما را مقاومت با ايشان ميسر نيست جبار فعال است كه صيغهء مبالغه است مأخوذ از جبره على الامر بمعنى اجبره على الامر و آن كسى است كه اجبار مردمان نمايد بر آنچه خواهد * ( وَإِنَّا لَنْ نَدْخُلَها ) * و بدرستى كه ما در نميآئيم در آن زمين * ( حَتَّى يَخْرُجُوا مِنْها ) * تا وقتى كه بيرون آيند جباران از آن * ( فَإِنْ يَخْرُجُوا مِنْها ) * پس اگر بيرون روند از آن زمين * ( فَإِنَّا داخِلُونَ ) * پس بدرستى كه ما در آيندگانيم در آن زمين چه ما را طاقت جهاد كردن با ايشان نيست * ( قالَ رَجُلانِ ) * گفتند دو مرد * ( مِنَ الَّذِينَ يَخافُونَ ) * از آنان كه ميترسيدند از خداى يعنى يوشع بن نون بن سبط بن بنيامين بود و يا سبط يوسف كه خواهر زادهء موسى و وصى او بود و ( كالب ابن يوحنا ) سبط يهودا * ( أَنْعَمَ اللَّه عَلَيْهِمَا ) * انعام كرده بود بر ايشان حقتعالى بايمان و ثبات بر عهد و پيمان اين صفت ثانيهء رجلان است يا جملهء معترضه براى بيان حال ايشان و گويند اين دو مرد بنى اسرائيل را گفتند * ( ادْخُلُوا عَلَيْهِمُ الْبابَ ) * درآئيد بر جباران از باب قريهء ايشان ناگهان و ايشان را در رهگذر تنك گيريد و مگذاريد كه بصحرا روند * ( فَإِذا دَخَلْتُمُوه ) * پس چون درآييد از آن در بر وجهى كه گفته شد * ( فَإِنَّكُمْ غالِبُونَ ) * پس بدرستى كه شما غالبيد چه به جهت مواضع ضيقه و عظم اجسام ايشان متعسر است بر ايشان كه بر شما حمله كنند و ديگر آنكه ايشان اجسامىاند كه خالى از قلوب اند و در نهايت جبانت و ميتواند بود كه علم ايشان به اين از اخبار موسى بوده باشد و از قول او كتب اللَّه لكم و يا علم ايشان ( به عادت اللَّه ) در نصرت رسل و قهر اعدا و يا از الهام او * ( وَعَلَى اللَّه ) * و بر خداى نه غير او * ( فَتَوَكَّلُوا ) * پس توكل كنيد در اين حرب * ( إِنْ كُنْتُمْ مُؤْمِنِينَ ) * اگر هستيد باور دارندگان مر وعدهء حق را و يا گروندگان بوحدانيت و قدرت كامله او قالُوا يا مُوسى گفتند اى موسى * ( إِنَّا لَنْ نَدْخُلَها أَبَداً ) * بدرستى\r\nكه ما در نميآئيم به اين ولايت هرگز * ( ما دامُوا فِيها ) * ما دام كه ايشان در اين موضعند و تو دو كس را تصديق ميكنى و سخن ده كس را باور نميدارى ذكر ابدا بجهة نفى دخول ايشان\r\n","description":"","footnote":"","page_name":" 212 ","page_number":212},
  {"content":"\r\nاست بر تأكيد و ما داموا فيها بدل بعض است از ابدا پس از روى استهانة به خدا و برسول او و عدم مبالات به او و رسول او گفتند * ( فَاذْهَبْ أَنْتَ وَرَبُّكَ ) * پس برو تو و پروردگار تو * ( فَقاتِلا ) * پس جنك كنيد * ( إِنَّا هاهُنا قاعِدُونَ ) * بدرستى كه ما اينجا نشسته‌ايم و گفته‌اند كه مراد از رب هارون بوده و رب بمعنى سيد است پس هارون را كه از او بزرگتر است سيد گفتند و كلمهء قاتلا مؤيد اين قولست و نزد بلخى كلام در تقدير اينست كه اذهب انت و ربك يعينك و قول اول اليق است بجهل ايشان و حسن گفته كه اينقول ايشان دالست بر آنكه ايشان مشبه بودند القصه ايشان متفرق الكلمه شده و بر حرب جبابره اجتماع نكردند و اگر متفق الكلمه ميبودند البته غالب ميشدند و از سرگردانى تيه فارغ ميشدند و در خبر است كه عام الحديبيه چون مشركان رسول را از خانهء خدا منع كردند مقداد اسود گفت يا رسول اللَّه به خدا كه ما ترا سخنى نگوئيم كه بنى اسرائيل موسى را گفتند كه فاذهب انت و ربك ليكن قتال كنيم از چهار جانب تو و اگر تو در دريا شوى درآييم و اگر بر آسمان شوى بر آن برآييم و اصلا قدم از بيعت تو باز نداريم چون صحابه اين بشنيدند همه يك زبان شدند و به جهت اين فتح مكه ايشان را دست داد و چون موسى تشتت و تفرق قول ايشان مشاهده فرمود و از اعانت ايشان مأيوس شد دست بدعا برداشته شكايت قوم را به حضرت عزت معروض داشت * ( قالَ رَبِّ ) * گفت اى پروردگار من * ( إِنِّي لا أَمْلِكُ إِلَّا نَفْسِي ) * بدرستى كه من مالك نيستم مگر نفس خود را * ( وَأَخِي ) * و برادر خود را يوشع و كالب اگر چه با او موافقت كرده بودند اما اعتماد بر آنها نداشت جهت ظهور تلون قوم بر او و ميتواند بود كه مراد به اخى من يواخينى فى الدين باشد پس ايشان نيز در مستثنى داخل باشند و احتمال دارد كه اخى منصوب باشد و معطوف باشد بر اسم ان و يا مرفوع معطوف بر ضمير لا املك و يا بر ان و اسم ان و يا مجرور نزد كوفيان معطوف بر ضمير نفسى و مىتواند بود كه موسى به جهت فرط ضجرت از قول بنى اسرائيل اكتفاء بذكر هارون كرده باشد و مذكر كسانى نشده باشد كه موافق او بوده باشند يا اشاره باشد بقلة موافق كه مستلزم انقطاع است به او سبحانه يعنى بار خدا يا اهل نفاق در نهايت ندرت و قلتاند و اهل خلاف متجاوز از حد غايت و نهايت * ( فَافْرُقْ بَيْنَنا ) * پس جدايى افكن ميان ما * ( وَبَيْنَ الْقَوْمِ الْفاسِقِينَ ) * و ميان گروه بيرون رفتگان از دايرهء فرمان يعنى حكم كن براى ما به آنچه مستحق آنيم و بر ايشان آنچه سزاوار آنند يا تبعيد نما ميان ما و ميان ايشان و تخليص كن ما را از صحبت ايشان * ( قالَ ) * گفت خداى * ( فَإِنَّها ) * پس بدرستى كه ارض مقدسه * ( مُحَرَّمَةٌ\r\n","description":"","footnote":"","page_name":" 213 ","page_number":213},
  {"content":"\r\n* ( عَلَيْهِمْ ) * حرام گردانيده شده است بر ايشان بر اين معنى كه بواسطهء عصيان قادر نباشند كه به آن درآيند و مالك آن شوند * ( أَرْبَعِينَ سَنَةً ) * چهل سال * ( يَتِيهُونَ فِي الأَرْضِ ) * سرگردان و متحير بودند در زمين تيه كه شش فرسخ است پس قوم موسى چهل سال در اينمقدار زمين سرگردان بودند هر صباح عزيمت سفر كردندى و تا شام راه رفتندى و شب هم آنجا بودندى كه بامداد از آنجا رحلت كرده بودند و اين يا به جهت اين بود كه حقتعالى تحويل منتهاى آن زمين ميكرد بمبدء و به جهت آن هر گاه كه بنهايت آن زمين ميرسيدند ابتداى آن را ميديدند و يا علامات اول آن را به آخر آن القا ميكرد و به جهت آن در آن سرگردان بودند و راه بيرون شدن نميافتند و نميدانستند كه از كجا ابتدا كرده‌اند و بكجا رسيده اند و اين از خارق عادات بود و معجزهء موسى عليه السّلام و بدانكه عامل ظرف يا محرمة است پس تحريم موقت و غير مؤبد باشد و مخالفت نداشته باشد بقوله التي كتب اللَّه لكم و مؤيد اينست كه در روايت واقع شده كه بعد از چهل سال با بعضى از بنى اسرائيل كه مانده بودند برفت و اريحا را بگشاد و مدتى\r\nدر آنجا بود و در آنجا بجوار رحمت ايزدى پيوست و گويند در تيه قبض روح او شد و در حين احتضار خبر داد كه يوشع بن نون بعد از او پيغمبر خدا باشد و حقتعالى امر كند او را بقتل جبابره و بعد از فوت او يوشع بنى اسرائيل را باريحا و ايليا آورد و جبابره را بقتل رساند و همه زمين شام را بر بنى اسرائيل مسلم دارد و يا عامل ظرف يتيهون است يعنى در مدت چهل سال در زمين تيه متحير بودند و طريقى نداشتند بر بيرون رفتن از آن پس بنا بر اين تحريم بر سبيل اطلاق باشد و مؤيد اينست كه گفته‌اند كه هيچ كدام از ايشان كه قايل لن ندخل الارض المقدسه بودند داخل نشدند بلكه در تيه هلاك گشتند و موسى و هارون را در آنجا وفات رسيد يوشع بر همهء ابناى ايشان مبعوث شد و چون ايشان جوانان توانا بودند آنها را بحرب جبابره بر دو قتال كرده بناى ايشان را برانداختند و در اخبار آمده كه چون موسى نفرين بر قوم كرد و حكم شد كه چهل سال در زمين تيه باشند موسى از آن پشيمان شد و حقتعالى با وى خطابكرد كه چون حكم كرديم به تحير و سرگشتگى ايشان * ( فَلا تَأْسَ ) * پس اندوهناك مباش * ( عَلَى الْقَوْمِ الْفاسِقِينَ ) * بر گروه فاسقان بيرون رفتگان از فرمان يعنى ايشان بسبب فسق سزاوار اين نوع عقوبتند پس بر دعا كردن بر ايشان پشيمان مشو و در تبيان گفته كه خطاب با حضرت رسالت است يعنى اى محمد صلَّى اللَّه عليه و آله قوم موسى مدتى سرگشته گشتند تو بر ايشان اندوه مخور كه بسبب فسق و نافرمانى سزاوار نفرين موسى بودند و در تفسير ابو الفتوح مذكور است كه در ميان بنى اسرائيل كه در تيه بودند ششصد هزار مرد مقاتل بودند و آن ده نقيب كه افشاى سر و نقض عهد كردند در تيه بمردند و هر مرد كه در حين داخل\r\n","description":"","footnote":"","page_name":" 214 ","page_number":214},
  {"content":"\r\nشدن در تيه بيست ساله بود نيز آنجا فوت شد غير از يوشع بن نون و كالب بن يوحنا و از آنان كه قول إِنَّا لَنْ نَدْخُلَها أَبَداً ما دامُوا فِيها گفته بودند كودكى نماند و چون در تيه گرفتار شدند موسى را گفتند كه ما در اين بيابان از تاب گرما هلاك ميشويم نه خيمه داريم و نه سايبانى و تو مىگويى كه اينجا چهل سال ميبايد بود حق سبحانه ابرى فرستاد مانند عرض و طول لشگرگاه ايشان هر جا رفتندى آن ابر بالاى سر ايشان رفتى هر جا كه فرود آمدندى بايستادى و آن ابرى سفيد و خنك و بىباران بود و چون شب رسيدى گفتندى در اين شب تا روشنى ما از كجا باشد حق تعالى عمودى از نور بيافريد آن مقدار كه عرض لشگر بود نور آن منتشر و گسترده بود و در حين غروب آفتاب تا طلوع باقى بودى و چون صبح روشن شدى ناپديد گشتى گفتند طعام از كجا آريم حقتعالى از براى ايشان من بفرستاد و آن ترنجبين است و ايشان از آن به قدر احتياج برگرفتندى و همه را وافى بودى و مرويست كه هر يكى را صاعى رسيد روزى چند كه برآمد گفتند ما را آرزوى گوشت است حقتعالى سلوى را بايشان بفرستاد و آن مرغى است بر شكل سمانه و چون تشنه شدندى طلب آب كردندى حقتعالى سنگى را از آسمان بموسى فرستاد و فرمود كه اى موسى هر گاه كه آرزوى آب داشته باشند تو عصاى خود را بر اين سنك زن تا دوازده چشمه از آن بيرون آيد هر چشمه آن از سبطى تا با يكديگر نزاع نكنند گفتند جامهاى چركين را چگونه پاك و پاكيزه كنيم او سبحانه بادى را بايشان فرستاد تا بر هر جا كه وزيدى پاكيزه شدى باز گفتند اگر جامهاى ما كهنه گردد بدل آن را از كجا آريم فرمود كه در اين چهل سال جامه اى از جامهاى شما ندارد و كهنه نگردد گفتند اطفال ما چون بزرك شوند جامهاى ايشان بر تن ايشان كوتاه خواهد بود گفت من دراز كنم چون چهل سال بگذشت موسى با بقيهء لشگر بمحاربه جباران روان شد و اريحا را فتح كردند و مقدمهء لشگر يوشع بن نون بود و افتتاح فتح از او شده در شهر درآمد و لشگر نيز از عقب او داخل شدند و مدتى آنجا بودند تا كه موسى عليه السلام بجوار رحمت ايزدى پيوست و اين قول اصح اقوال است زيرا كه\r\nاجماع اهل البيت است كه عوج بن عنق را موسى عليه السلام بعصا كشت و نزد بعضى آنست كه اريحا بر دست يوشع گشاده شد و موسى و هارون در تيه فرمان يافتند و بعد از آن يوشع در اريحا وفات كرد و فوت هارون قبل از موسى بود و بيان قصهء وفات او بر اينوجه بود كه حقتعالى موسى را وحى كرد كه من قبض روح هارون را خواهم كرد بفلان كوه بر او را موسى او را گفت اى برادر برخيز تا بفلان كوه رويم وى تابع او شده به آن كوه آمد و در آن كوه درختى ديدند كه در حسن و طراوت و نضارت مثل آن را نديده بودند خانهء در زير آن درخت ساخته بود و سريرى در آن نهاده و بستر ها بر آن گسترده با بوى خوش و نسيمى دلكش هارون موسى را گفت ميخواهم ساعتى اينجا بخوابم گفت\r\n","description":"","footnote":"","page_name":" 215 ","page_number":215},
  {"content":"\r\nروا باشد گفت ميترسم كه خداوند خانه بيايد و مرا منع كند موسى گفت من او را تسلى كنم هارون گفت تو نيز با من در خوابيدن موافقت كن گفت چنين باشد پس هر دو بر بالاى آن سرير بخفتند چون در خواب شدند ملك الموت بقبض روح هارون آمد هارون از صعوبت نزع از خواب برجست و موسى را بيدار كرد و وداع نمود و جان را بقابض ارواح سپرد و فرشتگان آن سرير را به آسمان بردند و آن درخت ناپديد شد موسى نزد بنى اسرائيل آمد گفتند هارون را چه كردى و او را كجا بردى گفت حقتعالى قبض روح او را كرد گفتند دروغ مىگويى وى را بردى و بكشتى به جهت حسد اينكه ما او را از تو دوستتر داشتيم گفت هارون برادر مادرى و پدرى من بود او را از خود دوستتر داشتم چگونه او را كشته باشم ايشان باور نمى كردند و پيوسته موسى را به آن سرزنش ميكردند و ميرنجانيدند تا كه موسى از اين گفتگو بيتاب گشته دو ركعت نماز بگذارد و زبان بمناجات گشوده گفت بار خدايا برائة ساحت مرا بر بنى اسرائيل نما حقتعالى فرشتگان را امر كرد تا آن سرير را بياوردند و در ميان بنى اسرائيل نهادند و هارون را بايشان نمودند كه او بمرك خود مرده است و موسى او را نكشته و ذلك قوله لا تَكُونُوا كَالَّذِينَ آذَوْا مُوسى الايه و اما وفات موسى بروايت ابى هريره از رسول خدا صلَّى اللَّه عليه و آله آن چنانست كه چون ملك الموت بقبض روح او آمد نزد وى آمد و گفت اجب دعوة ربك و او كاره موت بود حقتعالى به او وحى كرد كه دست خود را بر پشت گاو نه تا چندين موى كه در زير دست تو آيد من ترا بهر مويى سالى عمر دهم و ليكن عاقبت مرك خواهد بود گفت خدايا نميخواهم پس بموت رضا داد ملك الموت قبض روح او كرد از عبد اللَّه بن عباس روايتست كه روزى موسى با يوشع كه وصى او بود در بيابانى ميرفتند بادى سخت و سياه برآمد يوشع ترسيده پنداشت كه قيامتست و از غايت دهشت و خوف دست در دامن موسى زد فرشتگان موسى را از ميان پيرهن بيرون كشيدند و همين پيرهن در دست يوشع بماند يوشع بميان قوم آمد پيرهن در دست گفتند موسى را چه كردى و او را كجا بردى گفت او را از ميان پيرهن ببردند و من او را ديگر نديدم گفتند بخداى كه پيغمبر خداى را بكشتى بطمع آنكه بجاى او بنشينى و بر ما حكم كنى پس قصد كشتن او كردند گفت سه روز مرا مهلت دهيد اگر حقتعالى برائت ساحت مرا بر شما ظاهر سازد فبها و الا من در دست شماام هر چه خواهيد درباره من بجاى آريد ايشان قبول كردند و او را مقيد ساختند و كسى را بر او موكل گردانيدند و او بتضرع و زارى برائت ساخت خود را از حق سبحانه درميخواست تا او سبحانه در خواب هر يك از بنى اسرائيل نمود كه يوشع بىگناهست و موسى بحتف نفس خود فوت شده پس او را از آن قيد رها كردند و در روايت ديگر آمده كه موسى در جايى ميگذشت ديد كه جمعى از فرشتگان قبرى ميكنند بنظارهء ايشان بايستاد و چون در آن قبر نگاه كرد\r\n","description":"","footnote":"","page_name":" 216 ","page_number":216},
  {"content":"\r\nجايى وسيع و پاكيزه و خوشبوى و سبزه زار و آب روان ديد گفت اى فرشتگان اين قبر را براى كه ميكنيد كه بسى قبر فراخ و خوشبوى و خوش\r\nمنظر است گفتند براى مردى مؤمن متدين ميخواهى كه اين از آن تو باشد گفت آرى گفتند پس در اين قبر درآى و بخسب و روى به قبله كن و توجه بدوست نما و نفسى بكش موسى به همان طريق در آن قبر فرو رفته بخفت و روى فرا قبله كرده متوجه احديت شد و قبر را بر او راست كردند و مورخان در تواريخ ذكر كرده‌اند كه موسى عليه السّلام صد و بيست سال داشت بيست سال در ملك فريدون بود و صد سال در ملك منوچهر و چون در تيه مدت چهل سال برآمد و بجوار رحمت ايزدى پيوست حق تعالى يوشع را پيغمبرى داده بر بنى اسرائيل فرستاد و او را بجهاد جباران امر كرد وى بنى اسرائيل را همراه گرفته باريحا آمد و با جباران جدال آغاز كرد و تابوت سكينه با او بود مدت ششماه آن شهر را حصار كردند و در ماه هفتم بفرمود تا همهء لشگر بجاى بوق سرناها بزنند پس به يك بار باد در او دميدند و آواز نعره بلند كردند ديوار شهر بيفتاده در شهر درآمدند و قتال نموده جباران و اتباع ايشان را بقتل رسانيدند و بعضى عزيمت كردند از آنجا فرار نمودند و در خبر آمده كه چند مرد از بنى اسرائيل بر سر يك مرد جمع شدند تا او را به چندين ساعت بهزار مشقت بكشتندى و اين محاربه روز جمعه بود نماز تنك رسيده يوشع نگاه كرد هنوز جمعى از جبابره باقى مانده بودند و روز تاريك شده دعا كرد و گفت\r\nاللهم اردد الشمس على\r\nبار خدايا آفتاب را براى ما رد كن چون آفتاب باز آمد گفت ( انك فى طاعة اللَّه فقفى ) توقف كن تا دمار از روزگار فجار برآوريم آفتاب بايستاد و نرفت تا كه يوشع و بنى اسرائيل از قتل آن كفار بپرداختند و بعد از آن بيكبار غروب نمود و اتفاق امت است كه آفتاب برنگشت براى كسى مگر براى سليمان كه وصى داود بود و يوشع كه وصى موسى است و على بن ابى طالب عليه السّلام كه وصى سيد انبيا است صلَّى اللَّه عليه و آله و اهل احاديث و اخبار متفقاند در اين حديث و از جمله در اخبار ابو اسحاق ابراهيم ثعلبى باسانيد صحيحه از عبد اللَّه بن عباس به چند طريق آورده است كه ( لم ترد الشمس الا لسليمان وصى داود و ليوشع وصى موسى و لعلى وصى محمد صلَّى اللَّه عليه و آله ) و آنچه مشهور است دو بار آفتاب براى امير المؤمنين صلوات اللَّه عليه بازگشته است يك بار در حياة رسول صلَّى اللَّه عليه و آله و يك بار بعد از وفات او اما اول گروهى بسيار از اصحاب كبار چون ابو درد او مقداد و جابر و عبد اللَّه عباس روايت كرده‌اند كه روزى رسول خدا صلَّى اللَّه عليه و آله على عليه السّلام را بمهمى فرستاده بود چون باز آمد نماز عصر بود و رسول را وحى رسيده سر بر كنار آن حضرت نهاد و چون وقت نماز تنك شد امير المؤمنين عليه السّلام نماز را باشارت بگذارد و بعد از آنكه رسول خدا صلَّى اللَّه عليه و آله از غشيه وحى خلاص يافت رنگ امير المؤمنين\r\n","description":"","footnote":"","page_name":" 217 ","page_number":217},
  {"content":"\r\nعليه السلام را متغير بديد فرمود كه ترا چه رسيده گفت يا رسول اللَّه صلَّى اللَّه عليه و آله نماز پسين را بگذاردم به اشاره به جهت آنكه سر مبارك تو در كنار من بود نتوانستم كه به نماز قيام نمايم و خواطرم از اين نماز تسلى ندارد فرمود كه من دعا كنم تا آفتاب باز گردد و تو نماز كنى اداء پس فرمود كه بار خدايا تو دانى كه على ( ع ) در طاعت تو و رسول بود و او را به حال قيام نماز ميسر نشد\r\nرد عليه الشمس حتى يصلَّى\r\nآفتاب را براى او باز گردان تا نماز را بگذارد راوى گويد بخدايى كه جان همه در قبضهء قدرت او است كه ما آفتاب را ديديم كه بازگشت و او را آوازى بود چون آوازهء كه در چوب كشند و روشنايى ديدم كه بر ديوارها افتاد و آن چنان ايستاده تا آنكه امير المؤمنين عليه السلام برخواست و نماز عصر را با شرايط و اركان بگذارد و چون سلام باز داد بيكبار ديدم كه آفتاب فرو افتاد نه بطريق عادت كه هر بار فرو شود و اما دويم پس از وفات رسول خدا صلَّى اللَّه عليه و آله بود و اين نيز بروايات متعدده ثابت شده و از آن جمله جويرية بن مسهر روايت كرده كه من برفاقت امير المؤمنين عليه السلام بجايى ميرفتيم به زمين شوره رسيديم در ميان راه شيرى خسبيده بود و بچه او در پس او بخواب رفته بود من لجام دابهء خود را باز كشيدم فرمود اى جويريه اين كلب خدا است و دابه او كافى شر او نيست مگر باذن حقتعالى و چون آن حضرت نزد او رسيد برخواست و متوجه وى شد و دم را ميجنبانيد و ميآمد تا نزد وى حضرت دست مبارك بر سر و روى او فرو كشيد و او بكلام فصيح بسخن درآمده گفت\r\nالسلام عليك يا امير المؤمنين و وصى خاتم النبيين\r\nآن حضرت فرمود كه\r\nو عليك السلام يا حيدره ما تسبيحك\r\nگفت\r\nسبحان ربى الاعلى سبحان الهى سبحان من اوقع المهابة و المخافه فى قلوب عباده منى سبحانه سبحانه\r\nپس حضرت از آنجا بگذشت تا بموضعى رسيد كه مشهور است به زمين بابل وقت نماز عصر درآمد آن حضرت فرمود كه تو نماز بگذار كه من اينجا نماز نميگذارم زيرا كه اين زمينى است كه حقتعالى در اين زمين قومى را عذابكرده است و بر زمين فرو برده و هيچ پيغمبرى و هيچ وصى پيغمبرى را نشايد كه اينجا نماز كند جويريه گفت كه من با خود گفتم كه اين چه سخن است كه امير ميگويد به خدا كه من نماز نگذارم تا وقتى كه او نماز گذارد پس ميرفتيم تا آفتاب فرو رفت من متعجب و متحير فرو ماندم از قصهء آن شير و فوت نماز پس ميرفتيم تا بموضعى رسيديم فرود آمد و وضوء ساخت و دست بدعا برداشت و دعا كرد هنوز دعا تمام نكرده بود كه ديدم آفتاب طالع شد و بموضعى آمد كه وقت نماز عصر است پس مرا گفت بيا نماز كن من با او نماز گذاردم چون فارغشد آفتاب بيكبار فرو رفت و فى الحال ستاره ها نمايان شد پس روى به من كرد و گفت لعب الشيطان بك يا جويريه ديو با تو وسوسه كرده باشد و در خواطر تو انداخته باشد چيزهاى بد را گفتم آرى يا امير المؤمنين عليه السّلام حضرت فرمود كه نشنيدهء كه حقتعالى فرموده كه وَلِلَّه الأَسْماءُ الْحُسْنى فَادْعُوه بِها من خداى را بنام بزرك بخواندم تا آفتاب باز آمد و نماز را بوقت ادا كردم من گفتم اشهد انك وصى\r\n","description":"","footnote":"","page_name":" 218 ","page_number":218},
  {"content":"\r\nرسول اللَّه حقا بعد از آن فرمود كه اينجا ناوسى است از نواويس گبران كه رؤس ايشان را از زمين برهوت به اينجا نقل كرده‌اند و ازين جماعتند كه حقتعالى فرموده كه وَكانَ فِي الْمَدِينَةِ تِسْعَةُ رَهْطٍ الايه و در پيش حفرهء است از حفرهاى دوزخ كه در آنجا كفارند و از جملهء ايشان پنج زنند از زنان پيغمبران زن لوط و زن نوح و زن موسى كه بر وصى او يوشع خروج كرد و زن ايوب كه قوم خود را حمل كرد بر ضرهء خود يعنى زنى ديگر از ايوب تا او را بناحق رجم كردند و در اين معنى كه در شمس شده از براى امير المؤمنين عليه السّلام شعرا را در زمان حضرت رسول صلَّى اللَّه عليه و آله اشعار بسيار است و بعد از آن نيز در اينمعنى اشعار بسيار گفته‌اند و از جابر انصارى روايتست كه روزى رسول ( ص ) با جمعى از اصحاب ايستاده بود و امير المؤمنين نيز ايستاده بود روى مبارك باصحاب كرد و فرمود\r\nمعاشر الناس هذا على بن ابى طالب سيد العرب و الوصى الاكبر و الأبلج الازهر قاتل المارقين و هو منى بمنزلة هارون من موسى الا انه لا نبى بعدى يحب اللَّه و رسوله و يحبه اللَّه و رسوله لا يقبل اللَّه التوبة من تايب الا بحب على بن ابى طالب\r\nبعد از آن بحسان امر كرد كه برخيز و در اين معنى سخنگوى حسان برخواست و گفت شعر\r\n\r\nلا يقبل التوبة من تائب\r\nالا بحب ابن ابى طالب اخى رسول اللَّه بل صهره\r\n\r\n\r\nو الصهر لا يعدل بالصاحب يا قوم من مثل على و قد\r\nردت له الشمس من المغرب\r\n\r\nمردمان برخواستند و جامهء خود را بر امير المؤمنين عليه السّلام ميماليدند و در خبر آمده كه قدامة السعدى از جملهء ياران امير المؤمنين عليه السّلام بود كه در زمين بابل حاضر بود چون حقتعالى آفتاب را براى آن حضرت برگردانيد گفت شعر\r\n\r\nرد الوصى لنا الشمس اذا غربت\r\nحتى قضينا صلاة العصر فى المهل\r\n\r\n\r\nفتلك آيته فينا و حجته\r\nفهل له فى جميع الناس من مثل\r\n\r\nيونس بن عبد اللَّه گويد سالى به حج ميرفتم در بعضى منازل كنيزى نابيناى حبشى ديدم دستها برداشته ميگفت يا رد الشمس على على بن ابى طالب امير المؤمنين رد على بصرى من نزديك او شدم و گفتم اى جاريه على را دوست دارى گفت آرى من دو دينار زر سرخ به او دادم كه اين را در ما يحتاج خود صرف كن نستد و گفت مرا به اين احتياجى نيست من چون به حج رفتم و در حين معاودة به اين موضع رسيدم كنيز را ديدم كه چشم او روشن شده بود و حاجيان را آب ميداد گفتم يا جاريه چشم تو چگونه روشن شد گفت هفت شب آن دعا ميكردم و بر خدا ميناليدم و وى را آن سوگند ميدادم چون شب هفتم رسيد هاتفى آواز داد كه اى كنيز تو على را از صفاى طوية و طيب نفس دوست ميدارى گفتم آرى گفت هر دو دست را بر چشمهاى خود نه من هر دو دست را بر چشمهاى خود نهادم او گفت الهى تو ميدانى اگر اين على را بدل صافى و نيت صادق دوست ميدارد چشمهايش را باز ده حق تعالى دعاى او را اجابت كرد و چشمهاى مرا به من ارزانى داشت من او را سوگند دادم كه تو چه كسى گفت من خضرم و از جملهء محبان و\r\n","description":"","footnote":"","page_name":" 219 ","page_number":219},
  {"content":"\r\nمواليان علىام و موكلم بر شيعيان او و چون حقتعالى تبيين حال اهل كتاب فرمود در نقض عهد و ارتكاب فواحش در عقب آن بيان حال فرزند آدم كرد كه در حق برادر خود نقض عهد نمود و مرتكب قتل او شد كه آن اعظم فواحشست تا موجب تسليهء حضرت رسالت صلَّى اللَّه عليه و آله شود به آنكه نقض عهد مخصوص باهل عصر آن حضرت نبوده بلكه در قديم الايام نيز چنين بوده‌اند و سبب توبيخ يهودان و لهذا آن حضرت را امر فرمود به آنكه اين قصه را بر ايشان خواند بقوله * ( وَاتْلُ عَلَيْهِمْ ) * و بخوان بر اهل روزگار خود كه از جملهء اهل كتابند * ( نَبَأَ ابْنَيْ آدَمَ ) * خبر دو پسر آدم كه از صلب او بودند يعنى قابيل و هابيل و حسن بصرى گفته كه مراد دو مرد بودند از بنى اسرائيل و قول اول است صحيح است و حق و قوله * ( بِالْحَقِّ ) * صفت مصدر محذوفست اى ( تلاوة ملتبسة بالحق ) يعنى خواندنى در لباس حق و راستى كه هيچ شايبهء كذب در آن راه نبايد و يا حالست از ضمير اتل يعنى بخوان در حالتى كه ملتبسى به حق يا از نبأ يعنى در حالتى كه اينخبر ملتبس است بصدق و راستى و موافق آنچه در كتب متقدمهء سماويه است و بيان اين قصه بر اينوجه بوده كه بعد از قبول توبه آدم عليه السّلام و اتصال او بحوا از مجالست ايشان با يكديگر حوا بيست نوبت حامله گشت بهر بطنى پسرى و دخترى آورد مگر شيث عليه السّلام كه تنها متولد شده بود و چون بزرك ميشدند جاريه يك بطن را بپسر بطن ديگر ميدادند تا موجب كثرت توالد و تناسل شود و مرويست كه اولين فرزندان قابيل بود و دويم اقليميا و خداى تعالى بر نسل آدم بركت كرد بر وجهى كه آدم از دنيا نرفت تا كه فرزند و فرزند زادگانش چهل هزار شدند و در ميان اولاد او اقليميا در غايت حسن بود و روى درخشان و موى مشك افشان داشت و توام هابيل را ليوذا گفتندى و او را چندان جمالى نبود و چون به حد بلوغ رسيدند آدم ليوذا را بقابيل نامزد كرد و اقليميا را به هابيل اختصاص داد قابيل از اين حكم ابا نموده گفت خواهر من اجمل و احسن است و با من در رحم بوده است پس او به من اولى است آدم عليه السّلام فرمود كه حكم خداى چنين صدور يافته و مرا در اين هيچ اختيارى نيست حكم حكم او است ما محكوم فرمان و بيم قابيل مسلم نداشت و گفت تو هابيل را از من دوستتر دارى لا جرم آنچه خوبتر است به او ميدهى آدم فرمود كه اگر سخن من باور نميكنى هر يكى از شما قربانى بكنيد به آنچه قربانى ميكنيد هر كدام از شما كه قربانى او قبول گردد اقليميا از آن او باشد و ذلك قوله تعالى * ( إِذْ قَرَّبا ) * وقتى كه قربان كردند يعنى تقرب جستند هر يك از ايشان به خدا * ( قُرْباناً ) * قربانى را اين ظرف نبأ است يا حال از او و يا بدل بر\r\nحذف مضاف اى ( اتل عليهم نبأهما بنا ذلك الوقت ) و قربان اسم هر چيزى است كه به آن تقرب نمايند بسوى خدا از ذبيحه و غير آن هم چنان كه حلوان كه اسم ما يحلى است كه به\r\n","description":"","footnote":"","page_name":" 220 ","page_number":220},
  {"content":"\r\nمعنى يعطى است و اين در اصل مصدر است و لهذا تثنيه واقع نشده و نزد بعضى تقدير اينست كه ( اذ قرب كل واحد منهما قربانا ) آورده‌اند كه هابيل گوسفند دار بود برهء فربه خوب كه بغايت دوست ميداشت بياورد و بر سر كوى نهاد و نيت كرد كه اگر قربان من قبول نگردد ترك اقليميا كنم و قابيل صاحب زرع بود دسته گندم ضعيف كم دانه بياورد و در همان موضع بنهاد و با خود گفت كه اگر اين قربانى قبول شود فبها و اگر نه كه من دست از خواهر خود برنميدارم * ( فَتُقُبِّلَ مِنْ أَحَدِهِما ) * پس قبول شد قربانى يكى از ايشان كه هابيل بود بدين نوع كه آتشى سفيد بىدود از آسمان فرود آمد و گوسفند را بخورد به جهت خلوص نيت او در قربان و در خبر است كه حقتعالى اين بره را كه هابيل قربان كرده بود در بهشت پرورش ميداد تا كه براى فداى اسماعيل فرو فرستاد * ( وَلَمْ يُتَقَبَّلْ مِنَ الآخَرِ ) * و مقبول نشد از ديگرى كه قابيل بود چه آتش از قربانى او درگذشت و به خوردن آن ملتفت نشد به جهت سخط الهى بر عدم اخلاص او پس قابيل را آتش خشم باشتعال آمده دود حسد ديدهء بصيرت او را تيره كرد * ( قالَ ) * گفت قابيل از غايت فرط حسد بر عدم قبول قربانى كه * ( لأَقْتُلَنَّكَ ) * بخداى كه ترا بكشم و از دغدغهء تو فارغ البال شوم * ( قالَ ) * گفت هابيل * ( إِنَّما يَتَقَبَّلُ اللَّه ) * جز اين نيست كه قبول مىكند خداى * ( مِنَ الْمُتَّقِينَ ) * از پرهيزكاران كه در قربان نيت خود را خالص ساخته‌اند يعنى عدم قبول قربانى تو به جهت آنست كه ترك تقوى كردهء پس مرا چه گناه باشد كه در صدد قتل من شدهء در اين اشاره است به آنكه حاسد ميبايد حرمان خود را داند در آنچه محسود به آن محظوظ شده نه در ازاله محسود چه اين موجب ضرر او است و عدم ترتب نفع بر آن و اشعار به آنكه طاعت مقبول نيست مگر از مؤمن متقى مخلص بعد از آن هابيل را گفت * ( لَئِنْ بَسَطْتَ ) * اگر بگشايى و دراز كنى * ( إِلَيَّ يَدَكَ ) * بسوى من دست خود را * ( لِتَقْتُلَنِي ) * تا بكشى مرا * ( ما أَنَا بِباسِطٍ ) * من نيستم دراز كننده * ( يَدِيَ ) * دست خود را * ( إِلَيْكَ ) * بسوى تو * ( لأَقْتُلَكَ ) * تا بكشم تو را * ( إِنِّي أَخافُ اللَّه ) * بدرستى كه من ميترسم از خداى * ( رَبَّ الْعالَمِينَ ) * كه پروردگار عالميان است و گويند با آنكه هابيل از قابيل به قوت برتر بود و با شوكتتر اما متحرج بود از قتل قابيل و خود را تسليم او كرد به جهت خوف الهى چه دفع قاتل هنوز مباح نشده بود كما قال المفسرون ( ان القتل عن سبيل المدافعة لم يكن مباحا فى ذلك ) و از ابن عباس نقلكرده‌اند كه معنى آنست كه اگر تو بسط يد\r\n","description":"","footnote":"","page_name":" 221 ","page_number":221},
  {"content":"\r\nكنى به من بر سبيل ظلم و ابتدا كنى تا مرا بقتل رسانى من بسط يد نكنم به تو بر وجه ظلم و ابتدا بجهة خوف الهى و قوله ما انا بباسط يدى در جواب * ( لَئِنْ بَسَطْتَ ) * به جهت تبرى او بود از اين فعل شنيع اصلا و راسا و تحريز او از آنكه متصف به آن شود و اطلاق قتل بر او كند و لهذا تأكيد نهى كرد به او و بعد از آن تعليل امتناع از معارضه و مقاومت گفت كه * ( إِنِّي أُرِيدُ ) * بدرستى كه من مىخواهم * ( أَنْ تَبُوءَ بِإِثْمِي ) * آنكه باز گردى بگناه من اضافه از براى ادنى ملابسه است يعنى بگناه كشتن من اگر متحمل شوى آن را * ( وَإِثْمِكَ ) * و بپاداش گناه خودت كه پيش از من كردهء چه آن سبب رد قربانى بوده و اين اراده از هابيل موافق حكم خداى بود و گويند معنى آنست كه بازگردى باثم قتل من و اثم خودت كه آن قتل جميع مردمانست به جهت اقتداى ايشان به تو چه اين سنت سيئه از تو ناشى خواهد شد و مؤيد اينست حديث حضرت رسالت صلَّى اللَّه عليه و آله كه\r\nمن سن سيئة فعليه وزرها و وزر من عمل بها الى يوم القيمة\r\nو قول اول از ابن عباس و ابن مسعود و حسن و قتاده و مجاهد و ضحاك منقول است و گويند معنى تبوء باثمى تبوء عقاب اثمى است زيرا كه جايز نيست كه از ارادهء معصيت مستحق آن شده باشد و در نزد بعضى معنى آنست كه اگر فى الواقع قتل ميان من و تو واقع خواهد شد من ميخواهم كه از من ناشى نشود بلكه از تو صادر گردد يعنى غرض او بالذات آن بود كه قتل از من واقع نشود نه آنكه مقصود اصلى وى آن بود كه البته قتل از قابيل بفعل آيد و اگر اين قتل از تو صدور يابد * ( فَتَكُونَ ) * پس باشى تو بعد از صدور اين امر قبيح * ( مِنْ أَصْحابِ النَّارِ ) * از ملازمان دوزخ * ( وَذلِكَ جَزاءُ الظَّالِمِينَ ) * و اين است پاداش ستمكاران كه قتل ناحق كنند\r\n* ( فَطَوَّعَتْ لَه نَفْسُه ) * پس آسان و فراخ كرد امر قابيل را نفس او * ( قَتْلَ أَخِيه ) * كشتن برادر را بطوع مأخوذ است از ( طاع له المرقع اذا تسع ) يعنى بر وجه وسعت و سهولت قصد قتل برادر خود كرد و كمر قتل او بست و در كمينگاه انتقام بنشست و همين كه آدم عزيمت بيت المعمور فرمود كه در مكه معظمه است قابيل فرصت يافت و بسر رمه آمد هابيل را ديد در خواب است سنگى برداشت و بر سر هابيل فرو كوفت چنانچه مغز سرش پريشان شد * ( فَقَتَلَه ) * پس بكشت او را به آن سنك * ( فَأَصْبَحَ مِنَ الْخاسِرِينَ ) * پس گشت از زيانكاران در دنيا به اينكه بقيه عمر مردود و مطرود بود و در آخرت خود ظاهر است كه نصف عذاب دوزخ مر او را خواهد بود چنان كه ثعلبى در تفسير خود آورده و چون او را بكشت ندانست\r\n","description":"","footnote":"","page_name":" 222 ","page_number":222},
  {"content":"\r\nكه با وى چه بايد كرد چه او اول مرده بود از بنى آدم پس در جامه اى پيچيده و چهل روز بر پشت گرفته بهر طرف ميگشت و ابن عباس آورده كه او را يك سال ميكشيد تا بوى گرفت و سباع و طيور بر قابيل غلبه كردند تا كه چون بيفكند بخورند قابيل بتنك آمد * ( فَبَعَثَ اللَّه غُراباً ) * پس برانگيخت خدا زاغى را كه * ( يَبْحَثُ فِي الأَرْضِ ) * ميكاويد زمين را بمنقار و هر دو پاى خود را تا حفرهء بكند * ( لِيُرِيَه ) * تا بنمايد قابيل را * ( كَيْفَ يُوارِي ) * چگونه بپوشد * ( سَوْأَةَ أَخِيه ) * جثهء برادر خود را و ضمير يوارى ميتواند بود كه راجع به خدا باشد يا بغراب و كيف حال است از ضمير يوارى و جملهء ثانيه قايم مقام هر دو مفعول يرى و مراد بسوءة اخيه حسد ميت است كه مستقبح است ديدن آن و مرويست كه چون قابيل نميدانست كه با جثهء برادر خود چكند حقتعالى دو غراب را ملهم ساخت تا با يكديگر مقاتله كردند يكى ديگرى را بكشت و بعد از آن بمنقار و چنگال خود حفرهء كند و زاغ مرده را بياورد و در آن حفره نهاد و خاك بر آن ميپاشيد تا آن زاغ پوشيده گشت قابيل چون آن حال را مشاهده كرد * ( قالَ ) * گفت از روى جزع و تحير كه * ( يا وَيْلَتى ) * ايواى بر من الف بدل ياء متكلم است و ويل و ويله بمعنى هلاكت است از غايت تحير يعنى اى هلاكه من حاضر شو كه اكنون وقت حضور تو است و بعد از آن بر سبيل تعجب و تحسر گفت كه * ( أَ عَجَزْتُ أَنْ أَكُونَ ) * آيا عاجز شدم از آنكه باشم * ( مِثْلَ هذَا الْغُرابِ ) * مانند اين غراب در اين عمل * ( فَأُوارِيَ سَوْأَةَ أَخِي ) * پس بپوسم تن برادر خود را يعنى مهتدى نشدم به آنچه اين زاغ به آن راه يافته بود و قوله فاوارى عطف است بر اكون نه آنكه جواب استفهام باشد زيرا كه معنى اين چنين است كه ( أ عجزت لو رايت ) القصه قابيل به همين طريق كه آن زاغ زاغ مرده را در خاك كرد تن برادر را دفن كرد * ( فَأَصْبَحَ مِنَ النَّادِمِينَ ) * پس گشت از پشيمانان از قتل او چه به جهت آن مشقت بسيار به او رسيده بود كه آن تحير وى بود در امر وى و برداشتن او را به گردن خود مدت يك سال يا اكثر هم چنان كه در بعضى روايات واقع شده و احتياج او بتعليم زاغ و اسوداد لون او و تبرى ابوين او از او چنانچه در آثار آمده كه آدم عليه السّلام چون خواست كه احرام گيرد به حج بر هابيل خايف بود از آن كه قابيل او را بكشد خواست تا وى را به كسى سپارد پس هر چند او را باهل آسمان و زمين عرض ميكرد قبول نميكردند و ميگفتند امانت امرى عظيم است و كارى پر خطر ما را قوت ارتكاب آن نيست پس قابيل را بخواند و هابيل را به او سپرد و قيل ذلك فى قوله تعالى إِنَّا عَرَضْنَا الأَمانَةَ عَلَى السَّماواتِ وَالأَرْضِ تا بقوله وَحَمَلَهَا الإِنْسانُ يعنى قابيل ( قبل الامانة فخان فيها ) و چون آدم عليه السلام از زيارت\r\n","description":"","footnote":"","page_name":" 223 ","page_number":223},
  {"content":"\r\nحرم مراجعت نمود فرزندان همه باستقبال وى آمدند مگر هابيل و آدم او را بسيار دوست ميداشت چه جوانى بود ببيست سالگى رسيده با روى چون ماه و گيسوى سياه داشت حقتعالى او را صورتى خوش و سيرتى دلكش ارزانى فرموده بود هيچ يك از اولاد وى بجمال و كمال وى نبود و هنوز شيث متولد نشده بود و در خبر است كه اجمل اولاد او شيث بود چه لمعهء نور محمدى\r\nصلَّى اللَّه عليه و آله از بشره او لامع و در جبين مبين او ساطع بود القصه چون آدم هابيل را نديد بجستجوى او اشتغال نمود و احوال او را از قابيل پرسيد او گفت كه من نميدانم كه كجا است آدم فرمود\r\nبل قتلته\r\nبلكه او را كشتهء و به جهت اين تن تو سياه گشته است وى از اين امتناع نمود پس روى از وى بگردانيد و احوال هابيل را از هر كه به او مىپرسيد هيچكس نشان او را نميداد و ميگفتند روزى چند شد كه او پيدا نيست و نميدانيم كه كجا رفته است و بچه كار مشغول است آدم هفت شبانه روز در كوه و صحرا مىگشت و در تحقيق حال هابيل جدى تمام مينمود شب هشتم در واقعه ديد كه هابيل در جايى ايستاده ميگويد\r\nيا ابتا الغياث\r\nاى پدر بزرگوار بفرياد من رس آدم از آن هول بخروش آمده بيهوش شد چون به خود آمد جبرئيل را ديد بر سر بالين وى نشسته گفت اى برادر از حال هابيل خبر دارى كه او را حالى در خواب ديدم كه چون مظلومان استغاثه ميكرد و الغياث ميگفت و كس بفرياد او نميرسيد و چون بيچارگان فرياد رس ميطلبيد جبرئيل گفت يا آدم حضرت عزت ميفرمايد كه\r\nعظم اجرك\r\nبزرك باد مزد تو در مصيبت بدانكه قابيل هابيل را بكشت و او فرياد ميكرد و الغياث ميگفت و كس بفرياد او نميرسيد اكنون همان فرياد است كه از زمين ظاهر ميگردد و فرداى قيامت نيز فريادكنان بعرصه محشر درآيد آدم فرياد درگرفت و گريه آغاز كرد و گفت اى برادر خاك وى را به من نماى جبرئيل او را بسر قبر هابيل برد آدم خاك را از وى دور كرد هابيل را ديد سر كوفته و تمام اعضا به خون آغشته و آلوده آدم روى مبارك در روى او ميماليد و ميگفت و واحسرتاه وا غربتاه وا كربتاه پس چندان بگريست كه فرشتگان هفت آسمان بگريه درآمدند و گفتند بار خدايا آدم دو سه روزى از گريستن آسوده بود اكنون باز گريان شد ما را طاقت گريستن وى نيست خطاب رسيد كه اى آدم صبر كن در اين مصيبت كه مزد صابران بسيار است و اجر ايشان بيشمار و ما حكم كرديم كه نصف عذاب دوزخ مر تنها قابيل را باشد پس آدم از قابيل بيزارى نمود و او را از نزد خود براند و با او سخن نكرد و بگفت\r\nاذهب طريدا شريدا\r\nو آدم بعد از اين واقعه صد سال بزيست و در اين مدت نخنديد تا فوت شد و در خبر آمده كه قابيل بعد از بيزارى پدر ندايى شنيد كه كن خائفا ترسان باش قابيل بعد از شنيدن اين ندا هر كه را ميديد ميترسيد كه ناگاه او را بكشد و به جهت اين دايم تير در كمان داشت تا روزى\r\n","description":"","footnote":"","page_name":" 224 ","page_number":224},
  {"content":"\r\nپسرى از آن او كه نابينا بود تير در كمان از دست پدر بستد و او را بكشت و معاوية بن عمار از صادق صلوات اللَّه عليه روايت كرده كه در منشأ قتل قابيل هابيل را خلاف اينست كه مردمان ( يعنى عامه ) ميگويند كه اقليميا را ميخواست كه توام او بود بخواهد و آدم او را بهابيل داد و به او نداد چه اگر تزويج برادر و خواهر جايز بودى در شرع ما نيز جايز بودى و ليكن حوا اول دخترى كه آورد او را عناق نام كرد و اول كسى كه در زمين بغى كرد او بود حقتعالى سباعى را بر او مسلط گردانيد تا او را بكشت و در عقب او قابيل متولد شد و از پس او هابيل چون قابيل بالغ شد حقتعالى براى او زن جنيه فرستاد نام او جمانه به صورت آدمى و آدم را فرمود تا او را بقابيل داد و چون هابيل بالغ شد او سبحانه براى او حوريهء فرستاد نام او نزله و وحى كرد كه او را به هابيل ده آدم عليه السلام وى را به هابيل عقد بست چون قابيل وى را بديد گفت ايپدر من برادر مهترم به اين كرامت اولىترم آدم فرمود كه اين را بفرمان حق كردم نه به هواى نفس خود قابيل گفت كه نه چنين است كه مىگويى بلكه بهواى نفس خود او را به هابيل دادهء آدم فرمود كه دروغ مىگويى و من بامر خدا وى را به هابيل دادم نه باتباع نفس خود و اگر ميخواهى كه صدق اينقول بر تو ظاهر گردد هر يك قربانى كنيد قربانى هر يك كه قبول افتد وى اليق باشد به اين زن و چون قربانى كردند از آن قابيل قبول نيفتاد قصد قتل برادر كرد و او را بكشت و مقتل وى در زمين مصر بود بموضعى كه امروز در مسجد جمعه است و نزد بعضى نزديك عقبه حرى بود و بدان كه پشيمانى قابيل نه بر قتل هابيل بود چه اين عين توبه است و مستلزم مغفرت بلكه پشيمانى او بر حمل برادر بود كه چرا در همان روز او را به خاك نكرد تا اين جفا نكشيدى و يا ندامت او به جهت اين بود كه مردود مردمان گشت و مطرود پدر نه به جهت قتل او مانند كسى كه ترك خمر كند به جهت دفع صداع و يا آن كه نادم بود بر موت برادر نه بر ارتكاب ذنب و نه بر قتل برادر و از ابن عباس مرويست كه چون قابيل هابيل را بكشت ميوه هاى درختان كه در مكه بود ترش گشت و درختها پر از خار گشت و آبها تلخ گشتند و زمين پر از گرد و غبار شد آدم چون اين را بديد گفت\r\nقد حدث فى الارض حادثة\r\nالبته در زمين حادثهء رخ نموده چون به زمين هند مراجعت نموديد كه قابيل هابيل را كشته جزع بسيار كرد و از براى او مرثيه گفت به زبان سريانى و چون نزديك بوفات رسيد به شيث وصيت كرد كه آن مرثيه را بفرزندان خود تعليم كن تا بخوانند و به آن متعظ شوند شيت او را بفرزندان آموخت و همچنين سلفا الى خلف وصيت ميكردند و ميآموختند تا بيعرب بن قحطان رسيد و او به زبان عربى و سريانى شعر گفتى مرثيه را بلغت عرب منظم ساخت و چند بيت از آن اينست شعر\r\n\r\n( تغيرت البلاد و من عليها\r\nفوجه الارض مغير قبيح تغير كل ذى طعم و لون\r\n\r\n\r\nو قل بشاشة الوجه الصبيح\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nو قابيل اذاق ردى اخيه\r\nفوا حزنا فقد المليح و مالى لا اجود بسكب دمع\r\n\r\n\r\nو هابيل تضمنه الضريح )\r\n\r\nالقصه آدم بر مصيبت او صد سال دلتنك بود و لب بخنده نگشود و چون بعد از قتل هابيل سن او به صد و سى رسيد شيث از او بظهور آمد و آن بلغت ايشان هبة اللَّه است حقتعالى او را علم ساعات شب و روز الهام داد و او عبادت خود را بر ساعات شبانه روز قسمت كرده بود و پنجاه صحيفه به او نازل شد و حقتعالى او را وصى عهد آدم كرد و قابيل را نزد خود نگذاشت وى بالضرورت جلاى وطن نموده بعدن رفت ابليس نزد وى رفت و گفت آتش كه قربانى هابيل را قبول كرد به جهت آن بود كه هابيل پرستش او ميكرد آتشكدهء براى خود و فرزندان خود بنا كن و بعبادت او مشغول شو تا معبود تو باشد و كار تو در دنيا و آخرت خوب گذرد وى آتشكدهء بساخت و آن را پر از آتش كرد و آتش پرست شد و اولاد او نيز اقتفا به او كردند آتش پرست گشتند و مرتكب انواع لهو و لعب شدند از نرد و شطرنج و مزامير و غير آن و شرب خمر و زنا و ساير فواحش اشتغال نمودند تا آنكه در طوفان نوح همه هلاك گشتند و نسل شيث باقى ماند و بعد از ذكر قتل هابيل حقتعالى بيان تكليف ( تهديد ظ ) ميفرمايد در باب قتل تا از آن منزجر شوند و ميگويد كه * ( مِنْ أَجْلِ ذلِكَ ) * من از براى ابتدائيه است چه هر شىء مبتدا است بسبب آن و اجل در اصل لغت مصدر است بمعنى جنايت كما يقال ( اجل شرا اذا جناه ) و مستعمل شده است در تعليل جنايات و بعد از آن بر سبيل اتساع در مطلق تعليل استعمال كرده‌اند يقال ( من اجل كذا فعلت بفتح الهمزة و كسرها اى تسببه سواء كان السبب فاعليا او غائيا ) و گاه است كه من به لام مبدل مىشود فيقال لاجل ذلك و ذلك اشارت است بقتل قابيل هابيل را * ( مِنْ أَجْلِ ذلِكَ ) * متعلق است بكتبنا اى ( ابتداء الكتب و انشائه من اجل ذلك ) پس معنى آن است كه از سبب جنايت اين قتل * ( كَتَبْنا ) * نوشتيم و حكم كرديم يعنى به جهت اين قتلست ابتداء نوشتن و فرض كردن ما * ( عَلى بَنِي إِسْرائِيلَ ) * بر بنى اسرائيل * ( أَنَّه مَنْ قَتَلَ نَفْساً ) * آنكه هر كس كه بكشد كسى را * ( بِغَيْرِ نَفْسٍ ) * بى قتل نفسى يعنى بىآنكه اينكس كسى را كشته باشد و بر او قصاص لازم شده * ( أَوْ فَسادٍ فِي الأَرْضِ ) * يا بىآنكه او فسادى كرده باشد در زمين يعنى شرك يا قطع طريق يا زنا به شرط احسان و غير آن از اسباب قتل * ( فَكَأَنَّما قَتَلَ النَّاسَ جَمِيعاً ) * پس گوييا همهء مردمان را كشته باشد از آن حيثيت كه هتك حرمت دماء كرده و طريق سيئه وضع نموده و مردمان را بر آن دلير گردانيده و يا از حيثيت آنكه قتل واحد و جميع يكى است در استجلاب غضب الهى و عذاب پادشاهى * ( وَمَنْ أَحْياها ) * و هر كه سبب احياى نفسى شود بعفو از\r\n","description":"","footnote":"","page_name":" 226 ","page_number":226},
  {"content":"\r\nقصاص يا منع از قتل و يا رهانيدن از مهالك * ( فَكَأَنَّما أَحْيَا النَّاسَ جَمِيعاً ) * پس هم چنان باشد كه سبب زندگى همه مردمان شده باشد يعنى ثواب آن مثل ثواب كسى باشد كه همهء مردمان را از هلاكت نگاه داشته باشد مقصود از اين تعظيم قتل نفس است و احياى آن در قلوب به جهت ترهيب از تعرض قتل و ترغيب در حمايت نفوس صاحب مجمع آورده كه مفسران را در اين چند قول است يكى آنكه معنى آنست كه همهء مردمان نيز با اوليا دست يكى داشته و متفق الكلمة شده طلب حق كنند از قاتل او از وجه اعانت طالب حق كه واجب و لازم است پس كانه آن كس قاتل همه است و هر كه استنقاذ نفسى كند از حرق يا غرق يا هدم و يا از ضلالت پس گوئيا احياى همهء مردمان كرده يعنى اجر او بر خداى همچو اجر كسى است كه احياى همهء مردمان كرده باشد چه او احسان نموده در احياى نفس برادر مؤمن ايشان پس بمنزلهء كسى باشد كه احياى هر يك از ايشان كرده و اين قول از مجاهد و زجاج منقول است و مختار ابن انبارى است و مروى از ابى عبد اللَّه عليه السّلام و بعد از آن آن حضرت فرمود كه\r\nو افضل من ذلك ان يخرجها من ضلال الى هدى\r\nيعنى بهتر از اين كه نفس را از قتل برهانند آن است كه او را از گمراهى به راه راست دلالت كند دويم آنكه معنى آنست كه هر كه بكشد پيغمبرى را يا امامى عادل را پس گوئيا همهء مردمان را بقتل رسانيده يعنى عذاب او مثل عذاب كسى است كه همهء مردمان را كشته باشد چه مردمان را از دولت هدايت ايشان محروم گردانيده و هر كه اعانت نبى يا امامى كند هم چنان است كه همهء مردمان را زنده گذاشته زيرا كه به جهت آن مستحق ثواب اهتداى ايشان شده و اين قول از ابن عباس است سيم آنكه هر كه به غير حق كسى را بكشد پس بر اوست مآثم هر قاتلى كه هست زيرا كه غير خود را بر قتل ترغيب كرده و به راه كج راه نمونى كرده پس او بمنزلهء كسى است كه مشارك غير باشد در قتل و هر كه خود را باز دارد از قتل به جهت تعظيم تحريم آن و امتثال امر او سبحانه پس هم چنان است كه احياى مردمان كرده يعنى به جهت استنقاذ استسلام ايشان نموده از قتل و اين قول جبائى است و مختار طبرى و مؤيد اين است قول حضرت رسالت صلَّى اللَّه عليه و آله\r\nمن سن سنة حسنة فله اجرها و اجر من عمل بها الى يوم القيامة و من سن سنة سيئة فله وزرها و وزر من عمل بها الى يوم القيامة\r\nچهارم آنكه مراد آن است كه ( فكانما قتل الناس جميعا عند المقتول و من احياها فكانما احيا الناس جميعا عند المستنقذ ) و اين قول ابن مسعود است و غير او از اصحابه پنجم آنكه معنى آنست كه قصاص واجب مىشود بر قاتل هم چنان كه اگر همهء مردمان را كشته باشد قصاص بر او واجب ميگردد و هر كه عفو كند از دم شخصى كه واجب القود باشد هم چنان است كه عفو همهء مردمان كرده و اينوجه از حسن و ابن زيد مرويست و احيا در آيه بر سبيل مجاز است هم چنان كه از نمرود حكايت كرده اند\r\n","description":"","footnote":"","page_name":" 227 ","page_number":227},
  {"content":"\r\nكه گفت كه أَنَا أُحْيِي وَأُمِيتُ چه او استبقاى يكى كرد و قتل ديگرى چه تشبيه حقيقى اينجا بىوجه است به جهت آنكه منافى حسن و عقل و عدل است و صاحب كنز نيز آورده كه در تشبيه اول علما را اختلاف است يكى آنكه قاتل نفس به غير حق بمنزلهء قاتل همهء مردمان است در آنكه ايشان خصوم او باشند در قتل اين كس دويم آنكه تشبيه آن بقتل همهء مردمان نزد مقتول باشد سيم آنكه وجوب قود بر او مثل وجوب قود كسى است كه همهء مردمان را بقتل آورده و همچنين در تشبيه قول ثانى چند قول است اول آنكه حال آن محيى نزد مستنقذ همچو حال كسى است كه احياى همه كس كرده باشد دويم آنكه هر كه نجات دهد كسى را از غرق يا حرق پس اجر او همچو اجر كسى است كه احياى جميع مردمان كرده سيم هر كه عفو كند از قتل كسى كه واجب القتل باشد پس اجر او مثل اجر كسى است كه احياى جميع مردمان كرده چهارم هر كه زجر كند خود را از قتل نفس و از قود آن باز ايستد همچنانست كه همهء مردمان را كه واجب القود بوده باشند عفو كرده و خود را از قتل همه باز داشته از رسول خدا صلَّى اللَّه عليه و آله مرويست كه هر كه مؤمنى را شربت آبى دهد در جايى كه آب بسيار باشد هم چنان باشد كه هفتاد بنده را آزاد كرده باشد و در موضعى كه آب نباشد هم چنان است كه آن نفس را زنده كرده كه * ( مَنْ أَحْياها فَكَأَنَّما أَحْيَا النَّاسَ جَمِيعاً ) * * ( وَلَقَدْ جاءَتْهُمْ ) * و هر آينه آمد بسوى بنى اسرائيل * ( رُسُلُنا ) * فرستادگان ما * ( بِالْبَيِّناتِ ) * بمعجزهاى روشن يا آيتهاى قرآن كه واضح است در اعجاز * ( ثُمَّ إِنَّ كَثِيراً مِنْهُمْ ) * پس بدرستى كه بسيارى از ايشان * ( بَعْدَ ذلِكَ ) * بعد از ارسال رسل و انزال آيات * ( فِي الأَرْضِ لَمُسْرِفُونَ ) * در زمين اسراف كنندگان بودند يعنى متجاوز از حد اعتدال و مسرف در قتل يا در گذشته از همهء حدود اوامر و نواهى مراد آن است كه بعد از تشديد عظيم و تخويف عقوبت جحيم در قتل بناحق ارسال رسل كرديم بآيات واضحه به جهت تأكيد امر و تجديد عهد در اجتناب از اين فعل قبيح و هيچ باكى از آن نداشتند آورده‌اند كه در سال ششم از هجرت جماعتى از عونيه و عكل به خدمت حضرت رسالت صلَّى اللَّه عليه و آله آمدند بشرف اسلام معزز گشته ملازمت حضرت نبوت مأب اختيار كردند و چون هواى مدينه با مزاج ايشان چندان موافقتى نداشت بيمار شدند و صورت حال ايشان بعرض آن حضرت رسانيده اذن داد كه بميان شتران شيردار روند كه نزديك جبل العير بود تا چند روز در آن موضع بسر برده شير و بول شتر را ميآشاميدند تا مرض ايشان به صحت مبدل شد صباحى اتفاق كرده پانزده شتر خاصهء آن حضرت را رانده رو بقبيلهء خود نهادند يسار كه مولى رسول بود با چند نفر از عقب آن مردم رفت و بديشان رسيد مقاتله كردند و آخر الامر يسار را گرفته و دست و پاى وى را ببريدند و خار در چشم و زبان او ميزدند تا شهيد شد و حضرت از اين حال وقوف يافته كرز بن جابر را با بيست\r\n","description":"","footnote":"","page_name":" 228 ","page_number":228},
  {"content":"\r\nسوار مسلح از عقب ايشان فرستاد و او همه را گرفته و دست و گردن بر بسته نزد آن حضرت آورد حق تعالى آيه فرستاد كه * ( إِنَّما جَزاءُ ) * جز اين نيست كه جزاى آنان كه * ( يُحارِبُونَ اللَّه وَرَسُولَه ) * حرب كنند با خدا و رسول او مراد محاربه است با اولياى ايشان كه مسلمانند و اسناد محاربه به خدا و رسول به جهت تعظيم اهل اسلام است و اصل ( حرب سلب ) است و منه حرب الرجل ماله اى سلبه فهو محروب و حريب يعنى كسانى كه با مسلمانان\r\nمحاربه نمايند و در صدد سلب حياة و مال ايشان شوند * ( وَيَسْعَوْنَ فِي الأَرْضِ ) * و ميشتابند در زمين * ( فَساداً ) * به جهت تباهى كه قتل و غارتست و قطع طريق و ميتوان بود كه نصب فسادا بر مصدرية باشد چه سعى ايشان متضمن فساد است كانه قيل ( و يفسدون فسادا ) يعنى جزاى آنان كه فساد نمايند در زمين فساد كردنى * ( أَنْ يُقَتَّلُوا ) * آنست كه بكشند ايشان را * ( أَوْ يُصَلَّبُوا ) * يا بردار كنند * ( أَوْ تُقَطَّعَ أَيْدِيهِمْ وَأَرْجُلُهُمْ ) * يا ببرند دستها و پايهاى ايشان را * ( مِنْ خِلافٍ ) * بر خلاف يعنى دست راست و پاى چپ * ( أَوْ يُنْفَوْا مِنَ الأَرْضِ ) * يا برانند ايشان را از زمين يعنى از شهرى بشهرى بدان حيثيت كه در هيچ موضعى قرار نتوانند گرفت چون اين آيه نازل شد حضرت بفرمود تا دست و پاى ايشان را قطع كردند و ميل در چشم ايشان كشيدند آن گاه ايشان را مصلوب ساختند * ( ذلِكَ ) * اين حدود كه مذكور شد * ( أَرْجُلُهُمْ ) * براى ايشان * ( خِزْيٌ فِي الدُّنْيا ) * خوارى و رسوايى است در دنيا * ( وَلَهُمْ فِي الآخِرَةِ ) * و مر ايشانراست در آخرت * ( عَذابٌ عَظِيمٌ ) * عذابى بزرك به جهت بزرگى گناه ايشان در كنز العرفان آورده كه نزد فقها هر كه سلاح را برهنه كند به جهت ترسانيدن مردمان در دريا و يا در صحرا در روز يا در شب خواه ضعيف باشد و خواه قوى از اهل ريبه باشد يا نه مذكر باشد يا مؤنث او محاربست و قاطع الطريق و مكابر بر مال يا بضع در اين حكم داخلند و بدانكه نزد اهل البيت صلوات اللَّه عليهم حد مذكور بر تخيير است هم چنان كه ظاهر آيه مصرح است بر آن زيرا كه مجاز يا اضمار بر خلاف اصلست پس امام مخير است ميان اقسام اربعهء مذكوره كه آن قتل است يا اخذ مال يا جرح يا اخافه يا نفى و نزد بعضى ترتيب و تفصيل است به اين وجه كه او را بكشند اگر كسى را كشته باشد و مال نبرده و اگر ولى مقتول او را عفو كند وى را به جهت حد بكشند و اگر بدون عفو باشد از روى قصاص او را بكشند و صلب كنند و اگر همين اخذ مال كرده باشد قطع اطراف او كنند بر خلاف و نفى او كنند و اگر جراحت كرده باشد و چيزى نبرده او را قصاص كنند و نفى نمايند و اگر سلاح را برهنه كرده باشد و كسى را ترسانيده بدون قتل و اخذ مال همين نفى كنند او را و از جملهء عجايب و غرايب است كه راوندى گفته كه آيه دالست بر اين تفصيل و كاشكى\r\n","description":"","footnote":"","page_name":" 229 ","page_number":229},
  {"content":"\r\nمعلوم شدى كه آيه بكدام دلالت از دلالات ثلثه دال بر اين تفصيل است و حال آنكه او صريح است در تخيير ميان اقسام اربعه مگر گاهى كه قايل باضمار شويم و اين خلاف اصلست و اگر دليلى دلالت كند بر تقدير اضمار پس آن مستفاد خواهد بود از دليل نه از آيهء كريمه فحينئذ مذهب اماميه حق در اينجا قولست بتخيير و اينجا چند فايده است يكى آنكه صلب بر قول اول در حين حياة قاتل است قطعا و بر ثانى نزد بعضى آنست كه او را بكشند و بعد از آن صلب و نزد بعضى ديگر زنده او را مصلوب سازند و آن چنان بگذارند تا بميرد و نزد بعضى ديگر او را صلب كنند و او را ايذا ميرسانند تا بميرد دويم قطع بر وجه خلاف به اين وجه كه زنده دست راست او را اول ببرند و بعد از آن پاى چپ سيم ابو حنيفه تفسير نفى بحبس كرده است و نزد شافعى و اصحاب ما نفى است از بلد خودش و بهر بلدهء كه توجه كند مردمان آن را اعلام كنند كه او محاربست با او معامله و مبايعه مكنيد و معاشرت منمائيد و نزد بعضى ديگر اقتصار كنند بر نفى او از بلد خود نه غير آن انتهى كلامه و در مجمع از ابى عبد اللَّه عليه السّلام و از ابى جعفر صلوات اللَّه عليه نقل كرده كه جزاى محارب بر قدر استحقاق او است پس اگر كسى را كشته جزاى او آنست كه وى را بكشند و اگر كشته و اخذ مال كرده جزاى او قتلست با صلب و اگر اخذ مال كرده و نكشته جزاى او قطع يد و رجل است بر خلاف و اگر اخافه نموده است فقط پس جزاى او نفى است نه غير آن و ابن عباس و سعيد بن جبير و\r\nقتاده و سدى و ربيع بر اينند پس بنا بر اين حكم او بر اباحه نيست بلكه مرتبة الحكم است باختلاف جنايت و بنا بر صحت اينقول بيان تفصيل و ترتيب آن بحديث است چه آيه دلالت نميكند بر آن و در آيه دليلست بر بطلان قول آن كس كه قايلست به آنكه اقامت حدود تكفير معاصى است و بدانكه در سبب نزول اين آيه سه قول ديگر واقع شده يكى آنكه نزول آيه در شأن جمعى است كه ميان ايشان و پيغمبر ( ص ) معاهده بود و ايشان نقض آن عهد كردند و در زمين افساد كردند و اين منقولست از ابن عباس و ضحاك دويم آنكه در حق اهل شرك نازل شده و اين مأثور است از حسن و عكرمه سيم آنكه نزد اكثر فقها دربارهء قطاع الطريق واقع شده و قول اول كه در صدر آيه مذكور شده قول قتاده و سعيد بن جبير و سدى است و نيز بدانكه حكم اين آيه باقيست و منسوخ نشده مگر چشم كور كردن كه منسوخ گشته چه در روايت آمده كه چون حضرت رسالت ( ص ) بقطع ايدى و ارجل و كشيدن ميل در چشم ايشان امر فرمودى بعد از آن هيچ خطبهء نخواندى مگر كه فرمودى كه\r\nلا تمثلوا و لو بالكلب العقور\r\nو بعد از بيان حرب محارب در بيان تايب آن ميفرمايد كه * ( إِلَّا الَّذِينَ تابُوا ) * مگر آنان كه توبه كنند از آنچه حق اللَّه است * ( مِنْ قَبْلِ أَنْ تَقْدِرُوا ) * پيش از آنكه قادر شوند * ( عَلَيْهِمْ ) * بر ايشان\r\n","description":"","footnote":"","page_name":" 230 ","page_number":230},
  {"content":"\r\nچه بعد از ثبوت محاربهء او و وقوع او در برابر امام توبه او مانع حد او نيست * ( فَاعْلَمُوا أَنَّ اللَّه ) * پس بدانيد آنكه حقتعالى * ( غَفُورٌ رَحِيمٌ ) * آمرزنده است بتوبه و مهربان بر تايبان بدانكه نزد ما و نزد شافعى اين استثنا است از حقوق اللَّه اما حقوق الناس از قتل و جرح و مال ساقط نميشود مگر بقصاص و اداى مال خواه موجود باشد بعينه يا تلف شده باشد فحينئذ بر او رد عين است با بقايا قيمت آن با تلف و نزد بعضى استثنا است از همهء حقوق مگر گاهى كه مال يافت شود كه آن زمان اخذ بايد كرد و تقيد توبه به آنكه قبل از قدرت باشد دلالت مىكند بر آنكه توبه اگر بعد از قدرت باشد حد ساقط نميشود و اگر چه مسقط عقاب اخرويست شعبى روايت كرده كه حارثة بن بدر در عهد امير المؤمنين عليه السّلام بمحاربه بيرون آمد و بقتل و قطع طريق اقدام نمود و بعد از آن توبه كرد و نزد بعضى از اقارب امير المؤمنين صلوات اللَّه عليه رفت تا براى او شفاعت كنند از آن حضرت هيچ كس قبول نميكرد پس نزد قيس بن سعد همدانى آمد وى قبول كرده او را به خانه برد و روز ديگر نزد حضرت رفت و گفت يا امير المؤمنين عليه السّلام جزاى آن كس كه با رسول خداى صلَّى اللَّه عليه و آله محاربه كند چيست فرمود كه آنچه حقتعالى در قرآن ذكر كرده پس اين آيه را قرائت كرد قيس بن سعد گفت كه اگر توبه كند پيش از آنكه او را بگيرند حكم آن چه باشد فرمود توبهء او قبولست گفت يا امير المؤمنين حارثه پناه به من آورده و توبه كرده پيش از آنكه او را بگيرند او را امان هست فرمود آرى گفت بفرماى تا امان وى را بنويسند پس خط امان نوشته او را به خود راه داد و بعد از ذكر قتل و محاربين و بيان عقوبات ايشان امر بتقوى ميفرمايد و ميفرمايد كه * ( يا أَيُّهَا الَّذِينَ آمَنُوا اتَّقُوا اللَّه ) * اى گروه مؤمنان بترسيد از خداى * ( وَابْتَغُوا إِلَيْه الْوَسِيلَةَ ) * و بطلبيد بسوى او وسيله را يعنى آنچه به آن توسل توان كرد در طلب قرب به حضرت او و كلمهء جامعه در اين باب آنست كه وسيلهء كلى در تقرب به حضرت الهى ملاحظه اوامر و نواهيست يعنى فعل طاعات و ترك معاصى و توسل ماخوذ است از ( وسل الى كذا اذا تقرب اليه ) * ( وَجاهِدُوا فِي سَبِيلِه ) * و جهاد كنيد در راه او باعداى ظاهر و باطن * ( لَعَلَّكُمْ تُفْلِحُونَ ) * شايد كه شما رستگار شويد بسبب اين اعمال و افعال از امام محمد باقر صلوات اللَّه عليه مرويست كه در تفسير اين آيه فرمود كه توسل كنيد به خدا در طلب رضا به اين وجه كه به قضاى او راضى باشيد و بر بلاى او صبر كنيد و در حديث آمده كه\r\nالوسيلة منزلى فى الجنة\r\nاصبغ بن نباته روايت كرده از امير المؤمنين صلوات اللَّه عليه كه\r\nفى الجنة لؤلؤتان الى بطنان العرش احديهما بيضاء و الأخرى صفراء فى كل واحد منهما\r\n","description":"","footnote":"","page_name":" 231 ","page_number":231},
  {"content":"\r\nسبعون الف غرفه و ابوابها من غرف واحده فالبيضاء الوسيلة لمحمد و اهل بيته و الصفراء لابراهيم و اهل بيته\r\nدر بهشت دو تا لؤلؤ است از قرار بهشت تا بطنان عرش يكى سفيد و ديگرى زرد و در هر يكى هفتاد هزار غرفه است و درهاى همه از يك غرفه است آنكه سفيد است وسيله محمد است و آل محمد ( ص ) و آنكه زرد است وسيله ابراهيم و اهل بيت اوست و از حضرت رسول ( ص ) مرويست كه فرمود\r\nانها درجة فى الجنة لا ينالها الا واحد و أرجو أن يكون انا وسيله\r\nدرجهء است در بهشت كه جز يك بنده در آن داخل نميشود و اميدوارم كه آن بنده من باشم انس بن مالك از رسول صلَّى اللَّه عليه و آله روايت كرده كه وسيله حجابى است ميان بنده و خدا يعنى رحمت و ثواب او و آن على بن ابى طالب است چون بنده به آن توسل كند حقتعالى وى را به آن درجه رساند زهرى گويد كه بيمار شدم چنانچه نزديك به هلاكت رسيدم با خود گفتم مرا به خدا و سيلتى بايد و هيچكس را در عهد خود از على بن الحسين عليه السلام بهتر نيافتم نزد او رفتم و گفتم يا بن رسول اللَّه حال من اينست كه مشاهده مىفرمايى بر من ببخشاى بدعايى كه متضمن مغفرت باشد و موجب خلاصى من از اين مرض چه من نزد خدا از تو گرامىترى نميبينم فرمود كه من دعا كنم و تو آمين گوى يا تو دعا كن و من آمين گويم گفتم تو دعا كن و من بر اثر تو آمين گويم آن حضرت دست بدعا برداشت و گفت بار خدايا پسر شهاب در من گريخته است و من و پدران مرا وسيله جسته به حق آن اخلاصى كه پدران من بجناب عزت تو داشته‌اند كه حاجت او را روا كن و او را شفاى كرامت فرما و روزى بر او فراخ كن و مرتبه او را در علم رفيع گردان زهرى گويد به آن خدايى كه همهء جانها بدست قدرت اوست كه بعد از اينديگر هرگز بيمار نشدم و دست تنك نگشتم و هيچ سختى به من نرسيد و از آن وقت تا اكنون در راحت بودم و اميد ميدارم كه خداى بميمنت دعاى آن حضرت مرا آمرزيده باشد ابو هريره از رسول خدا صلَّى اللَّه عليه و آله روايت كرده كه چون حقتعالى آدم را بيافريد و روح در او دميد وى در دست راست خود نگاه كرد پنج ( اشباح و تماثيل ) ديد از نور كه بعضى راكعند و بعضى ساجد آدم گفت بار خدايا پيش از من بشرى آفريده اى گفت نه گفت پس اين پنج صورت كيستند فرمود اينان از نسل تو بظهور خواهند آمد اگر اينها نبودندى ترا نمىآفريدم و آسمان و زمين و عرش و كرسى و لوح و قلم و بهشت و دوزخ ايجاد نميكردم\r\nفانا المحمود و هذا محمد و انا العالى و هذا على و انا الفاطر و هذا فاطمه و انا ذو الاحسان و هذا الحسن و انا المحسن و هذا الحسين\r\nاى آدم بعزت و جلال من كه هيچ بندهء نباشد كه مقدار خردلى بغض اينها داشته باشد و نزد من آيد مگر كه وى را در دوزخ برم و هيچ باك ندارم اى آدم اينها صفوة منند از ميان خلق من باينان نجات دهم و باينان هلاك كنم چون ترا به من حاجتى باشد بوسيلهء اينها به من توسل نما\r\n","description":"","footnote":"","page_name":" 232 ","page_number":232},
  {"content":"\r\nو اينها را شفيع خود ساز بعد از آن رسول صلَّى اللَّه عليه و آله فرمود كه ما سفينهء نجاتيم هر كه در سفينهء محبت ما نشيند يعنى بما متمسك و متوسل شود نجات يابد و هر كه از ما اعراض كند و ما را وسيلهء نجات خود نسازد و بما متمسك نشود هلاك گردد و هر كرا حاجتى باشد بايد كه ما را وسيلهء خود سازد ابو سعيد خدرى از حضرت رسول صلَّى اللَّه عليه و آله روايت كرده كه گفت از براى من وسيلهء خواهيد از حق تعالى عرض كردم يا رسول اللَّه وسيله چه باشد فرمود درجه من است در بهشت و او را هزار پايه است و از پايهء تا بپايهء ديگر تاختن اسب نيك دو در مدت يك ماه يك پايهء او از جواهر است و ديگرى از زر و يكى ديگر از سيم و در روز قيامت آن را حاضر سازند و در ميان درجات پيغمبران بنهند و آن درجه در ميان درجات ايشان چون ماه درخشنده باشد در ميان ستارگان و هيچ پيغمبرى و صديقى نباشد مگر آنكه گويد كه خوشا حال كسى كه ايندرجهء وى باشد پس از قبل حقتعالى ندايى در رسد كه اين درجهء محمد است پس من بعرصه قيامت درآيم حلهء از نور پوشيده و تاج كرامت بر سر نهاده و على بن ابى طالب در پيش من ايستاده و لواى حمد در دست گرفته و بر وى نوشته باشد كه\r\nلا إله الا اللَّه هم المفلحون هم الفائزون\r\nو چون به پيغمبران بگذريم گويند كه ايندو فرشتهء مقربند و چون بملائكه رسيم گويند كه ايندو پيغمبر مرسلند من بيايم و در مرتبهء خود بنشينم و هيچ پيغمبرى و رسولى و صديقى و شهيدى نباشد مگر كه گويد\r\nطوبى لهذين العبدين ما اكرمهما عند اللَّه\r\nندايى در رسد از قبل حضرت عزت چنان كه همه كس بشنود كه\r\nهذا حبيبى محمد و هذا وليى على طوبى لمن احبهما و ويل لمن ابغضهما\r\nو بعد از آن فرمود كه اى على هيچكس نباشد از دوستان تو الا كه چون اين ندا را بشنود رويش سفيد شود و دلش خرم و شادان گردد و هيچكس نبود از آنان كه با تو دشمنى دارند مگر كه بعد از شنيدن اين ندا رنگ رويش سياه گردد و دلتنك و مضطرب و پريشان شود ما در اين باشيم كه دو فرشته بيايند يكى رضوان خازن جنان و ديگرى مالك خازن نيران رضوان گويد كه\r\nالسلام عليك يا احمد\r\nمن گويم\r\nو عليك السلام من انت\r\nبوجه حسن گويد كه منم رضوان خازن بهشت حقتعالى كليدهاى بهشت را به تو فرستاده تا هر كه را كه خواهى ببهشت درآورى من كليدها بگيرم و خداى را شكر گويم و ببرادر خود على دهم آن گاه مالك دوزخ بيايد و سلام كند من جواب سلام باز دهم و گويم كه چه فرشتهء كه رويى و صورتى هايل دارى گويد كه من خازن دوزخ حقتعالى كليدهاى دوزخ را نزد تو فرستاده تا درآورى بدوزخ هر كه را كه خواهى من آن كليدها بستانم و خداى را شكر گويم و بعلى دهم على كليدها را در دست گرفته بر كنار دوزخ بايستد و دوزخ زفير كشد و شرر زند على زمام دوزخ را در دست گيرد و دوزخ گويد كه\r\nجز يا على فان نورك يطفى لهبى\r\nبگذر كه\r\n","description":"","footnote":"","page_name":" 233 ","page_number":233},
  {"content":"\r\nنور تو زبانهء مرا فرو مينشاند او گويد كه اى دوزخ بيارام بعد از آن ميان اهل دوزخ و بهشت مقاسمه كند و گويد\r\nيا نار هذا لى و هذا لك انه من اوليائى و انه من اعدائى\r\nبخداى كه دوزخ على را مطيعتر از بندهء باشد كه مطيع خداوندش بود و نعم ما قيل فى هذا المعنى\r\n\r\nابا حسن لو ان حبك مدخلى\r\nجهنم كان الفوز عندى جحيمها\r\n\r\n\r\nو كيف يخاف النار من كان موقنا\r\nبان امير المؤمنين قسيمها\r\n\r\nو در لطايف قشيرى آورده كه وسيله تجريد اعمال است از ريا و تفريد احوالست از عجب و تخالص انفاس از طلب حظوظ و در كشف الاسرار آورده كه وسيلهء عابدان بفضايل است و از آن عالمان بدلايل و از آن عارفان به ترك وسائل عابد به معامله توسل جويد و عالم بمكاشفه راه رود و عارف بمعاينه نظر كند عابد فكر در اين آيه كند كه يَذْكُرُونَ اللَّه قِياماً وَقُعُوداً و عالم نظر در اين آيه دارد كه أَ وَلَمْ يَنْظُرُوا فِي مَلَكُوتِ السَّماواتِ وَالأَرْضِ عارف از اين كلمه در نگذرد قُلِ اللَّه ثُمَّ ذَرْهُمْ و در بحر الحقايق آورده كه در اين آيه فلا حرا به چهار چيز باز بسته‌اند كه بدون آنها رستگارى حقيقى دست ندهد اول ايمان كه اصابهء نور است در به دو خلقت بيدى و بنده را از حجب ظلمات شرك خلاصى ميدهد دويم تقوى كه منبع اعمال شريفه و منشأ اخلاق مرضيه است و سالك بدان از ظلمت معصيت نجات مييابد سيم ابتغاى وسيله و آن فناى ناسوتست در بقاى لاهوت و عارف بسبب آن از تاريكى اوصاف هستى بيرون ميايد ( چهارم ) جهاد و آن اضمحلال انانية است و اثبات هوية و موحد در اين مرتبه از تاريكى انانية باز رسته بنور شهود ميرسد و بعد از ذكر اهل تقوى بيان حال كفار مىكند و ميگويد * ( إِنَّ الَّذِينَ كَفَرُوا ) * بتحقيق كه آنان كه كافر شدند بپرستش اصنام و ملائكه و عجل و غير آن * ( لَوْ أَنَّ لَهُمْ ما فِي الأَرْضِ جَمِيعاً ) * اگر باشد ايشان را هر آنچه در زمين است از صنوف اموال و امتعه * ( وَمِثْلَه مَعَه ) * و مانند آن همه با آن همه يعنى اگر دوباره از آنچه در زمين است از نقد و جنس كافران را باشد * ( لِيَفْتَدُوا بِه ) * تا نفس خود را باز خرند به آن * ( مِنْ عَذابِ يَوْمِ الْقِيامَةِ ) * از عذاب روز رستخيز * ( ما تُقُبِّلَ مِنْهُمْ ) * قبول كرده نشود از ايشان و همان عقوبت لازم ايشان باشد * ( وَلَهُمْ عَذابٌ أَلِيمٌ ) * و مر ايشانراست در آن روز عذابى دردناك در انوار گفته كه لام ليفتدوا متعلقست به محذوفى كه او مستدعى آنست زيرا كه تقدير اينست كه ( لو ثبت ان لهم ما فى الارض ) و توحيد ضمير به و حال آنكه آنچه مذكور شده دو چيز است كه آن ما فى الارض است و مثله معه بجهة اجراى آنست در مجراى اسم اشاره مانند كريمهء عوان بين ذلك و يا به جهت اينكه واو در و مثله بمعنى مع است و جواب ( لو ما تقبل منهم ) است و با آنچه در حيز آنست خبر ان است\r\n","description":"","footnote":"","page_name":" 234 ","page_number":234},
  {"content":"\r\nو اين جمله تمثيل است براى لزوم عذاب ايشان و عدم خلاصى ايشان از آن و قوله * ( وَلَهُمْ عَذابٌ أَلِيمٌ ) * تصريح به آنچه مقصود است از آن و همچنين است قوله * ( يُرِيدُونَ ) * خواهند يعنى طمع دارند يا قصد كنند * ( أَنْ يَخْرُجُوا مِنَ النَّارِ ) * از آنكه بيرون آيند از آتش دوزخ * ( وَما هُمْ بِخارِجِينَ مِنْها ) * و حال آنكه نيستند ايشان بيرون آيندگان از آتش * ( وَلَهُمْ عَذابٌ مُقِيمٌ ) * و مر ايشانراست عذابى دايم كه هرگز زوال و انقطاع نيابد و ذكر * ( وَما هُمْ بِخارِجِينَ ) * بدل و ما يخرجون بجهة مبالغه است و افادة دوام و تأييد و استمرار و در حديث آمده كه * ( يُرِيدُونَ أَنْ يَخْرُجُوا ) * به اين معنى است كه حقتعالى درى از بهشت در دوزخ گشايد ايشان چون آن را به بينند قصد آن كنند و بشتاب زده گى بر سر يكديگر افتند تا از آن بيرون آيند چون نزديك آن در رسند در را بر روى ايشان دربندند ايشان محروم باز گردند اگر گويند كه كفار چگونه ارادهء خروج كنند با آنكه دانسته باشند كه ايشان در دوزخ مخلد خواهند بود گوئيم علم بعدم خروج صارف نيست از ارادهء خروج چه علم بعدم وقوع شىء صارف نيست از ارادهء آن و بدانكه چون حقتعالى در آيات متقدمه بيان حكم نمود در كسى كه از روى جهر اخذ اموال كند در عقب آن بيان حكم مىكند در كسى كه بر وجه سر اخذ آن نمايد و ميفرمايد كه * ( وَالسَّارِقُ وَالسَّارِقَةُ ) * مرد و زن دزد * ( فَاقْطَعُوا أَيْدِيَهُما ) * پس ببريد دستهاى راست ايشان را چون اخذ نصاب كنند كه آن ربع دينار است نزد ما و شافعى و ده درم نزد حنفى و سه درم نزد مالك و بدانكه السارق و السارقه تا آخر دو جمله‌اند نزد سيبويه زيرا كه تقدير اين\r\nاست كه ( فيما يتلى عليكم ) حكم * ( السَّارِقُ وَالسَّارِقَةُ فَاقْطَعُوا أَيْدِيَهُما ) * و يك جمله است نزد مبرد وفا براى سببية است كه بر خبر داخل شده است بجهة آنكه مبتدا متضمن شرط است زيرا كه معنى آنست كه ( و الذى سرق و التي سرقت ) و سرقة بمعنى اخذ مال غير است در خفيه و وجوب قطع در صورتى است كه از حرز بر دارد و به قدر ربع دينار يا مساوى آن بوده باشد\r\nلقوله عليه السّلام القطع فى ربع دينار فصاعدا\r\nو مراد بايدى ايمان است و قطع آن از رسغ است چه در روايت صحيحه آمده است كه سارقى را نزد حضرت رسالت صلَّى اللَّه عليه و آله آوردند امر فرمود كه دست راست او را از رسغ قطع كنند و قوله * ( جَزاءً ) * منصوبست بعلية يعنى قطع يد ايشان كنيد به جهت پاداش دادن * ( بِما كَسَبا ) * به آنچه كرده‌اند و آن ترك حرمتست در مال مؤمن * ( نَكالًا مِنَ اللَّه ) * نيز منصوبست بعليه يعنى اين جزا دادن است بجهة عقوبت صادره از حقتعالى تا متنبه شده باز ايستند از رجوع به مثل آن عمل و ميتواند بود كه هر\r\n","description":"","footnote":"","page_name":" 235 ","page_number":235},
  {"content":"\r\nدو منصوب باشد بر مصدرية و تقدير اينكه اجز و اجزاء او انكلوا نكالا * ( وَاللَّه عَزِيزٌ ) * و خداى غالب است در حكم خود * ( حَكِيمٌ ) * دانا بحكمت آنچه به آن حكم مىكند آورده‌اند كه مردى اعجمى به حج ميرفت در كجاوه نشسته قرآن ميخواند چون به اين آيه رسيد بر خواند كه ( جزاء بما كسبا نكالا من اللَّه و اللَّه غفور رحيم ) جمال او را گفت كه خطا ميخوانى گفت مگر قرآن خواندهء گفت نه گفت پس از كجا ميدانى كه غلط ميخوانم گفت زيرا كه اينجا غفور رحيم مناسب نمىنمايد چون در قرآن نگاه كرد ديد كه عزيز حكيم نوشته بود اعرابى گفت تعالى اللَّه ربا عز بحكمه * ( فَمَنْ تابَ ) * پس هر كه توبه كند * ( مِنْ بَعْدِ ظُلْمِه ) * از پس ستمكارى خود يعنى دزدى * ( وَأَصْلَحَ ) * و بصلاح آرد كار خود را به آنكه تراضى خصم كند و عازم باشد بر آنكه باز بدزدى رجوع نكند * ( فَإِنَّ اللَّه ) * پس بدرستى كه خداى * ( يَتُوبُ عَلَيْه ) * رجوع كند از عذاب بمغفرت و قبول كند توبه او را * ( إِنَّ اللَّه غَفُورٌ ) * بدرستى كه خداى آمرزنده است گناه او را * ( رَحِيمٌ ) * مهربان است بر او كه در محشر او را رسوا نكند و عذاب نفرمايد در كنز آورده كه شبههء نيست كه آيه مشتمل است بر احكامى كه همهء آن مفتقر است ببيان نبوى صلَّى اللَّه عليه و آله لقوله لِتُبَيِّنَ لِلنَّاسِ ما نُزِّلَ إِلَيْهِمْ و نزد ما ائمهء هدى نيز مبين احكام الهىاند صلوات اللَّه عليهم به جهت آنكه حافظ شرع مبيناند بعد از حضرت سيد المرسلين ( ص ) حكم اول آنست كه السارق و السارقة خواه آنكه معرف به لام جنس باشد به جهت افادهء عموم يا لام عهد مجمل است و محتمل عموم است مر هر سارقى را ليكن بيان نبوى و امامى اخراج اب نموده گاهى كه سارق مال ولد خود باشد و مولى كه مال عبد خود را بدزدد و غانم كه مال غنيمت را در خفيه اخذ نمايد و شريك كه مال مشترك را بردارد به ظن آنكه حق او است و همچنين است هر ذى شبههء محتمله دويم قوله فَاقْطَعُوا أَيْدِيَهُما ميتواند بود كه مراد بقطع شق باشد بدون ابانه يقال ( بريت القلم فقطعت السكين يدى ) و يا مراد قطع است يا ابانه پس محتمل اين هر دو قسم است ليكن بيان شرع حكم فرموده است بارادهء ثانى نه اول سيم اجماع واقع شده است بر آنكه قطع جايز نيست مگر يد واحده و اين محتمل ارادهء يمين و شمال است بجهة صدق يد بر هر يك از آن ليكن بيان نبوى يمين را مخصوص گردانيده و اينكه ايديهما گفته در موضع يديهما كه مقصود است به جهت عدم اشتباه است نحو قوله فَقَدْ صَغَتْ قُلُوبُكُما چهارم در لغة و عرف يد را اطلاق ميكنند بر جارحه مخصوصه از كتف تا رؤس اصابع و در شرع از مرفق است تا رؤس اصابع هم چنان كه در آيه وضو و از زند تا برؤس است هم چنان كه\r\n","description":"","footnote":"","page_name":" 236 ","page_number":236},
  {"content":"\r\nدر تيمم نزد ما و بر اصابع فقط هم چنان كه در آيه فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ و حق تعالى در اين آيه تبيين نفرموده است كه مراد از آن كدام است فحينئذ احد احتمالات مذكوره اولى از ديگرى نيست پس لفظ آن مجمل باشد و نزد بعضى غير مجمل است زيرا كه در حقيقت در معنى اول موضوع است و در معنى ثانى مجاز و لهذا صحيح است كه گويند ( ما دون المنكب بعض اليد ) و از اينجا است كه خوارج بر آنند كه تا منكب قطع يد سارق بايد كرد پس مجمل نباشد و حق اول است زيرا كه قطع از منكب غير مراد است باجماع به جهت آنكه قول خوارج باطل است زيرا كه به جهت كفر و انكار ايشان به آنچه معلوم الضروره است در دين پس معلوم نباشد كه مراد از آن كدام است بلكه محتمل هر يك از اقسام\r\nمذكوره باشد و بعضى از آن اولى به بعضى نيست پس مجمل باشد و هو المطلوب و چون اينمعنى بر صفحه خاطر منقش شد پس بدانكه مشهور نزد فقها قطع يد از مفصل كف است از ساعد و نزد اصحاب ما قطع اصابع اربع است از يد يمنى و ترك ابهام و راحه پس اگر باز عود كند با شرايط مذكوره رجل يسراى او را قطع كنند و عقب او را بگذارند و اگر نوبت سيم عود نمايد او را در سجن محبوس سازند مخلدا تا بميرد پس اگر در سجن دزدى كند او را بكشند پس اعتماد كرده‌اند در اين تفصيل بروايت منقوله از ائمهء هدى صلوات اللَّه عليهم و بدانكه اسم يد بر اصابع صادق است هم چنان كه گفتيم در اصالهء عدم تهجم بر اكثر از اين مگر بدليلى و دليل ثابت نشده است و بدانكه در اينمقام چند فائده است اول نصابى كه به آن قطع يد واجب مىشود اخذ ربع دينار است از ذهب خالص مسكوك يا آنچه به قيمت آن باشد و اين قول مالك و شافعى است و خلفاى اربع نيز حكم بر اين كرده‌اند و نزد ابى حنيفه ده درم است و حسن بصرى گفته كه يك درهم و نزد طبرى حد معين ندارد بلكه هر چه باشد از قليل و كثير موجب قطع است دويم آنكه شرط است كه آن نصاب را در خفيه برداشته باشند نه بر سبيل قهر و غلبه و ديگر آنكه بايد كه خود مرتكب اخراج آن شده باشد نه كه غيرى بفرموده او آن را بيرون آورده باشد و يا با غير شريك شده باشد مگر گاهى كه حصه هر يك به قدر نصاب باشد سيم شرط است كه اخراج آن از حرز باشد و حرز نزد ما آن چيزى است كه غير مالك به آن داخل نشود و جبائى گفته كه مراد از حرز بيتى است يا دارى كه در آن را بسته باشند و يا آن را كسى باشد كه مراعات آن كند و اولى رجوع آن به عرفست و هر چيزى را در عرف حرزى است كه مختص به آن است چهارم اين حد ثابت مىشود باقرار كردن سارق دو بار پس اگر يك بار اعتراف كند مال ثابت مىشود نه قطع و همچنين است اگر يك نفر گواهى دهد و مدعى سوگند خورد و مراد بظلم در قوله * ( مِنْ بَعْدِ ظُلْمِه ) * سرقة است و اصلاح عمل استمرار بود بر توبه و خلافى نيست در سقوط عقاب اخروى بتوبه و اما در حد خلافست نزد ابى حنيفه ساقط نمىشود و اين احد قولين شافعى است و اصحاب ما قائلند بسقوط آن بتوبه قبل از ثبوت آن نزد حاكم اما بعد از ثبوت اگر ببينه ثابت شده\r\n","description":"","footnote":"","page_name":" 237 ","page_number":237},
  {"content":"\r\nباشد ساقط نميگردد و اگر باقرار باشد نزد بعضى حد واجب است هم چنان كه در بينه و در نزد بعضى ديگر امام مخير است بجهة فعل امير المؤمنين صلوات اللَّه عليه در وقتى كه سارقى مقر شد بسرقت بعد از آنكه توبه كرد حضرت فرمود از قرآن چيزى حفظ كردهء گفت آرى سورة البقرة فرمود\r\nو هبت يدك بسورة البقرة\r\nيعنى دست تو را بسورة البقرة بخشيدم اشعث گفت ( أ تعطل حدا من حدود اللَّه ) آيا معطل ميگذارى حدى از حدود اللَّه را فرمود كه\r\nو ما يدريك اذا قامت البينة فليس للامام ان يعفو قال اللَّه تعالى و الحافظون لحدود اللَّه و اذا اقر الرجل على نفسه بسرقت فذاك الى الامام ان شاء عفى و ان شاء عاقب\r\nيعنى نميدانى كه چون بينه قايم باشد پس امام را جايز نيست كه عفو كند و حقتعالى فرموده كه حدود خداى را محافظت كنيد و هر گاه اقرار كند بر نفس خود بدزدى پس امام مخير است اگر خواهد عفو كند و اگر خواهد عقوبت فرمايد و بدانكه حق مالك ساقط نميشود بتوبه مطلقا مگر با تصريح او بابراء همچنين ساقط نمىشود مال بقطع بلكه رد عين مال بر او واجب است با بقاى او و اگر نه قيمت آن و ابو حنيفه گفته كه قطع و غرامت هر دو بر او واجب نميشود بلكه اگر قطع كنند غرامت از او ساقط است و اگر غرامت كنند قطع از او ساقط است و اين فرق ضعيف است و با ثبوت توبة حقيقيه شهادت او مقبول است لقوله تعالى * ( إِنَّ اللَّه غَفُورٌ رَحِيمٌ ) * و اين دليل است بر آنكه قبول توبه بر خدا واجب نيست بلكه محض تفضل است چه اگر قبول توبه بر او سبحانه واجب بودى * ( غَفُورٌ رَحِيمٌ ) * نگفتى\r\n* ( أَ لَمْ تَعْلَمْ ) * خطاب با حضرت است و استفهام براى تقرير است يعنى البته دانسته و يا مراد هر يك از امت ويند يعنى ندانسته‌ايد * ( أَنَّ اللَّه لَه مُلْكُ السَّماواتِ وَالأَرْضِ ) * آنكه خداى مر او راست پادشاهى آسمان ها و زمينها * ( يُعَذِّبُ مَنْ يَشاءُ ) * عذاب مىكند هر كه را ميخواهد چنان كه سارق را بقطع يد حكم فرموده * ( وَيَغْفِرُ لِمَنْ يَشاءُ ) * و ميآمرزد هر كه را ميخواهد يعنى سارق را بعد از توبه تقديم تعذيب بر مغفرت يا به جهت ترتيب ما سبق است و يا آنكه مراد به آن قطع است و آن در دنيا است كه مقدم است بر آخرت * ( وَاللَّه عَلى كُلِّ شَيْءٍ قَدِيرٌ ) * و خداى بر همه چيزها از مغفرت و تعذيب توانا است و چون در ما تقدم ذكر يهود و نصارى كرد در عقب آن به جهت تسليهء حضرت رسول صلَّى اللَّه عليه و آله و امانة از كيد ايشان فرمود كه * ( يا أَيُّهَا الرَّسُولُ ) * اى فرستاده خطاب به تشريفست كه آن حضرت را بلقب بزرگوارى ياد كرد چه انبياى ديگر را بنام مخاطب ميساخت چون يا آدَمُ أَنْبِئْهُمْ يا نُوحُ اهْبِطْ و يا إِبْراهِيمُ أَعْرِضْ و يا مُوسى إِنِّي اصْطَفَيْتُكَ و يا عِيسَى ابْنَ مَرْيَمَ أَ أَنْتَ قُلْتَ و چون نوبت بخطاب\r\n","description":"","footnote":"","page_name":" 238 ","page_number":238},
  {"content":"\r\nحضرت رسالت صلَّى اللَّه عليه و آله و على جميع الانبياء رسيد او را بصفات كمال خطاب كرد چنانچه * ( يا أَيُّهَا النَّبِيُّ ) * . . . * ( يا أَيُّهَا الرَّسُولُ لا يَحْزُنْكَ الَّذِينَ ) * بايد كه اندوهناك نسازد ترا كردار آن كسانى را كه از روى عناد و انكار * ( يُسارِعُونَ فِي الْكُفْرِ ) * ميشتابند و مياندازند خود را در كفر يعنى در اظهار كفر هر گاه فرصتى مييابند * ( مِنَ الَّذِينَ ) * از آنان كه * ( قالُوا آمَنَّا ) * گفتند ايمان آورده‌ايم و آن گفتن ايشان * ( بِأَفْواهِهِمْ ) * بزبانهاى ايشان است * ( وَلَمْ تُؤْمِنْ قُلُوبُهُمْ ) * و ايمان نياورده است دلهاى ايشان با متعلق است ( بقالوا و واو ) احتمال عطف و حال دارد و مراد به اينها منافقانند و كردار ايشان آن بود كه با كفار دوستى ميكردند و در خلوت با ايشان اظهار كفر ميكردند و استهزا باهل ايمان مينمودند آيه دليل است بر آنكه تصديق جنان جزء ايمان است و مجرد قول ايمان نيست و قوله * ( وَمِنَ الَّذِينَ هادُوا ) * عطف است بر * ( مِنَ الَّذِينَ قالُوا ) * يعنى و از آن كسانى كه دين يهود دارند نيز مسارعت ميكنند در كفر و توغل مينمايند در آن و افراط ميكنند در انكار و جحود با اهل ايمان و قوله * ( سَمَّاعُونَ لِلْكَذِبِ ) * خبر مبتداء محذوف است اى ( هم سماعون ) و ضمير راجع بفريقين است و يا به * ( الَّذِينَ يُسارِعُونَ ) * يعنى همهء ايشان شنوندگانند كلام ترا براى آنكه دروغ گويند بر تو و چيزى كه نگفته باشى به تو نسبت دهند و ميتواند بود كه سماعون مبتدا باشد و من الذين خبر آن اى ( و من اليهود قوم سماعون ) چه جحودان بعد از استماع كلام آن حضرت از مسجد بيرون ميرفتند و از روى كذب ميگفتند كه از محمد چنين و چنين شنيده‌ايم و اينها يهود مدينه بودند و بر هر تقدير ( لام للكذب ) براى علت است و مفعول فعل محذوف است اى ( سماعون كلامك ليكذبوا عليك فيه ) و ميتواند بود كه لام مزيده باشد براى تأكيد يا آنكه سماع متضمن معنى قبول است اى ( قابلون ما يغيره الاحبار ) يعنى قبول كننده‌اند آن چيزى را كه احبار ايشان تحريف و تغيير كرده‌اند از آيهء رجم و نعت سيد عالم صلَّى اللَّه عليه و آله و سلم ( سماعون لقوم اخرين ) شنوندگانند براى گروه ديگر كه * ( لَمْ يَأْتُوكَ ) * نيامده‌اند بمجلس تو براى تكبر و عناد و يا افراط در بغضاء مراد يهود خيبرند كه يهود مدينه جاسوسى ميكردند و اخبار بخيبر مىفرستادند و ميتواند بود كه لام متعلق بكذب باشد زيرا كه سماعون ثانى مكرر است براى تأكيد اى ( سماعون ليكذبوا لقوم آخرين ) يعنى شنوندگانند تا دروغ گويند براى گروه ديگر و بر خلاف آنچه از تو شنيده باشند بايشان رسانند و از امام محمد باقر صلوات اللَّه عليه و بعضى از صحابه و تابعين منقول است كه زنى و مردى از اشراف خيبر زنا كردند و هر دو محصن بودند و حد ايشان به حكم\r\n","description":"","footnote":"","page_name":" 239 ","page_number":239},
  {"content":"\r\nتورية رجم بود يهود ملاحظهء بزرگى ايشان كرده نخواستند كه آن حد بر ايشان اجرا كنند با يكديگر گفتند كه در كتاب اينمرد كه در يثرب نزول كرده حد نيست و ما به جهت جدالى و قتالى كه با او داريم نميتوانيم كه بعضى مردمان خود را به او فرستيم و حكم زنا را از او بپرسيم\r\nمصلحت آن است كه كسى را ببنى قريظه و بنى نضير كه حليف اويند فرستيم تا ايشان حد زانى محصن را از او بپرسند اگر وى جلد فرمايد قول او را قبول كنيد و اگر برجم حكم كند سخن او را مشنويد پس جمعى از ايشان با آن زانى و زانيه بمدينه فرستادند و صورت حال با يهود مدينه در ميان نهادند و اشراف يهود چون كعب بن اشرف و كنانه بن ابى حقيق و مالك بن صيف و كعب بن اسيد و سعد بن عمر و امثال ايشان بمجلس حضرت رسالت صلَّى اللَّه عليه و آله آمدند و از حد زانيين محصنين سؤال كردند حضرت فرمود كه به حكم من رضا ميدهيد گفتند آرى فى الحال جبرئيل ( ع ) به حكم رجم نازل شد حضرت فرمود كه رجم ميبايد كرد ايشان ابا كردند و گفتند خداى در تورية آورده كه ايشان را چهل تازيانهء طلاء بقير اندوده زنيد تا پشت ايشان سياه گردد و روى ايشان را سياه كرده بر دراز گوش باز گونه نشانيده و گرد منازل و محلات بگردانند جبرئيل آن حضرت را خبر كرد كه دروغ ميگويند و گفت كه ايشان را بگوى تا ابن صوريا را حكم سازند كه عالمترين ايشان است به حكم تورية و صفات او را به آن حضرت اعلام كرد حضرت فرمود كه در ميان مردم شما در فدك جوانى هست ساده روى و سفيد پوست يك چشم كه او را ابن صوريا گويند گفتند آرى داناترين همهء اهل زمين است بتورات تو او را كجا ديدهء فرمود او را نديدم اما جبرئيل مرا خبر داده و گفته كه او ميان ما و شما در حكم تورية حكم باشد گفتند كه ما به حكم او راضى هستيم و آنچه او گويد به آن عمل ميكنيم حضرت باحضار او امر فرمود پس كس بخيبر فرستادند و او را حاضر كردند حضرت فرمود\r\nانت ابن صوريا\r\nتويى ابن صوريا گفت آرى فرمود در ميان جهودان تو اعلمى بتورات گفت آرى هيچكس در ميان ايشان از من اعلم نيست فرمود ميان من و ايشان حكم باش كه دانا ترين يهودانى ابن صوريا قبول كرد حضرت او را سوگند داد كه بدان خدايى كه تورية بر موسى نازل گردانيد و دريا را براى او بشكافت و شما را از آل فرعون نجات داد و فرعونيان را غرق ساخت ( و من و سلوى ) را بر شما فرستاد و ابر را سايبان شما گردانيد و حكم حلال و حرام در تورية بيان كرد كه در كتاب شما حد زانى محصن رجم هست يا نه ابن صوريا گفت اگر نه ترس آن دارم كه آتش از آسمان نازل گردد و مرا بسوزاند اگر دروغ گويم و تغيير تورية دهم و الا اعتراف نميكردم به اين تو بفرما كه خداى تو چه فرموده حضرت فرمود كه خداى من چنان حكم فرموده كه چون چهار گواه عادل بر زناى محصن و محصنه گواهى دهند كالميل فى المكحله رجم بر ايشان ثابت و واجب شود ابن صوريا گفت\r\n","description":"","footnote":"","page_name":" 240 ","page_number":240},
  {"content":"\r\nبخداى موسى كه در تورية نيز همين حكم فرمود حضرت فرمود كه پس علما چرا تغيير حكم خدا كرده‌اند گفت جهت آنكه اگر زنا در ميان وضيع القدر صادر شدى ايشان را رجم مىكرديم و اگر زانيين شريف القدر بودندى به جهت ملاحظهء حرمت جانب اشراف رجم نميكرديم و اجراى حد نمينموديم و به جهت اين زنا در ميان اشراف بسيار شد و جمعى كه وضيع القدر بودند نيز از حد تمرد كرده ميگفتند كه فلان و فلان را رجم نكرديد ميخواهيد كه اجراى آن در ميان ما كنيد و به اين وجه احوال ما ميگذشت و حكم الهى معطل بود تا وقتى كه پسر عم ملك زنا كرد و ما ملاحظهء ملك كرده حكم برجم او نكرديم و بعد از آن هر كس را كه ميخواستيم كه حد زنا بر او جارى گردانيم گفتى كه تا پسر عم ملك را رجم نكنيد ما انقياد نكنيم پادشاه در اين امر فرو ماند و مجمعى ساخت و گفت تدبير اين كار را بايد كرد و چيزى را وضع بايد نمود تا وضيع و شريف در آن يكسان باشند ما بفرموديم تا ريسمانى بياوردند و آن را محكم بتافتند و مقرر كرديم كه هر كه زنا كند از وضيع و شريف او را چهل از اين تازيانه بزنند و رويش را سياه كرده باژگونه بر دراز گوش سوار كنند پس اين عقوبت بجاى رجم در ميان ما قرار گرفت و بعد از آن گفت بار خدايا گواه باش كه من اولين كسى بوده‌ام كه احياى حكمى از احكام تو كردم و آنچه جهودان اماتت آن كردند احياى آن نمودم پس حضرت فرمود كه دانستيد كه آنچه پنهان ميكرديد خداى افشاى آن كرد پس بفرمود تا هر دو را رجم كردند نزديك در مسجد يهودان زبان ملامت بر ابن صوريا دراز كردند و گفتند يا بن صوريا چرا كشف راز كردى گفت به جهت آن سوگند كه محمد صلَّى اللَّه عليه و آله مرا داد نتوانستم كه آن را اخفا كنم چه از عقوبت الهى ترسيدم و نزد اينحال اين آيه نازل شد كه يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَيَعْفُوا عَنْ كَثِيرٍ رسول صلَّى اللَّه عليه و آله اين آيه را بر ايشان خواند ابن صوريا برخاست و دست بر ركبه آن حضرت نهاد و گفت به آن خدايى كه معبود تو است كه منطوق وَيَعْفُوا عَنْ كَثِيرٍ را منظور نظر كيمياء اثر دار و از يهودان درگذر حضرت از ايشان اعراض فرمود پس ابن صوريا گفت رخصت باشد كه مسئله چند بپرسم فرمود كه هر چه مىخواهى سؤال كن گفت مرا از خواب خود خبر ده فرمود\r\nينام عيناى و لا ينام قلبى\r\nعرض كرد كه راست فرمودى گفت خبر ده مرا كه سبب چيست كه اولاد بعضى مشابه پدرند و برخى مشابه مادر و بعضى مشابه هر دو فرمود نطفهء هر يك كه سابق است فرزند مشابه آن مىشود و اگر مقارن مىشود مشابه هر دو گفت خبر ده كه كدام عضو از اعضاى ولد مخصوص به پدر است و كدام مخصوص بمادر فى الحال جبرئيل وحى بر او نازل كرد و اغماء وحى او را دريافت و بعد از زمانى سر برآورد سرخ شده و عرق از عارض مباركش ميچكيد فرمود گوشت و\r\n","description":"","footnote":"","page_name":" 241 ","page_number":241},
  {"content":"\r\nخون و ناخن و موى زن را باشد و استخوان و رك و پى مرد را ابن صوريا گفت صدقت پس گفت كدام فرشته است كه به تو نازل مىشود فرمود جبرئيل گفت وى بچه صفت است فرمود متصف به اين صفت و نعت است گفت و اللَّه كه در تورية چنين است و گفت من گواهى مىدهم كه تو صادقى در هر چه مىگويى و پيغمبر خدايى پس اظهار كلمتين شهادتين كرد و ايمان آورد جهودان چون ديدند كه وى ايمان آورد او را دشنام دادند و از بيحرمتى دقيقهء فرو نگذاشتند و در آخر مجلس چون خواستند كه برخيزند بنو قريظه در بنو النضير آويختند و گفتند يا محمد صلَّى اللَّه عليه و آله اينها برادران مااند پدران ما يكىاند و دين ما و ايشان يكيست هر گاه يكى از ايشان يكى از ما را بكشند ما را تمكين ندهند در قصاص و هفتاد وسق خرما بر سبيل ديت بر ما دهند و اگر يكى از ما مردى را از ايشان بكشيم ايشان را بعوض يكى دو مرد ما را بكشند و اگر زنى را بكشيم بعوض او مردى از ما بكشند و اگر بندهء بقتل رسانيم ايشان آزادى از ما بقتل رسانند و جراحات ما نصف جراحات ايشان باشد تو در ميان ما حكمى كن و اين افراط و تفريط را از ميان ما بردار حقتعالى آيات رجم و قصاص نازل ساخت الى قوله وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الظَّالِمُونَ و اول در بيان حال ايشان فرمود كه * ( يُحَرِّفُونَ الْكَلِمَ ) * تغيير ميدهند كلمها را يعنى آيهء رجم را * ( مِنْ بَعْدِ مَواضِعِه ) * بعد از آنكه وضع كرد خدا آن را در مواضع آن يعنى حرام آن را در موضع حلال و حلال آن را در موضع حرام و ساير احكام فرايض آن را بجاى خود يا از روى لفظ به آنكه ايشان تغيير وضع آن كردند كه بعوض از رجم جلد و تحميم مينويسند و يا حمل آن بر غير معنى مراد ميكنند و اجراى آن در غير معنى مقصود و اين جمله صفت ثانيهء قوم است يا صفت سماعون يا حال از ضمير آن يا استينافست كه موضعى از اعراب ندارد و يا در موضع رفع است كه خبر مبتداى محذوف باشد اى هم يحرفون و همچنين است قوله * ( يَقُولُونَ ) * ميگويند يهود خيبر * ( إِنْ أُوتِيتُمْ هذا ) * اگر داده شويد اين حكم محرف يعنى محمد صلَّى اللَّه عليه و آله حكم به جلد و تحميم كند * ( فَخُذُوه ) * پس فرا گيريد آن را و قبول كنيد و عمل به آن نمائيد * ( وَإِنْ لَمْ تُؤْتَوْه ) * و اگر داده نشويد اين حكم را يعنى محمد صلَّى اللَّه عليه و آله رجم فرمايد * ( فَاحْذَرُوا ) * پس حذر كنيد از قبول آن * ( وَمَنْ يُرِدِ اللَّه فِتْنَتَه ) * و هر كه را خواهد خداى فضيحت و رسوايى او را در اظهار آنچه اخفاى آن كند و يا ارادهء هلاكت او نمايد و يا قصد آزمايش او كند كه اظهار ايمان و كفر او باشد بر خلقان به جهت انقياد و عدم انقياد حكم و اصح آنست كه مراد بفتنه عذابست يعنى هر كه حقتعالى ارادهء عقوبت او كند به جهت كفر و\r\n","description":"","footnote":"","page_name":" 242 ","page_number":242},
  {"content":"\r\nعناد * ( فَلَنْ تَمْلِكَ لَه ) * پس مالك نتوانى شد براى او * ( مِنَ اللَّه شَيْئاً ) * از خداى چيزى را در دفع آن فضيحت يا هلاكت يا آزمايش با عقوبت چه زمام اختيار در دست تو نيست * ( أُولئِكَ الَّذِينَ ) * آن گروه آنانند كه * ( لَمْ يُرِدِ اللَّه ) * نخواسته است خداى يعنى حكمت و مصلحت او مقتضى نيست * ( أَنْ يُطَهِّرَ قُلُوبَهُمْ ) * اين را كه پاك سازد دلهاى ايشان را از علامات عقوبت كفر كه ختم و طبع و ضيق است بجهة فرط عناد و جحود ايشان با وجود ظهور دلايل هاديه و حجج بينه هم چنان كه پاك ميسازد قلوب اهل ايمان را به اين وجه كه شرح صدور ايشان مىكند باعطاى الطاف تا بوسيلهء آن زنگ ضلالت از\r\nدل ايشان زدوده مىشود و نور ايمان در صدور ايشان راسخ ميگردد و يا آنكه حقتعالى نميخواهد كه حكم كند به طهارت قلوب ايشان و بدانكه اين آيه دلالت نميكند بر آنكه حقتعالى ارادهء ايمان از ايشان نكرده زيرا كه اين معنى معقول نيست از تطهير قلوب مگر بر طريق توسع و مجاز و ديگر آنكه قوله * ( لَمْ يُرِدِ اللَّه أَنْ يُطَهِّرَ قُلُوبَهُمْ ) * مقتضى نفى ارادهء او است و اين مقتضى آن نيست كه ارادهء ايمان ايشان نكرده باشد بلكه مراد آنست كه ارادهء تطهير قلوب ايشان نكرده است از آنچه لاحق آن شود از استحقاق ذم و عقاب و لهذا در عقب آن فرمود كه * ( لَهُمْ فِي الدُّنْيا خِزْيٌ ) * مر ايشانراست در دنيا رسوايى به آنكه جزيه دهند و پيوسته از مؤمنان ترسند * ( وَلَهُمْ فِي الآخِرَةِ ) * و مر ايشانراست در آن سراى * ( عَذابٌ عَظِيمٌ ) * عذابى بزرك كه خلود است در دوزخ و اگر مراد قول مجبره باشد كه آن عدم ارادهء حقتعالى است ايمان كفار را در عقب آن ذم ايشان نميفرمود و ضمير * ( لَهُمْ ) * راجع است به الذين هادوا و اگر من الذين الى آخر جملهء مستأنفه است و اگر ضمير راجع بفريقينست كه آن منافقان و يهودانند و خزى منافقان به اطلاع پيغمبر است و مؤمنان بر كفر ايشان و نيز در وصف ايشان ميفرمايد كه * ( سَمَّاعُونَ لِلْكَذِبِ ) * تكرار براى تأكيد است يعنى ايشان البته شنوندگانند سخن ترا براى دروغ بستن تا آن را بر خلاف آنچه شنوند بابناى جنس خود گويند * ( أَكَّالُونَ لِلسُّحْتِ ) * سخت خورندگانند حرام را يعنى رشوه را در تغيير حكم و سحت هر چيزيست كه بر وجه حلال كسب آن نكرده باشند مأخوذ از سحته اذا استاصله چه حرام مسحوت البركة است با آنكه عذاب استيصال لازم آن است از امير المؤمنين عليه السّلام مرويست كه سحت رشوه است در حكم خدا و مهر بغى و كسب حجام و مزد نر بر ماده جهانيدن و بهاى خمر و ثمن ميته و مزد كاهن و اجرت چيزى كه بنويسند در توسل به معصيت از ابى عبد اللَّه صلوات اللَّه عليه مرويست كه سحت شامل جميع انواع حرام است\r\n","description":"","footnote":"","page_name":" 243 ","page_number":243},
  {"content":"\r\n* ( فَإِنْ جاءُوكَ ) * پس اگر بيايند اهل كتاب بمحاكمه نزد تو * ( فَاحْكُمْ بَيْنَهُمْ ) * پس حكم كن ميان ايشان * ( أَوْ أَعْرِضْ عَنْهُمْ ) * يا روى بگردان از ايشان و باهل ملتشان رد كن تا بر طبق شريعت خود عمل كنند حقتعالى در اين آيه آن حضرت را مخير ساخته است ميان حكم و اعراض و لهذا گفته‌اند كه ( لو تحاكم الكتابيان الى القاضى لم يجب عليه الحكم ) حسن و عكرمه و مجاهد گفته‌اند كه اين تخيير منسوخ است بقوله وَأَنِ احْكُمْ بَيْنَهُمْ بِما أَنْزَلَ اللَّه و در روايات اصحاب ما ثابت شده كه اين تخيير ثابت است و در شرع مر ائمهء احكام گاهى كه حكم ما موافق حكم اهل كتاب باشد چنان كه تفصيل آن در آيهء وَأَنِ احْكُمْ بَيْنَهُمْ بِما أَنْزَلَ اللَّه عنقريب سمت تحرير خواهد يافت و ابن عباس و قتاده و عطا و شعبى و ابراهيم نيز بر اينند * ( وَإِنْ تُعْرِضْ عَنْهُمْ ) * و اگر روى بگردانى از ايشان و حكم نكنى * ( فَلَنْ يَضُرُّوكَ شَيْئاً ) * پس زيان نتوانند رسانيد به تو چيزى را به جهت معادات ايشان به تو بواسطهء اعراض تو از حكم چه خداى عاصم تو است از ضرر معادات ايشان به تو * ( وَإِنْ حَكَمْتَ ) * و اگر ارادهء حكم كنى * ( فَاحْكُمْ بَيْنَهُمْ بِالْقِسْطِ ) * پس حكم كن ميان ايشان براستى و عدل بر وجهى كه به آن مأمورى * ( إِنَّ اللَّه ) * بدرستى كه خداى * ( يُحِبُّ الْمُقْسِطِينَ ) * دوست ميدارد عدل كنندگان را در حكم پس حافظ ايشان باشد و تعظيم شأن ايشان نمايد * ( وَكَيْفَ يُحَكِّمُونَكَ ) * اين تعجبى است از تحكيم ايشان حضرت رسالت صلَّى اللَّه عليه و آله را يعنى چگونه حكم ميسازند ترا * ( وَعِنْدَهُمُ التَّوْراةُ ) * و حال آنكه تورية نزد ايشان است * ( فِيها حُكْمُ اللَّه ) * در حالتى كه در آن ثابت است حكم خداى برجم اين تنبيه است بر آنكه قصد ايشان بتحكيم معرفت و اقامت شرع نيست بلكه مقصود ايشان از آن اهوان امر است بر ايشان اگر چه زعم ايشان آن باشد كه حقتعالى فرموده است و قوله * ( فِيها حُكْمُ اللَّه ) * حالست از تورية اگر حكم مرفوع باشد بظرف و اگر مرفوع باشد بابتدائية حال خواهد بود از ضمير مستكن در ظرف و تأنيث تورية جهت آنست كه نظير اسماء مؤنثه عربيه است چون موماة و دوداة * ( ثُمَّ يَتَوَلَّوْنَ ) * عطف است بر يحكمونك داخل در حكم تعجب يعنى پس ايشان برمىگردند و اعراض ميكنند از\r\nحكم تو * ( مِنْ بَعْدِ ذلِكَ ) * از پس آنكه تو حكم كردهء موافق كتاب ايشان * ( وَما أُولئِكَ بِالْمُؤْمِنِينَ ) * و نيستند اينگروه باور دارندگان كتاب خود را يا حكم\r\n","description":"","footnote":"","page_name":" 244 ","page_number":244},
  {"content":"\r\nتو را و به جهت اين از آن اعراض ميكنند و حكم ترا كه موافق آنست انقياد نمىنمايند گويند اين اخبار است از جانب حق سبحانه كه اينجماعت يهود ايمان نيارند و به حكم او نگروند و به همين صفت از دار القرار دنيا رخت بدار البوار عقبى كشند و چون حقتعالى تبيين تولى يهود نمود از احكام تورية در عقب آن بيان وصف تورية مىفرمايد كه * ( إِنَّا أَنْزَلْنَا التَّوْراةَ ) * بدرستى كه ما فرو فرستاديم تورية را * ( فِيها هُدىً ) * در حالتى كه در او راه نمودن بود به حق * ( وَنُورٌ ) * و روشنى كه ظلمات شبهات ترا دفع كند و احكام مبهمه را منكشف سازد و يا در اوست حكم آنچه استفتا ميكنند از تو و بيان آنكه امر تو حق است * ( يَحْكُمُ بِهَا النَّبِيُّونَ ) * حكم ميكرده‌اند بر آن پيغمبران بنى اسرائيل كه قريب بهزار بودند و حقتعالى ايشان را بعد از موسى مبعوث ساخته بود براى آنكه اقامة تورية كنند و اجراى حقوق و احكام آن نمايند و حلال آن را حلال و حرام آن را حرام دانند و مردمان را به آن امر كنند و ترويج آن نمايند و حكم پيغمبر ما در اينداخل است و مراد به حكم رجم محصنين است و ايندلالت نميكند بر آنكه آن حضرت متعبد بشرع موسى بوده باشد غايت ما فى الباب آنست كه اينحكم كه بطريق وحى به او نازل شده موافق حكم تورية است و به اين تنبيه كرده است يهود را بر صحت نبوت او از حيثيت آنكه اخبار نموده از آنچه در تورية است كه از غامض علمى است كه مشتبه و ملتبس بود بر بسيارى از ايشان و همهء ايشان مىدانستند كه آن حضرت تورية ايشان را نخوانده و در اينحكم رجوع بعلماى ايشان نكرده پس از دلايل صدق آن حضرت باشد و قوله * ( الَّذِينَ أَسْلَمُوا ) * صفت تبيين است براى مدح ايشان و تنويه بشأن مسلمانان و تعريض يهود به آنكه ايشان دورند از دين انبيا و اقتفا بهدايت ايشان يعنى پيغمبران آنانند كه انقياد كرده‌اند حكم خداى را و اذعان نموده و به آن اعتراف كرده و قوله * ( لِلَّذِينَ هادُوا ) * متعلق است بانزلنا يعنى فرو فرستاديم تورية را براى آنان كه متدينند بدين يهود و يا متعلق است به يحكم يعنى حكم مىكردند انبيا بتورات براى آنان كه يهود بودند و اين دليل است بر آنكه مراد بنبيين انبياى يهودند * ( وَالرَّبَّانِيُّونَ ) * و نيز حكم ميكردند علماى ربانى از بنى اسرائيل * ( وَالأَحْبارُ ) * و زاهدان ايشان يعنى علما و زهاد ايشان كه سالك بودند در مسلك انبياى ايشان كه حكم ميكردند بتورات براى ايشان * ( بِمَا اسْتُحْفِظُوا مِنْ كِتابِ اللَّه ) * بسبب آنچه مأمور شده بودند بحفظ آن از كتاب خداى يعنى آنان كه محافظت كرده باشند تورية را از تضييع و تحريف عايد موصول محذوفست و من براى تبيين است * ( وَكانُوا عَلَيْه ) * و بودند بر كتاب تورية * ( شُهَداءَ ) * گواهان كه بيان كنند احكام خفيه تورية\r\n","description":"","footnote":"","page_name":" 245 ","page_number":245},
  {"content":"\r\nرا براستى چنان كه ابن صوريا و يا نگهبان آن بودند و نميگذاشتند كه جهودان تغيير و تحريف آن نمايند آن گه خطاب باحبار و علماء يهود كرده ميفرمايد كه * ( فَلا تَخْشَوُا النَّاسَ ) * پس اى حكام مترسيد از مردمان در اجراى احكام حق * ( وَاخْشَوْنِ ) * و بترسيد از من در تغيير حكم و در آن مداهنه مكنيد حاصل كه اين نهى حكام است از آنكه به جهت خوف از ضرر يهود در حكومات ايشان مداهنه كنند و گويند خطاب به حضرت رسالت است و ائمهء احكام اهل اسلام * ( وَلا تَشْتَرُوا ) * و بدل مكنيد * ( بِآياتِي ) * به احكام من كه در تورية است * ( ثَمَناً قَلِيلًا ) * بهاى اندك را كه رشوة بىاعتبار و جاه ناپايدار دنيا است * ( وَمَنْ لَمْ يَحْكُمْ ) * و آنها كه حكم نكنند * ( بِما أَنْزَلَ اللَّه ) * به آنچه فرو فرستاده است خداى از روى استهانت و انكار استحلال آن * ( فَأُولئِكَ هُمُ الْكافِرُونَ ) * پس آن گروه ايشانند كافران به جهت استهانت ايشان به آن حكم و تمرد ايشان به آنكه حكم به غير حق كنند و در آيهء لا حقه وصف ايشان نموده است بظلم و فسق چه كفر ايشان به جهت انكار آن است و ظلم ايشان به جهت حكم ايشان بر خلاف آن و فسق ايشان به جهت خروج ايشانست از آن و نزد جبائى اين آيه مخصوص است بيهود و نزد غير او شامل جميع كسانى است كه از روى انكار و استحلال حكم به غير حق كنند و براء بن\r\nعازب از پيغمبر ص روايت كرده كه\r\nو من لم يحكم بما انزل اللَّه فاولئك هم الكافرون و بعده فاولئك هم الظالمون و بعده فاولئك هم الفاسقون كل ذلك فى الكفار خاصة\r\nو اين روايت را مسلم در صحيح آورده و ابن مسعود و صالح و ضحاك و عكرمه و قتاده نيز بر اينند و بمذهب اهل حق اگر مسلمانى بانكار و استحلال حكم به غير حق كند كافر مىشود گاهى كه عالم به آن بوده باشد و بعد از آن حكم تورية مىكند در قصاص بقوله * ( وَكَتَبْنا عَلَيْهِمْ ) * و نوشتيم و فرض كرديم بر بنى اسرائيل * ( فِيها ) * در تورية * ( أَنَّ النَّفْسَ بِالنَّفْسِ ) * آنكه يك تن را بكشند بقصاص يك تن و بنى نضير بمخالفت حكم خداى عوض يك تن دو تن ميكشتند از بنى قريظه * ( وَالْعَيْنَ بِالْعَيْنِ ) * و ديگر حكم كرديم كه چشمى بچشمى * ( وَالأَنْفَ بِالأَنْفِ ) * و بينى ببينى * ( وَالأُذُنَ بِالأُذُنِ ) * و گوش به گوش * ( وَالسِّنَّ بِالسِّنِّ ) * و دندان بدندان * ( وَالْجُرُوحَ قِصاصٌ ) * و جراحتها ذات قصاص باشند يعنى قصاص كنند در جراحات آن چيزى را كه حفظ مساوات ممكن باشد چون لب و دست و پاى و در آنچه مساوات نگاه نتوان داشت چون خراشش پوست و شكستن استخوان حكم بارش بايد كرد * ( فَمَنْ تَصَدَّقَ بِه ) * پس هر كه تصدق كند بقصاص يعنى\r\n","description":"","footnote":"","page_name":" 246 ","page_number":246},
  {"content":"\r\nعفو نمايد * ( فَهُوَ ) * پس آن تصدق * ( كَفَّارَةٌ لَه ) * كفارة باشد مر گناه متصدق را يا كفارهء معفو عنه باشد به سقوط قصاص از او و اجر عفو كننده بر خدا باشد * ( وَمَنْ لَمْ يَحْكُمْ بِما أَنْزَلَ اللَّه ) * و آنان كه حكم نكردند به آنچه خداى منزل گردانيده چون جهودان كه در عوض يك نفس دو نفس ميكشند * ( فَأُولئِكَ هُمُ الظَّالِمُونَ ) * پس آن گروه ايشانند ستمكاران كه وضع حق ميكنند در غير موضع آن و صاحب كنز در تفسير اين آيه فرموده كه تأديه كتبنا بعلى جهت آن است كه متضمن حكمست اى ( حكمنا عليهم بذلك ) و يا از براى بداية است كقوله ( هذا بهذا اى كاين بذاك ) و تقدير كلام اينست كه ( حكمنا على بنى اسرائيل فى التورية ان النفس تكون بدل النفس المعصومة اذا قتلت و كذلك البواقى ) و اينجا چند فايده است اول كسى را نرسد كه گويد چگونه حكم اين آيه معمول به باشد در اين شريعت و حال آنكه اجماع منعقد است بر آنكه تورية منسوخ شده است به اين شريعت پس بچه وجه عمل توان كرد به آنچه منسوخ است و نيز اكثر اصوليين بر آنند كه حضرت رسالت ص غير متعبد بوده است بشرع انبياى سابق پس چگونه متعبد بوده باشد به اين حكم كه در شريعت موسى است زيرا كه مىگوييم شكى نيست در آنكه شريعت سابقه منسوخ است بشريعت مسبوقه به اين معنى كه جميع احكام مسبوقه ( من حيث المجموع ) نه ( من حيث كل واحد ) ناسخ احكام سابقه است ( من حيث المجموع ) و از اين لازم نميآيد كه يك يك از احكام ناسخ هر يك از احكام سابقه باشد زيرا كه نسخ بمعنى رفع است و رفع مجموع ( من حيث المجموع ) مستلزم رفع كل واحد نيست بلكه مستلزم رفع يكى از آنها است لا يعنيه و تعيين آن بشارعست و نيز هر يك از احكام مسبوقه يا آن است كه منافى حكمى است از احكام سابقه يا نه اگر منافى است پس ناسخ است و اگر غير منافى است يا آنست كه موافق آنست يا نه اگر موافق آن است پس از جمله اتفاقاتست در احكام و اگر ثانى است يعنى منافى و موافق نيست جايز نيست تعبد به آن مگر بدليل خارجى و بر تقادير ثلثه حضرت رسالت صلَّى اللَّه عليه و آله متبعد نبوده به احكام شريعت سابقه و لهذا قال اللَّه تعالى لِكُلٍّ جَعَلْنا مِنْكُمْ شِرْعَةً وَمِنْهاجاً دويم شكى نيست كه آنچه آيهء مذكوره متضمن آنست اگر چه معمول به است در شرع ما ليكن از عموماتى است كه مخصوص شده در اشتراط قصاص در نفس و طرف بتساوى در اسلام و حريت و همچنين شرط است در اطراف تساوى در محل و صفات پس عين يمنى را به عين يسرى قصاص نكنند و اذن يمنى را بيسرى مصمت نسازند و قلع سن نكنند به غير مقابل آن و جذع انف صحيح نكنند با مثل و اخذ عين صحيحه نكنند به عين معيبه و نه ( سن صحيح باسود ) و نه ( اذن صحيحه بشلاء ) و غير آن از تفاصيل مذكوره كه در كتب فقه مستفاد شده از بيان نبوى\r\n","description":"","footnote":"","page_name":" 247 ","page_number":247},
  {"content":"\r\nو تبليغ امامى سيم آنكه بعضى قرا كه نافع و حمزه و عاصماند و الجروح را بنصب خوانده‌اند و همچنين العين بالعين تا آخر و غير ايشان برفع همه خوانده‌اند اما نصب جهت عطف است بر لفظ اسم ان و اما رفع به جهت عطف\r\nاست بر محل اسم آن و قوله * ( وَالْجُرُوحَ قِصاصٌ ) * بمعنى ذات قصاص است و اين نيز از مخصوصاتست چه جرح هر گاه مشتمل بر غرر و خطر باشد قصاص نكنند بلكه انتقال بديه بايد كرد چون هاشمه و منتقله و مأمومه و جائفه بخلاف آنچه در او غرر و خطر نباشد چه حكم قصاص در آن ثابت است چون جارحه و داميه و متلاحمه و سماحقه و در اين مراعات كرده مىشود تساوى در محل و قدر ( طولا و عرضا لا نزولا ) بلكه كافى است صدق اسم در آن و نيز شرط است در آن تساوى در اسلام و حرية چهارم قوله ( فمن تصدق به اى بالقصاص فهو اى التصدق كفارة له اى لذنبه ) و ضمير راجع بمتصدق است زيرا كه او مالك قصاص است و به جهت عود ضمير به من و نزد بعضى راجع است بمتصدق عليه زيرا كه عفو قائم مقام اخذ حق است از او و اين وجه ضعيف است اما اولا به جهت آنكه خلاف ظاهر است و اما ثانيا به جهت آنكه نوعى از تأكيد است و تأسيس بهتر از توكيد است و اما ثالثا زيرا كه اگر چنين باشد كفاره بر قاتل واجب نگردد به جهت عفو و لازم باطل است پس ملزوم نيز مثل آن باشد و ملازمه ظاهر است و بدانكه مذهب ما بطلان احباط و تكفير است به جهت قيام ادله بر اين هم چنان كه در علم كلام مقرر شده و حينئذ واجب است كه آن چيزى كه وارد شده است از تكفير سيئات بحسنات هم چنان كه اينجا و همچون قول حضرت رسالت صلَّى اللَّه عليه و آله كه فرمود\r\nالصلوات الخمس كفارة لما بينهن من الذنوب\r\nو قول امير المؤمنين عليه السّلام كه الحج و العمرة تدحضان الذنب و غير آن از اخبار وارده در اين حمل كنند بر آنكه حق تعالى تفضل نمايد بر فاعل حسنه باسقاط عقاب بر سيئات او به جهت عظم محل اين حسنه و همچنين تأويل آيه إِنْ تَجْتَنِبُوا كَبائِرَ ما تُنْهَوْنَ عَنْه نُكَفِّرْ عَنْكُمْ سَيِّئاتِكُمْ بر اين وجه است كه حق تعالى تفضل نمايد بر مجتنب كبيره بعفو از صغاير او به جهت عظم محل او باجتناب كباير انتهى كلامه و در تفسير مجمع آورده كه ضمير كفارة له راجع است بمتصدق كه مجروح است يا ولى الدم و اينقول اكثر مفسرانست و نزد بعضى آن است كه ( فمن عفى فهو مغفرة له عند اللَّه و ثواب عظيم ) و اينقول منقول است از ابن عمر و ابن عباس بروايت عطا و حسن و شعبى و مرويست از ابى عبد اللَّه صلوات اللَّه عليه كه معناه يكفر عنه من ذنوبه به قدر ما عفى عنه من جراح او غيره و از عباد بن صامت روايت است كه حضرت رسالت صلَّى اللَّه عليه و آله فرمود كه\r\nمن تصدق بشيء من جسده كفر اللَّه عنه بقدره من ذنوبه\r\nهر كه تصدق كند از بدن خود چيزى را حق تعالى آن را كفارهء گناهان او گرداند به قدر آنچه صدقه كرده است\r\n","description":"","footnote":"","page_name":" 248 ","page_number":248},
  {"content":"\r\nابو دردا نيز از آن حضرت صلَّى اللَّه عليه و آله نقل كرده است كه هيچ مسلمانى نباشد كه بر او جنايتى كنند و او جانى خود را عفو كند مگر كه حق تعالى درجه او را رفيع گرداند و گناهانش را بيامرزد جابر از آن حضرت روايت كرده كه هر مؤمنى كه سه كار كند بخداى كه در بهشت رود بهر درى كه خواهد و حور عين را جفت او گرداند يكى آنكه دينى كه بر ذمه كسى داشته باشد بوى بخشد دويم آنكه قاتل خود را عفو كند سيم آنكه از پس هر فريضه ده بار قل هو اللَّه احد را بخواند يكى گفت يا رسول اللَّه اگر كسى يكى از اين سه چيز را بجاى آورد به اين سعادت مستسعد شود فرمود نعم وى نيز به اين سعادت فايز گردد و در روايت ديگر از ابن عباس آمده كه ضمير راجع بمتصدق عليه است يعنى عفو كفاره متصدق عليه است به جهت آنكه قايم مقام اخذ حق است از او و سعيد بن جبير و مجاهد و زيد بن اسلم و ابراهيم نيز بر اينند و بنا بر اين مجنى عليه كه جانى را عفو كند عفو او كفارهء جانى خواهد بود و در آخرت به آن مؤاخذه نخواهد شد و قول اول اظهر است و اصح و بعد از ذكر احوال يهود بيان حال نصارى مىكند بقوله * ( وَقَفَّيْنا ) * و در قفا در آورديم * ( عَلى آثارِهِمْ ) * بر اثرهاى پيغمبران * ( بِعِيسَى ابْنِ مَرْيَمَ ) * بعيسى كه پسر مريم است اين مفعول ثانى است و بيان فعل تعديه به آن شده و مفعول اول محذوفست اى ( و اتبعناهم على آثارهم ) و حذف آن به جهت دلالت جار و مجرور است بر آن يعنى عقب پيغمبران درآورديم عيسى را به اين معنى كه بعد از ايشان او را مبعوث كرديم * ( مُصَدِّقاً ) * در حالتى كه تصديق كننده بود * ( لِما بَيْنَ يَدَيْه ) * مر آن چيزى را كه پيش از او فرستاده بوديم * ( مِنَ التَّوْراةِ ) * از كتاب تورية * ( وَآتَيْناه الإِنْجِيلَ ) * و داديم او را انجيل * ( فِيه هُدىً ) * و در حالتى كه او را هدايتى بود و راهنمونى بتوحيد و ساير امور حقه * ( وَنُورٌ ) * و روشنى بطريق حق * ( وَمُصَدِّقاً ) * و در حالتى كه انجيل تصديق كننده بود يعنى موافق بود در اصول دين * ( لِما بَيْنَ يَدَيْه مِنَ التَّوْراةِ ) * مر آن چيزى را كه پيش از او بود از تورية * ( وَهُدىً ) * و در حالتى كه دلالتى و ارشادى است به حق * ( وَمَوْعِظَةً لِلْمُتَّقِينَ ) * و پندى مر پرهيزكاران را تخصيص اهل تقوى بهدايت بعد از بيان هدايت مطلقا به جهت اشعار است به آنكه ايشانند كه منتفع ميشوند به آن نه غير ايشان و اگر چه آن هادى جميع خلقان است و بدانكه ميتواند بود كه نصب هدى و موعظة بر علية باشد و معطوف آن محذوف و قوله * ( وَلْيَحْكُمْ أَهْلُ الإِنْجِيلِ ) * معطوف بر آن تقدير آنكه ( و للهدى و الموعظة اتيناه الانجيل و للحكم ) يعنى به جهت هدايت و موعظة انجيل را بعيسى داديم و به جهت\r\n","description":"","footnote":"","page_name":" 249 ","page_number":249},
  {"content":"\r\nآنكه حكم كنند اهل انجيل يعنى عالمان آن * ( بِما أَنْزَلَ اللَّه فِيه ) * به آنچه انزال فرموده است حق تعالى در آن و بنا بر آنكه منصوب بر حاليه باشد هم چنان كه در تفسير اول معلوم شد پس قوله * ( وَلْيَحْكُمْ ) * متعلق خواهد بود بفعل محذوف اى و اتيناه الحكم ليحكم يعنى داديم عيسى را انجيل تا علماى آن حكم كنند به آنچه بر او منزل شده نه مانند ترسايان كه از احكام آن عدول نموده‌اند * ( وَمَنْ لَمْ يَحْكُمْ بِما أَنْزَلَ اللَّه ) * و هر كه حكم نكند به آنچه خداى فرو فرستاده است يعنى به احكام منزله در انجيل * ( فَأُولئِكَ هُمُ الْفاسِقُونَ ) * پس آن گروه بيرون رفتگانند از حكم خدايا از ايمان اگر انكار و استهانت آن كنند و از روى استحلال بر خلاف آن حكم كنند اين آيه دليل است بر آنكه انجيل مشتمل است بر احكام و ملت يهوديه منسوخ شده ببعثت عيسى عليه السلام و آن حضرت مستقل بوده در شرع و حمل آيه بر آنكه ( و ليحكموا بما انزل اللَّه فيه من ايجاب العمل به احكام التورية ) خلاف ظاهر است و چون حقتعالى تبيين نبوت موسى و عيسى ( ع ) نمود در عقب آن بيان نبوت محمد ( ص ) ميفرمايد به آنكه طريقهء وضوح ثبوت او مانند طريقهء وضوح انبياى سابق است كه آن وحى است و معجزه تا حجت باشد بر يهود و نصارى\r\nپس ميفرمايد كه * ( وَأَنْزَلْنا إِلَيْكَ الْكِتابَ ) * و فرو فرستاديم بسوى تو اين كتاب يعنى قرآن را * ( بِالْحَقِّ ) * در حالتى كه ملتبس است به حق در لباس درستى و راستى * ( مُصَدِّقاً ) * و در حالتى كه تصديق كننده و راست آرنده يعنى موافق و مطابق * ( لِما بَيْنَ يَدَيْه مِنَ الْكِتابِ ) * مر آن چيزى را كه پيش از او بوده از جنس كتابهاى منزله پس لام اول براى عهد است و ( ثانيه ) براى جنس * ( وَمُهَيْمِناً عَلَيْه ) * و در حالتى كه نگهبان بر كتب كه محافظت آن مىكند از تغيير يعنى هر چه در آنها تغيير مىدهند از وى راست مىشود و يا گواه است مر آن كتاب را به صحت و حقيقت آن چه اصل مهيمن مؤيمن است كه قلب همزه بها شده هم چنان كه ارقت و هرقت و يا مأخوذ است از هيمن الرجل اذا ارتقب و حفظ و شهد فَاحْكُمْ بَيْنَهُمْ پس حكم كن ميان اهل كتاب بِما أَنْزَلَ اللَّه به آنچه فرو فرستاده است خداى بر تو از رجم و تسويه در قصاص و گويند اين آيه دلالت است بر آنكه اهل كتاب چون ترافع كنند بحكام ما پس واجب است كه ميان ايشان حكم كنند بر طبق قرآن و شريعت اسلام زيرا كه حق تعالى فرموده است كه حكم كنند ميان ايشان و امر مقتضى ايجاب است و حسن و مسروق نيز بر اينند و نزد اصحاب ما تخيير بر حال خود است اگر حكم حد در هر دو شريعت باشد و اگر در شريعت\r\n","description":"","footnote":"","page_name":" 250 ","page_number":250},
  {"content":"\r\nاهل كتاب نباشد اجراء حكم واجب است يعنى اگر فعلى از اهل كتاب صادر شود كه محرم بوده باشد نزد ما و نزد ايشان حاكم ما مخير است ميان حكم كردن ميان ايشان بر مقتضاى شرع ايشان و ميان حمل ايشان به حاكم ايشان و اين در صورتى است كه وجوب مؤاخذه در ملت اهل كتاب و ملت اسلام مساوى باشد و اگر چه اختلافى بوده باشد در كميت و كيفيت و اما اگر در ملت ايشان مؤاخذه نباشد واجب است اجراى احكام اهل اسلام و جايز نيست تعطيل حد الهى * ( وَلا تَتَّبِعْ أَهْواءَهُمْ ) * و از پى مرو آرزو هاى ايشان را * ( عَمَّا جاءَكَ ) * در حالتى كه مايل و منحرف باشى از آن چيزى كه به تو آمده است * ( مِنَ الْحَقِّ ) * از حكم راست مراد آن است كه جايز نيست ترا كه پيروى ايشان كنى در آنچه گويند از امورى كه مخالف شريعت تو است و يا آنكه مراد امت آن حضرتند يعنى بايد كه هيچكس از امت تو پيروى نكند اهل كتاب را و عن متعلق است به عامل محذوف اى مايلا و منحرفا عما جاءك و اولى آن است كه صلهء لا تتبع باشد و بدون تقدير به جهت آنكه لا تتبع متضمن معنى لا ينحرفست * ( لِكُلٍّ جَعَلْنا مِنْكُمْ ) * مر هر گروهى را از شما كه امت موسى و عيسى و محمد يد ساختيم يعنى وضع كرديم * ( شِرْعَةً وَمِنْهاجاً ) * شريعتى و راهى روشن اين كلام از باب تغليب مخاطب است بر غايب و شريعت آن است كه منصوص عليه باشد در كتاب و منهاج آنكه ثابت شود به خدمت پيغمبر و در انوار گفته كه شريعة در اصل بمعنى طريق آبست و تشبيه دين به آن به جهت آن است كه دين سبب حياة ابديه است هم چنان كه آب سبب حياة دنيويه است و منهاج بمعنى طريق واضح است در دين مأخوذ از ( نهج الامر اذا وضح ) يعنى اگر چه اصول مذهب هر يك از امت محمد و موسى و عيسى يكيست اما اختلاف در احكام فروع است كه بر حسب حكمت و مصلحت در هر زمانى وضع آن كرده‌ايم يعنى از براى هر يك از اين سه طايفه شريعتى و احكامى در باب حلال و حرام تعيين نموده‌ايم اين دليل است بر آنكه ما متعبد نيستيم بشرايع متقدمه * ( وَلَوْ شاءَ اللَّه ) * و اگر خواستى خداى * ( لَجَعَلَكُمْ أُمَّةً واحِدَةً ) * هر آينه ميگردانيد شما را يك امت و متفق بر يك ملت و متحد در احكام حلال و حرام در جميع اعصار بدون نسخ و تحويل و مفعول لو شاء محذوف است و جواب آن دال است بر آن و بعضى گفته‌اند معنى آيه آن است كه اگر خواستى خدا اجتماع شما را در انقياد اسلام و احكام حلال و حرام از روى اجبار هر آينه شما را بر وجه جبر و قهر بر آن داشتى * ( وَلكِنْ لِيَبْلُوَكُمْ ) * و ليكن ميازمايد شما را * ( فِي ما آتاكُمْ ) * در آنچه فرو فرستاده است از شرايع مختلفه مخالف\r\nهر عصرى و زمانى تا مطيع از عاصى متميز شود يعنى تا\r\n","description":"","footnote":"","page_name":" 251 ","page_number":251},
  {"content":"\r\nظاهر گردد كه كدام از شما امتثال مينمايد و اذعان مىكند به اينكه اختلاف شرايع مقتضى حكمت الهيه است و كدام از حق منحرف شده تصديق به آن نميكند و عمل به آن نمينمايد و چون حال بر اين منوال است * ( فَاسْتَبِقُوا الْخَيْراتِ ) * پس بشتابيد و پيشى گيريد و مبادرت كنيد بسوى خيرات كه اتباع اسلام است و امتثال اوامر ملك علام * ( إِلَى اللَّه مَرْجِعُكُمْ جَمِيعاً ) * بسوى خداى نه غير او بازگشت همهء شما است اين استيناف است كه متضمن تعليل است مر امر باستباق را و وعد و وعيد است براى مبادرين و و مقصرين * ( فَيُنَبِّئُكُمْ ) * پس خبر خواهد كرد شما را در وقت جزا دادن * ( بِما كُنْتُمْ فِيه تَخْتَلِفُونَ ) * به آنچه هستيد كه در آن اختلاف ميكنيد از امور دين و شريعت يعنى هر يك از محق و مبطل و كامل و مقصر را جزا خواهد داد و در اين دلالت است بر وجوب مبادرت بافعال خير و اين محمول است بر واجبات و آن كسى كه ميگويد امر براى ندبست حمل آن بر جميع طاعات مىكند * ( وَأَنِ احْكُمْ ) * عطف است به الكتاب اى انزل اليك الكتاب و الحكم يعنى فرو فرستاديم به تو قرآن را و اين را كه حكم كن * ( بَيْنَهُمْ ) * ميان اهل كتاب و يا عطف است بر قوله بالحق يعنى انزال قرآن كرديم بدرستى و راستى و به آنكه حكم كنى ميان يهود و نصارى * ( بِما أَنْزَلَ اللَّه ) * به آنچه فرو فرستاده است خداى به تو و ميتواند بود كه عطف جمله باشد بر جمله به تقدير ( و امرنا ان احكم ) و سبب نزول اين آيه آن بود كه بعضى از احبار يهود با يكديگر از روى مكر و تزوير تدبير كردند كه بيائيد نزد محمد صلَّى اللَّه عليه و آله رويم و بگوئيم كه تو دانستهء كه ما از اشراف قوم و دانايان ايشانيم و چون ما متابعت تو كنيم افاضل و اراذل يهود در تصديق ما به تو اقتدا كنند اكنون ميان ما و قومى در دماء و اموال و غيره خصومتها است و تو را حكم ميسازيم اگر قضا را چنان كنى كه رضاى ما باشد رسالت ترا مسلم داريم حق تعالى رسول خود را از قبول ملتمس ايشان تحذير نمود و فرمود حكم كن بر نهج آنچه بر تو نازل شده از جانب حق تعالى وَلا تَتَّبِعْ أَهْواءَهُمْ و پيروى مكن آرزوهاى ايشان را * ( وَاحْذَرْهُمْ أَنْ يَفْتِنُوكَ ) * و حذر كن از ايشان از آن كه گمراه گردانند تو را * ( عَنْ بَعْضِ ما أَنْزَلَ اللَّه إِلَيْكَ ) * از بعضى از آنچه خداى به تو فرستاده است به اين وجه كه از روى مكر تو را وعده دهند كه ما ايمان خواهيم آورد و تو بواسطه ايشان مساهله كنى و از بعضى از آنچه خداى به تو فرستاده است مداهنه نمايى و بدانكه ان با صلهء آن بدل اشتمال هم است اى احذر فتنتهم و يا مفعول له است اى احذرهم\r\n","description":"","footnote":"","page_name":" 252 ","page_number":252},
  {"content":"\r\nمخافة اى يفتنوك يعنى بترس از ايشان به جهت ترس آنكه ترا در فتنه اندازند و در اين دلالت است بر وجوب مجانبه از اهل بدع و ضلال و اهواى باطله و ترك مخالطه با ايشان * ( فَإِنْ تَوَلَّوْا ) * پس اگر برگردند و اعراض كنند از حكم منزل * ( فَاعْلَمْ أَنَّما يُرِيدُ اللَّه ) * پس بدانكه جز اين نيست كه ميخواهد خدا * ( أَنْ يُصِيبَهُمْ بِبَعْضِ ذُنُوبِهِمْ ) * آنكه برساند بديشان عقوبتهاى برخى از گناهان ايشان را در دنيا كه آن عقوبت ذنب تولى است از حكم خدا و ذكر عقوبت بعضى گناهان تنبيه است بر آنكه ايشان را ذنوب بسيار هست و اين ذنب با وجود عظم آن يكى از آن ذنوب است و معدود از جملهء آن و در اين دلالت است بر تعظيم هم چنان كه در تنكير و صاحب مجمع گفته كه در اين چند قولست اول از حسن نقلست كه عقوبت ذنب ايشان جلاى بنى النضير است و قتل بنى قريظه كه بعضى از عقوبات ايشان بوده كه آن نه از عقوبات شديدهء اخرويه است و دويم جبائى گفته كه مراد از ذكر بعض كل است از قبيل تسميهء كل باسم اعظم اجزاى آن هم چنان كه ذكر عموم ميكنند و به آن ارادهء خصوص مينمايند و سيم نزد بعضى معنى آنست كه كافيست در اهلاك ايشان مؤاخذه كردن بعضى ذنوب ايشان پس ذكر بعض به جهت تغليظ عقاب ايشان باشد ( چهارم ) آنكه مراد تعجيل عقاب ايشانست كه آن عقوبت دنيويه است بسبب تمرد و عناد ايشان و آن جلا و\r\nقتل و جزيه است و ضرب و عقاب اخرويه بر حال خود باقيست * ( وَإِنَّ كَثِيراً مِنَ النَّاسِ لَفاسِقُونَ ) * و بدرستى كه بسيار از يهود فاسقانند به جهت تمرد ايشان در كفر و از حد برندگان در آن ذكر اينكلام براى تسليهء حضرت رسالت است از امتناع قوم از اقرار بنبوت او و معنى مراد آنست كه اى محمد صلَّى اللَّه عليه و آله غبار ملال بخواطر خود مرسان كه اهل فسق اكثر از اهل ايمانند و منكران توحيد و نبوت زياده از موحدان و مصدقان و چون در هر عصرى از اعصار چنين بوده‌اند و اين مخصوص بعصر تو نيست پس بر اين اندوه مخور و از اين ممر غمى بخاطر خود مرسان\r\nو بعد از نزول اين يهودان گفتند كه لا نرضى بحكمك آيه آمد كه * ( أَ فَحُكْمَ الْجاهِلِيَّةِ ) * آيا پس حكم جاهلية را * ( يَبْغُونَ ) * طلب ميكنند كه آن ميلست و مداهنه در حكم و مراد بجاهلية ملت جاهليه است كه آن متابعت هوا است و بحكمى كه در تورية و قرآنست راضى نميشوند مرويست كه نزول اين آيه در حق بنى قريظه و نضير است كه از رسول ( ص ) طلب حكمى كردند كه موافق حكم اهل جاهليت باشد و آن تفاضل قصاص و ديه است در قتل * ( وَمَنْ أَحْسَنُ مِنَ اللَّه ) * و كيست نيكو تر از خداى * ( حُكْماً ) * از روى حكم و داورى * ( لِقَوْمٍ يُوقِنُونَ ) * براى گروهى كه بر وجه يقين تدبر\r\n","description":"","footnote":"","page_name":" 253 ","page_number":253},
  {"content":"\r\nميكنند و ميدانند كه احسن احكام حكم او است لام براى بيانست يعنى اين خطاب و اين استفهام مر قومى را كه بيقين ميدانند ايشان كه هيچكس اعدل از حقتعالى نيست و در حكم احسن از او نه آورده‌اند كه چون مشركان در روز بدر مغلوب شدند و مسلمانان ظفر و نصرت يافته بازگشتند جهودان را گفتند كه ديديد كه حقتعالى با دشمنان ما چه كرد ايمان آريد تا بروز چنين گرفتار نشويد و مبتلا نگرديد مالك بن ضيف گفت كه شما مغرور مشويد به اينكه اهل مكه جمعىاند كه رسوم و آداب حرب نميدانند و به جهت اين مغلوب ميشوند و اگر شما را با ما قتال افتد بدانيد كه كارزار چگونه مىباشد مرويست كه عبادة بن صامت نزد حضرت رسالت صلَّى اللَّه عليه و آله آمده با ابن ابى و در مجلس آن حضرت مخاصمه كردند عباده گفت مرا از طوايف يهود دوستانند كه در نوايب بعدد و مدد ايشان مستظهر توان بود امروز بدوستى خدا و رسول از همه تبرا كردم و مرا دوستى خدا و رسول بس است عبد اللَّه ابى گفت كه من از دواير روزگار و حوادث و گردش ليل و نهار ميترسم و از مظاهره و معاونة يهود كه خلفاى منند گزيرى ندارم آيه آمد كه * ( يا أَيُّهَا الَّذِينَ آمَنُوا ) * اى گروه گرويدگان * ( لا تَتَّخِذُوا الْيَهُودَ وَالنَّصارى ) * فرا مگيريد يهودان و ترسايان را * ( أَوْلِياءَ ) * دوستان پس اعتماد مكنيد بايشان و معاشرت با ايشان منمائيد مانند معاشرت احباب * ( بَعْضُهُمْ أَوْلِياءُ بَعْضٍ ) * برخى از ايشان دوستان برخى ديگرند بجهة موافقت ايشان در مخالفت شما اين ايما است به علت نهى از موالات يعنى توالى بعضى ايشان ببعضى بجهة اتحاد ايشانست در دين و اتفاق همه بر مضاد شما و اجماع همه بر خلاف شما و در اين دلالت است بر آنكه همه انواع كفر در حكم ملت واحده‌اند در احكام مواريث لعموم قوله تعالى * ( بَعْضُهُمْ أَوْلِياءُ بَعْضٍ ) * و\r\nقال الصادق صلوات اللَّه عليه لا يوارث اهل ملتين نحن نرثهم و لا يرثوننا\r\nاز سدى مرويست كه چون در حرب احد شكست بر مسلمانان افتاد بر بعضى از مردمان شاق نموده مردى از مسلمانان گفت كه حق با فلان يهوديست و ديگرى گفت كه حق با فلان نصرانيست پس اخذ امان كردند از ايشان و حقتعالى اين آيه فرستاد كه * ( وَمَنْ يَتَوَلَّهُمْ مِنْكُمْ ) * و هر كه از شما دوست دارد ايشان را و بمعاونت و موافقت ايشان ميل كند * ( فَإِنَّه مِنْهُمْ ) * پس بدرستى كه او نيز از جملهء ايشان باشد كه المرء مع من احبه اينسخن غايت تهديد است در موالات يهود و نصارى و تشديد در وجوب مجانبه از ايشان و گويند كه ذكر اينكلام به جهت بيان حال منافقانست چه اهل نفاق موالات ميكردند با كفار * ( إِنَّ اللَّه ) * بدرستى كه خداى * ( لا يَهْدِي الْقَوْمَ الظَّالِمِينَ ) * راه نمينمايد گروه ستمكاران را كه بر دوستى دشمنان بر نفس خود ظلم ميكنند يعنى حقتعالى راه بهشت را ننمايد\r\n","description":"","footnote":"","page_name":" 254 ","page_number":254},
  {"content":"\r\nبايشان بلكه آنها را به راه اهل كفر درآورد كه آن طريق جهنم است و يا حكم نكند براى ايشان در مدح و ثنا و نصرت بر اعدا * ( فَتَرَى الَّذِينَ ) * پس تو ميبينى آنان را كه * ( فِي قُلُوبِهِمْ مَرَضٌ ) * در دلهاى ايشان بيمارى نفاق است يعنى ابن ابى و اتباع او * ( يُسارِعُونَ فِيهِمْ ) * ميشتابند در دوستى و يارى اهل كفر * ( يَقُولُونَ ) * ميگويند از روى اعتذار در موالات و معاونت كفار * ( نَخْشى أَنْ تُصِيبَنا دائِرَةٌ ) * مىترسيم از آنكه برسد ما را از گردشهاى روزگار يعنى كار منقلب شود و اهل اسلام مغلوب گردند و كفار غالب شوند و دولت بايشان برسد حقتعالى اين انديشهء ايشان را باطل كرد و فرمود * ( فَعَسَى اللَّه أَنْ يَأْتِيَ ) * پس شايد كه خداى بيارد * ( بِالْفَتْحِ ) * فتحى را از براى رسول و ياران او مراد فتح مكه است يا تسخير ممالك يهود چون خيبر و تيما و فدك * ( أَوْ أَمْرٍ مِنْ عِنْدِه ) * يا بفرستد فرمانى را از نزديك خود بقتل يهود و اجلاء ايشان كه موجب اعزاز مسلمانان و اذلال يهودان است و يا امر باظهار اسرار منافقان و قتل ايشان * ( فَيُصْبِحُوا ) * پس صبح كردند منافقان * ( عَلى ما أَسَرُّوا فِي أَنْفُسِهِمْ ) * بر آنچه پنهان داشتند در نفسهاى خود از موالات يا شك در كار پيغمبر صلَّى اللَّه عليه و آله * ( نادِمِينَ ) * پشيمان شدگان و آن پشيمانى سودى بايشان نرساند * ( وَيَقُولُ الَّذِينَ آمَنُوا ) * و گويند مؤمنان با يكديگر از روى تعجب از حال منافقان و اجتراى ايشان بر خدا بايمان كاذبه و تنجيح به آنچه حقتعالى بايشان انعام كرده باشد از اخلاص كه * ( أَ هؤُلاءِ ) * آيا اينگروه * ( الَّذِينَ أَقْسَمُوا بِاللَّه ) * آنانند كه سوگند ميخورند به خدا * ( جَهْدَ أَيْمانِهِمْ ) * غليظترين سوگند خود در انوار گفته كه جهد در اصل مصدر است و نصب آن بر حاليه است بر تقدير و ( اقسموا للَّه با يجتهدون جهد ايمانهم ) پس حذف فعل شده و مصدر در مقام آن واقع گشته و لهذا جايز است كه معرفه واقع شود و يا آنكه در نصب ان بر مصدريه است زيرا كه بمعنى اقسموا است و بر هر تقدير ميفرمايد كه مؤمنان در حين فتح و ظفر با يكديگر گويند كه منافقان قبل از اين سوگند ميخوردند كه * ( إِنَّهُمْ لَمَعَكُمْ ) * بدرستى كه ايشان با شمااند و امروز پرده ايشان دريده معلوم شد كه دروغ ميگويند * ( حَبِطَتْ أَعْمالُهُمْ ) * باطل و نابود شد همهء عملهاى ايشان يعنى ثوابى بر آن مرتب نشد به جهت فقد ايمان از ايشان * ( فَأَصْبَحُوا خاسِرِينَ ) * پس گشتند زيانكاران بافتضاح در دنيا و فوات ثواب در آخرت و اقتران ايشان باهل كفر اين كلام يا از جملهء مقول قول مؤمنان\r\n","description":"","footnote":"","page_name":" 255 ","page_number":255},
  {"content":"\r\nاست و يا از قول حقتعالى است كه براى اهل ايمان گواهى داده بحبوط عمل اهل نفاق در اين معنى تعجب است كانه قيل ( و ما احبط اعمالهم و ما اخسرهم ) و از كلبى روايتست كه ندامت ايشان در منازلى باشد كه در بهشت داشته باشند و حقتعالى آن را باهل ايمان دهد بعد از حكم بدخول ايشان بدوزخ آورده‌اند كه بعد از وفات سيد كاينات عليه و آله اكمل التحيات تمام عرب مرتد شدند مگر مردم مكه و مدينه و بنى عبد القيس از بحرين بعضى از دادن زكات باز ايستادند و بعضى بر مسيلمهء كذاب و طليحه اسدى و ذو الحمار كاهن و سحاج كاهنه جمع شدند و بنبوت ايشان اعتراف نمودند چنان كه تفصيل اين معلوم شود و حق تعالى قبل از وقوع اين صورت از اين اخبار فرمود كه * ( يا أَيُّهَا الَّذِينَ آمَنُوا ) * اى گروه مؤمنان * ( مَنْ يَرْتَدَّ مِنْكُمْ ) * هر كه مرتد شود از شما يعنى آنكه اظهار\r\nايمان ميكنند هر گاه اظهار كفر كنند و بر گردد * ( عَنْ دِينِه ) * از دين خود يعنى از دين اسلام كه اظهار حقيقت آن ميكردند * ( فَسَوْفَ يَأْتِي اللَّه بِقَوْمٍ ) * پس زود باشد كه خداى بياورد گروهى را كه * ( يُحِبُّهُمْ ) * دوست ميدارد ايشان را * ( وَيُحِبُّونَه ) * و ايشان دوست دارند او را * ( أَذِلَّةٍ عَلَى الْمُؤْمِنِينَ ) * متواضع و متذلل و مهربان باشند بر مؤمنان * ( أَعِزَّةٍ عَلَى الْكافِرِينَ ) * سخت دل و متغلب و بىرحم بر كافران مراد بمحبت خدا بعبد توفيق او است مر او را بازاحهء علت و اعطاى الطاف هاديه و حسن ثواب آخرت و محبت عباد به خدا اراده طاعت او است و تحرز از معاصى او و اذلة جميع ذليل است نه ذلول زيرا كه آن جمع ذلل است و استعمال آن بعلى يا بتضمين معنى عطف و حنو است و يا تنبيه بر آنكه ايشان با علو طبقه و فضل ايشان بر مؤمنان حافظان ايشانند و يا به جهت مقابله آن بقوله * ( أَعِزَّةٍ عَلَى الْكافِرِينَ ) * و اعزة جمع عزيز است بمعنى متغلب مأخوذ از عزه اذا غلبه و ابن عباس فرموده كه متواضع و مشفق و ذليل باشند بر مؤمنان مانند ولد نسبت بوالد و عبد نسبت به سيد خود و غليظ باشند بر كافران مانند سبع بر فريسهء خود * ( يُجاهِدُونَ ) * صفت ديگر است يعنى آن قومى كه محبوب خدا باشند و خدا محب ايشان جهاد كنند * ( فِي سَبِيلِ اللَّه ) * در راه خداى تعالى يعنى به جهت اعلاى كلمه او و اعزاز دين او و ميتواند بود كه حال باشد از ضمير اعزة يعنى غالبان باشند بر كافران در حالتى كه جهاد كنند با كافران در راه خداى * ( وَلا يَخافُونَ ) * عطفست بر يجاهدون يعنى جهاد كنند و نترسند * ( لَوْمَةَ لائِمٍ ) * از ملامت هيچ ملامت كننده يعنى ايشان جامع باشند ميان\r\n","description":"","footnote":"","page_name":" 256 ","page_number":256},
  {"content":"\r\nمجاهدهء در راه او و ميان تصلب در دين او و ميتواند بود كه حال باشد از ضمير يجاهدون يعنى مجاهده كنند در حالتى كه خوف لوم از اولياى خود نداشته باشند بر خلاف اهل نفاق و لومة مره است مأخوذ از لوم و در او و در تنكير لائم مبالغه است * ( ذلِكَ ) * آنچه مذكور شد از صفات حسنه * ( فَضْلُ اللَّه ) * افزونى و كرم خدايست * ( يُؤْتِيه مَنْ يَشاءُ ) * عطا مىكند بهر كه مىخواهد * ( وَاللَّه واسِعٌ عَلِيمٌ ) * و خداى بسيار فضل است بر خلق خود دانا به كسى كه استحقاق دارد ببايد دانست كه چون مذهب حق آن است كه مؤمن حقيقى نميتواند بود كه از دين برگردد و مرتد شود بلكه ارتداد به جهت تصور خللى است كه در اصل اعتقاد او بوده باشد پس آيه را مىبايد حمل كرد بر كسانى كه اظهار ايمان كرده باشند به زبان و در دل ابطان كفر كرده باشند و حق سبحانه در بسيارى از مواضع قرآن مظهر ايمان را مؤمن گفته كقوله تعالى * ( يا أَيُّهَا الَّذِينَ آمَنُوا ) * و تسميهء اهل نفاق بمؤمنين بر سبيل توسع و تجوز است و در تواريخ مذكور است كه سيزده قبيله از اسلام مرتد شدند سه در آخر عهد رسول صلَّى اللَّه عليه و آله و آنها بنو مديح بودند كه رئيس ايشان ( ذو الخمار اسود عيسى ) است كه مردى كاهن و مشعبد بود بيمن رفت و دعوى نبوت كرد و قبل از او رسول صلَّى اللَّه عليه و آله بادان را بر يمن و ولايت آن والى ساخته بود و اول كسى بود از ملوك عجم كه ايمان به آن حضرت آورده بود و چون فرمان يافت پسرش فهر بن بادان را بر يمن والى گردانيد چون بداية كار اسود بود فهر در ولايت او و در ولايت خود استيلاى تمام داشت اما چون اسود قوت گرفت و اتباع ايشان زياده شدند عاملان رسول را از يمن اخراج كردند رسول نامه نوشت به معاذ جبل و ساير مسلمانانى كه آنجا بودند و ايشان را استمالت داده از اضلال و اغواى اسود تحذير فرمود و جمعى از اشراف يمن را بان كارزار فرمان داد و ايشان رفتند و اسود را بگرفتند و فيروز ديلمى او را بكشت و قتل او در شبى واقع شد كه در صبح آن رسول صلَّى اللَّه عليه و آله بجوار رحمت ايزدى پيوست و قبيله دويم بنو حنيفه بودند در يمامه اصحاب مسيلمهء كذاب كه دعوى نبوت كرد و گفت كه من شريك محمد صلَّى اللَّه عليه و آله و نامهء نوشت به آن حضرت كه ( من مسيلمة رسول اللَّه الى محمد رسول اللَّه صلَّى اللَّه عليه و آله اما بعد فان الارض نصفها لى و نصفها لك\r\n) و آن نامه را بده مرد از اشراف داد و بفرستاد چون رسولان بيامدند و آن نامه را به آن حضرت دادند فرمود كه بمسيلمه ايمان داريد گفتند آرى فرمود كه اگر نه آن بودى كه عادت جارى گشته بر آنكه رسولان را نكشند ميفرمودم تا همهء شما را بكشند پس فرمود كه در جواب نامه نوشتند كه\r\nمن محمد رسول اللَّه الى مسيلمة الكذاب اما بعد فان الارض للَّه يورثها من يشاء من عباده و العاقبة للمتقين\r\nو بعد از آن رسول صلَّى اللَّه عليه و آله\r\n","description":"","footnote":"","page_name":" 257 ","page_number":257},
  {"content":"\r\nبيمار شد و بجوار ايزدى پيوست و كار مسيلمه قوت گرفت و ابو بكر چون بخلاف بنشست خالد وليد را با جماعتى بجانب خيبر فرستاد تا او را مقهور كردند و بر دست وحشى قاتل حمزه كشته شد و وحشى بعد از قتل او ميگفت كه دو كس بر دست من كشته شدند يكى بهترين مردمان در زمان جاهليت و ديگرى بدترين خلق خدا در زمان اسلام و گرويدن من بمحمد صلَّى اللَّه عليه و آله اول حمزه بود دوم مسيلمهء كذاب قبيله سيم بنو اسد قوم طليحة بن خويلد كه مرتد شده دعوى نبوت كرد رسول صلَّى اللَّه عليه و آله خالد را با جمعى بآنصوب فرستاد و بعد از كارزار بسيار و كشته شدن قومى بيشمار از فجار طليحه فرار نمود و بجانب بنى جفيه رفت از ولايت شام و آنجا اسلام آورد و عقيدهء خود را نيكو گردانيد و در عهد ابى بكر هفت قبيله مرتد گشتند يكى فراره ( قراره خ ل ) قوم عيينة بن حصين دويم عطفان قوم مرة بن سلمه سيم بنى سليم قوم فجاء بن عبد بالليل چهارم بنو بربوع قوم مالك بن نويره پنجم بعضى از قبيله بنى تميم قوم سحاج ابن منظر كه زوجهء مسيلمه بود و دعوى نبوت كرد ششم كنده قوم اشعث بن قيس هفتم بنو بكر بن وابل بود در بحرين كه قوم حطيم بودند حق تعالى شر ايشان را كفايت كرد بر دست مسلمانان بقتل آمدند و در زمان عمر غسان قوم جيلة بن ايهم نصرانى شده بشام گريختند و از ائمهء هدى صلوات اللَّه عليهم اجمعين منقولست كه اين آيه در شأن عاليشان امير المؤمنين عليه السّلام نازل شده كه با اهل بصره قتال نمود و اينروايت از عمار بن ياسر و حذيفه يمانى و عبد اللَّه عباس نيز مرويست و امام محمد باقر و جعفر صادق عليهما السلام از امير المؤمنين صلوات اللَّه عليه روايت كرده‌اند كه آن حضرت در روز فتح بصره فرمود كه\r\nو اللَّه ما قوتل اهل هذه الاية حتى اليوم\r\nبه خدا كه هيچكس با اهل اين آيه كارزار نكرد تا امروز و ثعلبى كه از اعاظم مفسرين اهل سنت است در تفسير خود آورده كه اين آيه در شان على بن ابى طالب نزول يافته و مؤيد اين است كه آيهء كريمه متضمن صفاتى است كه اطلاق آن بر غير آن حضرت و اهل البيت اطهار او سزاوار نيست و آنچه اصحاب حديث در روايات معتبره ذكر كرده‌اند مؤيد اين است و از آن جمله حديث روايت است كه در صحاح مذكور است كه حضرت رسالت صلَّى اللَّه عليه و آله چون بدر حصن خيبر فرود آمدند چند روز آن را حصار فرمود روزى رايت را بيكى از معروفان اصحاب داد و او را بحرب فرستاد اصحاب او وى را بد دل ميگردانيدند و او نيز اصحاب را بد دل ميساخت تا همه منهزم شدند و بازگشتند روزى ديگر رايت به ديگرى داده او نيز به همين وجه بازگشت و رسول صلَّى اللَّه عليه و آله دلتنك شد و يكى از اصحاب كه پدر و برادر وى را كشته بودند بيامد و رسول را گفت يا رسول اللَّه رايت را به من ده تا بروم و در جهاد جهدى تمام بنمايم حضرت فرمود كه\r\nو اللَّه لاعطين الراية غدا رجلا يحب اللَّه و رسوله و يحبه اللَّه و رسوله كرار غير فرار حتى يفتح\r\nيعنى به خدا كه\r\n","description":"","footnote":"","page_name":" 258 ","page_number":258},
  {"content":"\r\nفردا رايت را به كسى دهم كه خدا و رسول را دوست دارد و خدا و رسول او را دوست دارند و حمله آرنده باشد بر دشمنان نه گريزنده و نه بازگردنده تا آنكه حقتعالى در دست او فتح خيبر كند آن شب همهء اصحاب در فكر اين بودند كه آيا اين منصب جليل و مرتبهء رفيع نامزد كه شود و همه توقع آن داشتند كه ايشان باشند و چون صبح طلوع كرد هر كه سلاح نيكوتر داشت بر خود راست كرد و اسبى كه زيباتر بود برنشست و خود را بر رسول صلَّى اللَّه عليه و آله عرضكرد رسول صلَّى اللَّه عليه و آله درنگريد ديد كه همهء اصحاب مكمل و مسلح شده‌اند و امير المؤمنين صلوات اللَّه عليه را در ميان ايشان نديد فرمود كه على كجا است گفتند يا رسول اللَّه صلَّى اللَّه عليه و آله او را چشم درد مىكند سلمان را فرمود او را حاضر كن سلمان بر او گفت اجب رسول اللَّه اجابت رسول خدا كن وى برخاست و سلمان دست او را بگرفت و او چشم را بر هم نهاده پاى را ميكشيد تا نزد حضرت رسالت صلَّى اللَّه عليه و آله آمد فرمود كه اى على ترا چه رسيده فرمود\r\nصداع براسى و وجع بعينى لا ابصره معه\r\nمرا درد سريست و درد چشمى كه به جهت آن هيچ نميتوانم ديد فرمود كه پيشتر آى چون پيشتر آمد رسول صلَّى اللَّه عليه و آله آب دهن مبارك خود را در چشم او انداخت و دست مبارك بر آن ماليد فى الحال چشم او گشوده و روشن گشت بر وجهى كه گويا هر گز وى را درد چشم نبوده و روايت را به او داد و تفصيل اين قصه در سورة الفتح تحرير خواهد يافت انشاء اللَّه و ديگر خبر طاير مشوى است كه در آنجا نيز اشاره است به آنكه على بن ابى طالب احب الخلق عند اللَّه است و احمد بن حنبل در مسند خود آورده ( باسناده الى سفينه مولى رسول اللَّه ) صلَّى اللَّه عليه و آله كه زنى از انصار مرغ بريانى باد و رغيف بجناب نبوت ( ص ) آورد رسول فرمود كه\r\nاللهم ائتنى باحب خلقك اليك و الى رسولك يا كل معى هذا الطير فجاء على الى الباب فرفع صوته فقال رسول اللَّه صلَّى اللَّه عليه و آله من على الباب قال على انا ففتح له فاكل مع النبى عليهما السلام\r\nحاصل معنى اين خبر آنست كه احمد بن حنبل در مسند خود آورده است باسناد از سفينه كه آزاد كرده پيغمبر است ( ص ) كه روزى زنى از انصار مرغ بريانى بر سبيل هديه با دو نان بجناب رسالت پناه آورد آن سرور دعا فرمود كه خدايا آن كس كه دوسترين خلق تو است نزد تو و نزد رسول تو او را به من برسان تا با من اينطعام را بخورد پس در ساعت شاه ولايت صلوات اللَّه عليه بالهام حضرت إله بر در سراى حضرت رسالت پناه ( ص ) آواز برداشت آن حضرت پرسيد كه اين كيست كه آواز ميدهد سرور اوليا فرمود منم على بن ابى طالب پس آن حضرت فرمود كه در بگشائيد امير المؤمنين صلوات اللَّه عليه و آله درآمد و آن مرغ را با حضرت رسالت ( ص ) بنوشيد و اين فضيلتيست عظيم و كرامتيست جسيم كه دوست و دشمن به اين معترفند و كسى را مجال انكار\r\n","description":"","footnote":"","page_name":" 259 ","page_number":259},
  {"content":"\r\nاينشرف نيست پس اى طالب حق بايد كه ديدهء بصيرت بگشايى و در اين باب نظر نمايى تا بعد از تأمل بر تو ظاهر شود كه تفضيل غيرى بر او محض خطا و عين ضلالت است و گمراهى و در اينقصه بعضى فضلا بيتى انشا نموده‌اند و هو هذا\r\n\r\n( و فى الطائر المشوى او فى دلالة\r\nلو استيقظوا من غفلة و منام )\r\n\r\nيعنى در قصهء مرغ بريان برهانى كافى و وافيست كه امير المؤمنين عليه السّلام احب الخلق است نزد او سبحانه و كسى بعد از پيغمبر ( ص ) رتبه و درجهء او را ندارد و اينسخن بر كسى مخفى نيست مگر بر كسانى كه در خواب غفلت مانده‌اند و در بيابان عناد حيران و سرگردانند پس از اينجا دانسته شد كه امير المؤمنين عليه السّلام مستجمع صفت * ( يُحِبُّهُمْ وَيُحِبُّونَه ) * است باتفاق موافق و مخالف و در باب صفات ديگرش كه آن * ( أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ ) * است آورده‌اند كه روزى در بعضى از كوچه هاى كوفه زنى را ديد سبوى آب برگرفته ميرفت و آن حضرت را نشناخت و با خود ميگفت ( اللهم احكم بينى و بين على بن ابى طالب ) امير المؤمنين پيش آمد و فرمود اى زن على ابن ابى طالب با توجه كرده است گفت شوهر مرا بجايى فرستاده و آب كشيدن براى خانه تعلق به او داشت و اكنون كه او رفته در آب كشيدن تعب بسيار ميكشم و كلفت بيشمار به من ميرسد حضرت فرمود كه\r\nيا امة اللَّه\r\nاين سبو را به من ده تا من بردارم و بخانهء تو آورم و على را بگويم تا كسى از عقب شوهرت بفرستد و او را باز آورد پس سبوى آب را برگرفته بدر سراى وى برد همسايهء زن چون اين را مشاهده كردند و حضرت را بشناختند زبان ملامت بر آن زن گشودند و گفتند نميدانى كه اين امير المؤمنين است وى چون بدانست منفعل و شرمنده گشت و در پاى آن حضرت افتاده عذر خواهى كرد و عرض كرد كه يا امير المؤمنين معذور دار كه من ترا نشناختم و اين بى ادبى كردم فرمود كه باكى نيست ترا هر گاه كارى و حاجتى باشد مرا ميطلب كه به آن قيام مينمايم تا شوهرت باز آيد زن گفت ( جزاك اللَّه خيرا افضل ما جزا اماما عن رعيته ) و بروايت صحيحه ثابت شده كه ضرار بن عبد اللَّه ضمره ليثى بعد از وفات امير المؤمنين عليه السّلام نزد معاوية آمد معاوية وى را گفت ابو تراب كجا رفت گفت ( كان عبد اللَّه دعاه فاجابه ) او بندهء خدا بود وى را بخواند وى اجابت دعوت او كرد گفت بعضى از اخلاق او را وصف كن گفت مرا از اين معاف دار معاويه گفت ترا معاف ندارم گفت چون مرا معاف نمىدارى بشنو ( كان و اللَّه اول من لبى و كبر و افضل من تقمص و اعتم ) به خدا سوگند كه او اول كسى بود كه اجابت دعوت كرد رسول را و نماز كرد و فاضلترين كسى بود كه پيراهن در پوشيد و عمامه بر سر گرفت و كريمترين كسى بود كه نحر كرد و سخىترين شخصى بود كه زر و سيم داد و بهترين كسى بود كه بعد از پيغمبر ( ص ) آمد و شد كرد معاويه گفت زدنى يا ضرار بر اين\r\n","description":"","footnote":"","page_name":" 260 ","page_number":260},
  {"content":"\r\nزياده كن گفت ( كان و اللَّه شديد القوى بعيد المدى يقول فضلا و يحكم عدلا ) مردى سخت با قوت بود و دور غايت يعنى كسى بنهايت تدبير كار و عاقبت انديشى او نمىتوانست رسيد سخنش جدا كنندهء حق بود از باطل حكمش با سمت عدالت بود علوم و حكم از جانب او روان بود قوى را در باطل بطمع نيفكندى و ضعيف را از عدل نوميد نكردى از دنيا و زينت او مستوحش بود و در وحشت و ظلمت مستأنس بود و بخداى كه ( عزيز العبرة و طويل الفكرة ) بود يعنى از خوف خدا قطرات عبرات بر رخسار او روان بود و پيوسته در فكر احوال آخرت بود و تقلب كف خود ميكرد و با نفس خود خطاب ميفرمود و با پروردگار خود راز ميفرمود و جامه خشن و طعام غليظ بيمزه را دوست ميداشت و در كام او طعام لذيذ و جامه خوب بودى و با آنكه از هيبت و سطوت وى چشم را بر روى او نميتوانستيم گشود و با او سخن نميتوانستيم كرد چون با ما نشستى مانند يكى از ما بودى و با ما در نهايت تواضع و فروتنى و افتادگى بود و تعظيم ما را كما ينبغى بجاى آوردى و بر روى ما بسيار خندان و متبسم بود و چون با فقراى ما نشستى گفتى\r\nمسكين جالس مسكينا\r\nو اگر چيزى از او ميپرسيديم جواب گفتى و بسيار تعظيم اهل ايمان كردى و با درويشان و فقيران دوستى نمودى و فروتنى كردى و آنچه نهايت شفقت و مرحمت و مهربانى بود دقيقهء با ايشان فرو گذاشت نكردى و بخداى كه او را در بعضى از شبهاى تار ديدم كه محاسن شريف خود بدست گرفته بود و بر خود ميپيچيد مانند كسى كه او را مار گزيده باشد و به هاى هاى ميگريست مثل كسى كه به او مصيبت عظيم رسيده باشد و گاهى با خداى مناجات ميكرد و زمانى خود را عتاب ميفرمود و با دنيا خطاب مينمود كه\r\nيا دنيا الى تعرضت ام لى تشوقت هيهات هيهات لا حان حينك غيرى قد طلقتك ثلثا لا رجعة لى اليك فعمرك قصير و عيشك حقير و خطرك يسير\r\nاى دنيا آيا خود را به من مىنمايى و مرا به خود متشوق ميسازى چه دور است و چه دور اينكه خود را به من مىنمايى نزديك نيست زمان تو به من غير مرا فريب ده كه من تو را سه طلاق داده‌ام كه رجعتى نيست مرا به تو چه عمر تو كوتاه است و زندگانى تو حقير است و خطر و مقدار تو اندك چون ضرار سخن به اينجا رسانيد گريه بر او غلبه كرد هر چند خواست كه خود را نگاه دارد نتوانست معويه گفت ( كان و اللَّه كما ذكرت ) به خدا سوگند كه على بن ابى طالب چنين بود كه گفتى پس گفت كيف كان حبك له دوستى تو با او چگونه بود گفت كحب ام موسى لموسى و اعتذر الى اللَّه من التقصير مانند دوستى مادر موسى بموسى و من عذر ميخواهم از خداى در تقصير محبت او گفت اندوه و تأسف تو به او تا چقدر است گفت ( كوالدة ذبح ولدها فى حجرها لا ترفى عبرتها و لا تسكن حرارتها ) چون مادرى كه يك فرزند داشته باشد و آن فرزند را در كنار او كشند و به جهت آن آب از چشمش كم نشود\r\n","description":"","footnote":"","page_name":" 261 ","page_number":261},
  {"content":"\r\nو اندوهش زايل نگردد تا قيامت و اما شدت قلب و غلظت او با كفار نزد اهل اسلام واضح است كه در امت هيچكس با اهل كفر آن مقدار قتال و جدال نكرد و در مواقف جهاد ثبات قدم نورزيد كه آن حضرت و هيبت و سطوت هيچكس در نظر چنان نبود كه او را اكثر صناديد قريش بتيغ او هلاك شدند و اسلام به جهت مجاهده او قوت گرفت و شجاعت و قوت او در حرب بر وجهى بود كه انديشه از هيچ شجاع و بطل نميكرد و بهر كه روى ميآورد به خاك هلاك ميانداخت و هر جانبى كه توجه ميفرمود از كشته پشته ميساخت و در هيچ غزوهء مغلوب نميشد و به هيچ حربى اقدام نميكرد مگر كه با فتح و نصرت باز ميگشت و مرويست كه در بعضى غزوات اسد غويلم كه از شجعان و ابطال عرب بود و بغايت عظيم الجثه از صف كفار بيرون آمد بر اسبى چون كوه پاره سوار شده و زره و خودى كه چهار صد من آهن بود بر خود راست كرده و مغفرى از سنك بر سر نهاده و نيزهء چهل ذرعى در دست گرفته در ميان ميدان محاربه اسب را بجولان درآورد و آواز بركشيد و رجز آغاز كرد اصحاب چون او را ديدند ترسيدند و از مبارزت او برميدند و يكى از معروفان ايشان گفت ( و اللَّه ان لسانه هايل فكيف سنانه ) رسول صلَّى اللَّه عليه و آله مبارزت او را بر يك يك عرض كرد و ميگفت ( من حاربه له الامامة من بعدى ) هر كه با او حرب كند امامت از پس من او را باشد هيچكس از مبارزان جرأت نميتوانست كرد امير المؤمنين صلَّى اللَّه عليه و آله فرمود اگر رخصت باشد من بروم رسول ( ص ) فرمود كه جز تو كسى پيش او نتواند رفت و با او محاربه نتواند كرد پس او را پيش خود طلبيد و بدست مبارك خود عمامه بر فرق مبارك او بست و فرمود كه\r\nسر على بركة اللَّه فى حرز امان اللَّه على ثقة بنصر اللَّه\r\nپس آن حضرت متوجه حرب اسد غويلم شده و يك دو بار با هم بگشتند بعد از آن امير تيغ بالاى سر برد و فرود آورد او سپر آهنين بر سر كشيد تيغ سپر آهنين بريده و بر سر و پيشانى و حلق و گردن و سينه و كمرگاه او تا روى زمين دريده بدرازى او را به دو نيم كرد و آن گاه تيغ از او بيرون كشيد و هر دو نيمهء سرش از تن جدا كرده نزد رسول ( ص ) فرستاد و رسول تكبير كرده همه بدان فتح شادان شدند و كفار شكست خوردند و امير المؤمنين عليه السّلام در حين معاوده از اين غزوه فرمود كه\r\nانا على صاحب الصمصامة و صاحب الحوض لدى القيامة اخو نبى اللَّه ذى العلامة قد قال إذ عمنى العمامة انت الذى بعدى له الامامة\r\nو آن حضرت هم چنان كه در زمان رسول خداى با كفار حرب كرد و بعد از آن نيز با فجار جهاد كرد و تقويت اسلام فرمود چنانچه مشهور است و حضرت رسالت ( ص ) از اين خبر داده حيث\r\nقال يا على انك ستقاتل الناكثين و القاسطين و المارقين\r\nمراد بناكثين اهل بصره‌اند و قاسطين معويه و اهل شام و مارقين خوارج نهروان و نيز روزى صحابه را فرمود كه\r\nمنكم من يقاتل على تأويل القران كما\r\n","description":"","footnote":"","page_name":" 262 ","page_number":262},
  {"content":"\r\nقاتلت على تنزيله\r\nيعنى از شما كسى باشد كه مقاتله كند بر تأويل قرآن هم چنان كه من مقاتله كردم بر تنزيل آن ابو بكر گفت انا ذا يا رسول اللَّه فرمود نه عمر عرضكرد من باشم فرمود\r\nلا و لكنه خاصف النعل فى الحجرة\r\nو لكن آن كس دوزندهء نعلست در حجره چون نگاه كردند امير المؤمنين ( ع ) در حجره نعل رسول ( ص ) را ميدوخت پس اين آيه در معرض تهكم است بر كسانى كه از معركهء جهاد فرار كردند و به جهت خيانت و ضعف اعتقاد ثبات قدم نورزيدند پس كانه حق سبحانه ميفرمايد كه اى اهل جبانت و ضعف اگر شما در جنك ثبات قدم نداريد زود باشد كه من بدل شما كسانى بياورم كه صفت ايشان بر عكس صفت شما باشد يعنى چنان كه در شما جبانت و ضعف اعتقاد است و فرار از اعدا و غير مترحم بر اولياى ما ايشان ثابت القدم و متيقن الايمان باشند و محبت من داشته باشند و به جهت اين نيز من با ايشان محبت داشته باشم با دوستان من نرم دل باشند و با دشمنان من صعب و درشت هم چنان كه در جايى ديگر فرموده است أَشِدَّاءُ عَلَى الْكُفَّارِ رُحَماءُ بَيْنَهُمْ در خبر است كه روزى رسول خدا ( ص ) در محراب پنج سجده بجاى آورد كه با او قيامى و ركوعى نبود گفتند يا رسول اللَّه سبب اين سجده چه بود فرمود سجدات شكر بود گفتند براى چه نعمتى شكر كردى فرمود جبرئيل آمد نزد من و گفت خدايت سلام مىرساند و ميفرمايد كه من على را دوست ميدارم من سجده شكر بجا آوردم باز گفت ميفرمايد كه من فاطمه را دوست ميدارم من ديگر بار سجده كردم ديگر باره گفت كه ميفرمايد من حسن و حسين را دوست ميدارم من ديگر باره سجده كردم و بعد از آن گفت كه حقتعالى ميفرمايد كه من دوستان ايشان را دوست ميدارم من ديگر باره سجده شكر بجاى آوردم و بعد از آن گفت كه او سبحانه ميفرمايد كه من دوستان دوستان ايشان را دوست ميدارم و اين غايت محبت * ( يُحِبُّهُمْ ) * است آورده‌اند كه مردى صالح در خواب ديد كه قيامت قايم شده و خلق را بموقف سياست بداشته‌اند و در جايى كه او ايستاده فرشتهء بيامد صحيفهء در دست گرفته آن مرد گفت اينچه صحيفه است گفت صحيفه ايست كه نام دوستان على و فرزندان او در آن نوشته گفت همانا نام من اينجا نوشته باشد فرشته نامه را بوى داد او نگه كرد نام خود را در آنجا نديد گفت ايها الملك نام من اينجا نيست اگر چه من مرتبهء آن ندارم كه نام من در ميان ايشان باشد اما در اين پايين بنويس كه من دوستان دوستان ايشان را دوست ميدارم ندا آمد كه نامش در اول صحيفه بنويس كه بسى با نياز گفت على ابن ابراهيم بن هاشم در تفسير خود ذكر كرده كه اين آيه در شأن مهدى آل محمد صلَّى اللَّه عليه و آله نازل شده و اصحاب او و اول آيه خطابست به آن كسانى كه ظلم كردند بر آل محمد صلَّى اللَّه عليه و آله و ايشان را مغلوب و مقهور و مقتول ساختند و غصب حق ايشان كردند و مقوى اين قول است آنكه حق تعالى\r\n","description":"","footnote":"","page_name":" 263 ","page_number":263},
  {"content":"\r\nفرمود كه * ( فَسَوْفَ يَأْتِي اللَّه بِقَوْمٍ ) * چه اينموجب آنست كه اين قوم موجود نبوده باشند در وقت نزول پس خطاب متناول كسانى باشد كه بعد از ايشان باشند و متصف بصفات مذكوره باشند تا بقيام ساعت و ساعت قيام و گفته‌اند كه مراد اهل فارساند و مرويست كه حضرت رسالت ( ص ) را سؤال كردند از اين آيه دست بر دوش سلمان زد فرمود\r\nهذا و ذووه\r\nو بعد از آن فرمود كه\r\nلو كان الدين معلقا بالثريا لنا له رجال من ابنا فارس\r\nو عمار و حذيفه و ابن عباس و غيرهم از اعاظم مفسران بر آنند كه در شأن عاليشأن امير المؤمنين صلوات اللَّه عليه نزول يافته و روايت صحيحه مأثوره از ابى جعفر و ابى عبد اللَّه صلوات اللَّه عليهما نيز مطرح است بر اين و مجمع عليه علماى اماميه است پس اينكه بعضى از اهل سنت از حسن و ضحاك نقل كرده‌اند كه آيه دربارهء ابو بكر است و اصحاب او كه با اهل رده كارزار كردند و يا در حق ابو موسى اشعريست و يا دربارهء اهل يمن محض غلط و غلط محض است و در تفسير كاشفى آورده كه علما را در باب * ( يُحِبُّهُمْ وَيُحِبُّونَه ) * سخن بسيار است اهل شريعت ميگويند كه محبت خدا با بنده ارادهء توفيق و هدايت او است در دنيا و اعطاى حسن ثواب و كرامت بيحساب در آخرت و محبت بنده با خداى آنكه براى او از غير خالص گردد و ارباب حقيقت بر آنند كه محبت حق قديم است و محبت بنده حادث هر گاه صدمات سطوات محبت ذو الجلال از سرادق احتشام * ( يُحِبُّهُمْ ) * در رسد وجود محب فانى را در بوته اضمحلال اندازد و ديگر باره هبوب نفخات از چمن عنايت يحبونه رسيده آن فانى شده را به وصف بقا متصف سازد بدانكه حقتعالى بعد از بيان اوصاف حميده دوستان خود تبيين حال كسى مىكند كه رتبهء ولايت و حكومت داشته باشد بر خلق و قيام او بامور بندگان كه بر وجه احسن باشد و وجوب طاعت او بر ايشان واجب و الزم پس ميفرمايد كه * ( إِنَّما وَلِيُّكُمُ اللَّه ) * جز اين نيست كه اولى به تصرف و حاكم بر امور دينى و دنيوى شما خداست * ( وَرَسُولُه ) * و فرستادهء او كه محمد است ( ص ) * ( وَالَّذِينَ آمَنُوا ) * و آن كسانى كه ايمان آورده‌اند ايثار وليكم بر اوليائكم تنبيه است بر آنكه ولايت اصالت مر خداى را است و مر رسول و مؤمنانرا بالتبع و قوله * ( الَّذِينَ يُقِيمُونَ الصَّلاةَ ) * صفت موصول اولست چه اين جارى مجراى اسم است يعنى مؤمنانى كه بپاى ميدارند نماز را با شرايط و اركان * ( وَيُؤْتُونَ الزَّكاةَ ) * و ميدهند زكات را * ( وَهُمْ راكِعُونَ ) * و حال آنكه ايشان راكعانند در نماز و ميتواند بود كه الذين ثانى بدل الذين اول باشد و يا منصوب باشد يا مرفوع بر مدح و بدانكه جمهور مفسران از علماى شيعه و اهل سنت بر آنند كه آيه در شأن على بن ابى طالب صلوات اللَّه عليه نزول يافته و شيعه از اين استدلال كرده اند\r\n","description":"","footnote":"","page_name":" 264 ","page_number":264},
  {"content":"\r\nبر آنكه امامت حق شاه اوليا و خلافت منصب على مرتضى است زيرا كه ولى در اين آيهء شريفه بمعنى متصرف در امور مسلمانانست و احرى و احق در مصالح خلقان چنان كه در كريمهء النَّبِيُّ أَوْلى بِالْمُؤْمِنِينَ مِنْ أَنْفُسِهِمْ به اين معنى واقع است و چون چنين باشد پس لازم ميآيد كه ولايت آن كس را ثابت باشد نه ديگرى را كه اينوصف در او متحقق نباشد زيرا كه انما براى حصر است چنان كه در مباحث لغويه مسطور و مذكور است و چون امامت حق متصدق در ركوع باشد پس از على بن ابى طالب عليه السّلام در نگذرد و به هيچ يك از مهاجر و انصار نرسد زيرا كه باتفاق شيعه و اهل سنت تصدق در حالت ركوع از غير شاه اوليا صادر نشده و روايت تصدق على بن ابى طالب عليه السّلام در ركوع از طرفين به صحت پيوسته و كسى را د اين نزاع نيست اصحاب سير و تواريخ و تفاسير به اين معنى تصريح نموده‌اند و رأى جمهور بر اين قرار يافته كه متصدق به اين وصف على بن ابى طالب است نه ديگرى اگر گويى چرا نشايد كه ولى در اين آيه بمعنى ناصر و معين باشد چنان كه در كريمهء وَاللَّه وَلِيُّ الْمُؤْمِنِينَ واقع است و استدلال اماميه از اين آيه متمشى نشود گوئيم اين سؤاليست ناپسنديده و مقاليست ناانديشيده زيرا كه در علوم عربيه مقرر شده كه كلمهء انما از براى قصر است و حصر و ح معنى آيهء شريفه چنين باشد كه ناصر و معين شما نيست مگر آفريدگار عالم و رسول محترم و كسانى كه در ركوع تصدق نمودند و اينمعنى صحيح نيست و چگونه اين مراد اللَّه باشد و حال آنكه ناصر و معين مؤمنان منحصر در اين سه كس نيست چه مؤمنان بعضى معين و ناصر بعضىاند چنان كه حق سبحانه از اين خبر داده است در آيهء كريمهء وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ پس\r\nاگر اينمعنى مراد باشد هر آينه اختلال در حصر لازم آيد و چون ولى در اين آيه بمعنى اولى به تصرف و احرى بمصالح مسلمين باشد پس بايد كه آن كس ثالث اولى به تصرف بود در امور مسلمين چنان كه خدا و رسول اولى بتصرفند در امور ايشان و استدلال شيعه بآيهء شريفه بر امامت شاه اوليا تمام شود و منع مذكور بر دليل وارد نباشد زيرا كه جمهور مفسران چنان كه سابقا اشاره به آن واقع شد تصريح نموده‌اند كه آن شخص ثالث على بن ابى طالب عليه السّلام است نه غير او و ثعلبى در تفسير خود مصرح گردانيده كه اين آيه در شأن على ابن ابى طالب عليه السّلام نزول يافته و نيز روايت كرده كه ( سمعت ابا منصور الحشادى يقول سمعت محمد ابن عبد اللَّه الحافظ يقول سمعت ابا الحسن على بن الحسن يقول سمعت الامام احمد محمد بن هارون الحضرمى يقول سمعت محمد بن منصور الطوسى يقول سمعت الامام احمد بن حنبل يقول ما جاء لاحد من اصحاب رسول اللَّه صلَّى اللَّه عليه و آله من الفضائل ما جاء لعلى بن ابى طالب صلوات اللَّه عليه ) يعنى ثعلبى كه يكى از اكابر و رؤساى اهل سنت است ميگويد كه من از منصور\r\n","description":"","footnote":"","page_name":" 265 ","page_number":265},
  {"content":"\r\nحشادى شنيدم كه او گفت كه من از محمد بن عبد اللَّه حافظ شنيدم كه ميگفت از ابى الحسن على بن الحسن شنيدم كه گفت كه من از ابى حامد محمد بن هارون حضرمى شنيدم كه او گفت كه از محمد بن منصور طوسى شنيدم كه او مىگفت كه من از امام احمد بن حنبل كه يكى از ائمه اهل سنت است و از مشاهير علماى ايشان شنيدم كه على بن ابى طالب عليه السّلام افضل فضلاى صحابه است زيرا كه آنچه او را حاصل شد از فضايل و كمالات هيچكس ديگر را از مهاجر و انصار حاصل نشد و از جملهء عبادت مالى و بدنى در وقت واحد او را ميسر شد و مستجمع ايندو صفت عظيمه در حالت واحده على بن ابى طالب است نه غير او و از اين خبر احمد بن حنبل تشنيع عظيم و الزام ظاهر بر مذهب اهل سنت متوجه مىشود زيرا كه سخن او كه قدوه و مقتداى رؤساى ايشانست منافى كلام مشهور است كه اهل سنت در كتب خود تصريح به آن نموده‌اند و حكم كرده‌اند كه اعتقاد بر اين نهج واجب است كه ( افضل الناس بعد رسول اللَّه ابو بكر الصديق ثم عمر الفاروق ثم عثمان بن عفان ذو النورين ثم على بن ابى طالب صلوات اللَّه عليه ) يعنى فاضلترين مردمان بعد از حضرت مصطفى ابو بكر بن ابى قحافه است و بعد از آن عمر الخطابست و بعد از آن عثمان بن عفان و بعد از اين سه على ابى طالب عليه السّلام و هيچ شك نيست كه اين اعتقاد مخالف قول ائمه ايشانست چنان كه بر تو ظاهر شد و اين مدعا از ايشان مطلوبى است بى دليل و مقصوديست بىبرهان و مكابره ايست عظيم كه منشأ آن غايت تعصب و عناد است تَكادُ السَّماواتُ يَتَفَطَّرْنَ مِنْه وَتَنْشَقُّ الأَرْضُ وَتَخِرُّ الْجِبالُ هَدًّا و ديگر از جملهء علماى اهل سنت كه قايل است به آنكه آيه * ( إِنَّما وَلِيُّكُمُ اللَّه ) * در شان امام المتقين على بن ابى طالب عليه السّلام است ابن مغازلى شافعى است و او از طريق متعدده ناقلست كه اين آيهء كريمه در حق شاه اوليا است و از طريق اهل سنت حميد طويل كه يكى از روات اهل سنت است روايت كرده است از انس بن مالك كه من روزى در خدمت پيغمبر خدا محمد ( ص ) بودم كه آن سرور دين از خانه بيرون آمد و متوجه مسجد شد و چون به مسجد در آمد ديد كه على بن ابى طالب عليه السّلام در نماز سنت است ناگاه سائلى در مسجد سؤال كرد و از حاضران چيزى طلب كرد و در سؤال تضرع بسيار نمود\r\nفسمع على كلام السائل فاومى بيده اليمنى الى خلف ظهره فدنى السائل منه فسل خاتمه عن اصبعه فانزل اللَّه تعالى آية من القرآن و انصرف على الى المنزل فبعث النبى صلَّى اللَّه عليه و آله فاحضره فقال اى شيء عملت يومك هذا بينك و بين اللَّه تعالى فاخبر اللَّه هنيئا لك يا ابا الحسن قد انزال اللَّه فيك آية من القرآن * ( إِنَّما وَلِيُّكُمُ اللَّه وَرَسُولُه ) *\r\nالايه يعنى انس بن مالك مىگويد كه من روزى در خدمت پيغمبر ( ص ) بودم كه آن حضرت از حجرهء طاهره بيرون رفت و متوجه مسجد شد على بن ابى طالب را در مسجد در نماز\r\n","description":"","footnote":"","page_name":" 266 ","page_number":266},
  {"content":"\r\nديد و در آن حالت سائلى بتضرع تمام سؤال كرد و بر بيچارگى و فروماندگى خود بناليد و چون آواز سائل به آن كيفيت به گوش سلطان ولايت رسيد دل مبارك آن سرور دين بموجب اذلة على المؤمنين از براى آن سائل بسيار دردناك شد پس آن حضرت بدست مبارك خود از جانب پشت خود اشاره بآنسائل كرد و سائل دريافت كه آن شاه سرير خلافت و شهنشاه سليمان منزلت خاتم به او بخشيد پس بيامد و آن انگشترى از انگشت مبارك آن حضرت بيرون كرد و از آن حال بسيار شادمان و خرم شد پس حقتعالى از روى تعظيم و تكريم شاه اوليا آيه فرستاد و چون شاه ولايت از نماز فارغ شد و متوجه منزل شريف گشت و بحجرهء طاهره درآمد سيد رسل صلَّى اللَّه عليه و آله بطلب آن سرور فرستاد و او را حاضر گردانيد و فرمود اى على امروز چه عمل از تو صادر شده و در راه خدا چه چيز از تو در وجود آمده آن حضرت از حال سائل خبر داد و آن صورت بعرض رسانيد آن حضرت فرمود كه يا على گوارنده و مبارك باد ترا و خوشدل و خوشحال باش كه خداى عز و جل در حق تو آيتى فرستاده و ترا به تعظيم و تفخيم باد فرموده و آن اين آيهء كريمه است كه * ( إِنَّما وَلِيُّكُمُ اللَّه وَرَسُولُه ) * الايه و در روايت سعيد بن جبير از ابن عباس بخشيدن خاتم شاه ولايت بر نهجى ديگر واقع شده و محصل آن روايت اينست كه روزى آن پيشواى\r\nصلوا كما رأيتمونى\r\nو آن مقتداى قُلْ إِنْ كُنْتُمْ تُحِبُّونَ اللَّه فَاتَّبِعُونِي در مسجد نماز ظهر را ادا فرمود چون از نماز ظهر فارغ شد از مسجد بيرون آمد و صحابه متفرق شدند چنان كه در مسجد كسى نماند الا على ابن ابى طالب عليه السّلام كه به نماز مشغول بود ناگاه سائلى درآمد و چون در مسجد كسى ديگر نبود مگر شاه ولايت سائل متوجه آن حضرت شد عرض كرد كه يا على بن ابى طالب بالذى تصلى له ان تصدق على بما امكنك يعنى اى على به آن خدايى كه اين نماز را براى او ميگذارى كه به من آن مقدار چيزى كه توانى تصدق كن و مرا از خوان احسان خود محظوظ گردان كه بيچاره و درمانده‌ام و قوتى ندارم پس شاه ولايت چون اين سخن را از آن سائل شنيد در حال دست راست خود را بر پشت مبارك خود نهاد و خاتم عقيق خود را كه در انگشت مبارك داشت به او بخشيد سائل از آن عطيه بسيار خوشحال و خرم شد و امام المتقين را دعاى بسيار كرد و چون از امام المتقين صلوات اللَّه عليه اين عمل پسنديده در نماز صادر شد حق تعالى اين آيه كريمه در حق آن سرور دين فرستاد پس حضرت رسالت صلَّى اللَّه عليه و آله خطاب بشاه اوليا كرد و فرمود يا ابا الحسن حق تعالى از اين حالت تو مباهات فرمود با ملائكه يا على بخوان اين آيه را كه * ( إِنَّما وَلِيُّكُمُ اللَّه وَرَسُولُه ) * الاية و ديگر از علماى اهل سنة كسى كه معترف است به اينكه آيه در حق امام المتقين نزول يافته ابو الحسن على بن احمد واقدى است چه او در تفسير خود كه مسمى است باسباب النزول تصريح كرده به اين معنى و روايت ديگر از كلبى نقل است كه اين آيه در شأن على بن ابى طالب است زيرا كه او خاتم بسائل داد در حالتى كه در ركوع بود و نيز واقدى روايت مىكند از ابى بكر تميمى و او از ابن عباس كه روزى حضرت رسالت صلَّى اللَّه عليه و آله\r\n","description":"","footnote":"","page_name":" 267 ","page_number":267},
  {"content":"\r\nاز خانه متوجه مسجد شد چون به مسجد در آمد ديد كه مردمان در ركوع و سجودند و به نماز مشغولند پس در آن حالت چشم مبارك آن حضرت بر مسكينى افتاد فرمود كه\r\nهل اعطاك احد شيئا قال نعم خاتما فقال من اعطاكه قال ذلك القائم و أومى بيده الى على بن ابى طالب قال على اى حال اعطاك قال اعطانى و هو راكع فكبر النبى صلَّى اللَّه عليه و آله ثم قرء * ( وَمَنْ يَتَوَلَّ اللَّه وَرَسُولَه وَالَّذِينَ آمَنُوا فَإِنَّ حِزْبَ اللَّه هُمُ الْغالِبُونَ ) *\r\nيعنى سيد عالم صلَّى اللَّه عليه و آله از آن مسكين پرسيد كه هيچ كس در اين مسجد چيزى به تو داد آن مسكين گفت آرى يا رسول اللَّه خاتمى دادند فرمود آن را چه كس به تو بخشيد گفت آن جوان كه در نماز ايستاده است فرمود در چه حالت به تو داد گفت يا رسول اللَّه در حالت ركوع بود كه اين احسان به من نمود حضرت چون اينحكايت از آن مسكين بشنيد گفت\r\nاللَّه اكبر\r\nو بعد از آن اين آيه تلاوت فرمود كه * ( وَمَنْ يَتَوَلَّ اللَّه وَرَسُولَه ) * الايه آن گه فرمود كه\r\nالحمد للَّه الذى جعلها فى و فى اهل بيتى\r\nشكر آن خداى را كه اين كرامت در من و اهل بيت من ظاهر ساخت و اين توفيق رفيق خاندان من شد و اين شرف در برادرم على بن ابى طالب عليه السّلام ظاهر گشت و بدانكه بعضى از اهل خلاف و شقاق و جمعى از ارباب عناد و نفاق را در استدلال شيعه به اين آيه ايرادات و مناقشات است و از جملهء مناقشات يكى اينست كه استعمال لفظ جمع از براى شخصى واحد مجاز است و اصل در اطلاق حقيقت است پس مراد از وَالَّذِينَ آمَنُوا خصوص على بن ابى طالب عليه السّلام نباشد بلكه مراد از او عامهء مؤمنانند زيرا كه واجب است كه مؤمنان بعضى ولى و ناصر و معين بعضى باشند چنان كه حق عز و علا فرموده است كه وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ مناقشهء ديگر آن است كه على بن ابى طالب عليه السّلام مردى فقير بود و او را مالى نبود كه زكات بر وى واجب شود و زكات را اطلاق نكنند مگر بصدقهء واجبه و مناقشهء ديگر آن است كه بر تقدير آنكه مراد از صيغه جمع على بن ابى طالب باشد لازم نمىآيد كه او خليفه بود بلا فصل چرا نشايد كه خلافت او بعد از خلافت شيوخ ثلثه بود و مناقشهء ديگر آن است كه اگر مراد از ولى متصرف در امور مسلمين باشد چنان كه شيعه ميگويند استدراك وَالَّذِينَ آمَنُوا الَّذِينَ لازم مىآيد زيرا كه تصرف پيغمبر صلَّى اللَّه عليه و آله در امور مسلمانان كافى است و حاجت به تصرف غير او نيست و مناقشهء ديگر آن است كه لايق به حال على بن ابى طالب آن است كه مستغرق القلب باشد در عبادات حق تعالى چنان كه در حالت نماز به هيچ چيز ملتفت نباشد و ظاهر است كه استماع كلام سائل التفات به او نمودن و قضاى حاجت او كردن منافى استراق است اينست تقرير مناقشات ايشان و بر فطن و لبيب پوشيده و پنهان نيست كه بعد از ورود روايات و آيات و احاديث صحيحه و اسانيد و اخبار متواتره از طريقين در اينكه آيه در شأن على بن ابى طالب عليه السّلام نزول يافته و مراد از وَالَّذِينَ آمَنُوا الَّذِينَ آن سرور\r\n","description":"","footnote":"","page_name":" 268 ","page_number":268},
  {"content":"\r\nاوليا است امثال اين مناقشات و انواع اين اعتراضات كبيت العنكبوتست كه وَإِنَّ أَوْهَنَ الْبُيُوتِ لَبَيْتُ الْعَنْكَبُوتِ و ايراد جمع براى واحد و اطلاق زكات بر صدقه مندوبه در كلام عرب غريب نيست و صاحب كشاف گفته كه ( جيء به على لفظ الجمع و ان كان السبب فيه رجلا واحدا هو على بن ابى طالب ليرغب الناس فى مثل فعله فينالوا مثل ثوابه و لينبه على ان سجية المؤمن يجب على هذه الغاية من الحرص على البر و الاحسان و تفقد الفقراء حتى ان لو كان فى الصلاة لم يؤخره الى الفراغ منها اذا لم يكن منافيا لها ) حاصل معنى كلام صاحب كشاف اينست كه ايراد لفظ جمع با آنكه آيه در شأن على بن ابى طالب عليه السّلام است جهت آنست كه تا مردمان رغبت كنند در مثل آنچه آن حضرت كرده و به جهت اقتدا به آن شاه اوليا در اينكردار به مثل ثواب او فايز گردند و تا تنبيه باشد بر آن كه خصلت و شيمهء مؤمن بايد كه بر اين غايت باشد كه آن حرص است بربر و احسان و تجسس حال فقرا كردن و اگر در نماز باشد آن را تأخير نكند تا بعد از فراغ از نماز هر گاه كه آن منافى نماز نباشد و التفات على ابن ابى طالب عليه السّلام بكلام سائل و تصديق به او كردن و حاجت او را برآوردن مستلزم كمال اوست زيرا كه آن التفات موجب جمع ميان عبادت مالى و بدنى بود چنان كه در كلام احمد بن حنبل مذكور شد و آن التفات كه سبب نقصان عبادتست التفاتيست كه متعلق بامور دنيوى و اغراض نفسانى باشد و آنچه در وجه استدراك و الذين آمنوا مذكور شد اگر تمام شود لازم آيد كه تصرفات شيوخ ثلثه در امور مسلمين محتاج اليه نبود زيرا كه تصرف حقتعالى و تصرف نبى در امور عباد كافيست و حاجت به تصرف غير نيست و از اينسخن سد باب امامت لازم آيد و مآل اينكلام كلام عمر بن الخطابست كه ( حسبنا كتاب اللَّه ) است يعنى در آن وقت كه سيد عالم ( ص ) فرمود كه\r\nايتونى بدوات و قرطاس\r\nعمر گفت ( حسبنا كتاب اللَّه ) كتاب خدا ما را كافيست و حاجت به وصيت پيغمبر نيست و بر عاقل منصف مخفى نيست كه اين عين عناد و محض فساد است و در مجمع البيان مذكور است كه ( حدثنا السيد ابو احمد مهدى بن نزار الحسنى القايني قال حدثنا الحاكم ابو القسم الحسكانى رحمه اللَّه قال حدثنا ابو الحسن مهدى القاسم الفقيه الصيدلانى قال اخبرنا ابو محمد عبد اللَّه بن محمد الشعرانى قال حدثنا ابو على احمد بن على بن زرين البياشانى قال حدثنى المظفر بن الحسين الانصارى قال حدثنا السعد بن على الوراق قال حدثنا يحيى بن عبد الحميد الجبائى عن قيس الربيع عن الاعمش عن عباية بن ربعى قال بينا عبد اللَّه بن عباس جالس على شفير زمزم يقول قال رسول اللَّه صلَّى اللَّه عليه و آله ) يعنى صاحب مجمع گفته كه سيد ابو احمد مهدى حديث كرد مرا از روات مذكوره كه عبايه ربعى از عبد اللَّه بن عباس نقل كرده كه او فرمود روزى\r\n","description":"","footnote":"","page_name":" 269 ","page_number":269},
  {"content":"\r\nدر كنار زمزم نشسته بودم و احاديث از سيد عالم به گوش هوش اهل مجلس ميرسانيدم در آن اثنا مردى بيامد لثام بر روى بسته در برابر من بنشست هر گاه ميگفتم قال رسول اللَّه او نيز ميگفت قال رسول اللَّه يعنى هر گاه كه حديثى از حضرت رسالت ( ص ) نقل ميكردم وى نيز خبرى از آن حضرت نقل مىكرد از او سؤال كردم كه تو كيستى كه من تو را نميشناسم دست باز كرد و لثام باز گشود و روى بقوم آورد و گفت\r\nالا من عرفنى فقد عرفنى و من لم يعرفنى فانا جندب بن جنادة البدرى ابو ذر غفارى سمعت رسول اللَّه صلَّى اللَّه عليه و آله بهاتين و الا فصمتا و رأيته بهاتين و الا فعميتا يقول على قايد البررة و قاتل الكفرة منصور من نصره و مخذول من خذله )\r\nيعنى هر كه شناسد خود شناسد و هر كه نشناسد بشناسد منم جندب بن جنادهء بدرى ابو ذر غفارى از رسول خدا صلَّى اللَّه عليه و آله شنيدم بايندو گوش و اگر خلاف گويم هر دو گوش من كر باد و ديدم آن حضرت را به اين دو چشم و اگر نه هر دو چشم من كور باد ميفرمود كه على پيشرو ابرار است و قاتل كفار است ناصر او منصور است از قبل خدا و خاذل او مخذولست بامر خدا و بعد از آن گفت كه با رسول خدا ( ص ) نماز ظهر گذاردم سائلى در مسجد سؤال كرد هيچكس چيزى به او نداد سائل دست برداشت و گفت بار خدايا گواه باش كه در مسجد رسول تو سؤال كردم كسى چيزى به من نداد على عليه السّلام در نماز بود و در حالت ركوع اشاره كرد بسايل بانگشتى كه انگشترى در آن بود سائل انگشترى از انگشت او بيرون كرد پس گفت گواهى مىدهم كه انگشترى در دست راست داشت و در وقتى كه به آن سائل اشاره كرد و آن سائل انگشترى از دست او بيرون كرد رسول ( ص ) آن را مشاهده ميكرد چون على عليه السّلام انگشترى بسائل داد و سائل خوشنود شد رسول ( ص ) سر سوى آسمان كرد و گفت\r\nاللهم ان اخى موسى سألك فقال رَبِّ اشْرَحْ لِي صَدْرِي\r\nالايه بار خدايا برادر من موسى ترا بخواند و از تو حاجت خواست و گفت بار خدايا دل من روشن گردان و كار من آسان كن و بند از زبان من بردار تا مردمان سخن من بدانند و وزيرى كه از اهل من باشد كه هارونست تعيين فرما و پشت مرا به او قوى گردان و او را در كار من شريك گردان پس تو كه خداوندى در قرآن مجيد انزال فرمودى كه دعايش را اجابت كردم و فرمودى كه\r\nسنشد عضدك باخيك و نجعل لكما سلطانا فلا يصلون اليكما و انا محمد صفيك و نبيك اللهم اشرح لى صدرى و يسر لى امرى و اجعل لى وزيرا من اهلى عليا اشدد به ظهرى\r\nيعنى چون پيغمبر ( ص ) دعا را به اينجا رسانيد فرمود بار خدايا منم محمد ( ص ) و پيغمبر برگزيدهء تو پس سينهء مرا منشرح گردان و كار مرا سهل و آسان فرما و از اهل من على عليه السّلام را وزير من گردان و پشت مرا به او سخت گردان قال ابو ذر فو اللَّه ما استتم رسول اللَّه صلَّى اللَّه عليه و آله الكلمة حتى نزل جبرئيل من عندر به فقال يا محمد ( ص )\r\n","description":"","footnote":"","page_name":" 270 ","page_number":270},
  {"content":"\r\nاقرأ قال ما اقرأ قال إِنَّما وَلِيُّكُمُ اللَّه وَرَسُولُه وَالَّذِينَ آمَنُوا الايه يعنى ابا ذر گفت كه بخداى سوگند كه حضرت رسالت صلَّى اللَّه عليه و آله اين مناجات را تمام نفرموده بود كه جبرئيل نازل شد از نزد حقتعالى و گفت اى محمد صلَّى اللَّه عليه و آله بخوان فرمود چه بخوانم گفت كه بخوان إِنَّما وَلِيُّكُمُ اللَّه وَرَسُولُه الايه و اينخبر را ابو اسحاق ثعلبى در تفسير خود باسناد مذكور بعينه آورده و ابو بكر رازى در كتاب احكام القرآن روايت كرده بر طريقى كه مغربى و طبرى و رجائى از او ذكر كرده‌اند كه اين آيه در حق على بن ابى طالب نازل شده وقتى كه در ركوع خاتم خود را بسائل داد و اين قول مجاهد و سدى است و مروى از ابى جعفر و ابى عبد اللَّه و جميع علماى اهل البيت صلوات اللَّه عليهم و بعضى از كلبى روايت كرده‌اند كه آيه دربارهء عبد اللَّه بن سلام و اصحاب او نازل شد وقتى كه اسلام آوردند و جهودان قطع موالات ايشان كردند و عطا روايت كرده كه چون امير المؤمنين عليه السّلام در ركوع انگشترى بدرويش داد عبد اللَّه سلام گفت يا رسول اللَّه ( انا رايت عليا تصدق بخاتمه و هو راكع فنحن تولاه ) يعنى على را ديدم كه در ركوع خاتم را تصدق نمود ما او را دوست ميداريم و سيد ابو احمد از ابى القاسم خسكانى باسناد متصل مرفوع بابى صالح از ابن عباس كه گفت عبد اللَّه سلام با جمعى از اصحاب خود كه با او بدايره اسلام درآمده بودند نزد رسول صلَّى اللَّه عليه و آله آمدند و گفتند يا رسول اللَّه منازل ما دور است و ما را منزلى و متحدثى نيست غير از اين مجلس و قوم ما چون كه ديده‌اند كه ما ايمان به خدا و رسول آورده‌ايم و تصديق ايشان نموده‌ايم ما را گذاشته‌اند و سوگند خورده‌اند كه با ما ننشينند و با ما مناكحه نكنند و سخن نگويند و اين حالت بر ما بسيار شاق مىنمايند حضرت رسالت صلَّى اللَّه عليه و آله فرمود كه إِنَّما وَلِيُّكُمُ اللَّه وَرَسُولُه وَالَّذِينَ الايه و بعد از آن آن حضرت به مسجد آمد و مردمان بعضى در ركوع بودند و بعضى در سجود و چشم او بر سائلى افتاد و به او گفت\r\nهل اعطاك احد شيئا\r\nكسى چيزى به تو داد گفت ( نعم خاتم من فضة ) رسول ( ص ) فرمود كه\r\nو من اعطاك\r\nكه انگشتر به تو عطا كرد او گفت ( ذلك القائم و اشار الى على ) و رسول ( ص ) فرمود\r\nاى حال اعطاك\r\nگفت ( اعطانى و هو راكع ) پس پيغمبر صلَّى اللَّه عليه و آله تكبير گفت و آيه * ( وَمَنْ يَتَوَلَّ اللَّه وَرَسُولَه وَالَّذِينَ آمَنُوا فَإِنَّ حِزْبَ اللَّه هُمُ الْغالِبُونَ ) * را تلاوت فرمود و حسان بن ثابت اين ابيات را انشاء كرد\r\n\r\n( ابا حسن تفديك نفسى و مهجتى\r\nو كل بطيء فى الهدى و مسارع\r\n\r\n\r\nا يذهب مدحيك المخبر ضايعا\r\nو ما المدح فى جنب الاله بضايع\r\n\r\n\r\nو انت الذى اعطيت اذ كنت راكعا\r\nزكات فدتك النفس يا خير راكع\r\n\r\n\r\nفانزل فيك اللَّه خير ولاية\r\nو ثبتها في محكمات الشرائع )\r\n\r\nو در حديث ابراهيم بن حكم بن ظهير به اين طريق وارد شده كه عبد اللَّه\r\n","description":"","footnote":"","page_name":" 271 ","page_number":271},
  {"content":"\r\nابن سلام با رهطى از قوم خود نزد رسول ( ص ) آمدند و شكايت كردند از آنچه بايشان رسيده بود از جهودان قوم ايشان و در اثناى شكايت اين آيه نازل شد كه إِنَّما وَلِيُّكُمُ اللَّه وَرَسُولُه الايه و بلال اذان بگفت و رسول ( ص ) به مسجد آمد ديد كه مسكينى سؤال مىكند فرمود كه\r\nما ذا اعطيت\r\nگفت خاتم من فضة فرمود\r\nمن اعطاكه\r\nگفت ( ذاك القائم فاذا هو على صلوات اللَّه عليه ) فرمود\r\nعلى اى حال\r\nگفت ( اعطانى و هو راكع ) پس رسول ( ص ) تكبير گفت و فرمود كه * ( وَمَنْ يَتَوَلَّ اللَّه وَرَسُولَه ) * ابو الفتوح در تفسير خود بعد از ذكر روايت ابو ذر بر طريقى كه مذكور شد ميگويد كه روايت جابر بن عبد اللَّه انصارى چنين است كه او گفت روزى رسول خدا ( ص ) در مسجد نماز پيشين ميگذارد و پشت به محراب باز داده ساعتى برآمد اعرابى از ميان قوم برخواست اثر فقر و فاقه بر روى او پيدا و روى بر رسول كرد و گفت\r\n\r\n( اتيتك و العذراء تبكى برنة\r\nو قد ذاهلت ام الصبى من الطفل\r\n\r\n\r\nو اخت و بنتان و ام كبيرة\r\nو قد كدت من فقرى اخلط فى عقلى\r\n\r\n\r\nو قد مسنى عرى و فقر و فاقة\r\nو ليس لنا من ان نمر و ما نحلى\r\n\r\n\r\nو ما المنتهى الا اليك مفرنا\r\nو اين مفر الخلق الا الى الرسل )\r\n\r\nرسول ( ص ) فرمود كه كيست او را چيزى دهد تا ضامن او شوم در اينكه وى را بدرجه خود و درجه ابراهيم خليل رسانم اعرابى برگرديد و او را چيزى ندادند امير المؤمنين صلوات اللَّه عليه در زاويهء مسجد نماز نافله ميگذارد و در ركوع بود انگشت برداشت تا اعرابى انگشترى از انگشت او بيرون كرد اعرابى در انگشترى نگاه كرد نگينى گرانمايه ديد شاد شد و گفت\r\n\r\n( انا مولى لال يس\r\nارجو من اللَّه اقامة الدين\r\n\r\n\r\nهم خمسة و الامام كلهم\r\nلانهم فى الورى ميامين )\r\n\r\nو جبرئيل آمد و اين آيه را آورد كه إِنَّما وَلِيُّكُمُ اللَّه الايه و بر رسول خواند رسول اعرابى را گفت كه ترا چيزى داد گفت برادرت و پسر عمت على بن ابى طالب عليه السّلام رسول ( ص ) فرمود كه\r\nهنيئا لك يا على\r\nگوارنده و مبارك باد تو را يا على درجهء كه مقارن درجهء من و درجهء ابراهيم است چون صحابه آن را بديدند هر كس كه انگشترى داشت صدقه بداد تا چهار صد انگشتر باعرابى رسيد اعرابى شاد شده دانست كه از ميامن كرم امير المؤمنين على صلوات اللَّه عليه است و اين بيتها انشا كرد\r\n\r\n( انا مولى لخمسة نزلت فيهم السور\r\nاهل طه و هل اتى فاقرؤا تعرفوا الخبر\r\n\r\n\r\nو الطواسين بعدها و الحواميم و الزمر\r\nانا مولى لهؤلاء و عدو لمن كفر )\r\n\r\nحسان بن ثابت حاضر بود اين ابيات برخواند\r\n\r\nعلى امير المؤمنين اخو الهدى\r\nو افضل ذى نعل و من كان حافيا\r\n\r\n\r\nو اول من ادى الزكاة بكفه\r\nو اول من صلَّى و من كان زاكيا\r\n\r\n\r\nفلما لقاه سائل مد كفه\r\nاليه فمن يبخل و لم يك كافيا\r\n\r\n\r\nفدس اليه خاتما و هو راكع\r\nو ما زال أواها الى الخير داعيا\r\n\r\n\r\nفبشر جبريل النبى محمد بذاك\r\nو جاء الوحى فى ذاك صاحيا\r\n\r\n","description":"","footnote":"","page_name":" 272 ","page_number":272},
  {"content":"\r\nو بدانكه اهل خلاف را نميرسد كه گويند مراد بقوله و هم راكعون اين است كه ركوع كردن شيمه و عادت اهل ايمانست پس حال ايتاى زكات نباشد تا مثبت مدعاى شما تواند بود زيرا كه مىگوييم كه در يُقِيمُونَ الصَّلاةَ ركوع داخل است و اگر قوله وَهُمْ راكِعُونَ محمول نشود بر آنكه حال باشد از يُؤْتُونَ الزَّكاةَ پس محمول خواهد شد به آنكه از صفت ايشان ركوع كردنست فحينئذ تكرارى باشد غير مفيد و تأويل قريب مفيد اولى است از بعيد غير مفيد و وجه ديگر بر آنكه ولايت در آيه مختص است بمتولى امور و مستحق تصرف در امور مردمان آنست كه حق تعالى بقوله إِنَّما وَلِيُّكُمُ اللَّه خطاب بجميع مردمان كرد و در اينخطاب پيغمبر و غير داخل بودند پس گفت و رسوله و آن حضرت را از جملهء ايشان اخراج نمود زيرا كه مؤمنين مضافند بولايت او و بعد از آن فرمود كه وَالَّذِينَ آمَنُوا الى آخر پس واجبست كه آنان كه مخاطبند به آيه غير كسانى باشند كه ايشان را ولايت حاصل شده و اگر نه مؤدى شود به آنكه مضاف عين مضاف اليه باشد بعينه و هر يك از مؤمنان ولى نفس خود باشند و اين محالست و اينكه بعضى از اهل خلاف و عناد راكع را بمعنى خاضع تنزيل كرده‌اند بر خلاف ظاهر است و موجب اخراج لفظ است از معنى حقيقى عرفى خود زيرا كه در عرف شرع اطلاق آن بر ركن نماز است كه آن انحنائيست كه كف دست بسر زانو برسد و در كنز العرفان آورده كه متكلمين در كتب كلام ذكر كرده‌اند كه در اين آيه مباحث شريفه است و دلالت تمام دارد بر امامت على بن ابى طالب عليه السّلام و ما تفصيل اين را در كتاب خود كه مسمى است ( بلوا مع الهية فى المباحث الكلامية ) ايراد كرده‌ايم بر وجهى كه آن كفايت هر طالبست و شفاى هر عليل راغب و ما استدلال ميكنيم اينجا به اين آيه بر چند حكم اول فعل قليل باطل نميكند نماز را زيرا كه قوله وَيُؤْتُونَ الزَّكاةَ وَهُمْ راكِعُونَ اشارتست بفعل امير المؤمنين عليه السّلام در حينى كه خاتم خود را بسائل تصدق نمود در حال ركوع و اينفعل قليلست غير مؤثر در بطلان صلاة دويم آنكه نيت فعل قلبيست نه لسانى زيرا كه تصدق بخاتم كه در نماز از آن حضرت صادر شد مستلزم نيت است زيرا كه آن عملست و هر عملى ناچار است از نيت و در صلاة لفظى كه غير قرآن و دعا باشد مبطلست پس از او واقع نشده باشد و اگر نه موجب بطلان آن ميبود لازم همچو ملزومست در بطلان و متفرع مىشود بر اينصحت نيت احتساب زكات بر فقيرى كه حاضر نباشد و صحت نيت صوم در صلاة ليليه و نيت وقوف به عرفات در نماز صبح و غير آن از نيات ممكنه در حالت صلاة و در اينكه نيت احرام كه شرطست اقتران آن بتلبيه جايز باشد كه در نماز واجب باشد يا نه احتمال دارد كه آن جايز نباشد زيرا كه آن معهود نيست در نماز و اولى جواز است زيرا كه تلبيه ذكر است و ثنا بر حقتعالى پس جايز باشد\r\n","description":"","footnote":"","page_name":" 273 ","page_number":273},
  {"content":"\r\nنيت احرام در آن اما اگر مقارن سازد نيت را بتسليم پس تلبيه بعد از آن واقع ميتواند شد جز ما زيرا كه خارج صلاة است سيم آنكه استحضار نيت فعلا و استمرار آن عينا شرط نيست در عبادت زيرا كه آن حضرت در حال نيت زكات مستحضر نيت صلاة نبود كه اگر شرط ميبود مؤثر ميبود در بطلان صلاة كه مستلزم ذميست كه منافى مدح عظيمست و بر اين متفرع مىشود اكتفاء كردن باستمرار نيت حكما ( چهارم ) تسميه صدقهء مندوبه بزكاة زيرا كه جايز نيست كه آن خاتم از زكات واجبه بوده باشد زيرا كه اخراج زكات واجبة واجب مضيقست و جايز نيست اشتغال از او بواجب موسع با مندوب و اين از صدقات مندوبه باشد و هو المطلوب و چون حقتعالى در اين آيه اثبات ولايت خود و رسول و وصى رسول كرد در عقب آن فرمود كه * ( وَمَنْ يَتَوَلَّ اللَّه ) * و هر كه دوست دارد خداى را * ( وَرَسُولَه ) * و رسول او را * ( وَالَّذِينَ آمَنُوا ) * و آنان را كه ايمان آوردند * ( فَإِنَّ حِزْبَ اللَّه ) * پس بدرستى كه لشگر خداى * ( هُمُ الْغالِبُونَ ) * ايشانند غالبان وضع ظاهر در موضع ضمير كه فانهم است تنبيه است بر\r\nبرهان وجوب تولى ايشان فكانه قيل ( و من يتول هؤلاء فهم حزب اللَّه و حزب اللَّه هم الغالبون ) و تنوبه است بذكر ايشان و تعظيم شأن و تشريف ايشان به اين اسم و تعريض به كسى كه موالات نمايد غير ايشان را به آنكه او حزب شيطانست و حزب در اصل لغت قومىاند كه مجتمع شوند براى امرى كه ايشان را عارض شده باشد چه حزب بمعنى پيش آمدنست از ابن عباس مرويست كه رفاعة بن زيد و سويد بن حارث از يهود كه اظهار اسلام ميكردند و به آخر منافق شدند و بعضى صحابه را با ايشان طريق مودت و مصاحبتى در ميان بود حقتعالى آيه فرستاد كه * ( يا أَيُّهَا الَّذِينَ آمَنُوا ) * اى گروه گرويدگان * ( لا تَتَّخِذُوا الَّذِينَ اتَّخَذُوا ) * فرا مگيريد آنان را كه فرا گرفته‌اند * ( دِينَكُمْ ) * دين شما را * ( هُزُواً وَلَعِباً ) * استهزا و بازى يعنى ظاهر ميكنند اسلام را و مخفى ميدارند كفر را * ( مِنَ الَّذِينَ أُوتُوا الْكِتابَ ) * از آنان كه كتاب داده‌اند ايشان را * ( مِنْ قَبْلِكُمْ ) * پيش از شما يعنى يهود * ( وَالْكُفَّارَ ) * و فرا ميگيريد كافران را نيز * ( أَوْلِياءَ ) * دوستان * ( وَاتَّقُوا اللَّه ) * و بترسيد از خداى به ترك مناهى * ( إِنْ كُنْتُمْ مُؤْمِنِينَ ) * اگر هستيد شما مؤمنان چه ايمان حقيقى اقتضاى آن مىكند كه با دشمنان حق دوستى نكنند حق تعالى در اين آيه مرتب ساخت نهى از منافقان را بر اتخاذ ايشان دين اسلام را بهزو و لعب به جهت ايماء بر علت نهى و تنبيه بر آنكه هر كه شأن او چنين\r\n","description":"","footnote":"","page_name":" 274 ","page_number":274},
  {"content":"\r\nباشد بعيد است از موالات و جدير بمعادات و عطف و الكفار بر الذين اتخذوا دلالتست بر آنكه نهى است از موالات آن كسى كه بر دين حق نباشد خواه آنكه بر دينى باشد كه تحريف آن كرده باشد از صواب و آن را موافق هواى خود ساخته باشد مانند اهل كتاب و يا نه مانند مشركان اهل مكه مرويست كه چون مردمان بعد از استماع اذان برخواستندى يهود با يكديگر گفتند بر سبيل استهزا كه قاموا لا قاموا و صلوا لا صلوا يعنى برخواستند كه برنخيزند و نماز گذاردند كه نماز نگذارند و ميخنديدند حقتعالى اين آيه فرستاد كه * ( وَإِذا نادَيْتُمْ ) * و چون ندا ميزنيد و مردم را ميخوانيد * ( إِلَى الصَّلاةِ ) * بسوى نماز فريضه * ( اتَّخَذُوها هُزُواً وَلَعِباً ) * ميگيرند نماز يا منادات را بسخريه و بازى و اين دليلست بر مشروعيت اذان در معالم آورده كه ترسايى بود در مدينه هر گاه مؤذن گفتى اشهد ان محمدا رسول اللَّه وى گفتى احرق اللَّه الكاذب خداى دروغگو را بسوزد شبى خادم وى آتش به خانه آورد و آن ترسا با اهل و عيال خود در خواب بودند شرارهء از آن آتش بجست و خانه را با آن جماعت كه بودند تمام بسوخت * ( ذلِكَ ) * اين استهزا از ايشان يا اذان يا نماز * ( بِأَنَّهُمْ ) * به آن است كه ايشان * ( قَوْمٌ لا يَعْقِلُونَ ) * گروهىاند كه تعقل نمىكنند كه در اين استهزاء چه عقوبت به ايشان خواهد رسيد چه سفه مؤدى بجهلست به حق و هزو به آن و عقل مانع اينست و مرويست كه چون بعضى از كفار بانك نماز شنيدند گفتند اى محمد ( ص ) اين چه بدعتست كه تو وضع كردهء و پيش از تو پيغمبران ديگر به آن عمل نكرده‌اند اگر خيريتى در آن بودى انبياى سابق به اين اقدام مينمودند فما اقبحه من صوت و اسمجه اينچه آواز قبيح و ناخوشست حقتعالى به جهت رد قول ايشان اين آيه را نازل ساخت كه وَمَنْ أَحْسَنُ قَوْلًا مِمَّنْ دَعا إِلَى اللَّه الايه و سبب مندوبيت بانك نماز آن بود كه چون رسول از مكه بمدينه آمد اصحاب وقت نماز را نيك مراقبت نميتوانستند نمود و بر بعضى مشتبه ميبود و اكثر آن بود كه چون بعضى از ايشان به مسجد ميآمدند رسول در اثناى نماز ميبود و يا نماز تمام كرده بود و آن حضرت هنوز مامور نشده بود ببانك نماز گفتند يا رسول اللَّه اين امر بر ما دشوار بود علامتى وضع كن كه ما به آن بدانيم كه وقت توجه به مسجد است فرمود مجلسى سازيم و با يكديگر مشورت كنيم چون بنشستند بعضى ميگفتند كه رايتى بر بام مسجد نصب بايد كرد در اوايل اوقات نماز و بعد از فراغ آن را برداشت و جمعى ديگر گفتند كه آتشى بر بام مسجد مىبايد افروخت تا از دور كه ببينند دانند كه وقت نماز است به مسجد توجه نمايند و بعضى ديگر گفتند كه بعلامات يهود و ترسايان بايد ارتكاب نمود رسول هيچكدام از اين رأى نپسنديد و آخر اصحاب قرار بر اين دادند\r\nكه ناقوس بزنند عبد اللَّه بن زيد گفت كه ما ناقوس\r\n","description":"","footnote":"","page_name":" 275 ","page_number":275},
  {"content":"\r\nرا طلب كرديم تا بخريم در آن شب مردى را در خواب ديدم جامهء سبز پوشيده و ناقوسى را در دست داشت گفتم اين ناقوس را ميفروشى گفت اين را چه ميكنى گفتم ميخواهم كه آن را از براى نماز بزنيم گفت چيزى ترا تعليم دهم كه بهتر از اين باشد گفتم آن كدامست گفت بگو اللَّه اكبر اللَّه اكبر تا آخر بانك نماز بگفت و من آن را ياد گرفتم و رسول صلَّى اللَّه عليه و آله را خبر دادم گفت انشاء اللَّه من به آن مأمور شوم بعد از آن مرا گفت بلال را طلب كن و او را به اين تعليم نما كه آواز او بلندتر است من او را به اين تعليم دادم و بلال بانك نماز بگفت و تا چهل كس از اصحاب كبار اين را در خواب ديدند اگر اينخبر صحيح باشد پس رسول بر خواب مردمان اعتماد ننمود تا آنكه وحى نازل شده و به آن مأمور گشته و اگر نه ابتداى آن از وحى بوده و اخبار در فضيلت بانك نماز بسيار است از جمله رسول صلَّى اللَّه عليه و آله فرمود كه سه كس در روز قيامت سهل الحساب باشند و ايشان را به آن مضايقه نكنند و آنها را رسوا نسازند و صحيفه را بدست راست ايشان دهند مردى كه قرآن را ياد دارد و آن را كار بندد و مردى كه هفت سال اذان گفته باشد و مزد آن از مردمان نگرفته باشد و بندهء كه عبادت خدا و خدمت مخدوم خود باخلاص كند انس بن مالك گفت چون بانك نماز بنياد كنند درهاى آسمان بگشايند و دعاها را اجابت كنند و چون وقت قامت باشد هيچ دعا را رد نكنند عبد اللَّه عمر گفت كه از رسول خداى ( ص ) شنيدم كه او گفت مؤذنى كه براى خدا بانك نماز گويد ثواب او مثل ثواب شهيدى باشد كه او را در خون خود بغلطانند ما دام كه در بانك نماز باشد و هر ترى و خشكى كه آواز او بشنوند براى او گواهى دهند و چون بميرد و او را در قبر نهند هوام زمين او را متاذى نسازند و در روز قيامت ندا كنند كه\r\nاين اضياف اللَّه\r\nكجااند مهمانان خدا روزه داران آنجا حاضر شوند گويند\r\nاين رعاة الشمس و القمر\r\nكجااند رعايت كنندگان آفتاب و ماه مؤذنان را بياورند و ايشان را بر اسبان نجيب سوار كنند از نور و تاج كرامت بر سر ايشان نهند و ببهشت آرند عمر خطاب گفت كه رسول خدا فرمود كه\r\nاللهم اغفر للمؤذنين\r\nگفتم يا رسول اللَّه ما براى بانك نماز شمشير مىزنيم ما را دعا نميكنى گفت بدان يا عمر كه روزگارى پيدا شود كه مردمان بانك نماز را با ضعفا گذارند بدانيد كه گوشتهاى مؤذنان بر آتش دوزخ حرامست آورده‌اند كه ابو ياسر بن اخطب و رافع بن ابى رافع با نفرى از يهود از حضرت رسالت ( ص ) پرسيدند كه تو بكدام پيغمبران ايمان دارى فرمود كه نؤمن بِاللَّه وَما أُنْزِلَ إِلَيْنا وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ الى الآخر الاية چون نام عيسى مذكور شد انكار نبوت وى كردند و گفتند بخداى كه نميدانيم بدتر از دين شما دينى و نه اهل دينى كم بهره تر در دنيا و آخرت از شما آيه آمد كه * ( قُلْ يا أَهْلَ الْكِتابِ ) * بگو اى اى محمد ( ص ) اهل كتاب را مراد يهودند * ( هَلْ تَنْقِمُونَ مِنَّا ) * آيا عيب ميگيريد از ما و انكار ميكنيد نقم بمعنى انكار است ( و منه النقمة للعقاب لانه\r\n","description":"","footnote":"","page_name":" 276 ","page_number":276},
  {"content":"\r\nيجب على ما ينكر من الفعل ) و استفهام براى انكار است يعنى عيب و انكار نميكنند * ( إِلَّا أَنْ آمَنَّا ) * مگر آن را كه ايمان آورده‌ايم * ( بِاللَّه ) * بخداى تعالى * ( وَما أُنْزِلَ إِلَيْنا ) * و به آنچه بر ما فرستاده‌اند يعنى قرآن * ( وَما أُنْزِلَ مِنْ قَبْلُ ) * و به آنچه فرستاده‌اند پيش از ما چون تورية و انجيل و ساير كتب * ( وَأَنَّ أَكْثَرَكُمْ فاسِقُونَ ) * عطف است بر ان آمنا مگر آنكه بيشتر شما فاسقانيد اين كلام لازم مخالفت است اى و ما تنكرون منا الا مخالفتكم حيث دخلنا الايمان و انتم خارجون منه يا اصل كلام اين است كه و اعتقادنا ان اكثركم فاسقون پس كلام بر حذف مضاف باشد و يا آنكه معطوف است بر ما اى ( و ما تنقمون منا الا الايمان باللَّه و بما انزل و بان اكثركم ) و يا معطوف است بر علت محذوفه و تقرير اينست كه ( هل تنقمون و منا الا ان امنا لقلة انصافكم و فسقكم ) و يا منصوب است باضمار فعلى كه قوله هل تنقمون دال است بر آن اى ( و لا تنقمون ان اكثركم فاسقون ) و يا مرفوع است بر ابتدائية و خبر محذوف اى و فسقكم ثابت له معلوم عندكم و لكن حب الرياسة و المال يمنعكم عن الانصاف ميتواند بود كه مراد بكثرت مجموع اهل كتاب باشند چه همه به سمت فسق متسماند و بنا بر آنكه كثرت بر معنى خود باشد مراد غير اهل كتابى خواهند بود كه بشرف ايمان مشرف نشدند بعد از آن پيغمبر خود را امر مىكند بر وجه خطاب با اهل كتاب كه\r\n* ( قُلْ ) * بگو كه * ( هَلْ أُنَبِّئُكُمْ ) * آيا خبر دهم شما را * ( بِشَرٍّ مِنْ ذلِكَ ) * ببدتر از آنچه گفتند كه دين شما بدترين اديان است و اهل اين دين كم بهره ترند و قوله * ( مَثُوبَةً ) * تميز است يعنى شما را آگاه گردانم ببدتر از اين مقوله قبيحه از روى پاداش دادن كه ثابت است * ( عِنْدَ اللَّه ) * نزد خداى مثوبة و مثوبة چون مشورة و مشورة مختص است بخير مانند عقوبة كه بشر مختص است پس اينجا وضع مثوبة در مقام عقوبت شده بر طريقه قوله تحية بينهم ضرب وجيع و منه * ( فَبَشِّرْهُمْ بِعَذابٍ أَلِيمٍ ) * و قوله * ( مَنْ لَعَنَه اللَّه ) * بدل بشر است بر حذف مضاف اى ( بشر من اهل ذلك من لعنه اللَّه ) و معنى آنكه آگاه گردانم شما را ببدترين اهل اين مقوله يعنى كسى كه لعنت كرد خداى او را و يا تقدير اينست كه ( بشر من ذلك دين من لعنه اللَّه ) و يا خبر مبتداء محذوف يعنى ( هو من لعنه اللَّه ) يعنى آن كس كه قائل اينقول است كه لعن كرده است حق تعالى او را كه لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ الى آخر الاية * ( وَغَضِبَ عَلَيْه ) * و خشم گرفته بر او و آن يهودند كه خداى ايشان را از رحمت خود دور ساخته و بعرض غضب خود درآورده * ( وَجَعَلَ مِنْهُمُ\r\n","description":"","footnote":"","page_name":" 277 ","page_number":277},
  {"content":"\r\n* ( الْقِرَدَةَ ) * و ساخته از ايشان بوزينه گان يعنى مسخ كرده ايشان را به آن صورت چنان كه اصحاب سبت را * ( وَالْخَنازِيرَ ) * و خوكان چنان كه منكران مائدهء عيسى را و والبى از ابن عباس نقل كرده كه اين هر دو مسخ در اصحاب سبت بوده به اين وجه كه جوانان ايشان بقرده مسخ شدند و پيران ايشان بخنازير * ( وَعَبَدَ الطَّاغُوتَ ) * عطف است بر صله من يعنى و آن كس را كه پرستيد طاغوت را مراد گوساله است يا كعب بن الاشرف يعنى يا آن كس را كه در معصيت فرمان بردارى آنها را كرده‌اند و يا كاهنان * ( أُولئِكَ ) * آن ملعونان * ( شَرٌّ مَكاناً ) * بدترند از روى مكان اسناد ( شر به مكان ) جهت آن است كه ابلغ است در دلالت كردن بر شرارت ايشان و گويند مكان بمعنى منصرف است يعنى محل بازگشت همهء ايشان بدتر از همه چيزى باشد * ( وَأَضَلُّ عَنْ ) * و گمراه ترند از * ( سَواءِ ) * ميانه * ( السَّبِيلِ ) * راه راست كه متوسط است ميان غلو نصارى و قدح يهود و مراد بهر دو صيغه تفضيل زيادة مطلقه است نه باضافهء بمؤمنين در شرارت و ضلال در خبر است كه چون اين آيه آمد مسلمانان زبان دراز كردند و جهودان را گفتند كه يا ( اخوان القردة و الخنازير ) ايشان رسوا شدند و از ابن جوابى نداشتند سر در پيش افكندند و دانستند كه اينقول راست است و حق تعالى آن را به پيغمبر خود اخبار نموده و بعد از آن در صفة منافقان ميفرمايد كه * ( وَإِذا جاءُوكُمْ ) * و چون بيايند شما را منافقان يهود يا عامه اهل نفاق * ( قالُوا آمَنَّا ) * گويند ايمان آورده‌ايم همچو شما * ( وَقَدْ دَخَلُوا بِالْكُفْرِ ) * و حال آنكه در مىآيند بكفر * ( وَهُمْ قَدْ خَرَجُوا بِه ) * و ايشان بيرون ميروند بكفر يعنى در وقت دخول و خروج كفر با ايشان است و آنچه از تو شنيده اند در ايشان اثر نميكند ذكر ضمير جهة تأكيد است و اين هر دو جمله حاليه‌اند از فاعل قالوا و قوله بالكفر و به هر دو حالند از فاعل دخلوا و خرجوا و لفظ قد اگر چه داخل شده براى تقريب ماضى به حال تا صحيح باشد كه حال واقع شود ليكن چون كه متضمن معنى توقع است مفيد اين معنى نيز هست كه امارهء نفاق بر ايشان لايح بود و رسول خدا ظن آن ميبرد و لهذا قال * ( وَاللَّه أَعْلَمُ ) * و خداى داناتر است * ( بِما كانُوا يَكْتُمُونَ ) * به آنچه هستند كه ميپوشند از كفر و نفاق و كينهء مسلمانان و در اين وعيد است مر ايشان را * ( وَتَرى كَثِيراً مِنْهُمْ ) * و مىبينى بسيارى از ايشان يعنى يهودان يا منافقان\r\n","description":"","footnote":"","page_name":" 278 ","page_number":278},
  {"content":"\r\nرا مراد رؤساى ايشانند * ( يُسارِعُونَ فِي الإِثْمِ ) * شتاب ميكنند در تحصيل حرام يا در گفتن دروغ لقوله * ( عَنْ قَوْلِهِمُ الإِثْمَ ) * وَالْعُدْوانِ و در ظلم يا تجاوز از حد در معاصى و گويند اثم هر گناهى است كه مقصود بود بر فاعل و عدو ان گناهى كه ضرر آن به ديگرى برسد وَأَكْلِهِمُ السُّحْتَ و خوردن ايشان رشوة يا ربوا را تخصيص اين بذكر جهت مبالغه است لَبِئْسَ ما كانُوا يَعْمَلُونَ هر آينه بد چيزى است كه ايشان مىكنند * ( لَوْ لا يَنْهاهُمُ الرَّبَّانِيُّونَ ) * چرا نهى\r\nنكنند ايشان را علماى ربانى * ( وَالأَحْبارُ ) * و زاهدان * ( عَنْ قَوْلِهِمُ الإِثْمَ ) * از گفتن ايشان دروغ را * ( وَأَكْلِهِمُ السُّحْتَ ) * و خوردن ايشان رشوة را يا ربا را * ( لَبِئْسَ ما كانُوا يَصْنَعُونَ ) * هر آينه بد چيزى است كه ايشان مىسازند و بنهى و منع ايشان نمىپردازند اين تخصيص علما است بر نهى رؤسا از امور مذكوره چه لولا هر گاه بر فعل ماضى داخل شد مفيد توبيخ است و چون بر مستقبل داخل شد مفيد تخصيص و ايثار يصنعون بر يعملون به جهت ابلغيت است زيرا كه صنع عمل انسان است بعد از تدرب و تدبر در آن و تحرى اجود آن و لهذا خواص را بر آن مذمت فرموده و ديگر آنكه ترك خشية اقبح از معصيت است زيرا كه نفس ملتذ مىشود به معصيت و ميل به آن مىكند و ترك انكار بر آن از اين قبيل نيست پس آن جدير باشد با بلغ ذم ملخص كلام آن است كه مواضع معصيت مقارن شهوت است كه داعى او است به آن و حال او بر ارتكاب آن و اما نهى مردمان از فعل قبيح و انكار آن مقارن شهوة نيست پس هر گاه كه تفريط كرده باشند به رد انكار پس حال ايشان اشد باشد از مواقع آن و در كشاف آورده كه از ابن عباس منقول است كه اين آيه اشد آيات است در قرآن و از ضحاك مرويست كه ( ما فى القرآن آية اخوف عندى منها ) از حضرت رسالت پناه ( ص ) روايت كرده‌اند كه هيچ مردى نباشد كه بر قومى بگذرد كه ايشان مشغول معصيتى باشند و او منع و نهى آن از ايشان نكند مگر كه نزديك بود كه حق تعالى عذاب بر او بفرستد مالك دينار روايت كرده كه خداى تعالى وحى كرد بجمعى از فرشتگان كه فلان شهر را خراب كنيد گفتند بار خدايا تو عالمترى كه فلان بندهء عابد در ميان ايشان است و هميشه متوجه بارگاه تو است در عبادت و طاعت تو خطاب آمد كه ( اسمعونى صيحة فان وجهه لم يتغير غضبا بمحارمى ) آواز نعره و بانك او مرا بشنوانيد چه در وقتى كه قوم او ارتكاب محارم ميكنند روى او متغير نمىشود به جهت خشم و غضب بر ايشان در خبر است كه حقتعالى بيوشع وحى كرد كه من از قوم تو صد هزار كس را هلاك خواهم كرد كه چهل هزار از ايشان نيكان باشند و شصت هزار بدان يوشع گفت كه بار خدايا بدان مستوجب عقابند و سزاوار هلاكت آيا در اهلاك\r\n","description":"","footnote":"","page_name":" 279 ","page_number":279},
  {"content":"\r\nنيكان چه حكمت است فرمود كه خشم من بر ايشان به جهت آن است كه خشم نگرفتند بقومى كه مرتكب قبايح شدند و با ايشان نشست و برخواست كردند و طعام و شراب خوردند و نيز گفت كه مثل فاسقانى كه صالحى در ميان ايشان باشد كه او را نهى نكند مثل جماعتى است كه در كشتى نشسته باشند چون كشتى بميان دريا رسد يكى از ايشان تبرى بردارد و كشتى بشكند و همه غرق شوند و اگر او را منع كنند بسلامت بمانند بيانه قوله وَاتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً حاصل كه در آيه دلالت است بر آنكه تارك نهى از منكر بمنزلهء مرتكب آنست و متضمن اينكه واجبست امر بمعروف و نهى از منكر آورده‌اند كه پيش از هجرت رسالت ( ص ) بمدينه اهل مدينه را مالى بسيار بوده و در وسعت عيش و رفاهيت ميگذرانيدند چون آن حضرت بيثرب هجرت فرمود ايشان بانكار و عناد پيش آمدند حق سبحانه بركت مال از ايشان برداشت و اسباب معيشة ايشان نقصان پذيرفت زبان بسخنان بيهوده بگشادند و از آن جمله فنحاص بن عازورا گفت كه * ( يَدُ اللَّه مَغْلُولَةٌ ) * و يهود شريك او شدند در اينقول و در اين راضى گشتند چنان كه حقتعالى خبر ميدهد كه * ( وَقالَتِ الْيَهُودُ ) * و گفتند يهودان * ( يَدُ اللَّه مَغْلُولَةٌ ) * دست خداى بسته است غل يد و بسط آن مجاز است از بخل و جود و اثبات يد و غل يا بسط در آن مقصود نيست و لهذا مستعمل مىشود در موضعى كه يد متصور نباشد و معنى مراد آن است كه خداى بخيل است و چيزى بما نميدهد و روزى بر ما تنك ميسازد و گويند معنى آنست كه خداى فقير و درويش است كقوله تعالى سَمِعَ اللَّه قَوْلَ الَّذِينَ قالُوا إِنَّ اللَّه فَقِيرٌ وَنَحْنُ أَغْنِياءُ و نزد بعضى معنى آنست كه دست خداى مغلول است از عذاب و بروايت ديگر يهود از روى تكذيب گفتند كه حقتعالى فرمود دستهاى\r\nخود را از هم نگشايم تا پادشاهى را بشما دهم حقتعالى فرمود كه * ( غُلَّتْ أَيْدِيهِمْ ) * بسته باد دستهاى ايشان از خير تا هميشه ذليل و فقير باشند و عاجز اين دعا عليهم است ببخل و نكد و يا به فقر و يا مسكنه مانند قاتله اللَّه و يا بر اخبار خود باقى است و معنى اين كه دستهاى ايشان را مغلول سازند به گردن بغلهاى آهنين در دنيا مانند اسارى يا بغلهاى آتشين در آخرت پس مطابقه من حيث اللفظ باشد و ملاحظه اصل كقولك ( سبى سب اللَّه دابره ) از اين قبيل است و قوله * ( وَلُعِنُوا بِما قالُوا ) * و لعنت بر ايشان باد به آنچه گفتند مراد از اين دعا خذلان است يا رانده شده‌اند از رحمت الهى از آن سخن واهى * ( بَلْ يَداه مَبْسُوطَتانِ ) * بلكه هر دو دست قدرت خداى گشاده است يعنى جود و كرم او وافر است تثنيه يد جهة مبالغه است در رد سخن ايشان و نفى بخل از او و اثبات غايت جود چه غايت آنچه سخى بذل مىكند از مال خود آن چيزيست كه بهر دو دست خود عطا مىكند و يا بجهة تنبيه بر منح دنيا و آخرت و يا منح نعمت ظاهره و باطنه و يا بر آنچه اعطا مىكند بر وجه\r\n","description":"","footnote":"","page_name":" 280 ","page_number":280},
  {"content":"\r\nاستدراج و بر آنكه عطا ميفرمايد از روى اكرام و در ينابيع آورده كه اطلاق يد و يدين و وجه و سمع و بصر بر خدا از متشابهات قرآنست و متشابه را به ظاهر تفسير نشايد كرد بلكه معنى وى را موافق محكم ادا بايد نمود چنانچه در اينمحل اينسخن دلالت بر غايت جود مىكند چه مناوله در اعطاى بيد و اخذ واقع مىشود اينجا كه عطا را بيدين نسبت ميدهد دليلست بر آنكه عطاى او اكثر من ان تحصى است * ( يُنْفِقُ كَيْفَ يَشاءُ ) * روزى ميدهد چنانچه ميخواهد يعنى بر وفق مشيت و مقتضاى حكمت اين تأكيد قول مذكور است يعنى مختار است در انفاق كه توسيع مىكند يك بار و تضييق مىكند بار ديگر بر حسب مشيت و مقتضاى حكمت و بدانكه جايز نيست كه اين جمله فعليه حال باشد از ها بجهة فصل بينهما بخبر و نه آنكه حال باشد از يدين زيرا كه ضميرى در حال نيست كه راجع باشد به آن و نه از ضمير هما در * ( مَبْسُوطَتانِ ) * بجهة همين دليل پس كلام مستأنف است براى تأكيد * ( وَلَيَزِيدَنَّ كَثِيراً مِنْهُمْ ) * و هر آينه زياد ميگرداند بسيارى را از يهود * ( ما أُنْزِلَ إِلَيْكَ مِنْ رَبِّكَ ) * آنچه فرو فرستاده شد از نزد پروردگار تو يعنى قرآن * ( طُغْياناً وَكُفْراً ) * نافرمانى و كفر را يعنى ايشان طاغى و كافرند به آنچه ميشنوند از قرآن و زياده ميگردانند طغيان و كفر را از آنچه استماع ميكنند از آن چنانچه مريض مرض خود را زياد ميگرداند از تناول غذايى كه صالحست مر اصحا را مراد آنست كه هر گاه حق تعالى انزال حكمى مينمايد و پيغمبر خود را به آن اخبار مينمايد ايشان جاهد آن ميشوند و بجهة آن طغيان و تمارى بيشتر مينمايند و مجاوزت از حدى ميكنند و بجهة نگرويدن ايشان به آن كفر ايشان زياده ميگردد كما يقول القائل\r\n\r\nوعظتك فكانت عظمتى و بالا\r\nعليك و ما زادتك الا شرا .\r\n\r\n\r\nعلى معنى انك ازددت عنها شرا\r\n\r\nو از اين قبيل است قوله تعالى فَزادَتْهُمْ رِجْساً إِلَى رِجْسِهِمْ يعنى سورهء قرآن رجس ايشان را زياده ميگرداند به اين وجه كه چون انكار ميكنند و به آن نمىگروند موجب مزية رجس ايشان مىشود بعد از آن ميفرمايد كه * ( وَأَلْقَيْنا بَيْنَهُمُ ) * و افكنديم در ميان طوايف يهود چون قريظه و نضير * ( الْعَداوَةَ وَالْبَغْضاءَ ) * دشمنى و خصومة * ( إِلى يَوْمِ الْقِيامَةِ ) * تا روز رستخيز كه قلوب ايشان موافق و اقوال ايشان مطابق نباشد يعنى بجهة فرط جحود خذلان ايشان كرديم و تخليهء ايشان نموديم بر وجه عقوبت و نظر لطف و عنايت از ايشان باز داشتيم و بجهة آن دشمنى در ميان ايشان پيدا شد تا روز قيامت و يكديگر را بكفر نسبت دادند كه وَقالَتِ الْيَهُودُ لَيْسَتِ النَّصارى عَلى شَيْءٍ وَقالَتِ النَّصارى لَيْسَتِ الْيَهُودُ عَلى شَيْءٍ و تفصيل اين معنى و بيان فرق ميان عداوة و بغضاء\r\n","description":"","footnote":"","page_name":" 281 ","page_number":281},
  {"content":"\r\nدر سورة البقرة فى قوله فَأَغْرَيْنا بَيْنَهُمُ الْعَداوَةَ وَالْبَغْضاءَ سمت تحرير يافت * ( كُلَّما أَوْقَدُوا ) * هر گاه برافروختند * ( ناراً لِلْحَرْبِ ) * آتشى براى كارزار با رسول * ( أَطْفَأَهَا اللَّه ) * فرو نشانيد آن آتش را خداى به آنكه منازعتى در ميان ايشان افكند كه به ديگرى نتوانستند پرداخت و يا ايشان را جبان و بد دل گردانيد و منكوب و مغلوب شدند چون بنى النضير و بنى القيقاع و بنى قريظه و اهل خيبر و اهل وادى القرى و غيرهم و بقيهء كه ماندند به وضع جزيه ذليل و خوار شدند و يا آنكه هر گاه قصد حرب كسى كردند مغلوب شدند چه ايشان چون مخالفت نمودند به حكم تورية بخت النصر بر ايشان مسلط گشت و چون افساد كردند قسطوس رومى بر ايشان استيلا يافت باز تباهى كردند در زمين مجوس بر ايشان دست يافتند و بار ديگر با فساد اقدام نمودند مسلمانان بر ايشان مسلط شدند * ( وَيَسْعَوْنَ فِي الأَرْضِ ) * و عادت ايشان آنست كه ميشتابند در زمين * ( فَساداً ) * براى تباهى و فتنه انگيزى با مسلمانان و غير ايشان مراد اجتهاد ايشانست در كيد و اثارهء حروب و فتن و هتك محارم و اخفاى نعت پيغمبر و تقليب احكام و تحريف تورية * ( وَاللَّه لا يُحِبُّ الْمُفْسِدِينَ ) * و خداى دوست نميدارد تباه كاران را پس جزا داده نشوند مگر بر وفق آن عمل كه آن مذلت و خوارى ايشانست در دنيا بقتل و سبى و وضع جزيه و در آخرت بانواع عقوبت * ( وَلَوْ أَنَّ أَهْلَ الْكِتابِ ) * و اگر چنانچه اهل كتاب * ( آمَنُوا ) * ايمان آوردندى بمحمد ( ص ) * ( وَاتَّقَوْا ) * و پرهيز كردندى از معاصى يا از ملت يهوديه و نصرانيه * ( لَكَفَّرْنا عَنْهُمْ ) * هر آينه ما در ميگذرانيديم از ايشان * ( سَيِّئاتِهِمْ ) * گناهان ايشان را و به آن مؤاخذه نميكرديم * ( وَلأَدْخَلْناهُمْ جَنَّاتِ النَّعِيمِ ) * و هر آينه داخل ميساختيم ايشان را در بهشت با نعمت در اين تنبيه است بر عظم معاصى و كثرت ذنوب ايشان و بر آنكه اسلام قطع ذنوب سابقه ميكنند و اگر چه كبيره بوده باشد و كتابى در بهشت داخل نشود مگر گاهى كه اسلام آرد * ( وَلَوْ أَنَّهُمْ أَقامُوا التَّوْراةَ وَالإِنْجِيلَ ) * و اگر ايشان بپاى داشتندى احكام تورية و انجيل را يعنى بدان عمل كردندى * ( وَما أُنْزِلَ إِلَيْهِمْ ) * و اقامت كردندى به آنچه فرو فرستاده شده بسوى ايشان * ( مِنْ رَبِّهِمْ ) * از نزد پروردگار ايشان كه آن قرآنست و يا ساير كتب سماوى چه ايشان مكلف بودند بايمان آوردن بهمهء آن هم چنان كه مكلف شده بودند بايمان آوردن بتورات * ( لأَكَلُوا مِنْ فَوْقِهِمْ ) * هر آينه خوردندى روزى را از زبر سر خويش * ( وَمِنْ\r\n","description":"","footnote":"","page_name":" 282 ","page_number":282},
  {"content":"\r\n* ( تَحْتِ أَرْجُلِهِمْ ) * و از زير پاى خويش يعنى روزى را بر ايشان فراخ ميكرديم ببارانيدن باران و رويانيدن گياه كقوله وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ و يا ميوه هاى ايشان چندان شدى كه از زبر ميخوردند و از زير پاى برميداشتند از بسيارى كه بر زمين ريخته بودى پس به جهت شآمت كفر و طغيان و عناد روزى بر ايشان تنك شد * ( مِنْهُمْ ) * از جهودان * ( أُمَّةٌ مُقْتَصِدَةٌ ) * گروهىاند راستگو و راست كار كه طايفه عادله‌اند غير غاليه و غير مقصره يعنى آنها كه به حضرت مصطفى صلَّى اللَّه عليه و آله ايمان آوردند و نزد بعضى مراد نجاشى و اصحاب اويند و گويند مراد گروهىاند كه متوسطند در عداوت به آن حضرت * ( وَكَثِيرٌ مِنْهُمْ ) * و بسيارى از ايشان * ( ساءَ ما يَعْمَلُونَ ) * بد است آنچه ميكنند از اقامت كفر و جحود نبوت محمد صلَّى اللَّه عليه و آله و در اين تعجب است يعنى چه بد است عمل\r\nايشان كه آن معانده است و تحريف حق و اعراض از آن و افراط در عداوت و بدانكه تخصيص نعمة با كل در اين آيه جهة آنست كه آن معظم انتفاع است و در اين تأسفست مر يهود را بر آنچه فوت شد از ايشان و اعتداد است از آنچه در آن بودند قبل از اين از نعم الهى و اين جواب ايشانست در نسبت بخل بخداى فى قولهم يَدُ اللَّه مَغْلُولَةٌ و نظير اينست آيه وَأَنْ لَوِ اسْتَقامُوا عَلَى الطَّرِيقَةِ لأَسْقَيْناهُمْ ماءً غَدَقاً وَمَنْ يَتَّقِ اللَّه يَجْعَلْ لَه مَخْرَجاً وَيَرْزُقْه مِنْ حَيْثُ لا يَحْتَسِبُ حاصل كه حقتعالى تقدس و تقوى را اسباب توسعهء روزى گردانيده و بعد از آن پيغمبر خود را امر فرموده بتبليغ و وعدهء عصمت و نصرت نمودن بقوله * ( يا أَيُّهَا الرَّسُولُ ) * اى فرستادهء به حق * ( بَلِّغْ ) * برسان و ادا كن بكافهء خلايق * ( ما أُنْزِلَ إِلَيْكَ ) * جميع آنچه فرو فرستاده شده به تو * ( مِنْ رَبِّكَ ) * از پروردگار تو از احكام شرعيه * ( وَإِنْ لَمْ تَفْعَلْ ) * و اگر چنين نكنى و تمام آن را نرسانى * ( فَما بَلَّغْتَ رِسالَتَه ) * پس تبليغ نكردهء رسالتها و پيغامهاى او را كه كتمان بعضى ضايع مىكند آن چيزى را كه نرسانيدهء چنانچه ترك بعضى از اركان نماز مبطل نماز است چه غرض دعوة به آن منقص مىشود و يا آنكه اگر نرسانى آن را پس گوييا تو تبليغ هيچ چيز از آن نكرده اى كقوله فَكَأَنَّما قَتَلَ النَّاسَ جَمِيعاً از حيثيت آنكه كتمان بعض و كل يكسانست در شناعت و استجلاب عقوبت و غير نافع و بكر و ابن عامر رسالته خوانده‌اند بصيغهء مفرد يعنى تبليغ رسالت نكردهء * ( وَاللَّه يَعْصِمُكَ ) * و خداى نگاه ميدارد تو را * ( مِنَ النَّاسِ ) * از شر مردمان اينوعده ضمانست از خداى بعصمت روح او از تعرض اعادى و حقن دم او از ايشان و تنبيه بر ازاحهء معاذير او خلاصهء معنى آن است كه هيچكس را بر قتل تو دست نخواهد بود پس در تبليغ خود جد و جهد تمام نما و آنچه نهايت\r\n","description":"","footnote":"","page_name":" 283 ","page_number":283},
  {"content":"\r\nوسع و طاقت است در آن بكوش * ( إِنَّ اللَّه ) * بدرستى كه خداى * ( لا يَهْدِي الْقَوْمَ الْكافِرِينَ ) * راه ننمايد كافران را بتسلط بر تو و ايشان را تمكين ندهد بر اهلاك تو و يا ايشان را راه ايمان ننمايد از انس مالك منقولست كه آن حضرت را شبها حراست و پاسبانى ميكردند چون اين آيه نازل گشت سر مبارك از قبه كه از اديم دوخته بودند بيرون كرد و فرمود اى مردمان باز گرديد كه خداى مرا نگاه داشت و در انوار گفته كه ظاهر آيه موجب تبليغ آن چيزيست كه بر آن حضرت منزل شده و شايد مراد تبليغ آن چيزى باشد كه مصالح عباد متعلق به آن باشد و مقصود بانزال آن اطلاع ايشان باشد بر او چه اسرار الهى آن چيزيست كه حرامست افشاى آن انتهى كلامه و ببايد دانست كه نزد بعضى از اعاظم از اهل سنت و اجماع اهل البيت اين آيه در غدير خم نازل شده و از جمله على بن احمد الواحدى كه يكى از افاضل و مشاهير اهل سنت است در تفسير خود كه موسومست باسباب نزول آورده كه اين آيه در حق على بن ابى طالب عليه السّلام نزول يافته در غدير خم و ثعلبى كه از اكابر علماى اهل سنت است در تفسير خود ذكر كرده كه\r\nاخبرنا ابو القاسم يعقوب بن احمد السرى مسندا من على بن زيد عن عدى بن ثابت عن البراء ابن عازب قال لما اقبلنا مع رسول اللَّه ( ص ) فى حجة الوداع كنا بغدير خم فنادى الصلاة جامعة و كشيخ النبى ( ص ) تحت شجرتين فاخذ بيد على بن ابى طالب فقال الست اولى بالمؤمنين من انفسهم قالوا بلى يا رسول اللَّه فقال الست اولى من كل مومن بنفسه قال بلى يا رسول اللَّه قال هذا مولاى من انا مولاه اللهم و ال من والاه و عاد من عاداه فلقيه عمر بن الخطاب فقال بخ بخ لك هنيئا لك يا بن ابى طالب اصبحت و امسيت مولاى و مولى كل مؤمن و مؤمنه\r\nحاصل كلام اينكه به اين راجع است كه ثعلبى روايت مىكند از ابى القاسم يعقوب بن احمد السرى از على بن زيد از عدى بن ثابت از براء بن عازب كه ما چون با رسول خداى از حجة الوداع مراجعت كرديم بغدير خم رسيديم و آن روزى بود بسيار گرم پس آن سرور دين در سايهء درختى كه در آن موضع بود بنشست و مردمانى كه در آن منزل بودند از مهاجر و انصار همه را جمع فرمود و دست على بن ابى طالب ( ع ) را بگرفت و اينمقاله بر زبان مبارك جارى ساخت كه اى حاضران آيا من اولى نيستم بشما از نفسهاى شما همه آواز برآوردند و گفتند بلى يا رسول اللَّه تو اولايى بما از نفسهاى ما پس آن عندليب بوستان فصاحت فرمود كه هر كه من مولاى اويم على مولاى او است خدايا دوست دار هر كه على را دوست دارد و دشمن دار هر كه على را دشمن دارد و چون آن حضرت اين كلمات را بر زبان مبارك جارى گردانيد عمر بن الخطاب به حضرت شاه اوليا خطاب كرد كه اى پسر ابى طالب مبارك باد تو را اين منصب عالى و اين جاه متعالى و اين سلطنت و سرورى بجميع مؤمنين و مؤمنات و در بعضى روايات واقع است كه\r\n","description":"","footnote":"","page_name":" 284 ","page_number":284},
  {"content":"\r\nحاضران در آن روز هفتاد هزار بودند بعدد قوم موسى كه از ايشان از براى برادر خود هارون عهد وصايت فرا گرفت و آخر ايشان آن بيعت را نقض كردند و آن عهد كه با موسى كرده بودند بشكستند و نيز ثعلبى در تفسير خود آورده كه من از محمد بن عبد اللَّه بن محمد عانى شنيدم و او از ابى الحسن محمد بن عثمان رضى شنيده و او از ابى بكر محمد بن حسن سبيعى شنيد و او از على بن محمد دهان شنيد و او از حسين بن ابراهيم جصاص شنيد كه اين هر دو به او گفتند كه ما را خبر داد حسين بن الحكيم از حيان از كلبى از ابى صالح از ابن عباس كه اين آيهء كريمه در شأن على بن ابى طالب عليه السّلام نازل شد و ابن مردويه در كتاب مناقب آورده است از عبد اللَّه بن مسعود كه ما در زمان حياة حضرت رسول صلَّى اللَّه عليه و آله اين آيه را چنين ميخوانديم كه ( يا ايها الرسول بلغ ما انزل اليك من ربك ان عليا مولى المؤمنين و ان لم تفعل فما بلغت رسالته و اللَّه يعصمك من الناس ان اللَّه لا يهدى القوم الكافرين ) و ثعلبى آورده است كه چون حكايت نصب شاه اوليا منتشر شد و اينقصه مشهور گشت حارث بن نعمان فهرى بر ناقه نشست و متوجه مدينه شد از براى آنكه مجادله نمايد به حضرت رسالت پناه صلَّى اللَّه عليه و آله و مناقشه كند در نصب على بن ابى طالب عليه السّلام چون بمجلس حضرت رسالت پناه صلَّى اللَّه عليه و آله آمد و در آن دم مجلس از انصار و مهاجر مشحون بود گفت يا محمد تو ما را بكلمهء شهادت دلالت كردى از تو قبول نموديم و بقيام صلاة و خمس دعوت نمودى اجابت تو كرديم و بزكاة و صوم و حج و جهاد ترغيب نمودى فرمان تو برديم و بهر چه اشاره تو واقع شد مخالفت تو نورزيديم به اين همه راضى و خوشنود نشدى اكنون كه تو را هيچ نمانده است كه نرسانيدهء امروز دست پسر عم خود گرفتى و او را برداشتى و بر همهء مسلمانان گماشتى و مىگويى كه بعد از من امير شما است به او اقتدا كنيد و تابع او شويد از تو سؤال ميكنم كه اين كار تو نسبت بعلى به مجرد رأى تو بود و تو از پيش خود على را برگزيدى و بر مردمان حاكم ساختى و يا اين بامر خدا كردى حضرت فرمود كه\r\nو اللَّه الذى لا إله الا هو انه من امر اللَّه\r\nبخدايى كه جز او پروردگارى ديگر نيست كه آنچه من درباره على بن ابى طالب عليه السّلام كردم و در حق او گفتم و بخلقان رسانيدم بامر خدا بود و بانديشه و تدبير من نبود آن منافق تيره ضمير چون اين سخن را از آن سرور شنيد روى خود را از آن قبلهء اسلام بگردانيد و برخواست و متوجه راحله خود شد و ميرفت و ميگفت ( اللهم ان كان ما يقول محمد حقا فامطر علينا حجارة من السماء او ائتنا به عذاب اليم ) يعنى خداوندا آنچه محمد صلَّى اللَّه عليه و آله ميگويد در حق على بن ابى طالب اگر راست و درستست پس تو از آسمان سنك بباران يا ما را بعذابى دردناك گرفتار گردان ( فرماه اللَّه تعالى بحجر فاسقط على هامته و خرج من دبره ) يعنى چون آن ملعون ايندعا كرد و عذاب اليم از قهار عظيم درخواست سنگى از آسمان بيفتاده و بر سر\r\n","description":"","footnote":"","page_name":" 285 ","page_number":285},
  {"content":"\r\nاو خورد و از دبرش بيرون رفت و در ساعت اين آيه نزول يافت كه سَأَلَ سائِلٌ بِعَذابٍ واقِعٍ لِلْكافِرينَ لَيْسَ لَه دافِعٌ مِنَ اللَّه ذِي الْمَعارِجِ و در مجمع آورده كه عياشى در تفسير خود باسناد از ابن ابى عمير آورده كه ابن اذنيه از كلبى روايت كرده كه ابن صالح از ابن عباس و جابر بن عبد اللَّه نقل كرده كه\r\nقالا امر اللَّه محمدا صلَّى اللَّه عليه و آله اين ينصب عليا للناس و يخبرهم بولايته فتخوف رسول اللَّه صلَّى اللَّه عليه و آله ان يقولوا حابى ابن عمه و ان يطعنوا فى ذلك عليه فاوحى اللَّه اليه هذه الاية فقام عليه السلام يوم غدير خم\r\nيعنى ابن عباس و جابر گفتند كه حق تعالى پيغمبر را امر كرد كه على را بامامت نصب كند براى مردمان و خبر دهد ايشان را بولايت او آن حضرت ترسيد كه اگر ايشان را اخبار نمايد به آن گويند كه او با پسر عم خود محابات مىكند و از نزد خود منصب خلافت را به او ميدهد و خداى او را به اين امر نفرموده و طعن كنند به او در اين حقتعالى اين آيه را فرستاد آن حضرت برخاست در غدير خم و حكم خداى را در باب نصب على بن ابى طالب بر خلافت باستماع همهء مردمان رسانيد و اينروايت را بعينه حديث كرده است سيد ابو حاكم از حاكم ابى القاسم الحسكانى باسناد خود از ابن ابى عمير مذكور در كتاب شواهد التنزيل لقواعد التفضيل و نيز در اينكتاب باسناد مرفوع بحسان بن على غبرى از ابى صالح از ابن عباس ذكر كرده كه\r\nنزلت هذه الاية فى على فاخذ رسول اللَّه ( ص ) فقال من كنت مولاه فعلى مولاه اللهم و ال من والاه و عاد من عاداه\r\nو اينخبر را ايراد نموده ابو اسحاق احمد بن محمد بن ابراهيم ثعلبى در تفسير خود باسناد مرفوع بابن عباس كه\r\nقال نزلت الاية فى على عليه السلام و امر النبى ( ص ) ان يبلغ فيه فاخذ رسول اللَّه ( ص ) بيد على فقال من كنت موليه فعلى موليه اللهم و ال من والاه و عاد من عاداه\r\nو اينروايات مشهور است در ميان اهل خلاف و از أبي جعفر و از ابى عبد اللَّه صلوات اللَّه عليهما مروى است كه\r\nان اللَّه تعالى اوحى الى نبيه ( ص ) ان يستخلف عليا فكان يخاف ان يشق ذلك على جماعة من اصحابه فانزل اللَّه هذه الاية تشجيعا له على القيام بما امره بادائه\r\nيعنى بدرستى كه حق تعالى وحى كرد به پيغمبر خود كه خليفه گرداند امير المؤمنين عليه السّلام را پس آن حضرت را دشوار آمد كه آن پيغام را بگذارد به جهت خوف آنكه مبادا جمعى از اصحاب انكار آن كنند و ضررى از ايشان به او رسد حقتعالى او را به اين دلير گردانيد بر قيام نمودن آن حضرت بامر حقتعالى و تبليغ او بهمهء آن و ابو الفتوح جرجانى نيز در تفسير خود آورده كه در تفسير اهل البيت عليهم السلام مذكور است و جمعى كثير از اصحاب چون ابن غارب و جابر بن عبد اللَّه انصارى و سلمان و ابو ذر و عمار و حذيفه و غيرهم نيز روايت كرده‌اند كه اين آيه در حق امير المؤمنين عليه السلام نازل شده در حجة الوداع و تفصيل اينحكايت بر اين\r\n","description":"","footnote":"","page_name":" 286 ","page_number":286},
  {"content":"\r\nنهج است كه چون حضرت رسول صلَّى اللَّه عليه و آله با ترسايان نجران بر طريقى كه در آيه فَقُلْ تَعالَوْا نَدْعُ أَبْناءَنا وَأَبْناءَكُمْ سمت تحرير يافت مصالحه كرد بر هزار حلل جبرئيل نازل شد و حضرت را بحجة الوداع امر فرمود و امير المؤمنين عليه السّلام را بجانب يمن روانه كرد تا آن حلها از ايشان اخذ كند و خود ساز رفتن كرده بيرون شد از مدينه و نامهء به امير المؤمنين عليه السّلام نوشت كه من بجانب مكه توجه نموده‌ام بايد كه چون كار يمن را كفايت كنى از آن طرف متوجه مكه شوى تا آنجا بهم ملاقات كنيم چون نامه بامير المؤمنين عليه السّلام رسيد مهم سازى نموده حلل را در عدلها بسته با جمعى روى به مكه نهاد و چون به ميعاد اهل يمن رسيد احرام گرفت و چهل و چهار هدى با خود داشت و حج در آن وقت قارن و مفرد بود و فرض تمتع نازل نشده بود چون رسول بنزديك مكه رسيد اين آيه نازل شد كه وَأَتِمُّوا الْحَجَّ وَالْعُمْرَةَ لِلَّه رسول خدا صلَّى اللَّه عليه و آله اصحاب را جمع كرد و خطبهء فرمود و آن حضرت احرام گرفته بود و شصت و شش شتر رانده و نيت حج قران كرده بود قوم را گفت هر كه سوق هدى نكرده بايد كه محل شود و احرام عمره كند كه حقتعالى اجازت اين فرموده و انگشتهاى هر دو دست در هم افكند و فرمود\r\nدخلت العمرة فى الحج هكذا الى يوم القيامة\r\nيعنى داخل شد عمره در حج تا روز قيامت مانند در رفتن انگشتان من در يكديگر و بعد از آن فرمود آنچه اكنون دانستم اگر پيش از اين ميدانستم هدى را نميراندم و ليكن من حلال نميتوانم شد تا هدى به محل خود نرسد و مذبوح نشود و هر كه سوق هدى نكرد بايد كه حلال شود و عمره و حج تمتع بجاى آورد اصحاب چون اين بشنيدند بعضى حلال شدند و قومى بر احرام خود بايستادند رسول ( ص ) بايشان عتاب فرمود گفتند ما چگونه حلال شويم و تو محرمى فرمود من بجهة سوق هدى محل نمىتوانم شد و شما را اين عذاب نيست ايشان بر خلاف امر رسول اصرار كردند چنانچه تفصيل اين در سورة البقرة مذكور شد و چون امير المؤمنين عليه السّلام بنزديك مكه رسيد خليفه بر قوم خود تعيين فرمود و خود متوجه ملازمت حضرت رسالت شد بر در مكه به آن حضرت ملاقات كرد حضرت از او پرسيد كه در احرام چه نيت كردهء گفت يا رسول اللَّه چون اعلام من نكردى كه بكدام نوع حج احرام گيرم من نيت را منوط ساختم بر نيت تو و گفتم اللهم اهلالا كاهلال نبيك فرمود كه سوق هدى كردهء گفت بلى چهل و چهار شتر را سوق كرده‌ام فرمود\r\nاللَّه اكبر شاركنى فى حجى و فى هديى\r\nمن شصت و شش شتر را سوق نموده‌ام بر احرام خود باش و بازگرد و قوم خود را نزد من آر امير المؤمنين عليه السّلام بازگشت آن قوم را ديد كه بارها گشاده‌اند و حلها پوشيده‌اند بر خليفهء خود غضب كرد و فرمود كه چرا گذاشتى كه حلها بپوشند گفت نزد من آمدند و در اينباب شفاعت كردند تا خود را بيارايند و در آن احرام گيرند امير فرمود سبحان اللَّه رسول را\r\n","description":"","footnote":"","page_name":" 287 ","page_number":287},
  {"content":"\r\nناديده چرا تجويز نمودى كه حلها را بپوشند پس همه را بخواند و حلل را از ايشان باز ستاند و آنها را بيفشاند و بفرمود تا همه را در موضع خود نهادند و محكم ببستند مردمان را اينمعنى موافق نيامده برنجيدند و زبان ملامت بر او گشودند وى التفات بملامت ايشان نكرد و همه جامها را برسول سپرد ايشان اظهار شكايت امير ( ع ) كردند رسول ( ص ) فرمود كه على ( ع ) اين امر را بر وجه صوابكرد ايشان منزجر نشده بر شكايت او اصرار كردند رسول ( ص ) بر منبر آمد و خطبهء فرمود و گفت\r\nارفعوا السنتكم عن على بن ابى طالب ( ع ) فانه خشن فى ذات اللَّه غير مداهن فى دينه\r\nزبان از شكايت على عليه السّلام كوتاه كنيد كه او مرديست كه درشت است و متعصب در امر خداى مداهنه نميكند در دين او و چون خشم و مبالغهء رسول ( ص ) را ديدند زبان را كوتاه كردند القصه رسول ( ص ) مناسك حج را ادا فرمود و آن حجة الوداع بود و برگشته بموضعى رسيد كه آن را غدير خم مىگويند و آن متفرق الطرق بود يعنى موضعى بود كه مردمان از آنجا متفرق شدندى و هر يكى بقبايل خود باز گرديدندى و آنجا صلاحيت منزل نداشت جبرئيل نازل شد و زمام ناقه رسول را بگرفت و گفت حقتعالى مىفرمايد كه اينجا فرود آى تا پيغام مرا بقوم رسانى پيش از آنكه از يكديگر متفرق شوند و هر گروهى براهى روند و اين آيه را بر رسول خواند آن حضرت فرود آمد و منادى را امر كرد تا همه مردمان را فرود آورد و چند كس را پيش و پس قافله فرستاد تا پيش رفتگان را باز آرند و نارسيدگان را به آنجا رسانند پس جميع مردمان آنجا كه درخت مندرج بود فرود آمدند و رسول ( ص ) بفرمود تا پالانهاى شتر را جمع كردند و بر بالاى يكديگر نهادند و چيزى بر آن افكندند پس بالاى آن برآمد و جميع مهاجر و انصار در زير آن حاضر شدند و خطبهء بليغ ادا فرمود بر طريقى كه در كتاب التهاب نيران الاحزان مذكور است و چون ذكر آن در اينجا بسر حد اطناب مىكشيد از اينجهت به سمت تحرير در نيامد و در آخر آن خطبه فرمود كه\r\nنعيت الى نفسى\r\nيعنى خبر مرك من رسانيدند و اكنون وقت رفتن من از ميان شما نزديك شده\r\nو انى مخلف فيكم الثقلين ما ان تمسكتم بهما لن تضلوا كتاب اللَّه و عترتى اهل بيتى و ان اللطيف الخبير اخبرنى انهما لن يتفرقا حتى يردا على الحوض\r\nيعنى در ميان شما دو چيز گران مىگذارم اگر شما تمسك به آن نمائيد هرگز گمراه نشويد و آن دو چيز كتاب خداست و عترت من كه اهل بيت مناند و خدايى كه بسيار دانا و آگاهست مرا خبر داد كه اينها از يكديگر جدا نشوند تا در كنار حوض كوثر نزديك من آيند بعد از آن فرمود كه\r\nاللهم هل بلغت\r\nبار خدايا آنچه تو به من امر كردى رسانيدم و بعد از آن فرمود كه\r\nعلى منى بمنزلة هارون من موسى الا انه لا نبى بعدى\r\nيعنى على از من بمنزله هارون است از موسى الا آن است كه بعد از من پيغمبرى نخواهد بود و بعد از آن سخن بسيار در موعظهء\r\n","description":"","footnote":"","page_name":" 288 ","page_number":288},
  {"content":"\r\nاصحاب و فضيلت شاه اوليا بيان فرمود و در آخر هر موعظه و فضيلتى ميفرمود كه\r\nاللهم هل بلغت\r\nچنان كه در سير و تواريخ مذكور است بعد از آن اشارت فرمود بامير المؤمنين عليه السّلام و او را بر بالاى منبر طلبيد و بازوى وى را بگرفت و او را برداشت بر وجهى كه پايهاى او از زمين جدا شد و او را بر مردمان جلوه داد تا آنكه همهء مردمان زير بغل رسول را ديدند و بعد از آن فرمود كه\r\nا لست اولى بكم من انفسكم\r\nآيا من بشما از شما اوليتر نيستم قالوا بلى يا رسول اللَّه چون همه باولويت او معترف شدند ساعتى ساكت شد فرمود كه\r\nمن كنت موليه فعلى موليه اللهم و ال من والاه و عاد من عاداه و انصر من نصره و اخذل من خذله\r\nپس گفت\r\nاللهم هل بلغت\r\nبار خدايا آيا رسانيدم آنچه مرا فرمودند همه گفتند بلى رسانيدى آنچه حق رسانيدن بود رسول ( ص ) فرمود\r\nاللهم اشهد عليهم\r\nبار خدايا بر اينها گواه باش پس فرود آمد وقت نماز پيشين بود نماز بگذارد و در خيمه برفت و امير المؤمنين عليه السّلام را امر كرد تا در خيمهء رفت برابر خيمهء او و مسلمانان و صحابه را فرمود تا گروه گروه ميآمدند و امير - المؤمنين عليه السّلام را تهنيت ميكردند و از جمله كسانى كه در تهنيت مبالغه به حد اطناب رسانيدند عمر خطاب بود كه نزد امير المؤمنين عليه السّلام آمد و بوى خطاب كرد كه ( بخ بخ لك يا على اصبحت مولاى و مولا كل مؤمن و مؤمنه ) حسان بن ثابت انصارى عرضكرد يا رسول اللَّه صلَّى اللَّه عليه و آله دستورى ده تا بيتى چند درين باب بگويم فرمود كه\r\nقل يا حسان على اسم اللَّه سبحانه\r\nحسان بر بالاى منبر شده بآواز بلند اين بيتها بگفت و همهء مردم گردنها دراز كرده بودند براى استماع اين كلام شعر .\r\n\r\nيناديهم يوم الغدير نبيهم\r\nبخم و اسمع بالرسول مناديا\r\n\r\n\r\nيقول فمن موليكم و وليكم\r\nفقالوا و لا يبدوا هناك التعاديا\r\n\r\n\r\nإلهك مولينا و انت ولينا\r\nو لا تجدن منا لك اليوم عاصيا\r\n\r\n\r\nهناك دعا اللهم و ال وليه\r\nو كن للذى عادى عليا معاديا\r\n\r\n\r\nفمن كنت موليه فهذا وليه\r\nفكونوا له انصار صدق مواليا\r\n\r\n\r\nفقال له قم يا على فاننى\r\nرضيتك من بعدى اماما و هاديا\r\n\r\n\r\nفيا رب انصر ناصريه لنصره\r\nامام هدى كالبدر تجلو الدياجيا\r\n\r\n\r\nفحض بهما دون البرية كلها\r\nعليا و سميه الوزير المواخيا\r\n\r\n. رسول ( ص ) فرمود كه\r\nيا حسان لا تزال مؤيدا بروح القدس ما نصرتنا بلسانك\r\nو شعرا در اينباب اشعار بسيار گفته‌اند بعضى در عهد رسول ( ص ) و برخى بعد از آن از جمله يكى از شعرا گفته كه من در اينباب قصيدهء عينيه گفته‌ام كه از جملهء ابيات آن اينست كه\r\n\r\n( و يوم الدوح روح غدير خم\r\nابان له الولاية لو اطيعا\r\n\r\n\r\nو لكن الرجال يبايعونها\r\nو لم ار مثلها خطرا مبيعا )\r\n\r\nچون اين قصيده\r\n","description":"","footnote":"","page_name":" 289 ","page_number":289},
  {"content":"\r\nبگفتم امير المؤمنين عليه السّلام بخواب من آمد و مرا گفت كه قصيده عينيه بر من خوان آن را بر او ميخواندم چون به اين دو بيت رسيد فرمود صدقت بعد از آن در عقب آن اين بيت ادا فرمود كه\r\n\r\n( و لم ار مثل ذاك اليوم يوما\r\nو لم ار مثله حقا اضيعا )\r\n\r\nمرويست كه آن حضرت دو بار عرض ولايت امير المؤمنين عليه السّلام كرد بر مردمان يكى در روز مباهله كه آن را بر دشمنان عرض كرد همه ترك مباهله كرده بمصالحه در آمدند و دويم روز غدير خم كه آن را بر مسلمانان عرضكرد اكثر از موافقت گرديده بمخالفت درآمدند ابو سعيد خدرى فرمود كه ( و اللَّه ما تفرقنا حتى نزلت الْيَوْمَ أَكْمَلْتُ لَكُمْ دِينَكُمْ الايه ) رسول صلَّى اللَّه عليه و آله فرمود كه\r\nاللَّه اكبر على كمال الدين و تمام النعمة و ترضى الرب برسالتى و بولاية على من بعدى\r\nپس روى بامير المؤمنين عليه السّلام كرد و فرمود\r\nيوم بيوم ان اللَّه لا يضيع اجر من احسن عملا\r\nيعنى امروز بعوض روزيست كه تو يارى اسلام ميكردى و با كفار محاربه مينمودى مراد روز خيبر است كه آن حضرت مرحب يهودى را با چند شجاع ديگر بر خاك مذلت انداخت جبرئيل آمد و گفت يا رسول اللَّه صلَّى اللَّه عليه و آله\r\nان له عندك يوما بيوم\r\nاو را نزد تو يك روزيست بدل اينروز فرمود چگونه گفت چنان كه او امروز جد و جهد نمود بوسع طاقت خود بكوشيد در نصرت دين تو و اظهار دين تو فردا جهد كن در اظهار ولايت و امامت او فرمود كه اين صورت در چه روز باشد عرضكرد چون وقت آن در رسد من بيايم و ترا به آن اعلام كنم چون روز غدير برسيد بيامد و اين آيه را آورد عبد اللَّه مسعود روايت كند كه چون در روز احد على عليه السّلام نيزه در دست گرفت و ميگردانيد و از راست و چپ و پيش و پس كفار را ميانداخت و حمله ميكرد و ايشان را هلاك ميكرد رسول ( ص ) چون اين حال را مشاهده كرد فرمود كه\r\nلا تقية فى الاسلام بعدك ما عذر من كتم الحق و انت ناصره\r\nيعنى تقيه در اسلام نيست بعد از تو و هيچ عذرى نيست مر كسى را كه كتمان حق كند و حال آنكه تو يارى كنندهء او باشى و چون در روز غدير اين آيه نازل شد و رسول ( ص ) از اظهار آن تهاون ميفرمود به جهت خوف اعادى امير المؤمنين عليه السّلام فرمود كه يا رسول اللَّه بخواطر دارى كه مرا گفتى\r\nما عذر من كتم الحق و انت ناصره فاليوم ما عذر من كتم الحق و اللَّه ناصره و عاصمه\r\nپس امروز عذرى نباشد كسى را كه كتمان حق كند و حال آنكه خدا يارى دهندهء او است و نگهدارندهء او پس حضرت بر طريقى كه مذكور شد آيه را بر مردمان خواند و ايشان هفتاد هزار مرد بودند كه به اطراف و جوانب به آن حضرت پيوسته بودند براى تعليم مناسك حج و چون حضرت عرض ولايت امير المؤمنين عليه السّلام كرد بعضى تصديق كردند و برخى در باطن منكر شدند و در ظاهر اظهار بشاشت كردند و جمعى ديگر بيتاب شده اظهار آن كردند چنان كه حارث بن نعمان فهرى كه قصهء او مذكور شد و در تفسير اهل البيت مذكور است كه حقتعالى در شب\r\n","description":"","footnote":"","page_name":" 290 ","page_number":290},
  {"content":"\r\nمعراج بر طريق اجمال ولايت امير المؤمنين عليه السّلام به پيغمبر اخبار نمود و در روز غدير خم حكم فرمود كه آن را بر وجه تفصيل اعلام امت فرمود و تأخير بيان از وقت خطاب جايز است اما از وقت حاجت جايز نيست و بدانكه روز غدير خم هيجدهم ذى الحجه بود ده سال از هجرت گذشت و رسول ( ص ) بعد از آن مدت دو ماه و دو روز در دنيا بماند و بعد از آن بجوار رحمت ايزدى پيوست و اينروز بسبب نصب امير المؤمنين ( ع ) بر ولايت و خلافت از مشاهير ايام شد و حق تعالى عظمت و شرافت اين روز را بر همهء انبياى خود عرض نموده بود چنانچه از صادق عليه السلام مروى است كه فرمود\r\nيوم الغدير عيد اللَّه الاكبر و ما بعث اللَّه نبيا الا عزم حرمته عليه و انه عيد فى السماء و الارض\r\nيعنى روز غدير عيد خدا است و آن عيد اكبر است و حقتعالى پيغمبرى نفرستاده مگر كه او را حرمت اين روز معلوم كرده و انبياى سابق اوصياء خود را در اين روز منصب خلافت و ولايت داده‌اند احمد بن ابى نصر روايت كرده است كه روزى بمجلس امام رضا عليه السّلام رفته بودم و مجلسى خاص بود و با خواص خود ذكر غدير خم ميفرمود بعضى از حضار گفتند كه ما فضل روز غدير خم نميدانيم فرمود حديث كرد مرا پدرم و او از پدرانش كه رسول صلَّى اللَّه عليه و آله فرمود كه روز غدير در آسمان معروفتر است كه در زمين و حق تعالى در فردوس اعلى كوشكى است خشتى از زر و خشتى از سيم و در آنجا صد هزار قبه است از ياقوت سرخ و صد هزار خيمه از زمرد سبز خاكش از مشك و عنبر است و در آن چهار جوى است از آب و مىو شير و انگبين بر كنار آن جويها درختان است از انواع ميوه ها بر آن درختها مرغانىاند كه تنهاى ايشان از لؤلؤ است و پرها از ياقوت چون روز غدير باشد اهل آسمان آنجا حاضر آيند و تسبيح و تهليل و استغفار كنند و بعد از آن مرغان از آن درختان برپرند و بر آن جويها فرو روند و بيرون آمده خود را در آن مشك و عنبر بگردانند و بر بالاى سر فرشتگان پرند و بر ايشان نثار كنند چون آخر روز باشد منادى ندا كند ايشان را كه\r\nانصرفوا الى مراتبكم\r\nباز گرديد و با جاى خود رويد كه ايمن شديد از خطا و ذلل تا سال ديگر كه اينروز باشد براى كرامت محمد ( ص ) پس امام رضا عليه السّلام به من نگاه كرد و فرمود يا بن ابى نصر هر جا كه باشى جهد كن تا كه اينروز در مشهد مقدس امير المؤمنين عليه السّلام حاضر شوى اگر توانى چه خداى در اينروز گناه شصت ساله را بيامرزد و چندان مؤمن و مؤمنه را در اين روز از غل و سلاسل جحيم آزاد كند كه در ماه رمضان و شب قدر و شب عيد فطر آزاد مىكند و هر درهمى كه در اينروز تصدق كند ثواب آن برابر صد هزار درهم باشد كه روزهاى ديگر تصدق كند پس هر چه ترا ممكن شود در اينروز بمؤمنان تصدق كن و تا ميتوانى در اينروز مؤمنان را شاد گردان و اللَّه كه اگر مردمان فضل اينروز بدانند و اعمال آن را بجاى آرند فرشتگان هر روز ده بار ايشان را مصافحه كنند و قبل از اين گذشت\r\n","description":"","footnote":"","page_name":" 291 ","page_number":291},
  {"content":"\r\nكه ثواب نماز اينروز برابر صد هزار حج و صد هزار عمره است و ثواب روزهء اينروز مثل ثواب كسى باشد كه از اول دنيا تا آخر دنيا روزه داشته باشد و ثواب افطار هر مؤمنى وقت غروب اين روز مثل ثواب روزه ده فئام است و هر فئامى صد هزار كس است از انبيا و صديقين و شهدا و از بعضى علماء ثقات مرويست كه ( مشاهير الايام عشرة يوم التقرير ) و آن روزى است كه حقتعالى فرموده است كه أَ لَسْتُ بِرَبِّكُمْ و يوم التقدير و ذلك قوله تعالى و قدر فيها اقواتها فى اربعة ايام و يوم التطهير انما يريد اللَّه ليذهب الاية و يوم التكثير و آن روز بدر است كه حق تعالى عدد مؤمنان را بعدد فرشتگان بسيار گردانيد كه ( يمددكم ربكم بخمسة الاف من الملائكة مسومين و يوم التغيير ) و آن روزى است كه بنزول وحى خواندن سورهء برائت بر كفره از ابى بكر بر امير المؤمنين عليه السّلام منتقل شد كه ( لا يوديها عنك الا انت او رجل منك و يوم التوقير ) و آن روز مباهله است كه رسول ( ص ) امير المؤمنين عليه السّلام را موقر گردانيد به آنكه به حكم خدا نفس او را نفس خود خواند كه فَقُلْ تَعالَوْا نَدْعُ أَبْناءَنا وَأَبْناءَكُمْ الاية و يوم التشهير و آن روزى بود كه امير المؤمنين عليه السّلام انگشترى خود را در ركوع به سايل داد و حقتعالى اين آيه فرستاد كه إِنَّما وَلِيُّكُمُ اللَّه وَرَسُولُه و او را مشهور گردانيد و يوم التوفير و آن روز مواخات است كه او را ببرادرى خود اختصاص داد و او را موقر گردانيد و يوم التشوير كه روز قيامت است كه كافران گويند در آن روز كه ( يا ليتنى كنت معهم وا لَيْتَنِي كُنْتُ تُراباً و يا وَيْلَتى لَيْتَنِي لَمْ أَتَّخِذْ فُلاناً خَلِيلًا و يوم الغدير ) كه روز هيجدهم ذى الحجه است و اين روز از همهء روزها افضل است و اشرف و اعظم چرا كه تماميت نعمت و اكمال آن در اينروز بوده است ( الحمد للَّه على اتمام نعمه و اسباغ كرمه ) صلوات اللَّه على النبى و الولى و آلهما و بدانكه در اين آيه بحثى متوجه است زيرا كه بحسب ظاهر شرط و جزا متحد مىنمايد چه ظاهر معنى ان لم تفعل ان لم تبلغ است و حينئذ تقدير كلام چنين شود كه ( ان لم تبلغ رسالته فما بلغت رسالته ) و اين اتحاد شرط و جزا است و جواب از اين بحث آنست كه مراد از ان لم تفعل آن است كه اگر تو ادنى چيزى را از كل آنچه مأمور شدهء اهمال كنى و نرسانى پس چنان باشد كه هيچ چيز از آن كل ادا نكرده باشى چه جاى آنكه اعلاء چيزى را از كل كه فى الحقيقة تمامى دين به آن است به حكم الْيَوْمَ أَكْمَلْتُ لَكُمْ دِينَكُمْ اهمال كنى پس هم چنانست كه تبليغ رسالت نكرده اصلا و بر اين تقدير سؤال مذكور مندفع گردد و نظير اين حال آنست كه شخصى كه مكلف است بايمان آوردن بجميع ما جاء به الرسول اگر ايمان آرد ببعض ما جاء به و ببعض ديگر ايمان نيارد چنان است كه بر هيچ چيز از ما جاء به ايمان نياورده و در آيه بحثى ديگر هست و آن اين است كه حق تعالى در اين آيه پيغمبر خود را وعدهء عصمت از ايذاى كفار نموده و قول حق تعالى حق است و وعده\r\nاو صدق و مع ذلك آن سيد و سرور\r\n","description":"","footnote":"","page_name":" 292 ","page_number":292},
  {"content":"\r\nدر حرب احد انواع جفا و آزارها از كفار قريش يافت چنان كه در كتب سير و تواريخ مذكور است و مسطور فاين العصمة الموعوده و جواب از اين اشكال آن است كه اين آيه متأخر است از واقعه احد فحينئذ اشكال مضمحل باشد و سؤال را مجال نماند از ابن عباس رضى اللَّه عنه مرويست كه جمعى يهود نزد پيغمبر آمدند و گفتند يا محمد تو بتورات ايمان دارى كه كتاب خداست و حق است فرمود آرى كتاب خدا است و حق است و صدق گفتند تو با ما متفقى در اين و ما با تو متفق نيستيم در آنكه قرآن حق باشد و از نزديك خداى آمده باشد پس تو ما را بر آنكه متفقيم باز گذار آيه آمد كه * ( قُلْ يا أَهْلَ الْكِتابِ ) * بگو اى اهل كتاب * ( لَسْتُمْ عَلى شَيْءٍ ) * نيستيد شما بر چيزى معتد به كه دين صحيحست * ( حَتَّى تُقِيمُوا التَّوْراةَ وَالإِنْجِيلَ ) * تا وقتى كه اقامت كنيد حكم تورية و انجيل را يعنى آن چيزى را كه در اين هر دو كتاب است حقتعالى شما را به آن امر فرموده كه آن ايمان آوردن است بمحمد صلَّى اللَّه عليه و آله و يا مراد اقامة اصول دين است و آن چه منسوخ نشده از فروع آن * ( وَما أُنْزِلَ إِلَيْكُمْ ) * و تا وقتى كه به پاى داريد اوامر و نواهى آنچه فرستاده شده بشما * ( مِنْ رَبِّكُمْ ) * از پروردگار شما يعنى قرآن پس مراد باقامت ايمان آوردن است و اذعان نمودن مر حكم خداى را چه كتب الهيه باسرها امرند بايمان آوردن به كسى كه معجزه تصديق او نمايد و ناطق شود بوجوب طاعت او يا تصديق باصول آن و عمل كردن به احكام فرعيه غير منسوخه آن و تخصيص اهل كتاب به اين به جهت اقامت حجت است بر ايشان * ( وَلَيَزِيدَنَّ كَثِيراً مِنْهُمْ ) * و هر آينه زياد مىكند بسيارى را از ايشان يعنى از يهود و ترسا * ( ما أُنْزِلَ إِلَيْكَ مِنْ رَبِّكَ ) * آن چه منزل شده به تو از پروردگار تو يعنى استماع قرآن ميافزايد ايشان را * ( طُغْياناً وَكُفْراً ) * سركشى و ناگرويدگى اسناد زيادهء طغيان و كفر به قرآن بر سبيل تجوز است و حقيقتا فاعل كفر و طغيان ايشانند چه معنى مراد آن است كه اهل كتاب نزد استماع قرآن كفر و طغيان را زياده مىكنند به جهت زياده گردانيدن ايشان انكار و كفر را به آن و تفصيل اين معنى در ما سبق سمت تحرير يافته و چون حال اهل كتاب بر اين منوال است * ( فَلا تَأْسَ ) * پس اندوهناك مباش * ( عَلَى الْقَوْمِ الْكافِرِينَ ) * بر گروه كافران به جهت زيادتى طغيان و كفر ايشان چه ضرر آن لاحق است بايشان و از ايشان به غير نميرسد و سرايت نميكند و اهل ايمان كه منقاد تواند از اين معنى مبرااند و ايمان ايشان خالص است از شوب اين معنى پس غبار ملال و اندوه بخاطر خود راه مده حاصل كه آيه براى تسليهء حضرت\r\n","description":"","footnote":"","page_name":" 293 ","page_number":293},
  {"content":"\r\nرسالت است صلَّى اللَّه عليه و آله كه دل در ايمان ايشان بسته بود و چون ايمان نياوردند دل تنك شد حق تعالى فرمود كه غمگين مشو كه ايشان مستحق عقاب و عذابند بسبب فرط كفر و طغيان و ضرر آن به تو و مؤمنان نخواهد رسيد كما قال * ( إِنَّ الَّذِينَ آمَنُوا ) * بدرستى كه آنان كه ايمان آوردند به زبان * ( وَالَّذِينَ هادُوا ) * و آنان كه دين يهود گرفتند * ( وَالصَّابِئُونَ وَالنَّصارى ) * و صابيان و ترسايان نيز همچنين * ( مَنْ آمَنَ ) * هر كه ايمان آرد از اينها بدل صافى و نيت خالص * ( بِاللَّه وَالْيَوْمِ الآخِرِ ) * به خدا و بروز باز پسين * ( وَعَمِلَ صالِحاً ) * و بكند كار پسنديده * ( فَلا خَوْفٌ عَلَيْهِمْ ) * پس هيچ خوفى نيست بر ايشان از هجوم عقاب * ( وَلا هُمْ يَحْزَنُونَ ) * و نيستند ايشان كه اندوهگين باشند از فوت ثواب تفسير اين در سورة البقرة گذشته و قوله و الصابئون مرفوع است بر ابتدائيه و خبر آن محذوف است و مقصود به آن تأخير آن است از آنچه در حيز آن است و تقدير اين است كه ( ان الذين آمنوا و الذين هادوا و النصارى حكمهم كذا و الصابئون كذلك كقوله و انى و قيار بها لغريب ) و اين در حكم جمله معترضه است كه دلالت مىكند بر آنكه چون صابيان با وجود ضلالت و ميل آنها از همه اديان مثاب ميشوند اگر ايمان صحيح آرند و عمل صالح كنند پس غير ايشان اولى باشند به اين و مىتواند بود كه قوله و النصارى معطوف باشد بر الصابئون و قوله\r\nمن آمن خبر اين هر دو باشد و خبر ان مقدر باشد كه ما بعد آن دال بر آن باشد كقوله ( نحن بما عندنا و انت بما عندك راض و الراى مختلف ) جايز نيست كه معطوف باشد بر محل ان و اسم ان چه آن مشروط است بفراغ ان از خبر زيرا كه اگر معطوف باشد بر ان قبل از خبر پس خبر هم خبر مبتدا باشد و هم خبر ان و اين موجب اجتماع عاملين است بر معمول واحد و نيز نميتواند بود كه معطوف باشد بر ضمير در هادوا به جهت عدم تأكيد و فصل و ديگر موجب اين مىشود كه صابيان يهود باشند و گويند ان بمعنى نعم است و ما بعد آن در موضع رفع بابتدائية و قوله من آمن الى آخر مرفوع است بابتداء و خبر آن قوله فلا خوف الخ و اين جمله خبر ان است و يا خبر مبتدا هم چنان كه گذشت و راجع محذوف است اى من آمن منهم و يا منصوب است بر بدلية از اسم ان و از آنچه معطوف است بر اسم ان\r\nپس در تفصيل كفر و عناد ايشان ميفرمايد كه * ( لَقَدْ أَخَذْنا ) * و هر آينه فرا گرفتيم به زبان انبيا * ( مِيثاقَ بَنِي إِسْرائِيلَ ) * پيمان بنى اسرائيل را در توحيد و ايمان بمحمد اگر چه اخذ ميثاق بر اباء ايشان بود اما چون كه اباء ايشان عارف بودند به اين و به صحت\r\n","description":"","footnote":"","page_name":" 294 ","page_number":294},
  {"content":"\r\nاين معترف بودند پس اين حجت باشد بر ايشان * ( وَأَرْسَلْنا ) * و فرستاديم * ( إِلَيْهِمْ رُسُلًا ) * بسوى ايشان پيغمبران را اول ايشان موسى و آخر ايشان عيسى * ( كُلَّما جاءَهُمْ رَسُولٌ ) * هر گاه كه آمد بديشان رسولى * ( بِما لا تَهْوى أَنْفُسُهُمْ ) * به آنچه نخواست و دوست نداشت نفسهاى ايشان از تكاليف شرعيه * ( فَرِيقاً كَذَّبُوا ) * گروهى را تكذيب كردند چون عيسى و محمد صلَّى اللَّه عليه و آله * ( وَفَرِيقاً يَقْتُلُونَ ) * و گروهى را ميكشتند چون زكريا و يحيى و شعيا عليهما السلام اينمعطوف و معطوف عليه جواب شرط است و اينجمله صفت رسلا است و راجع محذوفست اى رسول منهم و نزد بعضى اينجمله مستأنفه است و جواب شرط محذوف كه جمله مستأنفه دالست بر آن و ذكر * ( يَقْتُلُونَ ) * در موضع قتلوا بنا بر حكايت است از حال ماضيه به جهت استحضار آن و استقطاع قتل و تنبيه بر آنكه اين از عادت ايشان بوده در زمان ماضى و مستقبل و يا بجهة محافظة بر رؤس آيات * ( وَحَسِبُوا ) * و پنداشتند اين بنى اسرائيل * ( أَلَّا تَكُونَ فِتْنَةٌ ) * آنكه يافت نشود بلائى و محنتى يعنى عذابى ايشان را بقتل و تكذيب انبيا * ( فَعَمُوا ) * پس كور شدند از ديدن دين حق و دلايل آن مانند كورى كه راه به مقصد نبرد * ( وَصَمُّوا ) * و كر شدند از استماع سخن راست چه بر عبادت عجل راسخ شدند و سخن هارون را نشنيدند و همچنين گوش بقول انبياى خود نكردند * ( ثُمَّ تابَ اللَّه عَلَيْهِمْ ) * پس توبه كردند و حقتعالى توبهء ايشان را قبول كرد * ( ثُمَّ عَمُوا وَصَمُّوا ) * پس بعد از آن كور و كر شدند * ( كَثِيرٌ مِنْهُمْ ) * بسيارى از فرزندان ايشان بانكار عيسى يا محمد ( ص ) و گويند معنى آنست كه چون توبه كردند حقتعالى عذاب را از ايشان برداشت و بعد از آن باز بكفر و طغيان خود رجوع كردند و يا آنكه توبه كردند و حقتعالى توبه ايشان را پذيرفت و چون ايشان منقضى شدند و فرزندان ديگر پيدا شدند پيروى آباى خود نموده ايشان نيز كور و كر شدند يعنى هر چند حقتعالى بوسيلهء انبياء عرض توبه ميكرد بر ايشان قبول نميكردند و در ضلالت و طغيان ميافزودند و بر هر تقدير قوله كثيرا منهم بدل ضمير است و يا فاعل و و واو علامت جمع مانند اكلونى البراجيث يا خبر مبتداى محذوف اى العمى و الصم كثير منهم و گويند كه مبتدا است و جملهء كه قبل از او است خبر او است و اينضعيف است زيرا كه تقديم خبر در مثل اين ممتنع است * ( وَاللَّه بَصِيرٌ ) * و خداى بينا است * ( بِما يَعْمَلُونَ ) * به آنچه ميكنند و مناسب آن پاداش بديشان خواهد\r\n","description":"","footnote":"","page_name":" 295 ","page_number":295},
  {"content":"\r\nرسانيد مورد آيه تهديد و وعيد است براى ايشان بعد از آن بيان حال نصارى مىكند بقوله * ( لَقَدْ كَفَرَ الَّذِينَ ) * بدرستى كه كافر شدند آنان كه از روى جهالت و بىبصيرتى * ( قالُوا ) * گفتند * ( إِنَّ اللَّه هُوَ الْمَسِيحُ ابْنُ مَرْيَمَ ) * بدرستى كه خداى نيست مگر مسيح كه پسر مريم است * ( وَقالَ الْمَسِيحُ ) * و گفت مسيح * ( يا بَنِي إِسْرائِيلَ اعْبُدُوا اللَّه ) * اى بنى اسرائيل بپرستيد خداى را * ( رَبِّي وَرَبَّكُمْ ) * كه پروردگار من و آفريدگار شما است يعنى من بنده‌ام و مربوب و مخلوق مثل شما چه عبادت خالق و رب را شايد نه مخلوق و مربوب را بعد از آن بر وجه تعليل گفت * ( إِنَّه مَنْ يُشْرِكْ بِاللَّه ) * بدرستى هر كه شرك آورد بخداى * ( فَقَدْ حَرَّمَ اللَّه عَلَيْه الْجَنَّةَ ) * پس بتحقيق كه حرام كرد خداى بر وى بهشت را يعنى منع دخول او كرد در آن هم چنان كه منع محرم كرده بر بندگان چه بهشت دار موحدينست نه سراى كافرين و ملحدين * ( وَمَأْواه النَّارُ ) * و جاى او دوزخست چه آن معد است براى مشركين * ( وَما لِلظَّالِمِينَ ) * و نيست مر ستمكاران را كه وضع عبادت در غير موضع آن كرده‌اند * ( مِنْ أَنْصارٍ ) * هيچ يارى دهندگان در دفع عذاب ايشان وضع ظاهر در موضع ضمير تسجيل است بر آنكه ايشان ظالمند باشراك و عدول از حق و راه صواب اينكلام محتمل است بر آنكه از تتمهء كلام عيسى باشد و يا آنكه از كلام حقتعالى بجهة تنبيه بر آنكه ايشان قايل اينقول شدند جهت تعظيم و تكريم عيسى و تقرب به حقتعالى و\r\nحال آنكه خداى معادى ايشان بود به اين گفتار و مخاصم ايشان در آن پس كسى كه غير عيسى را خداى خود گيرد از ذى روح و جمادات حال او چگونه باشد و نيز در بيان حال ترسايان ميگويد كه * ( لَقَدْ كَفَرَ الَّذِينَ ) * بدرستى كه كافر شدند آنان كه * ( قالُوا إِنَّ اللَّه ثالِثُ ثَلاثَةٍ ) * گفتند بدرستى كه اللَّه يكى از سه إله است اينحكايت است از قول نسطوريه و ملكانيه چه ايشان قايل بودند باقانيم ثلاثة يعنى ميگفتند كه الوهيت مشتركست ميان خدا و مريم و عيسى و هر يك از اينها الهند و اللَّه يكى از اينها است و قول اول از يعقوبيه است كه اعتقاد دارند كه اللَّه نيست مگر عيسى بن مريم چه معتقد ايشان آن است كه اول خدايان سه بوده‌اند اقنوم الأب و اقنوم الابن و روح القدس و بعد از آن يكى گشتند كه آن مسيح است و شبههء نيست در آنكه اتحاد امريست باطل و محال چنان كه دلايل عقليه شاهد اينست حاصل كه حقتعالى ميفرمايد كه نصارى گفتند كه اللَّه يكى از سه إله است\r\n","description":"","footnote":"","page_name":" 296 ","page_number":296},
  {"content":"\r\n* ( وَما مِنْ إِله ) * و حال آنكه نيست در وجود ذاتى واجب كه مستحق عبادتست * ( إِلَّا إِله ) * مگر خداى يگانه كه موصوف است بوحدانيت و متعالى از تو هم شركت و مبدء جميع موجودات ممكنة من مزيده براى استيناف است * ( وَإِنْ لَمْ يَنْتَهُوا ) * و اگر باز نايستند اينقوم * ( عَمَّا يَقُولُونَ ) * از آنچه مىگويند و بتوحيد قايل نشوند * ( لَيَمَسَّنَّ الَّذِينَ كَفَرُوا ) * هر آينه برسد آنان را كه كافر شدند * ( مِنْهُمْ ) * از ترسايان * ( عَذابٌ أَلِيمٌ ) * عذابى دردناك كه الم آن دائمى باشد وضع مظهر در موضع ضمير كه ليمسنهم است جهت تكرير شهادتست بر كفر ايشان و تنبيه بر آنكه عذاب بر آن كس است كه بر كفر خود دايم و ثابت باشد و از آن منقلع نشود و لهذا در عقب آن ميفرمايد كه * ( أَ فَلا يَتُوبُونَ ) * آيا رجوع نمى كنند * ( إِلَى اللَّه ) * بطاعت خدا كه آن انتها است از عقايد باطله و اقوال زايغه * ( وَيَسْتَغْفِرُونَه ) * و آمرزش نمىخواهند از او به اعتقاد توحيد و تنزيه از اتحاد و حلول بعد از تقرير توحيد و تهديد بر اشتراك * ( وَاللَّه غَفُورٌ ) * و خداى آمرزگار است مر تايبان را * ( رَحِيمٌ ) * مهربان بر مستغفران و در استفهام تعجبى است از اصرار ايشان و متضمن انكار و لهذا از فرا نقلكرده‌اند كه مراد از اين امر است بتوبه و امر بلفظ استفهام در كلام بسيار واقع شده كقوله فَهَلْ أَنْتُمْ مُنْتَهُونَ و استعمال توبه بالى جهة آنست كه بمعنى رجوع است بطاعت خدا و فرق ميان توبه و استغفار آنست كه استغفار طلب مغفرتست بدعا يا توبه يا غير آن از طاعت و توبه ندمست بر معصيت يا عزم بر آنكه به مثل آن عود نكند و استغفار با وجود اصرار بر قبيح صحيح نيست و در اين آيه تحريص است بر توبه و حث بر استغفار و چون حقتعالى ذكر مقالات باطله نصارى كرد در عقب آن رد قول ايشان كرده بر طريق احتجاج بر ايشان و فرمود كه * ( مَا الْمَسِيحُ ابْنُ مَرْيَمَ ) * نيست مسيح كه پسر مريم است يعنى عيسى كه ايشان او را خداى ميگويند * ( إِلَّا رَسُولٌ ) * مگر فرستادهء خدا * ( قَدْ خَلَتْ مِنْ قَبْلِه الرُّسُلُ ) * بدرستى كه گذشته‌اند پيش از او فرستادگان خداى و او را معجزات داده است چنان كه ايشان را عطا كرده است پس اگر مرده بدم عيسى زنده ميشد عصاى موسى نيز در دست موسى اژدهايى زنده مىگشت و آن عجبتر است و اگر او بىپدر مخلوق شده آدم نيز بىپدر و مادر موجود گشته و آن غريبتر است پس معجزات انبيا ايشان را از عبوديت بيرون نمىبرد و در الوهيت داخل نميسازد * ( وَأُمُّه صِدِّيقَةٌ ) * و مادر او يعنى مريم كثير الصدق بود و مقيم بر آن و ملازم\r\n","description":"","footnote":"","page_name":" 297 ","page_number":297},
  {"content":"\r\nآنكه دالست بر عظم منزلت او و يا تصديق انبيا و آيات ربانى ميكرد كما قال وَصَدَّقَتْ بِكَلِماتِ رَبِّها وَكُتُبِه * ( كانا يَأْكُلانِ الطَّعامَ ) * بودند پسر و مادر كه مىخوردند طعام را و مانند ساير حيوانات محتاج غذا بودند و با وجود اين نوع احتياج چگونه صفت ربوبيت را بر ايشان اطلاق توان كرد و گويند اينكنايت است از قضاء حاجت زيرا كه هر كه طعام خورد البته حدث كند و شخصى چنين چگونه رتبهء الوهيت داشته باشد حقتعالى اول تبيين اقصاى كمال عيسى و مريم نمود و فرمود كه اينكمال موجب الوهيت ايشان نميشود زيرا كه بسيارى از مردمان شريك ايشانند در\r\nمثل اين كمال و بعد از آن تنبيه فرموده بر نقص ايشان و ذكر آنچه منافى ربوبيت است و مقتضى آنست كه ايشان از عداد مركبات كاينهء فاسده‌اند بعد از آن تعجب فرموده از كسى كه دعوى ربوبيت آنها ميكنند با وجود امثال اين ادله ظاهره و گفته كه * ( انْظُرْ كَيْفَ ) * بنگر كه چگونه * ( نُبَيِّنُ لَهُمُ الآياتِ ) * بيان ميكنيم براى ايشان دلايل توحيد * ( ثُمَّ انْظُرْ ) * پس بنگر در حال ايشان * ( أَنَّى يُؤْفَكُونَ ) * چگونه برگرديده ميشوند از دريافتن حق و تأمل كردن در آن و ثم از براى تفاوت ما بين العجبين است يعنى بيان كردن ما آيات مذكوره را و اعراض كردن ايشان از آن اعجب و اغرب چيزها است و در مجمع گفته كه نظر اول بفعل جميل او سبحانه است در نصب آيات و ازالهء علل و نظر ثانى بافعال قبيحهء ايشان و ترك تدبر ايشان در آيات او سبحانه بعد از آن در احتجاج افزوده ميفرمايد كه * ( قُلْ ) * بگو اى محمد ( ص ) ترسايان را بر سبيل انكار كه * ( أَ تَعْبُدُونَ مِنْ دُونِ اللَّه ) * آيا ميپرستيد بدون خداى * ( ما لا يَمْلِكُ لَكُمْ ) * آن را كه بذات خود مالك نيست براى شما * ( ضَرًّا وَلا نَفْعاً ) * نه زيان و نه سود را يعنى عيسى عليه السّلام تصرف آن نداشت كه به خودى خود ضررى و نفعى از بلا و عنا بشما رساند بلكه آن بتمليك و تمكين حقتعالى بود او را و اعطاى او سبحانه قدرت اين را به او هر گاه كه او فى نفسه مالك مثل چيزى نبوده باشد كه حقتعالى ببنده مىرساند از مصايب و صحت وسعت پس چگونه رتبه الوهيت داشته باشد و ذكر ما در موضع من باعتبار آن چيزيست كه عيسى بر آن بود در ذات خود در عجز او از اضرار و نفع بنفسه بجهة توطيه نفى قدرت از او راسا و تنبيه بر آنكه او از اين جنس بود و هر كه او را اين نوع حقيقة باشد كه قابل مجانست و مشاركت است پس هر آينه دور خواهد بود از رتبهء الوهيت پس عبادت آنكه نفعى و ضررى از او نيابند جارى مجراى عبادت اصنام و جمادات است و قبح عبادت آنها بضرورت عقل معلوم است و تقديم ضمير به جهت آنست كه تحرز از آن اهم است از تحرى نفع * ( وَاللَّه ) * و خداى كه معبود\r\n","description":"","footnote":"","page_name":" 298 ","page_number":298},
  {"content":"\r\nبه حق است * ( هُوَ السَّمِيعُ ) * اوست شنواى اقوال باطله شما را * ( الْعَلِيمُ ) * دانا بعقايد فاسدهء شما پس شما را بر وفق آن جز او سزا خواهد داد بعد از آن اهل كتاب را نهى مىكند از غلو كه جانب افراط و تفريط است و ميفرمايد كه * ( قُلْ ) * بگو اى محمد ( ص ) كه * ( يا أَهْلَ الْكِتابِ ) * اى يهود و نصارى * ( لا تَغْلُوا فِي دِينِكُمْ ) * غلو مكنيد در دين خود * ( غَيْرَ الْحَقِّ ) * غلوى ناروا و باطل مراد مبالغه يهود است در مذمت عيسى و افراط نصارى در مدح او يعنى اى يهود در وضع عيسى سعى مكنيد بحيثيتى كه نسبت امر قبيح و شنيع به او دهيد و اى نصارى در رفع او كوشش منمائيد بر وجهى كه دعوى الوهيت او كنيد و گويند خطاب بنصاريست خاصه * ( وَلا تَتَّبِعُوا ) * و پيروى مكنيد * ( أَهْواءَ قَوْمٍ ) * هواها و آرزوهاى گروهى از اسلاف و رؤساى خود كه از جهل * ( قَدْ ضَلُّوا مِنْ قَبْلُ ) * گمراه شدند پيش از اين در شريعت خود يعنى قبل از بعثت خاتم الانبياء ( ص ) * ( وَأَضَلُّوا كَثِيراً ) * و گمراه ساختند بسيارى را از روى عناد و بدع و ضلال را در ميان ايشان انداختند * ( وَضَلُّوا ) * و ثابت شدند بر ضلالت و گمراهى خود * ( عَنْ سَواءِ السَّبِيلِ ) * از راه راست و طريق اقتصار كه آن اسلام است بعد از مبعث پيغمبر ( ص ) چه تكذيب او كردند و بر او ياغى شدند و گويند ضلال اول اشاره است بضلالت ايشان از مقتضاى عقل و ثانى اشارت است بضلالت ايشان از آنچه در شرع حضرت رسالت ( ص ) آمده و يا ضلال اول انحراف است از جاده شريعت نبوى و دويم از جنت و نعمت دايمى * ( لُعِنَ الَّذِينَ كَفَرُوا ) * لعنت كرده شدند آنان كه كافر شدند * ( مِنْ بَنِي إِسْرائِيلَ ) * از فرزندان يعقوب يعنى جهودان * ( عَلى لِسانِ داوُدَ ) * بر زبان داود عليه السّلام كه اهل ايله را كه از حكم سبت تجاوز كردند نفرين كرد از باقر صلوات اللَّه عليه مرويست كه اصحاب ايله چون عدوان نمودند از حكم روز شنبه در باب ماهى گرفتن داود بر ايشان دعا كرد كه\r\nاللهم البس اهل الايلة اللعنة مثل الردى على المنكبين و مثل المنطقة على الحقوين\r\nچون اين دعا فرمود ملعون گشتند در زبور كه بر زبان داود خوانده ميشد * ( وَعِيسَى ابْنِ مَرْيَمَ ) * و بر زبان عيسى نيز كه اصحاب مايده را لعن كرد و خنازير گشتند و ايشان پنج هزار مرد بودند و يا ملعون شدند در انجيل كه بر لسان عيسى جارى ميگشت * ( ذلِكَ ) * اين لعن شنيع كه مفضى بمسخ ايشان شد * ( بِما عَصَوْا ) * بسبب آن بود كه نافرمانى كردند * ( وَكانُوا يَعْتَدُونَ ) * و بودند كه از حد ميگذشتند از آنچه حقتعالى بر ايشان حرام كرده بود از زجاج مرويست\r\n","description":"","footnote":"","page_name":" 299 ","page_number":299},
  {"content":"\r\nكه داود و عيسى امت خود را اعلام كردند ببعث حضرت خاتميت ( ص ) و نبوت او و بعد از آن لعن كردند كسانى را كه به او نگروند و پيروى نكنند و قول اول اصح و اشهر است حاصل كه حقتعالى چون ميدانست بعلم ازلى كه كفار بر صفت كفر خواهند بود تا بميرند لعن داود و عيسى را علامت يأس ايشان گردانيد از ايمان آوردن و نشانه اقامت ايشان بر كفر چه دعاى پيغمبران بر ايشان بعقوبت بود و دعوت انبيا مستجاب است پس معلوم شد كه آنها كه به هدف تير لعن گرفتار شدند بر صفت كفر مردند و نيز ذكر لعن بر زبان داود و عيسى به جهت ازاله ابهام است به آنكه بنى اسرائيل چون كه از انبيا متولد شده‌اند پس مستحق عقوبت نباشند حق تعالى باز نمود كه عصيان و طغيان موجب عقوبت است و اگر چه فاعل آن از پيغمبر متولد شده باشد و از اينجا است كه در حديث قدسى وارد شده كه\r\nخلقت الجنة لمن اطاعنى و لو كان عبدا حبشيا و خلقت النار لمن عصانى و لو كان سيدا قرشيا\r\nو تخصيص داود و عيسى بذكر به جهت آن است كه بعد از موسى از ايشان معروفتر پيغمبرى نبوده و ذكر سليمان به جهت آن نفرمود كه او تابع پدر خود بود و وى را شريعتى مجدد نبود و ما در بما عصوا مصدريه است يعنى سبب ملعون شدن بنى اسرائيل بر زبان عيسى و داود عصيان و اعتداى ايشان بود از محرمات * ( كانُوا لا يَتَناهَوْنَ ) * بودند كه نهى نمىكردند بعضى از ايشان بعضى را * ( عَنْ مُنكَرٍ فَعَلُوه ) * از معاودهء عمل زشت كه ميكردند و يا از مثل آن منكرى كه اقدام مينمودند و يا از منكرى كه اراده ميكردند كه آن را بفعل آرند و منتهى ميشدند براى ان و يا از منكرى كه منتهى و منزجر نميشدند از آن مأخوذ از قول عرب كه ( تناهى عن الامر و انتهى عنه اذا امتنع ) * ( لَبِئْسَ ما كانُوا يَفْعَلُونَ ) * بخداى كه بد چيزى است كه ايشان ميكردند اين تعجبى است از فعل قبيح ايشان مؤكد به قسم و در اين تهديد عظيم است آنها را كه نهى منكر نفرمايند از ابن عباس مروى است كه بنى اسرائيل سه فرقه بودند فرقهء درست اعتدا نمودند و فرقهء ايشان را از آن منع كردند و ليكن ترك مجالست و مؤاكله و معاشرت با ايشان نكردند و فرقهء چون ديدند كه ايشان اعتدا نكردند از ايشان مفارقت كردند و ترك مجالست و مؤاكله را شعار خود ساختند فرقه اولى بسبب اعتدا و ثانيه به جهت اختلاط ملعون شدند و لهذا حضرت رسالت ( ص ) فرموده كه\r\nلتأمرون بالمعروف و لتنهون عن المنكر و لتاخذن على يد السفيه و لتناظرنه على الحق طرا و ليضربن اللَّه قلوب بعضكم على بعض و يلعنكم كما لعنهم\r\nيعنى بايد كه امر بمعروف بكنيد و نهى از منكر و دست سفيه را بگيريد و او را به راه حق داريد و اگر نه حق سبحانه دلهاى بعضى از شما را بر بعضى زند و لعن كند همه را هم چنان كه لعن كرد اهل كتاب را و بدان كه نزد بعضى مراد بمنكر در آيه مذكوره صيد كردن ماهى بود در روز شنبه چنان كه گذشت و نزد\r\n","description":"","footnote":"","page_name":" 300 ","page_number":300},
  {"content":"\r\nبعضى ديگر اخذ رشوه بود در احكام و گويند اكل ربوا بود و نزد جمعى ديگر اكل اثمان شحوم چه اكل شحوم بر ايشان حرام بود و ايشان آن را ميفروختند و بهاى آن را اخذ ميكردند و آن را در ماكول خود انفاق ميكردند و از غايت جهل نميدانستند كه چيزى كه حرام باشد بهاى آن نيز حرام خواهد بود و اولى حمل آن است بر عموم خود تا شامل جميع محرمات باشد و نيز از احوال اهل كتاب خبر ميدهد كه\r\n* ( تَرى ) * و ميبينى اى محمد صلَّى اللَّه عليه و آله * ( كَثِيراً مِنْهُمْ ) * بسيارى را از اهل كتاب كه از غايت حقد و حسد و بغض بانو و مسلمانان * ( يَتَوَلَّوْنَ الَّذِينَ كَفَرُوا ) * دوستى ميكنند با كافران چون كعب بن اشرف كه بعد از غزوهء بدر كبرى به مكه رفت و مشركان را بر حرب مسلمانان تحريص كرد * ( لَبِئْسَ ما قَدَّمَتْ لَهُمْ ) * هر آينه بد چيزيست كه از پيش فرستاده است براى ايشان * ( أَنْفُسُهُمْ ) * نفسهاى ايشان تا روز قيامت به آن رد كرده شوند * ( أَنْ سَخِطَ اللَّه عَلَيْهِمْ ) * مخصوص بذم است از قبيل ( بئس الرجل زيد ) يعنى بد چيزيست آنچه از پيش فرستاده است دستهاى ايشان و آن اين است كه خشم گرفت خداى بر ايشان يعنى موجب آن شد كه حقتعالى بر ايشان غضب كرد * ( وَفِي الْعَذابِ هُمْ خالِدُونَ ) * و ايشان در عذاب جاويدان باشند و ميتواند بود كه ان سخط اللَّه علت ذم باشد و مخصوص بذم محذوف اى لبئس شيئا ذلك لان كسبهم السخط و الخلود از ابى جعفر عليه السّلام مرويست كه مراد از * ( يَتَوَلَّوْنَ الَّذِينَ كَفَرُوا ) * آن است كه ( يتولون الملوك الجبارين و يؤمنون لهم اهوائهم ) دوستى مىكنند با ملوك جبابره و اهواء باطله ايشان را تصديق ميكنند ( ليصيبوا من دنياهم ) تا برسند ببعضى از دنياى ايشان يعنى تا از حطام دنيوى محظوظ شوند و در اين توبيخ است مرا بناى اين روزگار و تنبيه بر بدى افعال و خبث اعمال ايشان و ابن عباس و مجاهد و حسن بر آنند كه اين آيه در شأن منافقان است از يهود و ضمير در منهم راجع بايشان است * ( وَلَوْ كانُوا يُؤْمِنُونَ ) * و اگر باشند منافقان كه ايمان آرند از روى حقيقت * ( بِاللَّه وَالنَّبِيِّ ) * به خدا و پيغمبر * ( وَما أُنْزِلَ إِلَيْه ) * و به آنچه فرو فرستاده شده است بر پيغمبر ( ص ) يعنى قرآن * ( مَا اتَّخَذُوهُمْ أَوْلِياءَ ) * هر آينه فرا نگيرند مشركان را دوستان مراد آن است كه اگر ايشان بمحمد ( ص ) و قرآن ايمان داشتندى با اهل كفر دوستى نكردندى اكثر بر آنند كه معنى آن است كه اگر يهود ايمان داشتند به خدا و تورية با مشركان دوستى نمىكردند چه فرمان خدا و موسى و حكم تورية آن است كه با كفار دوستى نكنند * ( وَلكِنَّ كَثِيراً ) * و ليكن بسيارى\r\n","description":"","footnote":"","page_name":" 301 ","page_number":301},
  {"content":"\r\n* ( مِنْهُمْ ) * از يهودان يا منافقان * ( فاسِقُونَ ) * خارجند از دايرهء ايمان و يا متمردند در نفاق خود وصف ايشان بفسق با آنكه كفر ابلغ است در باب ذم به جهت آن است كه تا مفيد اين معنى باشد كه ايشان خارجند از امر خدا و اين معنى در وصف ايشان بكفر ظاهر نميشود و يا به جهت آنكه فاسق در كفر متمرد است پس معنى چنين باشد كه ( انهم فاسقون فى كفرهم فاسقون خارجون الى التمرد فيه ) پس از شدت خصومت و عداوت يهود نسبت باهل اسلام خبر ميدهد كه * ( لَتَجِدَنَّ أَشَدَّ النَّاسِ ) * هر آينه يا بى تو سختترين مردمان را * ( عَداوَةً ) * از روى دشمنى * ( لِلَّذِينَ آمَنُوا ) * به آنان كه گرويده‌اند * ( الْيَهُودَ ) * جهودان را * ( الَّذِينَ أَشْرَكُوا ) * و آنان كه شرك آورده‌اند يعنى جهودان و مشركان بدترين دشمنانند مر مؤمنان را و بدين سبب در مخالفت اهل اسلام موافقت دارند و سبب عداوت ايشان با مؤمنان شكيمت و تضاعف كفر ايشان است و انهماك ايشان در اتباع هوا و ركون ايشان از تحقيق و تمرد ايشان بر تكذيب انبيا و معادات نمودن با ايشان ابو هريره از رسول ( ص ) روايت كرده كه هيچ دو جهود نباشند كه با يك مسلمان حاضر شوند مگر كه قصد كشتن او كنند و مشركان نيز چنين اند * ( وَلَتَجِدَنَّ أَقْرَبَهُمْ ) * و هر آينه مييابى نزديكترين مردمان * ( مَوَدَّةً لِلَّذِينَ آمَنُوا ) * از روى دوستى مر آن كسانى را كه گرويده‌اند * ( الَّذِينَ قالُوا إِنَّا نَصارى ) * آنان را كه ميگويند ما ترسايانيم به جهت لين ورقة قلوب ايشان و قلت حرص ايشان بر دنيا و كثرت اهتمام ايشان بعلم و عمل بر خلاف يهودان و مشركان و بدين سبب با اهل شرك استظهار نميجويند و اليه اشار بقوله * ( ذلِكَ ) * يعنى آن قرب مردة * ( بِأَنَّ مِنْهُمْ ) * بسبب آنست كه بعضى از ايشان * ( قِسِّيسِينَ ) * دانايان راستگويند * ( وَرُهْباناً ) * و عابدان صومعه نشين * ( وَأَنَّهُمْ لا يَسْتَكْبِرُونَ ) * و بسبب آنكه گردن كشى نميكنند از قبول حق در حين استماع و فهميدن آن و يا متواضعند و تكبر نميكنند مانند يهود و در اين دليل است بر آنكه تواضع و اقبال بر علم و عمل و اعراض از شهوات محمود است و اگر چه در كافر باشد علما گفته‌اند كه مراد از از آنها كه قرب مودة\r\nبا مؤمنان داشته‌اند نجاشى بود و اصحاب او چه از نصارى جمعى هستند كه از قتل مسلمانان و تخريب بلاد و هدم مساجد ايشان كم از يهود نيستند اما نصارى حبشه كه قرآن از جعفر بن ابى طالب استماع كردند بمسلمانى مايل شدند و اغلب ايشان ايمان آوردند و نزد بعضى آن است كه چون جعفر عليه السّلام از ديار حبشه مراجعت نمود نجاشى هفتاد تن را از علماى خود به خدمت حضرت مصطفى\r\n","description":"","footnote":"","page_name":" 302 ","page_number":302},
  {"content":"\r\n( ص ) فرستاد چون ايشان بعتبهء عاليهء حضرت رسالت پناه ( ص ) رسيد به آن حضرت سورهء يس را بر ايشان خواند بسيار بگريستند و احكام اسلام قبول كردند با يكديگر گفتند كه قرآن مشابهت تمام دارد با آنچه بعيسى عليه السّلام نازل شده و مقصود از قايلان * ( إِنَّا نَصارى ) * ايشانند و قبل از اين گذشت كه در بدايت اسلام كه رسول صلَّى اللَّه عليه و آله در مكه بود مشركان ايذاى مسلمانان ميكردند و ايشان را عذاب مينمودند تا از اسلام برگردند و حضرت را ابو طالب كه عمش بود حمايت كرده نميگذاشت كه اهل كفر و شرك آزارى به او رسانند چون كار بر مسلمانان تنك شد حضرت ايشان را فرمود كه به حبشه هجرت كنيد كه پادشاه حبشه پادشاه عادلست و ظلم و ستم از او دور است و نام پادشاه آن اضمحه بود و نجاشى لقب او بود بمعنى عطا چه او مردى كريم نفس و سخى طبع بود و اين نام پادشاهان حبشه بود و هست چنان چه قيصر كه نام ملوك روم است القصه يازده مرد و چهار زن كه آنها عثمان بن عفان و زن او رقيه و عبد اللَّه بن مسعود و عبد الرحمن بن عوف و ابو حذيفة بن عتبه و زن او سهلة بنت سهل بن عمرو مصعب بن عمير و ابو سلمة بن عبد الاسد و زن او ام سلمه بنت ابى اميه و عثمان بن مظعون و عامر بن ربيعه و زن او ليلى بنت ابى خيثمه و خطاب بن عمر و سهل بيضا با چهار زن بودند كه كشتى را بنيم دينار گرفته بحبشه مهاجرت كردند و اين در ماه رجب بود و در سال پنجم از مبعث و اين را هجرت اولى گويند و بعد از آن جعفر بن ابى طالب نيز متوجه آن صوب شد و از عقب او گروه متفرقه مىرفتند تا هشتاد و دو كس بحبشه رفتند سواى زنان و كودكان چون قريش از اين خبر يافتند عمرو بن عاص را باصحاب او عماره بن وليد را بعضى هدايا داده نزد نجاشى فرستادند و عماره حسن الوجه بود و عمرو عاص زن خود را نيز همراه داشت چون در كشتى نشستند بشرب خمر مشغول شدند عماره بعمرو گفت زن خود را بگو مرا تقبيل كند عمرو امتناع كرد چون مست بود عماره او را در آب انداخت عمرو بسياحة خود را بصدر كشتى رسانيد و از آب بيرون آمد و به جهت اين عداوت در ميان ايشان پيدا شد و چون نزد نجاشى آمدند عمرو گفت اى ملك گروهى مخالفت كرده‌اند در دين ما و الههء ما را دشنام داده‌اند و ملتجى به تو شده‌اند ايشان را بما رد فرما نجاشى كسى بطلب جعفر فرستاد چون حاضر شد جعفر گفت اى ملك از عمرو بپرس كه ما عبيد ايشانيم عمرو گفت نه بلكه احرارند گفت از ايشان سؤال كن كه در ذمهء ما قرضى دارند تا مطالبهء آن كنند عمرو گفت نه ما را بر شما هيچ دينى نيست جعفر گفت پس چه ميخواهيد از ما كه با آنكه ترك بلاد شما كرده‌ايم ما را به حال خود نميگذاريد بعد از آن گفت اى ملك حق تعالى پيغمبرى و كتابى فرستاده و ما را بخلع انداد و ترك استقسام بازلام امر كرده و به نماز و روزه و عدل و احسان و ايتاء ذى القربى فرموده و از فحشا و منكر نهى كرده نجاشى گفت بهذا بعث عيسى عيسى نيز به اين مبعوث شده بعد از آن گفت اى جعفر\r\n","description":"","footnote":"","page_name":" 303 ","page_number":303},
  {"content":"\r\n( هل تحفظ مما انزل اللَّه على نبيك شيئا ) آنچه بر پيغمبر شما نازل شده چيزى ياد دارى جعفر گفت آرى پس سورهء مريم را بر او خواند چون بآيهء وَهُزِّي إِلَيْكِ بِجِذْعِ النَّخْلَةِ رسيد نجاشى گفت هذا و اللَّه هو الحق و اللَّه كه اين حقست عمرو گفت كه جعفر مخالف ما است او را بما رد كن نجاشى دست را بر روى عمرو زد و گفت اسكت ساكت شو اگر او را بقول قبيح باد كنى\r\nترا عقوبت كنم پس هر چند التماس كرد و در اين باب جد و جهد نمود نجاشى قبول نكرد و گوش به حرف او نكرد وى مأيوس شده بازگشت و مسلمانان آنجا توطن نمودند تا آنكه رسول صلَّى اللَّه عليه و آله از مكه بمدينه هجرت فرمود و اسلام قوت گرفت و مسلمانان استيلا يافتند در سال ششم از مبعث رسول نامهء نوشت بنجاشى تا ام حبيبه بنت ابو سفيان را بنكاح او درآورد و ابو سفيان در آن سال فوت شده بود و در آن نامه درج كرد كه مسلمانان را بمدينه فرستد نجاشى چون نامه را مطالعه كرد اطاعت نموده كنيزك خود را كه ابرهه نام داشت نزد ام حبيبه فرستاد و او را بر اين معنى اخبار كرده‌ام حبيبه عقدى داشت بمژده بكنيز داد و گفت برو بگو كه وكيلى از جانب آن حضرت بفرستد تا من نيز وكيلى تعيين كنم نجاشى خالد بن سعد را فرستاد تا خطبه خوانده او را به مبلغ چهار صد دينار بنكاح پيغمبر ( ص ) درآورد نجاشى مبلغ مذكور را بكنيز داده نزد ام حبيبه فرستاد ام حبيبه پنجاه دينار از آن بكنيز داد كنيز گفت امر نجاشى آنست كه من هيچ از اين نستانم و اين نيز كه گرفته‌ام رد كنم و من كنيز خاصه ملكم بمحمد ( ص ) ايمان آورده‌ام و به آنچه به او فرود آمده تصديق كرده‌ام چون به او رسى تحيت مرا به او رسانى گفت منت دارم پس آنچه گرفته بود رد كرد نجاشى زنان خود را فرمود تا ام حبيبه را تهنيت كردند و از براى او هديها آوردند پس كشتى تعيين نمود و او را با جعفر و ساير مسلمان در آن كشتى نشانده روانه مدينه كرد و در آن وقت رسول صلَّى اللَّه عليه و آله بغزوة خيبر رفته بود و چنان اتفاق افتاد كه در وقتى كه جعفر بمدينه رسيد امير المؤمنين عليه السّلام فتح خيبر كرده بود چون بشارت قدوم جعفر و فتح خيبر بر رسول رسيد فرمود كه\r\nفرحتان لا ادرى بايهما اسر بفتح خيبر ام بقدوم جعفر\r\nيعنى ايندو فرحند نميدانم كه بكدام يك از ايندو مسرور شوم بآمدن جعفر يا به گشودن قلعهء خيبر و از مقاتل و كلبى روايت است كه كسانى كه قايل انا نصارى بودند چهل كس بودند سى و دو از حبشه و هشت از اهل شام و نزد عطا هشتاد بودند چهل از اهل نجران از بنى الحرث بن كعب و سى و دو از حبشه و هشت رومى بودند از اهل شام و مرويست كه بعد از آمدن جعفر با اصحاب بمدينه نجاشى نامهء نوشت و پسر خود را ارها با شصت مرد از حبشه بمدينه فرستاد و در نامه درج كرد كه من به خدا و تو كه محمدى صلَّى اللَّه عليه و آله ايمان آورده‌ام و آنچه بر تو منزل گشته تصديق كرده‌ام و پسر خود ارها را با جماعتى زهاد به خدمت تو فرستادم اگر اجازت فرمايى به خدمت تو آيم و آنچه امر نمايى به آن امتثال\r\n","description":"","footnote":"","page_name":" 304 ","page_number":304},
  {"content":"\r\nكنم و من بدست پسر عمت جعفر بيعت كرده‌ام پس آن گروه در كشتى نشستند اتفاقا آن كشتى كه پسر نجاشى در آن بود غرقشد و آن جماعت كه بماندند با گروه ديگر منضم شده هفتاد مرد بودند شصت و دو از حبشه و باقى از اهل شام نزد رسول صلَّى اللَّه عليه و آله آمدند و از جملهء ايشان بحيراء راهب بود و ابرهه و ادريس و اشرف رسول صلَّى اللَّه عليه و آله سوره يس را بر ايشان خواند چنان كه گذشت ايشان بگريستند و گفتند چه نيك مانند است اين حديث به آنچه حق تعالى بعيسى فرستاده پس حق سبحانه در حق ايشان آيه مذكوره را فرستاد و مدح ايشان فرمود الجزء السابع من الاجزاء الثلاثين بعد از آن از رقت قلوب و شدت خشية و مسارعت نصارى بقول حق خبر ميدهد كه * ( وَإِذا سَمِعُوا ) * عطف است بر لا يستكبرون يعنى چون ميشنوند از علما و عباد از سيد مختار صلَّى اللَّه عليه و آله يا از جعفر طيار * ( ما أُنْزِلَ إِلَى الرَّسُولِ ) * آنچه فرستاده شده است بر رسول * ( تَرى أَعْيُنَهُمْ ) * ميبينى چشمهاى ايشان را كه از غايت رقت قلوب ايشان * ( تَفِيضُ مِنَ الدَّمْعِ ) * ميريزد اشك را * ( مِمَّا عَرَفُوا مِنَ الْحَقِّ ) * از آنچه شناختند از سخن راست من اول از براى ابتداست و ثانى از براى تبعيض چه آن بعضى از حق بود يعنى آنچه سبب بكاى ايشان بود معرفت ايشان بود ببعضى از حق پس حال ايشان چگونه باشد چون عارف شوند بهمهء آن و بدانكه فيض بمعنى انصباب است از امتلا پس وضع آن در موضع امتلا جهت مبالغه است و يا آنكه معنى آن است كه اعين ايشان از فرط بكا بمثابهء است كه گوييا با نفسها فايض ميشوند * ( يَقُولُونَ ) * ميگويند از روى نياز * ( رَبَّنا آمَنَّا ) * اى پروردگار ما ايمان آورديم بدين كلام و بدين پيغمبر عليه السّلام * ( فَاكْتُبْنا مَعَ الشَّاهِدِينَ ) * پس بنويس ما را از جملهء گواهانى كه اداى شهادت كرده‌اند بحقيقت قرآن و نبوت محمد يعنى ما را داخل امت محمد ( ص ) گردان كه گواهان انبيا و امم ايشانند در روز قيامت در خبر است كه يهود رفقاى جعفر را سرزنش كردند كه چه زود ايمان آورديد مدتها است كه ما را دعوت ميكنند قبول نميكنيم يا اهل حبشه نجاشى را گفتند كه ايمان آوردهء به كسى كه او را نديدهء حق تعالى ميفرمايد كه ايشان در جواب گفتند كه * ( وَما لَنا لا نُؤْمِنُ بِاللَّه ) * و چيست ما را كه ايمان نياوريم به خدا * ( وَما جاءَنا مِنَ الْحَقِّ ) * و به آنچه بما آمد از حق يعنى كتاب و پيغمبر * ( وَنَطْمَعُ أَنْ يُدْخِلَنا رَبُّنا ) * و حال آنكه ما طمع داريم آنكه در آرد ما را پروردگار ما در بهشت * ( مَعَ الْقَوْمِ\r\n","description":"","footnote":"","page_name":" 305 ","page_number":305},
  {"content":"\r\n* ( الصَّالِحِينَ ) * با گروه صالحان كه امت حضرت رسالتند صلَّى اللَّه عليه و آله استفهام براى انكار است و استبعاد مر انتفاى ايمان را با قيام داعى كه آن طمع است در انخراط با صلحا و دخول در مداخل آنها و قوله لا نؤمن حال است از ضمير و عامل آن چيزيست كه لام متضمن است از معنى فعل اى ( اى شيء حصل لنا غير مؤمنين باللَّه اى بوحدانيته ) و گويند مراد بقوله * ( لا نُؤْمِنُ بِاللَّه وَما جاءَنا ) * ايمان است بر رسول و كتاب خدا چه ايمان به اين دو حقيقت ايمان است به او سبحانه و ذكر اللَّه به جهت توطيه و تعظيم است و نطمع عطف است بر نؤمن يا خبر مبتداء محذوف است و واو از براى حال اى و نحن نطمع و عامل در\r\nآن همان حال اولى است و يا نؤمن است القصه چون ايشان از روى خلوص عقيده اين دعا كردند * ( فَأَثابَهُمُ اللَّه ) * پس جزا داد خداى ايشان را * ( بِما قالُوا ) * به آنچه گفتند از روى اخلاص * ( جَنَّاتٍ تَجْرِي ) * بوستان هايى كه ميرود * ( مِنْ تَحْتِهَا الأَنْهارُ ) * از زير درختان يا منازل آن جويها * ( خالِدِينَ فِيها ) * در حالتى كه از روى اجلال جاويد باشند در آن * ( وَذلِكَ جَزاءُ الْمُحْسِنِينَ ) * و اين است پاداش نيكو كاران در قول و فعل عروة بن زبير گويد كه بعضى از علماى ترسايان تغيير و تبديل كردند و آنها چهار كس بودند و آنكه از ايشان بر حق بايستاد قسيس است پس هر كه به او اقتدا كرد بر طريق استقامت او را قسيس گويند و اشتقاق آن از قس است بمعنى نشر حديث و رهبان جمع راهب است چون راكب و ركبان و اشتقاق آن از رهبه است بمعنى خشية و بعد از بيان مدح و وعدهء مؤمنان از اهل كتاب در وعيد كفار ايشان ميگويد كه * ( وَالَّذِينَ كَفَرُوا ) * و آنان كه كافر شدند * ( وَكَذَّبُوا بِآياتِنا ) * و به دروغ داشتند آيتهاى ما را * ( أُولئِكَ أَصْحابُ الْجَحِيمِ ) * آن گروه ياران دوزخاند عطف تكذيب آيات بر كفر با آنكه تكذيب نوعى از كفر است و مندرج در تحت آن به جهت آن است كه مقصود بيان حال مكذبان است و تذكير ايشان در معرض مصدقان آيات به جهت جمع ميان ترغيب و ترهيب و بدان كه كذب مشروط نيست بر آنكه فاعل آن عالم باشد به آن بلكه اگر معتقد كذب شيء باشد او را مكذب ميتوان گفت و اگر چه علم بكذب آن نداشته باشد و استحقاق ذم بسبب آن است كه فاعل آن تقصير كرده است در تحصيل علم بصدق آن و در اكثر تفاسير آورده‌اند كه روزى حضرت رسالت پناه صلَّى اللَّه عليه و آله براى صحابه وصف قيامت ميفرمود و از هول آن روز شمهء باز مينمود ده تن از اصحاب كه امير المؤمنين ( ع ) و ابن مسعود و مقداد و ابو ذر و سلمان و سالم مولى ابى حذيفه و عبد اللَّه بن عمر و عثمان بن مظعون و معقل بن مقرن و ابو بكر بودند در خانهء عثمان بن مظعون مجتمع شده اتفاق كردند بر اينكه\r\n","description":"","footnote":"","page_name":" 306 ","page_number":306},
  {"content":"\r\nبقية العمر روز بصيام و شب بقيام گذرانند و بر فراش خواب نكنند و گوشت و چربى نخورند و گرد زنان نگردند و ترك دنيا كرده گليم و پوست پوشيده گرد عالم برآيند و بعضى از ايشان قصد كردند كه قطع مذاكير خود كنند و بر اين اتفاق سوگند ياد كردند اينخبر به حضرت رسالت ( ص ) رسيد به خانه عثمان بن مظعون آمد هيچكس را در آن خانه نديد زن او را ام حكميه بنت ابى اميه عطاره كه نام او خولى بود فرمود آنچه در حق شوهرت و اصحاب او ميگويند راست است خولى چون نميخواست كه دروغ به پيغمبر ( ص ) بگويد و كشف حال شوهر خود كند گفت ( ان كان اخبرك عثمان فقد صدقك ) اگر عثمان ترا به آن خبر دهد راست خواهد بود پس حضرت رسالت ( ص ) از آنجا بيرون آمد چون عثمان به خانه آمد خولى او را از اين معنى اخبار كرد عثمان با همهء ياران متوجه حضرت رسالت ( ص ) شدند آن حضرت فرمود آنچه از شما نقل ميكنند راست است عرض كردند بلى يا رسول اللَّه ( ص ) ما جز خير نخواستيم فرمود من مأمور نيستم بدانچه شما فكر كرده‌ايد بدرستى كه نفس شما را بر شما حقيست پس روزه داريد و افطار كنيد و در شب بتهجد قيام نمائيد و بخسبيد كه من تهجد ميگذارم و خواب ميكنم و روزه مىدارم و افطار ميكنم و گوشت و چربى ميخورم و با زنان خلوت ميكنم اينست سنت و طريقهء من\r\nفمن رغب عن سنتى فليس منى\r\nهر كه از سنت من رغبت بگرداند از من نباشد بعد از آن همهء مردمان را جمع كرده و فرمود كه\r\nما بال اقوام حرموا النساء و الطعام و الطيب و النوم و شهوات الدنيا\r\nچه مىشود گروهى را كه زنان و طعامها و طيبها و خواب و ساير لذات مباحه را بر خود حرام كرده اند\r\nاما انى الست امركم ان تكونوا قسيسين و رهبانا فانه ليس فى دينى ترك اللحم و النساء و لا اتخاذ الصوامع\r\nبدانيد كه من شما را نميفرمايم كه مانند احبار و زهاد ترسايان باشيد چون در دين من ترك گوشت و تحريم زنان نيست و نه اينكه صومعها فرا گيريد و در آن بنشينيد و با كسى اختلاط نكنيد\r\nو ان سياحة امتى الصوم و رهبانيتهم الجهاد اعبدوا اللَّه و لا تشركوا به شيئا و حجوا و اعتمروا و اقيموا الصلاة و اتوا الزكاة و صوموا رمضان\r\nبدرستى كه سياحت امت من روزه است و رهبانيت ايشان بجهاد خداى را بپرستيد و با او شرك مياوريد و حج و عمره كنيد و نماز بپاى داريد و زكات بدهيد و روزهء رمضان بداريد\r\nو استقيموا يستقم لكم فانما هلك من قال قبلكم بالتشديد شدوا على انفسهم فشدد اللَّه عليهم فاولئك بقاياهم فى الديرات و الصوامع\r\nمستقيم شويد براى خود پس بدرستى كه آنان كه پيش از شما بودند به جهت آنكه تشديد و سخت گيرى كردند بر خود هلاك گرديدند و بر خود سخت گرفتند و خدا بر ايشان سخت گرفت و آنان كه در صومعه ها\r\n","description":"","footnote":"","page_name":" 307 ","page_number":307},
  {"content":"\r\nو ديرها مانده بقاياى ايشانند بعد از آن حقتعالى اين آيه را نازل ساخت * ( يا أَيُّهَا الَّذِينَ آمَنُوا ) * اى گروه مؤمنان * ( لا تُحَرِّمُوا ) * حرام مكنيد بر خود * ( طَيِّباتِ ما أَحَلَّ اللَّه لَكُمْ ) * چيزهاى پاكيزه و لذيذ كه خداى بر شما حلال گردانيده و بعد از امر برفض جانب تفريط كه آن كسر نفس است و ترك شهوات نهى ميفرمايد از افراط در اين و اعتداء از حدود اللَّه بتحليل حرام او بقوله * ( وَلا تَعْتَدُوا ) * و تجاوز مكنيد از حدود الهى كه آنچه حرام ساخته شما آن را حلال كنيد بر خود و حرام گردانيد بر خود آنچه بر شما حلال ساخته پس آيه نافى باشد از تحريم ما احل اللَّه و تحليل ما حرم اللَّه و داعى اقتصاد بينهما * ( إِنَّ اللَّه ) * بدرستى كه خداى * ( لا يُحِبُّ الْمُعْتَدِينَ ) * دوست نميدارد آنان را كه از حد درگذرند از ابن عباس روايت است كه مردى نزد رسول ( ص ) آمد و گفت يا رسول اللَّه من ديشب پارهء گوشت خوردم در ميان شب مرا انتشار رنجه ميداشت و به جهت اين گوشت بر خود حرام كردم حقتعالى اين آيه فرستاد و او را از آن منع فرمود از ابى عبد اللَّه عليه السّلام مرويست كه آيه نازل شد در حق امير المؤمنين عليه السّلام و بلال و عثمان بن مظعون اما امير المؤمنين عليه السّلام سوگند خورد كه هرگز در شب خواب نكند الا ما شاء اللَّه و بلال قسم ياد كرد كه هيچ روزى روزه نگشايد و عثمان بن مظعون نيز سوگند خورد كه با هيچ زنى مباشرت نكند و در كنز آورده كه آيه دلالت بر چند چيز مىكند يكى آنكه جايز نيست ( تحريم ما احل اللَّه من الطيبات و اباحه ما حرم اللَّه من الخبائث ) دويم آنكه ترهب و تقشف از سنن اين شريعت نيست بلكه از سنن آن تناول طيبات و مستلذات محلَّله است سيم آنكه منعقد نمىشود عهد و يمين بر ترك مندوبات و نه بر ترك مباحى كه فعل آن اولى از ترك باشد و حقتعالى بعد از نهى از اين بر طريق اباحت امر فرموده ايشان را بر اكل ما احل اللَّه بقوله * ( وَكُلُوا مِمَّا رَزَقَكُمُ اللَّه ) * و بخوريد آن چيزى را كه خداى روزى داده است شما را * ( حَلالًا طَيِّباً ) * روزى مباح و پاكيزه اگر گويند بمذهب صحيح و طريق حق روزى غير حلال نمىباشد پس تقييد آن بحلال چه فايده دارد گوئيم ذكر آن بر وجه تأكيد است كما قال وَكَلَّمَ اللَّه مُوسى تَكْلِيماً پس حلالا مفعول مطلق باشد به غير لفظ فعل از قبيل قعدت جلوسا و اينكه حقتعالى در موضع ديگر رزق را على اطلاقه ذكر فرموده و هو قوله وَمِمَّا رَزَقْناهُمْ يُنْفِقُونَ مصدق اينست كه روزى مرادف حلال است و تفصيل اين معنى در صدر سورة البقره سمت ذكر يافته * ( وَاتَّقُوا اللَّه ) * و بترسيد در تحريم ما احل اللَّه\r\n","description":"","footnote":"","page_name":" 308 ","page_number":308},
  {"content":"\r\n* ( الَّذِي أَنْتُمْ بِه مُؤْمِنُونَ ) * از آن خدايى كه شما به دو گرويدگانيد اين استدعاى نفوس است باطيب مطعومات محلَّله بالطف وجوه و در ايندو آيه دلالت است بر كراهت تخلى و توحش و خروج از آنچه جمهور بر آنند از تاهل و طلب ولد و عمارت ارض عايشه روايت كرده كه رسول ( ص ) مرغ بريان خوردى و حلوا دوست داشتى و گفتى\r\nالمؤمن حلو يحب الحلوات\r\nو نيز از آن حضرت مرويست كه\r\nفى بطن المؤمن زاوية لا يملؤها الا الحلو\r\nيعنى در شكم مؤمن كنجى است كه آن را پر نگرداند مگر شيرينى و مرويست كه حسن بصرى روزى پالوده مىخورد فرقد شحى بر او داخل شد حسن گفت ( يا فرقد ما تقول فى هذا ) چه مىگويى در حق اين گفت ( لا اكله و لا احب اكله ) اين را دوست ندارم و خورندهء او را دوست ندارم حسن از روى تعجب نظر كرد و گفت ( لعاب النحل بلعاب البرمع سمن البقر يعيبه مسلم ) لعاب زنبور عسل و مغز گندم با روغن گاو چگونه مسلمانى عيب آن كند آورده‌اند كه بعد از نزول ايندو آيه اصحاب گفتند يا رسول اللَّه ( ص ) سميع و مطيع توايم اما چكنيم با سوگندها كه خورده‌ايم آيه آمد كه * ( لا يُؤاخِذُكُمُ اللَّه ) * مؤاخذه نميكند خداى شما را * ( بِاللَّغْوِ فِي أَيْمانِكُمْ ) * به بيهوده در سوگندهاى شما از ابن زيد نقل است كه عبد اللَّه بن رواحه بندهء ضعيف بود زوجهء وى طعام را دير نزد او ميآورد او سوگند خورد كه هيچ طعامى نخورد و زن نيز سوگند ياد كرد كه اگر تو طعام نخورى من هم نخورم حقتعالى اين آيه فرستاد كه خدا بيمين لغو را مؤاخذه نكند و قوله فى ايمانكم صلهء لا يؤاخذكم است يا صلهء لغو زيرا كه لغو مصدر است يا حال از * ( فِي أَيْمانِكُمْ ) * و بدانكه علما را در يمين لغو اختلافست ابن طاوس گفته كه آن يمين غضبانست و نزد حسن يمين ظان است و آن عبارتست از آنكه شخصى سوگند خورد به ظن آنكه چنانست و حال آنكه چنان نباشد و اينقول حنفيست و نزد ابن عباس قول لا و اللَّه و بلى و اللَّه است به قصد تأكيد كلام بدون قصد قسم ياد نمودن و اين قول شافعى است و اصحاب او و مروى از صادق و باقر عليهم السلام و نزد مالك لغو در ايمان سوگند است بر ماضى كه آن را يمين غموس گويند و مراد بعدم مؤاخذه عدم عقابست و عدم كفاره معا و زمخشرى اكتفاء باحدهما مىكند و در اين نظر است و توجيه آن در آيهء * ( لا يُؤاخِذُكُمُ اللَّه بِاللَّغْوِ فِي أَيْمانِكُمْ ) * است كه در سورة البقرة سمت ذكر يافته پس حاصل معنى آيه آنست كه اگر شما به قصد تأكيد كلام بلا و اللَّه و بلى و اللَّه قسم خوريد بدون آنكه به آن قصد سوگند كنيد حقتعالى شما را به آن معذب نسازد و كفارهء لازم شما نگردد * ( وَلكِنْ يُؤاخِذُكُمْ ) * و ليكن مؤاخذه مىكند يعنى معذب مىسازد شما را * ( بِما عَقَّدْتُمُ الأَيْمانَ ) * به آنكه ببنديد سوگندها را يعنى به زبان گوئيد و بدل قصد آن كنيد و بعد\r\n","description":"","footnote":"","page_name":" 309 ","page_number":309},
  {"content":"\r\nاز آن حنث آن نمائيد و حذف حنث جهت ظهور علم است به آنچه معلوم البديهه است كه حالف به مجرد سوگند خوردن آثم نميشود و كفاره لازم او نميگردد * ( فَكَفَّارَتُه ) * پس كفارهء آن يعنى كفارهء حنث و شكستن آن كه موجب تكفير و ستر اثم مىشود و گناه آن را زايل گرداند * ( إِطْعامُ عَشَرَةِ مَساكِينَ ) * طعام دادن ده مسكين است هر يكى را مدى نزد اصحاب ما و شافعى و نصف صاع از گندم و صاع تمام از جو و خرما به مذهب حنفى و صاعى مطلقا بقول عراقى چهار منست كه هشت رطل است و بقول حجازى پنج رطل و ثلث و مد بقول حجازيان رطلى و ثلث رطل است و بقول عراقيان دو رطل و رطلى نيم من است و بر هر تقدير ميفرمايد كه طعام بايد داد * ( مِنْ أَوْسَطِ ما تُطْعِمُونَ أَهْلِيكُمْ ) * از ميانه آن چه ميدهيد اهل خود را يعنى نه اعلى و نه ادون * ( أَوْ كِسْوَتُهُمْ ) * عطفست بر اطعام يعنى يا كفارهء آن پوشش ده درويش است هر يكى يك جامه بر قول اصحاب ما * ( أَوْ تَحْرِيرُ رَقَبَةٍ ) * يا كفارهء آن آزاد كردن بندهء است كه مؤمن باشد يا در حكم ايمان نزد ما و شافعى و معنى او ايجاب يكى از خصال ثلثه است مطلقا و تخيير مكلف در تعيين * ( فَمَنْ لَمْ يَجِدْ ) * پس هر كه نيابد يكى از اين كفارات ثلثه را * ( فَصِيامُ ثَلاثَةِ أَيَّامٍ ) * پس كفارهء آن روزه داشتن سه روز است بطريق تتابع باجماع اصحاب ما و شافعى * ( ذلِكَ ) * اينكه مذكور شد * ( كَفَّارَةُ أَيْمانِكُمْ ) * كفارهء سوگندان شما است * ( إِذا حَلَفْتُمْ ) * چون سوگند خوريد و بشكنيد * ( وَاحْفَظُوا أَيْمانَكُمْ ) * و نگاه داريد سوگند خود را از شكستن و يا حفظ سوگند خود كنيد به اين معنى كه سوگند مخوريد بر هر امرى كه شما را سانح گردد * ( كَذلِكَ ) * همچنين كه كفاره يمين را بيان كرد * ( يُبَيِّنُ اللَّه ) * بيان مىكند و روشن\r\nميگرداند خداى * ( لَكُمْ آياتِه ) * براى شما نشانهاى شريعت اسلام را * ( لَعَلَّكُمْ تَشْكُرُونَ ) * شايد كه شكر گوئيد نعمت اين تبيين و تعليم را چه مثل اين تبيين موجب خروج شما است از ضيق اثم حنث در كنز آورده كه در اين مقام چند فايده است اول آنكه بمذهب حق معنى يمين لغو سبق يمين است بلسان بدون قصد و امام حسن ( ع ) را از اين سؤال كردند فرزدق نزد آن حضرت حاضر بود گفت ( دعنى اجبه يا ابا سعيد ) بگذار تا من جواب او را بگويم پس گفت كه\r\n\r\n( و لست بمأخوذ بلغو تقوله\r\nاذا لم تعمد عاقدات العزائم )\r\n\r\nپس حكم ايمان حكم ايمان دارد چه هم چنان كه ايمان بلسان حقيقت ايمان نيست ما دام كه عقد آن نكند بقلب هم چنان كه ايمان به لسان ايمانى نيست\r\n","description":"","footnote":"","page_name":" 310 ","page_number":310},
  {"content":"\r\nكه موجب كفاره و اثم شود دويم آنكه حمزه و كسايى عقدتم خوانده‌اند بتخفيف و ابن عامر عاقدتم از فاعل بمعنى فعل چون عافاه اللَّه و غير ايشان بتشديد ميخوانند و معنى جميع اين است كه ( وثقتم ايمانكم بالقصد و النية ) و طبرى منع قرائت تشديد كرده زيرا كه آن با تكرير يمين مىباشد و حال آنكه مؤاخذه بيمين واحد حاصل مىشود و جواب از اين به چند وجه است يكى آنكه تعقيد عقد يمين است بقلب و لسان و اگر عقد آن باحدهما باشد آن تعقيد نيست دويم ابو على فارسى گفته كه تفعيل از براى تكثير فعل است و چون در آيه خطاب براى كثرة است كقوله * ( لا يُؤاخِذُكُمُ اللَّه ) * پس آن مقتضى كثرت يمين و تعقيد باشد كقوله وَغَلَّقَتِ الأَبْوابَ و يا آنكه عقد مثل ضعف باشد كه مراد از آن كثرت نيست هم چنان كه ضاعف كه مراد به آن فعلى نيست كه بين اثنين باشد سيم حسن بن على مغربى گفته كه در تكثير فائدهء هست و آن اينست كه چون حالف تكرير يمين كند بر محلوف واحد و بعد از آن حانث شود لازم او نميشود مگر كفارهء واحده نزد بعضى از فقها و در قوله * ( وَلكِنْ يُؤاخِذُكُمْ بِما عَقَّدْتُمُ الأَيْمانَ ) * مضافى محذوف است و تقدير اين است كه ( بنكث ما عقدتم الايمان ) و ميتواند بود كه كلامى محذوف باشد و تقدير چنين باشد كه ( بما عقدتم الايمان و حنثتم فكفارته اى كفارة حنثه ) چنان كه به اين مفسر شد سيم از فوايد آن است كه هر گاه حالف از روى عمد و اختيار حانث شود واجبست بر او كفاره مذكوره در آية كه جامع است ميان تخيير در ثلاثه اول و ترتيب بعد از عجز بوجوب صيام و اينجا چند حكم است اول آنكه اطعام صادق مىآيد بتسليم طعام بمساكين و يا باحضار ايشان و وضع طعام نزد ايشان تا بخورند دويم اختلاف است در قدر آنچه بمسكين بايد داد ابو حنيفه گفته كه آن نصف صاع است از گندم يا صاعى از غير آن و يا او را طعام صبح و شام دهد كه سير شود و نزد شافعى هر مسكينى را مدى بايد داد و اين قول اصحاب ما است چنان كه گذشت سيم مراد باوسط يا در نوع است يا در قدر و ظاهر اول است چهارم جايز نيست اطعام مسكين واحد ده روز به جهت عدم صدق عشره بر واحد و به جهت اختصاص كثرت بمزيت فايده و همچنين است در ظهار بخلاف ابو حنيفه در اين موضع پنجم مسكين كسى است كه جايز باشد دفع زكات واجبه به او و تحقيق اين در ما تقدم مذكور شد و جايز نيست اطعام اهل ذمه بخلاف ابى حنيفه ششم كسوهء فقير نزد بعضى دو جامه است و حق آن است كه يكى كافى است و اگر چه غسيل باشد و كافى نيست نعل و قلنسوه و اين قول شافعى است و نزد مالك آن است كه اگر مرد را كوه دهند يك جامه كافى است و اگر زن را دهند جايز نيست مگر آنچه صلاة در آن جايز است و آن دو جامه است كه قميص است و مقنعه و نزد ابو يوسف جايز نيست سراويل و در قرائت سعيد بن المسيب كاسوتهم است بمعنى ( او مثل ما تطمعون عليكم اسرافا كان او تقتيرا ) هفتم\r\n","description":"","footnote":"","page_name":" 311 ","page_number":311},
  {"content":"\r\nشرط است در رقبه ايمان يا حكم آن به جهت حمل مطلق بر مقيد در كفارهء قتل و اين قول شافعى است بنا بر قياس آن بر قتل و نزد ابى حنيفه عتق كافر جايز است و اين باطل است زيرا كه كافر خبيث است به مثل آن متقرب نميتوان شد هشتم\r\nشرط است در صيام تتابع اين قول ابى حنيفه است و مالك حكم بتخيير كرده ميان تتابع و عدم آن و شافعى را در اين دو قول است و اختيار اصحاب ما و اجماع ايشان بر اول است نهم قول ذلك ( كفارة ايمانكم اذا حلفتم و حنثتم ) و در اين نيز چند حكم است اول آنكه كفاره مختص است بحنث در مستقبل و در غموس واجب نميشود خواه صادق باشد يا كاذب عامد يا ناسى و اين قول مالك و ابى حنيفه است و اصحاب او و احمد حنبل و نزد بعضى ديگر از عامه آن است كه اگر كاذب عالم بوده باشد كفاره او را لازم است بلا خلاف و اگر ناسى باشد در آن دو قول است و اين قول شافعى است و دليل ما اخبار اهل البيت است صلوات اللَّه عليهم و حينئذ ظاهر آيه مخصوص باشد به آنچه گفتيم دويم جايز نيست تقديم كفاره بر حنث زيرا كه مسبب بر سبب مقدم نميشود و اين قول ابى حنيفه است و شافعى گفته كه جايز است تقديم مال بر صيام زيرا كه بدل آن است و اين وجهى است ظاهر البطلان سيم باجماع كفاره واجب مىشود بمخالفت يمين عمدا اختيار او واجب نميشود بمخالفت نسيانا نزد ما و شافعى را در اين دو قول است دليل عموم حديث\r\nرفع عن امتى الخطا و النسيان\r\nاست و عدم ثبوت مخصص چهارم قوله * ( وَاحْفَظُوا أَيْمانَكُمْ ) * اى من الحنث و اين در صورتى است كه محلوف عليه فعل باشد واجب يا مندوب يا ترك محرم يا مكروه يا مباحى كه متساوى الطرفين باشد و احتمال دارد كه مراد بحفظ يمين عدم ابتذال آن باشد در هر امرى چه كثرت آن مكروه است و لهذا قال عز و جل وَلا تَجْعَلُوا اللَّه عُرْضَةً لأَيْمانِكُمْ و وارد شده در بعض احاديث از صادق عليه السّلام كه\r\nلا تحلفوا باللَّه لا صادقين و لا كاذبين\r\nو قوله كذلك يبين اللَّه لكم اياته ما يحتاجون اليه لعلكم تشكرون نعمة اللَّه على ذلك بدانكه اگر شخصى سوگند خورد كه حينى تكلم نكند نهايت آن شش ماه خواهد بود لقوله تعالى تُؤْتِي أُكُلَها كُلَّ حِينٍ و اجماع اماميه بر اين است و زمان نزد ايشان پنج ماه است و نزد ابى حنيفه حين و زمان شش ماه است و نزد شافعى حدى نيست مر آن را و حقب نزد اصحاب ما حدى ندارد و شافعى نيز بر اينند و نزد مالك چهل سال است و نزد ابى حنيفه هشتاد سال است لما روى عن ابن عباس انه قال فى قوله تعالى لابِثِينَ فِيها أَحْقاباً و الحقب ثمانون عاما و مرويست كه احقاب بمعنى دهور است و غير اين نيز گفته‌اند و اگر سوگند خورد يا نذر كند عتق هر عبد قديمى كه او را باشد بر او واجب است كه آزاد كند هر بندهء را كه شش ماه در ملك او بوده باشد و\r\nهى رواية صحيحة عن الرضا ( ع ) مستدلا بقوله تعالى حَتَّى عادَ كَالْعُرْجُونِ الْقَدِيمِ\r\nو اگر نذر كند صدقه كردن بمال كثير هشتاد درهم خواهد بود و اين صورت ام متوكل را واقع شد متوكل فقها را جمع كرد هر يك چيزى ميگفتند مرد امامى كه در آن مجلس\r\n","description":"","footnote":"","page_name":" 312 ","page_number":312},
  {"content":"\r\nبود متوكل را گفت ( هل عند الاسود علم فى هذا ) آيا نزد اسود علمى باشد در اين مسئله مراد وى على هادى عليه السّلام بود و آن حضرت گندم گون بود متوكل گفت و يحك من تعنى چه كس را مىگويى گفت ابن الرضا عليه السّلام متوكل گفت وى اين را دانسته باشد امام گفت يا امير المؤمنين اگر وى اين مسئله را بگويد مرا بر تو چندين درهم باشد و اگر نه مرا صد تازيانه بزن متوكل گفت چنين باشد پس گفت ( يا جعفر بن محمد امض اليه و اسئله ) نزد او رو و از او بپرس چون بيامد و از آن حضرت پرسيد جوابداد كه\r\nالكثير ثمانون\r\nگفت يا مولاى اگر متوكل گويد از كجا مىگويى چه جواب دهم فرمود لقوله تعالى لَقَدْ نَصَرَكُمُ اللَّه فِي مَواطِنَ كَثِيرَةٍ وَيَوْمَ حُنَيْنٍ پس ما شمرديم هشتاد بودند آن مواطن و بدانكه در اينجا چند فرعست اول صدوق گفته كه تصدق نمايد تا در اين نذر هشتاد را بدون تعيين درهم و شيخين گفته‌اند كه بر او لازم است كه هشتاد درهم بدهد و ابن ادريس تفصيل كرده به اينكه اگر در عرف زمان او معامله بدراهم باشد هشتاد درهم است و اگر بدنانير است هشتاد دينار و اين تفصيل حسن است ليكن قول شيخين اولى است به جهت آنكه مقرر است در اصول كه مطلق را حمل بر مقيد بايد كرد و در روايت ديگر از حضرمى از حضرت صادق عليه السّلام ثمانين مقيد بدراهم است دويم اگر گويد كه ( بكثير من البقر و الغنم ) ثمانين خواهد بود و همچنين اگر گويد ( صوم كثير ) و غير آن از امور مقيدهء بكثرت سيم آيا تعدى مىكند كثير باقرار تا آنكه اگر گويد ( له على مال كثير ) هشتاد باشد هم چنان كه گفتيم يا نه محتمل است كه هشتاد باشد به جهت علت مذكوره و استعمال و اصل حقيقت و احتمال عدم دارد به جهت عدم تحديد در لغت و عرف و ورود آن در نذر مستلزم آن نيست كه در معين بر حقيقت باشد زيرا كه استعمال اعم از حقيقت باشد و مجاز با آنكه در صور بسيار واقع است بدون تقدير ثمانين لقوله اذْكُرُوا اللَّه ذِكْراً كَثِيراً و كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً و شيخين به اول قايلند و ابن ادريس و فاضلان بثانى\r\nو چون حقتعالى بيان احكام يمين فرمود كه در ميان اهل جاهليت شايع بود بعد از آن بندگان را نهى فرمود از افعال قبيحهء جاهليت از شرب خمر و قمار باختن و غير آن بعضى مفسران آورده‌اند كه حقتعالى در باب خمر چهار آيه نازل گردانيده اول در مكه وَمِنْ ثَمَراتِ النَّخِيلِ وَالأَعْنابِ تَتَّخِذُونَ مِنْه سَكَراً دويم در وقتى كه عمر خطاب و معاذ جبل در باب خمر و ميسر از حضرت رسالت صلَّى اللَّه عليه و آله سؤال كردند جواب آمد كه قُلْ فِيهِما إِثْمٌ كَبِيرٌ وَمَنافِعُ لِلنَّاسِ قومى نظر در اثم كبير كرده ترك كردند و جمعى بملاحظهء و منافع للناس بدان اشتغال مينمودند سيم در مهمانى عبد الرحمن بن عوف كه امام ايشان در نماز شام قُلْ يا أَيُّهَا الْكافِرُونَ را بحذف لاآت خواند آيه آمد كه لا تَقْرَبُوا الصَّلاةَ وَأَنْتُمْ سُكارى اكثر بزرگان صحابه گفتند شرب خمرى كه ميان ما و ميان نماز حايل باشد\r\n","description":"","footnote":"","page_name":" 313 ","page_number":313},
  {"content":"\r\nلايق نيست يكبارگى ترك كردند چهارم در زمانى كه عثمان بن مالك طرح ضيافتى افكند و بعضى از مسلمانان را كه سعد بن وقاص از ايشان بود بمهمانى آورد و بعد از طعام بر شرب خمر اقدام نمودند در حال مستى سعد وقاص انشاء شعرى كه مشتمل بر هجاء انصار بود ياد كرد يكى از مجلسيان سر سعد را شكسته مجلس را منغص گردانيد و سعد شكايت آن حكايت در مجلس معلاى آن حضرت كرد عمر آنجا حاضر بود گفت ( اللهم بين بيانا لنا فى الخمر بيانا شافيا ) اين آيه آمد كه * ( يا أَيُّهَا الَّذِينَ آمَنُوا ) * اى گروه مؤمنان * ( إِنَّمَا الْخَمْرُ ) * جز اين نيست كه خمر و همهء مسكرات در اين داخل است * ( وَالْمَيْسِرُ ) * و قمار باختن و اين نيز عام است و شامل نرد و كعب و بيضه و جوز و غير آن بروايت صحيحه از باقر صلوات اللَّه عليه و غيرها * ( وَالأَنْصابُ ) * و بتانى كه نصب كرده‌اند براى عبادت * ( وَالأَزْلامُ ) * و تيرهاى قداح و تفسير قمار و ذكر انواع آن در سورة البقرة مذكور شد * ( رِجْسٌ ) * پليد است و كريه و عقول از آن متنفر و اين اسم هر چيزيست كه عقل و شرع استقذار و استكراه آن نمايد خواه نجس العين باشد يا نه و افراد آن به جهت آن است كه خبر خمر است و خبر معطوفات محذوفست و يا كه خبر مضاف محذوفست كانه قال ( انما تعاطى الخمر و الميسر ) يعنى فرا گرفتن اين امور رجس است * ( مِنْ عَمَلِ الشَّيْطانِ ) * از وسوسه و تزيين شيطان زيرا كه مسبب است از تسويل و تزيين او * ( فَاجْتَنِبُوه ) * پس اجتناب كنيد از اين پليد و يا از آنچه مذكور شد يا از تعاطى آن و يا از عمل شيطان * ( لَعَلَّكُمْ تُفْلِحُونَ ) * باشد كه رستگار شويد باجتناب از اين بعد از آن تقرير حسن آن مىكند بقوله * ( إِنَّما يُرِيدُ الشَّيْطانُ ) * جز اين نيست كه ميخواهد شيطان * ( أَنْ يُوقِعَ بَيْنَكُمُ الْعَداوَةَ وَالْبَغْضاءَ ) * آنكه افكند در ميان شما دشمنى و خصومت را * ( فِي الْخَمْرِ وَالْمَيْسِرِ ) * در خوردن خمر و باختن قمار * ( وَيَصُدَّكُمْ ) * و باز دارد شما را * ( عَنْ ذِكْرِ اللَّه ) * از ياد كردن خداى * ( وَعَنِ الصَّلاةِ ) * و از نماز گذاردن تخصيص خمر و ميسر بذكر و شرح آنچه در آنها است از و بال تنبيه است بر اينكه اين هر دو مقصود بالذات و مراد البياناند و ذكر انصاب و از لام به جهت دلالت است بر آنكه مثل خمر و ميسرند در حرمت و شريت\r\nكقوله عليه السّلام شارب الخمر كعابد الوثن\r\nو تخصيص صلاة بذكر به جهت تعظيم است و اشعار بر آنكه مانع از صلاة همچون چيزيست كه مانع باشد از ايمان از حيثيت آنكه صلاة عماد ايمان است و فارق ميان آن و كفر بعد از آن حث فرموده بر اينها\r\n","description":"","footnote":"","page_name":" 314 ","page_number":314},
  {"content":"\r\nبصيغهء استفهام مرتب بفاء تعقيبيه بر آنچه مذكور شد از انواع صوارف و گفته كه * ( فَهَلْ أَنْتُمْ مُنْتَهُونَ ) * پس آيا هستيد شما باز ايستادگان استفهام در معنى امر است يعنى باز ايستيد از اين امور بعد از آنكه بر معايب آن مطلع شديد و نهى در صورت استفهام به جهت مبالغه است در وعيد و تهديد چه اين در عرف ابلغ است از انتهوا پس ايذان است به آنكه امر در منع و تحذير بنهايت رسيده و اعذار منقطع شده و در تيسير آورده كه در اين آيه ده دليل است بر حرمت خمر اول خمر را با قمار قرين ساختند و قمار حرام است پس قرين وى نيز حرام است دويم آنكه آن را بابت پرستى در يك مسلك كشيده و آن سر همهء حرامها است پس اين نيز حرام باشد سيم او را رجس گفته يعنى پليد و هر چه پليد است حرام است چهارم فرموده كه از عمل شيطان است و هر چه كار شيطان است حرام است پنجم امر كرده كه از آن اجتناب كنيد و هر چه دور بودن از آن فرض است حرام باشد ششم انكار رستگارى بعدم اجتناب از آن و هر چه رستگارى با آن نباشد حرام است هفتم فرموده كه سبب دشمنى و خصومت است و هر چه در ميان مسلمانان سبب عداوت بود حرام است هشتم باز دارنده است از ياد خدا و هر چه بنده را از ذكر حق باز دارد حرام است نهم سبب منع است از نماز پس بيشك حرام بود دهم فرمود كه باز ايستيد از آن يعنى ترك آن كنيد و هر چه ترك آن فرض است حرام است و تصدير آيه به انماى مؤكده نيز از دلايل حرمت آن است و از تهديداتى كه در احاديث آمده عقلا را همين كفايت است كه\r\nمدمن الخمر كعابد الوثن\r\nيعنى در شدت عذاب اگر مستحل آن نباشد و اگر نه در كفر و عذاب دائمى و حديث\r\nان اللَّه لا يجمع الخمر و الايمان فى جوف امر عابدا\r\nنيز محمول است بر استحلال و ميشايد كه وجه تشبيه در حديث اول تبرى باشد از او و عدم اختلاط به او چنان كه محمد بن حنفيه از پدر بزرگوار خود امير المؤمنين صلواة اللَّه عليه روايت كرده است كه او فرمود هر كه خمر خورد چون دختر خواهد به او مدهيد و سخنش را راست مدانيد و شفاعتش را مپذيريد و بر هيچ امانت او را امين مدانيد و اگر وى را امين شناسيد و وى آن امانت را ضايع و تلف گرداند بر خدا لازم شود كه عوض آن ندهد ابو هريره از رسول صلَّى اللَّه عليه و آله روايت كرده كه هر كه در دنيا خمر خورد وى را در قيامت سموم مار و عقرب دهند تا بياشامد و چون نزديك دهن برد ناخورده گوشت رويش در آنجا افتد و چون بخورد همه اعضايش از يكديگر جدا شود و همهء گوشت بدن وى متناثر گردد و عفونتى و نتنى از او آيد كه اهل عرصات از آن متنفر گردند پس امر كنند تا او را بدوزخ برند و بشدت عذاب وى را عقوبت كنند و بنا بر آيهء وَلا تَعاوَنُوا عَلَى الإِثْمِ عاصر و حامل و محمول و بايع و مشترى و ساقى خمر نيز مثل شارب خمر است و لهذا\r\nقال صلَّى اللَّه عليه و آله لعن الخمر\r\n","description":"","footnote":"","page_name":" 315 ","page_number":315},
  {"content":"\r\nو عاصرها و معتصرها و بايعها و مشتريها و ساقيها و اكل ثمنها و حاملها و محمول اليه و شاربها\r\nو صاحب كنز آورده كه اين هر دو آيه مشتملند بر محرمات و اين آخر آيتست كه در باب خمر نازل شده و تخصيص عداوت و بغضاء بخمر و ميسر به جهت آن است كه خمر موجب زوال عقل است و ميسر موجب زوال مال و زوال عقل و مال موجب عداوت و بغضاء است بخلاف انصاب و از لام كه موجب سخط الهى و وصول به عذاب اخرويست نه سبب عداوت و بغضاء و در اين مقام چند حكم است اول آنكه حرام است تكسب بخمر و ساير مسكرات چه حق تعالى چون تحريم شيء فرمود تحريم ثمن آن نيز نمود چنان كه بروايت صحيحه از پيغمبر و ائمه هدى صلوات اللَّه عليهم ثابت شده و نيز آن حضرت فرمود كه\r\nلعن اللَّه اليهود حرمت عليهم الشحوم فباعوها و اكلوا اثمانها\r\nو همچنين حرام است اجرت گرفتن و دادن بر عملى كه متعلق بخمر باشد از حمل و عصر و غير آن و حديث\r\nلعن الخمر و شاربها\r\nكه مذكور شد شاهد اين است از جابر رضى اللَّه عنه مرويست كه چون حضرت رسالت ( ص ) اين حديث را بيان فرمود اعرابى بر خواست و گفت يا رسول اللَّه من مردى تاجرم و تا غايت تجارت من بيع خمر بوده و اكنون مرا مال بسيارى از آن ممر حاصل شده اگر در طاعتى آن را صرف كنم مرا نفعى دهد فرمود كه\r\nلو انفقته فى حج او جهاد لم يعدل عند اللَّه جناح بعوضة ان اللَّه لا يقبل الا الطيب\r\nيعنى اگر انفاق كنى در حج يا جهاد نزد حقتعالى ثواب آن برابر پر پشهء نباشد بعد از آن اين آيه نازل شد كه قُلْ لا يَسْتَوِي الْخَبِيثُ وَالطَّيِّبُ دويم آنكه ميسر قمار است و انواع آن چون نرد و شطرنج و اين قول معظم مفسران است و مروى از اهل البيت صلوات اللَّه عليهم حتى كه لعب صبيان بجوز نيز از قمار است و حرام است تكسب به آن و عمل آن و بيع آن و جلوس در مجلسى كه اين عمل كنند و از حضرت رسالت ( ص ) مروى است كه\r\nاللاعب بالنردشير كمن غمس يده فى لحم الخنزير و دمه\r\nيعنى بازى كننده بنرد كه واضع آن اردشير است و شطرنج مذموم و معيوب است و مانند كسى است كه دست خود را فرو برده باشد در ميان گوشت و خون خوك و از صادق عليه السّلام روايت است كه\r\nان اللاعب بالشطرنج مشرك و السلام على اللاهى معصية\r\nو خلافى در تحريم نرد نيست و شطرنج نيز چنين است الا آنكه از بعضى شافعيه نقل كرده‌اند كه قايلند بجواز آن مگر در صورتى كه مشغول به آن موجب اشتغال باشد از نماز سيم انصاب بمعنى اصنام است كه بعبادت آن ارتكاب مينمايند هم چنان كه عبادت آنها حرام است تكسب به عمل آن و بيع خشب و شبه آن به جهت آنكه صنم از آن بتراشند نيز حرام است و شيخ طوسى رحمه اللَّه فرموده كه حرام است بيع آن به كسى كه معروف است و معهود بساختن بت و تراشيدن آن و هم حرام است بيع عنب به كسى كه اتخاذ خمر مىكند و مشهور كراهت اين است مگر با شرط كه حرام است چهارم\r\n","description":"","footnote":"","page_name":" 316 ","page_number":316},
  {"content":"\r\nازلام جمع زلم است بفتح زا و ضم آن چون جمل و صرد و آن تيرهاى اقداحست كه آن را پر و پيكان نباشد و در جاهليت تفأل به آن ميكرده‌اند در اسفار و اعمال خود و بر بعضى مينوشته‌اند كه امرنى ربى و بر بعضى نهانى ربى و بر بعضى چيزى نه مينوشته‌اند و آن را غفل ميگفتند و تفصيل آن در اول اينسوره سمت ذكر يافته پنجم هم چنان كه حرامست انواع قمار و اقداح همچنين حرامست اقتناى آلات آن بلكه واجبست اتلاف آن و اخراج آن از صورت آن و همچنين اراقهء خمر واجبست و حرامست اقتناى آن مگر به قصد تخليل و اگر چه بعلاج باشد چه اين شايع است در شرع انتهى كلامه و بايد دانست كه مسكرات مايعه نجس است بخلاف ابن بابويه كه قايلست بعدم نجاست آن و مذهب او اينست كه حقتعالى تحريم شرب آن نموده نه تحريم صلاة در آن پس محرم غير نجس باشد و استدلال نموده است بر اين به اصل يعنى اصل در اشياء اباحه است و دليل قاطع بر تحريم آن وارد نشده و برواياتى كه ذكر كرده در كتاب خود مستند بر حال خود و اكثر اصحاب فتوى بر نجاست آن داده‌اند خواه خمر باشد يا نبيذ يا فصيح يا مرز يا تبع يا نقيع يا جعه يا طواق يا عرق يا غير آن و استناد ايشان به اين در ظاهر قول حقتعالى است كه إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ چه حقتعالى ذكر آن كرده برجاست و آن بمعنى نجاست است زيرا كه نجاست به آن متأكد مىشود كما يقال نجس رجس و نيز فاجتنبوه دلالت بر آن مىكند زيرا كه اجتناب از شىء هجرت و ابعاد است از آن و اين مشعر به نجاست است و مع ذلك اعتضاد نموده‌اند برواياتى كه غير سليمة الشذوذاند و دلالت آية بر آنچه گفته‌اند خالى از خللى نيست زيرا كه جايز است عود وصف الجميع با عدم تحقق نجاست در كل و طريقى نباشد ما را به اثبات نجاست آن مگر كه شهرت فتوى به اين در ميان فقها بر وجهى كه قريب به اجماعست و چون حقتعالى امر فرمود باجتناب خمر و ما بعد آن در عقب آن امر فرمود بطاعت او در اجتناب از آن و از غير آن از امور منهيه و فرمود كه * ( وَأَطِيعُوا اللَّه ) * و فرمان بريد خدا را در اجتناب از خمر و غير آن از منهيات * ( وَأَطِيعُوا الرَّسُولَ ) * و فرمانبردارى كنيد رسول را در جميع آنچه شما را از آن نهى فرموده * ( وَاحْذَرُوا ) * و حذر كنيد از مخالفت فرمان خدا و رسول جميع ميان طاعت خدا و رسول به جهت آنست كه طاعت هر يك موجب طاعت ديگريست زيرا كه آنچه پيغمبر ميفرمايد بفرمودهء حقتعالى ميفرمايد پس طاعت او عين طاعت او سبحانه باشد * ( فَإِنْ تَوَلَّيْتُمْ ) * پس اگر اعراض كنيد از امر و نهى * ( فَاعْلَمُوا ) * پس بدانيد كه * ( أَنَّما عَلى رَسُولِنَا ) * جز اين نيست كه برسول ما\r\n","description":"","footnote":"","page_name":" 317 ","page_number":317},
  {"content":"\r\nاست * ( الْبَلاغُ الْمُبِينُ ) * رسانيدن روشن يعنى بدانيد كه ضرر برسول ما نتوانيد رسانيد بتولى شما از او چه بر او همين تبليغ رسالت است و آن را بشما رسانيده و جز اين نيست كه تولى شما ضرر آن بنفس شما راجع مىشود نه به آن و از عبد اللَّه بن عباس و انس بن مالك روايتست كه چون آيهء تحريم نازل شد بعضى از صحابه گفتند يا رسول اللَّه حال برادران ما كه شارب خمر بودند و حالا شربت مرك چشيده‌اند چون باشد آيه آمد كه * ( لَيْسَ عَلَى الَّذِينَ آمَنُوا ) * نيست بر آنان كه ايمان آورده‌اند * ( وَعَمِلُوا الصَّالِحاتِ ) * و كرده‌اند عملهاى شايسته * ( جُناحٌ فِيما طَعِمُوا ) * گناهى در آنچه خورده‌اند * ( إِذا مَا اتَّقَوْا ) * چون پرهيز كرده باشند از\r\nشرك * ( وَآمَنُوا ) * و ثبات ورزيده باشند بر ايمان * ( وَعَمِلُوا الصَّالِحاتِ ) * و ثابت باشند بر عملهاى صالحه * ( ثُمَّ اتَّقَوْا ) * ثم ثابت و مستمر شده باشند بر تقواى خود * ( وَآمَنُوا ) * و راسخ شده باشند بر تصديق تحريق شرك و ساير منهبات * ( ثُمَّ اتَّقَوْا ) * ثمّ پس مستمر باشند بر اتقاى معاصى * ( وَأَحْسَنُوا ) * و نيكويى كرده باشند و اشتغال نموده در اعمال جميله و افعال حسنه و يا احسان به غير كرده باشند غرض از تكرار مبالغه است در نهايت رسوخ در ايمان و اتقاء دوام و استمرار در اعمال حسنه * ( وَاللَّه يُحِبُّ الْمُحْسِنِينَ ) * و خداى دوست ميدارد نيكو كاران را مراد بمحبت خداى با ايشان اعطاى ثوابست و اكرام و تبجيل ايشان و بدانكه حق آنست كه خمر در همهء زمان حرام بوده و اجماع اهل البيت بر اينست و احتمال دارد كه تكرار ايمان و عمل صالح و اتقاء به اعتبار اوقات ثلثه باشد در ماضى و حال و مستقبل و يا به اعتبار حالات ثلثه به آنكه استعمال تقوى و ايمان كرده باشد ميان خود و ميان نفس خود و ميان حقتعالى و ميان خود و ميان بندگان و تبديل ايمان به انسان در كرة ثلثه مشعر است بر اين و يا تكرير به اعتبار مرات مبدء و وسط و منتهى باشد و يا به اعتبار آنچه از آن اتقا نمايند چه سزاوار آنست كه ترك محرمات كنند به جهت توقى از عذاب و ترك شبهات نمايند به جهت تحرز از وقوع در حرام و ترك بعضى از مباحات كنند براى توقى و تحفظ نفس از خست و تهذيب آن از دنس طبيعت و در مجمع آورده كه در تفسير اهل البيت صلوات اللَّه عليهم آمده كه\r\nفيما طعموا من الحلال و هذه اللفظة صالحة للاكل و الشرب جميعا اذا ما اتقوا شربها بعد التحريم و آمنوا باللَّه و عملوا الطالحات اى الصاعات ثمّ اتقوا اى داموا على الاتقاء و امنوا اى داموا على الايمان ثمّ اتقوا بفعل الفرائض و احسنوا بفعل النوافل\r\nپس بنا بر اين اتقاء اول اتقاء شر است بعد از اتقاء تحريم و ثانى دوام است بر اين و اتقاء ثالث اتقاء از جميع معاصى و ضم احسان به آن و گويند كه اتقاء اول اتقاء است از معاصى عقليه كه مختص است بمكلف\r\n","description":"","footnote":"","page_name":" 318 ","page_number":318},
  {"content":"\r\nو متعدى به غير نميشود ايمان اول ايمان به خدا و به آنچه واجب كرده ايمان به آن را و اتقاء ثانى اتقاء معاصى سمعيه و ايمان ثانى ايمان بقبح آن و وجوب اجتناب از آن و اتقاء ثالث مختص است بمظالم عباد و به آن چه متعدى به غير شود از ظلم و فساد و ابو على جبائى گفته كه شرط اول متعلقست به زمان ماضى و شرط ثانى متعلق بدوام بر آن و استمرار بفعل آن و شرط ثالث مختص بمظالم عباد و استدلال كرده بر آنكه اتقاء مخصوص بمظالم است بقوله و احسنوا چه احسان متعدى است پس واجبست كه معاصى كه امر به اتقاء آن شده قبل از امر به احسان متعدى باشد و امتناعى نيست در آنكه مراد به احسان فعل حسن باشد و مبالغهء در آن هم چنان كه در حق كسى كه فعل حسن بنهايت رسانيده باشد مىگويند كه ( احسنت و اجملت ) و اگر مسلم داريم كه مراد به احسان فعل متعديست پس جايز باشد كه فعل متعدى معطوف بر فعل غير متعدى باشد كما اينكه هر گاه او سبحانه بطريق تصريح ميفرمود كه اتقوا القبائح و احسنوا الى غيركم متمتع نبود و شايد وجه آنكه ابو على عدول كرد در شرط ثالث از ذكر احوال ثلث آن باشد كه متمتع است ذكر احوال در ثالث بخلاف شرط اول و ثانى كه ممكن است اعتبار آن به آنها و اينوجه ضعيفست زيرا كه ممكن است كه شرط اول را بر ماضى حمل كنيم و ثانى را بر حال و ثالث را بر استقبال و اين ترجمه آن چيزيست كه در مجمع البيانست لكن نسخ كتاب متوافقند بر آنچه در متن است اگر گويند كه نزد متكلمين واسطه نيست ميان ماضى و استقبال زيرا كه فعل يا موجود است و آن ماضيست و يا معدومست و آن مستقبلست پس تنزيل تكرار بر احوال ثلث كه ماضى و حال و استقبال است معقول نباشد جواب آنست كه صحيح آنست كه واسطه نيست ميان موجود و معدوم الا آنست كه ممتنع نيست كه موجود در اقرب زمان را حال گويند و آن را واسطه گيرند ميان غابر سالف و غابر منتظر و سيد مرتضى علم الهدى قدس سره در بعضى از تعليقات خود آورده كه مفسران اشتغال نموده‌اند در ايضاح وجه در تكرارى كه آيه متضمن آنست و گمان برده‌اند كه امر مشكل در اين آيه همينست و ترك كرده‌اند چيزى را كه در اشكال اشد و اصعب است از آن و آن اينست كه حقتعالى نفى جناح كرده از كسانى كه ايمان آورده‌اند و عمل صالح كرده‌اند در آنچه خورند از انواع مأكولات به شرط اتقا و ايمان و كسب اعمال صالحه و حال آنكه ايمان و عمل صالح شرط نفى جناح نيست زيرا كه مباح هر گاه از كافر واقع شود اثمى بر آن مترتب نخواهد شد و وزرى او را نخواهد بود و ما را در حل اين شبهه دو طريقست يكى آنكه ضم ميكنيم بمشروط مصرح بذكر غير آن را تا ظاهر شود تأثير آن چه شرط شده پس تقدير آيه اينست كه ( ليس على الَّذين آمنوا و عملوا الصالحات جناح فيما طعموا و غيره اذا ما اتقوا و امنوا و عملوا الصالحات ) زيرا كه شرط در نفى جناح ناچار است كه او را تأثيرى باشد تا آنكه هر گاه منتفى شود جناح ثابت گردد و ما بيقين ميدانيم كه به اتقاء از محارم جناح منتفى مىشود در ما يطعم پس آن شرطيست كه زيادتى بر آن نيست و چون ذكر آن را\r\n","description":"","footnote":"","page_name":" 319 ","page_number":319},
  {"content":"\r\nمقارن ساخت به اتقاء و ايمان و عمل صالح با آنكه آن را در نفى جناح تأثيرى نيست دانستيم كه در كلام امرى مضمر است كه مصحح شرطست و مطابق مشروط زيرا كه هر كه از حرام اتقا نمود در ما يطعم جناح بر او مترتب نميشود در آن ليكن صحيح است كه جناح بر او ثابت شود در آنچه اخلال به آن كند از واجبات پس چون شرط اتقاى قبيح كرديم از كسى كه ايمان آورده و عمل صالح كند جناح از او مرتفع خواهد بود من كل وجه و هيچكس منكر اضمار نيست چه در كلام عرب شايعست و عادت ايشان بر آن\r\nجارى گاهى كه قرينه باشد بر آن چنان كه در ما نحن فيه طريق دويم آنست كه ايمان و عمل صالح اينجا شرط حقيقى نيست و اگر چه معطوفست بر شرط فكانه سبحانه چون اراده فرمود كه بيان وجوب ايمان و اعمال صالحه كند عطف فرمود آن را بر آنچه واجبست از اتقاى محارم به جهت اشتراك هر دو در وجوب و اگر چه شريك نيست در شرط نفى جناح در ما يطعم و اين توسعست در بلاغت كه مستحسن و مستقربست نزد عقل انتهى كلامه و بعضى در جواب اين گفته‌اند كه صحيحست عدم جناح را بر مؤمن اطلاق كنند و كافر چون كه مستحق عقابست و مغمور در معاصى و طغيان پس اين لفظ بر او اطلاق كرده نميشود و نيز كافر سد طريق معرفت كرده و تحريم تحليل كرده بر نفس خود پس از اينجهت مؤمن بذكر مخصوص شده و در روايت آمده كه در عهد عمر خطاب قدامة بن مظعون خمر خورده مست شد و به بازار آمد او را بگرفتند و نزد عمر آوردند عمر او را گفت كه چرا خمر خوردى گفت براى آنكه حقتعالى فرموده كه * ( لَيْسَ عَلَى الَّذِينَ آمَنُوا وَعَمِلُوا الصَّالِحاتِ جُناحٌ فِيما طَعِمُوا ) * عمر را شبههء پيدا شد و در حد او توقف نمود اين خبر به امير المؤمنين صلواة اللَّه عليه رسيد به مسجد تشريف آورد و عمر را فرمود كه چرا قدامه را حد نزدى گفت وى آيه از قرآن بر من خواند و از اينجهت من در حد زدن متردد شدم و آن اينست كه * ( لَيْسَ عَلَى الَّذِينَ آمَنُوا ) * الى آخر حضرت فرمود او را نزد من آريد چون او را نزد حضرت آوردند فرمود كه چرا خمر خوردى وى نتوانست كه اين آيه را برخواند گفت ندانستم كه خمر حرامست امير فرمود كه او را ببريد بر مهاجر و انصار بگردانيد تا معلوم كنند كه كسى آيهء تحريم بر او خوانده است يا نه چون چنين كردند جمعى بيامدند و گواهى دادند كه او را تحريم خمر معلوم بود و آيهء تحريم خمر بسيار شنيده فرمود حدش بزنيد و توبه بر او عرض كنيد پس اگر توبه كرد او را بگذاريد هر جا كه خواهد برود و اگر توبه نكند گردنش را بزنيد قدامه گفت توبه كردم امير المؤمنين عليه السّلام فرمود كه تو نميدانى كه از اهل اين آيه نيستى نه مؤمنى و نه متقى و نه عمل صالح كرده آن گه در كميت حدش خلاف كردند و هر يكى چيزى ميگفتند آخر رجوع بامير المؤمنين صلواة اللَّه عليه كردند فرمود هشتاد تازيانه اش بزنيد گفتند چرا فرمود\r\nلان الشارب اذا سكر هذى و اذا هذى افترى و حد المفترى ثمانون جلدة\r\n","description":"","footnote":"","page_name":" 320 ","page_number":320},
  {"content":"\r\nآورده‌اند كه در عام الحديبيه چون مسلمانان محرم بودند و مرتكب صيد نمىشدند جانوران شكارى در لشكرگاه ايشان غلبه كرده بميان رخت و بار و خيمهء ايشان درمىآمدند و ايشان بسبب احرام از حرمان شكار متألم بودند و اين ابتلايى بود از حق تعالى بايشان در اتقاء و عدم اتقاء از آن و گويند يك بار حمار وحشى نزد ابو البشر بن عمرو آمد وى تيرى بر وى زد و او را بكشت مردمان او را ملامت كردند وى نزد رسول صلَّى اللَّه عليه و آله آمد و صورت حال را بموقف عرض رسانيد حقتعالى اين آيه را فرستاد كه * ( يا أَيُّهَا الَّذِينَ آمَنُوا ) * اى گروه گروندگان * ( لَيَبْلُوَنَّكُمُ اللَّه ) * هر آينه ميآزمايد خداى شما را يعنى با شما معاملهء آزمايندگان مىكند * ( بِشَيْءٍ مِنَ الصَّيْدِ ) * به چيزى از صيد در وقت احرام شما تا ظاهر شود بر عالميان كه كدام از شما مرتكب صيد مىشود و كدام انقياد حكم الهى نموده از آن مجتنب ميگردد و تقليل و تحقير در شيء تنبيه است بر آنكه هيچ ابتلايى مانند ابتلاى بذل نفس و اموال نيست پس كسى كه بر اين امر حقير ثابت قدم نشود چگونه نزد چيزى كه اشد و اصعب است از آن ثبات قدم ورزد و قوله * ( تَنالُه أَيْدِيكُمْ ) * صفت شيء است يعنى چيزى كه قليل و حقير از صيد كه ميرسد بدان دستهاى شما * ( وَرِماحُكُمْ ) * و تيرهاى شما و اين ابتلا براى آن است كه * ( لِيَعْلَمَ اللَّه ) * تا بداند يعنى متميز سازد خداى * ( مَنْ يَخافُه ) * آن كس را كه مىترسد به جهت قوة ايمان پس ذكر علم نموده و ارادهء معلوم و ظهور آن فرموده و يا ارادهء تعلق علم كرده يعنى تا علم خدا تعلق گيرد باتقاء و عدم اتقاء و شبههء نيست در آنكه تعلق علم او سبحانه بتحقيق شيء فرع وجود آن است و قبل از آن ممتنع است و ميتواند بود كه در كلام مضافى مقدر باشد اى ( ليعلم اولياء اللَّه ) يعنى تا دوستان خدا عالم شوند بآنكسى كه از او مىترسد * ( بِالْغَيْبِ ) * در حالتى كه ملتبس است خوف او بغيبت عقاب حق تعالى و عدم مشاهدهء او آن را و در حالتى كه غايبست از مردمان و هيچ كس اطلاع ندارد بر صيد كردن او يعنى در خفيه مردمان از صيد احتراز ميكنند به جهت خوف عقوبات الهى * ( فَمَنِ اعْتَدى ) * پس هر كه از حد درگذرد و شكار كند * ( بَعْدَ ذلِكَ ) * پس از اين ابتلاء بصيد * ( فَلَه عَذابٌ أَلِيمٌ ) * پس مر او را است عذابى دردناك چه هر كه مالك حاسه خود نتواند شد در مثل اين و مراعات حكم خدا نتواند كرد پس چگونه باشد در جايى كه اميل باشد نفس او به آن و احرص بر آن و در كنز آورده كه آيه متضمن چند فايده است يكى آنكه حق تعالى بمؤمنان خطاب كرده و اگر چه تكليف\r\n","description":"","footnote":"","page_name":" 321 ","page_number":321},
  {"content":"\r\nعام است زيرا كه ايشان قابل و مذعناند به اين و منتفع به اين و خطاب او به اين است كه حقتعالى اختيار ايشان مىكند تا متميز سازد مطيع ايشان را از عاصى ايشان و لام براى ابتداست و يا تأكيد و من براى بيانست اى شيء من جنس الصيد و اين ابتلا مانند ابتلاى قوم موسى است بتحريم صيد سمك در يوم السبت و هم چنان كه سمك در روز سبت بحياض ايشان داخل ميشدند صيد نيز در بيوت اصحاب حديبية درآمدند جهت وضوح و ظهور ابتلاى و مانند اينست ابتلاء قوم طالوت بنهر دويم اينكه صيد مبتلا به از ايشان بعيد نبود و بر ايشان صعب نه چه بعيد و صعب آن در اختيار فايده ندارد هم چنان كه عنين كه حقتعالى ابتلاى او نمايد بخناء و اخشم را بلذيذ الرايحه بلكه قريب بايشان بود بر وجهى كه ايدى و رماح ايشان به آن مىرسيد بر وجهى كه در حديبية بر امتعه محرمان در مىآمد تا آنكه متمكن بودند از قبض آن به ايدى و گويند مراد به ما تناله صغار صيد است و مراد بر ما حكم كبار و اين از صادق عليه السّلام و ابن عباس مرويست و نزد بعضى مراد به اول صيد حرم است به جهت انس آن بمردمان و ثانى صيد حل به جهت نفوذ او از ايشان سيم آنكه اين ابتلا عبث نيست به جهت صيانت افعال حكيم از اين به جهت آنكه دليلى عقلى قايم است بر آنكه افعال الهى معلل بغرضند پس آن به جهت غايت مقصوده است كه آن تميز خايفست از غير اگر گويند كه حقتعالى قبل از ابتلاء عالم بود پس فايده\r\nابتلا چيست گوئيم او سبحانه عالم است بكليات ازلا و ابدا و اما جزئيات علم او تعلق نمىگيرد بر وجه تميز مگر بعد از وجود آن زيرا كه تعلق نسبت است ميان متعلق و متعلق به و نسبت متأخر است از منتسبين و يا آنكه مراد به ليعلم ليتميز است چه علم مقتضى تميز است پس اطلاق علم كرده و ارادهء لازم آن نموده چنان كه گذشت چهارم در تنكير عذاب و ابهام آن تشديد است به حال صيد و بعد از آن در ذكر عقوبت دنيويهء اعتدا و مخالفت حكم مذكور ميفرمايد كه * ( يا أَيُّهَا الَّذِينَ آمَنُوا ) * اى آن كسانى كه ايمان آورده‌ايد * ( لا تَقْتُلُوا الصَّيْدَ ) * مكشيد حيوان شكارى يعنى حيوان برى را كه ممتنع و متوحش باشد خواه ماكول اللحم باشد و خواه نه الا ما اخرجه الدليل چنان كه بيايد * ( وَأَنْتُمْ حُرُمٌ ) * و حال آنكه شما احرام گيرندگان باشيد به حج يا بعمره صيد بمعنى مصدر است يا اسم مصدر و مراد ثانى است و حرم جمع حرام است و اين نيز مصدر است چون رواح و روح و تسميهء محرم به آن بر سبيل مجاز است زيرا كه حرام فى الحقيقة صفت فعل است و ذكر قتل بدون ذبح و ذكات به جهت تعميم است و يا به جهت آنكه اطلاق ذبح و ذكاة بر كشتن حيوانى مىكنند كه بر وجه شرع آن را كشته باشند و اگر مأكول اللحم باشد گوشت آن را توان خورد و اگر غير ماكول اللحم باشد پوست او را چيزى توان كرد و اين در مقتول محرم منتفى است زيرا كه مقتول او\r\n","description":"","footnote":"","page_name":" 322 ","page_number":322},
  {"content":"\r\nميته است بمذهب حق * ( وَمَنْ قَتَلَه مِنْكُمْ ) * و هر كه بكشد آن صيد را از شما * ( مُتَعَمِّداً ) * در حالتى كه عمد كننده باشد آن را يعنى داند كه محرمست و قتل صيد بر او حرام مراد ابو البشر است كه در عام حديبية حمار وحشى را بنيزه طعنه كرد و بكشت پس متعمدا اشاره به او است و اگر نه هر محرمى كه صيد بكشد بعمد و خطا * ( فَجَزاءٌ مِثْلُ ما قَتَلَ ) * پس بر او واجب است جزائى كه مانند آن چيزى باشد كه كشته است يعنى فدا دهنده مانند صيد خود و آن فدا * ( مِنَ النَّعَمِ ) * از چهار پايان بود يعنى شتر و گاو و گوسفند * ( يَحْكُمُ بِه ) * صفت بعد از صفت است يعنى جزا و فدايى كه حكم بدان كنند * ( ذَوا عَدْلٍ مِنْكُمْ ) * دو خداوند عدل از اهل ملت شما يعنى دو مرد مسلمان كه عادل باشند و عارف بگويند كه مماثل كشته شده از نعم كدام است و ميتواند بود كه حال باشد از ضمير جزاء يعنى در حالتى كه حكم كنند دو عادل به آنكه آن فدا مماثل حيوان مقتول است * ( هَدْياً ) * در حالتى كه آن جزا قربانى باشد * ( بالِغَ الْكَعْبَةِ ) * رسنده بكعبه يعنى بحرم برند و آنجا ذبح كنند و چون بالغ الكعبه اضافهء لفظيه است كه كسب تعريف از مضاف اليه نميكند پس جايز باشد كه صفت نكره واقع شود و قوله * ( أَوْ كَفَّارَةٌ ) * عطف است بر جزاء يعنى واجب است بر او كفارتى كه بپوشد و رفع كند گناه او را و قوله * ( طَعامُ مَساكِينَ ) * عطف بيان است يا بدل و يا خبر مبتداء محذوف اى ( هى طعام مساكين ) يعنى آن كفاره طعام دادن درويشان است * ( أَوْ عَدْلُ ذلِكَ ) * يا برابر آن طعام و مساوات آن * ( صِياماً ) * از روى روزه داشتن يعنى بازاى طعام دادن هر مسكينى را روزهء بدارد عدل مصدر است بمعنى مفعول و صياما منصوبست بر تميز و قوله * ( لِيَذُوقَ وَبالَ أَمْرِه ) * متعلق است بر محذوفى اى ( فعليه الجزاء او الطعام او الصوم ليذوق ثقل فعله و سوء عاقبته هتكه بحرمة الاحرام او الثقل الشديد على مخالفة امر اللَّه ) و اصل و بل ثقل است ( و منه الطعام الوبيل ) پس معنى آنست كه بر كشنده صيد است جزا مثل صيد يا طعام دادن يا روزه داشتن تا بچشد گرانى و سختى كار خود را چه آن مزيت شدة تكليف است به جهت خروج او از طاعت * ( عَفَا اللَّه ) * درگذشت و عفو كرد خدا * ( عَمَّا سَلَفَ ) * از آنچه گذشته است كه محرم قتل صيد ميكرده در جاهليت يا از آنچه اين نوبت از ابو البشر واقع شد * ( وَمَنْ عادَ ) * و هر كه باز گردد به مثل اين عمل * ( فَيَنْتَقِمُ اللَّه مِنْه ) * پس انتقام كشد خدا از او اين جواب شرط است و تقدير اينكه ( فهو ينتقم\r\n","description":"","footnote":"","page_name":" 323 ","page_number":323},
  {"content":"\r\nاللَّه ) * ( وَاللَّه عَزِيزٌ ) * و خداى غالب است در حكم خود * ( ذُو انْتِقامٍ ) * خداوند انتقام از كسى كه\r\nاصرار مىكند در معصيت به قدر استحقاق در كنز العرفان آورده كه در اينمقام احكام متعدد است اول آنكه اختلافست در صيد منهى در حالت احرام و در حرم نزد بعضى هر صيدى است كه مأكول اللحم باشد و اينقول شافعى است و احتجاج او بر اين آن است كه آن غالبست در عرف و مؤيد اين است\r\nقوله عليه السلام خمس يقتلن فى الحل و الحرام الحداة و الغراب و العقرب و الفارة و الكلب العقور\r\nو در روايتى بدل عقرب حيه واقع شده و در اين تنبيه است بر جواز قتل هر موذى و ابو حنيفه گفته كه مراد هر حيوانى است كه وحشى باشد خواه ماكول اللحم باشد يا نه و اما اصحاب ما گفته‌اند كه صيد حيوان محلل مطلقا حرام است و اما در محرم صيد اسد و ثعلب و ارنب و ضب و يربوع و قنفذ حرام است نه غير آن به جهت تضافر روايات از اهل البيت در اين باب دويم ايثار و لا تقتلوا بر لا تذبحوا به جهت تعميم است و اختلافست در مذبوح ماكول منه كه در حكم ذبايح منهى است مانند حيوانى كه وثنى او را كشته باشد و در حكم ميته است و يا در حكم محرم التصرف چون مغصوب كه غاصب آن را ذبح كند مذهب حق نزد ما اولست پس آن نزد ما حرام است بر محل و محرم و جلد او جلد ميته است كه بد باغت پاك نميشود حاصل كه حكم او حكم ساير ميتانست سيم آنكه صيد حرام است در هر احرام به حج يا عمره خواه آنكه حج و عمره واجب باشند يا نفل به جهت اطلاق لفظ چهارم آنكه جزاء صيد واجب است در جميع انواع اتلاف خواه عمد باشد يا خطا يا نسيان و خواه آن كه متلف آن ذاكر احرام خود باشد در حالت عمد يا نه و بعضى گفته اند كه اگر متلف بعمد ذاكر احرام خود باشد كفارتى نيست به جهت عظم ذنب و اين قوليست در نهايت ضعف و تقييد قتل بعمد در آيه به جهت آنست كه سبب نزول آن در كسى است كه عمدا صيد كرده بود يعنى ابو البشر چنان كه گذشت و يا به جهت آنكه اصل قتل متعمد است و قتل خطا ملحق است به آن بجهة تغليظ و يدل عليه قوله * ( لِيَذُوقَ وَبالَ أَمْرِه عَفَا اللَّه عَمَّا سَلَفَ وَمَنْ عادَ فَيَنْتَقِمُ اللَّه مِنْه ) * و زهرى گفته كه ( نزل الكتاب بالعمد و وردت السنة بالخطإ ) و ابن جنيد گفته كه ( لا ادرى بالخطإ شيئا اخذ بأشراط العمد فى الايه ) و از حسن دو روايت در اين باب وارد شده و حق وجوب جزا است مطلقا پنجم ابو حنيفه گفته كه مراد بمماثله قيمت است پس نزد او صيد را قيمت بايد كرد اگر قيمت آن مثل ثمن هدى باشد مخير است ميان آن كه اهدى كند از نعم آنچه قيمت او مانند قيمت صيد باشد و ميان آن كه بقية طعام آن بخرد و هر مسكينى را نصف صاع گندم بدهد و از غير گندم يك صاع و اگر خواهد بعوض اطعام هر مسكينى يك روز روزه دارد و اگر قيمت او مثل ثمن هدى نباشد و يا به قدر طعام يك مسكينى نباشد مخير است ميان آن كه يك روز روزه دارد و يا آن را تصدق كند و مالك و شافعى و اكثر\r\n","description":"","footnote":"","page_name":" 324 ","page_number":324},
  {"content":"\r\nمفسران و فقها گفته‌اند كه مماثله در خلقت و هيئت است پس واجب باشد نظير آن از نعم و اما اصحاب ما تقسيم صيد ميكنند به آنچه او را مثلى باشد از نعم چون نعامه كه بدنه مثل آنست و حمار وحشى كه بقره مثل آنست و ظبى كه شاة مثل آنست پس در اين قسم مماثله واجبست و به آنچه او را مثلى نباشد و در اينقسم آنچه جزا معين است از معين واجبست نه غير آن و اگر معين نيست پس قيمت آن واجبست ششم بنا بر قول ما و شافعى آيا مماثله شخصيه است پس فديه صغير بصغير باشد و فديه كبير بكير و ذكر بذكر و انثى بانثى يا نوعيه است پس مجزى باشد صغير از كبير و ذكر از انثى و در اين دو احتمالست و ثانى اظهر است در فتوى ليكن افضل اوليست به جهت يقين بحصول برائة الا آنست كه مجزى نيست معيب از صحيح و مجزيست از مثل آن بعينه پس مجزى نيست اعرج از اعور و اگر مقتول حامل باشد فداى او بحاملست نه حايل و با تعذر تقويم جزاى حامل كنند هفتم واجبست كه دو عدل حكم كنند در اين جزا بمماثله و تقويم يعنى دو مرد صالح فقيه كه عارف باشند بصيد و مثل آن و قيمت مثل آن و اگر احدهما قاتل باشد جايز است اگر قتل او بخطا بوده باشد نه آنكه بعمد باشد زيرا كه در اين صورت فاسق خواهد بود و در قرائت باقر صلوات اللَّه عليه دو عدلست و تفسير آن به امام كرده‌اند و ابن جنى گفته كه مراد\r\nاز آن من يعدلست و من هم چنان كه از براى واحد است از براى اثنين نيز آمده است كقول الشاعر ( لكن مثل من ياذيب يضطحبان ) و قوله منكم اى من المسلمين و اينجا سؤالى مقدر است و تقرير آن اينست كه عدالت مستلزم اسلام است و ذكر آن مغنى است از آن پس چرا فرموده است كه منكم و جواب آنست كه اين به جهت زيادتى است در ايضاح و يا به جهت عدم توهم جواز حكم عدل در دين خود و اگر چه مسلمان نباشد هشتم هديا بالغ الكعبة نزد بعضى مراد از آن ذبح جزا است در حرم و اما صدقه به آن نزد شافعى نيز در حرمست ابو حنيفه گفته كه در همه جا تصدق ميتوان كرد و اصحاب ما گفته‌اند كه اگر صيد در احرام عمره است جزاى آن را در حرم ذبح بايد كرد بفناى كعبه در خروره و در همانجا تصدق بايد كرد و اگر در احرام حج است ذبح آن نميبايد كرد و همانجا تصدق نمود نهم اصحاب ما گفته‌اند كه اگر محرم قتل نعامه كند بدنه بر او واجب است و اگر از آن عاجز شود تقويم بدنه كند و ثمن آن را گندم بخرد و شصت مسكين را طعام دهد هر مسكينى را نصف صاع بدهد و اگر به شصت وفا نكند آنچه وفا كند مجزى است و اگر زياده بر شصت مسكين باشد زايد بر شصت بر او واجب نيست بلكه ما زاد از آن او خواهد بود و اگر از طعام عاجز شود بدل هر مسكينى روزه بدارد و اگر حمار وحشى كشته باشد يا شبه آن بقرهء اهليه بر او واجبست و با عجز ثمن آن را گندم بخرد و بر سى مسكين تصدق بكند و هر مسكينى را مدى بر تفصيلى كه گذشت و اگر قتل ظبى\r\n","description":"","footnote":"","page_name":" 325 ","page_number":325},
  {"content":"\r\nكرده باشد شاتى بر او لازم شود و با عجزش قيمت آن را گندم بخرد و برده مسكين تقسيم بنمايد بر طريقى كه مذكور شد و اعتبار قيمت در اين نعم در منى است اگر در حج شده باشد و در مكه است اگر در عمره لازم گشته باشد و اما غير اين حيوانات ثلث آنچه تقدير جزا در او شده پس تقدير قيمت آن جزا در وقت اخراج است و آنچه در آن تقدير نكرده‌اند قيمت صيد آن وقت اتلاف آنست دهم خلاف است در اينكه ابدال در اقسام ثلثه بر تخيير است به جهت ظاهر آيه چه او براى تخيير موضع شده و يا بر ترتيب است كه انتقال بطعام جايز نيست الا با عجز از بدنه و شبه آن و انتقال بصيام صحيح نه مگر با عجز از اطعام ابو حنيفه و شافعى و بعضى از مفسرين بر اولند و ابن عباس در احدى الروايتين و جماعتى قايلند به ثانى و كلا القولين اصحاب ما گفته‌اند و مفيد و ابن ادريس بتخيير حكم كرده‌اند و ابن بابويه به ترتيب و عمل به اين احوطست به جهت حصول يقين برائة و بر قول اول نزد بعضى تخيير مر قاتل را است و اين اقويست و نزد بعضى مر حاكم راست يازدهم اصحاب ما حكايت كرده‌اند كه تقويم نيست مگر نعم را و عطا و جماعتى نيز بر اينند و قتاده گفته كه صيد مقتول را بر تقدير حياة تقويم بايد كرد و ثمن آن را طعام بايد خريد و همچنين خلافست در صيام شافعى گفته كه روزه دارد از هر مدى روزى و عطا نيز بر اينست و اصحاب ما بر آنند كه روزه دارد از هر دو مدى روزى و ابو حنيفه و جمعى نيز بر اينند و بدانكه ممكن است كه قوله ليذوق و بال امره دلالت باشد بر آنكه كفارهء بر آن عقوبت است نه آنكه مكفر ذنوب باشد و اين از ظاهر تعليل است دوازدهم * ( وَمَنْ عادَ فَيَنْتَقِمُ اللَّه مِنْه ) * اى و من عاد الى قتل الصيد بعد هذا النهى و آيا اين مانع وجوب كفاره است بر او يا نه ابن عباس بر اول است و اكثر اصحاب ما نيز بر اينند و اين حقست و تحقيق كلام در اينباب آنست كه هر گاه صيد مكرر واقع شود در دو سال در دو احرام كلامى نيست در لزوم كفاره اما در يك عام در دو احرام احتمال دارد كه مثل اول باشد كه آن لزوم كفاره باشد به جهت تحلل احلال است بينهما و اين ظاهر است و احتمال دارد كه نباشد پس خلاف در اين قسم است و تكرار\r\nبر چند قسم است اول خطا يا سهو عقيب عمد دويم خطا يا سهو عقيب مثل خود و كلامى و خلافى نيست در لزوم كفاره در ايندو سيم عمد عقيب خطا يا سهو چهارم عمد عقيب عمد و در ايندو خلافست مرتضى و ابو الصلاح و ابن ادريس و شيخ در خلاف و مبسوط قايل شده‌اند بلزوم كفاره به جهت عموم * ( وَمَنْ قَتَلَه مِنْكُمْ مُتَعَمِّداً ) * و اين عامست بحسب اشخاص و قوله و من عاد صالح تخصيص نيست زيرا كه بينهما منافاتى نيست چه گذشت كه كفاره عقوبت است پس منافى انتقام نباشد و\r\nلقول الصادق ( ع ) فى صحيحة ابن ابى عمر عليه كلما عاد كفارة\r\nو اين عام است بحسب زمان و\r\nقوله عليه السّلام ايضا فى حسنة معاوية بن عمار عليه الكفارة فى كلما اصاب\r\nو اين عام است\r\n","description":"","footnote":"","page_name":" 326 ","page_number":326},
  {"content":"\r\nبحسب احوال اگر ما مصدرية باشد و بحسب اشخاص مصيد اگر موصوله باشد يا موصوفه و شيخ در نهايه و ابن براج در كتاب خود گفته‌اند كه عايد را لازم نيست كفاره لقوله * ( وَمَنْ عادَ فَيَنْتَقِمُ اللَّه مِنْه ) * و تفصيل قاطع شركت است پس هم چنان كه انتقام نيست در اول جزا نيست در ثانى و جواب از اين آن است كه مبين گردانيديم كه بينهما منافات نيست و كفاره عقوبتست لقوله ليذوق و بال امره و به جهت آنكه تكرار در خطا لازمست قطعا پس در عمد بطريق اولى باشد از باب تنبيه بادنى بر اعلى از ريان بن شبيب روايتست كه چون مأمون امام رضا عليه السّلام را زهر داد و مردمان زبان بمذمت و ملامت او بگشودند و دربارهء او چيزهاى بد ميگفتند خواست تا تلافى آن كند پسرش امام محمد تقى عليه السّلام را از مدينه بياورد و او را اكرام و اجلال كرد و چون مزيت عقل و فضل و ادب و حكمت او بر مأمون ظاهر شد رغبت كرد كه دختر خود را به او دهد با آنكه در صغر سن بود بنى العباس خبر شده نزد مأمون آمدند و گفتند اى امير چگونه روا باشد كه شرفى كه در خانوادهء ما واقع شده ضايع كنى و از دست بدهى گفت چگونه گفتند عزم كردهء كه با پسر رضا عليه السّلام مواصلت كنى اگر اين كار وقوع يابد حكومت و خلافت و ولايت از ما ببنى على عليه السّلام منتقل شود و ترا معلومست كه ميان ما و ايشان قديما و جديدا معاداتست و هميشه ايشان مطرود و مقهور ما بوده‌اند و آباى ما هيچكدام از ايشان را تمكين نداده‌اند كه در خانهء خود بنشينند و تو بر خلاف آباى خود اراده كرده بودى كه رضا عليه السّلام را وليعهد خود گردانى و چون كار او كفايت شد در صدد آن شدهء كه پسر او را تربيت دهى و با او مواصلت كنى زنهار كه در اين كار تأمل كن و بىانديشه در آن خوض مكن كه عاقبت آن وخيم است مأمون گفت كه اگر تعصب و عناد را بگذاريد و انصاف پيش آريد بر شما ظاهر شود كه ايشان به اين كار اولىاند و آنچه اسلاف ما با ايشان كرده‌اند عين عصيان و محض طغيان بوده و من پشيمان نبودم بر آنكه رضا ( ع ) را وليعهد خود گردانم اما او از اينمعنى امتناع نمود اكنون عزم خود را جزم كرده‌ام كه دختر خود را بابى جعفر ( ع ) كه پسر او است عقد كنم زيرا كه مزيت عقل و فضل و ادب و علم او را شناخته‌ام و اميدوارم كه حقتعالى نوعى كند كه شما نيز بر مزيت فضل و علم او مطلع شويد گفتند حالا توقف كن تا او بر بعضى مسائل فقه اطلاع يابد و علم شريعت را پيروى كند چه در اين سنى كه او دارد معلومست كه وى را چه علمى باشد گفت او از اهل بيتى است كه مؤيداند من عند اللَّه و ايشان را كسب علم نميباشد و در تعلم به كسى احتياج ندارند بلكه همه مردمان در علم فقه محتاج به ايشانند و اگر خواهيد كه او را در فنون علم امتحان كنيد تا صدق دعوى من بر شما ظاهر شود يكى از علما را تعيين كنيد تا از او مسئله پرسد گفتند چنين باشد پس نزد قاضى يحيى اكثم رفتند و او در آن زمان اقضى القضاة بود و همهء مردمان در مسائل به او رجوع ميكردند و گفتند ملتمس ما آنست كه در حضور امير و اعيان از\r\n","description":"","footnote":"","page_name":" 327 ","page_number":327},
  {"content":"\r\nپسر رضا عليه السّلام مسئله بپرسى كه او خجل شود و او را مال بسيار دادند تا ابو جعفر عليه السّلام را ملزم سازد پس روزى تعيين كردند و مأمون بفرمود تا براى امام محمد تقى عليه السّلام كرسى وضع كردند و از براى يحيى اكثم كرسى و هر دو را بر آن كرسيها نشاندند و آن حضرت در آن وقت نه ساله بود و مردمان هر يك بجاى خود قرار گرفتند يحيى اكثم مأمون را گفت رخصت باشد تا مسئلهء از ابى جعفر عليه السّلام بپرسم گفت بپرس پس روى به امام كرد و گفت جعلت فداك دستورى هست كه از تو مسئله بپرسم فرمود هر چه ميخواهى بپرس گفت چه مىفرمايى در حق محرمى كه صيد را بكشد ابو جعفر عليه السّلام فرمود كه اين صيد را در حال بكشد يا در حرم عالم باشد يا\r\nجاهل بنده باشد يا آزاد بزرك باشد يا كوچك مبدى يا معيد مصر يا پشيمان محرم به حج بود يا به عمره و آن صيد از ذوات الطير بود يا وحوش از صغار يا از كبار بشب بود يا بروز يحيى چون اين بشنيد متحير شد و كلامش مضطرب شد و عجز و اضطراب بر او ظاهر شد هم چنان كه همهء اهل مجلس بدانستند مأمون حضار مجلس را گفت دانستيد كه راى من صواب بود در آنچه گفتم پس روى به امام كرد و گفت دختر مرا ميخواهى فرمود آرى گفت من ترا بدامادى خود پسنديدم و اگر چه قوم كاره اينند ابو جعفر ( ع ) خطبهء نكاح را آغاز كرد به اين وجه كه\r\nالحمد للَّه اقرارا بنعمته و لا إله الا اللَّه اخلاصا لوحدانيته و صلَّى اللَّه على محمد سيد بريته و الاوصياء من عترته اماما اما بعد فقد كان من فضل اللَّه على الانام ان اغناهم بالحلال عن الحرام فقال اللَّه سبحانه وَأَنْكِحُوا الأَيامى مِنْكُمْ وَالصَّالِحِينَ ) * الى قوله وَاللَّه ذُو الْفَضْلِ الْعَظِيمِ\r\nپس فرمود كه من محمد بن على بن موسى عليه السّلامام مىخواهم كه ام الفضل بنت عبد اللَّه المأمون را بنكاح خود درآورم بر مهر جده‌ام فاطمهء زهرا عليها سلام و آن پانصد درهم سيم سره است مأمون گفت دادم دختر خود را به تو بصداقى كه مذكور شد پس حضرت فرمود كه بخواستم و راضى شدم پس مأمون گفت تا همه بر موضع خود بنشستند و غاليه را حاضر كردند و حضار مجلس را مطيب گردانيدند و عوام نيز از آن محظوظ ساختند پس امر كرد تا نزد هر دو كس خوانى گذاردند و بعد از طعام هر يك را خلعت داد و بعد از آن گفت يا بن رسول اللَّه التماس دارم كه احكام و تفصيل اينمسئله را بيان كنى تا از آن مستفيد شويم امام عليه السّلام فرمود كه چون محرم صيدى بكند در حال از ذوات الطير و از مرغان بزرك بر او گوسفندى بود و اگر در حرم بود بر او جزاء قيمت باشد و اگر حمار وحشى بود بر او گاوى و اگر شتر مرغ بود بر او شترى بود و اگر آهو بود بر او گوسفندى لازم شود و در حرم جزا و قيمت هر دو واجب گردد و اگر احرام به حج بود بر او گاوى بود و اگر در عمره بود در مكه بكشد و جزاى صيد بر جاهل و عالم واجب و لازم بود خواه بشب و خواه بروز و اگر بعمد بود با وجود جزا كفاره بر او واجب بود و اگر بنده بود بر مولاى او لازم گردد و اگر كوچك بود بر او كفاره\r\n","description":"","footnote":"","page_name":" 328 ","page_number":328},
  {"content":"\r\nنباشد و بر بزرك كفاره لازم بود و پشيمان را عقاب آخرت ساقط گردد و مصر را عقاب بود و مبدى را كفاره باشد و معيد را حق تعالى انتقام از او كشد مامون گفت ( احسنت يا ابا جعفر احسن اللَّه جزاك ) تو نيز از قاضى مسئلهء بپرس حضرت ( ع ) روى بيحيى كرد و فرمود رخصت باشد كه من نيز مسئلهء از تو سؤال كنم گفت روا باشد اگر دانم جواب بگويم و اگر نه از تو مستفيد شوم حضرت فرمود كه چه گويى در حق مردى كه صبح در زنى نگاه كند حرام باشد و در چاشتگاه بر او حلال بود و وقت پيشين حرام باشد و نماز ديگر بر او حلال شود و نماز شام حرام باشد و نماز خفتن حلال بود و نيم شب بر او حرام شود و چون صبح برآيد بر او حلال ابن اكثم فرو ماند و گفت من اين مسئله را نميدانم و به آن راه نميبرم اگر كرم فرمايى و ما را به آن اعلام فرمايى عنايت و لطف باشد فرمود كه اين كنيزى باشد كه مرد اجنبى در او نگرد نظرش حرام بود و چاشتگاه او را بخرد بر او حلال شود و نماز پيشين آزادش كند بر او حرام شود و نماز عصر او را بنكاح خود درآورد بر او حلال شود و نماز شام در او ظهار كند بر او حرام شود و نماز خفتن بنده آزاد كند بر او حلال شود و نيم شب طلاق دهد حرام شود و وقت صبح رجعت كند حلال شود مامون روى بياران كرد و گفت از شما و اهل شما كس هست كه اين مسايل را داند گفتند نه يا امير المؤمنين آنچه گفتى در او صايب بودى گفت اى مردمان بدانيد كه كار بنى فاطمه ( ع ) بر خلاف كار ديگرانست ايشان از جانب خدا مخصوصاند بانواع فضل و نعمت و صغر سن ايشان منع ايشان نكند از كمال فضل بدانيد كه رسول صلَّى اللَّه عليه و آله على ( ع ) را دعوت كرد و او دوازده ساله بود و جز او كسى را در سن او دعوت نكرد و از حسن و حسين ( ع ) بيعت دعوت گرفت ايشان شش ساله بودند و هيچ كودك را بيعت فرا نگرفت و ايشان اهل بيت رسول اللَّه صلَّى اللَّه عليه و آله‌اند و ذرية طيبهء او ذرية بعضها من بعض گفتند صدقت يا امير المؤمنين پس مردمان پراكنده شدند روز ديگر بتهنيت آمدند مامون بفرمود تا سه طبق سيمين بياوردند بر هر يكى بندقها از مشك و زعفران سرشته بر يكى خطوط اقطاعات و ولايات و بلاد و قرى و بر ديگرى خطوط خلعتها و عطاها و يكى پر از زر سرخ كرده اول او را بوزرا و خواص نثار كرد و دويم را بر حجاب و عمال و سيم را\r\nبر حواشى و خدم و حشم تقسيم كرد پس خطوط را ميگشادند و آنچه در آن نوشته بود از خطوط ديوان طلب ميكردند پس مامون بفرمود تا درويشان را صدقات بسيار دادند و در آن مدت كه امام پيش او بود عظيم و تبجيل او ميكرد و وى را بر اهل خود تفضيل ميداد تا آنكه بمدينه رفت و چون حقتعالى محرم را از صيد منع فرمود در عقب آن بيان صيد بحر مىكند كه اخذ و اكل آن بر محرم حلال است و ميفرمايد كه * ( أُحِلَّ لَكُمْ ) *\r\n","description":"","footnote":"","page_name":" 329 ","page_number":329},
  {"content":"\r\nحلال كرده شد شما را * ( صَيْدُ الْبَحْرِ ) * شكار دريا يعنى حيوانى كه در غير آب زندگانى ننمايد خواه محل باشد و خواه محرم و جميع مياه از چشمه و چاه در اين داخلاند و نزد بعضى همهء حيوانات بحرى حلالند\r\nلقوله عليه السّلام هو الطهور ماؤه و الحل ميته\r\nيعنى اين دريا پاك و پاك كننده است آب آن و حلال است مردهء او و اين مذهب شافعى و مالك است و نزد بعضى ديگر سمك حلال است و آنچه او را مثلى باشد در بركه آن را خورند و ابو حنيفه گفته كه حلال نيست از آن مگر سمك و نزد بعضى آنست كه حلال نيست مگر سمكى كه او را فلس باشد نه غير آن و اين باجماع اهل البيت است عليهم السلام * ( وَطَعامُه ) * و نيز حلال است بر شما طعام دريا بعضى عامه گفته‌اند كه مراد هر حيوانى است كه دريا آن را مرده بكنار اندازد و اين باطل است نزد ما و از ابن عباس نقل است كه مراد سمك مملوح است و اين موافق مذهب اهل البيت عليهم السلام و تسميهء آن بطعام بجهة آنست كه ادخار آن ميكنند تا بخورند پس از آن مانند مقتاتست از اغذيه پس بنا بر اين مراد بصيد ماهى تازه است و مراد بطعام آن اكل آن است * ( مَتاعاً لَكُمْ ) * مفعول له است يعنى ( تمتيعا لكم ) يعنى صيد بحر و طعام آن بر شما حلال است جهت برخوردار ساختن مر شما را * ( وَلِلسَّيَّارَةِ ) * و مر كاروانان را كه قديد ساخته توشه سازند طرى و قديد آن را * ( وَحُرِّمَ عَلَيْكُمْ ) * و حرام كرده شد بر شما * ( صَيْدُ الْبَرِّ ) * شكار بيابان كه هر حيوانى است كه در بر بيضه نهد و فرخ آورد و اگر چه در بعضى اوقات در آب زندگانى كند و اين حرمت ثابت است * ( ما دُمْتُمْ حُرُماً ) * ما دام كه باشيد احرام گيرندگان * ( وَاتَّقُوا اللَّه ) * و بترسيد از خداى * ( الَّذِي إِلَيْه تُحْشَرُونَ ) * آن خدايى كه بسوى او جمع كرده خواهيد شد بعد از موت بدانكه خلافى نيست در آن كه محرم آنچه صيد كرده باشد حرام است بر او و بر غير او از محرم ديگر و اما آنچه محل صيد كرده باشد نزد ما آن است كه اين نيز بر محرم حرام است و ابن عباس و ابن عمر نيز بر اينند و عطا و مجاهد و ابن جبير بر آنند كه حرام نيست مگر گاهى كه بدان دلالت كرده باشد يا به آن اشاره نموده باشد و ابو حنيفه و اصحاب او بر اين قولند و نزد مالك و شافعى و احمد حلال نيست بر محرم آنچه براى او صيد كرده باشند و همچنين خلافست در آنچه محرم صيد آن كرده باشد قبل از احرام و آنچه ما گفتيم در اين هر دو مسئله دليل آن ظاهر است چه مراد بصيد اينجا مصيد است نه اصطياد و اگر نه لازم آيد كه آنچه محرم صيد آن كرده باشد حرام نباشد و حال آنكه حرام است بلا خلاف و نيز بدانكه مذهب ما آن است كه حرام است بر محرم مطلقا مصيدا و اصطيادا و اكلا و ذبحا و اشارة و دلالة و اغلاقا و بيعا و شراء\r\n","description":"","footnote":"","page_name":" 330 ","page_number":330},
  {"content":"\r\nو امساكا و اغراء للحيوان و ممكن است استدلال بر همهء اين بقوله * ( وَحُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً ) * و بنا بر اين ظاهر شد كه تكرار نيست در تحريم صيد بر محرم بلكه آنچه ثانيا مذكور شده اعم است و ببايد دانست كه حرام نيز محرم آن چيزيست كه احرام محرم آن است از مصيد مگر اكل آنچه صيد كرده باشند در خارج حرم كه مباح است مر محل را در حرم و ممكن است كه استدلال كنند بر حكم اول به آيهء اولى و هى قوله يا أَيُّهَا الَّذِينَ آمَنُوا لَيَبْلُوَنَّكُمُ اللَّه بِشَيْءٍ مِنَ الصَّيْدِ تَنالُه أَيْدِيكُمْ به جهت عموم آن در حالت احرام و دخول حرم و غيرهما پس ثالث باجماع بيرون مىرود و اولين باقى مىمانند و داخل ميشوند در تحت عموم و بعضى استدلال كرده‌اند بقوله و انتم حرم و قوله ما دمتم حرما چه حرم جميع حرام است يقال ( رجل حرام و محرم و احرم اذا دخل الحرم و احرم اذا دخل فى الشهر الحرام ) و در اين دليل ضعفى هست و احكام و تفاصيل متفرقه بر صيد مستفاد شده از بيان نبوى صلَّى اللَّه عليه و آله و تقرير امامى چنان كه در كتب فقه مبسوطه مذكور است فليطلب هناك و چون حقتعالى ذكر حرمت حرم كرد در عقب آن ذكر بيت حرام و شهر حرام مىكند بقوله * ( جَعَلَ اللَّه الْكَعْبَةَ ) * گردانيد خداى كعبه را * ( الْبَيْتَ الْحَرامَ ) * كه بيت حرام و خانهء محترم است * ( قِياماً لِلنَّاسِ ) * آن چيزى كه قايم است به آن امور بندگان در دين\r\nبواسطهء آنكه قيام حج و مناسك به دو است و در دنيا به جهت آنكه ايمنى از قتل و نهب در او است و قيام بمعنى انتعاش است بحذف مضاف اى سبب انتعاشهم يعنى بيت الحرام سبب انتعاش ايشان است در امر معاش و معاد ايشان كه خايف به آن ملتجى مىشود و ضعيف در آن ايمن ميگردد و تجار در آن تحصيل ربح ميكنند و حجاج و عمار به آن توجه مينمايند از جميع نواحى زمين و نزد عطا معنى قياما للناس آن است كه اگر يك سال حج نكنند و طواف آن ننمايند هلاك ميشوند و على بن ابراهيم نيز از ائمهء هدى صلوات اللَّه عليهم روايت كرده كه\r\nما دامت الكعبة يحج الناس اليها لم يهلكوا\r\nو تسميهء بيت بكعبه به جهت تكعب و ترغب به آن است و گويند كه كعب بمعنى نتوانست و به جهت ارتفاع علو آن به اين اسم متسم شده چه آن موضع بلندترين موضع زمين است و قوله البيت الحرام عطف بيان است بر وجه مدح و يا مفعول ثانى است و بنا بر اين نصب قياما بر عليه است و قوله * ( وَالشَّهْرَ الْحَرامَ ) * عطفست بر الكعبة از قبيل ( ظننت زيدا منطلقا و عمرا ) يعنى گردانيد ماه حرام را نيز رابطهء قوام مهمات مردمان به اين وجه كه كارهاى دنيا و آخرت را در او سازند و آن ماه ذو الحجه است كه معظم مناسك حج در آن گذراند و يا مراد جميع اشهر حرم است كه مردمان در آن بمناسك حج قيام مينمايند و از قتل و غارت ايمناند و آن چهار ماه است سه در پلى يكديگر كه آن ذو القعده است و ذو الحجة و محرم و يكى منفرد از آن\r\n","description":"","footnote":"","page_name":" 331 ","page_number":331},
  {"content":"\r\nكه آن ماه رجب است و اليه اشار بقوله تعالى منها اربعة حرم و ذكر آنها بعنوان افراد جهت آنست كه شهر اسم جنس است و تسميهء آنها بحرم جهت آن است كه قتال در او حرام است و در جاهليت نيز در اين ماهها ترك حرب ميكردند و به صرف صلاح معاش خود اوقات ميگذرانيدند و اين طريقه را از دين اسماعيل ( ع ) توارث كرده بودند و آن چنان مستمر بود تا زمان اسلام و بعد از آن به جهت بغى و ظلم از آن تجاوز كردند و تسميهء كعبه به بيت الحرام نيز به جهت آنست كه حرام است در آن قتال كردن و غير آن از محرماتى كه در شرع مقدر شده و مرويست كه هر كه متوجه آن شود و مناسك آن بجاى آورد بدن او بر آتش دوزخ حرام گردد و در خبر است كه در زير مقام ابراهيم سنگى است كه بر آن جا نوشته كه ( انا اللَّه ذو بكه حرمتها يوم خلقت السماوات و الارض و يوم وضعت هذين الجبلين و حففتها بسبعة املاك حنفاء من جاءني زائرا لهذا البيت عارفا بحقه مذعنا لى بالربوبية حرمت جسده على النار ) يعنى منم خداى بكة كه زمين مكه است حرام كرده‌ام آن را روزى كه آفريدم آسمانها و زمينها را و روزى كه نهادم اين دو كوه را يعنى صفا و مروه و هفت فرشته را كه مستقيم الطريق و منقاد امر مناند در حوالى و گرداگرد آن بداشتم هر كه به من آيد در حالتى كه زيارت كننده اين خانه باشد و عارف بحقية آن و مصدق و موقن ربوبية من حرام گردانم بدن او را بر آتش دوزخ و گويند تشبيه آن بحرم باعتبار آن است كه هر كه پناه به او دهد محترم و مكرم گردد و كسى او را نيازارد و نرنجاند اگر چه قاتل برادر او باشد و سباع و طيور يكديگر را نيازارند و در آنجا آهو با شير و گرگ با ميش و كبوتر با باز مستأنس باشند و اين از آيات كعبهء معظمه است و قوله * ( وَالْهَدْيَ وَالْقَلائِدَ ) * نيز معطوف است بر الكعبة يعنى گردانيد قربانى و ( ذوات القلايد ) را هم سبب قيام امور بندگان چه محاويج و مساويج و مساكين به آن منتفع ميشوند و مراد بذوات القلايد بدن است و شبه آن از نعم كه نعل را بر آن معلق سازند تا متميز شود از غير و معلوم بندگان شود كه آن صدقه است و تفصيل اين مبحث در ما تقدم مذكور شده ابو بكر انبارى گفته كه در اين آيه دو طريق است يكى آنكه حق تعالى منت نهاد بر اهل اسلام به اينكه كعبه را صلاح دين و دنياى شما گردانيده‌ام و سبب قيام انتعاش شما ساخته‌ام دويم آنكه اخبار فرموده از آن چه در جاهليت احترام اينخانه كرده‌اند * ( ذلِكَ ) * آنچه مذكور شد از جعل يا از امر بحفظ حرمت حرم و غير آن * ( لِتَعْلَمُوا ) * براى آن است كه تا بدانند * ( أَنَّ اللَّه ) * آنكه بتحقيق كه خداى تعالى * ( يَعْلَمُ ما فِي السَّماواتِ وَما فِي الأَرْضِ ) * ميداند آنچه در آسمانها و زمينها است چه شرع احكام به جهت دفع مضار قبل از وقوع آن و جلب منافع مرتبه بر آن دليل حكمت شارع است و كمال علم او يعنى\r\n","description":"","footnote":"","page_name":" 332 ","page_number":332},
  {"content":"\r\nچون مطلع شديد بر حكمت در تعيين كعبه براى قيام نمودن مردمان و آن چه در حج است از طرق مناسك و كيفيات آن هر آينه دانستيد كه حق تعالى عالم است به آن چه در آسمانها و زمينها\r\nاست از جواهر و اجسام و اعراض بر وجه كلى و جزئى به جهت استحاله صدور اين حكم از كسى كه جاهل باشد باشياء و اين حكم اگر چه مفصلا معلوم نيست اما مجملا معلوم است از حيثيت آنكه احكام به جهت دفع مضار و جلب منافع موضوع شده‌اند و الطافاند در عقليات و يا در غير آن از شرعيات * ( وَأَنَّ اللَّه ) * و نيز آن چه مذكور شد به جهت آنست كه حقتعالى * ( بِكُلِّ شَيْءٍ عَلِيمٌ ) * به همه چيز دانا است پس آنچه مقرر مىكند از حلال و حرام از روى علم و حكمت است اين تعميم بعد از تخصيص است و مبالغه بعد از اطلاق و از احسن انتقالاتست در كلام ملخص سخن آن است كه حقتعالى وضع احكام شرع كرد براى مصالح عباد چه او عواقب همه امور را ميداند و عالم است بجميع امور پس البته عالم خواهد بود به آنچه مصالح بندگان در آن است و ميتواند بود كه وجه ارتباط لتعلموا بما قبل ظهور آيات و آثار قدرت او سبحانه باشد در بيت الحرام لقوله فِيه آياتٌ بَيِّناتٌ مَقامُ إِبْراهِيمَ الخ و بعد از آن بيان احكام ذكر وعد و وعيد ميفرمايد كه * ( اعْلَمُوا أَنَّ اللَّه ) * بدانيد اين را كه خداى * ( شَدِيدُ الْعِقابِ ) * سخت عقوبت است مر كسى را كه ارتكاب نمايد محارم او را * ( وَأَنَّ اللَّه غَفُورٌ رَحِيمٌ ) * و اينكه خداى آمرزگار و مهربان است بر كسى كه از محرمات بپرهيزد پس اين وعد و وعيد است مر كسى را كه انتهاك محارم كند و اصرار نكند بر آن و مر كسى را كه حافظ و ضابط خود شود از اقدام بر آن و منقلع شود از آن * ( ما عَلَى الرَّسُولِ ) * نيست بر رسول * ( إِلَّا الْبَلاغُ ) * مگر رسانيدن احكام بمكلفان تا ايشان را عذرى نباشد اين تشديد ايجاب قيام است به آن چه فرمايد چه خلاصهء معنى آنست كه رسول خداى بشما آمد به آن چه مامور شده به آن از تبليغ و شما را عذرى نباشد در تفريط و تقصير * ( وَاللَّه يَعْلَمُ ) * و خداى ميداند * ( ما تُبْدُونَ ) * آنچه آشكارا ميكنيد * ( وَما تَكْتُمُونَ ) * و آن چه پنهان ميكنيد از تصديق و تكذيب و فعل و عزيمت و اين غايت تهديد است و زجر و در اين دلالتست بر وجوب معرفت عقاب و ثواب چه اين لطف است در باب تكليف\r\nو بعد از بيان حلال و حرام حكم بعدم استواى آنها كرده ميفرمايد كه * ( قُلْ لا يَسْتَوِي الْخَبِيثُ وَالطَّيِّبُ ) * بگو مساوى نيستند پليد و پاك اين حكم عام است در نفى مساوات ميان نيك و بد در اشخاص و اموال و اعمال و غير آن * ( وَلَوْ أَعْجَبَكَ ) * و اگر چه بشگفت آرد ترا * ( كَثْرَةُ الْخَبِيثِ ) *\r\n","description":"","footnote":"","page_name":" 333 ","page_number":333},
  {"content":"\r\nبسيارى خبيث چه اعتبار بجودة و ردائة است نه بقلة و كثرة و محمود قليل بهتر از مذموم كثير است خطاب مر هر معتبرى راست و لهذا قال * ( فَاتَّقُوا اللَّه ) * پس بترسيد از خداى در تحرى خبيث و اگر چه بسيار باشد و ايثار طيب كنيد و اگر چه اندك باشد * ( يا أُولِي الأَلْبابِ ) * اى خداوندان عقلهاى صافيه * ( لَعَلَّكُمْ تُفْلِحُونَ ) * شايد شما رستگار شويد اين در موضع حال است يعنى در حالتى كه اميد داريد به رسيدن فوز و فلاح مرويست كه اين آيه در شان حجاج يمامه آمد كه مسلمانان قصد كردند كه با ايشان مقاتله كنند حقتعالى ايشان را به اين آيه از آن نهى كرد و تفصيل اين قصه قبل از اين گذشت و در خبر است كه ابو الهذيل علاف خفيف العارضين بود و ابو بكر باقلانى كثير اللحية باقلانى بر سبيل تعريض گفت وَالْبَلَدُ الطَّيِّبُ يَخْرُجُ نَباتُه بِإِذْنِ رَبِّه ابو الهذيل جواب داد كه لا يستوى الخبيث و الطيب و لو اعجبك كثرة الخبيث زهرى و قتاده از انس روايت كرده‌اند كه بعضى از حضرت رسالت ( ص ) سؤالهاى بىموقع ميكردند حضرت به جهت كثرت سؤال لا طايل در غضب شده بر بالاى منبر رفت و خطبهء بخواند و فرمود كه\r\nلا تسئلوا عن شيء الا اجبت\r\nسؤال نكنيد مرا از چيزى مگر كه جواب گويم مردى كه مطعون النسب بود بر پاى خواست و گفت يا نبى اللَّه من ابى پدر من كيست فرمود كه حذافة بن قيس مردى ديگر گفت پدر من كجا است فرمود\r\nفى النار\r\nدر آتش دوزخ است عمر خطاب برخواست و پاى رسول ( ص ) را بوسه داد و گفت يا رسول اللَّه ما جديد العهديم بجاهليت و شرك فاعف عنا عفى اللَّه عنك از سر ما درگذر و بر بىادبى ما نگاه مكن غضب حضرت ساكن گشت و فرمود\r\nو الَّذى نفسى بيده لقد صورت الجنة و النار فى عرض هذا الحائط فلم ار كاليوم فى الخير و الشر\r\nيعنى به خدا سوگند كه جان من بامر او است كه اين ساعت بهشت و دوزخ در برابر من تصوير كرده بودند من در او مينگريدم و اهل آن را ميديدم و يافتم كه كدام از شما در بهشت باشد و كدام در دوزخ اگر ميگفتم شما از سؤال پشيمان مىشديد حقتعالى اين آيه را فرستاد كه * ( يا أَيُّهَا الَّذِينَ آمَنُوا ) * اى آن كسانى كه گرويده‌ايد * ( لا تَسْئَلُوا عَنْ أَشْياءَ ) * مپرسيد از چيزهايى كه * ( إِنْ تُبْدَ لَكُمْ ) * اگر ظاهر كرده شود براى شما جواب آن * ( تَسُؤْكُمْ ) * اندوهگين گرداند شما را * ( وَإِنْ تَسْئَلُوا عَنْها ) * و مپرسيد از چيزهايى كه اگر پرسيد از آن * ( حِينَ يُنَزَّلُ الْقُرْآنُ ) * در وقتى كه فرود آيد قرآن * ( تُبْدَ لَكُمْ ) * آشكارا كرده شود براى شما ان شرطيه و آنچه معطوفست بر آن هر دو صفت اشياءاند و ملخص معنى آن است كه سؤال مكنيد از رسول خدا چيزى را كه اگر ظاهر شود شما را مغموم سازد و اگر سؤال كنيد از آن در زمان وحى بر شما هويدا گردد و اين هر دو بمثابهء دو مقدمه\r\n","description":"","footnote":"","page_name":" 334 ","page_number":334},
  {"content":"\r\nاند كه منتج آن چيزىاند كه مانع سؤال است و آن اين است كه سؤال موجب غم و اندوه شما است و هرگز عاقل كارى نكند كه او را مغموم سازد و اشيا اسم جمع است چون طهر كه اسم اطهار و لام او مقلوبست بفا پس آن بر وزن لفعا است و گويند بر وزن افعلا است كه حذف لام الفعل شده و اصل آن شيء است چون بين يا شيء چون صديق پس مخفف شده و نزد بعضى ديگر بر وزن افعال است بدون تغيير چون بيت و ابيات و منع صرف آن مانع اين است و قوله * ( عَفَا اللَّه عَنْها ) * صفت ثانيهء اشيا است يعنى مپرسيد از اشيايى كه عفو كرده است خداى از شما يعنى در گذرانيده و بدان تكليف نكرده و يا جملهء مستأنفه است يعنى عفو كرد خداى از ما سلف كه مسايله شما بود پس به مثل آن عود مكنيد از ابن عباس مرويست كه قومى بر سبيل استهزا و امتحان سؤالات بسيار از آن حضرت ميكردند بعضى مىگفتند كه من ابى و ديگرى ميگفت كه اين ابى و ديگرى ميپرسيد كه من ناقهء خود را گم كرده‌ام كجا باشد حقتعالى اين آيه نازل ساخت و از حضرت على بن ابى طالب و ابى امامه روايت است كه چون آيهء فريضهء حج نازل شد عكاشة بن حصين برخواست و بروايت ديگر سراقة بن مالك از جاى خود برخاسته گفت يا رسول اللَّه صلَّى اللَّه عليه و آله أ في كل عام آيا در هر سالى حج بايد كرد رسول خدا صلَّى اللَّه عليه و آله روى از وى بگردانيد ديگر باره گفت جواب نداد سوم باره كه اعاده كرد فرمود كه\r\nويحك ما تؤمن ان اقول نعم\r\nچه ايمن شدهء از آنكه گويم آرى پس واجب شود بر شما كه هر سال به حج رويد و اگر نرويد هلاك شويد\r\nفاتركونى ما تركتم\r\nپس بگذاريد مرا آن چه شما را به آن گذاشته‌ام و بدانيد كه آنها كه پيش از شما بوده‌اند به جهت اين نوع سؤالات هلاك شدند پس چون شما را چيزى فرمايم امتثال كنيد و چون نهى كنم اجتناب كنيد حق تعالى اين آيه فرستاد كه سؤال از چيزى مكنيد كه جواب آن موجب كراهت و مشقت شما شود و از چيزى مپرسيد كه حق تعالى از شما درگذرانيده و شما را بر ترك آن سؤال مؤاخذه نساخته * ( وَاللَّه غَفُورٌ ) * و خداى آمرزگار است بسيارى از گناه شما درگذراند * ( حَلِيمٌ ) * بردبار است بعقوبت تفريط تعجيل نكند حاصل كه آيه نهى است از تعجيل سؤال و استكشاف اشيايى كه حق تعالى خواهد تا بوقت خود بيان كند و تا صلاح عباد در آن باشد پوشيده دارد و اظهار آن نكند و نيز در باب تاكيد اين نهى ميفرمايد كه * ( قَدْ سَأَلَها ) * ضمير راجع بمسايله است كه لا تسئلوا دال است بر آن و لهذا معدى بعن نشده و يا راجع باشياء بحذف جار يعنى بدرستى كه پرسيدند اين مسئله را يا سؤال كردند از چيزها * ( قَوْمٌ مِنْ قَبْلِكُمْ ) * گروهى پيش از شما چون ثمود كه طلب ناقه كردند و قوم موسى كه سؤال رؤيت كردند و حواريان كه مائده از عيسى درخواستند اين جار و مجرور متعلق است به سألها نه آنكه صفت قوم باشد زيرا كه ظرف زمان صفت\r\n","description":"","footnote":"","page_name":" 335 ","page_number":335},
  {"content":"\r\nجثه و حال از او واقع نميتواند شد و خبر از او نيز نميتواند بود حاصل كه قومى سؤال كردند پيش از شما از مثل اين سؤالات كه شما ميكنيد * ( ثُمَّ أَصْبَحُوا بِها كافِرِينَ ) * پس گشتند بدان از كافران يعنى بعد از شهود معجزه كه طلبيده بودند به آن نگرويدند و سبب نزول عقوبت شد بر ايشان پس شما از حال ايشان عبرت گرفته بقول و فعل فضول اشتغال منمائيد تا به مثل آن گرفتار نگرديد و از امير المؤمنين صلوات اللَّه عليه مرويست كه ان اللَّه تعالى\r\nافترض عليكم فرايض فلا تضيعوها و حد لكم حدود أ فلا تعتدوها و نهاكم عن اشياء فلا تنهتكوها و سكت لكم عن اشياء و لم يدعها نسيانا فلا تتكلفوها\r\nيعنى بدرستى كه حق تعالى فرض كرد بر شما فرايض را پس تضييع آن مكنيد و حدود را براى شما تعيين فرمود پس از آن درمگذريد و نهى كرد شما را از چيزها پس هتك آن مكنيد و مرتكب آن مشويد و ساكت شد براى شما از چند چيز و بيان نفرمود و ترك آن نه به جهت فراموشى از آن بود بلكه به جهت مصلحت شما بود پس به تكليف خود را بدان مداريد و در پى تفحص و تجسس آن مشويد از ابن عباس روايت است كه چون از پيغمبر مىپرسيدند چيزى كه در آن باب وحى به او نازل نشده بود ميفرمود و من العفو اين عفويست كه حقتعالى فرموده عَفَا اللَّه عَنْها و بعد از آن آيهء وَإِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ تا آخر تلاوت ميفرمود و بدانكه در وجه انتظام اين آيه بما قبل چند وجه گفته‌اند يكى آنكه متصل است بقوله تفلحون زيرا كه ترك شرك رسول ( ص ) از مالا يعنى و ما لا يحتاج اليه آن فلاح است دويم آنكه متصل است بقوله ما عَلَى الرَّسُولِ إِلَّا الْبَلاغُ چه آن حضرت آنچه صلاح است مىرساند پس از آنچه او بشما نرسانيده سؤال مكنيد سيم آنكه متصل است بقوله وَاللَّه يَعْلَمُ ما تُبْدُونَ وَما تَكْتُمُونَ يعنى از آنچه كتمان مىكند سؤال مكنيد چه سراير شما بسبب آن ظاهر گردد و موجب غم و غصه شما شود و سبب ندامت شما از آن سؤال آورده‌اند كه عمرو بن لحى هفت قبيلهء بزرك را از قبايل عرب كه يكى از آنها قريش بودند بدين جاهليت دعوت كرد و از دين اسماعيل منصرف ساخته بر بت پرستى ترغيب نمود و نصب اوثان و تعيين بحاير و سوايب از پيش او بود و اصح روايات آن است كه در اين باب چون ناقه پنج بطن بزادى و بطن آخر اگر مذكر بودى گوش او را بشكافتندى و از سوارى و دوشيدن و بار كردن و موى بريدن او منع كردندى و از هيچ آب و علف دور نكردندى و او را بحيره گفتندى و اگر شخصى را بيمارى بودى يا مسافرى داشتى به جهت شفاى آن بيمار و قدوم آن مسافر گفتى ناقتى هذه سائبة پس آن ناقه را سر دادندى و در همه چيز حكم بحيره داشتى و آن را سايبه گفتندى و از ابن عباس روايت كرده‌اند كه چون شترى پنج بطن بزادى در بطن پنجم نگاه كردندى اگر نر بودى بكشتندى و زنان و مردان نخوردندى و اگر ماده بودى گوش او را بشكافتندى و رها كردندى و بركوب و شير و موى از او انتفاع نگرفتندى\r\n","description":"","footnote":"","page_name":" 336 ","page_number":336},
  {"content":"\r\nو غير از مردمان بار بر او ننهادندى و بر زنان حرام بودى و چون به مردى گوشت او را نخوردندى و سايبه آنكه شخصى شترى از مال خود جدا كردى و بيكى از صدنهء كعبه دادى كه اين را نگاه دار تا راه گذريان كه فرو مانند بر آن نشينند و گوشت و شير او جز ابناء السبيل نخوردندى و گوسفندى چون هفت بطن بزادى بطن ثامن ملاحظه كردندى اگر انثى بود ميگفتند كه از آن ما است در ميان رمه سر ميدادند و اگر ذكر بودى گفتندى كه از آن خدايان ما است آن را ذبح كردندى و اگر نر و ماده بودى نر را نميكشتند و آن را از براى ماده ميگذاشتند و ميگفتند كه وصلت اخاها يعنى انثى ببرادر خود پيوست و برادر حكم او را گرفت و آن را وصيله خواندندى و زنان شير او را نخوردندى بلكه مخصوص بمردان بودى و او را جارى مجراى سايبه گفتندى و فحلى كه ده سال ناقه را آبستن ساختى ميگفتند حمى ظهره پشت خود را حمايت كرد ديگر سوارى نميكردند و از هيچ آب و گياه منع نمينمودند و او را حام ميگفتند و از زمان عمرو بن لحى تا زمان حضرت رسالت صلَّى اللَّه عليه و آله اهل اين قبايل سبع بر اين آئين بودند و داعيهء ايشان آن بود كه خداى تعالى ايشان را به آن فرموده حقتعالى رد سخن ايشان كرد آيه فرستاد كه * ( ما جَعَلَ اللَّه ) * تعيين نكرده است خداى و امر نفرموده است و مقرر نساخته هيچ چيز * ( مِنْ بَحِيرَةٍ ) * از ناقهء گوش شكافته و اشتقاق آن از بحر است بمعنى شق يقال ( بحرت اذن الناقة ابحرها بحرا اذا شققتها شقا واسعا و الناقة بحيرة و هى فعلية ) بمعنى مفعولة مثل نطيحة و ذبيحة و اصل باب آن سعه است ( و\r\nسمى البحر بحرا لسعته و فرس بحر واسع الجرى ) و\r\nفى الحديث انه قال ( ص ) لفرس له وجدته بحرا\r\n* ( وَلا سائِبَةٍ ) * و نه ناقهء بچرا باز گذاشته و هى فاعلة ( من ساب الماء اذا جرى على وجه الارض ) يقال ( سبت الذابة اذا تركها ) * ( وَلا وَصِيلَةٍ ) * و نه شانى كه ببرادر پيوسته بود و اين فعليه ايست بمعنى ( مفعولة كانها وصلت بغيرها و بمعنى فاعله لانها وصلت اخاها ) و اين اظهر است در آيه * ( حامٍ ) * و نه حمايت كننده ظهر خود و نگهدارندهء آن حاصل كه اين آيه رد انكار آن چيزيست كه اهل جاهليت ابتداع آن كرده بودند و معنى جعل وضع و شرع است و لهذا متعدى بيك مفعول شده است كه آن بحيره است و من مزيده است و در اين دلالت است بر بطلان مذهب مجبره زيرا كه حقتعالى نفى جعل بحيره و غير آن نموده و نزد مجبره آنست كه جاعل همه چيز حقتعالى است و بعد از آن تبيين فرموده كه اين جماعت كه قايل ايناند كافرند و مفترى و كذب بر خدا در اضافهء فعل غير به او فقال * ( وَلكِنَّ الَّذِينَ كَفَرُوا ) * و ليكن آنها كه كافر شدند چون عمرو بن لحى و اتباع او\r\n","description":"","footnote":"","page_name":" 337 ","page_number":337},
  {"content":"\r\n* ( يَفْتَرُونَ ) * افترا ميكنند و ميبندند * ( عَلَى اللَّه الْكَذِبَ ) * بر خداى دروغ را كه تحريم اينها به دو نسبت ميكنند * ( وَأَكْثَرُهُمْ لا يَعْقِلُونَ ) * و بيشتر كافران نميدانند حلال و حرام او را و در تحقيق آن عقل را كار نميفرمايند بلكه بتقليد بطريق گذشتگان راه ميروند و يا اكثر ايشان امر او را نميدانند و در اين اشعار است به آنكه بعضى از ايشان عارف بودند بر بطلان اينقول و ليكن حب رياست و تقليد آباء مانع اعتراف ايشان بود به اين بعد از آن از حال اين مفتريان خبر ميدهد بقوله * ( وَإِذا قِيلَ لَهُمْ ) * و چون گويند مر ايشان را كه اى اهل افترا و اصحاب بحيره كه راه بحقيقت اين امر نميبريد * ( تَعالَوْا ) * بيائيد * ( إِلى ما أَنْزَلَ اللَّه ) * به آنچه خدا فرستاده است از حكم حلال و حرام * ( وَإِلَى الرَّسُولِ ) * و بيائيد برسول كه بيان كنندهء آن حكم است * ( قالُوا حَسْبُنا ) * گويند از غايت جهل كه بس است ما را * ( ما وَجَدْنا عَلَيْه آباءَنا ) * آنچه يافته‌ايم پدران خود را بر آن اين بيان قصور تدبير ايشان و فرط انهماك ايشانست در تقليد و عدم مسند ايشان در اينقول و قوله * ( أَ وَلَوْ كانَ آباؤُهُمْ لا يَعْلَمُونَ شَيْئاً وَلا يَهْتَدُونَ ) * و او براى حالست و همزه كه بر آن داخل شده براى انكار فعل بر اينحالت و تقدير اينست كه ( احسبهم ما وجدوا عليه و لو كانوا جهلة ضالين ) يعنى آيا بس است ايشان را آنچه يافته‌اند پدران خود را بر آن و اگر چه بودند پدران ايشان كه نميدانستند چيزى را و راه نمييافتند بطريق حق يعنى ايشان جاهل و گمراه بودند و تقليد ايشان نافع نيست بلكه تقليد عالم و راهنمايى را ميبايد كرد تا او را از وادى تقليد بسر حد تحقيق رساند بوسيلهء آن اظهار حجج بينه و دلايل واضحه آيه دليلست بر فساد تقليد و عدم جواز عمل در شىء از امور دينى بدون حجة و نيز دالست بر وجوب معرفت و عدم ضرورت آن هم چنان كه اصحاب معارف بر اين رفته‌اند زيرا كه حق سبحانه بيان حجاج فرموده براى اهل تقليد به آنكه ميدانند كه معرفت ندارند به آنچه ميگويند و اگر حق ضرورى ايشان ميبود تقليد آباى خود نميكردند و نفى اهتداء و علم نمود از ايشان نه احدهما به جهت آنكه اهتداء نميباشد مگر از سر حجت و بيان و علم گاهست كه بر سبيل اهتداست بر وجه ضرورت پس معنى آنست كه ايشان در اينقول نه علم ضرورى داشتند و نه علم نظرى بلكه محض تقليد بود و چون حقتعالى بيان حكم كفار نمود كه تقليد آبا و اسلاف خود كرده باديان باطله ايشان ركون و اعتماد كرده‌اند و در عقب آن امر بطاعت كرده و بيان مطيع نموده ميفرمايد كه * ( يا أَيُّهَا الَّذِينَ آمَنُوا ) * اى گروه گرويدگان * ( عَلَيْكُمْ أَنْفُسَكُمْ ) * بر شما باد كه محافظت نفس خود كنيد\r\n","description":"","footnote":"","page_name":" 338 ","page_number":338},
  {"content":"\r\nو التزام اصلاح آن نمائيد جار و مجرور اسم فعلست بمعنى الزموا و لهذا انفسكم منصوب واقع شده تا آنكه اسم آن باشد * ( لا يَضُرُّكُمْ ) * زيان نرساند شما را * ( مَنْ ضَلَّ ) * كسى كه گمراه شد يعنى ضلال او شما را ضررى نرساند * ( إِذَا اهْتَدَيْتُمْ ) * چون راه يافته باشيد و از جملهء اهتدا آنست كه انكار منكر كنند بر حسب طاقت كما\r\nقال صلَّى اللَّه عليه و آله من يرى منكر او استطاع ان يغيره فليغيره بيده و ان لم يستطع فبلسانه و ان لم يستطع فبقلبه\r\nيعنى هر كه منكرى را بيند و تواند كه تغيير آن دهد پس بايد تغيير آن را بدهد بدست و اگر نتواند پس به زبان و اگر استطاعت آن نداشته باشد پس بدل خود پس بايد كه مهتدى از نهى دست باز ندارد و نگويد كه ضلال ديگرى مرا زيان ندارد و نعم ما قيل\r\n\r\nاگر بينى كه نابينا بچاه است\r\nاگر خاموش بنشينى گناه است\r\n\r\nمرويست كه اين آيه وقتى نازل شد كه مؤمنان حسرت ميخوردند بر كافران و تمناى ايمان ايشان مينمودند حقتعالى فرمود كه شما خود را نگاه داريد كه گمراهى كافران مهتدى را ضرر نميرساند و گويند كه چون مردى اسلام ميآورد او را ميگفتند كه سفهت اباك يعنى حكم بسفاهت پدر خود كردى در مذهبى كه داشته حقتعالى اين آيه فرستاد كه شما حافظ خود باشيد كه ضرر اهل ضلال بشما نرسد وقتى كه بر اهتداى خود ثابت باشيد * ( إِلَى اللَّه مَرْجِعُكُمْ جَمِيعاً ) * بسوى خدا است بازگشت شما همه * ( فَيُنَبِّئُكُمْ ) * پس خبر خواهد داد شما را * ( بِما كُنْتُمْ تَعْمَلُونَ ) * به آنچه بوديد كه ميكرديد اين متضمن وعد و وعيد است مر هر دو فريق را و تنبيه بر آنكه هيچكس را مؤاخذه نكنند بذنب غير او پس اينكه بعضى گفته‌اند كه جايز است كه حقتعالى تعذيب اطفال كند و تعذيب ميت ببكاء احياء بر او قولى باطل باشد ابو صالح از ابن عباس روايت كرده كه رسول صلَّى اللَّه عليه و آله نامهء نوشت بمنذر بن ساوى تميمى كه در ميان اهل نجران بود تا از قبل آن حضرت ايشان را باسلام دعوت كند و اگر قبول نكنند وضع جزيه كند بر ايشان منذر نامهء رسول بر عرب و ساير جهودان خواند گفتند كه جزيه قبول ميكنيم و ايمان نميآوريم منذر رسول را از اين معنى اخبار كرد حضرت نامهء ديگر نوشت كه از عرب جزيه قبول مكن مگر اسلام يا تيغ و ديگران يا اسلام آرند و يا جزيه را قبول كنند چون منذر مضمون نامه را اعلام ايشان كرد عرب ايمان آوردند و اهل كتاب جزيه را قبول كردند منافقان زبان طعن گشودند گفتند عجيبست از رسول كه ميگويد مرا فرموده‌اند كه كارزار كن تا بگويند لا إله الا اللَّه و با وجود اين از گبران و جهودان نجران جزيه ميستاند چرا ايشان را بر كفر ميگذارد و عرب را بر اسلام اكراه مىكند حقتعالى آيه مذكوره را نازل ساخت كه ضرر اهل ضلال بمهتديان نرسد و طعن ايشان ضررى نرساند و در مجمع آورده كه مفسران را در دلالت\r\n","description":"","footnote":"","page_name":" 339 ","page_number":339},
  {"content":"\r\nاين آيه بر امر بمعروف و نهى از منكر چند وجه است يكى آنكه دلالت نميكند مگر بر آنكه بندهء مطيع مؤاخذ بذنوب غير خود نميشود دويم آنكه اقتصار بر اهتدا باتباع امر خدا مخصوص است به حال تقيه و يا بحالى كه انكار مؤثر نباشد و يا منجر بمفسده شود چنانچه روايت كرده‌اند كه ابا ثعلبه اين آيه را از آن حضرت پرسيد فرمود كه امر بمعروف كنيد و نهى از منكر مگر در صورتى كه هر ذى رائى برأى فاسد خود راسخ شود و از آن برنگردد و دنيا را بر دين اختيار كرده تابع هواى خود گردد در اين صورت ملتزم شوند باصلاح نفس خود و بگذاريد آنها را سيم آنكه اين آيه او كد آيتست در وجوب امر بمعروف و نهى از منكر زيرا كه حقتعالى مؤمنانرا خطاب فرموده به اينكه * ( عَلَيْكُمْ أَنْفُسَكُمْ ) * اى اهل دينكم هم چنان كه در جاى ديگر فرموده كه ( لا تقتلوا انفسكم لا يضركم من ضل من الكفار ) پس معنى آنست كه اهل دين خود را از ناشايست منع كنيد و بطاعت و عبادت امر نمائيد كه كفار در اين باب ضررى بشما نتوانند رسانيد و اينقول ابن عباس است در روايت عطا از او و صحيح آنست كه آيه متضمن امر به معروف و نهى از منكر است زيرا كه اين قسمى از اقسام اهتداست چنان كه مبين شد و مؤيد اينست كه آن حضرت در تفسير اين آيه ميفرمود كه بايد نهى از منكر فرو نگذاريد مگر گاهى كه مردمان بر فعل قبيح خود مستبد و متعجب و خوشحال باشند چون چنين باشند هر يك حصهء نفس خود را نگاه داريد و در تذكيهء نفس خود كوشيد و عوام را به كار خود باز گذاريد كه زود باشد كه از پس شما روزگارى پيدا شود كه ايام صبر باشد و هر كس در آن ايام بطاعت خدا مشغول باشد وى را ضلال ديگران زيان ندارد بلكه ضلال\r\nاو مثمر هلاكت او باشد و كسى كه در آن روزگار به مثل شما عمل كند يك طاعت او برابر پنجاه طاعت شما باشد و هر مرد از ايشان را درجه پنجاه مرد باشد و بروايت ديگر درجه يكى از ايشان به مثل درجات پانصد كس شما باشد گفتند يا رسول اللَّه صلَّى اللَّه عليه و آله اين چگونه باشد كه در طاعت مثل يكديگر باشيم و در درجه به اين مثابه تفاوت داشته باشيم فرمود به جهت آنكه پيغمبر خدا در ميان شما است و بفراغت از او اخذ مسائل حلال و حرام ميكنيد و به آن عمل مينمائيد و آنها در زمانى باشند كه نه پيغمبرى را ببينند و نه امامى و به مجرد آنكه شنيده باشند كه پيغمبرى از نزد خدا آمده و بيان حلال و حرام كرده و ايشان تصديق او كرده باشند و به او امر و نواهى او كه در كتاب نوشته باشد عمل كنند و بطاعت و عبادت اقدام نمايند پس فرق ميان شما و ايشان بسيار باشد واقدى از اسامة بن زيد نقلكرده و او از پدر خود و وى از جماعت اهل تفسير و او از ابى جعفر ( ع ) نيز روايت كرده‌اند كه تميم دارمى و عدى بدوى كه انصارى بودند بتجارت عزيمت شام كردند و مسلمانى كه بذيل نام داشت و مولى عمرو عاص بود با ايشان همراه بود چون بولايت شام رسيدند بذيل بيمار شد و آنچه با خود داشت از نقود و امتعه بر صحيفهء ثبت كرد و در ميان رخوت مختفى\r\n","description":"","footnote":"","page_name":" 340 ","page_number":340},
  {"content":"\r\nساخت و مرض وى اشتداد يافت تميم و عدى را وصيت نمود كه تركه او را باهل او رسانند ايشان بعد از وفات او رخوت و امتعهء او را بحوزهء تصرف درآوردند و اناى از نقره كه بزر منتقش ساخته بودند سيصد مثقال نقره در آنجا بود از ميان امتعهء او برداشتند و باقى را بمدينه آوردند و تسليم اهل وى كردند ورثهء بديل كه آن صحيفهء بديل را كه مشتمل بر مفصل رخوت بود يافتند و چون اناى مذكور را در ميان نيافتند رجوع بتميم و عدى كردند ايشان انكار نمودند و مرافعه بمجلس معلاى حضرت مصطفى صلَّى اللَّه عليه و آله آوردند اين آيه نازل شد كه * ( يا أَيُّهَا الَّذِينَ آمَنُوا ) * اى گروه گرويدگان در آنچه شما را فرموده‌اند * ( شَهادَةُ بَيْنِكُمْ ) * گواهى وصيت است در ميان شما در انوار گفته كه اين مبتداست و خبر آن محذوف است و در تقدير ( فيما امرتم شهادة بينكم ) چنان كه به اين مترجم شد و يا تقدير اين است كه عليكم شهادة بينكم يعنى بر شما است گواهى و اضافه شهادت بظرف بر سبيل اتساع است و قوله * ( إِذا حَضَرَ ) * ظرف شهادتست يعنى گواهى در وقتى كه حاضر شود و واقع گردد * ( أَحَدَكُمُ الْمَوْتُ ) * يكى از شما را مرك يعنى چون مشرف بر موت شود و علامت مرك بر او ظاهر گردد بايد كه گواه شوند * ( حِينَ الْوَصِيَّةِ ) * بهنگام وصيت و اين بدل اذا است و در ابدال آن تنبيه است بر آنكه سزاوار نيست بر آنكه تهاون كند در وصيت و ميتواند بود كه ظرف حضر باشد يعنى حاضر شود موت در وقت وصيت و قوله * ( اثْنانِ ) * فاعل فعل محذوفست اى يشهد اثنان و فايدهء تبيين بعد از ابهام تقرير حكم است در نفس دو بار كه آن اجمال و تفصيل است در حينى كه فرمود شهادة بينكم گوييا سايلى پرسيده كه من يشهد جواب داده كه اثناى اى يشهد اثنان پس معنى آن است كه گواهى دهند دو تن عدل و ميتواند بود كه ( شهادة بينكم شهادة اثنين ) يعنى شهادت در ميان شما شهادت دو كس است * ( ذَوا عَدْلٍ مِنْكُمْ ) * كه خداوندان عدل و انصاف باشند از شما يعنى از مسلمانان يا از اقارب شما و اول قول اكثر است و اين هر دو صفت اثنان است و قوله * ( أَوْ آخَرانِ ) * عطف است بر اثنان يعنى يا دو تن ديگر * ( مِنْ غَيْرِكُمْ ) * از غير شما يعنى از اهل ذمه و اين مرويست از باقر و صادق ( ع ) و منقول از ابن عباس و سعيد بن مسيب و سعيد بن جبير و شريح و مجاهد و ابن سيرين و ابن زيد و ابراهيم و گويند مراد اجانب ميتاند كه مسلمانان باشند و اول اصح و اشهر است و گويند بنا بر آن كه اهل ذمه‌اند نزد بعضى آن است كه آيه منسوخ است چه شهادة اهل ذمه بر مسلمانان مسموع نيست و اينكه در اول مايده گذشت كه رسول صلَّى اللَّه عليه\r\nو آله در حجة الوداع خطبه ادا فرمود كه\r\nسورة المائدة من آخر\r\n","description":"","footnote":"","page_name":" 341 ","page_number":341},
  {"content":"\r\nالقرآن نزولا فاحلوا حلالها و حرموا حرامها\r\nدافع نسخ است و تفصيل اين مذكور خواهد شد حاصل كه دو عدل از مسلمانان گواه گيريد و اگر متعذر باشد دو كس ديگر كه از غير اهل اسلام باشند گواه گيريد * ( إِنْ أَنْتُمْ ) * اگر باشيد * ( ضَرَبْتُمْ فِي الأَرْضِ ) * كه سفر كنيد در زمين * ( فَأَصابَتْكُمْ ) * پس برسد بشما * ( مُصِيبَةُ الْمَوْتِ ) * رسيدن مرك يعنى نزديك شويد بمرك جواب شرط محذوفست كه مدلول عليه * ( أَوْ آخَرانِ مِنْ غَيْرِكُمْ ) * است و اين شرط و جزا جملهء معترضه است و فايده آن دلالت است بر آنكه سزاوار آن است كه دو كس از شما گواه شوند و اگر متعذر باشد هم چنان كه در سفر پس از غير شما و قوله * ( تَحْبِسُونَهُما ) * صفت اخران است يعنى گواهى دهند دو تن ديگر از غير شما كه باز داريد آنها را * ( مِنْ بَعْدِ الصَّلاةِ ) * از پس نماز ديگر و ميتواند بود كه تحبسونهما استيناف باشد گوييا سايلى ميگويد كه ( كيف نعمل ان ارتبنا بالشاهدين ) يعنى چگونه كنيم اگر شك داشته باشيم بگواهان و از تهمت ايشان ايمن نباشيم جواب ميدهد كه حبس كنيد آنها را پس از نماز عصر كه وقت اجتماع مردمان است و مصادمهء ملائكه ليل و نهار و گويند هر نمازى از نمازهاى يوميه كه اتفاق افتد و بنا بر اول الف و لام عهد است و بنا بر ثانى الف و لام جنس است و اول قول اكثر است و مروى از ابو جعفر عليه السلام و به صحت پيوسته كه اهل حجاز بعد از عصر سوگند ميدادند به جهت اجتماع مردمان و تكاثر آنها در آن وقت * ( فَيُقْسِمانِ بِاللَّه ) * پس سوگند خورند به خدا * ( إِنِ ارْتَبْتُمْ ) * اگر شك داريد شما در ايشان يعنى اگر وارثى از شما ايمن نباشد از تهمت شاهدين * ( لا نَشْتَرِي بِه ) * مقسم عليه است و ان ارتبتم جملهء معترضه كه مفيد اختصاص قسم است به حال ارتياب يعنى مضمون سوگند ايشان اين باشد كه ما بدل نه ميكنيم به اين سوگند * ( ثَمَناً ) * بهاى آن را كه مال دنيا است يعنى براى طمع مال ميت سوگند بدروغ نميخوريم * ( وَلَوْ كانَ ذا قُرْبى ) * و اگر چه مقسم له و مشهود له خويش ما باشد كه سوگند بدروغ ياد نميكنيم جواب اين نيز محذوفست اى لا نشترى * ( وَلا نَكْتُمُ ) * و نميپوشيم * ( شَهادَةَ اللَّه ) * گواهى خداى را يعنى گواهى كه خداى ما را باقامهء آن فرموده * ( إِنَّا إِذاً ) * بدرستى كه ما آن هنگام كه بپوشيم گواهى را * ( لَمِنَ الآثِمِينَ ) * هر آينه از بزه كاران باشيم بعد از نزول اين آيه حضرت رسول صلَّى اللَّه عليه و آله تميم و عدى را بعد از نماز عصر نزديك منبر سوگند داد بر مضمون مذكور كه ما قصد مال بديل نكرده‌ايم و اين سوگند براستى ميخوريم پس بفرمود تا دست از ايشان باز داشتند بعد از آن اناى گمشده را در\r\n","description":"","footnote":"","page_name":" 342 ","page_number":342},
  {"content":"\r\nدست ايشان يافتند و در ميان ايشان و ورثه بديل در آن باب مجادله از حد اطناب گذشت و ايشان ميگفتند كه اين ظرفرا از بديل خريده بوديم اما بسبب آنكه ما را بينه نبود اقرار نكرديم ديگر باره بمجلس اشرف سيد عالم صلَّى اللَّه عليه و آله مرافعه عرض كردند آيه آمد كه * ( فَإِنْ عُثِرَ ) * پس اگر اطلاع يافته شود * ( عَلى أَنَّهُمَا ) * بر آنكه دو گواه * ( اسْتَحَقَّا إِثْماً ) * كسب كرده‌اند فعلى را كه موجب اثم است كه آن خيانت است و بسبب آن مستحق اثم شده‌اند * ( فَآخَرانِ ) * پس دو گواه ديگر * ( يَقُومانِ مَقامَهُما ) * برخيزند بجاى آن دو خاين * ( مِنَ الَّذِينَ اسْتَحَقَّ عَلَيْهِمُ ) * از قول آنان كه روا داشته شده است بر ايشان اثم پس ضمير راجع باثم است و مراد به آن خيانتست كه آن دو گواه را واداشته بر اهل ميت به جهت خيانت در مال موصى به كه حق ايشان است و تسميهء آن باثم به جهت آن است كه مستلزم و مستعقب اثم است و قوله * ( الأَوْلَيانِ ) * صفت الذين است يا بدل آن يعنى از آنان كه متقدماند بر اجابت در شهادت به جهت احقيت ايشان بقرابت و كثرت معرفت بمال موصى مراد اولياى ميتاند و حفص استحق بصيغهء معلوم ميخواند و اوليان كه تثنيهء اسم تفضيل است يعنى از آنان كه استحقاق دارند از موصى به كه بر ايشان رد كنند و آنها احق و اولىاند بشهادت از آن دو بيگانه زيرا كه خويشانند و شناساترند بحقيقت امر ايشان و بنا بر اين اوليان خبر مبتداى و يا مبتداى آن محذوف باشد اى هما الاوليان و يا خبر آخران و يا بدل از آن و يا بدل از ضمير يقومان و بر هر تقدير دو گواه\r\nبرخيزند فَيُقْسِمانِ بِاللَّه پس سوگند خورند بخداى مضمون اين كه ( لشهادتنا أحق من شهادتهما ) هر آينه گواهى ما سزاوارتر است از گواهى دو تن كه قبل از اين گواهى داده‌اند و اولى بقبول * ( وَمَا اعْتَدَيْنا ) * و ما ستم نميكنيم و از حد در نميگذريم در اين گواهى * ( إِنَّا إِذاً ) * بدرستى كه ما آن هنگام كه چنين كنيم * ( لَمِنَ الظَّالِمِينَ ) * از ستمكاران باشيم كه وضع باطل كرده‌اند در موضع حق و يا ستمكار بر نفس خود اگر اعتدا كرده باشيم از اين پس حضرت رسالت صلَّى اللَّه عليه و آله فرمود تا عمرو عاص و مطلب بن ابى وداعه برخواستند و سوگند خوردن به خدا بعد از صلاة عصر كه اين انا حق بديل بوده و ايشان خيانت كرده‌اند بعد از آن حضرت حكم فرمود تا آنكه انا را بورثهء بديل دادند * ( ذلِكَ ) * اين حكم كه مذكور شد يا تحليف شاهد * ( أَدْنى ) * اقربست و ادعى * ( أَنْ يَأْتُوا ) * به آنكه بيايند گواهان * ( بِالشَّهادَةِ ) * بگواهى دادن * ( عَلى وَجْهِها ) * بر طريق آن يعنى بر مثل آنچه حكم\r\n","description":"","footnote":"","page_name":" 343 ","page_number":343},
  {"content":"\r\nبه آن شهادت كرده‌اند بدون تحريف و خيانت در آن * ( أَوْ يَخافُوا ) * آيا نزديكتر است به آنكه بترسند * ( أَنْ تُرَدَّ أَيْمانٌ ) * آنكه رد كرده شود سوگند بر مدعيان * ( بَعْدَ أَيْمانِهِمْ ) * پس از سوگند ايشان كه خورده‌اند بر خيانت و كذب ايشان و به جهت ظهور خيانت و يمين كاذبه رسوا شوند پس چون دانند كه حكم شرع آن است كه سوگند با مدعى رد كرده شود در وقت ظهور امارات كذب ايشان و چون سوگند خورد حكم بر خيانت و كذب و رد شهادت ايشان خواهند كرد هر آينه به جهت اين سوگند به راست خواهند خورد و در آن تحريف نخواهند نمود و جمع ضمير به جهت آن است كه اين حكم شامل جميع شهود است * ( وَاتَّقُوا اللَّه ) * و بترسيد از خداى در خوردن سوگند آن بدروغ * ( وَاسْمَعُوا ) * و بشنويد امر خداى را بسمع اجابت * ( وَاللَّه ) * و خداى تعالى * ( لا يَهْدِي الْقَوْمَ الْفاسِقِينَ ) * راه نمينمايد فاسقان را كه حالفان و شاهدانند بكذب يعنى اگر متقى نشويد و بسمع اصغا سخن حق نشنويد از قوم فاسقان خواهيد بود و حقتعالى راه نمينمايد فاسقان را بحجة و توفيق نميدهد آنها را بر آن به جهت عناد و جحود و فرط عناد و يا راه نمىنمايد ايشان را بطريق جنت در كنز العرفان آورده كه در اين آيه چند حكم است اول آنكه هر كه امارات مرك بر او ظاهر شد سزاوار آن است كه دو عادل را گواه گيرد بر وصيت خود خواه آن كه دو عادل از ذى نسب او باشند و يا از اهل دين او كه اسلام است و اگر اين متعذر باشد به جهت آنكه در سفر باشد پس دو كس ديگر كه اجانب باشند يا از اهل ذمه دويم آنكه هر گاه حمل ضمير منكم بر مسلمين كنند و در غيركم بر غير ايشان آيا حكم مذكوره باقى خواهد بود نه منسوخ يا نه اصحاب ما قايلند به اول و تجويز شهادت اهل ذمه كرده‌اند با تعذر مسلمانان در وصيت و جمعى از فقها بثانى قايلند و آيه را منسوخ ميدانند و اصح اول است به جهت اصالة عدم نسخ و آيه مخصص است به جهت اشتراط ايمان و عدالت در شاهد بما عداى وصيت اما شرطست كه نزد تعذر مؤمن شاهدين اهل ذمه عادل باشند در مذهب خود و ايشان مرحجاند بر فساق مسلمين سيم آنكه اگر ضمير منكم بر اقارب محمول سازند دلالت خواهد كرد بر قبول شهادت قريب بر قريب خود مطلقا و در اين رد خواهد بود بر منع مخالفين از اين چهارم بنا بر قول اصحاب ما بقبول شهادت ذمى در وصيت با عدم عدول مسلمين آيا سفر شرط است هم چنان كه ظاهر آيه است يا نه اصح عدم است و باشتراط روايت مطروحه واقع شده پنجم شهادت اهل ذمه در وصيت با عدول مسلمين مردود است بنا بر قول اصحاب ما بنا بر ظاهر آيه و عدم نسخ آن اگر گويند آيه دال است بر آنكه هر گاه ارتياب واقع شود شاهدين را سوگند ميبايد داد و حال آن كه باجماع تحليف شاهد روانيست پس حكم شهادت ايشان باقى نباشد و آيه منسوخ باشد گوئيم\r\n","description":"","footnote":"","page_name":" 344 ","page_number":344},
  {"content":"\r\nبر تقدير اينكه آيه حجت باشد بر مدعى و حكم آن باقى باشد جايز است كه تحليف مختص باشد به اين صورت هم چنان كه هر گاه جايز باشد قبول شهادت ذمى جايز است تحليف او و لهذا علامه فتوى داده بوجوب تحليف شاهد بعد از عصر يا مىگوييم كه\r\nمسلم نداريم كه تحليف شاهدين به جهت شهادت ايشان است تا لازم آيد تحليف شاهد كه خلاف اجماع است بلكه تحليف ايشان بر تقدير خيانت ايشان است با عدم بينه ايشان بر صدق خود پس اين يمين متوجه ايشان شود و اين جواب اصح و اصوبست ششم آنكه رد يمين بر ورثه نزد بعضى سبب آن ظهور خيانت وصيين است چه تصديق وصى بيمين بر تقدير امانت اوست و عدم ظهور خيانت او و اينجا خيانت او ظاهر است و صواب آنست كه رد يمين به جهت آنست كه وصيين دعوى شرى كرده‌اند از ميت و ورثه منكر شده‌اند پس يمين متوجه وصيين باشد بر نفى علم بشرا هفتم جواز از شهادت اهل ذمه در وصيت نزد اصحاب ما مختص است بمال پس در ولايت مسموع نيست باجماع هشتم بنا بر آنكه حين الوصية بدل از اذا حضر باشد تنبيه است بر خص و حث بر وصيت و وجوب اشهاد به آن زيرا كه بدل مقصود بالنسبه است نهم در آيه دلالت است بر جواز تغليظ يمين بوقت شريف لقوله بعد الصلاة و اينكه در خبر وارد شده است كه حضرت رسالت صلَّى اللَّه عليه و آله امر بتحليف شاهدين مذكورين فرمود نزد منبر دلالت است بر تغليظ به مكان دهم از قصه مذكور مفهوم مىشود كه جايز باشد دعوى به ظاهر ظن يا نزد قرينه چون كتابة و همچنين جايز باشد تحليف نزد ظن با عدم تثبت زيرا كه ورثه دعوى كردند بر وصيين به مجرد كتابى كه يافته بودند در متاع ميت و در اين نظر است به جهت جواز استناد دعواى ايشان بعلم دون كتابت و يا باخبار محفوفه به قراينى كه مفيد علم باشد يازدهم آيه مقتضى جواز دعوى است بعد از احلاف و اين خلاف فتوى است و منافى\r\nقوله عليه السّلام من حلف فليصدق و من حلف له فليرض و من لم يرض فليس من اللَّه من شىء\r\nو ممكن است كه جواب از اين دهند به آنكه توجه دعوى بعد از اعتراف مدعى عليهما است كه شاهدينند به آنكه اناء از ميت است و با اعتراف حالف جايز است مطالبه و چون جايز بود مطالبه به جهت اعتراف شاهدين بملكيت اناء از ميت كه سوگند بر نفى آن خورده‌اند اولا و برائة ذمهء ايشان كرده‌اند ورثه مطالبه كرده ايشان دعوى شرا كرده‌اند پس ورثه انكار كرده‌اند و سوگند خورده بر نفى علم بشر او مرويست كه چون تميم دارمى مسلمان شد گفت ( صدق اللَّه و رسوله انا اخذنا الاناء فاتوب الى اللَّه و استغفره ) دوازدهم بعضى از ظاهر آيه چنين فهميده‌اند كه جايز است استدلال به آن بر رد يمين از منكر بر مدعى بخلاف ابى حنيفه كه تجويز اين نميكند و در اين نظر است زيرا كه در اينجا مجاز است و تحقيق آنست كه ما گفتيم از دعوى شرى و انكار ورثه پس توجه يمين بر ايشان شد به جهت انكار\r\n","description":"","footnote":"","page_name":" 345 ","page_number":345},
  {"content":"\r\nايشان و حلف ايشان بر عدم علم و قوله * ( يَوْمَ يَجْمَعُ اللَّه الرُّسُلَ ) * متعلق است به لا يهدى يعنى راه ننمايد خداى فاسقان را در روزى كه جمع كند خداى فرستاده گان را و گويند كه اين بدل اشتمال مفعول اتقوا است يعنى بترسيد از اين روز و يا مفعول اسمعوا است بر حذف مضاف اى و اسمعوا خبر يوم الجمعة و يا منصوبست باضمار اذكر يعنى ياد كن روزى را كه فراهم آرد خداى پيغمبران خود را * ( فَيَقُولُ ) * پس گويد مر ايشان را كه اى فرستاده شدگان * ( ما ذا أُجِبْتُمْ ) * بچه چيز اجابت كردند شديد يعنى وقتى كه شما قوم خود را بتوحيد دعوت كرديد ايشان بچه چيز اجابت كردند و جواب دادند در انوار گفته كه اذا در موضع مصدر است بمعنى اى اجابة اجبتم و يا بحذف جار يعنى باى شيء اجبتم و بر هر تقدير سؤال براى اداى شهادت انبياء است بر قوم و يا براى توبيخ و تخجيل قومست هم چنان كه سؤال موؤدة براى توبيخ وائد و لهذا * ( قالُوا ) * گويند پيغمبران كه * ( لا عِلْمَ لَنا ) * هيچ علمى نيست ما را به آنچه تو ندانى يعنى هيچ دانشى نيست ما را به چيزى مگر آنكه علم تو محيط است به آن و آن را ميدانى و به از ما ميدانى * ( إِنَّكَ ) * بدرستى كه تو * ( أَنْتَ عَلَّامُ الْغُيُوبِ ) * تويى دانندهء نهانيها پس مىدانى كه چه اجابت كردند بر زبان و چه ظاهر كردند و چه در دل پنهان داشتند يعنى ما را به باطن احوال ايشان كه ثواب و عقاب بر آن مترتب مىشود علمى نيست و يا مىدانى كه با ما چه چيز را اجابت كردند و چه چيز را انكار كردند در اين تشكى شكايت است از ايشان ورد امر بعلم او به آنچه مكايده كردند و رنج كشيدند از ايشان و گويند معنى آنست كه هيچ علمى نيست ما را در جنب علم تو چه علم ما قياس با علم تو عدم محض است و يا علمى نيست ما را به آنچه احداث كردند بعد از ما و حكم مر خاتمهء عمل راست و مىشايد كه از عظم هول آن روز چنين گويند چه به جهت آن هر چه دانند فراموش كنند يا چون اينسخن بشنوند جواب نتوانند گفت و در مجمع آورده كه در تفسير اين پنج قولست يكى آنكه بجهة فرط اهوال آن روز قلوب از مواضع خود زايل شوند و بعد از رجوع قلوب بمواضع خود گواهى دهند براى مصدقان خود بر مكذبان خود پس به جهت هول قيامت افهام از ايشان مسلوب شود و گويند لا علم لنا و اينقول ابن عباس و حسن و مجاهد و سدى و كلبى است و مختار فرا دويم آنكه علم ما مانند علم تو نيست زيرا كه تو باطن ايشان را مىدانى و ما علم به ظاهر احوال ايشان داريم و از باطن ايشان كه مدار و مرجع ثواب و عقابست بيخبريم و اين قول حسن است بروايت ديگر و مختار جبائى و قول اول را جبائى انكار كرده است و گفته جايز نيست ذهول انبيا از اهوال قيامت زيرا كه حقتعالى فرموده لا يَحْزُنُهُمُ\r\n","description":"","footnote":"","page_name":" 346 ","page_number":346},
  {"content":"\r\nالْفَزَعُ الأَكْبَرُ و فَلا خَوْفٌ عَلَيْهِمْ وَلا هُمْ يَحْزَنُونَ و ممكن است كه جواب از اين دهند به آنكه فزع اكبر از دخول نار است و قوله لا خوف عليهم بمنزلهء بشارتست از نجات از اهوال آن روز مثل آنكه مريض را گويند ( لا باس عليك و لا خوف عليك ) سيم آنكه معنى آنست كه حقيقتى نيست مر علم ما را زيرا كه در وقت حياة\r\nخود علم بافعال ايشان داشتيم و آنچه بعد از وفات ما از ايشان واقع شده علم به آن نداريم و جزا و ثواب واقع نميشود مگر بر خاتمهء عمل كه بر آن مرده باشند و اينقول ابن انباريست ( چهارم ) آنكه مراد آنست كه لا عِلْمَ لَنا إِلَّا ما عَلَّمْتَنا و حذف آن به جهت دلالت كلام است بر آن و اينقول منقولست از ابن عباس بروايت ديگر پنجم آنكه مراد تحقيق فضيحت ايشان است يعنى تو به حال ايشان از ما داناترى و احتياجى نيست ترا بشهادت ما و صيغهء علام براى مبالغه است نه تكسير و ميتواند بود كه مراد به آن تكثير معلوم باشد و معنى مراد اينكه ( انت تعلم ما غاب و ما بطن و نحن نعلم ما نشاهد ) و در اين آيه دلالت است بر اثبات معاد و حشر و نشر و قوله\r\n* ( إِذْ قالَ اللَّه ) * بدل يوم يجمع است و صيغهء ماضى بطريق تحقق وقوع است بر طريقهء نادى أَصْحابُ الْجَنَّةِ و معنى آنست كه حقتعالى توبيخ كفره نمايد در روز قيامت بسؤال رسل از جانب ايشان و تعديد آنچه اظهار كرده بديشان از آيات پس تكذيب ايشان كردند طايفهء و ايشان را سحره نام كردند و طايفهء ديگر غلو كردند در ايشان و ايشان را الههء خود گرفتند و ميتواند بود كه منصوب باشد باضمار اذكر يعنى ياد كن چون حقتعالى گويد * ( يا عِيسَى ابْنَ مَرْيَمَ ) * اى عيسى كه پسر مريمى * ( اذْكُرْ نِعْمَتِي عَلَيْكَ ) * ياد كن نعمت مرا كه افاضه كرده‌ام برتو * ( وَعَلى والِدَتِكَ ) * و بر مادر تو * ( إِذْ أَيَّدْتُكَ ) * ظرف نعمتى است يعنى نعمت دادم ترا در وقتى كه تقويت كردم ترا و يا حالست از آن يعنى در حالتى كه نيرومند گردانيدم ترا * ( بِرُوحِ الْقُدُسِ ) * بجبرئيل يا به كلامى كه بدان احياى دين كردى يا احياى نفس كردى بحيات ابديه و گويند مراد به آن انجيل است * ( تُكَلِّمُ النَّاسَ ) * سخن مىكردى با مردم * ( فِي الْمَهْدِ ) * در حالتى كه كاين بودى در گهواره و اين معجزهء تو بود * ( وَكَهْلًا ) * و در حالت كهولت يعنى كلام تو در كهولت و طفوليت بر وجه فصاحت و بلاغت بود غرض الحاق حال اوست در طفوليت به حال كهولت در كمال عقل و تكلم و بدين آيه استدلال كرده‌اند بر نزول عيسى عليه السّلام چه باتفاق علما قبل از سن كهولت به آسمان رفته و در همان سن نازل خواهد شد و در زمين بسن كهولت خواهد رسيد * ( وَإِذْ عَلَّمْتُكَ\r\n","description":"","footnote":"","page_name":" 347 ","page_number":347},
  {"content":"\r\n* ( الْكِتابَ ) * و ديگر ياد كن اى عيسى كه چون بياموختيم ترا جنس كتب يا كتاب و خط * ( وَالْحِكْمَةَ ) * و فهم چيزها * ( وَالتَّوْراةَ وَالإِنْجِيلَ ) * و معانى حقايق تورية و انجيل را و ميتواند بود كه ذكر آن بعد از كتاب به جهت مزيت فضل و شرف ايشان باشد و يا تفضيل بعد از اجمال * ( وَإِذْ تَخْلُقُ ) * و آن را نيز كه ميسازى * ( مِنَ الطِّينِ ) * از گل * ( كَهَيْئَةِ الطَّيْرِ ) * مانند شكل مرغى * ( بِإِذْنِي ) * بدستورى من * ( فَتَنْفُخُ فِيها ) * پس ميدمى در آن صورت از گل ساخته * ( فَتَكُونُ طَيْراً ) * پس مىشود مرغى زنده * ( بِإِذْنِي ) * بفرمان من * ( وَتُبْرِئُ الأَكْمَه ) * و از علت بيرون ميآورى كور مادر زاد را و چشم او روشن ميكنى * ( وَالأَبْرَصَ ) * و پاك و بىعيب ميسازى ابرص را * ( بِإِذْنِي ) * بفرمان من * ( وَإِذْ تُخْرِجُ الْمَوْتى ) * و چون بيرون ميآرى مردگان را از قبور ايشان زنده * ( بِإِذْنِي ) * بامر من مزيت تبيين و تفسير اين آيه در آل عمران گذشته * ( وَإِذْ كَفَفْتُ بَنِي إِسْرائِيلَ ) * و ياد كن چون باز داشتيم شر بنى اسرائيل يعنى يهود را * ( عَنْكَ ) * از تو كه قصد قتل تو داشتند * ( إِذْ جِئْتَهُمْ ) * ظرف كففت است يعنى شر ايشان را از تو كفايت كردم وقتى كه آمده بودى بديشان * ( بِالْبَيِّناتِ ) * بمعجزهاى روشن كه مذكور شد * ( فَقالَ الَّذِينَ كَفَرُوا ) * پس گفتند آنان كه كافر شدند * ( مِنْهُمْ ) * از بنى اسرائيل * ( إِنْ هذا ) * اينست كه آورده بما از ابراء و احيا و غير آن از امور غريبهء خارق عادت * ( إِلَّا سِحْرٌ مُبِينٌ ) * مگر جادويى روشن يعنى بر هيچكس مخفى نيست كه اينسحر است به صحت پيوسته كه عيسى با وجود اين مرتبهء عظيمه و درجهء عاليه كه داشت جامهء پشمينه پوشيدى و گياه زمين خوردى و هرگز چيزى را ذخيره نكردى و خانه نداشتى كه در فكر آن بوده باشد كه مبادا ويران شود و نه فرزندى كه ترسيدى كه بميرد و هر كجا كه شب رسيدى بخفتى و بعد از آن او سبحانه تعداد نعمت ديگر مىكند بر او بقوله * ( وَإِذْ أَوْحَيْتُ إِلَى الْحَوارِيِّينَ ) * و ياد كن اى عيسى و گويند كه اينخطاب به حضرت رسالت است ( ص ) يعنى اى محمد ( ص ) ياد كن چون وحى كردم حواريان را مراد به آن الهام است كه آن القاى معنى است در قلب بر وجه مخفى از قبيل وَأَوْحى رَبُّكَ إِلَى النَّحْلِ يا بمعنى امر است يعنى ملهم ساختم ايشان را يا امر كردم آنها را بر زبان پيغمبران ايشان * ( أَنْ آمِنُوا بِي ) * آنكه ايمان آريد به من * ( وَبِرَسُولِي ) * و بفرستادهء من كه\r\n","description":"","footnote":"","page_name":" 348 ","page_number":348},
  {"content":"\r\nعيسى است ان محتمل است كه مصدريه باشد يا مفسره * ( قالُوا آمَنَّا ) * گفتند ايمان آورديم * ( وَاشْهَدْ بِأَنَّنا مُسْلِمُونَ ) * و گواه باش به آنكه ما گردن نهاده گانيم فرمان ترا باخلاص و حواريان خواص عيسى بودند و نصارى و وجه تسميهء آن در ما تقدم سمت ذكر يافته و قتاده گفته كه ايشان وزراى او بودند از عكرمه نقل است كه ايشان دوازده\r\nكس بودند فطرس - يعقويش - بحنس - اندرابيس - قيلس - قلماصيتا - توماس - يعقرين حلقانا - فداوس - قتانا - تودس بعد از آن خبر ميدهد از احوال ايشان بقوله * ( إِذْ قالَ الْحَوارِيُّونَ ) * عامل آن اوحيت است و يا منصوبست به اذكر مقدر يعنى ياد كن وقتى كه گفتند حواريان * ( يا عِيسَى ابْنَ مَرْيَمَ هَلْ يَسْتَطِيعُ رَبُّكَ ) * اى عيسى بن مريم هيچ ميتواند بود پروردگار تو * ( أَنْ يُنَزِّلَ عَلَيْنا ) * آنكه فرو فرستد بر ما * ( مائِدَةً مِنَ السَّماءِ ) * خوانى از آسمان اين كلام را قبل از تحقيق و استحكام معرفت گفتند و لهذا عيسى در جواب ايشان گفت * ( اتَّقُوا اللَّه ) * و نزد بعضى سؤال را بر زبان بنى اسرائيل كردند چنان كه قوم موسى از موسى سؤال رؤيت كردند و گويند مراد ايشان باستطاعت بر وجهى بود كه حكمت و ارادهء الهى مقتضى آن باشد بر طريقى كه قدرت تقاضاى آن كند پس صدور اين كلام از ايشان بر وجه استحكام معرفت بوده باشد يعنى آيا اراده و حكمت پروردگار تو تقاضاى آن مىكند كه مائده از آسمان انزال فرمايد بر ما و نزد بعضى ديگر يستطيع بمعنى تجيبك است و استطاع بمعنى اطلاع آمده است چون استجاب بمعنى اجاب يعنى آيا اطاعت تو مىكند و اجابت دعاى تو مينمايد خداى تو كه مائده بما فرستد و در مجمع آورده كه زجاج گفته كه احتمال دارد كه مسائله حواريان يكى از دو وجه بوده باشد اول آن كه مراد ايشان به آن زيادتى تثبيت و توطين نفس باشد بر ايمان كما قال ابراهيم رَبِّ أَرِنِي كَيْفَ تُحْيِ الْمَوْتى دويم آنكه اين مسائله قبل از علم ايشان بوده باشد بابراء اكمه و ابرص و احياء موتى و مائده بمعنى خوان است كه بر آن طعام باشد و بدون طعام او را مائده نميگويند و آن مشتق است از ( ماد الماء يميد اذا تحرك ) يا از ماده اذا اعطاه كأن آن اعطاى طعام مىكند بهر كه روى به آن آرد و نظير اين است شجرة مطعمة القصه چون حواريان اين سؤال كردند * ( قالَ ) * گفت عيسى در جواب ايشان كه * ( اتَّقُوا اللَّه ) * بترسيد از خداى و مثل اين سؤالها مكنيد * ( إِنْ كُنْتُمْ مُؤْمِنِينَ ) * اگر هستيد شما باور دارندگان مر كمال قدرت او را و صحت نبوت مرا و يا اگر صادقيد در ادعاء ايمان پس اين نوع سؤالها مكنيد * ( قالُوا ) * گفتند از روى معذرت و تمهيد و بيان آنچه داعى\r\n","description":"","footnote":"","page_name":" 349 ","page_number":349},
  {"content":"\r\nايشان شده به اين سؤالها كه ما در قدرت كاملهء او شك نداريم و ليكن * ( نُرِيدُ أَنْ نَأْكُلَ ) * مىخواهيم بخوريم طعامى را * ( مِنْها ) * از آن مايده و باكل بعضى از آن متمتع شويم * ( وَتَطْمَئِنَّ قُلُوبُنا ) * و آرام گيرد دلهاى ما و يقين بر يقين بيفزايد بانضمام علم عيانى با دانش و استدلال بر كمال قدرت او يعنى مشاهده ما باستدلال جمع شود * ( وَنَعْلَمَ أَنْ قَدْ صَدَقْتَنا ) * و بدانيم كه تو راست گفتى با ما در آن كه هر چه از خدا درخواهيد بشما ارزانى دارد و يا آنكه در دعوت نبوت صادقى * ( وَنَكُونَ عَلَيْها ) * و باشيم بر آن * ( مِنَ الشَّاهِدِينَ ) * از گواهان يعنى وقتى كه از ما گواهى طلبند ما گواهى دهيم بر آن به اين وجه كه از شاهدان عين باشيم نه از سامعان خبر از ابن عباس مرويست كه چون حواريان طلب مائده كردند عيسى ( ع ) فرمود كه سى روز روزه داريد و بعد از آن از خدا بطلبيد آنچه ميخواهيد پس حواريان سى روز روزه بداشتند پس گفتند يا عيسى ما براى هر كه اين كار ميكرديم ما را طعام ميداد پس از خداى تعالى در خواه كه ما را طعام دهد سلمان نقل مىكند كه عيسى ( ع ) هرگز هيچ مساوى را متابعت نكرد و يتيم را باز نزد و بقهقهه نخنديد و كس را از خوان نراند و از بويهاى كريهه بينى نگرفت و هرگز بازى نكرد و چون حواريان سؤال مايده كردند پشمينه در پوشيده و روى توجه به قبله دعا كرد كما قال جل ذكره * ( قالَ عِيسَى ابْنُ مَرْيَمَ ) * گفت عيسى بن مريم بعد از اذن حق تعالى * ( اللَّهُمَّ ) * اى خداوند ما اين كلمه بس بزرگوار است ابو رجاى عطاردى گفته كه هفتاد نام از نامهاى الهى در لام اللهم تعبيه است و از نضر بن شميل نقل است كه هر كه گويد اللهم خداى را به همه نامها خوانده باشد و عيسى در وقتى كه طلب مايده كرد حق سبحانه را بدين كلمه خواند و بعد از آن گفت * ( رَبَّنا ) * اى پروردگار ما * ( أَنْزِلْ عَلَيْنا ) * فرو فرست بر ما * ( مائِدَةً مِنَ السَّماءِ ) * خوانى از آسمان * ( تَكُونُ لَنا عِيداً ) * كه\r\nباشد آن خوان ما را عيدى يعنى در نزول آن عيدى باشد كه تعظيم آن كنيم و گويند عيد بمعنى سرورى است كه عايد شود بمردمان و لهذا روز عيد را عيد ميگويند چه مردمان در اين روز عود ميكنند از ترح بفرح و از اينجا است كه در اين روز زندانيان را از زندان بيرون كنند و كودكان را از مكتب خلاص كنند و اهل حرف دست از حرفهء خود بكشند و هر يك از درويش و توانگر در اين روز بمرتبهء خود عود كنند در مآكل و ملابس و افعال و اقوال خود و يا آنكه چون هر سال عود مىكند آن را عيد ميگفتند و گويند مراد از آن عايده است كه بمعنى فضل است و نعمت و اول اوجه است لقوله * ( لأَوَّلِنا وَآخِرِنا ) * اين\r\n","description":"","footnote":"","page_name":" 350 ","page_number":350},
  {"content":"\r\nبدل است با اعادهء جار يعنى آن روز عيدى باشد مر اول ما را كه اهل زمان ما اند و آخر ما كه از پس ما آيند و ابن عباس گفته كه معنى آنست كه اول و آخر ما از آن خوان بهره يابند مرويست كه نزول مايده در روز يكشنبه بود و لهذا نصارى آن را عيد خود ميدانند * ( وَآيَةً مِنْكَ ) * عطف است بر عيد يعنى تا باشد آن مايده علامتى از حضرت تو كه دلالت كند بر كمال قدرت تو و بر صحت نبوت من * ( وَارْزُقْنا ) * و روزى كن آن خوان را و يا توفيق شكرگذارى را بر آن * ( وَأَنْتَ خَيْرُ الرَّازِقِينَ ) * و تو بهترين روزى دهندگانى زيرا كه خالق رزقى و معطى آن بدون عوض و در اين دلالت است بر آنكه عباد به يكديگر رزق ميدهند و اگر نه * ( وَأَنْتَ خَيْرُ الرَّازِقِينَ . . ) * بيوجه ميبود هم چنان كه جايز نيست كه گويند ( انت خير الالهة ) جهت آنكه غير او سبحانه معبودى نيست و اين منافات ندارد به آن كه خداى تعالى رازق همه است زيرا كه رازقيت اعم از آن است كه بتوسط غير باشد يا نه و چون عيسى عليه السلام اين دعا فرمود * ( قالَ اللَّه ) * فرمود خداى كه اى عيسى بگو با سايلان * ( إِنِّي مُنَزِّلُها ) * بدرستى كه من فرو فرستنده‌ام اين خوان را * ( عَلَيْكُمْ ) * بر شما به جهت اجابت سؤال شما * ( فَمَنْ يَكْفُرْ ) * پس هر كه كافر شود * ( بَعْدُ ) * بعد از نزول مائده * ( مِنْكُمْ ) * از شما * ( فَإِنِّي أُعَذِّبُه ) * پس بدرستى كه من عذاب كنم او را * ( عَذاباً ) * عذاب كردنى كه * ( لا أُعَذِّبُه ) * عذاب نكنم اين نوع عذاب * ( أَحَداً مِنَ الْعالَمِينَ ) * يكى را از عالميان زمان شما يعنى از جميع عالميان چه ايشان بعد از جحود بقرده و خنازير مسخ شدند و به اين نوع عذاب معذب شدند و هيچ امت ديگر به اين نوع عذاب معذب نشدند و گويند مراد عذاب استيصال است از ابن عباس نقل است كه مراد نوعى اشد و اصعب است از عذاب دوزخ كه كافران و منكران مايدهء عيسى به آن معذب خواهند شد و عذاب منافقان نيز قريب به آن خواهد بود و گويند مراد به اين عذاب مسخ ايشان است ( و از ابى الحسن ) على بن موسى الرضا صلوات اللَّه عليهما مرويست كه\r\nانهم مسخوا خنازير\r\nو در مجمع آورده كه علما را خلاف است در نزول مائده حسن و مجاهد برانند كه آن نازل نشد بلكه قوم چون استماع اين شرط كردند اعراض نمودند و استغفار كردند از نزول آن و گفتند ( لا نريد ها و لا حاجة لنا فيها ) و صحيح آنست كه مائده نازل شد لقوله * ( إِنِّي مُنَزِّلُها عَلَيْكُمْ ) * چه جايز نيست خلف در خبر او سبحانه و نيز اخبار مستفيض است از پيغمبر صلَّى اللَّه عليه و آله و از اهل البيت عليهم السلم و از صحابه و تابعين كه آن نازل شده و از كعب مرويست كه ( انها نزلت يوم الاحد و لهذا اتخذه النصارى عيدا ) و ترجمهء اين آنفا مذكور شد و در كيفيت نزول و آنچه بر آن بوده خلافست از عمار بن\r\n","description":"","footnote":"","page_name":" 351 ","page_number":351},
  {"content":"\r\nياسر مرويست كه حضرت رسالت صلَّى اللَّه عليه و آله فرمود كه\r\nنزلت المائدة خبزا و لحما\r\nو از ابى جعفر عليه السّلام روايت كرده‌اند كه بر آن هفت نان بود و هفت ماهى مردمان از اول تا آخر از آن خوردند و هنوز باقى مانده بود و عطاء بن سايب از راذان و ميسره روايت كرده كه در آن مايده همه چيزها بود مگر گوشت و سعيد بن جبير از ابن عباس نقل مىكند كه همهء الوان اطعمه در آن بود غير از نان و گوشت و عطا گفته كه غير از سمك و لحم و عطيهء عوفى بر آنست كه بر آن سمكهء بود كه در آن طعم همهء الوان طعام بود و عمار و قتاده گفته‌اند كه بر آن ثمرات بهشت بود و نزد يمان بن ريان مردمان از آن ميخوردند آن قدر كه ميخواستند و از قتاده روايت است كه صبح و شام بر ايشان نازل ميشد مانند من و سلوى كه بر بنى اسرائيل مىآمد و از سلمان فارسى روايتست كه حقتعالى دو ابر فرستاد سفرهء سرخ در ميان نهاد آن چنان به زمين نزديك ميشدند تا قريب بحواريان شده سفره از آنها جدا شده نزد حواريان بر زمين آمد عيسى عليه السّلام بگريه افتاد و گفت\r\nاللهم اجعلنا من الشاكرين\r\nو بعد از آن فرمود خدايا اين خوان را رحمت گردان و عقوبت مگردان يهودان بتعجب در آن مينگريستند و بوى آن را كه خوشترين بويها بود ميشنيدند عيسى عليه السلام گفت كه هر كه عمل او نيكوتر است بايد برخيزد و دستار از روى اين خوان بردارد شمعون صفا گفت يا روح اللَّه تو اولىترى پس عيسى عليه السلام وضو ساخت و نماز گذارد و بگريست و گفت بسم اللَّه خَيْرُ الرَّازِقِينَ و منديل از سر سفره برداشت خوانى ظاهر شد آراسته و بر او ماهى بريانى كه پوست و خار نداشت و روغن ازو ميچكيد و نزديك سر آن نمك بود و نزديك دم آن سركه و بر حوالى آن ترها مگر كه گندنا نبود و پنج گرده بر آن خوان نهاده بر يكى زيتون و بر ديگرى عسل و بر ديگرى روغن و بر چهارم پنير و بر پنجم قديد شمعون كه خليفهء عيسى بود برخاست كه يا روح اللَّه اين از طعام دنيا است يا از طعام آخرت عيسى فرمود كه از هيچكدام نيست طعامى است كه حقتعالى بقدرت خود ايجاد آن كرده پس بخوريد آنچه طلب كرده‌ايد و شكر گوئيد تا نعمت زياد شود گفتند يا روح اللَّه اگر در اين آيتى بما نمايى موجب ازدياد يقين ما شود عيسى عليه السلام به آن ماهى بريان فرمود زنده شو بفرمان خداى فى الحال بجنبش درآمد ايشان چون ديدند بترسيدند و گفتند كه دعا كن تا باز به حال اولى شود عيسى فرمود كه تعجب است از شما كه طلب چيزى ميكنيد چون بشما ميدهد منكر و كاره آن ميشويد پس دعا كرد تا باز همان ماهى بريان شد پس يهوديان گفتند كه يا عيسى اول تو اين را بخور عيسى فرمود معاذ اللَّه اين آن كس خورد كه طلبيده ايشان از تهديد ربانى ترسان شده از آن ماهى بريان و مايده نخوردند و عيسى فرمود تا درويشان و معلولان و بيماران را طلبيدند و فرمود بخوريد هزار و سيصد تن از آن بخوردند و از آنچه بر خوان\r\n","description":"","footnote":"","page_name":" 352 ","page_number":352},
  {"content":"\r\nبود هيچ كم نشد و هيچ فقير از آن نخورد مگر كه توانگر شد و هيچ اصم و اعمى و اعرج و غير آن از ذوى عاهات از آن نخوردند مگر كه شفا يافتند پس مايده به آسمان رفت و ديگر روز چاشتگاه باز آمد و تا زوال اغنيا و فقيران ميخوردند و به اين منوال تا چهل روز روزى مىآمد و روزى نه چون ناقهء صالح عليه السلام كه روزى آب خوردى و شير دادى و روزى نه و گويند تا چهل روز هر روز مىآمد و در وقت رفتن در آن مينگريستند تا غايب مىشد پس وحى رسيد كه اى عيسى مايده را به فقرا ده نه باغنيا توان گران از اين حكم مضطرب شده در مايده شك آوردند و آن را بجاد و حمل كردند و هشتاد و سه كس و بقول صاحب معالم سيصد و سى تن مسخ شدند به صورت خوك و بعد از سه روز بمردند و در بعضى از تفاسير آمده كه چون بنى اسرائيل تكذيب آن كردند و آن را بسحر نسبت دادند حقتعالى به عيسى وحى فرمود كه من بر مكذبان هلاكت لازم گردانيده‌ام عيسى فرمود كه مستعد عذاب باشيد پس در آن شب كه ميخفتند به حال صحت بودند و چون بامداد كردند بقرده و خنازير مسخ شده بودند و از خانها بيرون آمده در صحرا و كوه ها ميگشتند و پليدهاى مردمان ميخوردند اهل ايمان چون ايشان را به اين صورت ميديدند بر ايشان ميگريستند و عيسى يك يك را بنام ميخواند جواب نميتوانستند داد و بسر اشاره ميكردند سه روز بر اين منوال بماندند پس هلاك گشتند و در تفسير اهل البيت مذكور است كه چون مايده بر ايشان نازل شد همه مجتمع شدند و از آن ميخوردند كبرا و مترفان ايشان ميگفتند كه نميگذاريم كه سفله در خوردن آن با ما شريك شوند حقتعالى مايده را از ميان ايشان برداشت و آنها را قرده و خنازير گردانيد و در انوار از بعضى صوفيه نقل كرده‌اند كه مايده اينجا عبارت است از حقايق معارف كه غذاى ارواح است هم چنان كه اطعمه كه غذاى ابدانست و بنا بر اين شايد كه بنى اسرائيل رغبت كرده باشند در حقايق و مستعد نبوده باشند براى وقوف بر آن و به جهت اين عيسى ايشان را گفته باشد كه اگر تحصيل ايمان كرده‌ايد تقوى را شعار خود سازيد تا متمكن شويد بر اطلاع بر آن و ايشان قلع\r\nاين سؤال از خود نكرده باشند و در آن الحاح كرده بر سبيل اقتراح سؤال كرده حقتعالى بيان كرده باشد كه بيان آن سهل است و ليكن در آن خطر است و خوف عاقبت چه سالك هر گاه مقصد او را منكشف شد آنچه اعلى و ارفع است از مقام او تحمل آن نميتوان كرد و مستقر نميتواند شد بر آن و اين مستلزم ضلالت بعيد است و بعد از ذكر مايده و بيان آن توبيخ كفره و تبكيت ايشان مىكند بقوله * ( وَإِذْ قالَ اللَّه يا عِيسَى ابْنَ مَرْيَمَ ) * و ياد كن چون گويد خداى عيسى بن مريم را در روز قيامت براى تقريع و توبيخ نصارى و گويند حق تعالى بعد از آنكه وى را به آسمان برد به جهت اعلام آنكه قوم او بعد از وى كافر شدند\r\n","description":"","footnote":"","page_name":" 353 ","page_number":353},
  {"content":"\r\nبا وى خطاب كرد بر سبيل انكار و استعظام كه اى عيسى بن مريم * ( أَ أَنْتَ قُلْتَ ) * آيا تو گفتى * ( لِلنَّاسِ ) * مر مردمان را كه * ( اتَّخِذُونِي وَأُمِّي ) * فرا گيريد مرا و مادر مرا * ( إِلهَيْنِ مِنْ دُونِ اللَّه ) * دو خداى بدون خداى به حق و معبود مطلق هم چنان كه عرف جاريست بر آنكه كسى كه بر غير دعواى قولى مىكند در حضور مدعى عليه به او ميگويد كه ( عانت قلت هذا القول ) به جهت تكذيب قايل آن و بدانكه جار و مجرور صفت الهين است يا صفت * ( اتَّخِذُونِي ) * و معنى دون يا مغايرة است به جهت تنبيه بر آنكه عبادت خدا با عبادت غير او به منزلهء لا عبادتست پس هر كه جمع كند عبادت او را با عبادت عيسى و مريم در حكم آنست كه آن هر دو را پرستش كرده نه او را و يا معنى آن قصور است چه اعتقاد نداشتند كه عيسى و مريم مستقل باشند باستحقاق عبادت بلكه زعم ايشان آنست كه عبادت عيسى و مريم متوصل است بعبادت خداى و كانه قيل ( اتخذونى و امى الهين متوصلين بنا الى اللَّه ) * ( قالَ ) * گفت عيسى * ( سُبْحانَكَ ) * تنزيه مىكنم ترا از شرك تنزيه كردنى * ( ما يَكُونُ لِي ) * نسزد و نشايد مرا * ( أَنْ أَقُولَ ) * آنكه بگويم * ( ما لَيْسَ لِي بِحَقٍّ ) * آن چيزى را كه سزاوار نباشد مرا گفتن آن * ( إِنْ كُنْتُ قُلْتُه ) * اگر بوده‌ام كه گفته‌ام آن را * ( فَقَدْ عَلِمْتَه ) * پس بدرستى كه تو دانستهء آن را * ( تَعْلَمُ ما فِي نَفْسِي ) * تو ميدانى آنكه پنهان ميكنم آن را در نفس خود هم چنان كه ميدانى آنچه را كه آشكارا ميكنم * ( وَلا أَعْلَمُ ) * و من نه ميدانم * ( ما فِي نَفْسِكَ ) * آنچه اخفاى آن مىكنى از معلومات خود و قوله فى نفسك مشاكله است و اين از فصيح كلام است و غرض از آن اخفا است و استعمال آن در اخفا شايع است و گويند مراد بنفس ذات است يعنى آنچه در ذات من است ميدانى و من نميدانم آنچه در ذات تو است * ( إِنَّكَ أَنْتَ ) * بدرستى كه تو * ( عَلَّامُ الْغُيُوبِ ) * داناى پوشيده هايى اين تقرير جملتين است باعتبار منطوق و مفهوم بعد از آن به جهت تصريح بنفى مستفهم عنه بعد از تقديم ( ما يدل عليه ) گويد كه * ( ما قُلْتُ لَهُمْ ) * نگفتم مر ايشان را يعنى امت خود را * ( إِلَّا ما أَمَرْتَنِي بِه ) * مگر آنچه تو امر كردى مرا به آن كه بايشان گويم * ( أَنِ اعْبُدُوا اللَّه ) * آن كه بپرستيد خداى را * ( رَبِّي وَرَبَّكُمْ ) * كه پروردگار من و پروردگار شما است يعنى گفتم كه من ( مربوبم ) و مخلوق و نه رب و خالق و در انوار گفته كه ان اعبدوا اللَّه عطف بيان ضمير است كه در ربه است و يا بدل از آن و آن شرط بدل نيست جواز طرح مبدل مطلقا تا لازم آيد از آن بقاى موصول بدون راجعى يا آنكه خبر مبتدا است يا مفعول محذوف يعنى هو يا اعنى ان\r\n","description":"","footnote":"","page_name":" 354 ","page_number":354},
  {"content":"\r\nاعبدوا اللَّه و جايز نيست ابدال آن از ما امرتنى به چه مصدر مقول قول واقع نميشود و نه آنكه ان مفسره باشد زيرا كه امر مستند است به خدا و حال آن كه او سبحانه نمىفرمايد كه * ( اعْبُدُوا اللَّه رَبِّي وَرَبَّكُمْ ) * و قول مفسر نمىشود بلكه اين جمله ايست محكى از آن مگر آنكه قول را تأويل كنند بامر فكانه قيل ( ما امرتهم الا ما امرتنى به ان اعبدوا اللَّه ربى و ربكم ) * ( وَكُنْتُ عَلَيْهِمْ شَهِيداً ) * و بودم بر ايشان گواه يعنى شاهد احوال ايشان بودم از كفر و ايمان و اقوال و افعال * ( ما دُمْتُ فِيهِمْ ) * ما دام كه بودم در ميان ايشان يعنى تا زنده بودم نگهبان بودم بر ايشان و منع ايشان مىكردم از آنكه\r\nبه اين قول قايل شوند و اعتماد كنند بر آن * ( فَلَمَّا تَوَفَّيْتَنِي ) * پس هنگامى كه فرا گرفتى مرا برفع آسمان لقوله إِنِّي مُتَوَفِّيكَ وَرافِعُكَ و توفى بمعنى اخذ شيء است ( وافيا و موت ) نوعى از آن است قال اللَّه تعالى اللَّه يَتَوَفَّى الأَنْفُسَ حِينَ مَوْتِها وَالَّتِي لَمْ تَمُتْ فِي مَنامِها و جبائى * ( تَوَفَّيْتَنِي ) * بمعنى ( امتنى ) تنزيل كرده يعنى چون مرا بميرانيدى و بعد از آن مرا به آسمان بردى * ( كُنْتَ أَنْتَ الرَّقِيبَ عَلَيْهِمْ ) * و بودى تو نگهبان بر ايشان و مراقب احوال ايشان بودى و عالم باقوال و افعال ايشان و منع ايشان كردى از اينقول بارشاد دلالت بينه و تنبيه بر آن بارسال رسل و انزال آيات بر ايشان و بعضى انقياد نمودند و برخى جحود و عناد ورزيدند * ( وَأَنْتَ عَلى كُلِّ شَيْءٍ شَهِيدٌ ) * و تو بر همه چيزها گواهى و مطلع بر آن و مراقب آن * ( إِنْ تُعَذِّبْهُمْ ) * اگر عذاب كنى ايشان را به جهت كفر * ( فَإِنَّهُمْ عِبادُكَ ) * پس بدرستى كه ايشان عباد تواند و بنده را بر مالك اعتراضى نزيبد و هر چه كنند بر وجه جزا و سزا و وفق مقتضاى حكمت و مصلحت و در اين تنبيه است بر آن كه ايشان مستحق عذابند زيرا كه حقيقت معنى آنست كه ايشان عباد تواند مع ذلك عبادت غير تو كردند * ( وَإِنْ تَغْفِرْ لَهُمْ ) * و اگر بيامرزى ايشان را بعد از آنكه توبه كرده باشند و ايمان آورده * ( فَإِنَّكَ أَنْتَ الْعَزِيزُ ) * پس بدرستى كه تو غالب و قادرى بر ثواب و عقاب * ( الْحَكِيمُ ) * دانا و صواب كار در هر چه كنى از عفو و عذاب يعنى اثابت و عقاب تو بر وجه حكمت است و صواب پس اگر عذاب كنى بر وجه عدل خواهد بود و اگر عفو كنى بر سبيل فضل باشد و در مجمع آورده كه اين كلام مقتضى آن نيست كه غرض مغفرت كفار باشد بلكه مراد تسليم امر است به مالك آن و تفويض آن بمدبر آن و تبرى از عجز او از تعذيب و مغفرت هم چنان كه يكى از ما گويد كه ان شئت فافعه و ان شئت فاتى كه با وجود علم قطعى او بر آنكه احد امرين از او صادر نخواهد شد و بنا بر اين احتياج نيست كه تفسير آن\r\n","description":"","footnote":"","page_name":" 355 ","page_number":355},
  {"content":"\r\nكنند به آن كه ( ان تغفر لهم بعد توبتهم و ايمانهم ) و چون عيسى اين سخن ادا كند * ( قالَ اللَّه ) * گويد خداى كه * ( هذا ) * اين روز * ( يَوْمُ يَنْفَعُ الصَّادِقِينَ ) * روزى است كه سود مىرساند راستگويان را * ( صِدْقُهُمْ ) * بصدق و راستى كه از ايشان واقع شده باشد در دنيا كه آن قايل شدن است بوحدانيت حقتعالى و اقرار بحقيت جميع انبيا چه فعل نافع در حال تكليف است پس صدق كفار در روز قيامت كه آن اقرار ايشان باشد در نفسهاى خود بسوء اعمال و قبح اقوال نفع بايشان نرساند و يا مراد صدق ايشان است كه مستمر بوده باشد در دنيا و قتاده روايت كرده كه دو كس در قيامت بصدق تكلم كنند يكى را نفع ندهد و ديگرى را نفع رساند اول ابليس كه گويد إِنَّ اللَّه وَعَدَكُمْ وَعْدَ الْحَقِّ در آن روز به اين قايل شود و در دنيا كاذب بوده باشد پس نفع به او ندهد دويم عيسى كه در دنيا بعد از ممات صادق بود پس نفع داد او را صدق او و حق سبحانه بيان نفع آن مىكند بقوله * ( لَهُمْ جَنَّاتٌ تَجْرِي ) * مر آن صادقان راست بهشتهايى كه ميرود * ( مِنْ تَحْتِهَا الأَنْهارُ ) * از زير درختان يا غرف آن جويها * ( خالِدِينَ فِيها ) * در حالتى كه جاويد باشند در آن * ( أَبَداً ) * هميشه اين تأكيد خلود است يعنى زمان بودن ايشان نهايت نداشته باشد * ( رَضِيَ اللَّه عَنْهُمْ ) * خوشنود باشد خداى از ايشان بطاعت و انابت * ( وَرَضُوا عَنْه ) * و خوشنود باشند ايشان از خداى به نيل كرامت و اثابت * ( ذلِكَ ) * اين دخول جنان يا حصول رضوان * ( الْفَوْزُ الْعَظِيمُ ) * فوز و رستگارى بزرك است\r\nبعد از آن تنبيه مىكند بر كذب نصارى و فساد دعوى ايشان در مسيح و ام او بقوله * ( لِلَّه ) * مر خداى راست نه غير او را * ( مُلْكُ السَّماواتِ وَالأَرْضِ ) * پادشاهى آسمانها و زمينها * ( وَما فِيهِنَّ ) * و آنچه در سما و ارض است * ( وَهُوَ عَلى كُلِّ شَيْءٍ قَدِيرٌ ) * و او بر همه چيزها توانا است بقدرتى كه از عجز و ضعف منزه و مقدس است و من فيهن نگفت بر وجه تغليب عقلا بلكه فرمود و ما فيهن تا تنبيه باشد بر غايت قصور ما سوى از معنى ربوبيت و نزول از رتبهء عبوديت و اهانت آن و اشعار بر مجانسى كه منافى الوهيت است و ديگر لفظ ما را اطلاق مىكنند بر هر چه متناول جميع اجناس است پس او اولى باشد بارادهء عموم از من و توحيد ارض بجهة تفخيم شأن سماوات است و گويند اين آيه جواب سؤال مقدر است كه كلام سابق متضمن آن است كانه قيل ( من يعطيهم ذلك الفوز العظيم ) در جواب آن فرموده كه ( الذى له ملك السماوات و الارض )\r\n","description":"","footnote":"","page_name":" 356 ","page_number":356},
  {"content":"\r\n\r\nسورة الانعام\r\nمكيست نزد ابن عباس الا شش آيه وَما قَدَرُوا اللَّه حَقَّ قَدْرِه تا آخر سه آيه قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ تا آخر سه آيهء ديگر چه اين شش آيه در مدينه نازل شده و در روايت ديگر از ابن عباس نقل كرده‌اند كه همهء سوره در مكه نزول يافته مگر سه آيه كه آن قل تعالوا است تا آخر سه آيه و مرويست از ابى بن كعب و عكرمه و قتاده كه همهء آن مكى است و همهء آن در شب بيكبار نازل شده و هفتاد هزار فرشته حامل آن بودند و در حين نزول خافقين را فرا گرفته بودند و ايشان را آواز جلى و صوتى عظيم بود بتسبيح و تحميد و چون حضرت رسالت صلَّى اللَّه عليه و آله زجل ايشان را بشنيد فرمود\r\nسبحان اللَّه العظيم و بحمده\r\nو به سجده افتاد و بعد از آن كتاب را بخواند و در همان شب آن را نوشتند و اكثر اينسوره در محاجه است بر اهل شرك و بر كسى كه مكذب بعث و نشور است و عدد آيات آن صد و شصت و پنج است بعدد كوفى و صد و شصت و شش شامى و صد و شصت و هفت حجازى خلاف در چهار آيه است وَجَعَلَ الظُّلُماتِ وَالنُّورَ حجازيست عليكم به وكيل كوفى كُنْ فَيَكُونُ إِلى صِراطٍ مُسْتَقِيمٍ غير كوفى و نيز ابى بن كعب از پيغمبر صلَّى اللَّه عليه و آله روايت كرده كه فرمود سورة الانعام بيكبار بر من نازل شد و در آن حال هفتاد هزار ملك تشييع آن مىكردند و بآواز بلند تسبيح و تحميد ميكردند هر كه آن را قرائت كند بعدد هر آيتى كه در او است اين هفتاد هزار فرشته بر او صلوات فرستند در شب و روز جابر بن عبد اللَّه انصارى از پيغمبر صلَّى اللَّه عليه و آله روايت كند كه هر كه سه آيه از سورة الانعام قرائت كند تا بقوله وَيَعْلَمُ ما تَكْسِبُونَ حقتعالى چهل هزار فرشته را بر او موكل نمايد كه مثل عبادت خود را براى او نويسند تا بروز قيامت و فرشته از آسمان هفتم نازل شود و با او مقمعى از حديد باشد هر گاه كه شيطان خواهد كه وسوسه قارى اين سه آيه كند و يا چيزى را در خواطر او افكند اين فرشته مقمع بر او زند و او را از وى دور گرداند تا هفتاد حجاب واسطه شود ميان او و شيطان و عياشى باسناد خود از ابى بصير رحمه اللَّه روايت كرده كه ابو عبد اللَّه عليه السّلام فرمود كه سورة الانعام بيكدفعه فرود آمده و هفتاد هزار فرشته تشييع آن مىكردند و تعظيم آن مينمودند چه در هفتاد موضع اين سوره اسم خدا مندرج است و اگر مردمان بدانند فضل قرائت اين سوره را هرگز ترك آن نكنند و پيوسته بقرائت اينسوره مشغول باشند و بعد از آن فرمود كه هر كه را با خدا حاجتى باشد و خواهد كه آن گذارده شود بايد كه چهار ركعت نماز بگذارد بفاتحة الكتاب و انعام و در آن نماز بعد از فراغ از قرائت بگويد كه\r\nيا كريم يا كريم يا كريم يا عظيم يا عظيم يا عظيم من كل شيء يا سميع الدعاء يا من لا يغيره الليالى و الايام و صل على محمد و آل محمد و ارحم ضعفى و فقرى\r\n","description":"","footnote":"","page_name":" 357 ","page_number":357},
  {"content":"\r\nو فاقتى و مسكنتى يا من رحم الشيخ يعقوب حين رد عليه يوسف قرة عينيه يا من رحم ايوب بعد طول بلائه يا من رحم محمدا و من اليتم اواه و نصره على جبابرة قريش و طواغيتها و امكنه منهم يا مغيث يا مغيث\r\nو اين دعا را چند بار بخواند به حق آن خدايى كه نفس من بيد فرمان او است كه اگر به اين نهج دعا كنى و بعد از آن از حقتعالى جميع حوائج خود را بطلبى او سبحانه آن را به تو عطا فرمايد و ابراهيم بن هاشم آن را از پدر خود روايت كرده و او از حسين بن خالد و او از ابى الحسن بن موسى الرضا عليه السّلام كه سورة الانعام بيكدفعه نازل گشته و هفتاد هزار فرشته مشيع آن بودند و او را بتسبيح و تهليل و تكبير برداشته بودند هر كه آن را قرائت كند آن فرشتگان از براى او تسبيح گويند تا بروز قيامت و ابو صالح از ابن عباس نقل كرده كه هر كه سورة الانعام در هر شب بخواند در روز قيامت از آمنين باشد و هرگز آتش دوزخ به چشم نبيند انس بن مالك روايت كرده كه حضرت رسالت صلَّى اللَّه عليه و آله فرمود كه هيچ سوره به من فرود نيامد بيكبار مگر سورة الانعام حقتعالى مرا و شما را بدين سوره عزتى داد كه پس از آن هرگز ذل نبود و نيز از كعب الاحبار منقولست كه چون روز قيامت باشد حقتعالى بقارى اين سوره خطاب كند كه اى بندهء من در سايهء من آى و از فواكه بهشت متمتع شو و آب كوثر من بياشام و از چشمه سلسبيل غسل كن كه تو بندهء منى و من خداوند توام و بدانكه حقتعالى چون ختم سورهء مائده كرد به آنكه بر همه اشياء قدير و توانا است افتتاح اين سوره كرد به آنچه دال بود بر كمال قدرت او از خلق سماوات و ارض و غير آن و فرمود كه\r\n* ( بِسْمِ اللَّه الرَّحْمنِ الرَّحِيمِ الْحَمْدُ لِلَّه ) * همه ستايش مر خدايراست و مرجع همه ثناها حضرة كبرياست * ( الَّذِي ) * آن خداوندى كه بقدرت كامله * ( خَلَقَ السَّماواتِ ) * بيافريد آسمانها را بدون عمدى و مددى * ( وَالأَرْضَ ) * و بيافريد زمين را بدون اصل مادهء و بدانكه حقتعالى به اين كلام ميمنت فرجام اخبار فرمود كه او حقيقست به حمد و تنبيه فرموده بر اين نعم جسام كه او مستحق حمد است خواه آنكه حامدى او را حمد كند يا نه تا حجت باشد بر آنان كه عدول كرده‌اند از وحدانيت و ربوبيت او و جمع سماوات بدون ارض با آنكه ارض مثل سماوات است در عدد به جهت آنست كه سماوات مختلف بالذاتست و متفاوتة الآثار و الحركات بخلاف طبقات ارض كه متحد بالذات است و الصفات و تقديم آن بر ارض به جهت شرافت و علو مكان و تقديم وجود آنست چه آسمانها را روز يكشنبه و دوشنبه آفريده و زمين را سه شنبه و چهارشنبه از مقاتل روايتست كه مشركان با رسول صلَّى اللَّه عليه و آله محاجه كردند و گفتند من ربك خداى تو كيست فرمود خداى زمين و آسمان ايشان از اين جحود كردند حقتعالى اين سوره فرستاد و فرمود كه سپاس\r\n","description":"","footnote":"","page_name":" 358 ","page_number":358},
  {"content":"\r\nمر خداى را كه خلق كرد آسمان را و زمين را * ( وَجَعَلَ الظُّلُماتِ وَالنُّورَ ) * و پيدا كرد تاريكيها و روشنايى را اين رد قول مجوس است كه گفتند اللَّه خالق نور است و شيطان آفريننده ظلمت پس به جهت رد قول ايشان فرمود كه نور و ظلمت هر دو مخلوق منند و نزد اكثر مراد از ظلمت و نور شب و روز است و گفته‌اند كه آن جهل و علم است و يا نار و جنت و اينقول قتاده است و بدانكه فرق ميان جعل و خلق كه متعدى بيك مفعول باشد آنست كه در خلق معنى تقدير است و در جعل تضمين كانه قال ( قدر السماوات و الارض ضمن فيه ظلمات و النور ) و لهذا احداث نور و ظلمت بجعل معبر گشته تا تنبيه باشد بر آنكه نور و ظلمت قايم بنفس خود نيستند هم چنان كه زعم ثنويه است و اگر خلق دو مفعوليست بمعنى تصير است كقوله جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً و جمع ظلمات به جهت كثرت اسباب آنست و اجرام حامله آن چه هيچ جنسى نيست از اجناس اجرام الا كه او را ظلى هست و ظل آن ظلمت است بخلاف نور كه از جنس واحد است كه نار است و تقديم ظلمات به جهت تقديم آنست بر نور در خلق چنان كه از قتاده روايت است كه حقتعالى اول ظلمت را آفريد و بعد از آن نور هم چنان كه اول دوزخ را آفريده و بعد از آن بهشت و نخست آسمانها خلق فرمود و بعد از آن زمين را و در انوار گفته كه تقديم آن به جهت تقديم اعدام است بر ملكات و عدم ملكه مانند عمى كه عدم صرف نيست تا جعل به او متعلق نشود و در بحر الحقايق آورده كه بيافريد آسمان دل و زمين نفس را و پيدا كرد ظلمات نفوس را از صفات بهيمى و حيوانى و اخلاق سبعى شيطانى و ظاهر ساخت نور قلوب از اوصاف ملكى روحانى و اخلاق ملك ربانى * ( ثُمَّ الَّذِينَ كَفَرُوا بِرَبِّهِمْ ) * عطف است بر قوله * ( الْحَمْدُ لِلَّه ) * و معنى اينكه حقتعالى حقيق و حرى است به حمد بر آنچه آفريده براى نعمت بر عباد پس با اينهمه نعم مخلوقه براى ايشان آنان كه كافر شدند بپروردگار خود * ( يَعْدِلُونَ ) * عدول مىكنند از او بعبادت غير او از اوثان و يا آنكه برابرى ميكنند بپروردگار خود بتان را كه از جمادند و كفران نعمت او ميكنند و ملخص معنى آنست كه حقتعالى خلق اين اشيا كرده و آن را اسباب تكون و تعيش ايشان گردانيد پس از حق آن اينست كه بر آن حمد كنند و كفران نكنند پس ايشان برابرى ميكنند به او آن چيزى كه قادر نيست بر آفريدن شيء از آن و معنى ثم استبعاد عدول ايشانست بعد از بيان وضوح اين آيات پس بنا بر معنى اول با متعلق است به كفروا و صلهء يعدلون محذوف اى يعدلون عنه تا انكار بر نفس فعل واقع شود و بنا بر معنى ثانى متعلق است به يعدلون و معنى اينكه الكفار يعدلون بربهم الاوثان اى يسوونها به و در مجمع\r\n","description":"","footnote":"","page_name":" 359 ","page_number":359},
  {"content":"\r\nآورده كه ذكر ثم بجهة افادهء تعجيب مؤمنانست و وجه تعجب آن است كه كفار با آنكه معترفند به آنكه اصول نعم از او سبحانه\r\nاست و او خالق و رازق همه است عبادت غير او ميكنند و نقض آن چيزى ميكنند كه معترفند به آن و مثل اين است قوله ثم انتم تمترون كه بعد از اين آيه مذكور است * ( هُوَ الَّذِي ) * اوست آن كسى كه * ( خَلَقَكُمْ مِنْ طِينٍ ) * بيافريد شما را از گل يعنى ابتداى خلق شما كرد از آنچه آن مادهء اولى است و آدم ابو البشر است از آن مخلوقست و گويند در كلام مضافى مقدر است اى خلق اباكم يعنى آفريد پدر شما را از گل * ( ثُمَّ قَضى أَجَلًا ) * پس حكم كرد مدتى را كه چون بسر آيد مرك برسد مراد اجل موت است * ( وَأَجَلٌ مُسَمًّى عِنْدَه ) * و مدتى كه نام برده شده و معين و مقرر گشته نزديك او است يعنى اجل قيامت كه كسى علم به آن ندارد و بعد از انقضاء آن قيام قيامت است پس اجل اول ما بين خلق و موتست و ثانى ما بين موت و بعث كه آن را برزخ گويند چه اجل را اطلاق ميكنند به آخر مدت و اطلاق بهمهء آن نيز ميكنند و ميتواند بود كه مراد از آن آخر مدت باشد و گويند اجل اول حياتست و ثانى موت و يا اول لمن مضى است و ثانى لمن بقى و يأتى و يا اول اجل دنيا است و دويم اجل آخرت و قوله اجل نكره است تخصيص يافته بصفت و لهذا مستغنى شده از تقديم خبر و استيناف به آن جهت تعظيم است و لهذا تنكير آن نموده و مسمى را وصف آن گردانيده اى ( مثبت معين لا يقبل التغير ) و از اين اخبار فرموده به آنكه از نزد حقتعالى است و علم و قدرت غير او در آن دخلى ندارد و محتملست كه استيناف به آن جهت آن باشد كه آن مقصود است در بيان زيرا كه حشر و نشر كه مدار ترتب ثواب و عقابست بر آن منوط است * ( ثُمَّ أَنْتُمْ تَمْتَرُونَ ) * پس شما شك مياريد در بعث يعنى بعد از آنكه ثابت شد كه به دو خلق از او است پس شك نبايد كرد كه معاد خلق بدوست حاصل كه اين استبعاد است بر امتراى ايشان را بعد از ثبوت آنكه او خالق ايشان است و خالق اصول ايشان و محيى ايشان تا بحين اجال ايشان چو هر كه قادر است بر خلق مواد و جمع آن و ابداع حياة در آن و ابقاى آن تا وقت حلول آجل ايشان هر آينه اقدر خواهد بود بر جمع آن مواد و احياى آن ثانيا پس آيهء اولى دليل توحيد است و ثانيه دليل بعثت و امت را كه بمعنى شك شايع است در اصل از براى امرى موضوع است كه آن استخراج لبن است از ضرع در حينى كه خروج آن مشكوك فيه باشد و بدانكه اجل نزد ما عبارت است از حلول موت خواه بحتف انف بميرد يا بسببى ديگر مانند قتل و غرق و حرق و غير آن و اختلافست در آنكه اگر بسبب قتل مثلا هلاك نشدى او زنده بماندى يا على الفور به مردى بعضى به اول قايلند و بعضى بثانى و حق آنست كه در آن صورت\r\n","description":"","footnote":"","page_name":" 360 ","page_number":360},
  {"content":"\r\nحياة و موت هر دو يكيست چنان كه در كتب كلاميه مذكور است * ( وَهُوَ اللَّه ) * و او است خداوند مطلق و معبود به حق * ( فِي السَّماواتِ وَفِي الأَرْضِ ) * در آسمانها و زمينها و همه را جز وى خدايى نيست ضمير هو راجعست باللَّه و اللَّه خبر او است و جار و مجرور متعلق است به اسم اللَّه و كلام مفيد حصر است و حقيقت معنى آنست كه اوست كه مستحق عبادتست در سماوات و ارضين نه غير او كقوله تعالى هو الذى فى السماء إله و فى الارض إله و يا متعلق است بقوله * ( يَعْلَمُ سِرَّكُمْ وَجَهْرَكُمْ ) * اين جمله خبر ثانيست يعنى او است خداوند مطلق و او است كه در آسمانها و زمينها ميداند آنچه پنهان شما است يعنى در آنچه در دل مخفى دارند و آنچه آشكاراى شما است يعنى به زبان ميآريد و يا جمله خبر است و بدل اللَّه و يا ظرف مستقر است كه خبر واقع شده بمعنى آنكه حقتعالى به جهت كمال علم خود به آنچه در سماوات و ارض است گوئيا در آنها است و بنا بر اين قوله * ( يَعْلَمُ سِرَّكُمْ وَجَهْرَكُمْ ) * بيان و تقرير آن باشد نه آنكه ظرف از متعلق مصدر باشد زيرا كه صلهء مصدر مقدم نميشود بر مصدر و در مجمع گفته كه اشبه آنست كه ضمير هو ضمير قصه باشد و الله\r\nمبتدا و يعلم خبر آن يعنى شأن و قصه اينست كه اللَّه سبحان ميداند سر و علانيه شما را * ( وَيَعْلَمُ ما تَكْسِبُونَ ) * و ميداند آنچه ميكنيد از خير و شر و شما را بر آن جزا خواهد داد اين دلالتست بر فساد قول كسى كه قايلست به آنكه حقتعالى در مكانيست دون مكانى و در جهتى دون جهتى ( تعالى اللَّه عن ذلك علوا كبيرا ) و نيز دالست بر آنكه او عالم لنفسه است زيرا كه اگر عالم بعلم باشد صحيح نيست كه جميع معلومات را بداند چنانچه در مواضع خود مبرهن گشته و در فتوحات مكيه مذكور است كه سركم اشارتست به نسبت باطنى انسان و جهركم عبارت از نسبت ظاهرى او و صاحب بحر الحقايق آورده كه مراد از سر اخلاقيست كه در انسان بوديعت نهاده و جهر صفات حيوانى و احوال نفسانى او است و حقيقت آنست كه آدمى را صورتيست جسمانى و معنى روحانى بجسم از عالم خلق و بروح از عالم امر سرش از مرتبهء امر است و جهرش از مرتبهء خلق و در نقد النصوص فى شرح الفصوص مذكور است كه انسان مرآتيست ذات وجهين در يك رويش چون خصايص ربوبيت نگرى از همهء موجودات بزرگوارتر است و چون نقايص عبوديت شمارى خوارتر و بيمقدارتر و نعم ما قيل بعض العرفا شعر\r\n\r\nچون در خود از اوصاف تو يابم اثرى\r\nحاشا كه بود نكوتر از من دگرى\r\n\r\n\r\nو آنكه كه فتد به حال خويشم نظرى\r\nدر هر دو جهان نباشد از من بترى\r\n\r\nپس حق سبحانه ميفرمايد كه من اسرار خصايص شما را در رتبه غيب ميدانم و آثار نقايص شما را در علم شهادت ميشناسم و ديگر ميدانم آنچه شما ميكنيد از عملى كه سبب ترقى باشد بر درجات انسانيه يا موجب تنزيل بدركات حيوانيه\r\n","description":"","footnote":"","page_name":" 361 ","page_number":361},
  {"content":"\r\nدانستن اين داناى سالك را بر آن دارد كه به اصلاح و تزكيهء اعمال مشغول شده از حضيض استيفاى حظوظ حيوانى بر ذروهء استيناس نعيم روحانى متصاعد گردد شعر\r\n\r\nحيف باشد كه عمر انسانى\r\nچو بهايم بخواب و خور گذرد\r\n\r\n\r\nآدمى ميتواند ار كوشش\r\nكز مقام فرشته درگذرد\r\n\r\nبعد از آن خبر ميدهد از حال كفار كه در اول آيه مذكور شده‌اند بقوله * ( وَما تَأْتِيهِمْ مِنْ آيَةٍ ) * و نميآيد به آن كافران آيتى * ( مِنْ آياتِ رَبِّهِمْ ) * از آيات و حجج پروردگار ايشان كه ادلهء بينه است بر توحيد و يا معجزات هاديه بر صدق رسول مجيد چون انشقاق قمر و انقلاع شجر و تسبيح حصا در دست آن قدوه انبيا و يا نميآيد آيتى از آيات قرآن بر ايشان * ( إِلَّا كانُوا ) * مگر كه هستند * ( عَنْها ) * از آن آيات و معجزات * ( مُعْرِضِينَ ) * اعراض كنندگان و ترك نمايندگان نظر در آن و غير ملتفت به آن من اولى مزيده است براى استغراق و ثانيه براى تبعيض * ( فَقَدْ كَذَّبُوا بِالْحَقِّ ) * پس بدرستى كه بدروغ داشتند حق را كه قرآن است * ( لَمَّا جاءَهُمْ ) * آن هنگام كه آمد بديشان اينكلام بمنزلهء امريست كه لازم ما قبل خود باشد گوييا ميفرمايد كه چون ايشان اعراض كردند از همهء آيات تكذيب كردند به قرآن در حينى كه بايشان آمد و يا در حكم دليل است بر ما قبل و معنى اينكه اعراض كردند از قرآن و تكذيب كردند همهء آن را و حال آنكه آن اعظم آياتست پس چگونه اعراض نكنند از غير آن و لهذا كلمهء فا بر آن مرتب ساخته است بقوله * ( فَسَوْفَ يَأْتِيهِمْ ) * پس زود باشد كه بيايد بديشان يعنى ظاهر شود بر ايشان * ( أَنْباءُ ما كانُوا بِه ) * خبرهاى آنچه بودند كه در آن * ( يَسْتَهْزِؤُنَ ) * استهزا مىكردند و بوقوع آن نميگرويدند معنى استهزا ابهام تفخيم است در معنى تحقير و ظهور آن در دنيا بوقت نزول عذاب بود بر ايشان يا هنگام ارتفاع رايات اسلام و اقتدار و شوكت ملازمان سدهء سينهء خير الانام صلَّى اللَّه عليه و آله و ظهور آن در آخرت بر كافران در كمال ظهور است بعد از آن تحذير ايشان مىكند به آنچه بر امم سالفه نازل شد و ميفرمايد كه * ( أَ لَمْ يَرَوْا ) * آيا نديدند و ندانستند همزه براى تقرير است يعنى البته دانستند كه ما به قوت قهاريت * ( كَمْ أَهْلَكْنا ) * چند هلاك كرديم * ( مِنْ قَبْلِهِمْ ) * پيش از ايشان * ( مِنْ قَرْنٍ ) * از گروه گذشتگان يعنى اهل زمانى كه در آن پيغمبرى بود و يا نايب مناب او و قرن عبارت از مدت اغلب اعمار مردمان كه هفتاد سالست و نزد بعضى ديگر ( هشتاد ) سالست و اصح آنست كه قرن اهل هر عصرىاند كه ميان ايشان پيغمبرى بوده باشد يا نايب او و اگر چه علما باشند خواه\r\n","description":"","footnote":"","page_name":" 362 ","page_number":362},
  {"content":"\r\nآنكه مدت قليله باشد يا كثيره و مؤيد اينست قول پيغمبر صلَّى اللَّه عليه و آله كه\r\nخيركم قرنى ثم الذين يلونهم\r\nو إشفاق آن از قرن است پس معنى ( قرن اقران ) مردمانست در عصرى پس صفت اهل قرن مىكند كه * ( مَكَّنَّاهُمْ فِي الأَرْضِ ) * يعنى آن چنان قرنى و گروهى هلاك كرديم كه ايشان را در زمين مكان و آرامگاه داده بوديم با مكنت و بسيارى نعمت بايشان داده بوديم و يا ايشان را تمكين و قدرت داده بوديم بر آلات و ادوات جميع محاويج تا آنكه به سهولت در جميع امور خود تصرف مىنمودند * ( ما لَمْ نُمَكِّنْ لَكُمْ ) * آنچه تمكين نداده بوديم شما را به آن و آن سعهء منازل و ضيا و عقار بود و كثرة منازل و يا عمر دراز و قوت تمام وسعت مال و يا استظهار بخدم و عبيد و حشم و عدد و عدد و اسباب و انفاذ امر * ( وَأَرْسَلْنَا السَّماءَ ) * و فرستاده بوديم باران را يا ابر را كه مبدء مطر از آنست * ( عَلَيْهِمْ مِدْراراً ) * بر ايشان ريزان و پى در پى مدرار صيغهء مبالغه است يقال ( ديمة مدرار اذا كان مطرها عزيزا دارا ) * ( وَجَعَلْنَا الأَنْهارَ ) * و گردانيده بوديم جويهاى آب را كه پيوسته * ( تَجْرِي مِنْ تَحْتِهِمْ ) * ميرفت از زير درختان ايشان و يا در زير قصور و منازل ايشان كه بر آن مشرف بودند يا انهارى كه در تحت تصرف ايشان بود كه هر محلى كه مىخواستند بمزارع و بساتين خود ميبردند محصل كلام آنست كه ايشان متمكن بودند در زمين در رفاهيت و خصب و سعهء عيش ميگذرانيدند ميان انهار و اثمار * ( فَأَهْلَكْناهُمْ بِذُنُوبِهِمْ ) * پس هلاك كرديم ايشان را بگناهان ايشان و سود نكرد آنها را آن قوت و نعمت * ( وَأَنْشَأْنا ) * و آفريديم از نو * ( مِنْ بَعْدِهِمْ ) * از پس هلاك ايشان * ( قَرْناً آخَرِينَ ) * گروهى ديگر بدل ايشان غرض آنست كه حقتعالى هم چنان كه قادر بود بر آنكه هلاك كند قرون سالفه را چون عاد و ثمود و بيافريند بدل ايشان قوم ديگر را و بلاد ايشان را به آنها دهد و آن بلاد را بواسطهء ايشان نگهدارد و معمور دارد و از خرابى نگه دارد همچنين قادر است كه مثل آن فعل را در حق شما بجا آورد پس از اين متنبه شده از خواب غفلت و ضلالت بيدار شويد و بميامن ايمان قدم نهيد تا از مثل اين عذاب برهيد پس آيه در باب تهديد و توعيد كفار نازل شده و مستلزم دلالت است بر وجوب تفكر و تدبر و احتجاجست بر منكران بعث به آنكه هر كه قومى را هلاك تواند كرد و قوم ديگر را آفريند قادر خواهد بود بر آنكه افناى عالم كند و اعادهء خلقان نمايد بعد از فنا و در اخبار آمده كه نضر بن حارث و نوفل بن خويلد و عبد اللَّه بن اميهء مخزومى به حضرت رسالة صلَّى اللَّه عليه و آله آمدند و گفتند اى محمد صلَّى اللَّه عليه و آله به تو ايمان نخواهيم آورد تا كه چهار فرشته با نامهء نوشته از آسمان نازل شوند\r\n","description":"","footnote":"","page_name":" 363 ","page_number":363},
  {"content":"\r\nو گواهى دهند كه اين كتاب كه قرآنست از خدا بشما آورده‌ايم و در ضمن آن مكتوب اين مندرج باشد كه تو رسول اويى و اى فلان و فلان بر او بگرويد و تصديق قول او كنيد اين آيه دربارهء ايشان نازل شد كه * ( وَلَوْ نَزَّلْنا عَلَيْكَ ) * و اگر بفرستيم بر تو * ( كِتاباً فِي قِرْطاسٍ ) * نوشته در ورقى * ( فَلَمَسُوه بِأَيْدِيهِمْ ) * پس ببينند و مس كنند و بسايند آن را بدستهاى خود يعنى براى العين ببينند تخصيص لمس و عدم اكتفاء به رؤيت جهت آنست كه تا نگويند إِنَّما سُكِّرَتْ أَبْصارُنا * ( إِنْ هذا إِلَّا سِحْرٌ مُبِينٌ ) * و ديگر آنكه لمس مقدمهء ابصار است بحيثيتى كه مانعى نباشد چه لمس به يد ابلغ است در احساس از معاينه فقط و لهذا نفرمود كه ( فعاينوه و تقييد آن بايدى ) جهت دفع تجوز است چه مس بر سبيل تجوز بمعنى فحص آمده است كقوله وَأَنَّا لَمَسْنَا السَّماءَ پس غرض آنست كه ايشان به عين اليقين بدانند كه آن نوشته از نزد خداست بدون تطرق شايبهء شبههء در آن * ( لَقالَ الَّذِينَ كَفَرُوا ) * هر آينه گويند از روى عناد و جحود و تعنت آنان كه كافرند * ( إِنْ هذا ) * نيست آنچه آوردهء بما * ( إِلَّا سِحْرٌ مُبِينٌ ) * مگر جادويى روشن بر همه كس و نيز از احوال اين كفار متعنت خبر ميدهد كه * ( وَقالُوا ) * و گفتند كافران * ( لَوْ لا أُنْزِلَ عَلَيْه مَلَكٌ ) * چرا فرو فرستاده نشد بر محمد صلَّى اللَّه عليه و آله فرشته كه با ما گويد كه اين پيغمبر است كقوله لَوْ لا أُنْزِلَ إِلَيْه مَلَكٌ فَيَكُونَ مَعَه نَذِيراً * ( وَلَوْ أَنْزَلْنا مَلَكاً ) * و\r\nاگر فرو فرستيم ما فرشته * ( لَقُضِيَ الأَمْرُ ) * هر آينه حكم كرده شود بهلاك همهء خلق چه سنت الهى جارى شده كه اگر معاينه ببينند فرشته را چنانچه طلب كرده‌اند هلاك ايشان لازم شود چنان كه بر امم سالفه مانند اين جارى شد مثل قوم ( عاد و ثمود و لوط ) و غير آن ثُمَّ لا تُنْظِرُونِ پس مهلت داده نشويد بعد از نزول ملك به چشم زدنى اين جواب قول ايشانست و بيان آنچه مانع است از اجابت اقتراح ايشان و معنى اينكه اگر فرشته نازل گردد بر وجهى كه او را معاينه ببينند هم چنان كه اقتراح كرده‌اند هلاكت لاحق ايشان شود غرض كه اگر فرشته فرستيم بر حسب اقتراح ايشان ايمان نيارند و مصلحت و حكمت آن اقتضاى تعجيل هلاكت ايشان كند و اگر مهلت خواهند ايشان را مهلت ندهند به جهت آنكه خلاف مصلحت است يا اگر در بادى الامر فرشتهء را بر صورت ملكى ببينند از غايت دهشت روحشان مفارقت كند * ( وَلَوْ جَعَلْناه مَلَكاً ) * و اگر گردانيديم رسول را فرشته * ( لَجَعَلْناه رَجُلًا ) * هر آينه گردانيم او را ممثل بصورة مردى\r\n","description":"","footnote":"","page_name":" 364 ","page_number":364},
  {"content":"\r\nچه ما دام كه به صورت ملكى باشد از غايت لطافت او را نتوان ديد و لهذا فرشتگان بر صورت مردان بر ابراهيم و لوط نازل شدند و بر داود بر صورت دو مرد متخاصم خود را نمودند و جبرئيل نيز بر صورت دحية الكلبى ممثل شد و اين صورت جهت آنست كه قوت بشرى بديدن ملائكه بر صورت اصلى ايشان وفا نمىكند مگر جمعى از انبيا كه به قوت قدسى مشاهده توانند كرد پس فرشته را به صورت بشر فرستيم * ( وَلَلَبَسْنا ) * و چون او را به صورت مرد گردانيم هر آينه در آن حال پوشيده گردانيم * ( عَلَيْهِمْ ما يَلْبِسُونَ ) * بر ايشان آنچه پوشيده كرده‌اند امر را بر خود يا بر عوام و جهلهء خود چه عوام ضعفا را مىگفتند كه اگر محمد ( ص ) پيغمبر بودى فرشته بودى يعنى چنان كه اكنون رسالت بشر را مسلم نمىدارند در آن وقت نيز طعنه زنان خواهند گفت ما هذا إِلَّا بَشَرٌ مِثْلُكُمْ حاصل كه اين آيه جواب ثانى است از اقتراح ايشان چه ايشان يك بار مىگفتند كه لَوْ لا أُنْزِلَ عَلَيْه مَلَكٌ و بار ديگر مىگفتند كه لو يشاء ربنا لا نزل ملائكه و قوله و للبسنا جواب شرط محذوفست اى و لو جعلناه رجلا للبسنا و اين كلام بر سبيل فرضست مثل لَوْ كانَ فِيهِما آلِهَةٌ إِلَّا اللَّه لَفَسَدَتا و كقوله إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ پس لازم نيايد كه حقتعالى بحسب واقع لبس مذكور كرده باشد\r\nبعد از آن تسليهء رسول ( ص ) مىفرمايد تا از گفتار كفار غبار ملال بر خواطر عاطر آن حضرت ننشيند و مىفرمايد كه * ( وَلَقَدِ اسْتُهْزِئَ بِرُسُلٍ ) * و هر آينه استهزا نموده شدند پيغمبرانى كه بوده‌اند * ( مِنْ قَبْلِكَ ) * پيش از تو * ( فَحاقَ ) * پس احاطه نمود * ( بِالَّذِينَ سَخِرُوا مِنْهُمْ ) * به آنان كه سخريت كردند از رسل يعنى به كسانى كه با رسولان استهزا كردند احاطه كرد و فرو گرفت * ( ما كانُوا بِه ) * جزاى آنچه كه بودند كه بدان * ( يَسْتَهْزِؤُنَ ) * استهزا ميكردند و آن عذاب و نكال الهى بود كه بگرد ايشان درآمد و همه هلاك شدند مانند قوم نوح و قوم لوط و عاد و ثمود كه در دنيا مستأصل گشتند و به عذاب اخروى مؤبد بماندند و مىتواند بود كه جزا تقدير نكنيم و معنى اين باشد كه احاطه كرد ايشان را آنچه به آن استهزا مىكردند يعنى شريعه كه به جهت آن هلاك گشتند و مستأصل شدند پس بنا بر اين تسميه مسبب باشد باسم سبب و يا آنكه ما عبارت از عذاب موعود باشد يعنى عذاب كه وعده داده ميشدند و آنها به آن استهزا ميكردند احاطه ايشان كرده همه را مستأصل گردانند * ( قُلْ ) * بگو اگر عذابى گذشتگان را مسلم نميداريد * ( سِيرُوا فِي الأَرْضِ ) * سير كنيد در زمين گاهى به يمين و گاهى بشام و بر ديار عاد و ثمود بگذريد * ( ثُمَّ انْظُرُوا ) * پس بنگريد به نظر عبرت * ( كَيْفَ كانَ ) * كه چگونه\r\n","description":"","footnote":"","page_name":" 365 ","page_number":365},
  {"content":"\r\nبوده است * ( عاقِبَةُ الْمُكَذِّبِينَ ) * آخر كار تكذيب كنندگان يعنى نگاه كنيد در آثار امكنه ايشان كه بچه وجه حقتعالى ايشان را هلاك كرده است به عذاب استيصال تا از آن اعتبار گيريد و از كفر و طغيان بازايستيد و فرق ميان اين آيه و آيهء * ( قُلْ سِيرُوا فِي الأَرْضِ ) * آنست كه سير در آيهء ثانيه به جهت نظر است چه فا مقتضى آن است كه سير سبب نظر است و علت آن فكانه قيل سيروا لاجل النظر و لا تسيروا سير الغافلين بخلاف اولى و لهذا گفته كه معنى آن اباحهء سير است براى تجارت و غير آن و ايجاب نظر در آثار هالكان چه ثم براى تباعد است ميان كلام اول و ثانى كه مستلزم اباحهء اول و وجوب ثانيست * ( قُلْ ) * بگو اى محمد ( ص ) يعنى بپرس از ايشان از روى تبكيت كه * ( لِمَنْ ما فِي السَّماواتِ وَالأَرْضِ ) * مر كه راست آنچه در آسمانها و زمينها است از روى خلق و ملك پس اگر جواب دهند كه مر خدايراست حجت لازم ايشان شود و اگر بر سبيل عناد و لجاج جواب ندهند * ( قُلْ لِلَّه ) * بگو از روى تقرير كه مر خداى راست يعنى باتفاق ما و شما مالك و خالق همه اينست نه غير او از اصنام و غير آن پس مستحق عبوديت او باشند نه ما سوى * ( كَتَبَ ) * نوشته است حقتعالى * ( عَلى نَفْسِه ) * بر ذات خود يعنى التزام نموده و بر خود لازم گردانيده است از روى لطف و تفضل و احسان * ( الرَّحْمَةَ ) * رحمت را مراد به آن همهء نعم معتد به است در دارين و از جملهء آنها هدايت بمعرفت خود و علم بتوحيد خود و نصب ادله و ازاحهء علت و اقدار و تمكين بر آن و انزال كتب و امهال كفار بر كفر و عدم استعجال عذاب تا يمكن كه ايمان آرند و يا از اولاد ايشان بگروند و نيز از جملهء رحمتست قبول توبه و عفو از معصيت و در احاديث آمده كه حقتعالى كتابى نوشته است و آن نزديك اوست فوق العرش مضمونش اينكه\r\nان رحمتى سبقت غضبى\r\nو از كعب الاحبار منقولست كه اولين چيزى كه حقتعالى نوشت بر زبرجد و لؤلؤ و ياقوت بدون واسطهء قلم و مداد اين بود كه\r\nانا لا إله الا اللَّه انا سبقت رحمتى غضبى\r\nسلمان فارسى رحمه اللَّه روايت كرده كه حقتعالى راصد جزو رحمت است يك جزو از آن در دنيا منتشر شده و همهء نعم دنيويه از نتايج آن يك جزو است و نود و نه جزو كرم در خزانهء خود نهاده چون روز قيامت رسد اين يك جزو را با آن نود و نه جزو ضم كند و همه را بر سر گناه كاران بدارد و ايشان را بيامرزد و ميشايد كه مراد رحمت ذاتيه باشد كه رحمت مطلقه و امتنانيه نيز گويند و آن رحمتى است كه همه چيز را فرا رسيده و نتيجهء آن عطا دادنست بدون سابقهء سؤال و استدعا و رابطهء حاجت و استحقاق و از كلبى نقلست كه مراد آنست كه حقتعالى رحمت را بر نفس خود واجب گردانيده براى امت محمد صلَّى اللَّه عليه و آله به آنكه ايشان را تعذيب نكند نزد تكذيب\r\n","description":"","footnote":"","page_name":" 366 ","page_number":366},
  {"content":"\r\nهم چنان كه امم ماضيه را به آن عذاب فرمود بلكه عذاب اين امت را تأخير مىكند و امهال ايشان مينمايد تا روز قيامت و اين محض لطف است تا به جهت امهال در آخر عمر تايب و نادم گردند و به حضرت او رجوع كنند و اگر چه مشرف بموت رسيده باشند و قوله * ( لَيَجْمَعَنَّكُمْ ) * استينافست و قسم براى وعيد بر اشتراك مشركان و اغفال ايشان نظر را در وقايع امم سالفه يعنى هر آينه جمع كند حقتعالى شما را در قبور و آن چنان باشيد * ( إِلى يَوْمِ الْقِيامَةِ ) * تا بروز رستخيز و يا شما را جمع مىكند در قبور و آن چنان باشيد قرنا بعد قرن تا روز قيامت كه زمان برانگيختن شماست از قبور تا در آن روز شما را با معبودان باطله جمع كند در قيامت * ( لا رَيْبَ فِيه ) * كه هيچ شكى نيست در وقوع آن روز و يا در جمع شما در آن پس شما را مستغرق رحمت خود گرداند * ( الَّذِينَ خَسِرُوا أَنْفُسَهُمْ ) * آنان كه زيان كردند در آن نفسهاى خود را يعنى فطرت اصليه و عقول سليمهء خود را كه سرمايهء ايشان بود ضايع ساختند * ( فَهُمْ لا يُؤْمِنُونَ ) * پس ايشان ايمان نيارند ذكر فا دلالت است بر آنكه عدم ايمان ايشان مسبب است از خسران ايشان چه ابطال عقل به جهت اتباع حواس و وهم و انهماك در تقليد و اغفال نظر مؤداى ايشان است باصرار بر كفر و امتناع از ايمان اگر گويند چگونه حقتعالى تحذير مشركان مىكند ببعث و حال آنكه ايشان تصديق او نميكنند جواب از اين آنست كه اين جارى مجراى الزام است و نيز حق سبحانه ذكر اين فرموده است بعد از دليل واضح بر تحقق آن اگر گويند كه چگونه نفى ريب كرده مطلقا و فرموده كه * ( لا رَيْبَ فِيه ) * و حال آنكه كافر مرتابست در آن و جواب آن است كه حق حق است اگر چه مبطل در آن مرتاب گشته و نيز دلايل مزيل ( شك و ريب ) است و از جمله نعم دنيا را محسن و مسيء داراست پس ناچار است از سرايى كه محسن از مسيء در آن متميز شود و غير آن از ادلهء عقليه كه در كلام مبرهن شده و چون بيان فرمود كه ملك سماوات و ارض مر خدايراست در عقب آن فرمود * ( وَلَه ) * و اين عطفست بر للَّه يعنى مر خدايراست * ( ما سَكَنَ ) * آنچه آرام دارد * ( فِي اللَّيْلِ وَالنَّهارِ ) * در شب و روز يعنى اوست مالك مكان و زمان و آنچه آن را فرا گرفته بدانكه سكن مأخوذ است از سكنى و تعديهء آن به فى هم چنان است كه در كريمه وَسَكَنْتُمْ فِي مَساكِنِ الَّذِينَ ظَلَمُوا و معنى آن اينست كه ( ما اشتمل الليل و النهار عليه ) و يا مأخوذ از ( سكون اى ما سكن فيهما و ما تحرك ) پس اكتفاء ( باحد الضدين ) است از ديگرى * ( وَهُوَ السَّمِيعُ ) * و اوست شنواى همهء مسموعات\r\n","description":"","footnote":"","page_name":" 367 ","page_number":367},
  {"content":"\r\nرا * ( الْعَلِيمُ ) * دانا بهمهء معلومات پس شنوا باشد باقوال كافران و دانا بمقاصد ايشان و همه را بر وفق آن جز او سزا خواهد داد و در خبر آمده كه سبب نزول اين آيه آن بود كه جمعى از كفار قريش گفتند كه اى محمد صلَّى اللَّه عليه و آله ما را معلوم شده است كه احتياج و مسكنت ترا بر اين كار ميدارد كه پيش گرفته ما بطريق توزيع براى تو از اشراف چندان مال براى تو حاصل كنيم كه توانگرتر از جملهء خويشان شوى به شرط آنكه از اين دعوى رجوع نمايى حقتعالى فرمود كه هر چه شب و روز بر آن مشتمل است از آن خداست\r\nاگر خواهد پيغمبر خود صلَّى اللَّه عليه و آله را چندان مال دهد كه توانگر گردد * ( قُلْ أَ غَيْرَ اللَّه ) * بگو بر سبيل انكار كه آيا غير خداى را * ( أَتَّخِذُ وَلِيًّا ) * فرا گيرم دوست يعنى هرگز غير خداى را دوست نگيرم پس اين انكار است و آنكه غير اللَّه را دوست گيرند نه از اتخاذ ولى فلهذا اللَّه را مقدم داشته و آن را در يلى همزه داشته و مراد بولى معبود است زيرا كه رد است مر كسى را كه آن حضرت را بر شرك دعوت ميكرد پس ملخص سخن آنست كه معبود نگيرم غير خداى را كه * ( فاطِرِ السَّماواتِ وَالأَرْضِ ) * مبدع و پديد آورندهء آسمانها و زمينها است و از ابن عباس مرويست كه من معنى فاطر را ندانستم تا آنكه روزى دو اعرابى نزد من آمدند و در چاهى خصومت ميكردند يكى از آنها گفت كه ( انا افطرتها اى ابتدأتها ) و جز آن به جهت آنست كه صفت اللَّه است چه آن بمعنى ماضى است * ( وَهُوَ يُطْعِمُ ) * و او ميخوراند خلق را * ( وَلا يُطْعَمُ ) * و روزى داده نميشود يعنى بىنياز است از خلق و خلق بوى محتاجند ( قال اللَّه تعالى ما أُرِيدُ مِنْهُمْ مِنْ رِزْقٍ وَما أُرِيدُ أَنْ يُطْعِمُونِ إِنَّ اللَّه هُوَ الرَّزَّاقُ ذُو الْقُوَّةِ الْمَتِينُ ) * ( قُلْ إِنِّي أُمِرْتُ ) * بگو بدرستى كه من مأمور شده‌ام * ( أَنْ أَكُونَ أَوَّلَ مَنْ أَسْلَمَ ) * آنكه باشم اول كسى كه گردن نهد حكم خداى را براى آنكه نبى سابق امت باشد در دين كلبى گفته كه معنى آنست كه باشم اول كسى كه در عبادت اخلص از زمان خود باشد * ( وَلا تَكُونَنَّ مِنَ الْمُشْرِكِينَ ) * و مرا ميگويند كه مباش از شرك آورندگان و ميتواند بود كه عطف باشد بر قل و بنا بر اين احتياج به تقدير قيل لى * ( لا تَكُونَنَّ مِنَ الْمُشْرِكِينَ ) * نباشد * ( قُلْ إِنِّي أَخافُ ) * بگو بدرستى كه من ميترسم * ( إِنْ عَصَيْتُ رَبِّي ) * اگر عاصى شوم بامر پروردگار خود و غير او را پرستم * ( عَذابَ يَوْمٍ عَظِيمٍ ) * عذاب روز بزرك كه قيامت است اين مبالغهء ديگر است در قطع اطماع ايشان * ( مَنْ يُصْرَفْ عَنْه ) * هر كه بگرداند خدا عذاب را از او و حفص و حمزه و كسايى بصيغهء مجهول ميخوانند يعنى هر كه گردانيده شود عذاب\r\n","description":"","footnote":"","page_name":" 368 ","page_number":368},
  {"content":"\r\nاز او * ( يَوْمَئِذٍ ) * در آن روز بزرك * ( فَقَدْ رَحِمَه ) * پس بدرستى كه بخشايش كرده است حقتعالى او را از عذاب دوزخ رهانيده و بنعيم ابدى رسانيده * ( وَذلِكَ ) * و اين صرف يا رحمت خداى * ( الْفَوْزُ الْمُبِينُ ) * رستگارى هويداست و محتملست كه معنى اين باشد كه در آن روز از هيچكس صرف عذاب نشود مگر برحمت او هم چنان كه حسن در تفسير اين آيه روايت كرده كه حضرت رسالت صلَّى اللَّه عليه و آله فرموده كه\r\nو الذى نفسى بيده ما من الناس احديد خل الجنة بعمله\r\nسوگند به كسى كه نفس من بيد قدرت او است كه هيچكس از مردمان به بهشت نرود به عمل خود گفتند يا رسول اللَّه صلَّى اللَّه عليه و آله تو نيز به عمل خود ببهشت نروى فرمود كه\r\nو لا انا الا برحمة منه و فضله\r\nو من نيز داخل نمىشوم مگر برحمت و فضل الهى و دست مبارك خود را بر سر نهاد و آه سوزناك بركشيد بعد از آن حقتعالى براى بيان آنكه معبودان اهل شرك بر هيچ چيز از خير و شر و نفع و ضرر قادر نيستند و او سبحانه بر همهء آن تواناست و به جهت اين معبوديت او راست نه غير او را ميفرمايد كه * ( وَإِنْ يَمْسَسْكَ اللَّه بِضُرٍّ ) * و اگر برساند خدا به تو بليتى و سختى چون فقر و مرض و با براى تعديه است و مراد آنست كه ( ان امسك اللَّه ضرا اى جعل الضر يمسك ) يعنى اگر چنان كند كه ضرر مس كند تو را * ( فَلا كاشِفَ لَه ) * پس هيچ وابرنده و بازدارندهء نيست آن را * ( إِلَّا هُوَ ) * مگر او يعنى هيچكس قادر نيست بر كشف و منع آن مگر حقتعالى * ( وَإِنْ يَمْسَسْكَ بِخَيْرٍ ) * و اگر برساند به تو نيكويى چون غنا و صحت يعنى نوعى كند كه خيرى مس كند ترا * ( فَهُوَ عَلى كُلِّ شَيْءٍ قَدِيرٌ ) * پس او به همه چيز توانا است از اينها و غير اين فحينئذ قادر باشد بر حفظ خير بر آن كس و ادامت آن بر او و غير او قادر نباشد بر دفع آن تا رد فضل او سبحانه كند از آن كس ضر اسم هر چيزيست كه به آن متضرر شوند از مكاره و خير اسمى است جامع هر چه كه به آن منتفع شوند عبد اللَّه عباس گفت كه كسرى فارس استرى بطريق هديه نزد رسول صلَّى اللَّه عليه و آله فرستاد روزى آن حضرت بر آن سوار بود و مرا رديف خود گردانيده در اثناى راه به من نگاه كرد و فرمود كه\r\nيا غلام\r\nگفتم لبيك يا رسول اللَّه ( ص ) فرمود\r\nاحفظ يحفظك اللَّه احفظ اللَّه تجده امامك تعرف اللَّه فى الرخاء يعرفك فى الشدة و اذا سئلت فاسئل اللَّه و اذا استعنت فاستعن باللَّه قد مضى القلم بما هو كائن\r\nحدود خداى را نگاه دار تا او را نزد خود يا بى و با خداى در زمان راحت آشنايى كن تا در سختى با تو آشنايى كند و چون چيزى خواهى كه طلب كنى از خداى طلب و چون طلب يارى كنى از او يارى طلب كه قلم رفته به آنچه بود نيست اگر جملهء خلايق جهد كنند براى تو كه چيزى به تو رسانند از خير و شر كه خداى براى تو ننوشته باشد نتوانند\r\n","description":"","footnote":"","page_name":" 369 ","page_number":369},
  {"content":"\r\nو اگر توانى بصبر و يقين كار كنى چنان كن و اگر نه صبر كن كه بر صبر كردن بر آنچه تو آن را كاره باشى خيرى بسيار است و بدانكه نصرت با صبر است و فرج با اندوه و دشوارى با آسانى و راحت با مشقت و درويشى با توانگرى پس همهء اين از نزد او سبحانه است * ( وَهُوَ الْقاهِرُ ) * و اوست قهر كننده و غلبه نماينده * ( فَوْقَ عِبادِه ) * بر بالاى بندگان خود فوقيت نه بمكانست بلكه غرض تصوير استعلا و غالبية او است بقدرت و قهر بر همهء مخلوقات * ( وَهُوَ الْحَكِيمُ ) * و او است محكم كار صواب كردار در تدابير خود * ( الْخَبِيرُ ) * دانا و آگاه بحقايق احوال بندگان و مصالح امور ايشان در خير و شر و نفع و ضرر و سقم و صحت و ضيق وسعت پس قهر و غلبيت و استيلاى او نه بتعدى و ظلم باشد بلكه محض عدل بود و با وجود فرط قهاريت ارادهء امرى نه مىكند مگر كه موافق حكمت و مقتضاى مصلحت عباد باشد بدان كه خبير مأخوذ است از خبر بمعنى عالم به آنچه صحيح باشد كه به آن خبر دهند و يا وجه تسميهء علم بخبرة آنست كه خبر طريقى است از طرق علم نقلست كه سفهاى قريش گفتند كه اى محمد صلَّى اللَّه عليه و آله ما كسى نمىدانيم كه ترا تصديق كند و از احبار يهود و علماء نصارى پرسيده‌ايم كه صفت اين مرد در كتب خود ديده‌ايد همه انكار كردند اكنون كسى بما نما كه گواهى دهد برسالت تو و بر حقيت كتاب تو حقتعالى فرمود كه * ( قُلْ ) * بگو اى محمد ( ص ) در جواب ايشان كه * ( أَيُّ شَيْءٍ ) * چه چيز است * ( أَكْبَرُ شَهادَةً ) * بزركتر از روى گواهى لفظ شيء واقع مىشود بر هر موجودى و در سورة البقرة تفصيل آن مذكور شده و معنى مراد آنست كه گواهى كيست بزرگتر از همهء گواهان از روى صدق اگر مشركان جهت عناد جواب ندهند * ( قُلِ اللَّه ) * بگو بايشان كه اللَّه تعالى اكبر و اصدق است در شهادت * ( شَهِيدٌ ) * و گواهست * ( بَيْنِي وَبَيْنَكُمْ ) * ميان من و ميان شما يعنى او گواهيست بر حقيت من در دعواى شما در تكذيب اين كلامى است بر سبيل ابتدا و ميتواند بود كه اللَّه شهيد جواب باشد زيرا كه چون حقتعالى شهيد است پس شهادت او اكبر از جميع شهادات خواهد بود * ( وَأُوحِيَ إِلَيَّ هذَا الْقُرْآنُ ) * و به من وحى كرده شده است اين قرآن * ( لأُنْذِرَكُمْ بِه ) * تا بيم كنم شما را به قرآن و اگر چه در او بشارت نيز هست اما اكتفاء فرموده باحد الضدين قوله * ( وَمَنْ بَلَغَ ) * عطف است بر ضمير مخاطبين يعنى تا بيم كنم شما را اى اهل مكه و هر كسى را كه برسد به او قرآن از عرب و عجم و اسود و احمر و جن و انس و يا انذار مىكنم شما را اى جماعتى كه موجوديد و هر كه را كه به او رسد اين قرآن تا بروز قيامت اين دليل است بر آنكه احكام قرآن شامل جماعتى است\r\n","description":"","footnote":"","page_name":" 370 ","page_number":370},
  {"content":"\r\nكه معاصر آن حضرت بوده‌اند و آنهايى كه بعد از آن حضرت صلَّى اللَّه عليه و آله پيدا شده‌اند و مىشوند و بر آنكه حقتعالى مؤاخذه نكند هر كه را به او نرسيده باشد كه پيغمبر ( ص ) مبعوث شده و قرآن بر او نازل گشته از حضرت رسالت ( ص ) مرويست كه\r\nبلغوا عنى و لو اية\r\nبرسانيد از من قرآن را و لو يك آيه باشد و هر كه را يك آيه به او رسيده باشد فرمان خداى به او رسيده باشد و مقاتل گفته كه هر كه قرآن به دو رسيده حضرت رسالت ( ص ) نذير او است محمد بن كعب قرطبى روايت كند كه هر كس كه قرآن به او رسيده هم چنان باشد كه رسول ( ص ) را ديده و از او شنيده و حسن بصرى در تفسير خود آورده كه حضرت رسالت ( ص ) فرمود كه\r\nمن بلغه انى ادعو الى ان لا إله الا اللَّه فقد بلغه\r\nيعنى آن حضرت فرمود كه هر كه به او رسد كه من دعوى مىكنم كه نيست هيچ خدايى مگر معبود به حق و خداوند مطلق پس دعوت به او رسيده و حجت بر او لازم شده و در تفسير عياشى از ابى جعفر و ابى عبد اللَّه عليهما السلام نقل كرده كه من بلغ به اين معنى است كه تا به قرآن انذار كنم من و هر كه رسيده است به او كه امام باشد از آل محمد ( ص ) چه امام به قرآن انذار مىكند هم چنان كه حضرت رسالت ( ص ) به آن انذار فرموده و بنا بر اين قوله و من بلغ در موضع رفع است كه عطف باشد بر ضمير انذر و در آيه دلالت است بر آنكه جايز است اطلاق شىء بر خدا چرا كه جواب * ( قُلْ أَيُّ شَيْءٍ أَكْبَرُ شَهادَةً ) * اينست كه قل اللَّه و معنى شىء هر چيزى است كه صحيح باشد كه آن را بدانند و خبر از آن دهند چه حقتعالى شيء است ( كالاشياء ) به اين معنى كه معلومى است ( لا كالمعلومات التي هى الجواهر و الاعراض ) و اشتراك در اسم موجب تماثل نيست و فى قوله من بلغ دلالت است بر آنكه حضرت رسالت ( ص ) خاتم انبيا است و مبعوث است بكافهء انام بعد از آن بر سبيل توبيخ و انكار و استبعاد مىفرمايد كه * ( أَ إِنَّكُمْ لَتَشْهَدُونَ ) * آيا شمائيد كه گواهى ميدهيد * ( أَنَّ مَعَ اللَّه ) * آنكه با خدايست * ( آلِهَةً أُخْرى ) * خدايان ديگر يعنى بتان * ( قُلْ لا أَشْهَدُ ) * بگو من بارى گواهى نميدهم بدين كه شما گواهى ميدهيد * ( قُلْ ) * بگو بلكه گواهى مىدهم كه * ( إِنَّما هُوَ ) * جز اين نيست كه او * ( إِله واحِدٌ ) * خدائيست يگانه و من بر اين وجه گواهى مىدهم * ( وَإِنَّنِي بَرِيءٌ ) * و بدرستى كه من بيزارم * ( مِمَّا تُشْرِكُونَ ) * از آنچه شرك ميآوريد بوى از اصنام و غير آن\r\nاز اول سوره تا اينجا احتجاجست بر مشركان مكه بعد از اين آغاز حديث مىكند با اهل كتاب و ميفرمايد كه * ( الَّذِينَ آتَيْناهُمُ الْكِتابَ ) * آنها را كه داده‌ايم آنها را كتاب يعنى تورية و انجيل را * ( يَعْرِفُونَه ) * ميشناسند رسول خداى را بحليه و صفتى\r\n","description":"","footnote":"","page_name":" 371 ","page_number":371},
  {"content":"\r\nكه در تورية و انجيل است * ( كَما يَعْرِفُونَ أَبْناءَهُمُ ) * هم چنان كه ميشناسند پسران خود را بحلية و صفت ايشان ابو حمزهء ثمالى روايت كرده كه چون حضرت رسالت ( ص ) به مدينه آمد عمر از عبد اللَّه بن سلام پرسيد كه معرفت شما مر حضرت پيغمبر ( ص ) را كه خداى تعالى از آن خبر ميدهد كه همچون معرفت شما است بفرزندان بر چه وجه ميتواند بود ابن سلام گفت من او را بنعتى و صفتى كه در تورية نوشته است شناختم و بيقين دانستم كه او پيغمبر خداست هم چنان كه يكى از ما ميشناسد پسر خود را در ميان پسران خود و به خدا سوگند كه من برسالت پيغمبر ( ص ) متيقنترم از آنكه به صحت نسب پسر خويش چه اين را حقتعالى بما خبر داده در كتاب خود كه تورية است و اما آن را معلوم نداريم كه زنان چه در ساخته‌اند و چه كرده اند عمر گفت كه خدا توفيق رفيق تو كرده است عبد اللَّه فقد اصبت و صدقت پس از حال كسانى كه با وجود تيقن ايشان به صحت نبوت آن حضرت اعتراف به آن نميكنند خبر ميدهد كه * ( الَّذِينَ خَسِرُوا أَنْفُسَهُمْ ) * آنان كه زيانكار شدند در نفسهاى خود از اهل كتاب و غير ايشان از مشركان * ( فَهُمْ لا يُؤْمِنُونَ ) * پس ايشان ايمان نميارند و اعتراف نمينمايند بصدق محمد ( ص ) به جهت فرط عناد و جحود با وجود آنكه متيقناند در نفس خود كه وَجَحَدُوا بِها وَاسْتَيْقَنَتْها أَنْفُسُهُمْ ظُلْماً وَعُلُوًّا پس بر سبيل جحد و توبيخ و تهجين باشراك مىفرمايد كه * ( وَمَنْ أَظْلَمُ ) * و كيست ستمكارتر * ( مِمَّنِ افْتَرى ) * از كسى كه افترا كند باشراك و ببندد * ( عَلَى اللَّه كَذِباً ) * بر خداى دروغ را به آنكه ملائكه دختران ويند و بتان ما را نزد او شفيع خواهند بود * ( أَوْ كَذَّبَ بِآياتِه ) * يا تكذيب كنند آيات او را كه قرآنست و آن را سحر و شر و كهانت نام نهند و ذكر او با آنكه ايشان جامع اين هر دو امر بودند تنبيه است بر آنكه هر يك از اين امرين بتنهايى رسيده است بنهايت افراط در ظالم بر نفس خود يعنى هر كس كه قايل يكى از اين دو امر است ظالمترين مردمان است بنفس خود * ( إِنَّه لا يُفْلِحُ الظَّالِمُونَ ) * بدرستى كه شأن و قصه اين است كه رستگار نشوند ستمكاران كه اظلمى از آنها نباشد در كفر و جحود و انكار * ( وَيَوْمَ نَحْشُرُهُمْ جَمِيعاً ) * منصوب است بمضمر و تقدير اينست كه و يوم نحشرهم كان كيت و كيت و حذف آن به جهت بقاى كلام است بر ابهام كه ادخل است در تخويف و تهويل و يا آنكه منصوب است با ذكر مقدر يعنى ياد كن روزى را كه حشر كنيم همهء ايشان را از عابدان و معبودان * ( ثُمَّ نَقُولُ ) * پس\r\n","description":"","footnote":"","page_name":" 372 ","page_number":372},
  {"content":"\r\nگوئيم از روى توبيخ * ( لِلَّذِينَ أَشْرَكُوا ) * مر آنان را كه شرك آورده‌اند * ( أَيْنَ شُرَكاؤُكُمُ ) * كجايند خدايان شما كه شريك خدا ساخته‌ايد الذين صفت شركاء است يعنى آن چنان خدايانى كه * ( كُنْتُمْ تَزْعُمُونَ ) * بوديد كه گمان ميبرديد كه آنها شريكان خدايند يا شفيعان شما پس حذف هر دو مفعول شده و در اين كلام تقدير آنست كه تزعمونهم شركاء و اضافهء شركاء بايشان جهت آنست كه ايشان آنها را براى نفس خود فرا گرفته بودند به گمان آنكه نفع بايشان رسانند و از ابن عباس مرويست كه در قرآن هر جا كه لفظ زعم واقع شده بمعنى كذب است و در اين آيه وضوح دلالت است بر بطلان جبر و اثبات معاد و حشر جميع خلقان از مقاتل مرويست كه چون مشركان ببينند كه حقتعالى اهل توحيد را بيامرزد و از خطاياى ايشان درگذرد با يكديگر گويند كه چون از شما سؤال نمايند بگوئيد كه ما موحديم تا شما را نيز بيامرزد پس چون حقتعالى ميداند كه ايشان را در عرصهء محشر جمع كند با ايشان خطاب كند كه اين شركائكم تا بدانند كه حقتعالى ميداند كه ايشان در دار دنيا شرك آوردند و اينكه گمان ايشان در امروز نفع بايشان نمىدهد و بعد از سؤال حقتعالى بر ايشان بر سبيل توبيخ بيان جواب ايشان ميفرمايد كه نزد تو چه توبيخ بايشان گويند پس مىفرمايد * ( ثُمَّ لَمْ تَكُنْ فِتْنَتُهُمْ ) * آن گاه نباشد معذرت ايشان كه\r\nتوهم كرده باشند كه به آن متخلص ميشوند از عذاب و اين مأخوذ است از فتنت الذهب اذا اخلصته و يا فتنه بمعنى كفر است و مراد عاقبت و سرانجام است و يا بمعنى جواب است و تسميهء آن بفتنه جهت آنست كه فتنه كذبست و يا آنكه آن را به قصد خلاصى گويند و قول اول از ابن عباس و قتاده است و مروى عن ابى عبد اللَّه عليه السلام و بنا بر قول ثانى و ثالث معنى آنست كه نباشد عاقبت كفر ايشان و يا جواب ايشان * ( إِلَّا أَنْ قالُوا ) * مگر آنكه گويند * ( وَاللَّه رَبِّنا ) * بخدايى كه پروردگار ما است * ( ما كُنَّا مُشْرِكِينَ ) * نبوديم ما شرك آورندگان يعنى بر وجه كذب اين سوگند خورند كه مشرك نبوديم با آنكه دانسته باشند كه نفعى نخواهد داد ايشان را اما از فرط وحشت و حيرت به اين قايل شوند هم چنان كه گويند رَبَّنا أَخْرِجْنا مِنْها با آنكه متيقن باشند بخلود و مؤيد اينست كه وَتَرَى النَّاسَ سُكارى آورده‌اند كه چون روز قيامت مشاهدهء كرامات و علو مقام اهل توحيد كنند بعضى مر بعضى را گويند كه سوگند ياد كنيد كه ما مشرك نبوده‌ايم تا نجات يابيم و چون سوگند خورند كه ما مشرك نبوده‌ايم حقتعالى مهر بر دهنهاى ايشان نهد تا جوارح ايشان بر كفر ايشان گواهى دهند و اين كه بعضى تنزيل معنى به اين وجه ميكنند كه ما كنا مشركين فى الدنيا عند انفسنا و فى اعتقادنا زيرا كه معتقد ايشان در دنيا آنست كه مصيباند در اين معنى و\r\n","description":"","footnote":"","page_name":" 373 ","page_number":373},
  {"content":"\r\nبه جهت اين سوگند خورند در آخرت موافق نيست بقوله * ( انْظُرْ كَيْفَ كَذَبُوا ) * بنگر كه چگونه دروغ گويند * ( عَلى أَنْفُسِهِمْ ) * بر نفسهاى خود بنفى شرك از آن پس حمل آن بر كذب ايشان در دنيا هم چنان كه قول جبائى است متعسف است و مخل بنظم و نظير اينست قوله تعالى يَوْمَ يَبْعَثُهُمُ اللَّه جَمِيعاً فَيَحْلِفُونَ لَه كَما يَحْلِفُونَ لَكُمْ * ( وَضَلَّ عَنْهُمْ ) * و گم شود از ايشان * ( ما كانُوا يَفْتَرُونَ ) * آنچه بوده باشند كه افترا ميكردند از شركاء يعنى نفع بايشان نرسانند در تخلص از عذاب ابدى و خايب و خاسر مىباشد از آنچه اميد ميداشتند از ايشان بزعم خود از شفاعت ايشان و معنى استفهام در كيف تعجيب است از قول ايشان نقل است كه ابو سفيان و وليد و عتبه و شيبه و ابى بن خلف و برادرش با جمعى ديگر در موضعى از مسجد الحرام بودند و استماع تلاوت قرآن از پيغمبر آخر الزمان صلَّى اللَّه عليه و آله ميكردند پس نضر بن حارث را كه تواريخ ملوك عجم خوانده بود و اخبار گذشتگان ياد داشت پرسيدند كه اين چيست كه محمد صلَّى اللَّه عليه و آله ميگويد آن لعين گفت كه من نميدانم كه چيست و چه ميگويد مگر كه لب ميجنباند و افسانه پيشينيان ميخواند چنانچه من نيز احيانا بر شما ميخوانم حقتعالى دربارهء او فرمود * ( وَمِنْهُمْ مَنْ يَسْتَمِعُ إِلَيْكَ ) * و از كفار مكه كسانى هستند كه گوش فرا ميدارند بسوى تو وقتى كه قرآن ميخوانى * ( وَجَعَلْنا ) * و گردانيده ايم * ( عَلى قُلُوبِهِمْ ) * بر دلهاى ايشان * ( أَكِنَّةً ) * پوششها يعنى چون كه ايشان از فرط عناد و جحود و انكار و حقد و استكبار تدبر و انديشه نمىكنند در آيات قرآنى بمنزلهء كسانىاند كه گوئيا واقع گردانيده‌ايم بر قلوب ايشان غطاها * ( أَنْ يَفْقَهُوه ) * به جهت كراهت آنكه فهم كنند آن را * ( وَفِي آذانِهِمْ ) * و نهاده‌ايم در گوشهاى ايشان * ( وَقْراً ) * گرانى تا حق نشنوند وجوه تاويل اينكلام بر سبيل تفصيل در آيه خَتَمَ اللَّه عَلى قُلُوبِهِمْ كه در سوره البقره است مذكور شده ملخص سخن آنست كه چون ايشان در عناد و انكار توغل نموده‌اند و در طريق جحود و استكبار راسخ شده‌اند فكان بر دل ايشان پوششى است كه مانعست از آنكه چيزى بدانند و شنوند و از اين قبيلست قوله لَهُمْ قُلُوبٌ لا يَفْقَهُونَ بِها الى آخر و از اين بليغتر قوله ان فى ذلك لذكرى لمن كان له قلب كه نفى قلب كرده كه وعاء علم است يعنى عدم تدبر ايشان بر وجهى است است كه گوييا قلب كه محل علم است از ايشان مسلوب است و مانند اينست قوله سواء محياهم و مماتهم و در مجمع آورده كه قاضى ابو عاصم عامرى گفته كه اصح اقوال در اين باب روايت ماثوره است از رواة موثقه كه پيغمبر صلَّى اللَّه عليه و آله در شب نماز ميگذارد و در آن تلاوت قرآن ميفرمود به جهر به جهت آنكه شخصى آن را بشنود\r\nو در معانى آن تدبر كند و مشركان معاند هر گاه آواز قرائت آن حضرت را\r\n","description":"","footnote":"","page_name":" 374 ","page_number":374},
  {"content":"\r\nمىشنودند در ايذاء و آزار او ميكوشيدند و او را از جهر منع مىكردند حقتعالى در حين قرائت آن حضرت خواب بر ايشان مىانداخت تا آن را نشنوند و يا دل ايشان با مرد ديگر مشغول مىگردانيد تا از شنيدن آن غافل مىشدند و اين بعد از آن بود كه اقامهء حجة بر ايشان شده بود و قطع معذرت ايشان شده و مشيت الهى تعلق گرفته به آنكه منتفع نشوند سماع آن و ايمان نياورند به آن پس در آيه تشبيه كرده القاى نوم را بر ايشان و يا مشغول ساختن ايشان بامرى بتغطيه بر قلوب ايشان و وقر اذان ايشان و وجه شبه بينهما منع تدبر است و استماع چه هم چنان كه غطاى قلوب و وقر اذان مانع تدبر و استماع است القاى نوم و مشغولى به غير نيز مانع آنست و هذا معنى قوله وَإِذا قَرَأْتَ الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالآخِرَةِ حِجاباً مَسْتُوراً و ابو على جبائى نيز بر اينقولست و احتمال دارد كه معنى كلام چنين باشد كه حقتعالى بعد از علم بعدم ايمان ايشان معاقب مىسازد ايشان را بعقوبات متنوعه كه يكى از آن سلب فهم و سماع است از قلوب و اذان ايشان و يا غطاى قلوب ايشان كنايه است از كفر ايشان يعنى بعد از عدم تدبر ايشان در آيات بينه و حجج نيره ما كفر ايشان را تشبيه كرديم بغطا و قروح نسبة جعل و غطاء و وقر به خود تشبيه او باشد كفر ايشان را بغطا و وقر هم چنان كه يكى از ما هر گاه ذكر مناقب و مدايح شخصى كرده باشد گويد جعلته فاضلا و اگر ذكر مقابح و فسق كسى كرده باشد گويد جعلته فاسقا و مثل ذلك يقال ( جعل القاضى فلانا عدلا ) و مراد به اين حكمست بفضل و فسق و عدل پس گويا كه حقتعالى ميفرمايد كه ( حكمنا عليهم بالكفر و الضلالة ) * ( وَإِنْ يَرَوْا كُلَّ آيَةٍ ) * و اگر ببينند هر معجزهء كه از تو ميطلبند * ( لا يُؤْمِنُوا بِها ) * ايمان نيارند بدان از فرط عناد و استحكام تقليد در ايشان پس فرط تكذيب ايشان بنهايت رسيده * ( حَتَّى إِذا جاءُوكَ ) * تا آنكه چون بيايند به تو * ( يُجادِلُونَكَ ) * جدال و خصومت كنند با تو حتى اينجا از قسم آنست كه جمل بعد از آن واقع مىشود و او را عملى نيست و جمله اينجا اذا است و جواب او اينكه * ( يَقُولُ الَّذِينَ كَفَرُوا ) * گويند آنها كه كافرانند * ( إِنْ هذا ) * نيست اين كتاب تو * ( إِلَّا أَساطِيرُ الأَوَّلِينَ ) * مگر افسانه پيشينيان مانند قصهء رستم و اسفنديار و غير آن كه فايدهء در تحت آن نيست چه اصدق حديث را خرافات اولين گفتن غايت تكذيب است و قوله يجادلونك حالست از مجيء ايشان و مىتواند بود كه حتى حرف جاره باشد و اذا جاءك در موضع جر و يجادلونك جواب و يقول تفسير آن و اساطير بمعنى ( اباطيل ) است جمع اسطوره يا اسطار جمع سطر و اصل آن سطر است بمعنى خط و مراد اخبار است از حال كفارى كه علم الهى تعلق گرفته بود كه بر صفت كفر بميرند تا رسول ( ص ) دل مبارك خود را بايمان ايشان معلق نگرداند و از آن قطع طمع\r\n","description":"","footnote":"","page_name":" 375 ","page_number":375},
  {"content":"\r\nكند كه\r\nاليأس احدى الراحتين\r\nبعد از آن در بيان عناد و اصرار ايشان مىفرمايد كه * ( وَهُمْ ) * و ايشان يعنى كافران * ( يَنْهَوْنَ عَنْه ) * باز مىدارند مردمان را از ايمان برسول ( ص ) * ( وَيَنْأَوْنَ عَنْه ) * و خود دور مىشوند از او يعنى نه خود ايمان ميآورند و نه ديگرى را مىگذارند و گويند آيه دربارهء ابى جهلست كه در موسم حج حاضر مىشدى و به جهت قرابت حمايت آن حضرت كرده نگذاشتى كه كسى ايذا به آن حضرت رساند و تعرضى به او كند و خود از او دور ميشد و به او نمىگرويد و بدانكه بعضى از اهل خلاف در تفسير خود از عطا و مقاتل نقل كرده‌اند كه اين آيه در حق ابو طالب است و در اين باب حديثى و شعرى متناقض نقل كرده‌اند و آن اينست كه رسول صلَّى اللَّه عليه و آله او را فرمود كه يا عم چرا به من ايمان نمىآورى گفت من نمىدانم كه تو رسول خدايى و در دعوت نبوت صادقى و ليكن از ملامت مردمان احتراز مىكنم و چون جمعى از قريش خواستندى تا او را برنجانند وى را در حمايت گرفتى و گفتى شعر\r\n\r\n( و اللَّه لن يصلوا اليه بجمعهم\r\nحتى او اسد فى التراب دفينا\r\n\r\n\r\nفاصدع بما تؤمر عليك غضاضة\r\nو ابشر و قر بذاك منك عيونا\r\n\r\n\r\nو دعوتنى و زعمت انك ناصحى\r\nو لقد صدقت و كنت ثم امينا\r\n\r\n\r\nو عرضت دينا لا محالة انه\r\nمن خير اديان البرية دينا\r\n\r\n\r\nلولا الملامة او حذارى ستة\r\nلو جدتنى سمحا بذلك مبينا )\r\n\r\nهر كه اين ابيات را تأمل كند داند كه بيت آخرين ملحق است و ملايم ابيات سابقه نيست و بينهما مناقضه است چه بيت اول متضمن نصرت و هوا خواهى و قطع طمع كفار است از آنكه رنجى به او رسانند تا آنكه او زنده باشد و بيت دويم امر است او را باداى رسالت و شكى نيست كه مقولهء اينچنين نه از شأن كفار است و بيت سيم مشحون به آنكه ايمان حقست چه در لغت عرب هيچ فرقى نيست ميان ( آمنت بك و صدقتك ) و اگر اين دليل كفر باشد پس دليل ايمان خلاف اين باشد و اين بديهيست كه عقل حاكمست بر بطلان اين و اخير مجانس آن نيست بلكه مناقض است و بيت ( چهارم ) اقرار است به آنكه دين او از همه دينها بهتر است و اين عين اعترافست با فضيلت و حقيت و ايمان و نقيض قول كفار و بر همه عقلا واضح و لايح است كه بيت اخير مجانس آن نيست بلكه مناقض است پس چگونه بعد از ابيات اربعه كه دلالت صريح دارند باعتراف او بحقيقت ايمان و تصديق او به آن اين بيت نقيض آن است و مصرح بر عدم ايمان از او صادر شده باشد و نيز اين آيه چون كه معطوفست بر آيات سابقه و معطوف عليه لاحق است دلالت مىكند بر عدم صحت اينقول چه همهء آن در ذم كفار است كه معاند حضرت رسالتند و نيز اجماع اهل البيت صلوات اللَّه عليهم اجمعين است بر ايمان ابى طالب و اجماع\r\n","description":"","footnote":"","page_name":" 376 ","page_number":376},
  {"content":"\r\nايشان حجت است زيرا كه اهل البيت احد الثقليناند كه حضرت رسالت صلَّى اللَّه عليه و آله امر فرموده بتمسك ايشان حيث\r\nقال انى تارك فيكم الثقلين كتاب اللَّه و عترتى ان تمسكتم بهما لن تضلوا بعدى\r\nو نيز دالست بر ايمان ابى طالب بروايت ابن عمر كه روز فتح مكه ابو بكر ابو قحافه را كه پدر او بود نزد رسول آورد و مسلمان شد و در آن وقت اعمى شده بود رسول صلَّى اللَّه عليه و آله فرمود چرا اين پير فانى را در رنج انداختى و به اينجا آوردى و نگذاشتى كه من نزد او روم ابو بكر جواب داد كه ( اردت ان يأجره اللَّه ) خواستم تا خداى او را مزد دهد و الذى بعثك بالحق لانى كنت باسلام ابى طالب اشد فرحا باسلام ابى التمس بذلك قرة عينك بخدايى كه ترا به حق بخلق فرستاد كه فرح من باسلام ابى طالب بيشتر بود از اسلام پدر خود و من به جهت روشنى چشم تو و خوشنودى تو التماس كردم از پدر خود حضرت رسالت صلَّى اللَّه عليه و آله فرمود كه صدقت راست گفتى و اشعارى كه ابو طالب گفته در در باب نصرت رسول صلَّى اللَّه عليه و آله و تصديق نبوت او و حمايت او از اشرار كفار و اعانت او و در جميع احوال و قصايدى كه در اين باب فرموده و مخالف و مؤالف در كتب خود ايراد كرده‌اند از حد احصا متجاوز است و از جمله فرمود كه شعر\r\n\r\n( منعنا الرسول رسول المليك\r\nيبيض تلالا كلمع البروق\r\n\r\n\r\nو من ذلك الم يعلموا انا وجدنا محمدا\r\nنبيا كموسى خط فى اول الكتب )\r\n\r\nو علما و اصحاب ما رضوان اللَّه عليهم در اين باب كتب متعدده و رسايل كثيره نوشته‌اند و نقاب اشتباه از چهرهء آن برداشته‌اند تا آنكه ( مثل ضوء الشمس وقت الضحى ) شده و آثار شبهات همه بالكليه محو و باطل گشته ( فمن اراد مزية التبيين و التفصيل فليطالع كتبهم و رسائلهم ) و بعد از بيان حال كفار معاند در نهى مردمان از ايمان و ناى خودشان از آن ميفرمايد كه * ( وَإِنْ يُهْلِكُونَ ) * و هلاك نميكنند كفار بنهى و ناى خود * ( إِلَّا أَنْفُسَهُمْ ) * مگر نفسهاى خود را * ( وَما يَشْعُرُونَ ) * و نميدانند كه آن به غير ايشان تعدى نكند پس تهديد ايشان مىكند بقوله * ( وَلَوْ تَرى ) * و اگر به بينى اى محمد صلَّى اللَّه عليه و آله يا اى بيننده اين را كه * ( إِذْ وُقِفُوا عَلَى النَّارِ ) * چون باز داشته شده باشند كفار بر آتش تا آن را معاينه به بينند و يا مطلع شوند بر آن و يا در آورده شوند در آن و بدانند مقدار عذاب خود را هر آينه ببينى امرى در غايت شناعت اين جواب شرطست و حذف آن به جهت ابهام و تهويلست و چون ايشان را مشاهده كنى كه از سختى عذاب فرياد كنند * ( فَقالُوا ) * پس گويند از روى تمنى رجوع در دنيا كه * ( يا لَيْتَنا نُرَدُّ ) * كاشكى باز گردانيده شويم به دنيا * ( وَلا نُكَذِّبَ بِآياتِ رَبِّنا ) * و تكذيب نكنيم آيتهاى پروردگار خود را * ( وَنَكُونَ\r\n","description":"","footnote":"","page_name":" 377 ","page_number":377},
  {"content":"\r\n* ( مِنَ الْمُؤْمِنِينَ ) * و باشيم از جملهء باوردارندگان در انوار گفته كه قوله * ( وَلا نُكَذِّبَ ) * استيناف كلامست از ايشان بر وجه اثبات كقوله ( دعنا و لا اعود اى انا لا اعود تركتنى أ و لم تتركنى ) يا عطفست بر نرد يا حال از ضمير آن پس در حكم متمنى باشد و قوله انهم لكاذبون كه در آخر آيهء لاحقه واقعست راجع است بوعدى كه جمله يا ليتنا نرد الخ متضمن آنست و حفص و كسايى و حمزه نكذب را منصوب ميخوانند بر جواب باضمار ان بعد از واو به جهت اجراى آن در مجراى فا و ابن عامر برفع آن ميخواند براى آنكه عطف باشد و نكون منصوب بر جواب ان و قوله * ( بَلْ ) * اضرابست از ارادهء ايمان كه مفهوم مىشود از تمنى يعنى نه چنانست كه ايشان گويند كه چون به دنيا روند مؤمن باشند بلكه همان بر كفر خواهند بود و اين تمناى اقرار توحيد در اين حال براى آنست كه * ( بَدا لَهُمْ ) * ظاهر شده مر ايشان را بشهادت جوارح يا بظهور عذاب * ( ما كانُوا يُخْفُونَ ) * آنچه بودند كه ميپوشيدند از كفر و معاصى بر وجه نفاق يا از روى جهل بر خود ملتبس ميكردند و ميگفتند كه همانا كه اين واقع نشود و يا وقوع قيامت و بعث و ثواب و عقاب و از سفله و جهله و ضعفه قوم خود اخفا ميكردند و يا قبايح اعمال خود را ميپوشيدند از خلقان * ( مِنْ قَبْلُ ) * پيش از اين در دينى پس به جهت ضجارت آنچه بر آن باشند از فرط عذاب و شدت نكال تمناى رجوع كردند بدينى * ( وَلَوْ رُدُّوا ) * و اگر باز گردانيده شوند به دنيا كه دار تكليف است بعد از فوت و ظهور عذاب * ( لَعادُوا ) * هر آينه باز گردند * ( لِما نُهُوا عَنْه ) * براى آن چيزى كه نهى كرده شده باشد يعنى باز مرتكب شرك و عصيان و تكذيب شوند * ( وَإِنَّهُمْ لَكاذِبُونَ ) * و بدرستى كه ايشان دروغ گويانند در وعدهء ايمان در مجمع آورده كه اينجا سؤالى متوجه مىشود كه تمنى چگونه صحيح باشد در كذب و حال آنكه كذب در خبر مىباشد و جواب آنست كه بعضى حمل همه كلام كرده‌اند بر وجه تمنى و صرف كذب نموده‌اند به غير امرى كه تمنا نموده‌اند و گفته‌اند كه معنى كلام آنست كه ( هم كاذبون فيما يخبرون عن انفسهم فى الدنيا من الاصابة و اعتقاد الحق ) يا آنكه مراد آنست كه ( هم كاذبون ان اخبروا عن انفسهم بانهم ردوا و آمنوا ) و اگر چه آنچه حكايت كرده شده از ايشان بر وجه تمنى است نه خبر و جايز است حمل آن بر غير كذب حقيقى به آنكه مراد اين باشد كه هم تمنوا ما لا سبيل اليه فكذب املهم و تمنيهم و مثل اين در كلام عرب مشهور است كما يقال ( كذب الملك لمن تمنى ما لم يدرك ) پس مراد خيبة باشد در امل و تمنى اگر گويند كه چگونه جايز باشد كه تمناى رد كنند و حال آنكه عالم باشند به آنكه رد كرده نخواهند شد\r\nگوئيم جواب از اين از چند وجه است\r\n","description":"","footnote":"","page_name":" 378 ","page_number":378},
  {"content":"\r\nيكى آنكه ما ميدانيم كه اهل آخرت بجميع احكام آخرت عارف نخواهند بود بلكه آنچه ايشان را ضرورى باشد آنجا از امورى كه در دنيا به آن موعود شده باشد از عرش و كرسى و لوح و قلم و ميزان و حساب و كتاب و ثواب و عقاب و بهشت و دوزخ و صراط و فرشتگان معاينه خواهند ديد اما ديگر چيز ها واجب نيست كه به آن عارف باشند و دانند تا موجب علم ايشان باشد بعدم رجوع به دنيا پس ايشان را تمنى رجوع و خلاصى از عذاب و دعاى براى خلاصى از آن جايز باشد دويم آنكه تمنى جايز است كه در چيزى باشد كه متمنى داند كه بوقوع نميآيد مانند ( ليت الشباب لنا يعود ) سيم آنكه مانعى نيست در آنكه از ايشان تمنى واقع شود براى رد و براى آنكه از گرويدگان باشند و اينقول زجاج است و بعضى مردمان بعضى كلام را تمنى ميگردانند و بعضى را اخبار و اكذيب را معلق ميسازد بخبر نه بقوله يا ليتنا و اين بنا بر قرائت رفع نُكَذِّبَ كه كلام مستأنف باشد درست است نه بقرائت نصب و چون اين آيات كه در او وعيد قيامت است بر كافران خوانده شد بعث و نشو را منكر شدند * ( وَقالُوا ) * و گفتند * ( إِنْ هِيَ ) * ضمير راجع بحياة است يعنى گفتند كه نيست زندگانى * ( إِلَّا حَياتُنَا الدُّنْيا ) * مگر زندگانى ما به دنيا * ( وَما نَحْنُ بِمَبْعُوثِينَ ) * و ما نيستيم برانگيخته شدگان از قبور\r\nپس از حال ايشان در قيامت خبر ميدهد كه * ( وَلَوْ تَرى ) * و اگر به بينى تو * ( إِذْ وُقِفُوا عَلى رَبِّهِمْ ) * چون باز داشته شوند كافران در قيامت به حكم پروردگار ايشان و يا بر جزاى او و يا بر موقف عرض او و ايشان را محبوس سازند بر پروردگار خود و تثبيط ايشان كنند به آنچه حقتعالى ايشان را به آن فرمايد و بنا بر اين كلام جارى مجراى عادت واقع شده كه آن متضمن عظم امر وقوف عبد است نزد سيد و يا چون واقف گردانيده شوند بر احوال آخرت كه حقتعالى به آن وعده داده كه * ( قالَ ) * گويد خدا بر سبيل توبيخ كه * ( أَ لَيْسَ هذا بِالْحَقِّ ) * آيا نيست اين بعث و نشور و ثواب و عقاب درست و راست گوييا اين جواب قايلى است كه گفته ( ما ذا قال ربهم حينئذ ) يعنى اين هنگام خداى چه ميگويد با ايشان ميگويد با ايشان خطاب مىكند بر سبيل تقريع كه آيا اين كه شما را به آن وعده ميدادم درست و راست است * ( قالُوا بَلى ) * گويند آرى حقست و راست * ( وَرَبِّنا ) * به حق پروردگار ما يعنى اقرار كنند بحقيت آن مؤكد بسوگند به جهت غايت انجلاى امر موعود بر ايشان * ( قالَ ) * گويد خداى يعنى فرشتگان را فرمايد تا گويند بايشان كه * ( فَذُوقُوا الْعَذابَ ) * پس بچشيد عذاب را * ( بِما كُنْتُمْ تَكْفُرُونَ ) * به آنچه بوديد كه نمىگرويديد به آن با براى سببية است و ما مصدريه\r\n","description":"","footnote":"","page_name":" 379 ","page_number":379},
  {"content":"\r\nيعنى عذاب كشيد بسبب كفر خودتان به اين روز و ميتواند بود كه با عوض و بدل باشد يعنى بعوض آن كفر عذاب بچشيد بدانكه در اين آيه باتفاق مراد بقوله * ( إِذْ وُقِفُوا عَلى رَبِّهِمْ ) * رؤيت نيست براى آنكه آيه مخصوص است بكفار و باجماع امت كافران خداى را نخواهند ديد بعد از آن مىفرمايد كه * ( قَدْ خَسِرَ الَّذِينَ ) * بدرستى كه زيان كردند آنان كه * ( كَذَّبُوا بِلِقاءِ اللَّه ) * تكذيب كردند رسيدن به ثواب و عقاب خداى كه بايشان وعده داده و آن را بدروغ پنداشتند و نميتواند بود كه مراد رؤيت باشد چه آن ممتنع است چنان كه ادلهء عقليه و سمعيه شاهد اين معنى است و آن در كتب كلامية مبرهن شده و اجماع اهل البيت نيز بر اينست و ازين قبيل است قوله فَمَنْ كانَ يَرْجُوا لِقاءَ رَبِّه اى ثوابه و قوله فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَه اى يلقون عذابه و همچنين\r\nقوله عليه السلام من احب لقاء اللَّه احب اللَّه لقائه و من كره لقاء اللَّه كره اللَّه لقائه اى لقاء رحمته\r\nو از ابن عباس و حسن نيز مرويست كه معنى كذبوا بلقاء اللَّه كذبوا بلقاء ما وعد اللَّه من الثواب و العقاب است پس در كلام مضاف مقدر باشد و يا اسناد لقا به خدا بر سبيل مجاز باشد در انوار گفته كه لقاء اللَّه بمعنى لقاء بعث اللَّه است و آنچه تابع آنست از ثواب و غير آن از احوال قيامت و خسران ايشان به جهت فوت نعيم است از ايشان و استيجاب عذاب مقيم بر ايشان و قوله * ( حَتَّى إِذا جاءَتْهُمُ السَّاعَةُ ) * غايت كذبوا است نه خسر زيرا كه خسران ايشان را غايتى و نهايتى نخواهد بود يعنى ايشان تكذيب بعث و امور اخرويه كردند و چون بيايد بايشان قيامت يعنى مقدمات آنكه آن مشاهده عقوبات آن است * ( بَغْتَةً ) * ناگاهان * ( قالُوا يا حَسْرَتَنا ) * گويند كه اى حسرت و پشيمانى ما * ( عَلى ما فَرَّطْنا فِيها ) * بر آنچه تقصير كرديم بر حياة دنيا بدانكه * ( بَغْتَةً ) * بمعنى فجأة است و منصوبست بر حاليه بر معنى باغتة و يا مصدريه چه آن نوعى از مجيء است كانه قيل بغتتهم الساعة بغتة و حسرت اگر چه از غير ذوى العقول است و قابل خطاب نيست اما عرب در حين وقوع بلية عظيمه و داهيهء شديده آن را نازل منزلهء استغاثه ميگردانند فكانه قيل تعالى ( فهذا او انك كمال يقال الدواهى ) و ضمير فيها راجع بحياة دنيا است و اگر چه مذكور نشده به جهت علم مخاطب به آن و يا راجع بساعت است يعنى تقصير كرديم در شأن قيامت و ايمان آوردن به آن و ببايد دانست كه كفار كلمهء يا حسرتنا را يا در حين موت خواهند گفت چه در آن حال مشاهدهء آثار عذاب خواهند نمود و بنا بر اين چون كه موت از احوال قيامتست و مقدمات آن پس از جنس ساعت است و جايز باشد تسميهء آن به ساعت و لهذا\r\nقال رسول اللَّه صلَّى اللَّه عليه و آله من مات فقد قامت قيامته\r\nو بنا بر اين مجىء ساعة بعد از موت به جهت سرعة در حكم امرى باشد كه به غير\r\n","description":"","footnote":"","page_name":" 380 ","page_number":380},
  {"content":"\r\nفطرة واقع شود ( بغتة و فجاة ) و مؤيد اينست كه ابو سعيد خدرى از پيغمبر صلَّى اللَّه عليه و آله روايت كرده كه فرداى قيامت چون اهل دوزخ درجات رفيعه و منازل عاليهء اهل بهشت به بينند گويند كه * ( يا حَسْرَتَنا عَلى ما فَرَّطْنا فِيها ) * * ( وَهُمْ يَحْمِلُونَ ) * و ايشان يعنى كفار بردارند * ( أَوْزارَهُمْ ) * گناهان خود را * ( عَلى ظُهُورِهِمْ ) * بر پشتهاى خود مراد آنست كه گناهان لازم ايشان باشد و از ايشان منفك نگردد پس اين تمثيل است براى استحقاق ايشان آثار و اثقال آثام را * ( أَلا ساءَ ما يَزِرُونَ ) * بدانيد كه بد چيزيست بار گناه كه ميكشند در معالم از قتاده و سدى نقل كرده كه چون مؤمن از قبر بيرون آيد استقبال كند او را چيزى در غايت خوبى و خوشبويى و گويد كه مرا ميشناسى مؤمن گويد كه نه من ترا نه ميشناسم گويد كه من عمل توام بيا بر من سوار شو كه من بسيار در دنيا بر تو سوار بوده‌ام و آيه يَوْمَ نَحْشُرُ الْمُتَّقِينَ إِلَى الرَّحْمنِ وَفْداً اشاره به اين است و چون كافر سر از خاك بردارد پيش آيد او را چيزى در غايت زشتى و ناخوشى و بدبويى و گويد مرا مىدانى كافر گويد نه ترا نميشناسم گويد كه من كردار ناپاك توام بسيار بر من سوار شدى امروز بر تو سوار ميشوم * ( وَهُمْ يَحْمِلُونَ أَوْزارَهُمْ ) * عبارت از اين است و حمل اوزار بر ظهور بر وجه تشبيه و توسع است يعنى گناه مانند بار گران باشد كه از كشيدن آن رنج و مشقت عظيم بحامل آن رسد و به همين معنى است آنچه در ادعيهء ائمه عليهم السلام وارد شده كه\r\nهربت اليك بنفسى باثقال ذنوبى احملها الى ظهرى\r\nدر روايتى آمده كه حقتعالى گناهان را مصور سازد به صورت جسميه ثقليه و آن را تحميل كند بر ظهور عصاة بعد از آن به جهت رد قول كفار كه ميگفتند إِنْ هِيَ إِلَّا حَياتُنَا الدُّنْيا منقصت و مذمت دنيا مىكند و مدح و ثناى عقبا و مىفرمايد * ( وَمَا الْحَياةُ الدُّنْيا ) * و نيست زندگانى دنيا كه ايشان بدان مغرورند * ( إِلَّا لَعِبٌ وَلَهْوٌ ) * مگر بازى كودكان و مشغولى بيخردان يعنى اعمال دنيويه نيست مگر لعبى و لهوى كه ملهى و شاغل مردمانست از آنچه معقب منفعت دائمه و لذت حقيقت است * ( وَلَلدَّارُ الآخِرَةُ ) * و هر آينه سراى آخرت * ( خَيْرٌ لِلَّذِينَ يَتَّقُونَ ) * بهتر است براى كسانى كه پرهيزكارى ميكنند از جهت آنكه آن سراى باقيست و لذات آن خالص از شوايب و نوايب و آفات و ايمن از بيم زوال و عاهات * ( أَ فَلا تَعْقِلُونَ ) * آيا تعقل نمىكنند و حفص و نافع و ابن عامر بخطاب ميخوانند يعنى آيا تعقل نمىكنيد تا بر شما واضح شود كه كدام از اين دو سراى بهتر است تا از شهوات فانيهء دنيويه منزه شده در تحصيل اسباب موصله بنعم باقيه اخرويه كوشيد و قوله * ( لِلَّذِينَ يَتَّقُونَ ) * تنبيه است بر آنكه اعمال متقيان از لهو و لعب خاليست بعد از آن تسليهء حضرت رسالت\r\n","description":"","footnote":"","page_name":" 381 ","page_number":381},
  {"content":"\r\nصلَّى اللَّه عليه و آله مىنمايد از تكذيب كفار قريش با آنكه اقامت حجت بر ايشان كرده ميفرمايد كه * ( قَدْ نَعْلَمُ إِنَّه ) * معنى قد زيادتى است در فعل و كثرة آن كقول الشاعر ( و لكنه قد يهلك المال نائله ) و ضمير انه ضمير شان است يعنى بتحقيق كه بسيار ميدانيم و ميبينيم كه شان و قصه كار اينست كه * ( لَيَحْزُنُكَ الَّذِي يَقُولُونَ ) * هر آينه اندوهناك ميگرداند ترا آنچه ميگويند كفار در باب تكذيب تو و ترا گاهى ساحر و شاعر و زمانى كاهن و مجنون لقب مىنهند و ما ايشان را بجزا و سزاى خود خواهيم رسانيد آورده‌اند كه اخنس بن شريق و ابو جهل پر جهل با يكديگر ملاقات كردند اخنس گفت يا ابا الحكم در شأن محمد ابن عبد اللَّه صلَّى اللَّه عليه و آله چه مىگويى در دعواى خود صادقست يا كاذب حالا كسى بر ما مطلع نيست تا اگر راست گويى بر تو محاجه كند گفت محمد ( ص ) راست گواست و آنچه بما مىرساند آسمانيست نه شيطانى اما اگر به نبوت او اعتراف كنيم محذورى لازم مىآيد و آن اينست كه تمام عز و شرف كه اهل حرم بدان ممتاز و سرافرازند از لوا و سقايه و ندوة و عمارت مسجد بآل قصى تعلق دارد اگر نبوت نيز بايشان باز گردد پس ساير قريش يكبارگى محروم ميمانند و بروايت ابى ميسره ابو جهل مشافهة با پيغمبر صلَّى اللَّه عليه و آله گفت كه اى محمد ( ص ) ما هرگز از تو دروغى نشنيده‌ايم و ترا صادق دانسته‌ايم و ليكن در دعوى نبوت تكذيب تو مىكنيم حقتعالى فرمود كه ما ميدانيم كه تو به جهت تكذيب كفار محزون و غمگين ميگردى * ( فَإِنَّهُمْ ) * پس بدرستى كه ايشان * ( لا يُكَذِّبُونَكَ ) * تكذيب نمىكنند ترا در حقيقت و باطنا براستى تو معترفند * ( وَلكِنَّ الظَّالِمِينَ ) * و لكن ستمكاران * ( بِآياتِ اللَّه يَجْحَدُونَ ) * بآيتهاى خدا كه قرآن است و ساير معجزات انكار ميكنند از روى عناد و جحود اگر چه متعدى بنفسه است اما چون كه متضمن تكذيبست متعدى به با شده يعنى اظهار كذب ميكنند بآيات خدا با آنكه بصدق آن متيقناند و وضع ظالمين در موضع ضمير جهة دلالت است بر آنكه مشركان ظالمند به جهت جحود و عناد و يا جاحد به جهت تمرن ايشان بر ظلم و بدانكه ذكر فا در فانهم جهت آنست كه كلام اول مقتضى شرطست كانه قيل ( اذا كان قد يحزنك قوله فاعلم انهم لا يكذبونك ) و در معنى آيه چند وجه گفته‌اند يكى آن كه لا يكذبونك بقلوبهم اعتقادا و ان كانوا يظهرون بافواههم التكذيب عنادا و اين قول اكثر مفسران است و سبب نزول اين آيه كه مذكور گشت مؤيد اين است دويم آن كه معنى آنست كه تكذيب نميكنند بحجة و متمكن نيستند بر ايراد برهان بر آنچه به تو نسبت داده‌اند و مؤيد اينست روايات ماثوره از امير المؤمنين عليه السلام كه\r\nالمراد بها انهم لا ياتون به حق هو احق من حقك\r\nسيم ( لا يصادقونك كاذبا ) يعنى ترا كاذب در نميتوانند يافت كقولهم اتيناكم فما\r\n","description":"","footnote":"","page_name":" 382 ","page_number":382},
  {"content":"\r\nاجبناكم يعنى ما اصبناكم جبنا چهارم آنكه لا ينسبونك الى الكذب فيما اتيت به يعنى ترا بكذب نسبت نميتوانند داد در آن چه تو با ايشان در مىآورى زيرا كه تو نزد ايشان امينى و صدوق بلكه قصد ايشان در دفع آنچه بايشان مىنمايى و مىگويى تكذيب آيات خدا است و مقوى اين وجه است قوله * ( وَلكِنَّ الظَّالِمِينَ بِآياتِ اللَّه يَجْحَدُونَ ) * و قوله وَكَذَّبَ بِه قَوْمُكَ وَهُوَ الْحَقُّ چه نفرموده كه و كذبك قومك و مرويست كه ابو جهل آن حضرت را گفت كه ( ما نتهمك و لا نكذبك و لكن نتهم الذى جئت به و نكذبه ) پنجم آنكه مراد آنست كه حقتعالى ميفرمايد كه ايشان تكذيب من مىكنند چه تكذيب تو راجعست بتكذيب من و آن مختص به تو نيست زيرا كه تو رسولى پس هر كه رد كند بر تو چنانست كه بر من رد كرده است و هر كه تكذيب تو كند چنانست كه تكذيب من نموده و اين تسليه ايست از او سبحانه مر رسول خود را بعد از آن در تسليه آن حضرت فرموده كه * ( وَلَقَدْ كُذِّبَتْ ) * و بدرستى كه تكذيب كردند * ( رُسُلٌ مِنْ قَبْلِكَ ) * پيغمبرانى را كه پيش از تو بودند * ( فَصَبَرُوا ) * پس شكيبايى نمودند آن پيغمبران * ( عَلى ما كُذِّبُوا وَأُوذُوا ) * بر آن چه ايشان را تكذيب كردند و بر آن چه رنج بايشان رسانيدند * ( حَتَّى أَتاهُمْ ) * تا وقتى كه آمد بديشان * ( نَصْرُنا ) * يارى كردن ما ايشان را اين ايمان است بوعدهء نصر مر صابران را يعنى تو نيز مانند انبياء سابق بر ايذا و آزار قوم خود صبر كن تا بزمانى كه مقرر شده نزد ما كه ترا بر ايشان نصرت دهيم هم چنان كه رسل سالفه را نصرت داديم بر امم مكذبه در زمان نصرت آنها * ( وَلا مُبَدِّلَ ) * و نيست تغيير دهنده * ( لِكَلِماتِ اللَّه ) * مر وعده هاى خداى را كه آيات كريمهء وَلَقَدْ سَبَقَتْ كَلِمَتُنا لِعِبادِنَا الْمُرْسَلِينَ و كَتَبَ اللَّه لأَغْلِبَنَّ أَنَا وَرُسُلِي و إِنَّهُمْ لَهُمُ الْمَنْصُورُونَ مخبر است بر آن پس وعدهء كه در نصرت و غلبهء اهل ايمان داده‌ايم بر مشركان هر آينه واقع شدنيست و لا محاله بودنى * ( وَلَقَدْ جاءَكَ ) * و هر آينه آيد به تو * ( مِنْ نَبَإِ الْمُرْسَلِينَ ) * بعضى از خبر فرستادگان كه امم ايشان چه آزارها بديشان رسانيدند و ايشان بر آن صبر كردند تا كه بر ايشان غالب شدند پس تو نيز اقتدا بايشان كرده سپر صبر در سركش و دل خوش دار تا كار تو چنان كه دل خواه تو باشد ساخته گردانيم و ترا بر اعدا مظفر و منصور سازيم و بر جميع اهل كفر غالب گردانيم و بدانكه من در * ( مِنْ نَبَإِ الْمُرْسَلِينَ ) * نمىتواند بود كه زايده باشد زيرا كه * ( وَلَقَدْ جاءَكَ مِنْ نَبَإِ الْمُرْسَلِينَ ) * كلام مثبت است و من زايده در كلام منفى مىباشد پس مراد اخبار است ببعضى از اخبار انبياء بر حسب مصالح و مؤيد اينست قوله تعالى وَمِنْهُمْ مَنْ\r\n","description":"","footnote":"","page_name":" 383 ","page_number":383},
  {"content":"\r\nلَمْ نَقْصُصْ عَلَيْكَ و بعد از آن اعلام رسول خود مىكند كه قطع طمع از ايمان اهل شرك كن كه ايمان نخواهند آورد و مىفرمايد كه * ( وَإِنْ كانَ كَبُرَ عَلَيْكَ ) * و اگر چنانست كه بزرك مينمايد يعنى گران و دشوار است بر تو * ( إِعْراضُهُمْ ) * روگردانيدن ايشان از قبول دين حق و امتناع ايشان از اتباع تو * ( فَإِنِ اسْتَطَعْتَ ) * پس اگر مىتوانى * ( أَنْ تَبْتَغِيَ نَفَقاً فِي الأَرْضِ ) * آنچه بجويى سوراخى در زمين يعنى منفذى كه بر آن در آيى تا بجوف ارض رسى * ( أَوْ سُلَّماً فِي السَّماءِ ) * يا بالا روى بنردبانى در آسمان و بر آن جا برائى * ( فَتَأْتِيَهُمْ بِآيَةٍ ) * پس به يارى آيهء ملجيه را بايشان تا به جهت آن ملجأ شده ايمان آرند پس چنان كن و در انوار گفته كه فى الارض صفت نفقا است و فى السماء صفت سلما و جايز است كه متعلق باشد بتبتغى يا حال باشد از ضمير مستكن و جواب شرط محذوف است تقدير اينكه فافعل و مقصود از آن بيان فرط حرص آن حضرت بر اسلام قوم خود بر وجهى كه هر آيتى كه اقتراح مىكردند در صدد آن بود كه بايشان آورد يعنى اگر قدرتى ميداشت كه آيتى را كه ملجأ سازندهء ايشان باشد بايمان از تحت ارض يا از فوق سما بياورد البته آن را بايشان ميآورد به جهت فرط رجا بايمان ايشان * ( وَلَوْ شاءَ اللَّه ) * و اگر خواستى خداى و حكمت او مقتضى الجاء و اكراه ايشان بودى بر\r\nايمان و قهر و جبر ايشان بر آن * ( لَجَمَعَهُمْ عَلَى الْهُدى ) * هر آينه جمع كردى ايشان را بر هدايت بآيات ملجئه و مكرهه و ليكن نمىكند به جهت خروج آن از تحت حكمت يعنى چون حكم الهى مقتضى آنست كه ايشان از روى اختيار ايمان آرند نه بر وجه اجبار و ايشان به جهت عناد و جحود و فرط استكبار نظر در آيات تو نمىكنند و تأمل در آن نه مىنمايند و بر وجه تعنت و اقتراح از تو آيات مىطلبند نه به قصد اهتدا و رشاد پس حكمت الهى چنان اقتضا مىكند كه آنها را در وادى خذلان گذاشته نظر لطف را از ايشان بردارد و بر وجه الجاء ايشان را بر ايمان ندارد چه اين منافى تكليف است و موجب سقوط استحقاق ثوابى كه متفرعست بر تكليف و اگر خداى دانستى كه آيتى و دلالتى هست كه ايشان نزد آن ايمان آرند به اختيار خود بر او واجب بودى كه اظهار آن كند و حال آن كه هرگز به اختيار خود ايمان نيارند اگر چه جميع آيات بايشان نمايى كما قال وَلَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ و چون چنين است * ( فَلا تَكُونَنَّ ) * پس مباش * ( مِنَ الْجاهِلِينَ ) * از نادانان به آنكه ايمان اجبارى منافى حكمت است يا جزع مكن در موضع صبر و حريص مباش در چيزى كه واقع نشود تا حال تو به حال جهال متقارب نگردد چه\r\n","description":"","footnote":"","page_name":" 384 ","page_number":384},
  {"content":"\r\nاين صفت از دأب جهله است و اين معنى از جبائى منقولست و گويند كه اين نفى جهل است از آن حضرت اى ( لا تكن جاهلا بعد ان اتاك العلم باحوالهم بانهم لا يؤمنون ) غرض تبعيد و زجر آن حضرت است از اينحال يعنى جزع مكن و متحير مشو جهت كفر ايشان و اعراض ايشان از ايمان * ( إِنَّما يَسْتَجِيبُ الَّذِينَ ) * جز اين نيست كه اجابت مىكنند دعوت ترا آنان كه * ( يَسْمَعُونَ ) * ميشنوند بسمع قبول و بر وجه فهم و تأمل كقوله أَوْ أَلْقَى السَّمْعَ وَهُوَ شَهِيدٌ يعنى جواب دعوت آن كس دهد كه خود را بر شنيدن آن دارد و نظر كند و بوعظ و زجر آن منتفع شود نه اين جماعت مشركان كه مانند مردگانند در عدم استماع و انتفاع و عدم اجابت دعوت و عدم تأمل و تفكر در آيه * ( وَالْمَوْتى يَبْعَثُهُمُ اللَّه ) * و مردگان را برانگيزاند خداى از قبر آن گاه بدانند دين حقرا و به آن بگروند و آن دانستن و گرويدن سود نكند * ( ثُمَّ إِلَيْه يُرْجَعُونَ ) * پس بسوى جز او مكافات او باز گردانيده شوند در قيامت ملخص معنى آنست كه اجابت دعوت تو نميكند مگر مؤمنى كه سامع حق باشد و بر وجه تأمل و تفكر در آن نگرد اما كافر بمنزلهء ميت است اجابت دعوت تو نميكند تا آنكه حقتعالى او را در قيامت مبعوث سازد او ملجأ شود بايمان باز سر رشتهء كلام باقوال كفار كشيده مىفرمايد كه * ( وَقالُوا ) * و گفتند رؤساى قريش بعد از آنكه از معارضه قرآن عاجز شدند * ( لَوْ لا نُزِّلَ عَلَيْه ) * چرا فرو فرستاده نمىشود بر محمد صلَّى اللَّه عليه و آله * ( آيَةٌ مِنْ رَبِّه ) * آيتى از نزد پروردگار او يعنى معجزهء كه ما از او مىطلبيم مراد آيات مقترحه است كه بر سبيل تعنت از آن حضرت اقتراح مىكردند چون يد و بيضا و عصاء موسى و ناقه ثمود و احياء موتى و غيرها و يا به جهت عدم اعتداد ايشان بآيات و معجزات حضرت كاينات از جهت عناد كه مىگفتند كه چرا آيتى ديگر بما نمينمايد * ( قُلْ إِنَّ اللَّه قادِرٌ ) * بگو بدرستى كه خدا قادر است * ( عَلى أَنْ يُنَزِّلَ آيَةً ) * بر آنكه فرو فرستد آيتى از آيات مقترحهء ايشان و يا غير از آياتى كه نموده و يا آيات كه ايشان را ملجأ و مضطر سازد بايمان مانند شق جبل يا آيتى كه اگر به آن نگروند و جحود كنند هلاك شوند * ( وَلكِنَّ أَكْثَرَهُمْ لا يَعْلَمُونَ ) * و ليكن بيشتر ايشان نميدانند كه حقتعالى قادر است بر انزال آن و انزال مستجلب بلا و عنا است چه حكم الهى بر اين وجه شرف انقياد يافته كه چون معجزه طلبند و او سبحانه آن را ظاهر گرداند و مقترحان ايمان نيارند عذاب استيصال بر ايشان فرود آيد مانند قوم ثمود و اصحاب مايده و غير آن و يا نميدانند كه در آنچه انزال فرموده از آيات بينه ايشان را مندوحه است\r\n","description":"","footnote":"","page_name":" 385 ","page_number":385},
  {"content":"\r\nاز غير آن يعنى مقنع و كافى است مر كسى را كه در آن نظر كند و تدبر نمايد و چون بيان فرمود كه او سبحانه قادر است\r\nبر انزال آيات مقترحه و غير مقترحه در عقب آن بيان كمال قدرت و حسن تدبير و حكمت خود مىكند و مىفرمايد كه * ( وَما مِنْ دَابَّةٍ فِي الأَرْضِ ) * و نيست هيچ جنبندهء در زمين يعنى حيوانى كه بر روى زمين حركت كند و مشى نمايد مأخوذ از ( دب يدب اذا مشى مشيا فيه تقارب خطوه ) و تا در آن براى نقل است از وصفيه باسميه * ( وَلا طائِرٍ ) * و نه هيچ پرندهء كه در هوا * ( يَطِيرُ بِجَناحَيْه ) * بپرد ببالهاى خود اين كلمه براى تأكيد است چنان كه گويند كه فلان چيز را به چشم ديدم و فلان سخن را به گوش شنيدم و يا آنكه طيران كنايه است از سرعت و وصف آن بجناح براى قطع مجاز محصل كلام اينست كه نيست هيچ پرنده و جنبدهء * ( إِلَّا أُمَمٌ أَمْثالُكُمْ ) * مگر ايشان گروهانىاند مثل شما يعنى مانند هر يك از شما محفوظ الاحوال و مقدر الارزاقاند و مقرر الآجال و نظير شما در اين آفرينش و حيات و ممات و كثرة و قلت و ذكورة و انوثة و توالد و تناسل و در دلالت بر وجود صانعى كه مدبر و قادر و عالم وحى است و جمع امم به جهت حملست بر معنى چه دابه و طاير در حيز نفى واقع شده اند و آنچه در حيز نفى واقع مىشود مفيد عموم است و لهذا احتياج نيست كه آن را بصيغهء جمع ايراد كنند و در اين تنبيه است بر آنكه جايز نيست كه عباد ظلم كنند بر حيوانات چه حقتعالى خالق آنها است و منتصف براى آنها و از اينجاست كه بعضى گفته‌اند كه معنى آيه اين است كه آنها همچو شمااند در مردن و زنده شدن براى انتصاف و اخذ اعواض تا حق هر صاحب حقى بوى رسد و هيچ مظلومى را بر ظالمى حقى نماند كما\r\nقال عليه السّلام ينتصف من الشاة القرناء للشاة الجماء\r\nو در خبر است كه چون خلايق را در موقف عرض بدارند و بساط نصفت بگسترانند و ترازوى عدل را بياويزند منادى از قبل حقتعالى ندا كند كه هر مظلومى كه حقى دارد بر ظالمى برخيزد و داد خود را از او بخواهد و بجلال و عزت من كه امروز مثقال ذرهء ظلم ظالمى بر مظلومى نرود و اگر نه آن ظلم را من كرده باشم پس حق تعالى جملهء حيوانات را كه بر ايشان حيفى رفته باشد محشور سازد و در عرصهء قيامت جمع كند و انتصاف نمايد ميان آنها پس امر كند ايشان را كه خاك شويد همه خاك شوند كافران چون اين را ببينند گويند هر يك از ايشان كه ا لَيْتَنِي كُنْتُ تُراباً و اين دليلست بر آنكه ثواب منقطع نباشد و عوض منقطع باشد در اماتة حيوانات و در روز قيامت المى بايشان نرسد تا عوض لازم نيايد از ابو ذر مرويست كه ما نزد رسول صلَّى اللَّه عليه و آله بوديم كه دو بقر وحشى بر يكديگر شاخ زدند آن حضرت فرمود كه مىدانيد\r\n","description":"","footnote":"","page_name":" 386 ","page_number":386},
  {"content":"\r\nكه براى چه بر يكديگر شاخ زدند عرض كرديم نه يا رسول اللَّه ( ص ) فرمود\r\nلكن اللَّه يدرى سيقضى بينهما\r\nبعد از آن مىفرمايد كه * ( ما فَرَّطْنا فِي الْكِتابِ ) * فرو نگذاشتيم در لوح محفوظ * ( مِنْ شَيْءٍ ) * هيچ چيزى را بلكه آن مشتمل است بر جلال و دقايق امور علوى و سفلى و امر هيچ حيوانى و جمادى در آن فرو گذاشت نشده كه وَلا رَطْبٍ وَلا يابِسٍ إِلَّا فِي كِتابٍ مُبِينٍ و اكثر مفسران بر آنند كه مراد به كتاب قرآن است چه مدونست در آن آن چه محتاج اليه امر دين است مفصلا يا مجملا از بيان حلال و حرام و قصص و امثال و مواعظ و اخبار و آنچه مجمل است بيانش بتفصيل رسول خود باز گذاشتيم كه ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا مرويست از عبد اللَّه مسعود كه ( مالى لا العن من لعنه اللَّه فى كتابه يعنى الواشمة و المستوشمة و الواصلة و المستوصلة ) زنى اين را بشنيد در جميع قرآن نظر كرد آيتى به اين مضمون نيافت نزد او رفت و گفت يا عبد اللَّه ( تلوت البارحة ما بين الدفتين فلم اجد فيه لعن الواشمة ) فرمود\r\nلو تلوته لوجدته قال اللَّه تعالى ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * و ان مما اتانا رسول اللَّه ( ص ) ان قال لعن اللَّه الواشمة و المستوشمه\r\nو آنچه متشابه است با علماى امت تفويض فرموديم كه وَما يَعْلَمُ تَأْوِيلَه إِلَّا اللَّه وَالرَّاسِخُونَ فِي الْعِلْمِ و از احتجاج بر هر فرقه از فرق ضلالت فرو گذاشت نكرديم بلكه در آن بيان كرديم آنچه حجت است مر اهل حق را بر اهل باطل و نزد ابن مسلم مراد به كتاب اجل است يعنى فرو گذاشت نكرديم هيچ چيز را الا كه براى آن اجل مقرر كرده‌ايم * ( ثُمَّ إِلى رَبِّهِمْ يُحْشَرُونَ ) * پس همهء امم بسوى جزاء پروردگار خود و بجايى كه مالك نفع و ضر نباشند حشر كرده خواهند شد تا مطيعان را ثواب دهند و عاصيان را عقاب كنند و يا مكلفان را بر الام اعواض دهند و انصاف بعضى از بعضى بستانند و از ابن عباس مرويست كه مراد بحشر ايشان موت ايشان است و قول اول اشهر است و نه در مجمع آورده كه بعضى از اهل تناسخ استدلال كرده‌اند بر آنكه بهايم و طيور مكلفند لقوله امم امثالكم و اين باطل است زيرا كه ما مبين كرديم وجه مماثله را و اگر لا بد باشد حمل آن بر عموم پس مراد به آن امثال ما خواهند بود بر مثل صورت و هيئت و خلق ما و چگونه صحيح باشد تكليف بهايم و حال آنكه غير عاقلند و تكليف صحيح نيست الا با عقل و چون با وجود ظهور اين آيات بر كمال قدرت و علم او كفار متنبه نشدند و در عناد خود ماندند از اين جهت بعد از اين در صفت ايشان فرمود كه * ( وَالَّذِينَ كَذَّبُوا بِآياتِنا ) * آنان را كه بدروغ پنداشتند آيتهاى ما را كه قرآنست يا ساير حجج بينه * ( صُمٌّ ) * كرانند از شنيدن اين آيات دالهء بر وحدانيت و ربوبيت و كمال علم و عظم و قدرت او سبحانه آن نوع شنيدنى كه نفوس ايشان از آن متأثر گردند * ( وَبُكْمٌ ) * و گنگانند از سخن گفتن\r\n","description":"","footnote":"","page_name":" 387 ","page_number":387},
  {"content":"\r\nحق * ( فِي الظُّلُماتِ ) * خابطاند در تاريكيهاى كفر كه به هيچ وجه راه به حق نميبرند و يا در ظلمت جهل و ظلمت تقليد و عنادند اين خبر سيم است يا حال از ضمير مستكن در خبر و گويند كفار در آخرت متصف به اين سه صفت خواهند بود و آيهء لِمَ حَشَرْتَنِي أَعْمى مؤيد اين است * ( مَنْ يَشَأِ اللَّه يُضْلِلْه ) * هر كه را خواهد خداى خذلان نمايد او را در ضلالت و نظر لطف و توفيق از او باز گيرد يعنى چون ادلهء باهره و آيات بينه واضحه بر او عرض كنند و او از فرط جحود و عناد در آن ننگرد و تأمل و تفكر ننمايد حقتعالى او را بر حال ضلالت خودش باز گذارد كما قال وَتَرَكَهُمْ فِي ظُلُماتٍ لا يُبْصِرُونَ و يا معنى آنست كه حقتعالى در قيامت راه بهشت و ثواب به او ننمايد و يا آنكه حكم بضلالت او كند و يا علامتى در او ظاهر سازد تا فرشتگان به آن علامت بدانند كه وى از اهل ضلالت است تا بر او لعن كنند يا او را هلاك كنند بعقوبات دنيويه و اخرويه چه اضلال بمعنى اهلاك آمده * ( وَمَنْ يَشَأْ ) * و هر كه را خواهد * ( يَجْعَلْه ) * بگرداند او را * ( عَلى صِراطٍ مُسْتَقِيمٍ ) * بر راه راست يعنى از روى لطف و توفيق راه رشد و هدايت به او نمايد و او را بر آن مستمر گرداند يعنى هر كه به قصد اهتدا نظر كند در آيات ما و در آن باب جد و جهد نمايد تا حق بر او ظاهر شده تابع آن شود توفيق ما شامل حال او شده به راه راست آيد و بطريق اهتدا استقامت نموده و در آن راسخ گردد كه وَالَّذِينَ جاهَدُوا فِينا لَنَهْدِيَنَّهُمْ سُبُلَنا\r\nبعد از آن حضرت رسالت را امر مىفرمايد بمحاجهء كفار و مىفرمايد كه * ( قُلْ أَ رَأَيْتَكُمْ ) * استفهام بر سبيل تعجبست و كاف حرف خطاب كه به آن مؤكد شده به جهت مبالغه و محلى از اعراب ندارد زيرا كه ميگويند ( أ رأيتك زيدا ما شأنه ) چه اگر كاف را محلى از اعراب ميبود به اين وجه ميبود كه ( ارايت نفسك زبدا ما شانه ) و اين خلاف قاعده است و لازم مىآيد كه در آيه أ رأيتموكم گفته ميشد نه أ رأيتكم پس فعل معلق است از آن و مفعول محذوف تقدير اينكه أ رأيتكم آلهتكم اذ تدعونها و معلوم شد كه كاف محض خطابست و معنى اسميت از او مخلوعست مانند كاف ذلك و هنالك و معنى اينست كه بگو اى محمد صلَّى اللَّه عليه و آله ايشان را كه چه مىبينيد * ( إِنْ أَتاكُمْ عَذابُ اللَّه ) * اگر بيايد بشما عذاب خدا چنانچه بكافران گذشته آمد در دنيا مانند عاد و ثمود * ( أَوْ أَتَتْكُمُ السَّاعَةُ ) * يا بيايد بشما قيامت مراد هول و عذاب خدايست در آخرت بقرينه قوله * ( أَ غَيْرَ اللَّه تَدْعُونَ ) * آيا غير خداى را خوانيد در وقت مشاهدهء عذاب تا آن عذاب را از شما بردارد اين تبكيت است مر ايشان را و قوله * ( إِنْ كُنْتُمْ\r\n","description":"","footnote":"","page_name":" 388 ","page_number":388},
  {"content":"\r\n* ( صادِقِينَ ) * محذوف الجزاست اى فادعوه يعنى اگر هستيد راست گويان كه بتان خدايانند پس بخوانيد غير او را * ( بَلْ ) * نه چنان است كه بتان را خوانيد در آن وقت بلكه * ( إِيَّاه تَدْعُونَ ) * او را خوانيد تقديم مفعول جهت افادهء تخصيص است يعنى تضرع جز بدرگاه او نبريد و غير او را نخوانيد به جهت كشف عذاب * ( فَيَكْشِفُ ) * پس ببرد و رفع كند از شما در دنيا * ( ما تَدْعُونَ إِلَيْه ) * آنچه او را مىخوانيد بكشف و دفع آن * ( إِنْ شاءَ ) * اگر خواهد و حكمت او مقتضى آن كشف باشد * ( وَتَنْسَوْنَ ) * و فراموش كنيد در وقت دعا يعنى ترك كنيد و دست باز داريد * ( ما تُشْرِكُونَ ) * آنچه شريك ساخته‌ايد به او يعنى آلههء خود را بگذاريد و در وقت دفع عذاب متوجه او شويد و طلب كشف آن از او كنيد نه از بتان چه در عقول مركوز شده كه او است كه قادر است بر كشف ضر نه غير او و مىتواند بود كه تنسون بر معنى خود باشد نه بمعنى تتركون يعنى از شدت عذاب و هول آن بتان را فراموش كنيد و او را خوانيد پس چگونه در وقت محنت آجل و عاجل خداى را مىخوانيد نه غير او را چرا در وقت راحت و آسايش غير او را مىخوانيد و مىپرستيد اين قول تبكيت و تعيير است كه حقتعالى كافران و مشركان را كرده تا متنبه شده بدانند كه ايشان در عبادت اصنام مخطىاند بعد از آن رسول خود را اعلام مىنمايد از حال امم سالفه كه برسل خود مخالفت كردند و در آن بيان مىفرمايد كه حال مشركان قريش اگر بر طريق مخالفت راسخ شوند و تابع نشوند همچو حال ايشان باشد در نزول عذاب و مىفرمايد كه * ( وَلَقَدْ أَرْسَلْنا ) * و بدرستى كه ما فرستاديم رسولان را * ( إِلى أُمَمٍ ) * بامتان ايشان * ( مِنْ قَبْلِكَ ) * پيش از تو من زايده است براى تأكيد يعنى البته امتانى كه پيش از تو بودند رسولان بايشان آمدند و ايشان كافر شده تكذيب آنها كردند * ( فَأَخَذْناهُمْ ) * پس بگرفتيم ايشان را * ( بِالْبَأْساءِ ) * به سختى و تنگى و درويشى و قحطى * ( وَالضَّرَّاءِ ) * و بآفتها و بيماريها يعنى بنقصان اموال و انفس اين هر دو صيغه تأنيثاند كه مذكرى ندارند القصه مىفرمايد كه ايشان را به مرض و عرض گرفتيم * ( لَعَلَّهُمْ يَتَضَرَّعُونَ ) * تا باشد كه ايشان زارى كنند و از شرك اعراض نموده دست نياز در ذيل توبه و استغفار زنند * ( فَلَوْ لا إِذْ جاءَهُمْ بَأْسُنا ) * پس چرا وقتى كه آمد بديشان عذاب ما * ( تَضَرَّعُوا ) * زارى نكردند و روى تضرع و تذلل بدرگاه ما نياوردند كه اگر زارى كردندى بلا از ايشان مندفع شدى * ( وَلكِنْ قَسَتْ ) * و ليكن سخت شده بود * ( قُلُوبُهُمْ ) * دلهاى ايشان و ترك تضرع و زارى از قساوت\r\n","description":"","footnote":"","page_name":" 389 ","page_number":389},
  {"content":"\r\nقلبست * ( وَزَيَّنَ لَهُمُ الشَّيْطانُ ) * و آراسته بود شيطان براى ايشان * ( ما كانُوا يَعْمَلُونَ ) * آنچه بودند كه به عمل درمىآوردند اين استدراك است در معنى و بيان صارف ايشان از تضرع و اشعار بر آنكه مانع ايشان از تضرع نبود مگر قساوت قلوب ايشان و اعجاب باعمال خود كه شيطان تزيين آن كرده بود در ايشان غرض كه ايشان باعمال خود متعجب شده ترك تضرع و انابه كردند و عجب از جملهء صفات مهلكه است چنانچه در حديث آمده كه\r\nثلث مهلكات شح مطاع و هوى متبع و اعجاب المرء بنفسه\r\nو ابليس چون دانست كه از جهت عجب او در دام شقاوت افتاد و هر لاف و دعوى كه از گريبان هستى او سر بر زده سرمايهء او همين صفت است لا جرم سرگشتگان وادى غفلت را از اين راه در وادى ضلالت و غوايت مىاندازد و صفت عجب و خود بينى را در نظر ايشان آراسته ميسازد تا بواسطهء خود ديدن از حق پرستيدن باز مىمانند اين آيه دالست بر بطلان قول مجبره كه حقتعالى كفر را بر دل و چشم كافران آراسته گردانيده چه حق سبحانه ميفرمايد كه شيطان مزين كفر در دل و چشم ايشانست و رحمن مزين ايمان در قلوب مؤمنان كقوله حَبَّبَ إِلَيْكُمُ الإِيمانَ وَزَيَّنَه فِي قُلُوبِكُمْ و مكره كفر و باطل كقوله وَكَرَّه إِلَيْكُمُ الْكُفْرَ وَالْفُسُوقَ وَالْعِصْيانَ * ( فَلَمَّا نَسُوا ) * پس آن هنگام كه فراموش كردند كافران مكذب * ( ما ذُكِّرُوا بِه ) * آنچه پند داده شده بودند به آن از بأساء و ضراء و متعظ به آن نشدند * ( فَتَحْنا عَلَيْهِمْ ) * بگشاديم بر ايشان * ( أَبْوابَ كُلِّ شَيْءٍ ) * درهاى همه چيز را از انواع نعمت و راحت مراد تكثير نعيمست نه استيعاب همهء آن يعنى چون ببلا و نقمت و محنت پند پذير نشدند به آسانى وسعت معيشت نيز امتحان كرديم غرض كه به جهت الزام حجت و ازاحهء علت هم بسراء و ضراء آزمايش كرديم و هم بشدت و رخا گويند اين بر وجه استدراج بود و مكر الهى عبارت از اينست وَاللَّه خَيْرُ الْماكِرِينَ وَمَكَرُوا مَكْراً وَمَكَرْنا مَكْراً نه بر وجه اكرام و تعظيم چه مرويست از حضرت رسالت ( ص ) كه در اين آيه فرموده كه\r\nمكر القوم و رب الكعبة\r\nو نيز مرويست از آن حضرت كه فرمود\r\nاذا رايت اللَّه يعطى على العاصى فان ذلك استدراج منه\r\nچون بينى كه حقتعالى اعطاى نعمت مىكند بر عاصى پس آن از قسم استدراج است از او و بعد از آن اين آيه تلاوت فرمود و از امير المؤمنين عليه السّلام روايت است كه فرمود\r\nيا بن آدم اذا رأيت نعمة ربك فاحذره\r\nيا بن آدم چون نعمت خداى خود را بينى از آن با حذر باش مبادا كه از قبيل استدراج باشد حاصل كه در باب اهل كفر كه اصحاب استدراج باشند مىفرمايد كه ما ابواب نعمت خود را بر ايشان گشاديم * ( حَتَّى إِذا فَرِحُوا ) * تا وقتى كه شاد شدند\r\n","description":"","footnote":"","page_name":" 390 ","page_number":390},
  {"content":"\r\nبر وجه نظر و شگفت داشتند * ( بِما أُوتُوا ) * به آنچه داده شدند از انواع نعم و دل در آن بستند و آن را سبب استيفاى لذات ساخته بمشغولى بنعم از منعم باز ماندند و بمراسم شكر و لوازم سپاس دارى اقدام ننمودند * ( أَخَذْناهُمْ بَغْتَةً ) * بگرفتيم ايشان را ناگاهان * ( فَإِذا هُمْ مُبْلِسُونَ ) * پس آن گاه ايشان بعد از معاينه عذاب بسيار حسرت خورندگان و پشيمانان و نااميدان بودند اين مأخوذ است از ابلس زيدا اذا اشتدت حيرته * ( فَقُطِعَ ) * پس بريده شد * ( دابِرُ الْقَوْمِ الَّذِينَ ظَلَمُوا ) * آخر آن گروه كه ستم كردند بر خود و منقطع شد اصل و نسب ايشان يعنى نصرت اولياء خود كرديم و دشمنان ايشان را مستأصل ساختيم بر وجهى كه يكى از ايشان باقى نماند و دابر مشتق است از دبره دبرا و دبورا اذا اتبعه * ( وَالْحَمْدُ لِلَّه رَبِّ الْعالَمِينَ ) * و شكر و سپاس مر خداى را است كه پروردگار عالميانست بر اهلاك ظالمان و چون هلاكت ظالم از آن وجه كه سبب خلاصى مردمانست از ستم و بيداد و تخليص اهل ارض از شر عقايد و اعمال ايشان نعمتى بزرك و غنيمتى عظيمست پس هر آينه مهلك ايشان سزاوار حمد و ثنا باشد در آيه تعليم است مؤمنانرا كه حمد كنند بر كفايت حقتعالى شر ظالمان را و دلالت است بر آنكه اهلاك ايشان نعمتى است از جانب حقتعالى كه واجب است حمد بر آن مرويست از على بن ابراهيم از قاسم بن محمد بن سليمان از داود منقرى از فضيل بن عياض از ابى عبد اللَّه عليه السّلام كه\r\nالورع هو الذى يتورع عن محارم اللَّه\r\nورع آنست كه از محارم خدا متورع شوى و از شبهات نيز اجتناب كنى به جهت مخافت آنكه نادانسته در حرام افتى و چون منكرى را بينى و انكار نكنى و قادر باشى بر آن پس دوست داشته باشى كه عصيان كنى به خدا و هر كه دوست داشته باشد كه عاصى شود از خدا پس او مبارات كرده باشد با خدا و هر كه بقاى ظالمان را دوست دارد پس دوستى نموده با اهل عصيان و حال آنكه حقتعالى ذات خود را حمد كرده بر اهلاك ظالمان و فرموده كه * ( فَقُطِعَ دابِرُ الْقَوْمِ الَّذِينَ ظَلَمُوا وَالْحَمْدُ لِلَّه رَبِّ الْعالَمِينَ ) * و بعد از آن در احتجاج بر كفار افزوده و فرموده كه * ( قُلْ أَ رَأَيْتُمْ ) * بگو چه مىبينيد * ( إِنْ أَخَذَ اللَّه ) * اگر بگيرد خداى * ( سَمْعَكُمْ ) * شنواى شما را تا كر شويد * ( وَأَبْصارَكُمْ ) * و بينائيهاى شما را تا كور شويد * ( وَخَتَمَ عَلى قُلُوبِكُمْ ) * و مهر نهد بر دلهاى شما تا فهم و هوش در آن نماند * ( مَنْ إِله غَيْرُ اللَّه ) * كدام خدايست غير اللَّه سبحانه كه بقدرت و كرم خود * ( يَأْتِيكُمْ بِه ) * بيارد بشما آن را كه گرفته است و يا يكى از اين مذكورات * ( انْظُرْ ) * نگاه كن و درنگر\r\n","description":"","footnote":"","page_name":" 391 ","page_number":391},
  {"content":"\r\nكه ما * ( كَيْفَ نُصَرِّفُ الآياتِ ) * چگونه ميگردانيم آيتها را از اسلوبى باسلوبى يعنى گاهى در ترهيب و ترغيب سخن گوئيم و وقتى در تذكير و تنبيه باحوال مقدمات عقليه * ( ثُمَّ هُمْ يَصْدِفُونَ ) * پس ايشان يعنى كافران اعراض كنند از آن و حق را انقياد نكنند اشتقاق آن از صدف است بمعنى ناحيه و جانب يق ( صدف عن الشيء صدوفا اذا مال عنه الى جهة اخرى ) و ذكر ثم جهت استبعاد اعراض است بعد از تصريف آيات و ظهور آن * ( قُلْ أَ رَأَيْتَكُمْ ) * بگو اى كافران چه بينيد و چه كنيد * ( إِنْ أَتاكُمْ عَذابُ اللَّه ) * اگر بيايد بشما عذاب خدا در دنيا * ( بَغْتَةً ) * ناگهان بىمقدمه كه شما را بر آن تنبيه كند * ( أَوْ جَهْرَةً ) * يا آشكارا كه علامت حلول و نزول آن ظاهر گردد و گويند كه بغته آنست كه شب فرود آيد و جهرة آنكه در روز واقع شود و بر هر تقدير چون واقع شود * ( هَلْ يُهْلَكُ ) * هلاك نشوند * ( إِلَّا الْقَوْمُ الظَّالِمُونَ ) * مگر گروهى كه ظالمان باشند يعنى مشركان مراد بر هلاكت سخط و تعذيبست و لهذا صحيح است استثناء مفرغ از او و جايز است هلاكت مؤمن با اطفال مطلقا بشآمت ايشان چه هلاك ايشان نه بر وجه سخط است بلكه حكمت در هلاكت آنها رسيدن ايشانست بدرجهء عظمى كه بدون آن از آن محروم ميبودند بر آنها بعد از آن بيان مىكند كه غرض از بعث رسل انذار و تبشير است تا حجت لازم شده هر كه مطيع شود مثاب گردد و هر كه اطاعت نكند معذب شود و ميفرمايد كه * ( وَما نُرْسِلُ الْمُرْسَلِينَ ) * نفرستاديم پيغمبران را * ( إِلَّا مُبَشِّرِينَ ) * مگر در حالى كه مژده دهنده بودند اهل ايمان را ببهشت * ( وَمُنْذِرِينَ ) * و بيم كنندگان كافران بدوزخ * ( فَمَنْ آمَنَ وَأَصْلَحَ ) * پس هر كه ايمان آورد و اصلاح كند كار خود را بتقوى و طاعت * ( فَلا خَوْفٌ عَلَيْهِمْ ) * پس هيچ ترسى نيست ايشان را از عذاب و عقاب * ( وَلا هُمْ يَحْزَنُونَ ) * و نه ايشان اندوهگين شوند از فوت ثواب و يا غمگين شوند از فوت آنچه در دنيا گذاشته‌اند بر خلاف كفار * ( وَالَّذِينَ كَذَّبُوا بِآياتِنا ) * و آنها كه تكذيب كردند آيت هاى ما را * ( يَمَسُّهُمُ الْعَذابُ ) * برسد ايشان را عذاب * ( بِما كانُوا يَفْسُقُونَ ) * بسبب آنكه بيرون رفتند از دايرهء تصديق و اطاعت و اسناد مس به عذاب تنبيه است بر آنكه گوييا عذاب طالب وصول است بر ايشان و عدم توصيف عذاب به جهت غناى آنست از توصيف بتعريف\r\nو چون معاندان قريش از حضرت\r\n","description":"","footnote":"","page_name":" 392 ","page_number":392},
  {"content":"\r\nرسول صلَّى اللَّه عليه و آله اقتراح آيات مىكردند و آن حضرت به خودى خود نميتوانست كه آن را بايشان نمايد از اين جهت حقتعالى مىفرمايد كه * ( قُلْ ) * بگو اى محمد صلَّى اللَّه عليه و آله مر مقترحان را كه * ( لا أَقُولُ لَكُمْ ) * نمىگويم شما را * ( عِنْدِي خَزائِنُ اللَّه ) * نزديك من است خزينهاى مقدورات و ارزاق خدا تا هر چه طلبيد بشما نمايم * ( وَلا أَعْلَمُ الْغَيْبَ ) * و نمىدانم غيب را ما دام كه وحى به من نيايد تا هر چه پرسيد جواب گويم * ( وَلا أَقُولُ لَكُمْ إِنِّي مَلَكٌ ) * و نمىگويم شما را كه از جنس فرشته‌ام تا هر چه ايشان بر آن قادرند و مىكنند من نيز به قوت ملكى بكنم بلكه من همچو شماام در بشريت * ( إِنْ أَتَّبِعُ ) * متابعت و پيروى نميكنم * ( إِلَّا ما يُوحى إِلَيَّ ) * مگر آنچه را كه وحى كرده مىشود به من از احكام حلال و حرام اين كلام متضمن تبريست از دعوى الوهيت و ملكيت و منطوى بر ادعاى نبوت كه از كمالات بشر است به جهت رد استبعاد ايشان دعواى آن حضرت را و جزم ايشان بر فساد مدعاى او * ( قُلْ ) * بگو از روى تمثيل كه * ( هَلْ يَسْتَوِي الأَعْمى ) * آيا يكسان باشند نابينا * ( وَالْبَصِيرُ ) * و بينا يعنى برابر نباشند گمراه با راه يافته و يا جاهل با عالم و موافق اينست آنچه در تفسير اهل البيت عليهم السلم واقع شده كه\r\nهل يستوى من لا يعلم و من يعلم\r\nو يا مدعى مستحيل چون الوهيت و ملكيت و مدعى مستقيم چون نبوت * ( أَ فَلا تَتَفَكَّرُونَ ) * آيا هيچ فكر و انديشه در اين باب نمىكنيد يعنى تأمل و تدبر كنيد در اين تا مهتدى شويد و از عناد برگرديد تا تميز نمائيد ميان ادعاى حق و باطل تا بدانيد كه اتباع وحى از قبيل چيزيست كه محيص و مفرى از آن نيست معتزله بدين آيه تمسك جسته‌اند بر آنكه ملائكه افضل از رسلند چه حضرت را امر فرموده كه بگو لا أَقُولُ إِنِّي مَلَكٌ اگر او افضل از ملائكه بودى اين سخن مناقض او بودى و شبههء نيست كه اين كلامى است در نهايت سخافت زيرا كه سبب نزول اين آيه آنست كه كفار بر سبيل تحكم گفتند كه لَوْ لا أُنْزِلَ عَلَيْه كَنْزٌ چرا به او گنجى فرو نمىآيد وى جواب ايشان داد به آنكه * ( لا أَقُولُ لَكُمْ عِنْدِي خَزائِنُ اللَّه ) * بعد از آن گفتند كه اگر او پيغمبر است چرا غيب نمىداند فرمود كه * ( وَلا أَعْلَمُ الْغَيْبَ ) * يعنى علم بمغيبات ندارم مگر گاهى كه مرا خدا به آن اخبار كند باز گفتند كه اگر پيغمبر است چرا طعام مىخورد و در بازار ميرود كه ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ حضرت فرمود كه وَلا أَقُولُ إِنِّي مَلَكٌ من دعواى ملكية نكردم تا احتياج بطعام نداشته باشم بلكه كار من و مزية اختصاص من آنست كه وحى به من مىآيد و من متابعت\r\n","description":"","footnote":"","page_name":" 393 ","page_number":393},
  {"content":"\r\nآن مىنمايم پس آيهء مذكوره منافى افضليت آن حضرت نباشد بر ملائكه و بعد از تقديم بينات امر بانذار ميفرمايد كه * ( وَأَنْذِرْ بِه ) * و بيم كن آنچه به تو وحى كرده مىشود * ( الَّذِينَ يَخافُونَ ) * آنان را كه به جهت كثرت زلل و تقصير مىترسند * ( أَنْ يُحْشَرُوا ) * از آنكه حشر كرده شوند * ( إِلى رَبِّهِمْ ) * بسوى جزاى پروردگار خود اگر چه پند قرآن همه را عام است اما اينجا تخصيص كرده بترسندگان زيرا كه دل پند پذير و گوش نصيحت شنوا ايشانراست و مراد باهل خشيت اعم از آنست كه مؤمنان مفرط باشند در عمل و يا مجوزان حشر اعم از آنكه مؤمن باشند يا كافر مقربان يا متردد در آن چه انذار منجع است همهء ايشان را بخلاف جازمان باستحالهء آن و مؤيد اينست كه صادق عليه السّلام در تفسير اين آيه فرموده كه\r\nانذر بالقرآن من يرجون الوصول الى ربهم\r\n* ( لَيْسَ لَهُمْ ) * نيست مر آن خايفان را * ( مِنْ دُونِه ) * بجز از خداى * ( وَلِيٌّ ) * دوستى كه متولى امور ايشان باشد در دارين * ( وَلا شَفِيعٌ ) * و نه شفاعت كنندهء كه ايشان را از عذاب هر دو سراى برهاند اين جملهء فعليه در موضع حالست از يحشروا چه مخوف حشر است بر اين حال پس اى محمد ( ص ) خايفان را كه متصفاند به اين صفات بيم كن * ( لَعَلَّهُمْ يَتَّقُونَ ) * تا شايد كه به پرهيزند و گفته‌اند ليس لهم كلام مستأنف است براى رد يهود و نصارى كه گفتند نَحْنُ أَبْناءُ اللَّه وَأَحِبَّاؤُه آورده‌اند كه صناديد قريش با حضرت رسالت ( ص ) گفتند كه هميشه در مجلس تو درويشان و غلامانند چون ابن مسعود و بلال و مقداد و عمار و صهيب و سلمان و خباب بن الارت و غير ايشان از مساكين و ضعفا اگر اين بندگان و مفلسان را از مجلس خود دور كنى ما با تو نشست و بر خواست كنيم و سخنان در باب دين و قرآن بگوئيم و بشنويم چه ما را عار مىآيد كه با درويشان و مسكينان مجالست كنيم غرض آنها از اين گفتار آن بود كه تا اين جماعت از مجلس حضرت رميده ترك صحبت او كنند و ايشان نيز بسخنان خود وفا نكرده گرد او نگردند تا حضرت تنها بماند و از سلمان فارسى رضى اللَّه عنه نقل است كه ما جماعتى فقرا چون بلال و صهيب و خباب با رسول ( ص ) نشسته بوديم اقرع بن حابس تميمى و عيينة بن الحرث بر ما بگذشتند و گفتند يا محمد بيشتر از آنچه ما را منع مىكند از تردد و آمد و شد بنزديك تو حضور اين جماعت ژنده پوش است و تو ميدانى كه ما را ننگ و عيب و عار است با اينها نشستن و برخاستن اگر تو اينها را از نزد خود دور كنى ما نزد تو آئيم و ايمان آريم حضرت فرمود كه ما أَنَا بِطارِدِ الْمُؤْمِنِينَ من اينها را از نزد خود نرانم چه ايمان آورده‌اند و منقاد اوامر و نواهى الهى گشته‌اند گفتند تعيين كن كه روزى ما را باشد و روزى ايشان را فرمود نكنم\r\n","description":"","footnote":"","page_name":" 394 ","page_number":394},
  {"content":"\r\nگفتند اينها را پائين دست بنشان تا ما بر بالاى ايشان نشسته با تو مكالمه و مصاحبت كنيم حضرت ملتفت جواب ايشان نشد و روايتى ديگر است كه رسول صلَّى اللَّه عليه و آله به جهت فرط حرص بر ايمان ايشان راضى شد كه تعيين نوبت كند كه روزى ايشان را باشد و روزى آنها را گفتند اين قرار تعيين را بر جايى بنويس و اين معاهده را در وثيقه ثبت كن حضرت فرمود تا اسباب كتاب حاضر كردند پس امير المؤمنين عليه السلام را فرمود تا اين صورت را در حيز كتابت درآورد جبرئيل اين آيه را آورد كه * ( وَلا تَطْرُدِ الَّذِينَ ) * و مران از مجلس خود آنان را كه * ( يَدْعُونَ رَبَّهُمْ ) * ميخوانند پروردگار خود را و ياد او ميكنند * ( بِالْغَداةِ وَالْعَشِيِّ ) * در بامداد و شبانگاه مراد ذكر است يعنى شب و روز در ياد خدايند و يا مراد نماز صبح و عصر است و نزد بعضى مراد صلوات خمس است و از امام محمد باقر عليه السلام روايت است كه مراد آنست كه قرآن ميخوانند در هر دو طرف روز * ( يُرِيدُونَ ) * ميخواهند بدان نماز و دعا و ذكر * ( وَجْهَه ) * جهت رضاى الهى و او طريقهء اخلاص و اين حالست از يدعون يعنى پروردگار خود را مىخوانند در حالتى كه مخلصاناند در آن و تقييد دعا باخلاص تنبيه است بر آنكه اخلاص ملاك امر است و ترتيب نهى بر آن اشعار بر آنكه دعاى ايشان بر وجه اخلاص مقتضى اكرام ايشان است و منافى طرد و ابعاد ايشان و گفته‌اند كه وجهه بمعنى ذاته است يعنى ميخوانند ذات خداى را و بس و اين لازم معنى اولست در كشف الاسرار آورده كه اراده بر سه وجه است يكى ارادهء دنياى محض كما قال اللَّه تعالى تُرِيدُونَ عَرَضَ الدُّنْيا و علامت آن دو چيزست يكى آنكه بزيادتى دنيا بنقصان دين راضى بودن دويم از درويشان و مسلمانان اعراض كردن دويم از وجوه ثلثه آخرت محض است كما قال اللَّه عز و جل وَمَنْ أَرادَ الآخِرَةَ وَسَعى لَها سَعْيَها و اين نيز در او دو علامت است اول در سلامت دين به نقصان دنيا رضا دادن دويم در مؤانست و الفت به روى درويشان گشادن سيم از اين وجوه اراده محض ذات كما قال يريدون وجهه و نشان آن پاى بر\r\nسر كونين نهادنست و از غير او آزاد گشتن * ( ما عَلَيْكَ ) * نيست بر تو * ( مِنْ حِسابِهِمْ مِنْ شَيْءٍ ) * از حساب و اعمال و ايمان ايشان چيزى * ( وَما مِنْ حِسابِكَ عَلَيْهِمْ ) * و نيست از حساب تو و عمل تو بر ايشان * ( مِنْ شَيْءٍ ) * چيزى بلكه حساب هر يك بر خود است ملخص معنى آنست كه بر تو حساب ايشان نيست پس شايد كه ايمان ايشان نزد خدا اعظم از ايمان كسانى باشد كه طرد ايشان به جهت سؤال آنها ميكنى به جهت طمع در ايمان ايشان اگر ايمان آرند و نيست بر تو اعتبار بواطن و اخلاص ايشان در حينى\r\n","description":"","footnote":"","page_name":" 395 ","page_number":395},
  {"content":"\r\nكه متسماند بسيرت متقيان و اگر چه بحسب فرض ايشان را باطنى غير مرضى باشد هم چنان كه مشركان مىگويند و طعن در ايمان ايشان ميكنند پس حساب ايشان بر ايشانست و از ايشان به تو متعدى نمىشود هم چنان كه حساب تو بر تست و متعدى بايشان نميشود و گويند معنى آنست كه نيست بر تو حساب ارزاق ايشان و نيست بر ايشان حساب رزق تو بلكه خدا رزاق همهء شما است پس بگذار ايشان را تا در خدمت تو باشند و نزد بعضى ضمير راجع به مشركان است و معنى اينكه مؤاخذه نميشوى به حساب ايشان و نه ايشان و به حساب تو تا به جهت اين اهتمام نمايى در ايمان ايشان بر وجهى كه مؤمنان را از نزد خود برانى به جهت طمع در ايمان ايشان * ( فَتَطْرُدَهُمْ ) * جواب نفى است يعنى نيست بر تو حساب ايشان و نيست بر ايشان حساب تو تا برانى ايشان را و قوله * ( فَتَكُونَ مِنَ الظَّالِمِينَ ) * جواب نهى است يعنى ايشان را مران كه اگر برانى پس باشى از ظالمان اين غايت مبالغه است در منع از طرد مؤمنان اگر چه قصد حضرت در تقديم رؤسا و اغنيا بر ضعفا و فقرا قصد خير بود كه آن ايمان آوردن ايشان بود نه ازدراء به فقرا و ضعفا اما چون كه او سبحانه ميدانست كه ايشان هرگز ايمان نياورند و مدعاى ايشان از اين خديعه و مكر است از اين جهت رسول را صلَّى اللَّه عليه و آله از اين اعلام فرمود و نگذاشت كه از مكر ايشان فريب خورد بعد از آن فرمود كه * ( وَكَذلِكَ ) * و هم چنان كه آزموديم فقرا را با اغنيا همچنين * ( فَتَنَّا ) * آزموديم * ( بَعْضَهُمْ ) * برخى اشراف را * ( بِبَعْضٍ ) * ببرخى از ضعفا در امور دين و مقدم گردانيديم اين ضعيفان را بر اقوياى عرب در سبقت ايمان يعنى امتحان و ابتلا كرديم اين اشراف و اغنيا را به آنكه بعوض مال و حال ايشان درويشان را پايهء قرب رسول داديم * ( لِيَقُولُوا ) * تا گويند بزرگان * ( أَ هؤُلاءِ ) * آيا اين گروهند كه كه به نعمت ايمان و احسان يا بتوفيق و هدايت * ( مَنَّ اللَّه عَلَيْهِمْ ) * منت نهاد خداى بر ايشان * ( مِنْ بَيْنِنا ) * از ميان ما و حال آنكه ما اكابر و رؤسائيم و ايشان مساكين و ضعفا و فقرا از ميان ايشان مخصوص باشند باصابت حق و سبقت بخير كقولهم لَوْ كانَ خَيْراً ما سَبَقُونا إِلَيْه و لام براى عاقبت است يا تعليل بنا بر آنكه * ( فَتَنَّا ) * متضمن معنى خذلانست و چون ايشان بر وجه انكار قايل اين قول شدند حقتعالى در جواب ايشان فرمود كه * ( أَ لَيْسَ اللَّه بِأَعْلَمَ ) * آيا نيست خدا دانا يعنى البته داناتر است از همه * ( بِالشَّاكِرِينَ ) * بشكر گويندگان بر نعمت اسلام ملخص معنى آنست كه خدا اعلمست بر كسى كه ايمان از او واقع شود و بر توفيق آن شكر گويد و به كسى كه ايمان از او صدور يابد و كفران آن نمايد پس اول\r\n","description":"","footnote":"","page_name":" 396 ","page_number":396},
  {"content":"\r\nرا توفيق دهد و دويم را در خذلان بگذارد و در آيه دليل واضح است بر آنكه فقراء مؤمنين و ضعفاى ايشان اولى بتقديم و تقرن و تعظيم باشند از اغنياى ايشان از امير المؤمنين عليه السّلام مرويست كه\r\nمن اتى غنيا فتواضع لغناه ذهب ثلثا دينه\r\nهر كه نزد توانگرى رود و به او تواضع كند به جهت غناى او چهار دانك دين او برود و ابو سعيد خدرى روايت كند كه ما جماعتى فقرا و ضعفاى مهاجر در مسجد نشسته بوديم و از برهنگى چنان بوديم كه بعضى از ما جامهء خود را بر بعضى ديگر مىپوشيدند و يكى از ابناى جنس خود را تعيين كرده بوديم كه قرآن ميخواند و ما استماع ميكرديم رسول صلَّى اللَّه عليه و آله نزد ما آمد و سلام كرد و فرمود در چه كاريد عرض كرديم يا رسول اللَّه صلَّى اللَّه عليه و آله قارى از ما قرآن ميخواند و ما استماع مينمائيم فرمود كه\r\nالحمد للَّه\r\nكه از امت من جماعتى پديد آمدند كه من مأمور شدم به آنكه با ايشان بنشينم و با ايشان صبر كنم پس بيامد و در ميان ما بنشست و در نشستن با ما برابرى كرد تا كه زانوى خود را بر زانوهاى ما نهاد و بعد از آن اشاره فرمود كه حلقه شويد ما امتثال آن حضرت نموديم پس فرمود كه\r\nابشروا مماليك المهاجرين بالنور التام يوم القيمة\r\nبشارت باد شما را اى درويشان هجرت كننده بنور تمام در روز قيامت شما پيش از توانگران به بهشت رويد به نيم روزى كه مقدار او پانصد سال باشد و انس روايت كرده كه رسول ( ص ) فرمود اى جماعت درويشان خداى مرا امر فرموده كه با شما نشينم و بر آن صبر كنم شما آنانيد كه خداى را ياد ميكنيد در بامداد او شبانگاه و مجالس شما مجالس انبيا است و صلحا كه پيش از ايشان بوده‌اند و بعد از آن حقتعالى او را امر كرد بتعظيم و اكرام مؤمنان بقوله * ( وَإِذا جاءَكَ الَّذِينَ ) * و چون بيايند به تو آنان كه * ( يُؤْمِنُونَ بِآياتِنا ) * ايمان دارند بآيتهاى ما * ( فَقُلْ سَلامٌ عَلَيْكُمْ ) * پس بگو كه سلام بر شما باد مرويست كه بعد از نزول اين آيه درويشان صحابه كه مذكور شدند چون به خدمت حضرت رسالت صلَّى اللَّه عليه و آله آمدندى بر ايشان سبقت فرمودى بسلام و نگذاشتى كه ايشان پيش دستى كنند بر او بسلام و فرمودى كه\r\nالحمد للَّه الذى جعل فى امتى من امرنى ان ابدء هم بالسلام\r\nشكر مر خداى را كه در امت من جماعتى را پديد كرد كه بامر او سبحانه من ابتدا بسلام كنم بر ايشان و گويند معنى اين آيه آنست كه تبليغ سلام خداى كن بر ايشان بسعهء رحمت و فضل او بعد از نهى از طرد ايشان به جهت ايذان به آنكه جامع فضيلت علم و عملند و هر كه بر اين سيرت باشد سزاوار آنست كه او را نزديك گردانند به خود نه كه طرد ايشان كنند و اعزاز آنها نمايند نه اذلال و بشارت دهند ايشان را از خدا بسلامتى در دنيا و نعمت نامتناهى در عقبى و از عطا روايت است كه نزول اين آيه در شان على مرتضى و حمزه است و جعفر\r\n","description":"","footnote":"","page_name":" 397 ","page_number":397},
  {"content":"\r\nو مصعب بن عمير و عمار و امثال اينها و در بعضى تفاسير آمده كه قومى به خدمت سيد عالم صلَّى اللَّه عليه و آله آمدند و گفتند يا رسول اللَّه گناهان از ما بسيار صادر شده و جرم بيشمار از ما صدور يافته تدبير اعتذار و چارهء استغفار آن بر چه وجه كنيم آن حضرت بجواب ايشان ملتفت نشد و ايشان از عتبهء نبوت نااميد بازگشتند فى الحال اين آيه نازل گشت كه چون مؤمنان گناه كار كه بوحدانيت من و رسالت و حقيقت قرآن گرويده‌اند بجانب تو آيند بر ايشان سلام كن كه متضمن بشارت است بسلامتى دنيا و رحمت عقبى و بگو بعد از سلام كه * ( كَتَبَ رَبُّكُمْ ) * نوشته است پروردگار شما * ( عَلى نَفْسِه الرَّحْمَةَ ) * بر ذات بزرگوار خود بخشش و بخشايش چه وعده داده است برحمت خود وعدهء مبرا از تخلف * ( أَنَّه مَنْ عَمِلَ مِنْكُمْ ) * هر كه بكند از شما * ( سُوءاً ) * كار بدى را اين بدل رحمتست و قوله * ( بِجَهالَةٍ ) * در موضع حالست اى ( من عمل ذنبا جاهلا ) بحقيقت ( ما يتبعه من المضار ) يعنى هر كه گناهى كند در حالتى كه نادان باشد به حقيقت آنچه در پى آنست از انواع مضار كه عقوبات دنيويه و اخرويه است و يا تقدير اينست كه ( ملتبسا بفعل الجهلة ) يعنى چه ارتكاب آنچه مؤدى شود به ضرر از افعال اهل سفه و جهلست * ( ثُمَّ تابَ مِنْ بَعْدِه ) * پس توبه كند بعد از اين عمل و پس از اين بدى * ( وَأَصْلَحَ ) * و باصلاح آورد كار خود را به آنكه تدارك آن نمايد به عزم بر عدم عود بر آن گناه * ( فَأَنَّه غَفُورٌ ) * پس امر او آنست كه آمرزنده است تايبان را * ( رَحِيمٌ ) * مهربان بر ايشان ان مفتوحه به جهت آنست كه خبر مبتداى محذوفست اى ( فامره و شانه غفرانه ) و يا مبتداء خبر محذوف اى فله غفرانه قشيرى گفته كه اگر ملك بر تو ذلت نويسد ملك براى تو بر خود رحمت مينويسد پس ترا دو كتابست يكى ازلى و يكى وقتى و مقرر است كه كتابت وقتى ازلى را باطل نميتواند ساخت پس مضمون اين آيه شريفه شفا است مر بيماران بيمارستان گناه را و شفا به شرط پرهيز است و توبه و انابت و نيز اهل تحقيق گفته‌اند كه حقتعالى چيزى را در باب تكليف و ميثاق بر تو نوشت كه كتب عليكم الصيام و كتب عليكم القصاص و چيزى را بر خود نوشت كه * ( كَتَبَ رَبُّكُمْ عَلى نَفْسِه الرَّحْمَةَ ) * اگر تو با عجز و ضعف و مشقت به اين افعال وفا كنى او اولى تركه با كرم و فضل آنچه بر خود نوشته وفا كند آنچه بر خود نوشت آنچه بر تو نوشت چون كه متضمن مشقت و كلفت بود از روزه و قصاص و غير آن بطريق مجهول ادا كرد كه آن كتب است و نفرمود كه من نوشتم كه مضمون صيغهء معلوم است و چون برحمت خود رسيد فرمود كه من نوشتم و حوالهء آن را با خود كرد كه * ( كَتَبَ رَبُّكُمْ عَلى نَفْسِه الرَّحْمَةَ ) * و در باب سقى ماء حميم فرمود كه وَسُقُوا ماءً حَمِيماً فَقَطَّعَ أَمْعاءَهُمْ و در بيان شراب و صله اسناد به خود كرده فرمود كه وَسَقاهُمْ\r\n","description":"","footnote":"","page_name":" 398 ","page_number":398},
  {"content":"\r\nرَبُّهُمْ شَراباً طَهُوراً و ابراهيم عليه السلام بيمارى را نسبت به خود كرده فرمود كه وَإِذا مَرِضْتُ و در باب شفا نسبت به او داد و فرمود كه فَهُوَ يَشْفِينِ حاصل كه آنچه متضمن تكليف بود به خود نسبت نداد و آنچه در او راحت بود به خود نسبت داد تا معلوم بندگان شود كه رحمت لازم ذات احديت است و عقوبت به جهت امر عرضى و لهذا فرمود كه\r\nسبقت رحمتى غضبى\r\nپس عجب از آن كسى كه همهء ناشايست و نابايست به او سبحانه نسبت ميدهد ( تعالى اللَّه عن ذلك علوا كبيرا ) و نيز بدانكه نويسندگان چهارند ( كرام الكاتبين ) كه اعمال نويسند و حفظه كه احوال ثبت كنند ( و خداى تعالى ) كه رحمت با كمال خود نويسد و ( قلم ) كه ن وَالْقَلَمِ وَما يَسْطُرُونَ قلم آنچه نويسد امكان محو دارد كه يَمْحُوا اللَّه ما يَشاءُ وَيُثْبِتُ و آنچه كرام الكاتبين و حفظه نويسند آن را بدل بود كه فَأُوْلئِكَ يُبَدِّلُ اللَّه سَيِّئاتِهِمْ حَسَناتٍ و آنچه حقتعالى نويسد هيچكس آن را محو نتواند كرد و تبدل نتواند داد كه ما يُبَدَّلُ الْقَوْلُ لَدَيَّ وَما أَنَا بِظَلَّامٍ لِلْعَبِيدِ و گوييا حقتعالى در اين آيه بطريق اشاره بشارت ميدهد كه نوشته من سه چيز است يكى كتاب منكه به تو داده‌ام دويم تكليف من بر تو سيم رحمت من براى تو و آنچه كتاب من است بر دست گرفتى و آنچه تكليف من است به آن قيام كردى لا جرم آنچه رحمت من است پاداش تو گردانيدم و لهذا اينجا اگر بدى از تو صادر شود بجاهلى و نادانى ما آن را از تو درگذرانيديم * ( وَكَذلِكَ ) * و هم چنان كه تفصيل و تبيين ميكنيم در اين سوره دلايل توحيد و نبوت را هم چنان * ( نُفَصِّلُ الآياتِ ) * تفصيل ميدهيم آيات قرآن را در وصف مطيعان و عاصيان تا حق ظاهر شده حجت بر عصاة لازم گردد و اهل ايمان به آن انقياد نمايند * ( وَلِتَسْتَبِينَ ) * معطوفست بر علت مقدره اى ( نفصل الآيات ليظهر الحق و لتستبين ) يعنى بيان آيات و حجج ميكنيم تا ظاهر گردد حق و تا روشن گردد * ( سَبِيلُ الْمُجْرِمِينَ ) * راه گناه كاران يعنى حق از باطل امتياز يابد و غير حفص و حمزه و كسايى بيا ميخوانند و بتذكير سبيل چه تذكير و تأنيث در او جايز است و نافع بتا ميخواند و نصب سبيل يعنى تا روشن سازد خدا راه مجرمان را بعد از آن رسول خود را امر مىكند باظهار برائت از آنچه اهل شرك ميپرستند به جهت رد دعوت ايشان رسول را باقتفاء بدين آباى ايشان و ميفرمايد كه * ( قُلْ إِنِّي نُهِيتُ ) * بگو اى محمد صلَّى اللَّه عليه و آله كه مرا نهى كرده‌اند مشركان * ( أَنْ أَعْبُدَ الَّذِينَ ) * از آن كه بپرستم آنان را كه شما * ( تَدْعُونَ مِنْ دُونِ اللَّه ) * ميخوانيد يعنى ميپرستيد بدون خدايا آنها را الهه نام مىنهيد يعنى بتان را كه آرزوهاى شما آنست كه من پرستش آنها نمايم يعنى به جهت نصب ادله واضحه و انزال ايات داله بر امر توحيد مرا امر و نهى و زجر كرده‌اند كه تابع شما شوم در پرستيدن غير خدا * ( قُلْ لا أَتَّبِعُ ) *\r\n","description":"","footnote":"","page_name":" 399 ","page_number":399},
  {"content":"\r\nبگو من پيروى نميكنم * ( أَهْواءَكُمْ ) * آرزوهاى شما را اين تأكيد كلام نهى است براى قطع اطماع ايشان و اشاره بموجب نهى و علت امتناع از متابعت ايشان و استجهال ايشان و بيان مبدء ضلال ايشان و تنبيه بر آنكه آنچه بر آنند محض هوا است نه هدى و اشعار بر آنكه تابع حجت شوند و تقليد بگذارند * ( قَدْ ضَلَلْتُ إِذاً ) * بدرستى كه گمراه شوم آن هنگام كه متابعت هواى شما كنم * ( وَما أَنَا مِنَ الْمُهْتَدِينَ ) * و نباشم از جملهء راه يافتگان و از عداد ايشان و در اين تعريض است به آنكه ايشان در عداد اهل اهتدا نيستند و چون پيغمبر خود را اخبار نموده به آنكه تبرا كند از معبودان ايشان در عقب آن بيان فرمود كه او بر حجت و بينه است در توحيد و ايشان بينه ندارند در اشراك و فرمود كه * ( قُلْ إِنِّي عَلى بَيِّنَةٍ ) * بگو من بر حجتى و دليلى روشنم كه به من آمده * ( مِنْ رَبِّي ) * از پروردگار من و آن قرآنست و يا وحى و يا حجج عقليه و يا هر چيزى كه فاصل است ميان حق و باطل و يا دلالت واضحه از معرفت پروردگار خود اين تنبيه است بر آنچه لازم و واجب الاتباع است بعد از تبيين آنچه جايز نيست اتباع آن مرويست كه نضر بن حارث و رؤساى قريش گفتند كه اى محمد صلَّى اللَّه عليه و آله چند ما را به عذاب الهى تخويف و تهديد كنى آنچه از عقوبت ميتوانى بما رسان و بيش از اين ما را مترسان حقتعالى فرمود كه بگو بايشان كه من بر بينه و دلالتم از پروردگار خود * ( وَكَذَّبْتُمْ بِه ) * و شما تكذيب ميكنيد آن دليل را ضمير راجع به بينه است و تذكير آن باعتبار معنى است و يا راجع بربى است يعنى تكذيب ميكنيد بپروردگار من كه غيرى را بر او\r\nشريك ميسازيد * ( ما عِنْدِي ) * نيست نزد من * ( ما تَسْتَعْجِلُونَ بِه ) * آنچه شما بدان شتاب مينمائيد يعنى عذابى كه به آن استعجال ميكنيد و مىگوييد كه فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ نزد من نيست و نزديك قدرت پروردگار من است * ( إِنِ الْحُكْمُ ) * نيست حكم در تعجيل و تأخير عذاب * ( إِلَّا لِلَّه ) * مگر مر خداى را * ( يَقُصُّ الْحَقَّ ) * پيروى مىكند خدا خبر درست و راست را اين ماخوذ است از قص أثره أي تبعه يعنى حق تعالى تابع حق است و از آن درنميگذرد و ابو عمرو و ابن عامر و حمزه و كسايى يقضى ميخوانند يعنى حكم مىكند خداى به حق * ( وَهُوَ خَيْرُ الْفاصِلِينَ ) * و او بهترين حكم كنندگان است و بيان نمايندگان حق از باطل اين دليل است بر بطلان قول كسى كه ميگويد ظلم و قبايح به قضاى اويند زيرا كه بديهى است كه هيچكدام از ظلم و قبح حق نيست * ( قُلْ لَوْ أَنَّ عِنْدِي ) * بگو اى محمد صلَّى اللَّه عليه و آله اگر چنان چه نزديك من يعنى در تحت قدرت و مكنت من\r\n","description":"","footnote":"","page_name":" 400 ","page_number":400},
  {"content":"\r\nبودى * ( ما تَسْتَعْجِلُونَ بِه ) * آنچه شما شتاب مىكنيد از عذاب * ( لَقُضِيَ الأَمْرُ ) * هر آينه گذارده شده بودى كار * ( بَيْنِي وَبَيْنَكُمْ ) * ميان من و شما يعنى شما را هلاك كرده بودمى بتعجيل جهت فرط غضب و خشم من بر شما و ميان ما انقطاع شده بودى * ( وَاللَّه أَعْلَمُ ) * و خدا داناتر است * ( بِالظَّالِمِينَ ) * بستم كاران و وقت عذاب كردن ايشان اينمعنى استدراك است گوييا ميفرمايد كه و ليكن مر عذاب ايشان منتهى است به حق تعالى و او اعلم است به كسى كه سزاوار مؤاخذه است و به كسى كه سزاوار آنست كه اهمال عذاب او كنند يعنى او ميداند كه كرا تعجيل عذاب بايد كرد و كرا مهلت بايد داد چه مصلحت آن به حق تعلق دارد آيه دليل است بر آنكه حقتعالى به جهت نوعى مصلحت تأخير عذاب كفار مىكند كه آن ايمان آوردن ايشان باشد در مستقبل زمان و يا اولادى از ايشان حاصل شوند كه ايمان آرند و غير آن از مصالح پس او مدبر امور است بر حسب آنچه حكمت او مقتضى آنست و چون حق سبحانه بيان فرمود كه او اعلم است باهل ظلم و بتعجيل و اهمال در عقوبت ايشان در عقب آن بيان مىكند كه او باسرار عالميان و حقيقت احوال ايشان و آنچه مناسب احوال ايشان است عالم است پس مىفرمايد كه * ( وَعِنْدَه مَفاتِحُ الْغَيْبِ ) * و نزد او است خزينهاى غيب يعنى آنچه پوشيده است از خلق چون ثواب و عقاب و انقضاى آجال و خواتيم اعمال از سعادت و شقاوت و غير آن متعلق است بعلم او و راه گشايش آن يا اعلام و اخبار او است مفاتح جمع مفتح است بفتح ميم و آن بمعنى مخزن است و يا مراد به آن هر چيزيست كه به آن متوصل شوند بمغيبات مستعار از مفاتح كه جمع مفتح است بكسر كه بمعنى مفتاح است و بر هر تقدير مراد آنست كه او سبحانه متوصل است بمغيباتى كه محيط است علم او به آن * ( لا يَعْلَمُها ) * نميداند آن را * ( إِلَّا هُوَ ) * مگر او يعنى عالمست باوقات آن و آنچه در ضمن تعجيل و تأخير آنست از وجوه حكم و مصالح پس آن را ظاهر ميسازد بر وجهى كه حكمت او مقتضى آنست و مشيت او متعلق است به آن و از سيد عالم ( ص ) مرويست كه مفاتيح غيب پنج چيز است كه كسى آن را نداند مگر او سبحانه و بعد از آن اين آيه را تلاوت فرمود كه إِنَّ اللَّه عِنْدَه عِلْمُ السَّاعَةِ تا آخر و ترجمهء آن در سوره لقمن سمت ذكر خواهد يافت انشاء اللَّه تعالى و نزد مقاتل و ضحاك خزاين زمين است و علم نزول عذاب و مصلحت تعجيل و امهال در عقوبت و قوله * ( وَيَعْلَمُ ما فِي الْبَرِّ ) * عطف اخبار است از تعلق علم او بمشاهدات بر اخبار از اختصاص علم او سبحانه بمغيبات يعنى هم چنان كه خداى تعالى ميداند مشاهدات را كه آن\r\n","description":"","footnote":"","page_name":" 401 ","page_number":401},
  {"content":"\r\nتعلق علم او است به آنچه در بيابانست از نباتات و حيوانات و غير آن * ( وَالْبَحْرِ ) * و آنچه در درياست از جواهر و حيوانات آبى يا آنچه در بر است عالم شهادت است و آنچه در بحر است عالم غيب * ( وَما تَسْقُطُ مِنْ وَرَقَةٍ ) * و نيفتد هيچ برگى از درخت * ( إِلَّا يَعْلَمُها ) * مگر ميداند آن را و عالمست به آنكه چند برك از درخت افتاده و چند برك بر او باقى مانده و آن برك از درخت تا زمين\r\nچند نوبت بر پشت و روى منقلب گشته تا به زمين رسيده اين مبالغه است در احاطهء علم او بجزئيات و قوله * ( وَلا حَبَّةٍ ) * عطفست بر ورقة يعنى نيفتد هيچ دانهء * ( فِي ظُلُماتِ الأَرْضِ ) * در تاريكىهاى زمين مراد تخمست كه در زمين افتد و جمع * ( ظُلُماتِ ) * باعتبار تراكم ( ظلمت ) آنست و از ابن عباس نقل است كه مراد حبهء است كه در تحت صخره واقع شود كه در اسفل زمين هفتم است * ( وَلا رَطْبٍ ) * و نه ترى * ( وَلا يابِسٍ ) * و نه خشكى * ( إِلَّا فِي كِتابٍ مُبِينٍ ) * مگر آنكه ثبت است در كتاب روشن كه عبارت از علم او سبحانه است اين بدل كل است از استثناى اول گاهى كه مراد بكتاب مبين علم او سبحانه باشد يعنى هيچ چيز در بر و بحر نيست و هيچ ورقه از درخت نيفتد و هيچ حبه در ظلمات ارض نباشد و هيچ رطب و يابسى نيست مگر در علم الهى مثبت است و او سبحانه از آن غافل و ذاهل نيست و يا بدل اشتمال است از استثناى اول اگر مراد به آن لوح محفوظ باشد يعنى همهء اين امور در لوح ثبت است و بدانكه نزد بعضى مراد از رطب و يابس همه چيز است از جسمانيات زيرا كه جسم از رطوبت يا يبوست خالى نيست و بعضى بر آنند كه رطب اشارتست به روحانيات و يابس بماديات و يا رطب زمين است كه نبات روياند و يابس آنچه نروياند و گفته‌اند كه رطب زبان مؤمن است بذكر خداى و يابس زبان كافر كه از ذكر خدا خشك گشته و يا رطب قطرهء باران كه نبات روياند و يابس مواقع آن در خبر است كه رسول ( ص ) فرمود كه در شب معراج مرا به آسمان بردند فرشتهء ديدم كه او را هزار هزار دست بود و بهر دستى هزار هزار انگشت بدان حساب و شمارى ميكرد جبرئيل را گفتم اين فرشته كيست و در چه شمار است گفت او فرشته ايست كه موكلست بر قطرهاى باران و آن را نگاه ميدارد و ميداند كه چند قطره از آسمان به زمين آيد از او پرسيدم كه اى ملك ميدانى كه از آن وقت كه حقتعالى جهان را آفريده تا امروز چند قطره باران به زمين آمده گفت يا رسول اللَّه ( ص ) به آن خدايى كه ترا به حق بخلق فرستاده كه ميدانم از اول آفرينش تا اين زمان كه چند قطره باران از آسمان به زمين آمده و چند قطره بر بر و بحر و خرابى و آبادى و بوستان و شورستان و گورستان و كوهستان و غير آن آمده رسول ( ص ) فرمود كه من متعجب شدم از حفظ و ذكاء و فهم او پس مرا گفت كه حسابى هست كه من از آن عاجزم و به اين\r\n","description":"","footnote":"","page_name":" 402 ","page_number":402},
  {"content":"\r\nزبان و خاطر و انگشت شمار آن نميتوانم كرد گفتم آن كدام است گفت اينكه جمعى از امت تو در مجمعى حاضر باشند و در آنجا نام تو مذكور شود ايشان به اتفاق بر تو صلوات دهند من حصر و عدد آن ندانم و از ابى عبد اللَّه عليه السّلام مرويست كه ( ورقه سقط ) است يعنى بچهء كه از شكم افتاده باشد و حبه ولد و ظلمات ارض ارحام و رطب آنچه از آن زنده ماند و يابس آنچه فوت شود و بدانكه اگر مراد بكتاب مبين لوح محفوظ باشد چنان كه قول اكثر مفسرانست حفظ جميع امور در آن نه به جهت آنست كه حقتعالى حفظ آن كند چه او سبحانه عالم بالذات است به آن قبل از آنكه آن را در لوح كتب نمايد و ليكن بجهة آنست كه تا ملائكه حوادث هر روز را به آن معارضه نمايند و آن را موافق و مطابق مكتوب فيه دانسته موجب زيادتى علم و يقين ايشان شود بصفات اللَّه تعالى و نيز چون مكلف بداند كه اعمال او مكتوب مىشود در لوح محفوظ و هر روز ملائكه مطالعهء آن ميكنند هر آينه موجب ترك قبايح او شود و داعى بر كسب افعال حسنه او گردد و لهذا حسن بصرى گفته كه هذا توكيد فى الزجر عن المعاصى و الحث على البر\r\nو ببايد دانست كه چون حقتعالى به اين آيه تنبيه فرمود بر آنكه او عالم بالذاتست از حيثيت آنكه اگر عالم بعلم ميبود يكى از سه امر فاسد لازم ميآمد كه آن يا علوم غير متناهيهء او باشد و يا معلومات متناهيه و يا تعلق علم واحد بمعلومات غير متناهيه و همه باطلست بدليل عقلى در عقب آن تنبيه فرمود بر آنكه او قادر بالذاتست از حيث قدرت او بر احيا و اماتت فرمود كه * ( وَهُوَ الَّذِي يَتَوَفَّاكُمْ ) * و او است خداوندى كه متوفى ميسازد يعنى مىخواباند شما را * ( بِاللَّيْلِ ) * در شب و چون توفى در اصل فرا گرفتن چيزيست بالتمام لا جرم اينجا استعاره كرده آن را كه در موت شايع است براى خواب و در ميان ايشان مشاركتست در زوال احساس و تميز و امتناع بدن از عملى و سر\r\n( النوم اخ الموت )\r\nاشاره بدينست و ابن عباس در تفسير فرموده كه حقتعالى در خواب قبض ارواح شما مىكند از تصرف هم چنان كه در موت * ( وَيَعْلَمُ ) * و ميداند * ( ما جَرَحْتُمْ بِالنَّهارِ ) * آنچه كسب كنيد در روز تخصيص ليل بنوم و يوم بكسب بنا بر جريان آنست بر معتاد * ( ثُمَّ يَبْعَثُكُمْ ) * پس برانگيزاند شما را از خواب * ( فِيه ) * در روز اطلاق بر يقظه براى ترشحيست بر متوفى و اين توفى و بعث شما را ثابت است * ( لِيُقْضى أَجَلٌ مُسَمًّى ) * تا وقتى كه تمام كرده شود اجل نام برده شده يعنى برسد متيقظ به آخر اجل خود كه معين و مقدر شده است او را در دنيا و قدم در دروازهء موت نهد * ( ثُمَّ إِلَيْه مَرْجِعُكُمْ ) * پس بسوى جزاى او است بازگشت شما بعد از\r\n","description":"","footnote":"","page_name":" 403 ","page_number":403},
  {"content":"\r\nموت * ( ثُمَّ يُنَبِّئُكُمْ ) * پس خبر كند شما را در قيامت * ( بِما كُنْتُمْ تَعْمَلُونَ ) * به آنچه بوديد كه عمل ميكرديد و خبر كردن چنانست كه جزا دهد شما را بر وفق كردارهاى شما گويند خطاب با كفره است و معنى آنست كه انداخته ميشويد در همه شب بر زمين مانند جيف و ميداند آنچه ميكنيد در روز مطلع است بر اعمال شما پس بعث شما كند از قبور و بجز او سزا رساند و شما قطع اعمار خود ميكنيد و كسب اعمال قبيحه مينمائيد تا باجل مسمى براى بعث موتى بعد از آن در بيان كمال قدرت خود افزوده ميفرمايد كه * ( وَهُوَ الْقاهِرُ ) * و او است قادر و غالب * ( فَوْقَ عِبادِه ) * بر بندگان خود نه بحجت بلكه به قوت و غلبه و قهر يعنى فرمان او بالاى همهء فرمان ايشان است و همهء ايشان مقهور و مغلوب اويند * ( وَيُرْسِلُ عَلَيْكُمْ ) * و فرو ميفرستد بر شما * ( حَفَظَةً ) * فرشتگان را كه نگاه بانند مر اعمال شما را و ايشان كرام الكاتبيناند يعنى مينويسند اعمال شما را تا روز قيامت بر رؤس الاشهاد بخوانند پس حكمت در ارسال حفظه آنست كه بنده از فضيحت روز رستخيز انديشه نموده بر ارتكاب معاصى دليرى نكند و از هيبت خطاب اقْرَأْ كِتابَكَ عملى بجا آورد كه در وقت نامه خواندن خجل زده و شرمنده نشود و اين محض لطف است و كرام الكاتبين مشرف حال بندگان خواهند بود * ( حَتَّى إِذا جاءَ ) * تا وقتى كه بيايد * ( أَحَدَكُمُ الْمَوْتُ ) * يكى از شما را مرك * ( تَوَفَّتْه رُسُلُنا ) * بردارند جان او را فرشتگان ما يعنى ملك الموت و اعوان او كه چهارده فرشته‌اند هفت از ايشان ملك رحمتاند و هفت ديگر ملائكه عذاب پس چون ملك الموت روح مؤمن قبض كند بفرشتگان رحمت ميسپارد و چون جان كافر بردارد بملائكه عذاب سپارد * ( وَهُمْ لا يُفَرِّطُونَ ) * و فرشتگان كه قابض ارواحند تقصير نميكنند و در قبض ارواح تأخير نميفرمايند از وقت خود از رسول صلَّى اللَّه عليه و آله مرويست كه در شب معراج چون مرا به آسمان بردند فرشتهء ديدم كه بر كرسى نشسته ترش روى و دلتنك و همهء فرشتگان كه مرا ديدند در روى من خنديدند مگر او لوحى در دست گرفته و در آنجا نگاه ميكرد از جبرئيل پرسيدم كه اين كيست گفت ملك الموت از آن وقت كه حقتعالى او را آفريده كسى وى را خندان نديده پس حضرت فرمود كه نزد او رفتم و او را گفتم كه يا ملك الموت قبض ارواح خلقان چگونه ميكنى و اين لوح چيست و در او چه نوشته است گفت اين لوح در آجال خلقان است كه حقتعالى از شب قدر تا شب قدر ديگر آنان را كه در آن سال اجل ايشان مقدر كرده در آن ثبت ميفرمايد و به من ميدهد و او سبحانه آن را در پيش من چنان نهاده كه خوانى كه پيش كسى\r\n","description":"","footnote":"","page_name":" 404 ","page_number":404},
  {"content":"\r\nنهاده باشد هر جا كه خواهد به آن دست رساند و آنچه خواهد بردارد و خورد و در روايتى ديگر آمده كه ملك الموت آن حضرت را گفت كه مرا اعوان و گماشتگان باشد كه آنها را ميفرستم تا قبض ميكنند روح هر كس را كه اجل او منقضى شده باشد و ذلك قوله * ( تَوَفَّتْه رُسُلُنا وَهُمْ لا يُفَرِّطُونَ ) * و نزد زجاج مراد برسل حفظه‌اند پس معنى آنست كه حق سبحانه بر شما ميفرستد كرام الكاتبين را در حين حياة تا حفظ اعمال شما كنند و در حين توفيه تا قبض ارواح شما نمايند * ( ثُمَّ رُدُّوا ) * پس باز گردانيده شوند مردمان بعد از موت * ( إِلَى اللَّه ) * به حكم و جزاى خدايى كه * ( مَوْلاهُمُ ) * خداوند ايشانست و متولى امور ايشان * ( الْحَقِّ ) * درست گوى و راست كردار است كه حكم نفرمايد مگر به حق و نكند\r\nمگر بصواب و يا ثابت الذاتست و باقى كه گرد فنا بدامن كبرياى او ننشيند اين مصدر است كه به جهت مبالغه موصوف بر او واقع شده مانند زيد عدل و ميتواند بود كه تقدير ذى الحق باشد يعنى خداوند قول و فعل صواب * ( أَلا لَه الْحُكْمُ ) * بدانيد كه مر او راست در آن روز كه هيچ حاكمى را مجال حكم نباشد * ( وَهُوَ أَسْرَعُ الْحاسِبِينَ ) * و اوست شتاب كننده ترين حساب كنندگان در روايت صحيحه واقع شده كه حقتعالى مقدار دوشيدن گوسفندى حساب همهء شما مكلفان را خواهد كرد با وجود كثرت جن و انس و بسيارى اعمال ايشان بر وجهى كه حسابى او را از حساب ديگر باز ندارد و اين دليل است بر كمال قدرت و علم او مشعر به آنكه او سبحانه بلسان و لهوات تكلم نكند تا صحيح باشد كه حساب همهء خلايق كند در وقت واحد از امير المؤمنين صلوات اللَّه عليه سؤال كردند كه چگونه حقتعالى حساب خلقان كند و حال آنكه هيچكس او را نبيند فرمود كه\r\nكما يرزقونهم و لا يرونه\r\nهم چنان كه روزى به مخلوقات دهد و او را نبينند جلت قدرته و عظمته باز رجوع باحتجاج كفار كرده ميفرمايد كه * ( قُلْ ) * بگو اى محمد ( ص ) * ( مَنْ يُنَجِّيكُمْ ) * كه ميرهاند شما را * ( مِنْ ظُلُماتِ الْبَرِّ ) * از تاريكىهاى بيابان يعنى ظلمت ليل و ظلمت غيم و ظلمت غبار * ( وَالْبَحْرِ ) * و از ظلمتهاى دريا يعنى تيرگى شب و سحاب بخار و اصح آنست كه مراد از ظلمات بر و بحر شدايد و اهوال آنست و اين مأثور است از ابن عباس پس لفظ ظلمات مستعار باشد براى شدت جهت اشتراك هر دو در هول و ابطال ابصار فيقال ( لليوم الشديد يوم مظلم و يوم ذو كواكب اى قد اشتدت ظلمته حتى صار كالليل ) و يا ظلمات كنايه است از خسف در بر و غرق در بحر ملخص معنى آنست كه كيست كه نجات دهد شما را از سختيها و بلاهاى بيابان\r\n","description":"","footnote":"","page_name":" 405 ","page_number":405},
  {"content":"\r\nو دريا * ( تَدْعُونَه ) * در حالتى كه ميخوانيد نجات دهنده خود را * ( تَضَرُّعاً وَخُفْيَةً ) * از روى آشكارا و پنهان و يا در حالتى كه آشكارا كنندگانند آن خواندن را بزارى و پنهان كنندگان از مردمان و بنا بر اينمعنى ( تضرعا و خفية معلنين و مسرين ) است و بر قول اول منصوب است بتمييز اى اعلانا و اسرارا مراد آنست كه بآشكارا و نهان بلسان و جنان او را ميخوانيد تا آن شدايد و اهوال را از شما زايل گرداند و قوله * ( لَئِنْ أَنْجانا ) * بر ارادهء قولست يعنى ميگويند كه اگر نجات دهد خداى ما را * ( مِنْ هذِه ) * از اين شدت و محنت * ( لَنَكُونَنَّ مِنَ الشَّاكِرِينَ ) * هر آينه باشيم از شكر گويندگان بر نعمت نجات آيه دليل است بر آنكه تضرع و اخفا در دعا سنت است و روزى آن قدر كه كفاف باشد و در خبر است كه آن حضرت بر جمعى بگذشت كه آواز خود را در دعا برداشته بودند فرمود كه\r\nانكم لا تدعون اصم و لا غايبا اما تدعون سميعا قريبا\r\nبدرستى كه شما نه ميخوانيد كر و غايب را بلكه ميخوانيد شنونده و نزديك را پس آواز خود را فرو خوابانيدند * ( قُلِ اللَّه يُنَجِّيكُمْ ) * بگو اى محمد ( ص ) خداى نجات مىدهد شما را * ( مِنْها ) * از اندوه ظلمات بر و بحر * ( وَمِنْ كُلِّ كَرْبٍ ) * و از هر اندوه و غمى كه غير آن باشد * ( ثُمَّ أَنْتُمْ تُشْرِكُونَ ) * پس شما باز بشرك رجوع ميكنيد و بعهدى كه كرده‌ايد وفا نميكنيد وضع تشركون در موضع تشكرون تنبيه است بر آنكه هر كه شرك آورد در عبادت خدا گوييا اصلا او را نپرستيده بعد از آن انذار و تهديد قوم مىكند بر وجه احتجاج و ميفرمايد كه * ( قُلْ هُوَ الْقادِرُ ) * بگو او است توانا * ( عَلى أَنْ يَبْعَثَ عَلَيْكُمْ ) * بر آنكه فرستد بر شما * ( عَذاباً مِنْ فَوْقِكُمْ ) * عذابى از زبر شما چون طوفان كه بقوم نوح و حجاره كه بر امم سابقه مانند قوم لوط و اصحاب فيل * ( أَوْ مِنْ تَحْتِ أَرْجُلِكُمْ ) * ياء ذابى از زير قدم شما چون آل فرعون كه در آب غرق شدند يا قارون كه به زمين فرو رفت و گفته‌اند عذاب فوق حكام ظالماند ( و من تحت ارجل ) بندگان و خدمتكاران بد معاش و اين قول ابن عباس است و مروى از ابى عبد اللَّه عليه السّلام و يا من فوق كباير قومند و من تحت صغاير ايشان * ( أَوْ يَلْبِسَكُمْ شِيَعاً ) * يا درآميزد شما را با هم گروه گروه و هر گروهى را سودايى و تمنايى و آرزويى و مدعايى بخلاف آن ديگر تا آن مخالفت بمقاتله انجامد و همه در هم افتند اصل لبس اختلاط است يقال ( لبس عليكم الامر اى خلط بعضكم على بعض و لابست الامر خالطته ) مراد آن است كه به جهت فرط عناد و انكار شما را با نفس خود گذارد و طريق الطاف از شما مسدود سازد تا شيطان بر\r\n","description":"","footnote":"","page_name":" 406 ","page_number":406},
  {"content":"\r\nشما مستولى شده سنك مخالفت در شما اندازد و در ميان شما علم قتال و جدال برافرازد * ( وَيُذِيقَ بَعْضَكُمْ ) * و بچشاند بعضى را از شما * ( بَأْسَ بَعْضٍ ) * رنج و سختى بعضى مراد اسواء مختلفه است از ابى عبد اللَّه عليه السّلام مرويست كه مراد به اين سوء جور است * ( انْظُرْ كَيْفَ ) * بنگر كه چگونه * ( نُصَرِّفُ الآياتِ ) * مردد ميسازيم و ميگردانيم آيتهاى خود را بوعد و وعيد * ( لَعَلَّهُمْ يَفْقَهُونَ ) * تا باشد كه ايشان بدانند اين آيه شامل اهل صلاة نيز هست چنان كه خباب بن الارت از حضرت رسالت صلَّى اللَّه عليه و آله روايت كند كه آن حضرت فرمود كه\r\nسألت ربى ان لا يظهر على امتى اهل دين غيرهم فاعطانى و سألته ان لا يهلكهم جوعا فأعطاني و سألته ان لا يجمعهم على ضلالة فاعطانى و سألته ان لا يلبسهم شيعا فمنعنى\r\nيعنى از خداى خود درخواستم كه اهل كفر را بر امت من مسلط نكند اجابت فرمود و آن را به من عطا نمود و از او درخواستم كه همهء امت مرا به علت جوع هلاك نكند آن را به من كرامت فرمود و از او درخواستم كه جميع امت مرا بر ضلالت و گمراهى جمع نكند آن را نيز به من ارزانى فرمود و باز از او درخواستم كه تا مخالفت و شدت و بأس در ميان ايشان نيفتد مرا از آن منع فرمود و فرمود\r\nذرها عنى\r\nآن را به من گذار و در اين باب خاموش شو كلبى در تفسير خود آورده كه چون اين آيه نازل شد رسول اللَّه صلَّى اللَّه عليه و آله برخواست و وضو را مجدد ساخت و به نماز مشغول شد و بر وجه خضوع و خشوع آن را بگذارد و بعد از آن از حقتعالى درخواست كه بعث عذاب نكند بر امت او از فوق و تحت و ايشان را متفرق الكلمة و مختلف الاهوا نگرداند و بعضى را ببعضى هلاك نكند جبرئيل نازل شد و فرمود كه يا محمد صلَّى اللَّه عليه و آله\r\nان اللَّه سمع مقالتك\r\nحق سبحانه مقالهء ترا شنيد دو خصلت اولى را كه بعث عذاب است از فوق و بعث عذاب از تحت آن را قبول كرد و دو خصلت ديگر را كه ( لبس شيع و اذاقه ) عذاب بعضى است ببعضى ديگر قبول نكرد حضرت فرمود كه يا جبرئيل هميشه مخالفت در ميان امت من باشد و بعضى ببأس بعضى هلاك شوند جبرئيل گفت آرى حضرت برخواست و بسوز تمام توجه بحكيم علام نمود آيه آمد كه الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ الايتين يعنى البته فتنه عظيم و افتراق كلمه در ميان ايشان واقع شود تا روز قيامت و در خبر آمده كه آن حضرت فرمود كه\r\nاذا وضع السيف فى امتى لم يرفع الى يوم القيمة\r\nچون شمشير در ميان امت من واقع شود بر داشته نشود تا روز قيامت ابى بن كعب گفت كه زود باشد كه در ميان اين امت خسف و قذف و مسخ واقع شود پيش از قيام قيامت و بدانكه چون بعث در آيه محمول است بر تسليط پس مراد به آن تمكين و دفع حيلوله است نه آنكه اين از فعل او سبحانه باشد و يا مردمان را به آن امر فرموده باشد و در ايندلالتست\r\n","description":"","footnote":"","page_name":" 407 ","page_number":407},
  {"content":"\r\nبر آنكه او سبحانه قادر است بر معلومى كه از فعل او نباشد و چون ذكر تصريف آيات فرمود در عقب آن بيان فرمود كه * ( وَكَذَّبَ بِه ) * و دروغ ميدارند عذاب يا قرآن را * ( قَوْمُكَ ) * گروه تو كه كفار قريشاند * ( وَهُوَ الْحَقُّ ) * و آن عذاب حق و صدق است در وقوع يا كتاب درست و راست است و از نزد حقتعالى است * ( قُلْ لَسْتُ عَلَيْكُمْ ) * بگو من نيستم بر شما * ( بِوَكِيلٍ ) * نگهبان كه مهم شما را به من گذاشته باشند تا شما را از تكذيب منع نمايم يا بتعذيب جزا دهم چه بر من همين انذار است و وكيل و حفيظ او سبحانه است پس اين آيه منسوخست بآية السيف چه در وقت نزول اين آيه بر حضرت واجب شد كه كفار را بقهر از كفر و تكذيب منع نمايد * ( لِكُلِّ نَبَإٍ مُسْتَقَرٌّ ) * هر چيزى را از وعد و وعيد وقتى است كه در آن وقت قرار يابد يعنى واقع شود يا هر عملى را جزائيست و اين قول حسن است و قول اول اظهر و احسن است * ( وَسَوْفَ تَعْلَمُونَ ) * و زود باشد كه بدانيد آن را نزد وقوع آن در دنيا يا در آخرت و در اخبار آمده كه خاصيت اين آيه آنست كه چون بر كاغذى نويسند و در دندان گيرند درد دندان را سود دهد آورده‌اند كه هر گاه مسلمانان با مشركان نشستندى ايشان فى الحال خوض نمودندى در تكذيب قرآن و استهزا نمودندى با بعضى كلمات آن حقتعالى فرمود كه * ( وَإِذا رَأَيْتَ الَّذِينَ ) * و چون بينى كسانى را كه تكذيب و استهزا نمودندى * ( يَخُوضُونَ ) * خوض و شروع مينمايند و گفتگو ميكنند * ( فِي آياتِنا ) * در آيتهاى ما كه قرآنست و به آن طعن مىكنند * ( فَأَعْرِضْ عَنْهُمْ ) * پس اعراض كن از ايشان و با ايشان منشين * ( حَتَّى يَخُوضُوا ) * تا وقتى كه درآيند * ( فِي حَدِيثٍ غَيْرِه ) * در سخنى ديگر غير آن عود ضمير بنا بر معنى آيات است چه آن قرآنست * ( وَإِمَّا يُنْسِيَنَّكَ الشَّيْطانُ ) * و اگر فراموش گرداند بر تو شيطان اعراض كردن را از ايشان يعنى ترا از آن باز دارد خطاب با حضرتست و مراد امتاند چه شيطان بمراحل كثيره از او دور بود و او از جميع صغاير و كباير و وساوس و تسويلات شيطانى معصوم و محفوظ بوده چنان كه ادله عقليه شاهد آنست پس معنى آنست كه اى بنده هر گاه شيطان ترا از اعراض از كفار مشغول سازد * ( فَلا تَقْعُدْ ) * پس منشين * ( بَعْدَ ) * پس از * ( الذِّكْرى ) * ياد كردن تو سخن خداى را * ( مَعَ الْقَوْمِ الظَّالِمِينَ ) * با گروه ستمكاران كه وضع تكذيب و استهزا ميكنند در موضع تصديق و استعظام اين حكم در بدايت اسلام بود اما چون اسلام قوى شدى مسلمانان با كافران مجالست\r\n","description":"","footnote":"","page_name":" 408 ","page_number":408},
  {"content":"\r\nنموده در صدد نهى و منع ايشان درآمدند و بر سبيل احتجاج مكالمه نمودند و گويند كه اينحكم مختص به پيغمبر بوده مؤمنان را مجالست و مكالمه با كفار جايز بود و اين قول بلخى است و اول اصح است و چون فايده بر احتجاج ايشان مترتب نشده از محاجه بمقاتله نقل كردند ابو القاسم بلخى گفته كه اين آيه دليل است بر آنكه سهو و نسيان بر پيغمبر جايز است بخلاف آنچه روافض ميگويند و جواب از اين آنست كه سهو و نسيان در تأديهء احكام اللَّه جايز نيست و اما در غير آن پس سهو و نسيان بر ايشان جايز است ما دام كه مستمر نشود چه اين مستلزم نفور طباع مىشود از ايشان كه منافى دعوتست و چگونه مطلق سهو و نسيان بر ايشان روا نبود و حال آنكه نوم و غشى بر ايشان رواست و نيز گفته‌اند كه آيه دلالت است بر بطلان قول اماميه در عدم جواز تقيه بر انبيا و ائمه و جواب از اين آنست كه اماميه در چيزى تجويز تقيه ميكنند بر امام كه دلالت قاطعه باشد بر علم به آن و مكلف مزاح العلة باشد در تكليف به آن اما چيزى كه شناخته نشود مگر بقول امام از احكام حلال و حرام و دليلى نباشد\r\nبر آن امام را جايز نيست كه تقيه كند در آن و اين مثل آنست كه پيغمبر ( ص ) در زمانى بيان احكام شريعت مىكرد و در زمان ديگر از آن متقاعد ميشد به جهت مصلحتى آورده‌اند كه بعد از نزول اين آيه اهل اسلام گفتند يا رسول اللَّه ما را از طواف خانه و از قعود در مسجد الحرام چارهء نيست و كافران نيز در مسجدند و همواره سخريه ميكنند با قرآن و اهل ايمان ما نميتوانيم كه ترك مجلس ايشان كنيم و ايشان را نيز از خوض منع نميتوانيم كرد در باب ما انديشهء فرما آيه آمد كه * ( وَما عَلَى الَّذِينَ ) * و نيست بر آنان كه * ( يَتَّقُونَ ) * بپرهيزند از خوض كردن * ( مِنْ حِسابِهِمْ ) * از حساب و شمار اهل خوض يعنى از جرايم و آثام ايشان * ( مِنْ شَيْءٍ ) * هيچ چيزى مراد آنست كه قبايح اعمال و اقوال آنان كه متقيان با ايشان مجالست مينمايند بر ايشان نيست بلكه وزر و و بال و حساب آن با اهل خوض است * ( وَلكِنْ ذِكْرى ) * و ليكن بر ايشانست كه پند دهند ايشان را پند دادنى و مانع شوند از خوض و ساير قبايح و يا اظهار كراهت كنند از اقوال و افعال ايشان * ( ذِكْرى ) * محتملست كه منصوب باشد بر مصدر و يا مرفوع بر ابتدائيت پس يا در تقدير اينست كه ( و لكن عليهم ان يذكروهم و يمنعوهم عن الخوض ) و يا در تقدير اينكه ( و لكن عليهم ذكرى ) و جايز نيست عطف آن بر محل من شيء زيرا كه من حسابهم از اين ابا دارد و نه بر شيء به جهت همين و يا به جهت آنكه من را زياده نميكنند در اثبات غرض كه حقتعالى ميفرمايد كه حساب اهل خوض بر متقيان از خوض نيست و ليكن بر ايشانست كه اهل خوض را از آن منع\r\n","description":"","footnote":"","page_name":" 409 ","page_number":409},
  {"content":"\r\nكنند و زجر نمايند * ( لَعَلَّهُمْ يَتَّقُونَ ) * شايد كه پرهيز كنند از اين عمل به جهت حيا يا كراهت مساءة اهل تقوى و نيز در وصف كفار ميفرمايد\r\n* ( وَذَرِ الَّذِينَ اتَّخَذُوا ) * بگذار يعنى اعراض كن از آنان كه فرا گرفتند * ( دِينَهُمْ لَعِباً وَلَهْواً ) * دين خود را بازى و مشغولى و طرب و افسوس يعنى بناى دين خود را بلهو و بازى و تشبهى نهاده‌اند چون عبادت اصنام و تحريم بحاير و سوايب كه هيچ نفعى عاجلا و آجلا بر آن مترتب نمى شود يا دينى كه پيغمبر ايشان را بدان دعوت مىكند به آن سخريه و استهزا ميكنند يا عيد خود را كه ميقات عبادتست زمان لهو و لعب خود گردانيده‌اند بخلاف اهل اسلام كه عيد خود را محل عبادت خود ميگردانند غرض آنست كه اعراض كن از ايشان و مبالات مكن باقوال و افعال ايشان و جايز است كه اين كلام تهديد ايشان باشد كقوله تعالى ذَرْنِي وَمَنْ خَلَقْتُ وَحِيداً و كسى كه اين آيه را بآية السيف منسوخ ميداند تنزيل آن مىنمايد بر امر به كف از ايشان و ترك تعرض بايشان * ( وَغَرَّتْهُمُ الْحَياةُ الدُّنْيا ) * و فريب داده است ايشان را زندگانى دنيا تا بدان سبب انكار حشر و نشر ميكنند * ( وَذَكِّرْ بِه ) * و پند ده ايشان را به قرآن * ( أَنْ تُبْسَلَ ) * به جهت مخافت آنكه تسليم كرده نشود بهلاك يا رسوا نگردد * ( نَفْسٌ بِما كَسَبَتْ ) * نفس هر كافرى بسبب آنچه كرده است از بديها اصل ابسال و بسال منع است چه مسلم اليه كه هلاكست منع مسلم مىكند از خلاصى و منه ( اسد باسل لان فريسته لا تغلب منه و الباسل الشجاع لامتناعه من قرنه و هذا بسل عليك ) اى حرام و محل آن نصب است بر علية اى ( مخافة ان تسلم الى الهلاك ) يعنى تذكير كفار كن به قرآن به جهت ترس آنكه باز داشته نشود هيچ نفسى از ايشان در هلاكت تا او را بخزنهء دوزخ بسپارند جهت بدى افعال و سوء اعمال * ( لَيْسَ لَها ) * نيست مر آن نفس گرفته شده را * ( مِنْ دُونِ اللَّه ) * بجز از خداى * ( وَلِيٌّ ) * دوستى كه مدد آن تواند كرد * ( وَلا شَفِيعٌ ) * و نه شفاعت كنندهء كه او را از عذاب خلاصى تواند داد * ( وَإِنْ تَعْدِلْ كُلَّ عَدْلٍ ) * و اگر بحسب فرض فدا دهد آن نفس هر فدايى كه باشد تا خود را از عذاب باز خرد * ( لا يُؤْخَذْ مِنْها ) * فرا گرفته نشود از او در انوار گفته كه عدل در لغت بمعنى فديه است زيرا كه معادل مفدى است و فدا از اين مأخوذ است و كل منصوبست بر مصدريه و فعل مسند است بمنها نه بضمير عدل زيرا كه عدل اينجا مصدر است پس اخذ به اين مسند نتواند شد و اما در قوله تعالى * ( لا يُؤْخَذْ مِنْها ) * عدل بمعنى مفدى به است پس\r\n","description":"","footnote":"","page_name":" 410 ","page_number":410},
  {"content":"\r\nصحيح باشد اسناد فعل به آن * ( أُولئِكَ ) * آن گروه * ( الَّذِينَ أُبْسِلُوا ) * آن كسانىاند كه سپرده شده‌اند به عذاب * ( بِما كَسَبُوا ) * بسبب آنچه كرده‌اند از قبايح و افعال و آنچه معتقداند از عقايد ضائعه * ( لَهُمْ شَرابٌ مِنْ حَمِيمٍ ) * مر ايشان را است در دوزخ آشاميدنى از آب جوشيده كه درون ايشان را بسوزاند * ( وَعَذابٌ أَلِيمٌ ) * و عذابى دردناك كه بيرون ايشان را محترق سازد * ( بِما كانُوا يَكْفُرُونَ ) * بسبب آن كه ايشان بودند كه كافر ميشدند اينجمله با معطوف تأكيد و تفصيل ما قبل خود است يعنى ابسال ايشان به عذاب بر اينوجه است كه در بطون ايشان آب جوشان است و در ظاهر ابدان ايشان آتش سوزان بسبب كفر ايشان در خبر است كه اهل دوزخ سالهاى بسيار از گرسنگى فرياد كنند كه ايشان را طعام دهند از ضريع كه آن نوعى از خار است كه در وقت ترى شتر آن را خورد و چون آن را بخورند تشنگى بر ايشان غالب شود پس سالهاى بسيار از تشنگى فرياد كنند كاسه آب بدست ايشان دهند كه بسيار گرم و جوشان باشد چون بنزديك روى خود برند همه گوشتهاى روى ايشان پخته و ريخته شود و چون بياشامند امعاى ايشان پاره پاره شود كه فرموده وَسُقُوا ماءً حَمِيماً فَقَطَّعَ أَمْعاءَهُمْ و در مجمع آورده كه نزد مقاتل اين آيه بآية السيف منسوخست و نزد مجاهد و غير او منسوخ نيست بلكه براى تهديد و وعيد است و در آن دليل است بر وعيد عظيم مر كسى را كه استهزا كند به قرآن و آيات خدا * ( قُلْ ) * بگو اى محمد ( ص ) بر وجه انكار از عبادت اصنام و ساير معبودان باطله و امت مرحومه نيز در تحت اين خطاب داخلند * ( أَ نَدْعُوا ) * آيا بپرستيم * ( مِنْ دُونِ اللَّه ) * بجز از خداى يعنى نميپرستيم * ( ما لا يَنْفَعُنا ) * آنچه سود نكند ما را اگر طاعتش بريم * ( وَلا يَضُرُّنا ) * و\r\nزيان نرساند اگر او را فرو گذاريم يعنى غير از او سبحانه قادر نيستند بر نفع و ضرر پس چگونه خداى به حق را گذاشته بعبادت ايشان اشتغال نمائيم * ( وَنُرَدُّ ) * و بازگرديم * ( عَلى أَعْقابِنا ) * بر پاشنه هاى خود يعنى مرتد شويم و بكفر رجوع كنيم * ( بَعْدَ إِذْ هَدانَا اللَّه ) * پس از آنكه راه نموده است خدا ما را باسلام و از مضيق كفر و ضلالت نگاه داشته و رهانيده و قوله * ( كَالَّذِي اسْتَهْوَتْه الشَّياطِينُ ) * حالست از فاعل نرد اى ( مشبهين من استهوته ) يعنى آيا بازگرديم از دين حق در حالتى كه مانند باشيم به كسى كه ربوده باشند او را ديوان كه مرده جن باشند * ( فِي الأَرْضِ ) * در زمين يعنى بيابان دور از راه راست يا منصوب است بر مصدريه اى ( ردا مثل رد الذى استهوته ) يعنى آيا برگرديم از اسلام بكفر مانند برگرديدن كسى كه ديوان او را برده\r\n","description":"","footnote":"","page_name":" 411 ","page_number":411},
  {"content":"\r\nباشند از هوش * ( حَيْرانَ ) * در حالتى كه متحير و سرگردان و گمراه باشند از طريق حق و راه مستقيم استهوا استفعالست مأخوذ از ( هوى فى الارض اذا ذهب فيها كان معنا طلب هواه و حرصت عليه ) * ( لَه أَصْحابٌ ) * مر او را باشد يارانى و رفيقانى * ( يَدْعُونَه ) * كه خوانند او را * ( إِلَى الْهُدَى ) * بسوى راه راست و هدايت نمايند او را بطريق مستقيم تسميهء طريق مستقيم بهدى از قبيل تسميهء مفعول است بمصدر و گويند او را * ( ائْتِنا ) * بيا بجانب ما يعنى ديوان او را بر طرف خود دعوت كنند و اصحاب از آن منع كنند و بطريق حق خوانند و او متردد باشد در رفتن و بازگشتن اگر اجابت شياطين كند در ورطهء هلاكت افتد و اگر سخن اصحاب شنود بسر منزل نجات رسد وجه تمثيل آنست كه هر كه مرتد شود مشابه است به كسى كه غولان و ديوان او را از ميان كاروان ربوده و در باديهء خطرناك برده باشند و رفيقان كاروان كه مؤمناناند او را به راه شرايع كه منهاج شرعست خوانند و ديو فريبنده او را ببيابان ضلالت فرستد اگر باز گردد خود را بكاروان رساند و در زمرهء ايشان داخل شود به منزل مراد رسد و اگر با ديوان بماند در كفر و زندقه بميرد و به هلاكت ابدى رسد * ( قُلْ إِنَّ هُدَى اللَّه ) * بگو بدرستى كه دين خدا يعنى دين اسلام * ( هُوَ الْهُدى ) * آنست دين راست و درست نه غير آن بلكه ما عداى آن ضلالت است * ( وَأُمِرْنا ) * و فرموده‌اند ما را بدين هدى * ( لِنُسْلِمَ ) * تا گردن نهيم * ( لِرَبِّ الْعالَمِينَ ) * مر پروردگار عالميان را اينجملهء فعليه از جملهء مقولست عطف بر ان هدى اللَّه و لام براى تعليل امر است اى امرنا بذلك لنسلم و گويند لام بمعنى با است و نزد بعضى زايده است و قوله * ( وَأَنْ أَقِيمُوا الصَّلاةَ ) * عطف است بر لنسلم او للاسلام و لاقامة الصلاة يعنى مأموريم به اينكه بر پاى داريم نماز را * ( وَاتَّقُوه ) * و بترسيد از خداى در اهمال آن * ( وَهُوَ الَّذِي إِلَيْه ) * و اوست خداوندى كه بسوى جزاى او * ( تُحْشَرُونَ ) * جمع كرده خواهيد شد در روز قيامت * ( هُوَ الَّذِي خَلَقَ السَّماواتِ ) * و اوست آن كسى كه بيافريد آسمانها را * ( وَالأَرْضَ ) * و زمين را * ( بِالْحَقِّ ) * در حالتى كه قايم است به حق و بمحض حكمت و مثل ذلك قوله تعالى وَما خَلَقْنَا السَّماءَ وَالأَرْضَ وَما بَيْنَهُما باطِلًا و يا ( سماوات و ارض ) را بكلمهء حق كه لفظ كن است خلق فرمود و يا به جهت اظهار حق آنها را بيافريد چه مصنوعات او دلايل قدرت وحدة و وحدانيت اويند * ( وَيَوْمَ يَقُولُ ) * و ياد كن روزى را كه خداى گويد يعنى امر\r\n","description":"","footnote":"","page_name":" 412 ","page_number":412},
  {"content":"\r\nكند هر چيز را كه در آن روز تكوين او را خواهد كرد * ( كُنْ ) * باش * ( فَيَكُونُ ) * پس بباشد آن چيز مراد روز قيامت است و تكوين حشر اموات و احياى ايشان و گويند خطاب بصور است اى يوم يقول للصور كن فيكون و ذكر آن بعد از اين قرينه حذفست * ( قَوْلُه الْحَقُّ ) * سخن او راست است و يا قول او نافذ است در كاينات در انوار گفته كه قوله مبتداست و الحق صفت او است و جزا و يوم يقول كقولك القتال يوم الجمعة كه انتصاب آن بر معنى استقرار است و يوم بمعنى حين يعنى حكم نافذ او در وقتى است كه گويد كن پس فى الحال موجود شود و نزد بعضى قوله الحق فاعل يكون است يعنى چون امر كند پس بباشد آن امر حق كه آن ظهور ثواب و عقابست و گويند يوم منصوب است بر سماوات يعنى او خالق سماوات است\r\nو خالق روز قيامت و يا معطوفست بر ضمير اتقوه يعنى از اين روز بترسيد كما قال * ( وَاتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً ) * * ( وَلَه الْمُلْكُ ) * و مر او راست پادشاهى * ( يَوْمَ يُنْفَخُ فِي الصُّورِ ) * در روزى كه دميده شود در صور يعنى در اين روز منفرد باشد در پادشاهى بدون منازعى و نظير اينست قوله لِمَنِ الْمُلْكُ الْيَوْمَ لِلَّه الْواحِدِ الْقَهَّارِ * ( عالِمُ الْغَيْبِ ) * او است دانندهء غيب كه عالم ملكوت است * ( وَالشَّهادَةِ ) * و داناى شهادت كه عالم ملك است * ( وَهُوَ الْحَكِيمُ ) * و او است خداوند حكمت در بعث و حشر خلايق * ( الْخَبِيرُ ) * داناى بر آنكه كى برانگيزد بر چه وجه حشر كند اين مانند فذلكه است مر آيه را در خبر است كه رسول صلَّى اللَّه عليه و آله فرمود كه در شب معراج اسرافيل را ديدم در زير عرش صور را در دهن گرفته بر شكل شاخ و آن را چهار هزار منفذ بود و چشم در زير عرش كشيده بود جبرئيل را گفتم كه چند گاهست كه او اين صور را در دهن دارد گفت از آن وقت كه حقتعالى عالم را آفريده و آن را ايجاد كرده اينصور در دهن گرفته منتظر ايستاده است تا كه فرمان الهى در دميدن صور در رسد تا خيرى در آن واقع نشود و در مجمع آورده كه اسرافيل دو بار نفخه در صور دمد در نفخهء اولى همهء خلايق بميرند و در نفخه ثانيه همه زنده شوند پس نفخه اولى براى انتهاى دنيا باشد و نفخه ثانيه براى ابتداء آخرت و حسن گفته كه صور جمع صورت است چون سور كه جمع سوره است پس معنى اين باشد كه روزى كه دميده شود روح در صورت و قول اول اكثر و اصح است و مؤيد اينست و روايت ماثوره از ابى سعيد خدرى كه پيغمبر صلَّى اللَّه عليه و آله فرمود كه\r\nكيف انعم و صاحب القرن التقم القرن فى فيه و اصغى سمعه ينتظر ان يؤمر فينفخ فيه\r\nچگونه بطيب و خوش حالى توان گذرانيد كه صاحب صور صور را در دهن گرفته و گوش فرا داشته منتظر آنست كه مأمور شود بنفخ تا بىتاخير باد در آن\r\n","description":"","footnote":"","page_name":" 413 ","page_number":413},
  {"content":"\r\nدمد و بدانكه چون حقتعالى عيب ملت مشركان كرده و ذم الههء ايشان نموده و بر طريقى كه گذشت بر ايشان احتجاج آورد در عقب آن فرمود كه چرا تصديق نميكنيد دينى را كه به آن مأمور ميشويد و حال آنكه آن دين ابراهيم ( ع ) است كه از اباى شما است و مردمان ما الالوف ميباشند بدين آباء خصوصا آگاهى كه پدر ايشان صاحب قدر و مرتبه باشد پس ميفرمايد كه * ( وَإِذْ قالَ إِبْراهِيمُ ) * و ياد كن براى اهل مكه قصه ابراهيم را كه ايشان دعوى فرزندى او ميكنند پس اولى آنكه به او اقتدا نمايند در توحيد و قصهء او اينست كه گفت * ( لأَبِيه آزَرَ ) * مر پدر خود را آزر و اين عطف بيانست و مراد باب عم است چه باجماع اماميه و بدلايل نقليه از اهل البيت عليهم السلام و براهين عقليه جميع اباى انبيا تا بعهد آدم ( ع ) مؤمناند و اطلاق اب بر عم در كلام عرب شايعست و كريمهء تَقَلُّبَكَ فِي السَّاجِدِينَ و حديث مشهور حضرت رسالت پناه صلَّى اللَّه عليه و آله كه\r\nلا يزال يقلبنى اللَّه من اصلاب الطاهرين الى ارحام الطاهرات حتى اخرجنى فى عامكم هذا لم يدنسنى الجاهلية\r\nكافيست در اين مدعى و در مجمع نقل كرده كه مفسران را در لابيه چند قولست يكى آنكه آزر پدر ابراهيم است و اين قول سدى و ضحاك و حسن بصرى است دويم اسم پدر ابراهيم تارخ است باجماع و از زجاج نقلست كه ميان نسابين خلافى نيست در آنكه اب ابراهيم تارخ است پس آزر يا علم دويم اوست بمذهب مخالفين مانند اسرائيل و يعقوب و يا اسم عم او است به جهت جواز تسميهء عم باب در كلام عرب و گويند آزر در لغت يونانى بمعنى ذم است كانه قال لابيه المخطى و نزد بعضى اسم صفت است بمعنى معوج و محمد بن اسحاق و كلبى گفته‌اند كه نام پدر ابراهيم تارخ بود و آزر صفت او است و سعيد بن مسيب و مجاهد بر آنند كه آزر اسم صنم است پس بنا بر اين منصوب باشد باضمار فعل لانه قال * ( وَإِذْ قالَ إِبْراهِيمُ لأَبِيه آزَرَ أَ تَتَّخِذُ ) * يا اتعبد آزر و اصنام بدل آن باشد و گويند اسم صنمى است كه عم ابراهيم آن را ميپرستيد و وى را به اين ملقب ساخته‌اند به جهت لزوم او بعبادت آن و يا تقدير كلام عابد آزر باشد بحذف مضاف و نزد بعضى اسم اب ابراهيم است از جانب مادر و چون نزد جميع اصحاب ما رضوان اللَّه عليهم اباى پيغمبران تا بآدم موحد بوده‌اند چنان كه حديث مشهور مذكور مصرحست به اين پس مراد عم خواهد بود چه اگر در آباى آن حضرت كافر ميبود همهء ايشان متصف نميشدند به طهارت لقوله تعالى انما المشركون نجس و بدانكه ميتواند بود كه منع صرف آزر بجهة علم و عجمه باشد و يا صفت مشتق از آزر و يأزر و اقرب آنست كه علم اعجميست مانند عابر و شالخ و قوله * ( أَ تَتَّخِذُ أَصْناماً آلِهَةً ) * براى تفسير يا تقدير است و همزه براى انكار و تقريع يعنى آيا فرا ميگيرى بتان را كه خود تراشيدهء بخدايى * ( إِنِّي\r\n","description":"","footnote":"","page_name":" 414 ","page_number":414},
  {"content":"\r\n* ( أَراكَ ) * بدرستى كه من بينم ترا * ( وَقَوْمَكَ ) * و گروه ترا كه تابع تواند * ( فِي ضَلالٍ مُبِينٍ ) * در گمراهى از حق كه هويدا است دلالت ضلالت آن و در آثار آمده كه آزر بت ميتراشيد و بابراهيم ميداد كه ببازار برد و بفروشد او بياوردى و ريسمانى در پاى او بستى و بر زمين ميكشيدى و ميگفتى كه ميخرد خدايى كه نه ميشنود و نه ميبيند و هيچكس را نفع و ضرر نتواند رسانيد پس بياوردى و نزد آزر بينداختى و گفتى كه كسى اين را نميخرد مردمان شكايت ابراهيم را با وى كردندى وى ابراهيم را عتاب كرد و وعدهء عقاب داد جواب داد كه شرم نداريد كه اصنام جماد را بخدايى گرفته‌ايد * ( إِنِّي أَراكَ وَقَوْمَكَ فِي ضَلالٍ مُبِينٍ ) * در اين آيه حث است حضرت رسالت را صلَّى اللَّه عليه و آله بر محاجهء قوم كه او را بعبادت اصنام دعوت مىكردند و ترغيب وى در اقتداء بابراهيم كه پدر او است در احتجاج و تسليه وى به اين * ( وَكَذلِكَ ) * و هم چنان كه او را بينا گردانيديم بر ضلالت و گمراهى قوم او همچنين * ( نُرِي إِبْراهِيمَ ) * نموديم ابراهيم را * ( مَلَكُوتَ السَّماواتِ وَالأَرْضِ ) * ربوبيت و ملك خود را يا عجايب و بدايع آسمانها و زمينها را از ذروهء عرش تا تحت الثرى بر وى منكشف شد تا استدلال كند بر آن بر قدرت كاملهء او سبحانه بدانكه ملكوت اعظم ملك است و تا در او براى مبالغه است و قوله * ( وَلِيَكُونَ مِنَ الْمُوقِنِينَ ) * معطوفست بر فعل محذوف اى ( ليستدل و ليكون ) يعنى همهء امور غريبه داله بر كمال پادشاهى و قدرت تامه خود به او نموديم تا استدلال كند به آن بر پادشاهى و قوت ما و تا باشد از بيگمانان و تصديق كننده گان در علم استدلالى و يا تقدير اينست كه فعلنا ذلك لتكون يعنى اين تبصير را به او عنايت فرموديم تا از بىگمانان باشد و از ابى جعفر عليه السّلام مرويست كه\r\nكشف اللَّه له عن الارضين حتى رآهن و ما تحتهن و عن السماوات حتى رآهن و ما فيهن من الملائكة و حملة العرش\r\nو ابو بصير از ابى عبد اللَّه عليه السّلام روايت كرده كه چون حقتعالى ملكوت سماوات و ارض را بابراهيم عليه السّلام نمود مردى را ديد كه زنا مىكند بر او دعاى بد كرد هلاك شد مردى ديگر را بر اينوجه ديد بر او نيز دعا كرد فوت شد سيم را نيز بر اينطريق مشاهده كرد بر او دعا كرد هلاك گشت حقتعالى به او وحى فرمود كه اى ابراهيم دعاى تو بدرگاه ما مستجاب است اما بندگان ما را دعاى بد مكن اگر خواستمى كه همه را بميرانم بفعل قبيح ايشان را نميآفريدم و بدانكه خلقان من بر سه صنفاند صنفى عبادت من ميكنند و هيچ چيز را در آن شريك من نميدانند و به جهت اين مثوبات عظيمه را نامزد ايشان كرده‌ام و صنف دويم تنزيه من ميكنند از شريك و ند و صاحبه اما حق عبادت از براى من مرعى نداريد صنف سيم عبادت غير من ميكنند من از صلب ايشان جمعى را\r\n","description":"","footnote":"","page_name":" 415 ","page_number":415},
  {"content":"\r\nبيرون ميآورم كه در عبادت من باشند و همين عبادت من كنند بدانكه علماى تواريخ بر آنند كه ابراهيم عليه السّلام در روزگار نمرود بن كنعان بود و از زمان ابراهيم تا طوفان نوح هزار و دويست و شصت و سه سال بود از زمان ايجاد آدم تا بوقت ولادت ابراهيم دو هزار و ششصد و هفت سال بود و نمرود از فرزندان سام بن نوح بود و به چهار پشت بنوح ميرسيد و پدر او كنعان بود و مرويست كه چهار كس پادشاه همه روى زمين بودند دو كافر نمرود و بخت النصر و دو مسلمان ( سليمان و ذو القرنين ) اول كسى كه تاج جبارى بر سر نهاد نمرود بود و وى همه مردمان را بعبادت خود ترغيب ميكرد و در شهر بابل مىنشست و رسل و رسايل را بنواحى و اقاصى ميفرستاد و مردمان را بعبادت خود ترغيب ميكرد و چون مدت متمادى بر اين منوال بگذشت شبى در واقعه ديد كه كوكبى از افق آن بلد طلوع نمود كه در شعشعهء جمال آن نور آفتاب و ماه نابود گشت از غايت فزع بيدار شد و كاهنان و حكيمان مملكت خود را طلبيد ايشان تعبير اينواقعه بر اينوجه كردند كه در اين سال در ولايت بابل مولودى خجسته طالع از خلوتخانهء عدم قدم به فضاى صحراى وجود نهد كه هلاك تو و اهل مملكت تو بر دست او باشد و هنوز اين مولود از مستقر صلب بمستودع رحم نه پيوسته نمرود بفرمود تا ميان زنان و مردان تفريق كردند و مع ذلك در آن سال بر هر ده زن يكى را موكل ساخت تا هر كودكى كه آن سال بزايد اگر پسر باشد او را بكشد تا رخ كه يكى از محرمان و مقربان نمرود بود شبى با زن خود كه ادنى نام داشت گفت كه پنهان از مردمان نزد من آى زن او پنهان از موكلان تمكين داده تارخ با وى خلوت كرد حامله شد محمد بن اسحاق روايت كرده كه مادر ابراهيم در اينوقت نابالغه بود و بسنى نرسيده بود كه با او مباشرت توان كرد و بجهة همين هيچكس بر او موكل نبود تارخ با او مواقعه كرد بار گرفت و چون كسى را با وى اين گمان نبود ابراهيم در شكم او پرورش مييافت تا به حد وضع و از سدى مرويست كه در اينوقت كه نمرود از كاهنان اين خبر شنيد از شهر بيرون آمده در ميان لشكرگاه خيمه زد و بفرمود تا همه از شهر بيرون آمدند و هيچكس را نگذاشت كه به شهر رود و در شهر غير از زنان هيچكس نماند و پدر ابراهيم از جملهء مقربان نمرود بود و معتمد عليه او روزى نمرود را احتياج افتاد كه كسى را به شهر فرستد و بر هيچكس اعتماد نداشت پدر ابراهيم را كه معتمد وى بود بخواند و فرمود كه به شهر رو و فلان كار را بانجام رسان به شرط آنكه به خانه خود نروى و با زن خود مواقعه نكنى با نمرود گفت كه از اين معنى دغدغه بخاطر خود راه مده پس به شهر رفت و آنكار را باتمام رسانيد با خود گفت به خانه روم تا احوال خانه معلوم كنم و آن گاه برگردم و نزد نمرود روم چون به خانه آمد مادر ابراهيم را بديد خود را ضبط نتوانست كرد با وى مواقعه كرد زن او به ابراهيم حامله گشت بامداد كاهنان با نمرود گفتند كه امشب آن كودك برحم پيوسته است نمرود خشم\r\n","description":"","footnote":"","page_name":" 416 ","page_number":416},
  {"content":"\r\nگرفت بفرمود تا جمعى زنان موثوقه تفحص احوال\r\nزنان كنند و هر كدام كه اثر حمل بر او ظاهر باشد بقتل رسانند پس زنان در تفحص احوال قيام نمودند و چون بر مادر ابراهيم اثر حمل ظاهر نبود از او درگذشتند و ديگر كسى به او التفات نكرد و تا وقتى كه وضع حمل نزديك رسيد بترسيد كه اگر پسر زايد خبر بكسان نمرود رسد او را بكشند پس در شب تنها از شهر بيرون رفت و غارى در ميان كوه نشان داشت داخل شد و در آن غار ابراهيم را بزاد و در خرقه پيچيده همانجا بگذاشت و در غار را به سنگ استوار كرد و بازگشت و تارخ را كه از قصهء حمل خبر نداشت آگاه گردانيد و گفت اى تارخ از ترس گماشتگان نمرود بصحرا رفتم و پسرى زادم و فى الحال بمرد در خاكش دفن كردم و بازگشتم تارخ باور كرد و ادنى روز ديگر به آن غار آمد ديد كه ابراهيم عليه السّلام انگشتان خود را مىمكيد از يكى شير و از ديگرى عسل و از يكى خرما و از ديگرى روغن ميآمد خوش وقت شد و به شهر مراجعت كرد و هر روز يك بار آمدى و او را ديدى و بازگشتى القصه چون ابراهيم شير تربيت از پستان عنايت الهى مينوشيد به روزى چندان بزرك ميشد كه كودك ديگر در ماهى و در ماهى چندان بزرك ميشد كه ديگرى در سالى چون پانزده ماهه شد با جوانان پانزده ساله برابر گشت و گويند كه روزى مادرش نزد وى آمد گفت اى مادر خداى من كيست گفت منم خداى تو گفت خداى تو كيست گفت پدرت گفت خداى پدرم چه كس است گفت نميدانم پدرت داند پس به شهر آمد و آزر را از اينمعنى خبر داد وى بغار آمد و فرزند را بديد ابراهيم از وى همان سؤال كرد وى گفت خداى تو مادر تست و خداى مادرت منم گفت خداى تو كيست گفت نمرود كه پادشاه مشرق و مغرب است گفت او هم چو ما است گفت آرى گفت پس خداى او چه كس است گفت خاموش باش كه او را خدايى نيست و اينقول اهل خلاف است و خلاف حق است چنان كه گذشت مگر گوئيم كه ممكن است اين گفت و شنيد ميان ابراهيم و عم او شده باشد و يا به جهت امتحان مادر و پدرش اين گفته باشند العلم عند اللَّه القصه بعد از پانزده سال از غار بيرون آمد و گفته‌اند كه هفت سال يا سيزده يا هفده سال در غار بود و در روايت مخالفين آمده كه چون ابراهيم بزرك شد ادنى بتارخ گفت كه خبر مرك پسر تو به تو دروغ دادم و حالا به حد جوانى رسيده در غايت خوبرويى و نيكويى تارخ را بغار آورده ابراهيم را بوى نمود به حال پسر بسيار خوشحال شد و بمادرش گفت اين را از غار به خانه آور تا او را نزد نمرود بريم چون تارخ برفت مادر ابراهيم را از غار بيرون آورد و نماز شام بود در پائين غار رمهاى اسب و شتر و گله هاى گوسفند جمع شده بودند ابراهيم از مادر پرسيد كه اينها چه چيزاند مادر وى را خبر داد ابراهيم گفت هر آينه اينها را پروردگارى خواهد بود كه آفرينندهء اينها باشد و حال روزى بايشان ميدهد پس مادر را گفت كه هيچ مخلوقى را از خالقى چاره نيست كه آفريدگار او باشد و\r\n","description":"","footnote":"","page_name":" 417 ","page_number":417},
  {"content":"\r\nبمدد تربيت او پرورش يابد پروردگار من كيست گفت منم پرورنده و پروردگار تو گفت پروردگار تو كيست گفت پدر تو گفت خداى او كيست گفت نمرود ابراهيم پرسيد كه خداى نمرود كيست مادرش بانك بر آن زد كه مثل اين سخنان مگو كه خطر كلى دارد و حق آنست كه بر تقدير صحت اين روايت مادرش اين را بر وجه امتحان يا تقيه گفته است مرويست كه در زمان نمرود بعضى ستاره و ماه و آفتاب ميپرستيدند و برخى بت پرست بودند و جمعى پرستش نمرود ميكردند ابراهيم با مادر روانه به شهر شدند * ( فَلَمَّا جَنَّ عَلَيْه اللَّيْلُ ) * پس چون درآمد بر او شب و تاريكى آن همهء زمين را بپوشانيد * ( رَأى كَوْكَباً ) * ديد ستارهء درخشان را يعنى زهره و بعضى مشترى گفته‌اند كه نزديك بافق رسيده بود پس ديد كه بعضى كه ستاره پرست بودند روى به آن ستاره كردند و سجدهء او نمودند * ( قالَ ) * گفت ابراهيم عليه السّلام * ( هذا رَبِّي ) * آيا اينست پروردگار من بر سبيل استفهام و يا بزعم قوم خود و در انوار گفته كه * ( فَلَمَّا جَنَّ ) * الى آخر تفصيل و بيان قول\r\nسابق است و گويند كه عطف است بر قال ابراهيم و قوله كذلك نرى اعتراض است چه آذر و قوم او عبادت اصنام و كواكب ميكردند پس غرض ابراهيم از اينقول آن بود كه تنبيه ايشان نمايد بر ضلالت ايشان و ارشاد ايشان نمايد به حق از طريق نظير و استدلال و قوله هذا ربى بر سبيل فرض است چه مستدل اول قايل مىشود بقول خصم و بعد از آن انكار مىكند بر او بافساد و يا اين بر وجه نظر و استدلال باشد چه حقتعالى ابراهيم را عارف نيافريده بود و علم ضرورى در او خلق نكرده بود تا احتياج به نظر و استدلال نداشته باشد پس اكتساب علم بطريق نظر او را ضرورى بوده باشد و آن هنگام كه مثل كسى بوده باشد كه بر وجه نظر تجويز امرى كند و چون در احد مقدمات قياس خطايى باشد از آن عدول كند و حكم بخلاف آن نمايد هم چنان كه يكى از ما نظر در اجسام كرده تقدير كند كه قديمست و گويد هب قدمه و چون تغيير و تبديل كه از لوازم حدوث است بر وجه نظر بر او منكشف شود از آن رجوع كند و بحدوث آن حكم كند و صدور اينقول از او در زمان مراهقه بود تا اول زمان بلوغ پس ابراهيم بزعم قوم خود يا بر وجه نظر گفت اين خداى من است * ( فَلَمَّا أَفَلَ ) * پس آن هنگام كه ستاره فرو رفت * ( قالَ لا أُحِبُّ الآفِلِينَ ) * گفت دوست نميدارم فرو روندگان را چه جاى آنكه عبادت آنها كنم زيرا كه زوال و انتقال بر پروردگار عالم روا نبود چه انتقال مقتضى امكان و حدوث است و منافى الوهيت پس قدرى ديگر كه راه رفتند و آن شب چهاردهم ماه بود و طبق سيمين ماه بر كنار خوان سبز فلك نمودار شد * ( فَلَمَّا رَأَى الْقَمَرَ ) * پس چون ديد ماه را * ( بازِغاً ) * در حالتى كه\r\n","description":"","footnote":"","page_name":" 418 ","page_number":418},
  {"content":"\r\nبراينده بود و ابتدا كننده در طلوع و جمعى ماه پرستان پيش وى به سجده درافتادند * ( قالَ ) * گفت ابراهيم * ( هذا رَبِّي ) * اينست پروردگار من يا بزعم قوم خود * ( فَلَمَّا أَفَلَ ) * پس آن وقت كه روى بغروب نهاد يعنى از خط نصف النهار بجانب مغرب ميل كرد * ( قالَ ) * گفت ابراهيم عليه السّلام * ( لَئِنْ لَمْ يَهْدِنِي رَبِّي ) * اگر راه ننمايد به من پروردگار من بمعرفت و شناختن خود يا تمكين در نظر صايب و ازاحهء علت * ( لأَكُونَنَّ ) * هر آينه باشم * ( مِنَ الْقَوْمِ الضَّالِّينَ ) * از گروه گمراهان از اينقول حضرت خليل استعجاز نفس خود فرمود و استعانة ارشاد قوم خود كرد و استعانت بپروردگار خود نمود در درك حق چه مهتدى به او نميتواند شد مگر بتوفيق و الطاف او و به اين استعجاز و استعانت ارشاد قوم خود كرد و تنبيه ايشان نمود كه قمر نيز متغير الحالست و صلاحيت الوهيت ندارد و هر كه آن را خداى خود گيرد البته ضال و گمراه است حاصل كه چون ماه را در جرم و نور اعظم از كواكب ديد با خود گفت كه اين چيست چون به نظر تأمل در او نگريد او را شريك كوكب ديد در انتقال و تغيير از آن نيز برائت نمود و گفت اگر خداى مرا با من گذارد و توفيق هدايت عنايت نفرمايد من در اين ميدان حيرت و بيابان عمايت گمراه شوم همه شب در فكر اين بود كه ناگاه قايد و سرهنگ سيارگان كه صبح نورانيست از مطلع خود سر برآورد با خود گفت كه اين پيش روى نورانيست و به جهت كمال نور خود بر همهء انوار غالب شده بنگرم كه چه تواند بود پس نگاه كرده سپر زرين آفتاب از فلك خود سر برآورد روى زمين را بغلبهء نور خود منور گردانيد و بهر جايى و بقعهء بتافت هر جزوى از اجزاى عالم از وى نصيبى بيافت بجرم از همه مهتر و بنور از همه بهتر و بيشتر جمعى متوجه او شده بسجدهء او قيام نمودند با خود گفت كه با اين نرد و باختى كنم و بتأمل صادق در غور آن نظر كنم و ببينم كه او را رتبهء الوهيت هست هم چنان كه زعم اينجماعت است كما قال * ( فَلَمَّا رَأَى الشَّمْسَ ) * پس چون ديد ابراهيم آفتاب را * ( بازِغَةً ) * براينده و جهان را بنور خود تابنده * ( قالَ هذا رَبِّي ) * گفت اين كوكب پروردگار من است بر وجه فرض و تقدير و يا بزعم آفتاب پرستان * ( هذا أَكْبَرُ ) * اين كوكب بزرگتر است در جرم و روشنايى تذكير اسم اشاره جهت تذكير خبر است و يا بتأويل كوكب و صيانت رب از\r\nشبههء تأنيث و قوله هذا اكبر بر وجه استدلالست و اظهار شبهه خصم * ( فَلَمَّا أَفَلَتْ ) * پس چون نشان زوال و انتقال بر او ظاهر شد * ( قالَ يا قَوْمِ ) * گفت اى گروه * ( إِنِّي بَرِيءٌ ) * بدرستى كه من بيزارم * ( مِمَّا تُشْرِكُونَ ) * از آنچه شما انباز مىگيريد با خداى از اجرام محدثهء محتاجه\r\n","description":"","footnote":"","page_name":" 419 ","page_number":419},
  {"content":"\r\nبمحدث آن و مخصص آن به آنچه مختص است به آن در تفسير جرجانى مذكور است كه ابراهيم بر وجه تهكم و استهزا بآفتاب پرستان فرمود كه\r\nهذا ربى بزعمكم\r\nچنان كه يكى از ما مجسمه را گويد كه هذا ربى يعنى اينكه مىآيد و ميرود و مينشيند و برميخيزد خداى منست تا تنبيه ايشان كند كه هر كه چنين باشد خدايى را نشايد چنان كه در خبر آمده كه يكى از حواريان بجايى رسيد كه بت ميپرستيدند خواست كه ايشان را از آن منع كند اما دانست كه ايشان قبول اين معنى نكنند زيرا كه از حين كودكى تا اين زمان به اين مشغول بوده‌اند و اعتقاد باطل ايشان رسوخ پيدا كرده پس ايشان را گفت اينها معبودان شمااند ايشان را نيكو پرستش كنيد تا در وقت درماندگى بفرياد شما رسند ايشان گفتند كه نيكو مرديست كه ما را نصيحت مىكند بحسن عبادت معبودان ما قول او را بشنويد و نصيحت او را قبول كنيد پس روزگارى برنيامد كه نكبتى و پيسى بايشان رسيد نزد او آمدند و حال خود را به او باز گفتند گفت حال وقت آنست كه اين خدايان شما را فريادرسى نمايند و بفرياد شما رسند و به جهت آن عبادتهاى بسيار كه از شما صادر شده بشما نفع رسانند و دفع ضرر از شما كنند برويد پيش اين بتان و تضرع و زارى كنيد تا شما را فرياد رسند ايشان بيامدند و در عبادت بيفزودند و تضرع كردند هيچ بر آن مترتب نشد پس پيش آن مرد حوارى رفتند و بسيار بگريستند و بناليدند و بگفتند هر چند تضرع و زارى كرديم فايده نداد وى چون ديد كه وقت آنست كه سخن او مؤثر شود گفت اى نادانان و گمراهان نميدانيد كه ايشان نشنوند و نبينند و بر سود و نفع و ضرر قدرت ندارند ما و شما را خدايى هست توانا و دانا و بينا و شنوا كه چون او را بخوانيد بشنود و چون بخواهيد بدهد غنى بالذاتست و حاجت بر او روانيست بيائيد تا بدرگاه او رويم و او را بخوانيم و اين بليت جز او رفع نكند گفتند ما ندانيم تو او را بخوان تا ما ترا متابعت كنيم وى دعا كرد حقتعالى اجابت كرد و آن بلا را از ايشان بگردانيد همهء ايشان ايمان آوردند پس همچنين غرض ابراهيم آن بود كه بر خطاب و جهل ايشان تنبيه كند و در آيه دليل است بر آن كه معارف ضرورى نيست چه اگر ضرورى بودى ابراهيم در بدايت كار محتاج نظر و استدلال نبودى و چون مقام مقتضى مزيت تفصيل و تبيين كلام است در باب تنزيهء انبيا از عبادت غير حقتعالى و ظاهر آيه موهم خلاف آنست از اينجهت در اين باب اكتفاء بما سبق نمىكنيم بلكه در استيفاى اين مبحث كوشيده مىگوييم كه ( علم الهدى روح اللَّه روحه ) در تنزيه الانبيا آورده كه اهل خلاف گويند كه چه مىگوييد در معنى قوله تعالى حاكيا عن ابراهيم فَلَمَّا جَنَّ عَلَيْه اللَّيْلُ رَأى كَوْكَباً الى قوله * ( إِنِّي بَرِيءٌ مِمَّا تُشْرِكُونَ ) * كه مقتضى آنست كه ابراهيم عليه السّلام در وقتى از اوقات معتقد الهية كوكب بوده باشد و حال آنكه شما مىگوييد كه اين بر انبيا روا نيست جواب گوئيم كه در اين\r\n","description":"","footnote":"","page_name":" 420 ","page_number":420},
  {"content":"\r\nآيه دو توجيه است يكى آنكه ابراهيم عليه السّلام اين را گفته است در زمان مهلت نظر و نزد رسيدن بكمال عقل و حظور ( ما يوجب عليه النظر بقلبه ) و تحريك دواعى بر فكر و تأمل در آن زيرا كه ابراهيم عليه السّلام ( عارفا باللَّه ) مخلوق نشده بود بلكه كسب معرفة فرمود در حينى كه حق تعالى علم او را كامل گردانيد و تخويف او نمود از شرك نظر بخواطر و دواعى چون كوكب نيز را كه نزد اكثر مفسرين زهره بود مشاهده كرد و عجيب خلق و حسن نور او را بديد بسيار از آن متعجب شد و قوم خود را ديد كه بسجدهء آن قيام نمودند گفت هذا ربى بر سبيل فكر و تأمل در آن چون افول نمود دانست كه افول بر إله جايز نيست زيرا كه تغيير و انتقال از علامات حوادث است و همچنين در قمر و شمس چون نظر فرمود و كثرت ضوء و نورانيت او را بديد و قوم خود را مشاهده كرد كه بپرستش آن اقدام نمودند بر وجه تأمل و تفكر فرمود هذا ربى و بعد از ظهور افول و تغيير آن بر او كه از لوازم حوادث است گفت كه يا قوم * ( إِنِّي بَرِيءٌ مِمَّا تُشْرِكُونَ ) * صدور اين قول از او عقيب معرفت او بود به خدا و علم او به آنكه صفات محدثين بر او روا نيست اگر گويند كه چگونه جايز\r\nباشد كه ابراهيم عليه السّلام هذا ربى گفته باشد بر وجه اخبار و حال آنكه عالم نبود بما يخبر به و اخبار ( بما لم يا من المخبران يكون فيه كاذبا ) قبيح است و در حال كمال عقل و لزوم نظر ناچار است كه تحرز كنند از كذب و از آنچه جارى مجراى آنست در قبح گوئيم در اين دو جواب است يكى آنكه اين قول را بر طريق اخبار نگفته بلكه بر وجه فرض و تقدير فرموده در حين تأمل و تفكر هم چنان كه يكى از ما را نظر در شيء كرده باشد و آن را بر يكى از دو صفت يافته باشد لا على التعيين جايز است كه فرض وجود احد الصفتين نمايد تا بداند كه اين فرض او منتهى به صحت آن مىشود و يا بفساد آن و اين را حقيقت مخير نميگويند و لهذا صحيح است ما را كه چون نظر در اجسام كنيم فرض قدم آن كنيم تا مبين شود بر ما فساد اين و فرض دوم آنكه ابراهيم از روى ظن از اين اخبار نموده و متأمل و متفكر را جايز است كه در حال نظر و فكر ظن چيزى كند كه آن را اصلى نباشد و بعد از آن بادلهء يقينيه از آن رجوع كند و اين مستلزم قبح نيست عقلا و شرعا و چون ابراهيم عليه السّلام در غار به حد بلوغ رسيده بود كوكب و قمر و شمس را نديده بود تا وقتى كه از غار بيرون آمد پس كسى را نرسد كه گويد چگونه جايز باشد كه شخصى تا به مدت كمال عقل خود مشاهدهء سما نكرده باشد و نجوم آن را نديده باشد هم چنان كه آيه دالست بر آنكه ابراهيم كوكب را قبل از اين نديده بود و تعجب او از آن مانند تعجب كسى بود كه آن را نديده باشد و توجيه دويم در آيه آنست كه ابراهيم آن چيزى را كه آيه مذكور متضمن آنست بر سبيل شك نگفته باشد در زمان نظر و فكر بلكه در آن حال موقن و عالم بود به آنكه جايز نيست كه پروردگار او بصفت كوكب باشد و اين قول را بر\r\n","description":"","footnote":"","page_name":" 421 ","page_number":421},
  {"content":"\r\nسبيل انكار بر قوم خود گفته و تنبيه ايشان بر آنكه آنچه مستلزم افول و غيبوبة است جايز نيست كه معبود باشد و هذا ربى محمول باشد بر احد وجهين يكى آنكه هو كذلك على مذهبكم و عندكم هم چنان كه يكى از ما شبهه را گويد بر سبيل انكار قول او هذا ربه جسم يتحرك و يسكن چنان كه گذشت وجه ديگر آنكه اين را بر طريق استفهام گفته باشد و اسقاط حرف استفهام به جهت استغناء از آن هم چنان كه در بسيارى از اشعار فصحا واقع شده كقول الاحظل\r\n\r\nكذبتك عينك ام رايت بواسط\r\nفليس الظلام من الرباب خيالا\r\n\r\nو قال الآخر لعمرك ما ادرى و ان كنت داويا بسبع رمين الجمر أم بثمان و قال ابن ربيعه ثم قالوا اتجها قلت بهر اعدد القطر و الحصى و التراب اگر گويند حذف حرف استفهام در صورتى مستحسن است كه در كلام دلالتى بر آن باشد يا معوض منه و در حين فقد عوض مستعمل نيست و اشعار فصحا كه تمسك به آن نموده‌ايد حذف حرف استفهام با قيام عوض است در مقام آنكه ام منقطعه است و در آيه اين نيست پس بر سبيل استفهام نگفته باشد بلكه بر وجه اخبار بوده باشد و محذور لازم آيد گوئيم كه گاهست كه حذف حرف استفهام ميكنند باثبات عوض از آن و يا فقدان آن هر گاه كه لبس در معنى استفهام نباشد و بيت ابن ابى ربيعه خالى از حرف استفهام است و خالى از عوض و از ابن عباس مرويست كه فَلَا اقْتَحَمَ الْعَقَبَةَ در معنى أ فلا اقتحم است پس حرف استفهام در او محذوف بوده باشد بدون عوض انتهى كلام علم الهدى و نزد بعضى آنست كه ابراهيم اين سخن را گفت با قصد شرط اى ( ان كان ربكم هذا الحجر كما يزعمون فهذا الكواكب او هذا القمر او هذا الشمس ربى ) و توقف شيء بر امر محال محالست و در آيه دلالت است بر حدوث و اجسام و اثبات صانع و استدلال ابراهيم بافول بر حدوث اجسام به جهت آنست كه حدوث آن بافول اظهر است و از شبههء ابعد هر گاه كه حركت و سكون بر او جايز باشد لا محاله مخلوق و محدث باشد و هر گاه كه محدث بود پس ناچار باشد آنها را از محدثى\r\nو محدث لا بد است كه قادرى باشد كه صحيح بود از او احداث و هر گاه كه احداث آنها كرده باشد بر غايت انتظام و احكام پس البته عالم باشد و هر گاه قادر عالم باشد واجب است كه حى موجود باشد و بدانكه احتجاج بافول نه بزوغ با آنكه هر دو متضمن انتقالند از حالى بحالى به جهت آنست كه احتجاج بافول اظهر است زيرا كه آن انتقالى است باخفا و احتجاب و ديگر آنكه در حين مجادله استدلال كوكب در وسط السماء بود و در اين تنبيه است بر مشركان عرب و زجر ايشان از عبادت اصنام و حث ايشان بر طريق سلوك پدر ايشان كه ابراهيم است در نظر و فكر چه ايشان تعظيم اباء ميكردند پس حق تعالى اعلام ايشان كرد كه اتباع حق از دين پدر ايشانست كه مقرند بفضل او و چون ابراهيم از قوم تبرا كرد در پرستش كواكب متوجه موجد و مبدع آن شده كه مدلول عليه جميع ممكنات است و گفت * ( إِنِّي\r\n","description":"","footnote":"","page_name":" 422 ","page_number":422},
  {"content":"\r\n* ( وَجَّهْتُ وَجْهِيَ ) * بدرستى كه من متوجه ساختم روى خود را يعنى خالص گردانيدم دين يا روى دل خود را متوجه گردانيدم * ( لِلَّذِي ) * مر آن كسى را كه از محض قدرت خود * ( فَطَرَ السَّماواتِ وَالأَرْضَ ) * بيافريد آسمانها و زمينها را * ( حَنِيفاً ) * در حالتى كه ميل كننده‌ام از همه اديان بدين توحيد * ( وَما أَنَا مِنَ الْمُشْرِكِينَ ) * و نيستم من از شرك آرندگان اين دليل است بر وجوب تقديم تبرا بر تولا و كلمهء طيبهء لا إله الا اللَّه نيز مصرحست بر اين معنى يعنى اول راه توحيد را از خار و خاشاك شرك پاك كن تا سلطان الا اللَّه بر وى روى آورد و در صدر دل بر مسند جان قرار گيرد\r\nو در تفسير منير نيز مذكور است كه چون ابراهيم به شهر آمد او را بديدن نمرود بردند و او مردى كريه منظر بود ابراهيم او را ديد بر تخت نشسته و غلامان ماه منظر و كنيزان پرى پيكر گرد تخت او صف زده پرسيد كه اين چه كس است كه مرا بديدن او آورده‌ايد گفتند خداى همه او است پرسيد كه اين ملازمان كه بر حوالى تختاند چه كساناند گفتند آفريدگان اويند ابراهيم تبسم فرمود و گفت اين چگونه است كه اين خداى ديگران را از خود خوبتر آفريده است بايستى كه او از ايشان خوبتر بودى القصه ابراهيم پيوسته خدمت بتان كردى و هميشه ريسمان در پاى ايشان بستى و بر زمين كشيدى و بر كنار آب مىآوردى و از روى سخريه و تهكم مىگفتى ( ما لكم لا تأكلون ما لكم لا تشربون ) و هميشه بر پرستندگان ايشان دشنام دادى و قوم با او مجادله ميكردند هم چنان كه حق سبحانه از اين آيه خبر داده كه * ( وَحاجَّه قَوْمُه ) * و حجت جستند با او قوم او يعنى مخاصمت كردند با وى در توحيد * ( قالَ أَ تُحاجُّونِّي ) * گفت بر وجه انكار و تقريع كه آيا محاجه و مخاصمه مىكنيد * ( فِي اللَّه ) * در وحدانيت خداى و مىخواهيد كه بر من غلبه كنيد در اين * ( وَقَدْ هَدانِ ) * و حال آن كه راه نموده است خداى مرا بتوحيد خود بر وجه لطف و توفيق نظر در دلايل ملكوت وى ايشان او را تخويف كردند كه با معبودان ما استهزا ميكنى بلا به تو خواهند رسانيد ابراهيم فرمود كه * ( وَلا أَخافُ ) * و نميترسم و باكى ندارم * ( ما تُشْرِكُونَ بِه ) * از آنچه شرك آورده‌ايد بدان يعنى در هيچ وقت از بتان شما انديشه ندارم چه ايشان جمادند و به كسى ضرر نميتوانند رسانيد اما ستارگان بدليل افول و غروب دانسته‌ام كه محدثاند و محتاج بمحدث * ( إِلَّا أَنْ يَشاءَ رَبِّي ) * مگر آنكه خواهد پروردگار من * ( شَيْئاً ) * چيزى را از مكاره كه به جهت ايشان به من رسد به اين وجه كه حياة و\r\n","description":"","footnote":"","page_name":" 423 ","page_number":423},
  {"content":"\r\nتمكين اضرار بايشان دهد * ( وَسِعَ رَبِّي ) * وارسيده است پروردگار من و احاطه كرده * ( كُلَّ شَيْءٍ عِلْماً ) * همه چيز را از روى دانش يعنى علم او به همه چيز محيط شده اين در حكم علت استثناء است يعنى چون علم او به همه چيز رسيده پس دور نيست كه در علم او باشد كه به من مكروهى رسد از جهت بتان پس بر وجه ترغيب و تحريص ايشان گفت * ( أَ فَلا تَتَذَكَّرُونَ ) * آيا ياد نميكنيد و پند نميگيريد و ميان عاجز و قادر و عالم و جاهل تميز نمينمائيد در مجمع آورده كه مفسران را در اين استثنا دو قول است يكى آنكه معنى آنست كه مگر كه حقتعالى حياة و تمكين در ايشان خلق كند تا ايشان مضرت به من رسانند فحينئذ ضرر و نفع ايشان نيز دليل باشد بر حدوث آنها و بر توحيد حقتعالى و بر آنكه مستحق عبادت او است نه غير او و شريكى در ملك و ملكوت ندارد دويم آنكه نميترسم از اوثان مگر كه حقتعالى خواهد كه مرا معذب سازد ببعضى ذنوب من و يا ابتداء به من ضررى رساند و اول اجود است و بعد از آن باكد حجج بر ايشان احتجاج نمود و گفت كه * ( وَكَيْفَ أَخافُ ما أَشْرَكْتُمْ ) * و چگونه ترسم از آنچه شما بانباز مىگرفتيد از جمادات * ( وَلا تَخافُونَ ) * و نميترسيد * ( أَنَّكُمْ أَشْرَكْتُمْ بِاللَّه ) * از آن كه شرك مىآوريد به خدا و شريك او ميدانيد * ( ما لَمْ يُنَزِّلْ ) * آن چيزى را كه فرو نه فرستاده است خدا * ( بِه ) * بشريك كردن آن * ( عَلَيْكُمْ سُلْطاناً ) * بر شما كتابى يا حجتى و دليلى غالب يعنى چگونه ترسم از معبودان شما كه بديهه عقل حاكم است كه از ايشان نفع و ضررى متصور نيست و شما اولىتريد كه بترسيد از خداى غالب و قادر كه شرك مىآريد به او و و حال آنكه نمىترسيد از او به اين اشراك كه از بينه و حجة خالى است و محض تقليد است مراد آنست كه او احق است از آنكه از او بترسند جهت اشراك مصنوع بصانع و تسويهء ميان مقدور و عاجز بقادر ضار و نافع * ( فَأَيُّ الْفَرِيقَيْنِ ) * پس كدام از اين دو گروه مشرك و موحد * ( أَحَقُّ بِالأَمْنِ ) * سزاوارترند بايمن بودن پس مرا جواب دهيد * ( إِنْ كُنْتُمْ تَعْلَمُونَ ) * اگر هستيد كه باستعمال عقول خود بدانيد آن را كه سزاوار آنست كه از او بترسيد يعنى حقتعالى كه قادر است بر ايصال نفع و ضر نه غير او و ايثار اى الفريقين بر ( اينا انا ام\r\nانتم ) جهت احتراز او بود از تذكيهء نفس خود و آيه دليل است بر آنكه هر كس كه قول او بىحجت بود باطل باشد و دال بر فساد قول آنان كه گفتند كه مناظره و محاجه نبايد كرد و بعد از آن بر سبيل استيناف گفت كه * ( الَّذِينَ آمَنُوا ) * آن كسانى كه ايمان آوردند و تصديق بوحدانيت كردند * ( وَلَمْ يَلْبِسُوا ) * و نياميختند * ( إِيمانَهُمْ بِظُلْمٍ ) * ايمان خود\r\n","description":"","footnote":"","page_name":" 424 ","page_number":424},
  {"content":"\r\nرا بظلم * ( أُولئِكَ ) * آن گروه * ( لَهُمُ الأَمْنُ ) * مر ايشانراست ايمنى از عذاب دوزخ * ( وَهُمْ مُهْتَدُونَ ) * و ايشانند راه يافته گان و بدانكه مىتواند بود كه اين آيه استيناف باشد از ابراهيم و اين مأثور است از امير المؤمنين عليه السّلام و يا از حقتعالى كه جواب باشد از آنچه استفهام نموده‌اند از آن و اين قول محمد بن اسحاق و ابن زيد و جبائيست و مراد بظلم اينجا شرك است چنان كه مفسر شد و مرويست از سلمان فارسى و حذيفه يمانى و ابن مسعود كه چون اين آيه نازل شد بر اصحاب شاق آمده گفتند كه ( اينا لم يظلم نفسه ) كدام از ما است كه از ظلم خالى نيست حضرت رسول صلَّى اللَّه عليه و آله فرمود كه\r\nليس ما تظنون انما هو ما قال لقمان لابنه يا بنى لا تشرك باللَّه ان الشرك لظلم عظيم\r\nيعنى ظلم به اين معنى نيست كه گمان برده‌ايد بلكه اين مثل آن چيزيست كه لقمان پسر خود را گفت اى پسر من شرك مياور به خدا كه شرك ستمى عظيم است\r\nو ليس الايمان به ان يصدق بوجود الصانع الحكيم و يخلط بهذا التصديق الاشراك\r\nايمان نه آنست كه تصديق بوجود صانع حكيم كنى و اشراك را به آن خلط كنى و نزد بعضى مراد بظلم معصيت است و جبائى و بلخى گفته‌اند كه جميع كباير در ظلم داخلند چه آن محيط ثوابست پس موجب دخول نار باشد و اگر مختص باشد بشرك لازم مىآيد كه مرتكب كبيره هر گاه مؤمن باشد متصف با من باشد و اين قوليست سخيف و منافى آيه فَلا يَأْمَنُ مَكْرَ اللَّه الى آخر و ديگر آنكه امن صاحب كبيره از ذنوب عين كبيره است و جواب از اين آنست كه اين بدليل خطاب لازم مىآيد و مذهب حق آنست كه مفهوم مخالف حجت نيست و اينكه مرتكب كبيره غير امن است بدليل ديگر معلوم شده و يا مراد از آيه ايمنى است از دخول نار بر سبيل خلود * ( وَتِلْكَ ) * و همهء آنچه گذشت از احتجاج و استدلال ابراهيم بر قوم يعنى قوله فلما جن يا قوله أ تحاجوني تا اينجا * ( حُجَّتُنا ) * حجت و برهان ما بود كه بر وجه خلت * ( آتَيْناها إِبْراهِيمَ ) * داديم آن را بابراهيم يعنى ارشاد نموديم و القاى آن كرديم در دل او بوسيلهء توفيق و الطاف عميمهء خود و قوله * ( عَلى قَوْمِه ) * متعلق است بحجتنا يعنى آنچه ما بابراهيم داديم حجت ما بود بر قوم او و او به آن بر ايشان حجت گرفت و اين در صورتيست كه حجتنا خبر تلك باشد اما اگر بدل او باشد پس متعلق او محذوف باشد اى ليحج على قومه يعنى حجت خود را بابراهيم داديم تا به آن حجت گرفت بر قوم خود * ( نَرْفَعُ دَرَجاتٍ ) * برميداريم پايهاى بلند * ( مَنْ نَشاءُ ) * هر كه را خواهيم در علم و حكمت از مؤمنان كه مصدق وحدانيت مااند و مطيع و منقاد ما و ما تفضيل بعضى از ايشان مينمائيم بر بعضى بحسب احوال ايشان يعنى هر يك از اهل ايمان را بمراتب عاليه و درجات رفيعه مى\r\n","description":"","footnote":"","page_name":" 425 ","page_number":425},
  {"content":"\r\nرسانيم بر قدرى كه مستحق آنست و گويند معنى آنست كه ما بر وفق حكمت رفع درجات بعضى ميكنيم باصطفاى رسالت و نبوت بر بعضى ديگر * ( إِنَّ رَبَّكَ ) * بدرستى كه پروردگار تو * ( حَكِيمٌ ) * خداوند حكمت است در برداشتن و فرو گذاشتن بندگان * ( عَلِيمٌ ) * دانا باستحقاق و استعداد هر كس در رفع و خفض او * ( وَوَهَبْنا لَه ) * و بخشيديم مر ابراهيم را * ( إِسْحاقَ ) * اسحاق پسر او كه پدر پيغمبران بنى اسرائيل است * ( وَيَعْقُوبَ ) * و نبيرهء او كه اسرائيل است و گويند وجه تسميهء يعقوب آنست كه در عقب عيص متولد شده بود و منع صرف او مانع اينست * ( كُلًّا هَدَيْنا ) * هر يك را از اين هر دو راه نموديم بمعرفت خود و احكام شريعت بمحض الطاف و توفيق * ( وَنُوحاً هَدَيْنا مِنْ قَبْلُ ) * و راه نموديم نوح را پيش از ابراهيم تعداد هدايت نوح در اين مقام بجهة اظهار نعمت است بر ابراهيم چه نوح پدر ابراهيم بود و شرف والد متعدى بولد مىشود * ( وَمِنْ ذُرِّيَّتِه ) * و هدايت كرديم از ذريهء نوح ع و بعضى گفته‌اند از ذريهء ابراهيم عليه السّلام زيرا كه كلام در شأن ابراهيم است و اول اصح است زيرا كه يونس عليه السّلام و لوط در اين آيه مذكوره داخلند و از ذريهء ابراهيم نبوده‌اند و باقى كه از ذريهء ابراهيماند هم از ذريهء نوحند چه ابراهيم از ذريهء نوحست باتفاق و قرب نوح بمرجع نيز رجوع ضمير است به او و اگر راجع بابراهيم باشد پس اختصاص بيان بايد كرد بانبياى معدوده در اين آيه و در آيتى كه بعد از آن است و انبياى مذكوره را كه در آيهء ثالثه مذكوراند عطف بايد كرد بر نوح و شبههء نيست كه اين خالى از تكليفى نيست پس اظهر آنست كه ضمير راجع بنوح باشد و من براى تبعيض است يعنى بوسيلهء توفيق و الطاف خود هدايت نموديم بعضى از فرزندان نوح را و قوله * ( داوُدَ ) * عطف بيان آنست يعنى داود را كه پسر ايشان است از اولاد يهود ابن يعقوب * ( وَسُلَيْمانَ ) * و سليمان را كه پسر داود است * ( وَأَيُّوبَ ) * و ايوب را كه پسر اموص بن رازج بن روم بن عيصوص بن اسحاق ابن ابراهيم است * ( وَيُوسُفَ ) * و يوسف بن يعقوب را از حضرت رسالت صلَّى اللَّه عليه و آله مرويست كه ( الكريم ابن الكريم ابن الكريم ابن الكريم ) يوسف بن يعقوب بن اسحاق بن ابراهيم * ( وَمُوسى وَهارُونَ ) * و موسى بن عمران بن يضهر بن تاهث بن لاوى بن يعقوب را و هارون را كه برادر موسى بود و يك سال از موسى بزرگتر\r\nبود * ( وَكَذلِكَ ) * و هم چنان كه ابراهيم را پاداش داديم برفعت درجات و ثبات بر دين\r\n","description":"","footnote":"","page_name":" 426 ","page_number":426},
  {"content":"\r\nو مجاهده در راه معرفت و كثرت اولاد و وضع نبوت در او و ذريهء او * ( نَجْزِي الْمُحْسِنِينَ ) * پاداش ميدهيم نيكوكاران را فرا خور استحقاق ايشان به نيل ثواب و كرامات * ( وَزَكَرِيَّا ) * و ديگر راه نموديم زكريا را و او پسر اذن بن مسلم است از اولاد رجعيم بن سليمان * ( وَيَحْيى ) * و يحيى كه پسر زكريا است * ( وَعِيسى ) * و عيسى را كه پسر مريم است دختر عمران از بنى سامان كه ملوك بنى اسرائيل بوده‌اند و عمران پسر پاشهم ابن امون بن حزقيا است از اولاد سليمان و از اينجا معلوم مىشود كه نسب از جانب مادر صحيح است چه عيسى را از ذريهء نوح يا ابراهيم شمرده و حال آنكه نسب او از مادر است نه از پدر پس حسن و حسين عليه السّلام را از اولاد رسول بايد دانست و بنو اميه در اين مضايقه ميكردند از موافق و مخالفت نقل است كه حضرت رسالت صلَّى اللَّه عليه و آله فرمود كه\r\nابناى هذان امامان قاما او قعدا\r\nو در حق حسن و حسين عليه السّلام فرمود كه\r\nابنى هذا سيد\r\nو همه اصحاب رسول ( ص ) هر يك از ايشان را ندا ميكردند كه يا بن رسول اللَّه ( ص ) و بروايت صحيحهء متواتره ثابت شده كه چون در حق حسين عليه السّلام فرمود كه\r\nابنى هذا امام بن امام ابو ائمة تسع تاسعهم قائمهم\r\n* ( وَإِلْياسَ ) * و ديگر الياس را كه پسر بشر بن فنحاص بن العيزار بن هارون بن عمران است و اين قول محمد بن اسحاق است و اينكه از ابن مسعود روايت كرده‌اند كه نام او ادريس است هم چنان كه اسرائيل كه اسم يعقوب است دور مينمايد چه ادريس از آباى نوح است نه از اولاد او مگر كه بر وجه تغليب او را داخل ذريه گردانيم و اين بعيد است و از كعب روايت است آن خضر است و بر هر تقدير ميفرمايد كه * ( كُلٌّ مِنَ الصَّالِحِينَ ) * همه اين پيغمبران كاملانند در صلاح و صلاح اتيان است به آنچه سزاوار او باشد و تحرز از هر چه سزاوار او نبود در خبر است كه روزى مأمون با امام على بن موسى الرضا عليه السلام خطاب كرد كه يا بن رسول اللَّه ( ص ) در كتاب خدا آيتى هست كه دلالت كند بر آنكه تو فرزند رسول خدايى از صلب او فرمود آرى گفت مراد من غير آيهء مباهله است يعنى فَقُلْ تَعالَوْا الخ و غير سورة الانعام كه آن و من ذرية است تا آخر فرمود كه قوله تعالى حُرِّمَتْ عَلَيْكُمْ أُمَّهاتُكُمْ تا آخر گفت چگونه اين آيه دلالت مىكند بر اين مدعى فرمود كه اگر رسول خدا صلَّى اللَّه عليه و آله حاضر شود و دختر تو را بزنى از تو خواهد به او ميدهى يا نه گفت چگونه ندهم و كه باشد كه اين رغبت نكند فرمود كه اگر از من خواهد به او ندهم گفت چرا فرمود كه اجماع است كه فرزند فرزند خواه از دختر باشد و خواه از پسر بر مرد حرام است و ديگر آنكه اگر من زن خود را اطلاق بدهم پيغمبر صلَّى اللَّه عليه و آله نتواند كه او را نكاح كند گفت از كجا مىگويى فرمود لقوله تعالى وَحَلائِلُ أَبْنائِكُمُ الَّذِينَ مِنْ أَصْلابِكُمْ\r\n","description":"","footnote":"","page_name":" 427 ","page_number":427},
  {"content":"\r\n* ( وَإِسْماعِيلَ ) * و ديگر راه نموديم اسماعيل را كه پسر ابراهيم است * ( وَالْيَسَعَ ) * و اليسع كه پسر اخطوب بن العجوز است * ( وَيُونُسَ ) * و يونس بن متى را * ( وَلُوطاً ) * و لوط كه پسر هاران پسر برادر حضرت ابراهيم است صلوات اللَّه عليهم و على جميع الانبياء و المرسلين * ( وَكلًّا فَضَّلْنا ) * و همهء اين پيغمبران را فضيلت داديم بنبوت * ( عَلَى الْعالَمِينَ ) * بر عالميان زمان ايشان مراد آنست كه ما هر يك از پيغمبران را بر امت خودشان تفضيل داديم به جهت قبح تقديم مفضول بر فاضل اين دليل فضل انبياء است بر ما عداى ايشان از ملائكه و جن و انس * ( وَمِنْ آبائِهِمْ ) * عطف است بر كلا يعنى تفضيل داديم بعضى از پدران ايشان را * ( وَذُرِّيَّاتِهِمْ ) * و برخى از ذريهء ايشان را * ( وَإِخْوانِهِمْ ) * و بعضى از برادران ايشان را يعنى از ابا و ذريه و اخوان انبياء مذكوره را كه پيغمبر بودند يا اوصيا يا اوليا تفضيل داديم بر ساير مردمان كه در رتبه از ايشان فروتر بودند و در منزلت و ثواب دون ايشان و نزد بعضى * ( وَمِنْ آبائِهِمْ ) * عطف است بر نوحا يعنى هدايت كرديم بعضى از ابا و زرارى و اخوان انبياء مذكور را بوسيلهء الطاف و توفيق خود بنا بر اين مراد از هدايت اعطاى نبوتست و علم و حكمت نه اصل ايمان چه اين مستلزم آنست كه بعضى از آباء انبياء كافر بوده باشند و اين موافق مذهب اماميه نيست * ( وَاجْتَبَيْناهُمْ ) * عطف است بر فضلنا يا بهدينا يعنى برگزيديم اين پيغمبران را * ( وَهَدَيْناهُمْ إِلى صِراطٍ مُسْتَقِيمٍ ) * و راه نموديم ايشان را يعنى ثابت داشتيم ايشان را به راه راست كه دين حق است و گويند كه تكرار هدايت در آيه جهت بيان آن چيزيست كه هدايت كرده شده‌اند بسوى آنكه دين خدايست يا معنى آنست كه ايشان را در آخرت بطريق بهشت رهنمونى كرديم * ( ذلِكَ ) * اين دين كه متدين بودند انبياء مذكور به آن * ( هُدَى اللَّه ) * دين خدايست كه مستلزم اهتداست در دنيا و آخرت * ( يَهْدِي بِه ) * راه مينمايد به اين دين * ( مَنْ يَشاءُ ) * هر كه را ميخواهد * ( مِنْ عِبادِه ) * از بندگان خود كه تدين نمايند به آن در مجمع آورده كه مراد بهدايت اينجا ارشاد است بصواب نه نصب ادله كه مشترك است ميان مؤمن و كافر وَكَذلِكَ نَجْزِي الْمُحْسِنِينَ منافى اينست يعنى به سبب آن اين بندگان را ثواب عظيم كه بهشت نعيم است كرامت فرمايد * ( وَلَوْ أَشْرَكُوا ) * و اگر اين پيغمبران شرك مىآوردند به خدا بر سبيل فرض و تقدير با وجود اين همه فضل و كمال * ( لَحَبِطَ عَنْهُمْ ) * هر آينه باطل و نيست ميشد از ايشان * ( ما كانُوا يَعْمَلُونَ ) * آنچه\r\nبودند كه ميكردند يعنى ثوابى بر\r\n","description":"","footnote":"","page_name":" 428 ","page_number":428},
  {"content":"\r\nآن مترتب نميشد چه ايقاع آن نه بر وجه مأمور به ميبود و بر خلاف جهتى كه استحقاق به آن ثواب متصور است به جهت توجه ايشان به غير خدا و در آيه دلالت نيست بر آنكه منحبط شود ثوابى كه مستحق آن بوده باشند بر طاعت خود كه مقدم بر اشراك بوده باشد زيرا كه ظاهر آيه مقتضى آن نيست و مع ذلك ما بدليل قاطع ميدانيم كه مشرك را اصلا ثوابى نيست و اجماع امت نيز بر اينست و در اين تهديدى است عظيم مر مشركان را * ( أُولئِكَ ) * آن گروه يعنى انبيا * ( الَّذِينَ آتَيْناهُمُ الْكِتابَ ) * آنانند كه داده‌ايم ايشان را كتاب * ( وَالْحُكْمَ ) * و داده‌ايم حكمت شريعت در فيصل دادن امور * ( وَالنُّبُوَّةَ ) * و پيغمبرى * ( فَإِنْ يَكْفُرْ بِها ) * پس اگر كافر شوند بكتاب و نبوت و حكمت شريعت * ( هؤُلاءِ ) * اينگروه معاندان قريش * ( فَقَدْ وَكَّلْنا بِها ) * پس بدرستى كه ما برگماشته‌ايم و مهيا كرده‌ايم براى ايمان و مراعات كردن به آن * ( قَوْماً ) * گروهى را كه از روى صدق * ( لَيْسُوا بِها بِكافِرِينَ ) * نيستند بدين چيزها كافران و ناگرويدگان مراد پيغمبران و متابعان ايشانند و گفته‌اند كه اينقوم اشاره بانصارند و اهل مدينه چون در وقت نزول اينسوره ايمان نياورده بودند پس اينسوره بشارتست بايمان ايشان و گويند مراد اهل فرساند يا هر كسى كه تا روز قيامت بدايرهء ايمان درآيد و نزد بعضى مراد فرشتگاناند و در مجمع آورده كه اين آيه متضمن ضمانست از حقتعالى كه نصرة پيغمبر خود و حفظ دين او نمايد\r\n* ( أُولئِكَ الَّذِينَ ) * آن گروه انبيا آنانند كه * ( هَدَى اللَّه ) * راه نمود خداى ايشان را بدين خود * ( فَبِهُداهُمُ اقْتَدِه ) * پس بطريق ايشان اقتدا كن لا عن دليل آن چيزى را كه بر آن متفق بوده‌اند از توحيد و اصول دين نه فروع ( مختلف فيها ) چه فروع آن نسبت بهر كس هداية نيست بلكه آن بحسب اختلاف اعصار است بر خلاف اصول پس آيه دلالت نكند بر آنكه آن حضرت متعبد بوده باشد بشريعت رسل سابقه و هاء در افتده براى وقف است نه كنايه در مفاتيح الغيب مسطور است كه آن چه حقتعالى حضرت مصطفى را صلَّى اللَّه عليه و آله امر كرده كه * ( فَبِهُداهُمُ اقْتَدِه ) * به اين معنى است كه احوال ايشان را پيروى نما و اشاره به آنكه بر وصف و سيرت هر يك مطلع شده اجود و احسن آن را اختيار فرما زيرا كه اقتداى پيغمبر ما صلَّى اللَّه عليه و آله بديشان در اصول دين نشايد چه در آن تقليد روا نيست و در فروع نيز نباشد چه شريعت او ناسخ شرايع ايشانست پس مراد محاسن اخلاق و اوصاف خواهد بود و مراد آنست كه اقتدا كن بصبر ايوب و سخاء ابراهيم و صلابت موسى و زهد عيسى و على هذا القياس و مقرر است كه از صفات سيئه و خصال رضيه هر چه با ايشان متفرق بود نزد او تنها مجتمع است\r\n","description":"","footnote":"","page_name":" 429 ","page_number":429},
  {"content":"\r\nپس از همه افضل و اكمل باشد شعر\r\n\r\nهر چه بخوبان جهان داده اند\r\nقسم تو نيكوتر از آن داده اند\r\n\r\n\r\nهر چه بنازند بر آن دلبران\r\nجمله ترا هست زياده بر آن\r\n\r\nو گويند معنى آنست كه اقتدا كن بايشان در صبر بر اذاى قوم و شكيبايى نما هم چنان كه ايشان شكيبايى كردند تا مستحق ثواب آن شوى هم چنان كه ايشان مستحق آن شدند بوسيلهء صبر و اصح اقتداء است در جميع اخلاق حسنه و اطوار پسنديده و از جمله اينكه * ( قُلْ ) * بگو به كافران كه * ( لا أَسْئَلُكُمْ ) * نمىخواهم از شما * ( عَلَيْه ) * بر پيغام رسانيدن از خداى يا قرآن * ( أَجْراً ) * مزدى چنانچه پيش از من هيچ پيغمبرى از امت خود مزد دعوت نطلبيد * ( إِنْ هُوَ ) * نيست اين تبليغ با قرآن * ( إِلَّا ذِكْرى لِلْعالَمِينَ ) * مگر پندى مر عالميان را در آيه دلالت است بر آنكه هيچ زمانى خالى نيست از پيغمبرى يا امامى كه حافظ دين باشد لقوله تعالى فَقَدْ وَكَّلْنا بِها قَوْماً و اسناد توكل به خود دلالتست بر آنكه امام منصوص است از جانب او نه باجماع بندگان و بعضى استدلال كرده‌اند به اين آيه بر آنكه آن حضرت و امت او متعبدند بشرايع ما قبل خود مگر آن چه دليل قايم شود بر نسخ آن و اين استدلال صحيح نيست زيرا كه آيه وارد شده در آن چه انبيا متفق شده‌اند بر آن و آن توحيد است و مكارم اخلاق چنان كه گذشت و اما شرايع مختلف است پس صحيح نباشد اقتدا در آن بجميع انبيا و نيز دلالت است بر آنكه پيغمبر ما ص مبعوث است بكافهء عالميان و نبوت او مختوم است لقوله * ( إِنْ هُوَ إِلَّا ذِكْرى لِلْعالَمِينَ ) * آورده‌اند كه مالك بن الضيف كه سر حلقه احبار يهود بود به خدمت سيد عالم ص آمد آن حضرت با وى گفت كه سوگند مىدهم ترا بدان خدايى كه تورية را بر موسى نازل گردانيد كه تو در تورية ديدهء كه ان اللَّه يبغض العالم السمين وى در غضب شد و گفت خداى هيچ كتابى بر هيچ كس نازل نگردانيده است آيه آمد كه * ( وَما قَدَرُوا اللَّه ) * و تعظيم نكردند جهودان خداى را * ( حَقَّ قَدْرِه ) * چنانچه سزاى تعظيم او باشد و نشناختند او را چنانچه حق شناخت او بود در رحمت و انعام بر بندگان كه از جملهء آن ارسال رسل و انزال كتب است * ( إِذْ قالُوا ) * چون گفتند كه * ( ما أَنْزَلَ اللَّه ) * نفرستاده است خداى * ( عَلى بَشَرٍ مِنْ شَيْءٍ ) * بر هيچ آدمى هيچ چيز بر وجه وحى و احكام شرع يعنى ارسال رسل و انزال كتب كه از عظايم رحمت و جلايل نعمت او است از حق سبحانه و تعالى سلب كردند در كشف الاسرار آورده كه معنى ( ما قدروا اللَّه حق قدره ما عرفوه حق معرفته ) است آرى قدم را با حدوث چه نسبت و خاك و آب را\r\n","description":"","footnote":"","page_name":" 430 ","page_number":430},
  {"content":"\r\nبا رب الارباب چه مناسبت كه ما للتراب و رب الارباب بزرگى را از شناخت الهى سؤال كردند فرمود كه\r\nكل ما خطر ببالك فهو على خلاف ذلك\r\nو نعم ما قيل\r\n\r\nهر چه آن بر هم نهاده دست عقل و حسن و وهم\r\nكبريااش سنك بطلان اندر آن انداخته\r\n\r\nو شبههء نيست در آنكه معرفت و ادراك حق سبحانه باعتبار كنه ذات و تحير از تعينات اسما و صفات ممتنع است مر غير حق را زيرا كه اين حيثيت بحجاب عزت محتجب است و برداى كبريا مختفى هيچ نسبت نيست ميان او و ما سوا او پس شروع در طريقه او از اينوجه اضاعه بضاعت وقت است\r\n\r\nبه خيال در نگنجد تو خيال خود مرنجان\r\n\r\nو علامهء رازى در اسرار التنزيل آورده كه اى رنگ به تو محال و عبارت از تو و بال\r\n\r\nكنه خردم در خور اثبات تو نيست\r\nدانندهء ذات تو بجز ذات تو نيست\r\n\r\nاز ابن عباس مرويست كه يهود گفتند كه اى محمد صلَّى اللَّه عليه و آله حقتعالى به تو انزال كتاب كرده فرمود نعم گفتند ( و اللَّه ما انزل اللَّه من السماء كتابا ) حقتعالى اين آيه را نازل فرمود و گويند كه قايل قول * ( ما أَنْزَلَ اللَّه عَلى بَشَرٍ مِنْ شَيْءٍ ) * فنحاص بن عازورا بود و گويند كفار انكار قدرت حقتعالى كردند بر انزال عذاب بر ايشان حقتعالى فرمود كه * ( ما قَدَرُوا اللَّه حَقَّ قَدْرِه ) * محمد بن اسحاق گفته كه جمعى يهود نزد حضرت رسول صلَّى اللَّه عليه و آله آمدند و گفتند كه كتابى براى ما از آسمان بيار چنانچه موسى الواح را براى ما آورد از نزد حقتعالى كما قال اللَّه سبحانه يَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ يكى از ايشان گفت كه حقتعالى بر هيچ آدمى نه وحى كرده و نه كتابى فرستاده و تورية و انجيل از مخترعات موسى و عيسى است حقتعالى رد قول ايشان كرده آيه فرستاد كه * ( قُلْ ) * بگو اى محمد صلَّى اللَّه عليه و آله * ( مَنْ أَنْزَلَ الْكِتابَ ) * كيست آنكه فرستاد آن كتاب را * ( الَّذِي جاءَ بِه مُوسى ) * كه آمد به آن موسى * ( نُوراً ) * در حالتى كه بود روشنايى دهنده و ظلمات كفر و جهل زايل سازنده * ( وَهُدىً لِلنَّاسِ ) * و راه نماينده مردمان را كه * ( تَجْعَلُونَه ) * ميگردانيد آن را * ( قَراطِيسَ ) * صحيفه ها و طومارها و ورقهاى پراكنده * ( تُبْدُونَها ) * آشكارا ميكنيد آنچه ميخواهيد * ( وَتُخْفُونَ كَثِيراً ) * و پنهان ميسازيد بسيارى را از آن چون نعت مصطفى صلَّى اللَّه عليه و آله و آيات رجم و غير آن و گويند كه آيه دربارهء اهل شرك است و الزام ايشان به انزال تورية زيرا كه نزول تورية از مشهورات زايغه است نزد ايشان بعد از آن بر سبيل امتنان فرمود كه * ( وَعُلِّمْتُمْ ) * و آموخته شديد اى يهود و نزد بعضى مراد اهل اسلامند يعنى اى اهل اسلام آموخته شديد قرآن را از زبان محمد صلَّى اللَّه عليه و آله * ( ما لَمْ تَعْلَمُوا ) * آنچه ندانستيد * ( أَنْتُمْ وَلا آباؤُكُمْ ) * نه شما و نه پدران شما از امر و نهى و حلال و حرام و بنا بر آنكه مراد يهودند معنى آنست كه آموخته شديد زياده بر آنچه در تورية است و بيان آن\r\n","description":"","footnote":"","page_name":" 431 ","page_number":431},
  {"content":"\r\nچه ملتبس بود بر شما و بر آباى شما كه اعلم از شما بودند و نظير اينست كريمهء إِنَّ هذَا الْقُرْآنَ يَقُصُّ عَلى بَنِي إِسْرائِيلَ أَكْثَرَ الَّذِي هُمْ فِيه يَخْتَلِفُونَ و گويند كه خطاب يكسانيست كه گرويده بودند از قريش * ( قُلِ اللَّه ) * بگو اى محمد صلَّى اللَّه عليه و آله كه خداى فرستاده است آن را كه ندانستند اين مبتدايى است محذوف الخبر اى اللَّه انزله يا فاعل فعل محذوف اى انزل اللَّه و اكثر بر آنند كه اين جواب آنست كه گفتند نفرستاده تورية را * ( ثُمَّ ذَرْهُمْ ) * پس دست بدار از يهود و بگذار ايشان را فِي خَوْضٍ در اباطيل و خرافات خود * ( يَلْعَبُونَ ) * در حالتى كه بازى ميكنند و بر تو غير از تبليغ و الزام حجت نيست صورت امر است و مراد تهديد است اى ( دعهم فسيعلمون عاقبة امرهم ) يعنى ايشان را با من رها كن كه گذر ايشان بر منست و سزاى ايشان بر من و عنقريب عاقبت كار خود را بدانند بدانكه ظرف صلهء ذرهم است با يلعبون و يلعبون حال از مفعول ذرهم و يا حال از مفعول يا فاعل يلعبون يا از ضمير خوضهم و ظرف متصل به اول ابو سعيد ابو الخير در كلمهء قل اللَّه ثم فرمود كه اللَّه بس و ما سوى هوس و انقطع النفس و بعضى ديگر عرفا گفته‌اند كه قل اللَّه يعنى دل بسوى او دار ثم ذرهم پس غير او را فرو گذار و شبلى با بعضى از اصحاب خود گفت\r\nعليك باللَّه ودع ما سواه\r\n\r\nچون تفرقه دل است حاصل ز همه\r\nدل را بيكى سپار و بگسل ز همه\r\n\r\nو بعد از آن بيان احتجاج بانزال تورية بر موسى اعلام مىكند كه سبيل قرآن همان سبيل تورية است * ( وَهذا ) * و اين قرآن * ( كِتابٌ أَنْزَلْناه ) * كتابيست كه فرو فرستاده‌ايم آن را * ( مُبارَكٌ ) * بسيار فايده و با بركت است * ( مُصَدِّقُ الَّذِي بَيْنَ يَدَيْه ) * باور دارنده آنچه پيش از وى بوده از كتب چون تورية و انجيل يعنى موافق آن در توحيد و اصول دين و يا گواهى دهنده بر حقيقت آن و در تسميهء قرآن بمبارك چند وجه گفته‌اند يكى آنكه ممدوحست و مستسعد به پس هر كس كه متمسك به آن مىشود بفوز و رستگارى ميرسد دويم آنكه بركت بمعنى ثبوت الخير است اى ( ثبت له ما يستحق به التعظيم لم يزل و لا يزال ) پس قرآن مبارك است زيرا كه مقارن خيرية است و متضمن علم اولين و آخرين و مغفرت ذنوب و مبين حلال و حرام سيم بركت بمعنى زيادتى است يعنى قرآن متضمن زيادتى بيانست بر آنچه در كتب متقدمه است چه او ناسخ آن كتب است و تا آخر تكليف هيچ كتابى نسخ آن نكند و قوله * ( وَلِتُنْذِرَ ) * عطف است بر آنچه مدلول عليه صفت كتابست كانه قيل ( انزلناه للبركات و تصديق ما تقدمه من الكتاب و الانذار ) يعنى انزال قرآن كرديم براى خيرات و بركات كثيره و تصديق كردن كتب متقدمه و براى آنكه بيم كند و حفص بتا\r\n","description":"","footnote":"","page_name":" 432 ","page_number":432},
  {"content":"\r\nميخواند يعنى به جهت آنكه تو بيم كنى * ( أُمَّ الْقُرى ) * اهل مكه را و ميتواند بود كه علت فعل محذوف باشد اى ( لتنذر ام القرى انزلناه ) يعنى انزال قرآن كرديم تا بترسانى مكيان را * ( وَمَنْ حَوْلَها ) * و هر كه را كه گرداگرد مكه است يعنى مجموع اهل مشرق و مغرب را و قرى جمع قريه است و اشتقاق آن از قرى است بمعنى جمع پس هر جا كه مردمان مجتمع باشند از شهر و ده آن را قريه توان گفت و مكه را ام القرى گفت به جهت آنكه تمام زمين را از تحت آن بسط كرده‌اند يا آنكه قبله اهل قرى است و مجمع ايشان در وقت حج و اعظم قرى در عظم منزلت و اقدم آن در مسكن * ( وَالَّذِينَ يُؤْمِنُونَ بِالآخِرَةِ ) * و آن كسانى كه ايمان آورده‌اند بآخرت * ( يُؤْمِنُونَ بِه ) * ايمان مىآورند بكتاب يا پيغمبر چه تصديق آخرت موجب خوف عاقبت است و خوف حامل او است بر تدبر و تفكر تا آنكه فكر او منتهى مىشود بعلم بنجات بوسيله متابعت حضرت رسالت و قرآن * ( وَهُمْ ) * و ايشان كه به پيغمبر يا بكتاب ميگروند * ( عَلى صَلاتِهِمْ يُحافِظُونَ ) * بر نمازهاى خود محافظت ميكنند تخصيص صلاة به جهت آنست كه عماد دين و علم ايمان است و در مجمع آورده كه در آيه دليل است بر آنكه مؤمن را جايز نيست كه ببعضى ما ( اوجبه اللَّه ) ايمان آوردند دون بعضى و در آن دلالت است بر عظم قدر صلاة و منزلت آن به جهت اختصاص آن بذكر از ميان ساير فرايض و تنبيه بر آنكه هر كه مصدق پيغمبر و قيامت باشد اخلال بصلاة نكند و ترك او ننمايد آورده‌اند كه مسيلمهء كذاب و اسود عنسى دعوى نبوت كردند حضرت رسالت صلَّى اللَّه عليه و آله را از سبب دعوى دروغ ايشان غبار ملال بر صفحهء خاطر عاطر بود حق سبحانه و تعالى در بيان تعدى و شرح طغيان ايشان فرمود كه * ( وَمَنْ أَظْلَمُ ) * و كيست ستمكارتر * ( مِمَّنِ افْتَرى ) * از آن كس كه افترا كرد و بر بست * ( عَلَى اللَّه كَذِباً ) * بر خداى دروغ را و گفت من پيغمبر اويم * ( أَوْ قالَ ) * يا گفت كه * ( أُوحِيَ إِلَيَّ ) * وحى كرده مىشود به من * ( وَلَمْ يُوحَ إِلَيْه شَيْءٌ ) * و حال آنكه وحى كرده نشده است به دو چيزى مسيلمه اباطيل و مفتريات بر هم مىبست و مىگفت اين وحى است كه بر من فرود آمده است و اسود عنسى نيز ميگفت كه شخصى بر من ظاهر مىشود بر حمار نشسته و سخنان بر من القا مىكند و مرويست كه مسيلمه دو كس را برسالت نزد رسول صلَّى اللَّه عليه و آله فرستاد حضرت ايشان را گفت كه شما به مسيلمه ايمان داريد گفتند آرى فرمود اگر نه آنست كه رسولان را نكشند مىفرمودم تا شما را بكشند پس با اصحاب فرمود شبى در خواب ديدم كه در دست دورنجن داشتم به من وحى كردند كه باد در اين دم من چنان كردم\r\n","description":"","footnote":"","page_name":" 433 ","page_number":433},
  {"content":"\r\nهر دو بپريدند من تأويل اين به دو\r\nدروغ زن كردم يكى مسيلمه و ديگرى اسود عنسى و گويند نزول اين آيه در حق عمرو بن لحى و متابعان او بود كه اختلاف احكام ميكردند و آن را به حق تعالى اسناد ميدادند و از ابى جعفر صلوات اللَّه عليه و ابن عباس و عكرمه و مجاهد و سدى مرويست كه عبد اللَّه بن سعد بن ابى سرح قريشى كه كاتب رسول خدا صلَّى اللَّه عليه و آله بود و چون وحى به آن حضرت نازل شدى املا كردى و وى نوشتى و او بجاى غفور رحيم حكيم عليم مينوشت و بموضع سميع عليم غفور رحيم چون اين آيه فرود آمد كه وَلَقَدْ خَلَقْنَا الإِنْسانَ مِنْ سُلالَةٍ مِنْ طِينٍ الى قوله أَنْشَأْناه خَلْقاً آخَرَ او را عجب آمد از تفضيل خلق آدمى بر زبانش جارى شد كه فَتَبارَكَ اللَّه أَحْسَنُ الْخالِقِينَ رسول صلَّى اللَّه عليه و آله فرمود كه بنويس كه اين چنين بر من نازل شد وى بنوشت و در شك افتاده با خود گفت اگر محمد صلَّى اللَّه عليه و آله در اينكه ميگويد كه وحى است صادقست پس اينوحى كه به او مىآيد بر من نيز وارد مىشود و اگر كاذبست پس مثل اينكه ميگويد منهم ميتوانم گفت و به جهت اين مرتد شده نزد اهل شرك رفت و گفت احوال محمد صلَّى اللَّه عليه و آله را نيكو معلوم كرده‌ام و دانسته‌ام او از نزد خود چيزها ميگويد و آن را وحى نام مينهد و من تغيير و تبديل آن ميكردم و چنانچه خود ميخواستم مينوشتم و چون نزد پيغمبر صلَّى اللَّه عليه و آله مؤمنان را ميشناخت ايشان را بدست مشركان ميداد و ايشان اهل ايمان را ايذا و آزار ميرسانيدند و از جمله تحريك كرد تا عمار را با غلامى بگرفتند و عذاب كردند و گوش عمار را ببريدند و به اين نوع جفا ميكردند تا ايشان را بر آن داشت تا سخن نالايق نسبت به آن حضرت صلَّى اللَّه عليه و آله بر زبان ايشان جارى شد آخر عمار از دست ايشان خلاص شده مضطرب و پريشان نزد پيغمبر صلَّى اللَّه عليه و آله آمد و گفت يا رسول اللَّه صلَّى اللَّه عليه و آله مشركان گوش مرا بريدند و مرا به اجبار و اكراه بر آن داشتند كه سخن ناسزا نسبت به حضرت تو گفتم آيا مرا توبه باشد و گناه من مغفور گردد يا نه اين بگفت و زار زار بگريست حقتعالى در حق او اين آيه فرستاد كه مَنْ كَفَرَ بِاللَّه مِنْ بَعْدِ إِيمانِه إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ وَلكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّه وَلَهُمْ عَذابٌ عَظِيمٌ و در باب عبد اللَّه بن سعد فرمود و من اظلم الى قوله * ( وَمَنْ قالَ ) * و كيست ظالمتر از آن كس كه گفت * ( سَأُنْزِلُ ) * زود باشد كه نازل گردانم * ( مِثْلَ ما أَنْزَلَ اللَّه ) * مانند آنچه نازل گرداند خداى مرويست كه در روز فتح مكه عبد اللَّه بن ابى سرح ملتجى شد بعثمان و او را وسيله شفاعت ساخت نزد رسول صلَّى اللَّه عليه و آله پس عثمان دست او را بگرفت و بنزد پيغمبر صلَّى اللَّه عليه و آله آورد آن حضرت در مسجد نشسته بود گفت يا رسول اللَّه صلَّى اللَّه عليه و آله اعف عنه از سر عبد اللَّه بگذر رسول صلَّى اللَّه عليه و آله هيچ جواب نفرمود و باز اينكلام را اعاده كرد حضرت ملتفت نشد چون مرتبه سيم تكرار نمود حضرت فرمود كه\r\nهو لك\r\nاين\r\n","description":"","footnote":"","page_name":" 434 ","page_number":434},
  {"content":"\r\nمر تراست چون عبد اللَّه از مجلس پيغمبر ( ص ) بيرون رفت آن حضرت اصحاب را گفت كه\r\nا لم اقل من راه فليقتله\r\nآيا من نگفتم كه هر كه او را به بيند بكشد عباد بن بشر گفت كانت عينى اليك يا رسول اللَّه ان تشير الى فاقتله چشم من بجانب تو بود كه تا به من اشاره فرمايى من او را بكشم فرمود\r\nالانبياء لا يقتلون بالاشارة\r\nپيغمبران كسى را به اشاره نكشند از ابن مسعود روايتست كه عبد اللَّه قبل از فتح مكه باسلام رجوع كرد بعد از آن حقتعالى از سوء عاقبت كفار و اهل شرك خبر ميدهد كه * ( وَلَوْ تَرى ) * و اگر ببينى تو * ( إِذِ الظَّالِمُونَ ) * چون باشند ستمكاران يعنى كافران * ( فِي غَمَراتِ الْمَوْتِ ) * در سكرات و شدايد مرك اين مأخوذ است از ( غمره الماء اذا غشيه ) يعنى چون فرو گيرد و احاطه كند سختى هاى مرگ كفار را * ( وَالْمَلائِكَةُ ) * و فرشتگان عذاب * ( باسِطُوا أَيْدِيهِمْ ) * گسترانندگان باشند دست هاى خود را براى قبض روح ايشان و در ينابيع آورده كه دستها گشاده باشند به عذاب ايشان و عمود آتشين بر رو و پشت ايشان زنند و گويند كه * ( أَخْرِجُوا أَنْفُسَكُمُ ) * بيرون آريد روحهاى خود را از جسدها هم چو متقاضى مسلط كه از روى غلظة و عنف چيزى طلبد و يا گويند ملائكه عذاب كه بدر آريد نفسهاى خود را از عذاب و خود را از دستهاى ما برهانيد اگر ميتوانيد يعنى نتوانيد * ( الْيَوْمَ ) * امروز كه وقت مردن شما است تا ابد الاباد * ( تُجْزَوْنَ ) * جزا داده خواهيد شد * ( عَذابَ الْهُونِ ) * به عذاب خوارى مراد عذابيست كه متضمن شده و اهانت باشد و اضافه بهون از جهت عراقت و تمكن آنست در آن از امام محمد باقر عليه السّلام مرويست كه مراد به عذاب هون تشنگيست در وقت جان كندن * ( بِما كُنْتُمْ تَقُولُونَ ) * بسبب آنكه بوديد كه ميگفتيد * ( عَلَى اللَّه غَيْرَ الْحَقِّ ) * بر خدا چيزى كه نار است و ناروا بود مانند ادعاى ولد و شريك مر او را و دعوى نبوت و وحى * ( وَكُنْتُمْ عَنْ آياتِه ) * و بوديد كه از آيتهاى او * ( تَسْتَكْبِرُونَ ) * گردنكشى ميكرديد و تعظيم نمينموديد و در آن تأمل و تفكر نكرده ايمان به آن نياورديد و تصديق نكرديد بعد از آن بر سبيل توبيخ ايشان را گويد * ( وَلَقَدْ جِئْتُمُونا ) * و بدرستى كه آمديد به حساب و جزاى ما * ( فُرادى ) * در حالتى كه منفرديد و يكتا نه مال با شما هست و نه فرزند و نه خدم و نه حشم و نه يار و نه مددكار از اعوان و اوثان كه گمان ميبرديد كه شفيعان شما باشند چه مرويست كه آيه در حق نضر بن حارث كلده آمده كه ميگفت ( سوف تشفع لى اللات و العزى ) و فرادى جمع\r\n","description":"","footnote":"","page_name":" 435 ","page_number":435},
  {"content":"\r\nفرد است و الف براى تأنيث چون كسالى و قوله * ( كَما خَلَقْناكُمْ ) * بدل است از فرادى يعنى آمديد به حساب گاه ما بر هيئتى كه آفريده بوديم شما را * ( أَوَّلَ مَرَّةٍ ) * نخستين بار در رحم مادر سر و پا برهنه منفرد و معرى از همه چيز و ميتواند بود كه حال ثانيه باشد يا حال باشد از ضمير فرادى اى ( مشبهين ابتداء خلقكم عراة حفاة غرلا بها ) يا صفت مصدر جئتمونا اى مجيئا كخلقنا لكم * ( وَتَرَكْتُمْ ) * و بگذاشتيد * ( ما خَوَّلْناكُمْ ) * آنچه عطا داده بوديم شما را يعنى آنچه بدان مىنازيديد و بر ديگران به سبب آن مفاخرة مىكرديد و به جهت اين از آخرت باز ميمانديد و بگذاشتيد * ( وَراءَ ظُهُورِكُمْ ) * از پس پشت خود نه از پيش فرستاديد و نه با خود داشتيد آن گه بر سبيل توبيخ ميفرمايد كه * ( وَما نَرى مَعَكُمْ ) * و نه ميبينيم با شما * ( شُفَعاءَكُمُ ) * شفيعان شما را * ( الَّذِينَ زَعَمْتُمْ ) * آنان كه گمان مىبرديد از روى جهالت * ( أَنَّهُمْ فِيكُمْ شُرَكاءُ ) * آنكه بدرستى كه ايشان در ربوبيت و تربيت شما و استحقاق عبادت شما شريكان خدايند * ( لَقَدْ تَقَطَّعَ بَيْنَكُمْ ) * بدرستى كه بريده شد وصله و پيوند شما و متشتت و پراكنده گشت جمعيت شما يعنى اسباب وصله شما منفصل شد بين از لغات الاضداد است مستعمل در وصل و فصل و گويند كه اين ظرف است و اسناد فعل به او شده است بر سبيل اتساع و حقيقت معنى اين كه واقع شد قطع در ميان شما و قرائت حفص كه نصب است شاهد اين است و اين بر اضمار فاعل است به جهت دلالت ما قبل آن بر آن اى ( تقطع الامر بينكم و الوصل ) و يا اقامت آن در مقام موصوف و اصل آن ( تقطع ما بينكم ) است * ( وَضَلَّ عَنْكُمْ ) * و ضايع شد و باطل گشت از شما * ( ما كُنْتُمْ تَزْعُمُونَ ) * آن چه بوديد كه گمان ميبرديد كه بتان شفيعان شمااند و يا آنكه بعث و نشر نخواهد بود ابو هريره روايت كند كه رسول صلَّى اللَّه عليه و آله فرمود كه چون اسرافيل در صور دردمد زمين پر از ارواح شود بر صورت نحل عسل آن گاه حق تعالى فرمايد كه بعزت و جلال و قاهريت من\r\nكه هر جانى با قالب خود رود پس همه برخيزند و بعرصات قيامت درآيند و بموقف عرض هفتاد سال ايستاده باشند تن برهنه و پاى برهنه و ختنه ناكرده و از غايت دهشت و هول هيچ كس بر يكديگر ننگرد و در اين مدت حقتعالى ميان ايشان حكم كند و خلايق چندان بگريند كه آب چشم ايشان منقطع شود و چندان عرق از ايشان جدا شود كه مانند لجام بدهن ايشان در رود عايشه پرسيد كه يا رسول اللَّه صلَّى اللَّه عليه و آله زنان برهنه باشند فرمود آرى گفت واسواتاه رسول صلَّى اللَّه عليه و آله فرمود كه در آن روز چندان به خود مشغول شده باشند كه به يكديگر ننگرند\r\n","description":"","footnote":"","page_name":" 436 ","page_number":436},
  {"content":"\r\nزن نداند كه مرد كدام است و مرد نداند كه زن كدام است لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيه حاصل كه حقتعالى در اين آيه حث فرمود بر اقتناء طاعات كه موجب فوز و نجات است از اهوال قيامت و تزهيد از اقتناء مال كه منتفع به نيست بعد از ممات و منتج حسرت و ندامت است و سبب عقوبة در روز قيامت و بعد از آن عود كلام كرده باحتجاج بر مشركين بعجايب صنع و لطائف تدبير ميفرمايد كه * ( إِنَّ اللَّه ) * بدرستى كه خداى * ( فالِقُ الْحَبِّ ) * شكافنده تخم زراعت است تا نبات از آن برويد * ( وَالنَّوى ) * و شكافندهء دانهء اشجار است تا از آن نهال برآيد تخصيص اين دو از ميان مقدورات به جهت آنست كه همه كس ميداند كه اين مقدور غير او سبحانه نيست و دست هيچ كس ديگر به آن نميرسد و بدانكه هر چيزى كه دانه او استخوان ندارد آن را حب ميگويند و آنكه دانه اش استخوان دارد نوى مىخوانند و از ابن عباس و ضحاك نقل است كه معنى آيه آنست كه حقتعالى فالق حب و نوى و منشئى و مبدء آنست و بنا بر اين تسميهء خلق بفلق به جهت آنست كه فلق بمعنى شق است يعنى شق سازنده عدم بوجود و مجاهد گفته كه مراد شقى است كه در حب و نواة است و از عجيب قدرت او است در استواى آن * ( يُخْرِجُ الْحَيَّ ) * بيرون ميآرد زنده را يعنى نبات و اشجار تر و تازه را كه بنشو و نما حياتى دارد * ( مِنَ الْمَيِّتِ ) * از مرده كه تخم است و دانه خشك يا بيرون آرد ولد را از نطفه و مرغ را از بيضه و يا مؤمن را از كافر و عاقل از جاهل * ( وَمُخْرِجُ الْمَيِّتِ ) * و بيرون آرندهء مرده است چون تخم يا نطفه * ( مِنَ الْحَيِّ ) * از زنده كه نبات و آدمى و مرغست ذكر آن بلفظ اسم به جهت حمل آنست بر * ( فالِقُ الْحَبِّ ) * چه قوله يخرج الحى واقع شده است در موضع بيان آنچه فلق حب و نوى به نبات و شجر نامى از جنس اخراج حى است از ميت زيرا كه نامى در حكم حى است كما قال يُحْيِ الأَرْضَ بَعْدَ مَوْتِها * ( ذلِكُمُ اللَّه ) * اين زنده كننده و ميراننده اللَّه است كه سزاوار عبادتست * ( فَأَنَّى تُؤْفَكُونَ ) * پس از كجا برگردانيده ميشويد از او به غير او يعنى او را گذاشته بپرستش غير او اشتغال مينمائيد * ( فالِقُ الإِصْباحِ ) * شكافنده عمود صبح است از ظلمت شب و از بياض روز و يا شكافنده ظلمت و آن غبشى است كه در يلى آنست يعنى برنده تاريكى شب و آورندهء روشنايى روز اصباح در اصل مصدر اصبح است بمعنى دخل فى الصباح و صبح به آن تسميه يافته باعتبار آنكه از تاريكى شب به آن داخل مىشود * ( وَجَعَلَ اللَّيْلَ سَكَناً ) * و گردانيد شب را آرامگاه كه از تعب حركات روز برآسايند مأخوذ از ( سكن اليه اذا اطمأن اليه استيناسا به ) و نافع و ابن كثير و ابو\r\n","description":"","footnote":"","page_name":" 437 ","page_number":437},
  {"content":"\r\nعمرو و ابن عامر جاعل الليل خوانده‌اند و ح نصب سكنا بفعلى است كه جاعل دالست بر آن نه به جاعل زيرا كه آن در معنى ماضى است و اينكه آن را به صيغه فعل خوانده‌اند به جهت حمل آنست بر معنى معطوف چه خالق بمعنى خلق است * ( وَالشَّمْسَ وَالْقَمَرَ ) * و گردانيد آفتاب و ماه را * ( حُسْباناً ) * نشانهاى اوقات در انوار گفته كه معنى آنست كه آنها را ادوارهاى مختلفه و سيرهاى متابعه داد تا شهور و سنين بدانها متعين گردد و اوقات دينيه و دنيويه به آن دانسته شود پس مدار ( شمس و قمر بر حسبان ) باشد و حسبان مصدر حسب است بفتح مانند حسبان بكسر كه مصدر حسب است بكسر و گويند جمع حساب است چون شهاب و شهبان * ( ذلِكَ ) * اين كفار كه تسيير و تدوير شمس و قمر\r\nاست براى حساب معلوم * ( تَقْدِيرُ الْعَزِيزِ ) * اندازه كردن خداونديست غالب كه حكم او بر وجه مخصوص بر همه جاريست * ( الْعَلِيمِ ) * دانا در تدبير مملكت خود و مصالح خلق بتدبير شمس و قمر شعر\r\n\r\nو ليس تقدير الكواكب ما نرى\r\nو لكنه تقدير رب الكواكب\r\n\r\nحاصل كه حق سبحانه در اين آيه تذكير بندگان مىكند نعمت عظيمه خود را و ميفرمايد منم آنكه چون بندگان من در شب تاريك باشند و در او هيچ چيز نه بينند و به جهت آن از تصرف در معاش خود باز مانند ناگاه از ميان تاريكى عمود صبح روز بشكافم و جهان تاريك را روشن گردانم تا هر كس رو به مقصد خود نهد و بوجه معيشت خود شتابد و در طلب منافع خود قدم زند و به مقصد خود رسد و به جهت سير نيرين حفظ اوقات و حساب آجال و مدد خود راه برند و بادوار مختلفه خود سررشته حساب كار و بار خود نگاه دارند و مع ذلك به جهت نور قمر از ظلمات متراكمه ليل متوحش و دلگير نشوند و بسبب ضياء شمس از جميع امور مرئيه برخوردار شوند همچنين در اول حال كه جهان ظلمت ظلم و ضلالت داشت و بندگان در ليالى ظلام ظلمت بودند من از ميان ظلم متراكمه ظلم و ضلالت آفتاب هدايت عدل محمدى صلَّى اللَّه عليه و آله را طالع ساختم تا عالم شرع بنور هدايت او منور شده ظلمت و ضلالت را محو و نابود ساخت و گمراهان باديهء ضلالت بنور معرفت او راه يافتند و به مقصود دارين فايض شدند و چون آفتاب برج هدايت فلك خود را قطع كرد و روى بغروب نهاد در مطلع آن ماهى طالع ساختم تا بندگان من بنور هدايت و ارشاد او منتفع شوند و مهتدى گردند و نكته\r\nانا كالشمس و على كالقمر\r\nاينجا ظهورى تمام دارد و بعد از ذكر شمس و قمر بيان نجوم ميفرمايد كه متقاربند به شمس و قمر در دلالت بوحدانيت و عظم قدرت و نعم او در اهتداء خلايق به آن بقوله * ( وَهُوَ الَّذِي ) * و اوست خداوندى كه بقدرت كامله و حكمت بالغه * ( جَعَلَ لَكُمُ النُّجُومَ ) * بيافريد براى شما ستاره ها\r\n","description":"","footnote":"","page_name":" 438 ","page_number":438},
  {"content":"\r\n* ( لِتَهْتَدُوا بِها ) * تا راه بيابيد بسبب آنها يعنى بضوء و طلوع و غروب و مواضع آن * ( فِي ظُلُماتِ الْبَرِّ ) * در تاريكىهاى شب در بيابان * ( وَالْبَحْرِ ) * و در درياچه بعضى از نجوم در جانب خلفاند و برخى در قدام و برخى در يمين و برخى در يسار پس در اسفار و بلاد به آن مهتدى توان شد و نيز نشانهء قبله‌اند و علامات اوقات ليل و نهار و غير از اين از منافع چون زينت سما و رمى شياطين و امثال آن در تيسير آورده كه تخصيص اين منافع اينجا به جهت آنست كه دلالت آن بر قدرت ظاهرتر است زيرا كه نجوم را بر فلك دليل معرفت طريق زمين ساخته با وجود بعد مسافت ميان سماوات و ارض هم چنان كه بنجوم از ظلمات و شبهات امور دنيويه راه توان برد همچنين بنجوم ثاقبه و كواكب نيره ائمهء هدى صلوات اللَّه عليهم اجمعين از ظلمات جهالت و شبهات ضلالت خلاص ميتوان شد هم چنان كه ستارگان امان اهل آسمانند همچنين ايشان امان اهل زميناند كه\r\nمثل اهل بيتى كمثل النجوم فانها امان لاهل السماء و اهل بيتى امان لاهل ارض فاذا خلت السماء من النجوم اتى اهل السماء ما يوعدون و اذا خلت الارض من اهل بيتى اتى اهل الارض ما يوعدون\r\nيعنى اهل بيت من كه ائمهء معصوميناند مانند ستاره هااند چه ستاره ها امان اهل آسماناند و اهل بيت من امان اهل زمين و هم چنان كه ستاره هاى آسمان ريزان شوند قيامت قايم شود كما قال وَإِذَا الْكَواكِبُ انْتَثَرَتْ همچنين هر گاه كه از اهل بيت من هيچكدام باقى نمانند قيامت قايم گردد و هر گاه عنايت حق سبحانه روا نداشته باشد كه بندگان را در تاريكى هاى بر و بحر رها كند و به جهت اين چندين ستاره ها را راهنماى ايشان گردانيده باشد تا به آن در امور دنيوى و وجوه معاش خود بر وجه سهولت شروع كنند چگونه روا داشته باشد كه ايشان را در ظلمات شبهات رها كند و در امور دينيه كه منتج سعادت دائمى و فوز سرمديست پيشوايان راه نما تعيين نفرمايد و چون در دنيا هدايت بندگان خواست پس در باب دين چگونه ارادهء ضلالت ايشان كند و نصب ائمه هدى نكند فكان حق سبحانه ميفرمايد كه اگر در دنيا نجوم را راه بر شما گردانيدم در دين نيز نور كواكب ائمه را دليل و راهنماى شما ساختم و تا يك ستاره در آسمان ميتابد يكى از ايشان بر زمين ميتابد چون او را از زمين بردارم ستارگان را از آسمان فرود آرم براى آنكه اينان امان اهل زميناند هم چنان كه ستارگان امان اهل آسمانند و هم چنان كه فلك دنيا را بنجوم مزين گردانيدم فلك دين را بنجوم عصمت آراسته ساختم و چنان كه بروج اثنى عشر را در آسمان جاى دادم ائمهء اثنى عشر را در زمين متمكن گردانيدم و چنان كه كواكب بسبب لطخات كثيفه سحاب پوشيده ميشوند و در حين انجلاى آن سحاب ظهور مينمايد همچنين بسبب كثرة ظلم و اعدا و تراكم آن ستاره حدوبة از ابصار مختفى مىشود تا بعد از نهايت ظلمت شب نور آن از مطلع هدايت طالع گردد و عالم را بنور عدل از ظلمات ظلم پاك گرداند كه\r\nيملؤ اللَّه الارض قسطا و عدلا كما ملئت\r\n","description":"","footnote":"","page_name":" 439 ","page_number":439},
  {"content":"\r\nظلما و جورا\r\nاللهم ارزقنا لقائه و اجعلنا من انصاره و اعوانه و المستشهدين عنده به حق نبيك و وليك المرتضى و التمسك بائمتك مصابيح الدجى و شموس الضحى و اقمار الليالى الظلماء و نجوم فلك الهدى صلوات اللَّه عليهم ما بقيت الارض و السماء * ( قَدْ فَصَّلْنَا الآياتِ ) * بدرستى كه روشن و مبين ساختيم نشانهاى قدرت و هدايت خود را * ( لِقَوْمٍ يَعْلَمُونَ ) * براى گروهى كه بدانند انتفاع خود را از آن و بدان استدلال كنند بر وجود ( قادر حكيم و رؤف رحيم ) يعنى غرض از ايجاد اين امور هدايت بندگانست و تفكر ايشان در صغر و كبر و اختلاف مواقع و مجارى و اتصالات و سير و نظر در ظهور منافع شمس و قمر در نشو حيوان و نبات و غير آن تا علم بمبدء و معاد خود پيدا كرده فايز و رستگار شوند و از ظلمات ضلالت خلاص شده بضياء هدايت راه برند پس اگر شخصى ستارهء تابان را در بر و بحر بيند و به آن راه نرود و امام هدى را مشاهده كرده مهتدى نگردد نه به جهت تقصير ما باشد در توفيق و لطف بلكه آن تقصير از جانب خودش باشد شعر\r\n\r\nتو بتقصير خود افتادى از اين در محروم\r\nاز كه مينالى و فرياد چرا اميدارى\r\n\r\nو نيز به جهت اظهار قدرت و بيان كمال نعمت خود ميفرمايد كه * ( وَهُوَ الَّذِي أَنْشَأَكُمْ ) * و او است آنكه بيافريد شما را * ( مِنْ نَفْسٍ واحِدَةٍ ) * از يك تن كه آدم است ع بس نظر در اصل خود كنيد و بدانيد كه اصل شما يك چيز است و به جهت اين بتودد و تعاطف و تألف اقدام نمائيد * ( فَمُسْتَقَرٌّ ) * پس مر شما راست قرارگاهى * ( وَمُسْتَوْدَعٌ ) * و جاى وديعتى مستقر رحم است و مستودع صلب پدر كه وَنُقِرُّ فِي الأَرْحامِ ما نَشاءُ و به عكس اين نيز گفته‌اند و بروايت حسن بصرى مستقر قبر است و مستودع دنيا و مؤبد اين است قوله وَلَكُمْ فِي الأَرْضِ مُسْتَقَرٌّ وَمَتاعٌ إِلى حِينٍ و نيز از او منقولست كه ( يا آدم انت وديعتى فى اهلك و يوشك ان تلحق صاحبك ) و بعد از آن اين بيت بخواند\r\n\r\n( و لا المال و الاهلون الا ودائع\r\nو لا بد يوما ان ترد الودائع )\r\n\r\nو حقيقت آنست كه هر جا آدمى قرار ندارد مستودع است چون صلب و رحم و قبر و موضع قرار او كه بهشت است يا دوزخ مستقر او است و از اينجا است كه آخرت را دار القرار گفته‌اند پس ملخص كلام آنست كه شما را بوديعت در صلب پدران نهاديم و بعد از مدتى بوقت مطالب برحم مادران درآمديد و بعد از آن به زمين انتقال يافته مدتى آنجا مكث كرديد و از آنجا نيز بمستودع لحد آمده بوقت بعث بمستودع عرض گاه محشر درآييد و بعد از حساب بمستقر بهشت يا دوزخ رسيد كه از آنجا انتقال و ارتحال نباشد كريب روايت كند كه عبد اللَّه عباس مرا گفت بنويس كه بسم اللَّه الرحمن الرحيم من عبد اللَّه عباس الى حبر من احبارا ما بعد فحدثنى من مستقر و مستودع و بعد از آن مرا گفت\r\n","description":"","footnote":"","page_name":" 440 ","page_number":440},
  {"content":"\r\nكه اين نامه را بفلان جاى بر و بفلان مرد يهودى ده كه او از احبار است من نامه را نزد او بردم وى در آن نگاه كرد و گفت مرحبا بكتاب خليلى من المسلمين آن گه مرا بخانهء برد و چند صندوق پيش آورد صحيفها از آن بيرون ميآورد و در آن مينگريد و مىانداخت گفتم اين چيست كه مياندازى گفت نوشته هاى جهودان كه بدروغ نوشته و من در طلب نوشته موسىام آن گاه نوشتهء برداشت و گفت اين نوشتهء موسى است پس ساعتى در آن تأمل كرده از آن جا نوشت كه مستودع رحم است و روى زمين و زير زمين كه قبر است و مستقر آنجا كه ماوى و مصير هر كس باشد از بهشت و دوزخ قَدْ فَصَّلْنَا الآياتِ بدرستى كه بيان كرديم علامات قدرت بالغه و وحدانيت خود را * ( لِقَوْمٍ يَفْقَهُونَ ) * براى گروهى كه فهم كنند ذكر يعلمون با خلق نجوم و يفقهون با خلق بنى آدم و بيان استقرار و استيداع به جهت آنست كه امر نجوم و كواكب ظاهر است و اما ادراك خلق بنى آدم و انشاء ايشان از نفس واحد و تصريف ايشان ميان احوال مختلفهء فرع علم دقيق غامض است كه محتاج باشد باستعمال فطنة و تدقيق نظر و تكرير قد فصلنا الآيات حث است بر نظر و تنبيه بر آن كه هر يك از آن دلالت مىكند بر توحيد\r\nحقتعالى و صفات كمال او و نيز در تذكير نعمت ميفرمايد كه * ( وَهُوَ الَّذِي ) * و او است آنكه * ( أَنْزَلَ مِنَ السَّماءِ ) * فرو فرستاد از ابر يا از جانب آسمان * ( السَّماءِ ) * باران را براى انتفاع انواع حيوانات و نباتات بعد از آن بر سبيل التفات از غيبت به تكلم ميفرمايد * ( فَأَخْرَجْنا ) * پس بيرون آورديم * ( بِه ) * به آن آب * ( نَباتَ كُلِّ شَيْءٍ ) * رستنيهاى هر چيزى يعنى هر صنفى از نبات غرض اظهار قدرتست در انبات انواع معينه بيك آب كما فى قوله يُسْقى بِماءٍ واحِدٍ وَنُفَضِّلُ بَعْضَها عَلى بَعْضٍ فِي الأُكُلِ * ( فَأَخْرَجْنا ) * پس بيرون آورديم * ( مِنْه ) * از آن آب * ( خَضِراً ) * چيزى سبز يعنى گياه سبز كه از تخم رسته باشد كه بيخ و شاخ داشته باشد خضر صفت محذوفست موصوف اى شيئا خضرا يقال اخضر كاعور و عور * ( نُخْرِجُ مِنْه ) * بيرون آورديم از اين گياه سبز * ( حَبًّا مُتَراكِباً ) * دانه بر يكديگر متراكب شده و بر هم نشسته يعنى خوشه * ( وَمِنَ النَّخْلِ ) * و بيرون ميآوريم از خرما بنان * ( مِنْ طَلْعِها ) * از شكوفه و غنچهء وى * ( قِنْوانٌ دانِيَةٌ ) * خوشهاى به يكديگر نزديك و قريب التناول از بسيارى بار و در انوار گفته كه تقدير كلام اين است كه ( و اخرجنا من النخل نخلا و من طلعها قنوان ) و ميتواند بود كه من النحل خبر قنوان باشد و من طلعها بدل آن اى من طلع النخل قنوان و آن جمع قنو است چون صنوان كه جمع صنو است و اقتصار بر ذكر نخل در مقابله حب متراكم به جهت\r\n","description":"","footnote":"","page_name":" 441 ","page_number":441},
  {"content":"\r\nكثرة دلالت قدرة است و زيادتى نعمت در آن و بسيارى نفع آن چه اغذيهء شريفه است و قوله * ( وَجَنَّاتٍ مِنْ أَعْنابٍ ) * عطف است بر نبات كل شىء يعنى بيرون آورديم به آن آب بوستانها از انگور * ( وَالزَّيْتُونَ وَالرُّمَّانَ ) * اين نيز عطف است بر نبات يعنى بيرون آورديم از آب درخت زيتون و درخت انار را و يا منصوب است بر اختصاص به جهت مزيت اعتبار اين دو وصف نزد عرب * ( مُشْتَبِهاً ) * حال است از زمان يا از جميع يعنى در حالتى كه درخت انار يا همهء اشجار مذكور مانند به يكديگر در برگ * ( وَغَيْرَ مُتَشابِه ) * و نه مانند يكديگر در طعم چه بعضى بغايت ترش مىباشد و برخى ترش شيرين و يا تشابه در هيئت و قدر و لون و طعمست و يا مشتبه در خلق مختلف در طعم يا مشتبه گاهى كه از يك جنس باشند چون رمان برمان و زيتون بزيتون و غير مشتبه گاهى كه مختلف الاجناس باشند چون رمان بزيتون و غير آن و بدان كه افتعال مشارك تفاعل است در اكثر فوايد و از آن جمله بمعنى بين اثنين است يقال اشتبه الشيئان و تشابها و كذلك استوا و تساويا * ( انْظُرُوا إِلى ثَمَرِه ) * بنگريد بميوهء هر يك از درختان * ( إِذا أَثْمَرَ ) * چون بيرون آرد ثمرهء خود را بغايت خورد و بىمزه كه نفع معتد به ندارد * ( وَيَنْعِه ) * و بنگريد در رسيدگى و بزرگى و پختگى او كه چگونه شكلى و مزهء و نفعى و لذتى در او بديد مىآيد يعنى در ميان ايندو حالت تفكر كنيد و ببينيد كه حقتعالى چگونه بر سبيل تدريج آن را از حالت اولى به حالت ثانيه مىرساند ينع مصدر ينع است يقال ينعت الثمرة اذا ادركت و يا جمع يانع است چون تاجر و تجر * ( إِنَّ فِي ذلِكُمْ ) * بدرستى كه در اينها كه ياد كرديم * ( لآياتٍ ) * نشانهاست بر وجود قادر حكيم و توحيد او * ( لِقَوْمٍ يُؤْمِنُونَ ) * مر گروهى را كه بگروند چه حد و اجناس مختلفه و انواع معينه از اصل واحد و نقل آن از حالى بحالى نميباشد مگر باحداث قادرى كه ميداند تفاصيل آن را و ترجيح مينهد آنچه حكم او تقاضاى آن مىكند از احوال ممكنه و بايجاد مقتدرى كه ندى ندارد كه معارض او شود و يا ضدى كه معانده كند به او در منع او از افعال مذكوره و تعويق او از تغيير احوال آن\r\nو لهذا در عقب آن توبيخ اهل شرك و رد قول ايشان ميفرمايد بقوله * ( وَجَعَلُوا لِلَّه ) * و ساختند كافران براى خدا * ( شُرَكاءَ الْجِنَّ ) * انبازان جنيان را يعنى ملائكه را كه شريكان خدا گردانيده بعبادت ايشان مشغول شدند و گفتند الملائكة بنات اللَّه كقوله وَجَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً و تسميهء ايشان بجن جهت اجتنان ايشان است و يا مراد شياطين اند كه اطاعت آنها نموده‌اند هم چنان كه اطاعت خدا بايد نمود و يا عبادت اوثان كردند بتسويل و تحريص\r\n","description":"","footnote":"","page_name":" 442 ","page_number":442},
  {"content":"\r\nشياطين ايشان را يا گفتند كه ( اللَّه خالق الخير و كل نافع و الشيطان خالق الشر و كل ضار ) هم چنان كه رأى ثنويه است كه ديوان را شريكان خدا مىدانند و ميگويند كه شيطان شريك خداست در آفرينش هر چه خير است خدا ميآفريند و او را يزدان ميگويند و هر چه شر است او را شيطان خلق مىكند و او را اهرمن مىگويند و بدانكه للَّه و شركاء هر دو مفعول جعلاند و قوله الجن بدل شركاء است و يا هر دو مفعول شركاء الجن است بتقديم مفعول ثانى بر اول به جهت استعظام آنكه ملك يا جن يا انس يا غير آن شريك حقتعالى باشند و للَّه متعلق بشركاء يا حال از او و قوله * ( وَخَلَقَهُمْ ) * حالست بتقدير قد اى ( و قد عملوا ان اللَّه خالقهم دون الجن ) يعنى ايشان جن را شريك خدا ميدانند و حال آنكه ميدانند كه مخلوق مثل خالق نباشد و ايشان از فرط جهالت و حماقت مخلوق را شريك خالق ميدانند و حال آنكه ميدانند كه حقتعالى آفريده ايشان را نه جن چه آن نيز مخلوق او است و غير خالق مثل خالق نباشد و يا ضمير راجع بكفار است يعنى با آنكه ميدانند كه حقتعالى خالق ايشانست ايشان عبادت جن مىكنند و شريك او ميگردانند * ( وَخَرَقُوا لَه ) * و برمىبافند و افترا ميكنند براى او * ( بَنِينَ ) * پسران چون عزير و عيسى كه قالَتِ الْيَهُودُ عُزَيْرٌ ابْنُ اللَّه وَقالَتِ النَّصارى الْمَسِيحُ ابْنُ اللَّه * ( وَبَناتٍ ) * و دختران چون ملائكه و اينقول بعضى از عربست يعنى قريش * ( بِغَيْرِ عِلْمٍ ) * بىآنكه علمى باشد ايشان را بحقيقت آنچه مىگويند يعنى دليلى بر اين مدعى ندارند بلكه آن محض دعواى و تقليد است اين جار و مجرور است در موضع حالست از واو يا از مصدر آن اى خرقا به غير علم * ( سُبْحانَه ) * پاك است خدا * ( وَتَعالى ) * و برتر * ( عَمَّا يَصِفُونَ ) * از آنچه صفت ميكنند او را كه او را فرزندى و شريكى هست چه ولد خالى از آن نيست كه يا بولادت است يا تبنى و هر دو موجب تشبيه است و هر كه مشابه محدثى باشد بر صفت نقص باشد و شركت نيز مستلزم نقص است و حقتعالى مبرا از نقص و عيب است * ( بَدِيعُ السَّماواتِ وَالأَرْضِ ) * او است كه نو پديد آورده آسمانها و زمينها از ابتدايى بىماده و مدة و مثالى و بدون اعانة غير اين از اضافهء صفت مشبه است بفاعل يقال ( فلان بديع الشعر او بديع الشعر ) و يا بظرف اى هو بديع فى السماوات و الارض كقولك فلان ثبت الارض اى ثابت فيه و حقيقت معنى آنست كه او عديم النظير و المثل است در خلق سماوات و ارض و يا بديع بمعنى مبدع است يعنى اوست پديد آرنده آسمانها و زمينها و تفصيل اين در اوايل سورة البقرة مذكور شد و رفع آن بر خبريه است و مبتدا محذوف اى هو بديع\r\n","description":"","footnote":"","page_name":" 443 ","page_number":443},
  {"content":"\r\nالسماوات يا به عكس اى بديع السماوات هو و فرق ميان ابداع و اختراع آنست كه ابداع فعلى است كه مسبوق به مثل نباشد ( و منه البدعة لما خالف السنة لانه احداث ما لم يسبق اليه ) و اختراع فعلى است كه مفقود السبب باشد و ايثار ابداع در اينمقام بر اختراع به جهت افادهء كمال قدرت او است كه فوق جميع مخلوقاتست و هر كه متصف باشد به اين احتياج بشريك و ولد نداشته باشد كما قال * ( أَنَّى يَكُونُ لَه وَلَدٌ ) * از كجا بود و چگونه باشد مر او را فرزندى * ( وَلَمْ تَكُنْ لَه صاحِبَةٌ ) * و حال آنكه نيست مر او را زنى كه فرزند از او پديد ميآيد و چگونه او را زن باشد كه در تزوج كفائه و جنسيت شرط است و او را كفوى نيست و ميان او و ما سوى مجانست نه * ( وَخَلَقَ كُلَّ شَيْءٍ ) * و آفريده همه چيزها را و خالق را مانندى نيست بمخلوق * ( وَهُوَ بِكُلِّ شَيْءٍ عَلِيمٌ ) * و او بهمهء چيزها داناست چه غير\r\nاو را اين دانايى نيست پس او را مثل نبود و چون كسى مثل و مانند او نباشد پس اسناد صاحب و ولد بر وى محالست و در انوار گفته كه در آيه استدلال است بر نفى ولد از چند وجه اول آنكه هر كه از مبدعات او كه سماوات و ارضين باشد با آنكه از جنس آن چيزىاند كه موصوف بولادت نميتوانند شد مبرااند از آن به جهت استمرار و طول مدت آن پس او سبحانه اولى باشد به آنكه متعالى از ولادت بود دويم آنكه معقول از ولدان است كه متولد باشد از ذكر و انثى كه متجانس يكديگر باشند و حقتعالى منزهست از مجانست سيم آنكه ولد كفو والد است و او را كفو نيست به دو وجه يكى آنكه ما عداى او مخلوق اويند پس مكافى او نتوانند شد دويم آنكه لذاته عالمست بكل معلومات و غير او اينچنين نيست باجماع * ( ذلِكُمُ اللَّه ) * اينكه بر اين صفات موصوفست خداونديست كه جامع جميع صفات و كمالست * ( رَبُّكُمْ ) * پروردگار شما است * ( لا إِله إِلَّا هُوَ ) * هيچ معبودى بسزا نيست مگر او * ( خالِقُ كُلِّ شَيْءٍ ) * آفريننده همه چيزها است بدانكه ذلكم مبتداست و ما بعد آن اخبار مترادفه و ميتواند بود كه بعضى بدل بعضى باشد يا بعضى صفت و بعضى خبر و قوله * ( فَاعْبُدُوه ) * حكمى است مسبب از مضمون اخبار مذكوره يعنى چون كه او سبحانه مستجمع اين صفات است پس او را پرستيد كه مستحق عبادت او است نه غير او به جهت اتصاف او بدين صفات مذكوره اگر گويند * ( خالِقُ كُلِّ شَيْءٍ ) * و خَلَقَ كُلَّ شَيْءٍ دلالت مىكند بر آن كه او خالق افعال باشد پس آن احتجاج باشد بر شما گوئيم آنچه از منطوق آيه مفهوم مىشود اينست كه مراد آفريدن هر چيزى است كه غير او را بر آن قدرت نباشد چون خلق ملائكه و جن و انس و حيوانات و نباتات تا حجت\r\n","description":"","footnote":"","page_name":" 444 ","page_number":444},
  {"content":"\r\nباشد بر عبدهء الههء باطله هم چنان كه مفهوم مىشود از قول شخصى كه گويد ( اكلت كل شىء ) بعضى مأكولات است و چگونه اسناد افعال عباد به او توان كرد و حال آنكه او سبحانه تنزيه خود فرموده از افك عباد و كذب ايشان چه اگر ان مخلوق او سبحانه ميبود تنزه از آن نمينمود و نيز موجب آن مىشود كه او سبحانه فاعل آن قبيح باشد ( تعالى اللَّه عن ذلك علوا كبيرا ) * ( وَهُوَ ) * و او با وجود اين صفات كمال * ( عَلى كُلِّ شَيْءٍ وَكِيلٌ ) * بر همه چيزها نگهبانست و متولى امور بندگان پس توكل بر او كنيد و همه امور خود را بوى تفويض كنيد و بوسيلهء عبادت او در انجاح مآرب خود كوشيد چه اوست كه نگهبانست بر اعمال شما و شما را بر آن مجازات خواهد داد پس به غير او ملتجى مشويد و توجه تام بوى نمائيد * ( لا تُدْرِكُه الأَبْصارُ ) * در نمىيابد او را ديدها چه آنچه مرئى مىشود يا در مقابل است يا در حكم مقابل هم چنان كه در آينه و اين از صفات اجسام است و حقتعالى از آن مبراست و ابصار جمع بصر است كه حاسهء نظر است و آن را بر عين نيز اطلاق ميكنند از حيثيت آنكه محل حاسه است * ( وَهُوَ يُدْرِكُ الأَبْصارَ ) * و او در مىيابد ديده ها را يعنى آن چيزى را كه ابصار ادراك آن نميكند از جواهر لطيفه مانند ابصار و يا در مىيابد خداوندان ابصار را بتقدير مضاف * ( وَهُوَ اللَّطِيفُ الْخَبِيرُ ) * و او است لطف كننده و نيكوكار با بندگان از جايى كه ايشان ندانند و نيكو رسنده بدقايق اشيا و آگاه باسرار همه چيزها و دانا بمصالح و تدابير عباد و بافعال آنها پس بر وفق آن مجازات ايشان نمايد در معاد در ينابيع گفته كه اوست باريك بين و آگاه بحقيقت هر شىء و ميتواند بود كه اين از باب لقت باشد يعنى ابصار او را در نمىيابد زيرا كه لطيف و خبير است پس لطيف مستعار باشد از مقابل كثيف بر آنچه آن بحاسه مدرك نشود و در آن منطبع نگردد و در مجمع آورده كه در لطيف چند وجه گفته‌اند يكى آن كه لاطف است بعباد بسبوغ انعام الا آنست كه عدول نموده از وزن فاعل بفعيل جهت مبالغه دويم لطيف التدبير است و حذف مضاف اليه جهت دلالت كلام است بر آن سيم لطيف است كه استقلال كثير ميفرمايد از نعم خود و استكثار قليل مينمايد از طاعت عباد خود چهارم لطيف است كه اگر او را بخوانى بلبيك جواب دهد و اگر قصد\r\nاو كنى ترا نزد خود جاى دهد و اگر اجابت او كنى مقرب درگاه خود گرداند و اگر اطاعت او كنى كفايت تو كند و اگر عصيان نمايى بتوبه ترا عافيت دهد و اگر از او اعراض كنى ترا به خود خواند و اگر روى بوى آرى هدايت تو كند پنجم لطيف است كه مكافات نمايد بوافى و درگذرد از جافى ششم لطيف است كه هر گاه كسى به او افتخار كند عزيزش گرداند و شخصى كه بسوى او افتقار نمايد او را عزيز و غنى گرداند هفتم لطيف است كه عطاى\r\n","description":"","footnote":"","page_name":" 445 ","page_number":445},
  {"content":"\r\nخود را براى تو آماده ساخته و در عدة الداعى آورده كه لطيف بمعنى بر است بعباد خود لطف مىكند بايشان از جايى كه ايشان نميدانند و رفق بايشان مىكند بر وجهى كه بر آن عالم نيستند و اصل لطف بر است و مكرمة يقال ( فلان لطيف بالناس و بار بهم و بلطفهم ) و گاهست كه بمعنى لطف در تدبير و فعل مىباشد يقال ( صانع لطيف الكف اذا كان حاذقا ) و در خبر آمده كه معنى لطيف خالق خلق لطيف است هم چنان كه تسميهء او بعظيم جهت آنست كه خالق خلق عظيم است و گويند بمعنى فاعل لطف است و آن هر چيزيست كه بنده به آن نزديك شود بطاعت و دور گردد از معصيت و خبير بمعنى عالم بدقايق اشيا و غوامض آنست كه فلان ( عالم خبير اى عالم بكنه الشيء مطلع على حقيقته و الخبر العلم يقول لى به خبر اى علم ) و ببايد دانست كه آيه دالست بر آنكه حقتعالى بعيون مدرك نميشود زيرا كه ادراك هر گاه مقارن بصر شود مفهوم نگردد از او الا رؤية هم چنان كه هر گاه مقارن سمع شود مفهوم نشود از او مگر بسمع و همچنين هر گاه آن را اضافه كنند بهر يك از خواص مفيد آنست كه اين حاسه آلت ادراك است فقولهم ( ادركته بفمى معناه وجدت طعمه و ادركته با نفى معناه وجدت رايحته ) و چون حقتعالى بر وجه مدح نفى ادراك بصر كرده باشد از خود پس مقابل آنكه اثبات ادراك او باشد ببصر مذموم و ناروا باشد دلايل عقليه نيز منتج عدم مرئيه حقتعالى است بابصار عياشى باسناد خود روايت كرده از فضل بن سهل ذو الرياستين كه او سؤال كرد از ابى الحسن على بن موسى الرضا عليه السّلام كه ( اخبرنى عما اختلف الناس من الرؤية ) خبر ده مرا از رؤيت حقتعالى كه مردمان در آن اختلاف كرده‌اند فرمود كه\r\nمن وصف اللَّه بخلاف ما وصف به فقد اعظم الفرية على اللَّه\r\nهر كه وصف كند خدا را بخلاف آنچه او ذات خود را به آن وصف فرموده پس بتحقيق كه اسناد فريهء عظيم به حقتعالى كرده او سبحانه فرمود كه * ( لا تُدْرِكُه الأَبْصارُ وَهُوَ يُدْرِكُ الأَبْصارَ ) * و گويند مراد بابصار اعين نيست بلكه بصاير قلوب است يعنى در نمىيابد او را دلها و استضعاف اشاعره استدلال معتزله را به اين آيه بر امتناع رؤية به آنكه مراد باطلاق ادراك مطلق روية نيست و بنفى نفى عام در جميع اوقات نه به جهت احتمال اختصاص آن ببعضى حالات و ببعضى اشخاص چه آيه در قوة لا كل بصر تدركه است و به جهت آنكه نفى مستلزم امتناع رؤية نيست معارض است بادلهء عقليه و اخبار صحيحهء متواتره از اهل البيت عليهم السلام و اجماع ايشان و بعد از ذكر اين آيات داله بر وحدانيت و كمال قدرت و علم خود بيان ازاحة علت و اعتذار مىكند بقوله * ( قَدْ جاءَكُمْ بَصائِرُ ) * يعنى بگو اى محمد صلَّى اللَّه عليه و آله بكفار قريش كه بدرستى كه آمد بشما نشانهاى روشن يعنى دلايل و حجج ظاهره * ( مِنْ رَبِّكُمْ ) * از نزد پروردگار شما كه وضوح آن بر وجهى است كه گوييا آن را ميتوان ديد بصاير جمع بصيرت است و آن مر نفس را مثل بصر\r\n","description":"","footnote":"","page_name":" 446 ","page_number":446},
  {"content":"\r\nاست مر بدن را و تسميه دلالت بر آن به جهت آنست كه تخليه حق مىكند براى نفس و آن را به او مينمايد * ( فَمَنْ أَبْصَرَ ) * پس هر كه بيند حقتعالى را و تصديق كند به آن بوسيلهء بصاير و تفكر در آن * ( فَلِنَفْسِه ) * پس از براى خود آن را ديده چه منفعت آن مر او راست * ( وَمَنْ عَمِيَ ) * و هر كه نابينا شود و نه بيند آن حجج ظاهره را به جهت عدم تدبر در آن و بسبب آن گمراه شود * ( فَعَلَيْها ) * پس ضرر آن و و بال آن بر او است اين دلالتست بر آنكه مكلفان مخيراند در افعال نه مجبر * ( وَما أَنَا عَلَيْكُمْ ) * و نيستم من بر شما * ( بِحَفِيظٍ ) * نگهبان كه محافظت اعمال شما كنم و بر آن شما را جزا دهم چه بر من همين تبليغ است و بس و حقتعالى است كه حافظ اعمال شما است و شما را بر آن مجازات خواهد داد و نزول اين آيه قبل از امر بقتالست و چون حضرت صلَّى اللَّه عليه و آله به آن مأمور شد حفيظ شد بر ايشان و ايشان را بر اعمال و افعال قبيحه جزا داد كه آن قتل و اسر و سبى ايشان بود * ( وَكَذلِكَ ) * مثل اين تصريف كه در آيات گذشته كرديم * ( نُصَرِّفُ الآياتِ ) * ميگردانيم آيتهاى قرآن را از خوف بر جا از وعيد بوعد و از مفصل بمجمل و از محكم به متشابه و غير آن و تصريف بمعنى اجراى معنى است داير در معانى متعاقبه و آن در اصل بمعنى نقل شىء است از حالى بحالى و قوله * ( وَلِيَقُولُوا دَرَسْتَ ) * لام براى عاقبت است و درس بمعنى قرائت و تعلم و جواب اين محذوفست و تقدير اينست كه و ليقولوا درست تصرفها يعنى ميگردانيم آيات قرآن را بمعانى متعاقبه يا گويند اهل مكه كه تو خواندهء آن را و تعليم گرفتهء از ديگرى و ميتواند بود كه معطوف عليه محذوف باشد تقدير اينكه لتنبئه السامعون و ليقولوا زعم كفار قريش آن بود كه حضرت رسالت ( ص ) از حبر و يسار كه دو بنده بودند از سبى اهل روم تعليم ميگيرد و ميگويد خداى به من وحى مىكند حقتعالى وحى مىكند ميفرمايد كه ما تصريف آيات ميكنيم تا مغيت به اين غايت شود و عاقبت آن به اين انجامد و كه كفار قريش گويند كه تو از بشرى تعليم گرفتهء * ( وَلِنُبَيِّنَه ) * و براى آنكه بيان كنيم آيات خود را * ( لِقَوْمٍ يَعْلَمُونَ ) * براى گروهى كه ميدانند كه اين كلام خداست تخصيص تبيين باهل علم جهت آنست كه ايشانند كه به آن منتفع ميشوند نه غير ايشان و ميشايد كه معنى اين باشد كه تا بسبب تصريف آيات محق از مبطل و مؤمن صادق از كافر و منافق امتياز يابد و در كشاف آورده كه فرق بين لامين آنست كه لام اولى مجاز است و ثانيه حقيقت زيرا كه تصريف آيات براى تبيين است نه براى آنكه كفار ميگويند كه آن را\r\n","description":"","footnote":"","page_name":" 447 ","page_number":447},
  {"content":"\r\nدرس و تعليم گرفته و ليكن چون صدور اين قول از ايشان بتصريف آيات حاصل شد هم چنان كه حصول تبيين بسبب آن بود از اينجهت حقتعالى آن را مشبه ساخت بثانى و سوق آن نمود در مساق اين و فرمود كه * ( وَلِيَقُولُوا ) * هم چنان كه فرمود لنبينه و\r\nميتواند بود كه لاى نفى در * ( لِيَقُولُوا ) * مقدر باشد اى ( لئلا يقولوا ) يعنى تا نگويند كفار كه از بشرى تعليم گرفته زيرا كه اين نوع كلام مقدور هيچ بشرى نيست و بنا بر اين لام در هر دو موضع بر حقيقت خود باشد و ضمير در لنبينه راجع است بآيات و تذكير آن باعتبار آنست كه آيات در معنى قرآن باشد كانه قيل ( و كذلك نصرف القرآن ) و يا آنكه راجع به قرآن باشد اگر چه مذكور نشده به جهت آنكه معلوم است و يا آنكه راجع باشد به تبيين كه مصدر بينه است كقولهم ضربته زيدا نقلست كه در محلى كه كفار عرب آن حضرت صلَّى اللَّه عليه و آله را بدين آباء دعوت كردند آيه نازل شد كه * ( اتَّبِعْ ما أُوحِيَ إِلَيْكَ ) * در پى آن رو كه وحى كرده شد به تو * ( مِنْ رَبِّكَ ) * از پروردگار تو يعنى متدين شو بطريق توحيد * ( لا إِله إِلَّا هُوَ ) * هيچ معبودى بسزا نيست مگر او اين اعتراض است كه ايجاب اتباع به آن مؤكد شده و يا حال مؤكده است از ربك در تقدير اينكه مفردا فى الوهيته * ( وَأَعْرِضْ عَنِ الْمُشْرِكِينَ ) * و روى بگردان از شرك آرندگان و باقوال و آراى ايشان التفات مكن كسانى كه اين آيه را بآية السيف منسوخ ميدانند مانند ابن عباس اعراض را حمل ميكنند بر هر چه شامل كف باشد از ايشان و غير ايشان حمل آن كنند بر عدم ملاحظه با ايشان نه آنكه مراد عدم دعوة ايشان باشد بتوحيد پس بنا بر اين حكم آيه ثابت باشد * ( وَلَوْ شاءَ اللَّه ) * و اگر خواستى خداى توحيد و عدم اشراك ايشان را بر وجه جبر و قهر * ( ما أَشْرَكُوا ) * هرگز شرك نياوردندى ليكن اين منافى تكليف است چه تكليف مستلزم اختيار است نه اجبار ملخص معنى آنست كه اگر ارادهء خداى بودى كه ايشان بر سبيل قهر و الجا و اضطرار قايل بتوحيد شوند و ايمان آرند هرگز مشرك نبودندى و با خدا انباز نگرفتندى اما بر طريق اختيار توحيد ايشان خواست چه الجا و اضطرار مناقض حكمت و غرض است زيرا كه غرض حقتعالى تكليف است تا بندگان بسبب آن ثواب يابند و استحقاق ثواب فرع تكليف است و اجبار و اضطرار ناقض آنست و در آيه دلالت نيست بر آنكه حقتعالى ارادهء ايمان نميكند از كافران بر سبيل اختيار هم چنان كه بيضاوى گفته كه ( هو دليل على انه تعالى لا يريد ايمان الكافر ) زيرا كه او سبحانه در آيات ديگر جملهء كافران و مشركان را امر كرده بايمان و صدور امر از مرفوع آنست كه مأمور به مراد او باشند زيرا كه حقتعالى اگر مريد شرك بودى و كفر مشرك و كافر مريد حقتعالى بودندى زيرا\r\n","description":"","footnote":"","page_name":" 448 ","page_number":448},
  {"content":"\r\nكه مطيع كسى است كه فعلى كند كه از او خواهند و اين باطل است عقلا و سمعا پس معلوم شد كه مراد از اين آيه آنست كه اگر خداى توحيد ايشان خواستى بر سبيل قهر و الجا ايشان شرك نياوردندى و در تفسير اهل البيت عليهم السلم مذكور است كه\r\nلو شاء اللَّه ان يجعلهم كلهم مؤمنين معصومين حتى كان لا يعصيه احد لما كان يحتاج الى جنة و نار و لكنه امرهم و امتحنهم و اعطاهم ماله به عليهم الحجة من الالة و الاستطاعة ليستحقوا الثواب و العقاب\r\n* ( وَما جَعَلْناكَ عَلَيْهِمْ ) * و نگردانيده‌ايم ترا اى محمد صلَّى اللَّه عليه و آله بر ايشان * ( حَفِيظاً ) * نگاهبان * ( وَما أَنْتَ عَلَيْهِمْ ) * و نيستى تو بر ايشان * ( بِوَكِيلٍ ) * كسى كه به امور ايشان قيام نمايى يعنى كار به تو باز گذاشته نيست چه بر تو همين تبليغ است نه اجبار كردن ايشان بايمان توضيح معنى آنست كه ما ترا نگاهبان ايشان نگردانيده‌ايم تا بقهر و جبر ايشان را از كفر منع كنى و يا حافظى كه به جهت محافظت تو ايشان را كفر نيارندد اگر مرتكب آن شوند بر تو حرجى و اثمى باشد و نه وكيلى كه بمصالح دنيا و دين ايشان قيام نمايى و نگذارى كه در مفاسد شروع كنند چه اين هر دو بر تو مفوض نيست بلكه مائيم كه حفيظ افعال و رقيب احوال و كفيل ارزاق ايشانيم و حاسب اعمال ايشان و بر تو غير ابلاغ و انذار چيزى نيست و جمع ميان حفيظ و وكيل جهت اختلاف معنى لفظين است چه حافظ شيء كسى است كه جلب خير صاين و حافظ او است از آنچه ضرر به او رسانند و وكيل بر شيء كسى است كه جلب خير كند به آن آورده‌اند كه چون آيهء إِنَّكُمْ وَما تَعْبُدُونَ مِنْ دُونِ اللَّه حَصَبُ جَهَنَّمَ نازل شد مشركان قريش گفتند كه اى محمد صلَّى اللَّه عليه و آله زبان از دشنام به بتان ما كوتاه كن و اگر نه ما خداى ترا كه بصفات كمال او را ياد ميكنى هجو مىكنيم آيه آمد كه * ( وَلا تَسُبُّوا الَّذِينَ يَدْعُونَ ) * و دشنام مدهيد آنان را كه ميپرستند * ( مِنْ دُونِ اللَّه ) * بجز از خداى و بقبايح ايشان را ياد ميكنيد * ( فَيَسُبُّوا اللَّه ) * كه ايشان در مقابل آن ناسزا گويند خداى را * ( عَدْواً بِغَيْرِ عِلْمٍ ) * از روى جهل و نادانى از سدى نقل است كه ابو طالب حمايت حضرت رسالت صلَّى اللَّه عليه و آله ميكرد از ضرر اعدا و پيوسته شر اهل شرك از او دفع مينمود و چون بسيار پير شد و قريب بوفات رسيد مشركان با يكديگر گفتند كه بياييد نزد اين مرد رويم و گوئيم كه اين پسر برادرت را از طعن ما و سب الهه ما باز دار كه ما تا غايت به جهت حرمت تو چيزى نمىگفتيم زيرا كه تو شيخ و سيد مايى و اگر قضيهء واقع شود او را هلاك كنيم پس باتفاق برخاستند و نزد ابو طالب آمدند ابو سفيان و ابو جهل و نضر بن حارث و عمرو بن عاص اين سخن را بابو طالب گفتند ابو طالب رسول صلَّى اللَّه عليه و آله را حاضر كرد و گفت اين\r\n","description":"","footnote":"","page_name":" 449 ","page_number":449},
  {"content":"\r\nقوم بنو اعماماند ملاحظهء حال ايشان كن آن حضرت فرمود مدعاى ايشان چيست گفتند خواهش ما آنست كه زبان از ما و الههء ما كوتاه كنى رسول صلَّى اللَّه عليه و آله فرمود كه اگر من چنين كنم مساعدت مىكنيد بر كلمهء كه بسبب گفتن آن بر جميع عرب و عجم مالك شويد و همهء اهل عالم منقاد شما گردند گفتند آن چيست فرمود اينكه بگوئيد كه لا إله الا اللَّه گفتند كه ما هرگز اين را نگوئيم ابو طالب گفت كه با ايشان مواسات كن فرمود كه بجز از اين راضى نشوم ايشان گفتند اى محمد صلَّى اللَّه عليه و آله از شتم و دشنام خدايان ما باز ايست و اگر نه ما ترا نيز دشنام دهيم حقتعالى آيهء مذكوره را نازل گردانيد و در اين دليل است بر آنكه طاعت هر گاه مؤدى به معصيت شود ترك آن واجب است چه مؤدى بشر شر است و نيز دال است بمدارا با كفار در حين غلبيت ايشان چه فرموده كه با كفار مدارا كن كه در جوار ايشانى و ايشان بسياراند و تو يارى و مددكارى ندارى ( و دارهم ما دمت فى دارهم و ارضهم ما كنت فى ارضهم ) و هر گاه آن حضرت در وقت ضعف مأمور بوده باشد بمدارا كردن پس امام اولىتر به آن چه پايهء او از پايهء پيغمبر صلَّى اللَّه عليه و آله فروتر است و رعيت نيز به اين اولى باشند زيرا كه مرتبهء ايشان از مرتبه هر دو كمتر است و وجوب دفع ضرر از مقتضاى عقل و شرع است و در مجمع آورده كه آيه دلالت مىكند بر آنكه جايز نيست كه از مكلف فعلى يا قولى صادر شود كه مؤدى به معصيت غير او شود و از ابى عبد اللَّه ( ع ) پرسيدند از قول حضرت رسالت صلَّى اللَّه عليه و آله كه\r\nان الشرك اخفى من دبيب النمل على صخرة سوداء فى ليلة ظلماء\r\nفرمود كه مؤمنان در زمان آن حضرت الههء مشركان را دشنام ميدادند مشركان نيز به جهت اين سب معبود مؤمنان ميكردند حقتعالى اهل ايمان را از سب الههء اهل شرك منع نمود تا كفار سب الههء مؤمنان نكنند و مؤمنان به جهت آن شرك نيارند يعنى كافر نشوند از جايى كه ندانند چه باعث غير كفر بر گفتار كلمهء كفر كافر است و صادق ( ع ) را گفتند كه يا بن رسول اللَّه ما مردى را مىبينيم كه در مسجد به آواز بلند سب اعداى شما مىكند و نام ايشان را ميبرد فرمود\r\nلعنه اللَّه تعرض بنا\r\nخدا او را از رحمت خود دور گرداند تعرض مىكند بما و بعد از آن فرمود كه حقتعالى ميفرمايد كه * ( وَلا تَسُبُّوا الَّذِينَ يَدْعُونَ مِنْ دُونِ اللَّه فَيَسُبُّوا اللَّه عَدْواً بِغَيْرِ عِلْمٍ ) * و نيز از آن حضرت مرويست كه در تفسير اين آيه فرمود كه چون اين آيه نازل شد رسول خدا صلَّى اللَّه عليه و آله فرمود كه\r\nلا تسبوا عليا فان ذاته ممسوس بذات اللَّه و لا تسبوهم فانهم يسبون عليكم و من سب ولى اللَّه فقد سب اللَّه\r\nو نيز در حق امير المؤمنين ( ع ) فرمود كه\r\nمن سبك يا على فقد سبنى و من سبنى فقد سب اللَّه\r\n* ( كَذلِكَ ) * هم چنان كه بياراستيم اعمال كفار را در نظر ايشان * ( زَيَّنَّا لِكُلِّ أُمَّةٍ ) * آراستيم براى هر گروهى * ( عَمَلَهُمْ ) * كردار ايشان را از\r\n","description":"","footnote":"","page_name":" 450 ","page_number":450},
  {"content":"\r\nنيك و بد در نظر ايشان بر وجه تخليه كه كُلُّ حِزْبٍ بِما لَدَيْهِمْ فَرِحُونَ و ميتواند بود كه عمل مخصوص باشد بشر و مراد بكل امة انواع كفره باشند زيرا كه كلام در ايشانست و مشبه به تزيين خدا باشد براى ايشان بر وجه تخليه و تخذيل مراد آنست كه ما ايشان را عقل كامل داديم و علم بحسن محسنات و قبح مقبحات تا حسن را بدانند و كار بندند و از قبح اجتناب كنند و چون مقتضاى عقل را كار نه بستند و تابع هواى نفس شدند پنداشتند كه راه حق همين است وَهُمْ يَحْسَبُونَ أَنَّهُمْ يُحْسِنُونَ صُنْعاً و چون ما ايشان را باعمال قبيحهء خودشان باز گذاشتيم و بقهر و جبر ايشان را از آن منع نكرديم فكان مزين اعمال آنها مائيم و گويند معنى آنست كه ما هر امتى را بايمان و طاعت امر فرموديم و بر آن ترغيب و تحريص كرديم با امت سالفه نيز همچنين كرديم و هر تمكين و لطف كه با شما كرديم با ايشان نيز همان طريقه مرعى داشتيم پس مراد باعمال ايمان و طاعت باشد يعنى ايمان و طاعت را در نظر ايشان آراسته گردانيديم بدلايل واضحه و حجج بينه و با وجود اين ايشان به آن اقدام ننمودند و تابع اهواء باطلهء خود شدند و در مجمع آورده كه در اينكلام چند وجه است يكى آنكه مراد آنست كه هم چنان كه مزين ساختيم براى شما اعمال شما را آراسته گردانيديم براى هر امتى كه پيش از شما بودند اعمال ايشان را از حسن دعا به حق تعالى و عبادت او بر وجه اخلاص و ترك سب اصنام و نهى ايشان نموديم كه از ايشان فعلى صادر شود كه منفر كفار باشد از قبول حق و اينقول حسن و جبائى است و تسميهء آنچه واجب است بر ايشان كه به آن عمل نمايد به عمل او از قبيل آنست كه شخصى بولد يا غلام خود گويد ( اعمل عملك اى ما ينبغى لك ان تفعله ) دويم آنكه مزين گردانيديم براى هر امتى عمل ايشان را كه طبايع ايشان مايل آن بود ليكن بعد از آنكه حق را شناساى ايشان گردانيده بوديم تا اتيان نمايند به حق و اجتناب كنند از باطل سيم آنكه مزين ساختيم عمل ايشان را بذكر ثواب آن كقوله وَلكِنَّ اللَّه حَبَّبَ إِلَيْكُمُ الإِيمانَ وَزَيَّنَه فِي قُلُوبِكُمْ وَكَرَّه إِلَيْكُمُ الْكُفْرَ وَالْفُسُوقَ وَالْعِصْيانَ كه مراد بحبب ايمان است بذكر ثواب آن و مدح فاعل آن بر فعل آن و تكريه كفر بذكر عقاب آن و ذم فاعل آن بر فعل آن حاصل كه مراد از آيه اين نيست كه حقتعالى تزيين عمل كفار كرده باشد در نظر ايشان زيرا كه اين مقتضى خواندن حقتعالى است ايشان را بر معاصى و افعال قبيحه و حقتعالى هيچكس را به معصيت نخوانده بلكه از آن نهى فرموده كه زَيَّنَ لَهُمُ الشَّيْطانُ أَعْمالَهُمْ و خلافى نيست كه مراد به اين كفر و معاصى است و در اين دلالت است بر آنكه مراد از آيه مذكوره تزيين اعمال طاعت است * ( ثُمَّ إِلى رَبِّهِمْ ) * پس بسوى جزاى آفريدگار ايشانست * ( مَرْجِعُهُمْ ) * بازگشت ايشان * ( فَيُنَبِّئُهُمْ ) * پس خبر دهد ايشان را در وقت محاسبه و مكافات\r\n","description":"","footnote":"","page_name":" 451 ","page_number":451},
  {"content":"\r\n* ( بِما كانُوا يَعْمَلُونَ ) * به آنچه بودند كه عمل ميكردند از خير و شر اين آيه دال است بر فساد قول مجبره زيرا كه در آن بيان فرموده است كه سب اصنام مراد او نيست بلكه كاره آنست به جهت آنكه موجب زيادتى كفر كفار مىشود پس ارادهء كفر ايشان نكرده باشد كلبى و محمد بن كعب قرطى روايت كرده‌اند كه اكابر قريش با حضرت رسالت صلَّى اللَّه عليه و آله گفتند اى محمد صلَّى اللَّه عليه و آله تو ما را خبر مىدهى كه موسى عليه السّلام عصا بر سنك زد و دوازده چشمه آب جارى شد و عيسى عليه السّلام مرده را زنده كرد و صالح ناقه را از سنك بيرون آورد از اين نوع آيتى بما نما تا به تو ايمان آريم حضرت فرمود اگر اينمعجزه متحقق شود مرا تصديق خواهيد كرد جمله بر اينقول عهد كردند و بسوگنداند غلاظ و شداد مؤكد نمودند كه اگر معجزه بنمايى ما در موافقت اهل توحيد موافقت كنيم در معالم مذكور است كه حضرت بدعا اشتغال نمود مقارن اينحال جبرئيل نازل شد و پيغام آورد كه حقتعالى ميفرمايد كه من بدعاى تو\r\nاينكوه را زر سازم اما سنت و عادت من بر آن جارى شده كه چون امم بر نبوة انبياى خود علامتى خواهند و آن آيه بظهور رسد اگر از عهدهء عهد بيرون نيايند عذاب استيصال بديشان فرستم اگر خواهى اين معجزه را ظاهر سازيم اما عذاب در پى دارد و اگر خواهى بگذار تا توبه كنند و اسلام آرند و يا آنكه از نسل ايشان قبول اسلام كنند حضرت اين قسم را از ايشان اختيار كرد اين آيه آمد كه * ( وَأَقْسَمُوا بِاللَّه ) * و سوگند خوردند بخداى * ( جَهْدَ أَيْمانِهِمْ ) * سختترين ايمان خود جهد مصدر است در موقع حال اى ( مجتهدين ايمانهم ) و يا مفعول مطلق است و داعى ايشان به اين قسم و تأكيد در آن تحكم بود بر رسول صلَّى اللَّه عليه و آله در طلب آيات مقترحه و استحقار آنچه مشاهده كرده بودند از آن حاصل كه ايشان بغلاظ و شداد سوگند خوردند كه * ( لَئِنْ جاءَتْهُمْ آيَةٌ ) * اگر آيد بديشان علامتى و نشانهء از آنچه طلب ميكنند * ( لَيُؤْمِنُنَّ بِها ) * هر آينه ايمان آرند بدان * ( قُلْ ) * بگو اى محمد صلَّى اللَّه عليه و آله در جواب ايشان * ( إِنَّمَا الآياتُ ) * جز اين نيست كه اين آيات يعنى نشانهاى نبوة كه معجزات است * ( عِنْدَ اللَّه ) * نزديك خدا است و او بر اظهار آنچه از او خواهند قادر است و من به خودى خود بر هيچ از آن قدرت ندارم بعد از آن بر سبيل انكار خطاب مىكند باهل ايمان كه بجهة طمع در ايمان ايشان تمناى نزول آيه مقترحه داشتند ميفرمايد كه * ( وَما يُشْعِرُكُمْ ) * و چه چيز دانا گردانيد شما را اى مؤمنان به آنچه از كافران صادر مىشود و گفته خطاب بمشركانست يعنى شما كه اهلشركيد چه دانيد كه عاقبت كار شما چيست * ( أَنَّها إِذا جاءَتْ ) * بدرستى كه آن آيات و معجزات مقترحه چون بيايد بديشان و مشاهده كنند\r\n","description":"","footnote":"","page_name":" 452 ","page_number":452},
  {"content":"\r\n* ( لا يُؤْمِنُونَ ) * نگروند به آن در آيه تنبيه است بر آنكه حقتعالى ترك آيات نكرده مگر به جهت علم او به آنكه چون آن آيات بيايد ايمان نيارند بدانكه مفعول ثانى يشعر محذوفست تقدير اينكه ( و ما يشعركم ما يكون منهم ) چنان كه به اين مفسر شد و جملهء اسميه مستأنفه مصدرهء بان مكسوره متضمن اخبار است به آنچه علم الهى تعلق گرفته از عدم ايمان ايشان و قوله\r\n* ( وَنُقَلِّبُ أَفْئِدَتَهُمْ ) * عطف است بر لا يؤمنون يعنى بدرستى كه چون آيهء مقترحه بايشان آيد گردانيم دلهاى ايشان را آن هنگام از تصديق به آن بر وجه تخليه و خذلان * ( وَأَبْصارَهُمْ ) * و ديدهاى ايشان نيز از ديدن راه حق بر طريقهء تخليه پس ايمان نيارند در آخر كار * ( كَما لَمْ يُؤْمِنُوا بِه ) * هم چنان كه ايمان نياوردند آنچه نازل شد بر ايشان از آيات * ( أَوَّلَ مَرَّةٍ ) * نخستين بار چون شق قمر و غير آن بجهة عناد و جحود * ( وَنَذَرُهُمْ ) * و گذارديم ايشان را * ( فِي طُغْيانِهِمْ ) * در عدوان و بيراهى ايشان * ( يَعْمَهُونَ ) * در حالتى كه سرگشته روند و راه به حق نبرند يعنى ايشان را با عمل خود باز گذاريم و بر سبيل قهر و جبر منع ايشان نكنيم از آن تا در ضلالت و طغيان سرگشته و حيران بمانند و گويند معنى آنست كه ما ميدانيم عقايد خبيثه و خائنه اعين ايشان را و بجهة اين انزال معجزات مقترحه نمينمائيم چه علم ما بعدم ايمان ايشان تعلق گرفته و ميدانيم كه آنها از غايت عناد و انكار اختيار ايمان نكنند و در مجمع آورده كه در كيفيت تقليب ايشان دو قولست اول آنكه مراد تقليب ايشان بر جهنم باشد بر لهب نار و حر جمر يعنى شعلها و جمرهاى آتش دوزخ به بينند و قدمهاى ايشان منقلب گردد كما قال وُجُوه يَوْمَئِذٍ خاشِعَةٌ يعنى فى الآخرة عاملة ناصبة يعنى فى الدنيا دويم آنكه تقليب افئده و ابصار ايشان بجهة حسرت و ندامت و تزعج نفس ايشان باشد .\r\nالجزء الثامن من الاجزاء الثلاثين ببايد دانست كه چون حق سبحانه ذكر تخليه و خذلان ارباب طغيان و كفران نمود بعد از آن در بيان فرط عناد و توغل ايشان در انكار و عماهت كه باعث تخليه و سبب خذلان ايشانست ميفرمايد كه * ( وَلَوْ أَنَّنا نَزَّلْنا ) * و اگر چنانچه ما فرو ميفرستاديم * ( إِلَيْهِمُ الْمَلائِكَةَ ) * بسوى ايشان يعنى كافران فرشتگان را چنانچه ميگويند كه لولا انزل علينا الملائكة * ( وَكَلَّمَهُمُ الْمَوْتى ) * و اگر سخن ميگفتند با ايشان مردگان چنانچه اقتراح ميكنند كه فأتوا بآبائنا * ( وَحَشَرْنا عَلَيْهِمْ ) * و اگر جمع ميكرديم\r\n","description":"","footnote":"","page_name":" 453 ","page_number":453},
  {"content":"\r\nو محشور ميساختيم براى ايشان * ( كُلَّ شَيْءٍ ) * هر چيزى را از امم سالفه * ( قُبُلًا ) * گروه گروه يا كفيلان يكديگر در تقبل بشارت و انذار و شهادت بر وحدت ما و نبوت پيغمبر ما صلَّى اللَّه عليه و آله و ايشان را معاينه ميديدند و گواهى ايشان را بر وحدانيت ميشنودند و يا اگر همهء آيات را براى ايشان جمع ميكرديم كه مقابل و مواجه ايشان باشد * ( ما كانُوا لِيُؤْمِنُوا ) * نميبودند كه ايمان آرند * ( إِلَّا أَنْ يَشاءَ اللَّه ) * مگر آن كه خداى خواهد بر وجه قهر و جبر و يا علم ضرورى بايمان ايشان * ( وَلكِنَّ أَكْثَرَهُمْ ) * و لكن بيشتر كفار * ( يَجْهَلُونَ ) * نميدانند اگر همه معجزات بايشان نمايند ايشان بطوع و رغبت ايمان نيارند پس سوگندان غلاظ ايشان بر چيزيست كه به آن شعور ندارند و لهذا اسناد جهل باكثر ايشان كرده با آنكه مطلق جهل شامل همهء ايشانست و يا آنكه معنى آنست كه اكثر مسلمانان جاهلند از آنكه ايشان ايمان نيارند و بجهة اين تمناى نزول آيه ميكنند براى طمع در ايمان ايشان بدانكه قبل جمع قبيله است بمعنى جماعات و يا جمع قبيل است بمعنى كفيل اى ( كفلاء بما بشروا به و انذروا ) چنان كه به اين مفسر شد و در آيه دليل است بر آنكه اگر خداى داند كه آنچه ايشان خواهند بفعل آرد ايمان آرند بر او واجب خواهد بود كه آن را بكند چه ترك آن مؤدى بنقض غرض و نفى حكمت اوست ( تعالى اللَّه عن ذلك ) بخلاف قول كسانى كه ميگويند كه ميتواند بود كه در معلوم خدا لطفى باشد كه اگر با كافران بكند ايمان آرند و نيز آيه دليل است بر آنكه ارادهء او محدث است زيرا كه استثناء دلالت مىكند بر آن چه اگر قديم بودى استثنا جايز نبودى هم چنان كه صحيح نيست اينكه ( ما كانوا ليؤمنوا الا ان يعلم اللَّه او الا ان يقدر اللَّه ) چه اين هر دو صفت ازلىاند بعد از آن حقتعالى بيان حال انبياى سابق مىكند با اعدا بجهة تسليهء حضرت خاتم الانبياء صلَّى اللَّه عليه و آله و ميفرمايد كه * ( وَكَذلِكَ ) * و هم چنان كه ترا اى محمد صلَّى اللَّه عليه و آله دشمنان هستند * ( جَعَلْنا ) * گردانيديم * ( لِكُلِّ نَبِيٍّ ) * براى هر پيغمبرى * ( عَدُوًّا ) * دشمنى * ( شَياطِينَ الإِنْسِ وَالْجِنِّ ) * گردن كشان از جن و انس اين بدل عدو است و يا آنكه مفعول اول جعلناه است و عدوا مفعول دويم و لكل متعلق به آن يا حال از او و مراد از جعل تخليه و تمكين اعدا است يعنى هم چنان كه تخليهء اعداى انبياى سابق نموديم و بر سبيل قهر و جبر منع ايشان نكرديم همچنين تخليهء اعداى تو كرديم و تمكين ايشان نموديم و بر سبيل قهر و جبر منع ايشان نكرديم چه اگر مكلف ممكن و مخلى نباشد هر آينه ملجا و مضطر باشد و اين منافى تكليف است و يا جعلنا بمعنى سمينا و حكمنا است و حكم و تسميه تابع محكوم و مسمى ميباشند و در تغيير وى را اثرى نيست بلكه تعلق او به آن على\r\n","description":"","footnote":"","page_name":" 454 ","page_number":454},
  {"content":"\r\nما هو به است و يا مراد آنست كه چون حقتعالى بر رسول صلَّى اللَّه عليه و آله اعطاى نعم عطيه كرد و بجهة آن كفار بر آن حسد برده اظهار دشمنى كردند فكان او سبحانه باعث عداوت ايشان شده چه سبب آن از او شده بود چنانچه اگر شخصى بر شخصى انعام نعمتى كند كه وى را بسبب آن حساد پيدا شود گويند كه فلان را حاسد تو گردانيدم يا آنكه حقتعالى پيغمبران خود را امر كرده بود كه با كافران دشمنى كنند چون امتثال امر الهى كردند كفار نيز كمر عداوت دربستند و چون سبب عداوت ايشان عداوت انبيا بوده پس گوييا حقتعالى ايجاد عداوت ايشان كرده حاصل كه حق سبحانه بر سبيل تسليهء پيغمبر خود صلَّى اللَّه عليه و آله ميفرمايد كه اى محمد صلَّى اللَّه عليه و آله مپندار كه اين\r\nعداوت و دشمنى كافران خاص است به تو و با كسى ديگر نبوده بلكه هر گه پيغمبرى را كه فرستاديم وى را دشمنان بوده‌اند از پريان و آدميان شياطين الانس كافرانند كه مثل شيطان دورند از رحمت رحمن * ( يُوحِي بَعْضُهُمْ ) * وسوسه ميكنند بعضى از ايشان يعنى شياطين جن * ( إِلى بَعْضٍ ) * ببعضى ديگر كه شياطين الانسند و وحى القاى كلام خفى است و آن اعم از كلام حق و باطل است و اينجا مراد باطل است يعنى وسوسه ميكنند و خبر ميدهند بعضى از جن بعضى انس را يا بعضى از جن جن را و برخى از انس انس را * ( زُخْرُفَ الْقَوْلِ ) * سخنان دروغ و آراسته را كه آن را حقيقتى نيست * ( غُرُوراً ) * بجهة فريب دادن اين مفعول له است و ميتواند كه مصدر باشد در موضع حال و زخرف بمعنى اباطيل مموهه است مأخوذ از زخرفه اذا زينه از حسن و قتاده و مجاهد مرويست كه مراد بشياطين الانس و الجن مردهء كفارند از ثقلين و سدى و عكرمه گفته‌اند كه شياطين الانس رؤساى كفارند كه قايد ايشانند به خود و شياطين الجن آنانند كه از ولد ابليساند و كلبى در تفسير خود از ابن عباس روايت كرده كه ابليس جنود خود را به دو فرقه كرده بعضى را بانس بعث كرده و فرقهء را بجن پس شياطين انس و جن اعداى رسل و مؤمنيناند و هر يك از ايشان به ديگرى القا ميكنند كه ( اضللت صاحبى كذا فاضل صاحبك بمثلها فهذا معنى قوله يوحى بعضهم الى بعض زخرف القول غرورا ) و نيز از ابى جعفر ( ع ) مرويست كه\r\nان الشياطين يلقى بعضهم بعضا فيلقى اليه ما يغوى به الخلق حتى يتعلم بعضهم من بعض\r\n* ( وَلَوْ شاءَ رَبُّكَ ) * و اگر خواستى پروردگار تو ايمان ايشان را بر وجه جبر و الجا و اضطرار * ( ما فَعَلُوه ) * نميكردند دشمنى را با پيغمبران و يا ايجاء زخارف نميكردند و ميتواند بود كه ضمير راجع باشد بزخرف يا غرور يعنى مرتكب زخارف باطله يا فريب نميشدند و لكن حقتعالى نخواست جهة آنكه منافى تكليف است و مناقض حكمت چه تكليف فرع تخليه بندگان است در افعال خود و زمام اختيار بدست ايشان دادن يا از روى طوع و رغبت خود بهر چه خواهند اقدام نمايند و بجهة اين مستحق ثواب يا عقاب\r\n","description":"","footnote":"","page_name":" 455 ","page_number":455},
  {"content":"\r\nگردند * ( فَذَرْهُمْ ) * پس بگذار ايشان را * ( وَما يَفْتَرُونَ ) * با آن دروغها كه بر مىبافتند از تسويلات مفصله و تهويلات باطله و بقهر و جبر ايشان را از آن منع مكن كه حقتعالى سزا دهندهء ايشان است امر بر سبيل تهديد است كقوله اعْمَلُوا ما شِئْتُمْ نه آنكه بر سبيل وجوب يا ندب و از اينجا معلوم شد كه وسوسهء شيطان در سخنان رنگين بىاصل براى فريب خلق است و قوله * ( وَلِتَصْغى إِلَيْه ) * عطف است بر غرورا كه نصب آن بر عليت باشد يعنى بعضى شياطين وحى ميكنند ببعضى يا فريب دهند كفار را و تاميل كند به آن * ( أَفْئِدَةُ الَّذِينَ لا يُؤْمِنُونَ بِالآخِرَةِ ) * دلهاى آن كسانى كه ايمان ندارند بآخرت و يا آنكه لتصغى متعلق است بفعل محذوف اى ( و لتصغى جعلنا لكل نبى عدوا ) يعنى بجهة آنكه ميل كنند به آن وسوسه يا مضله دلهاى آنانى كه از روى عناد نميگروند بآخرت * ( وَلِيَرْضَوْه ) * و براى آنكه پسندند آن را براى خود * ( وَلِيَقْتَرِفُوا ) * و به جهت آنكه كسب كنند * ( ما هُمْ مُقْتَرِفُونَ ) * آنچه كه ايشان كسب كننده‌اند از گناهان گردانيديم براى هر پيغمبرى دشمنى از شياطين انس و جن و بنا بر اين لام براى غايت است و اين را لام صيرورت نيز گويند مانند لام فَالْتَقَطَه آلُ فِرْعَوْنَ لِيَكُونَ لَهُمْ عَدُوًّا وَحَزَناً تخليهء شياطين براى عداوت انبيا و عدم منع و زجر ايشان بر سبيل جبر و قهر منتهى شد به اينكه كفار به اختيار خود قلوب خود را مايل بوسوسهء شيطان گردانيدند و آن را پسنديدند و اقتراف معاصى كردند و نزد ابى على جبائى لام لتصغى و ما بعد آن لام امر است و مراد به آن تهديد است كقوله اعْمَلُوا ما شِئْتُمْ و قوله وَاسْتَفْزِزْ مَنِ اسْتَطَعْتَ و اين غلطى فاحش است زيرا كه اگر چنين بودى بايستى كه و لتصغ واقع شدى بحذف لام الفعل و نزد بلخى لام عاقبت است و ما بعد آن لام امرى كه مراد به آن تهديد باشد و اين جايز است الا آنست كه خالى از تعسفى نيست پس اصح آنست كه قبل از اين دو قول مذكور شد مرويست كه كفار را توقع آن بود كه رسول صلَّى اللَّه عليه و آله با ايشان مدارا كند و حكمى كه ايشان كنند به آن رضا دهد حقتعالى رسول خود را امر كرد كه از روى انكار و تقريع بكفار بگو كه * ( أَ فَغَيْرَ اللَّه أَبْتَغِي ) * آيا غير خدا را طلب كنم * ( حَكَماً ) * در حالتى كه حكم كننده باشد ميان من و شما و محق را از مبطل جدا گرداند و احتمال دارد كه غير اللَّه حال باشد و حكما مفعول و حكم ابلغ است از حاكم و لهذا غير عادل به آن موصوف نميشود و قوله * ( وَهُوَ الَّذِي أَنْزَلَ ) * حالست از اللَّه يعنى چگونه طلب حكمى كنم كه غير خدا باشد و حال آنكه او است كه فرو فرستاده است * ( إِلَيْكُمُ الْكِتابَ ) * بسوى شما قرآن را * ( مُفَصَّلًا ) * در حالتى كه بيان كرده شده است در حق و\r\n","description":"","footnote":"","page_name":" 456 ","page_number":456},
  {"content":"\r\nباطل و ايمان و كفر بر وجهى كه تخليط و التباس در او منتفى است و در اين تنبيه است بر آنكه قرآن باعجاز و تقرير مغنى است از ساير آيات و كافيست در حكم ميان حلال و حرام و بيان شرايع و احكام * ( وَالَّذِينَ آتَيْناهُمُ الْكِتابَ ) * و آن كسانى كه داده‌ايم ايشان را كتاب چون علماى يهود و نصارى * ( يَعْلَمُونَ أَنَّه مُنَزَّلٌ مِنْ رَبِّكَ ) * ميدانند كه قرآن فرستاده شده است از پروردگار تو * ( بِالْحَقِّ ) * در حالتى كه متلبس است به حق و متصف براستى و درستى ذكر اينكلام جهت تأكيد دلالت اعجاز است بر آنكه قرآن حق است و منزل از نزد حق تعالى بحيثيتى كه اهل كتاب عالمند به آن به جهت آنكه مصدق كتبى است كه نزد ايشان است با آنكه آن حضرت صلَّى اللَّه عليه و آله ممارست كتب ايشان نكرده و با علماى ايشان اختلاط نفرموده\r\nو وصف جميع ايشان بعلم جهت آنست كه اكثر ايشان ميدانستند كه قرآن حقست و كسى كه نميدانست متمكن بود كه بادنى تأملى به آن عالم شود و گويند مراد مؤمنان اهل كتابند و چون حقيقت قرآن بر ارباب عقول مخفى نيست * ( فَلا تَكُونَنَّ ) * پس مباش * ( مِنَ الْمُمْتَرِينَ ) * از شك كنندگان در آنكه ايشان ميدانند حقيت آن را و يا در آنكه منزلست از نزد خدا به جهت جحود اكثر ايشان و كفر و عناد ايشان و اين از باب تهيج است كقوله ( و لا تكن من المشركين ) و زيادتى در شرح صدور و يقين و طمانينهء قلب و تسكين او كقوله تعالى فَلا يَكُنْ فِي صَدْرِكَ حَرَجٌ مِنْه و گويند مراد از اين خطاب امتند با هر احدى يعنى چون ادله بر حقيقت قرآن ظاهر شد پس جايز نيست كه احدى امت را كند و شك نمايد در آن بعد از آن در صفت كتب منزل ميفرمايد كه * ( وَتَمَّتْ ) * و تمام شد * ( كَلِمَةُ رَبِّكَ صِدْقاً ) * سخن آفريدگار تو يعنى اخبار و احكام و مواعيد قرآن بنهايت غايت رسيده بر وجهى كه قابل زياده نيست و گويند مراد به كلمه دين خداى است كقوله وَكَلِمَةُ اللَّه هِيَ الْعُلْيا و يا مراد از آن حجت است يعنى حجت او در بيان توحيد و نبوت بغايت انجاميده از روى راستى در اخبار و مواعيد * ( وَعَدْلًا ) * و از روى عدالت در اقضيه و احكام و محتملست كه آن هر دو منصوب باشند بر حال يا مفعول له * ( لا مُبَدِّلَ ) * هيچكس نيست كه تبديل دهنده باشد * ( لِكَلِماتِه ) * مر اخبار و احكام او را چنان كه تبديل دادند آيات تورية را زيرا كه حقتعالى محافظت قرآن كرده از تبديل حيث قال وَإِنَّا لَه لَحافِظُونَ و يا هيچكس تبديل آن را نميتواند نمود به چيزى كه اصدق و اعدل باشد از آن و يا هيچ نبى و كتابى نخواهد بود تا نسخ آن كند و تبديل احكام آن نمايد و يا كلمات بمعنى مواعيد است يعنى هيچكس تبديل مواعيد او نكند كقوله وَتَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ\r\n","description":"","footnote":"","page_name":" 457 ","page_number":457},
  {"content":"\r\n* ( وَهُوَ السَّمِيعُ ) * و او است شنواى گفتار همه * ( الْعَلِيمُ ) * دانا باسرار همه پس همه را بر وفق عمل جزا و سزا خواهد داد و بعد از بيان حقيقت قرآن ذكر مىكند كه هر كه تابع غير قرآن شود بضلالت و اضلال متصف گردد و ميفرمايد * ( وَإِنْ تُطِعْ ) * و اگر فرمان برى * ( أَكْثَرَ مَنْ فِي الأَرْضِ ) * بيشتر كسانى را كه در روى زميناند يعنى كفار يا جهله يا اتباع هوى و گويند كه مراد ارض مكه است يعنى اگر مطيع شوى اكثر اهل مكه را * ( يُضِلُّوكَ عَنْ سَبِيلِ اللَّه ) * گمراه گردانند ترا از راهى كه به خدا ميرسد چه ضال در غالب امر نميكند مگر آنچه در آن ضلال باشد * ( إِنْ يَتَّبِعُونَ ) * پيروى نميكنند اين دو گروه * ( إِلَّا الظَّنَّ ) * مگر گمان خود را و ظن ايشان چنان بود كه آباى ايشان بر حق بوده‌اند و يا ظن بمعنى آراء فاسده و جهالت ايشانست چه ظن را اطلاق ميكنند بر هر چه مقابل علم باشد يعنى ايشان پيروى نمىكنند مگر جهالات و آراى باطله خود را * ( وَإِنْ هُمْ إِلَّا يَخْرُصُونَ ) * و نيستند ايشان مگر كه دروغ ميگويند بر خدا در آنچه به او نسبت ميدهند چون اتخاذ ولد و عبادت اوثان باميد وسيله تقرب به او و تحليل ميته و تحريم بحاير و حقيقت خرص تقدير است از سر ظن و تخمين يعنى تقدير ايشان آنست كه ايشان بر حقاند و حال آنكه متوغلاند در بطلان و ضلالت * ( إِنَّ رَبَّكَ ) * بدرستى كه پروردگار تو هُوَ أَعْلَمُ بِمَنْ ضَلَّ عَنْ سَبِيلِه داناتر است به آن كس كه گم مىشود از راه وى * ( وَهُوَ أَعْلَمُ ) * و او داناتر است البته * ( بِالْمُهْتَدِينَ ) * به راه يافتگان يعنى او اعلم است به اين هر دو از غير و من موصوله است يا موصوفه و در محل نصب بفعلى كه اعلم دالست بر آن نه با علم زيرا كه افعل تفضيل منصوب نميكند اسم ظاهر را در مثل اين موضع يا استفهاميه است مرفوع بابتدا و خبر آن يضل و جمله متعلق است بفعل به جهت استفهام يا مجرور باضافه اعلم بان اى اعلم المضلين ماخوذ از يضل اللَّه و يا اضللته اذا وجدته ضالا و تفضيل در علم بكثرت آنست و احاطهء آن بوجوهى كه ممكن باشد تعلق علم به آن و بلزوم آن به آنكه بالذات است نه بالعرض و در آيه دليل است بر آنكه ضلال و اضلال از فعل عبد است بخلاف اهل جبر\r\nو بر آنكه جايز نيست تقليد و اتباع ظن در دين و اعتذار بكثرت مرويست كه كافران مردار ميخوردند چون مسلمانان بر ايشان عيب كردند گفتند اين عيب بر شما اولى است كه آنچه خود ميكشيد ميخوريد و آنچه خدا ميكشد نه ميخوريد حقتعالى آيهء مذكوره را نازل ساخت و بعد از آن فرمود كه * ( فَكُلُوا ) * پس بخوريد\r\n","description":"","footnote":"","page_name":" 458 ","page_number":458},
  {"content":"\r\n* ( مِمَّا ذُكِرَ اسْمُ اللَّه ) * از آن چيزى كه ياد كرده شده است نام خداى * ( عَلَيْه ) * بر او در زمان ذبح * ( إِنْ كُنْتُمْ ) * اگر هستيد * ( بِآياتِه مُؤْمِنِينَ ) * بآيتها و سخنهاى او در حلال و حرام گروندگان چه ايمان به او مقتضى ما احل اللَّه و اجتناب از ما حرم اللَّه بدانكه امر براى اباحتست مانند وَإِذا حَلَلْتُمْ فَاصْطادُوا وفا مسبب است بر انكار اتباع مضلين كه تحريم حلال و تحليل حرام كنند و معنى مراد آنست كه بخوريد هر چه نام خدا برده باشيد بر ذبح آن نه آنچه ذكر غير خدا كرده باشند بر ذبح آن يا مرده باشند بحتف انف و در اين دلالت است بر وجوب تسميه بر ذبيحه و بر آنكه جايز نيست اكل ذبايح كسانى كه ذكر غير اسم او ميكنند از اصناف كفار كه معتقد وجوب آن نيستند و نيز معتقد ايشان آنست كه آن خدايى كه تسميهء آن ميكنند بر ذبح واضع شرع موسى است يا عيسى نه واضع شرع اسلام پس حقيقت ذكر او نكرده باشند و مراد باسم خدا اسميست كه مختص باشد به او سبحانه چون اللَّه يا ارحمن و تفصيل و بيان ساير شرايط تذكيه در كتب فقهيه مسطور است * ( وَما لَكُمْ ) * و چيست و چه غرض است شما را * ( أَلَّا تَأْكُلُوا ) * آنكه نخوريد * ( مِمَّا ذُكِرَ اسْمُ اللَّه عَلَيْه ) * از آنچه ياد كرده باشد بر آن اسم خداى در وقت ذبح او * ( وَقَدْ فَصَّلَ لَكُمْ ) * و حال آنكه به تحقيق تفصيل و تبيين كرده براى شما * ( ما حَرَّمَ عَلَيْكُمْ ) * آنچه حرام گردانيده شده بر شما و تفصيل آن در اين آيه است كه حُرِّمَتْ عَلَيْكُمُ الْمَيْتَةُ الى آخر الآية اگر گويند سورة المائده بعد از انعام نازل شده به مدت مديد پس صحيح نباشد كه آية حرمت عليكم الى آخر مفصل اين آيه باشد گوئيم مبين آن قول نبويست و بعد از بيان آن حضرت آيهء مذكوره نازل شده و يا مفصل آن آيه قُلْ لا أَجِدُ فِي ما أُوحِيَ إِلَيَّ مُحَرَّماً باشد و ابن كثير و ابو عمر و ابن عامر و فضل مىخوانند بصيغهء مجهول و غير حفص و ابن كثير و ابو عمرو و ابن عامر و حمزه و كسايى حرم بصيغهء معلوم خوانده‌اند يعنى مبين و مفصل گشته براى شما آنچه حرام گردانيده است بر شما * ( إِلَّا مَا اضْطُرِرْتُمْ ) * مگر آنچه مضطر و بيچاره شده باشيد و محتاج گشته * ( إِلَيْه ) * بسوى آن يعنى باكل محرمات چه اين نيز حلال است شما را عند الضرورة به قدر سد الرمق * ( وَإِنَّ كَثِيراً ) * و بدرستى كه بسيارى از مردمان * ( لَيُضِلُّونَ ) * هر آينه گمراه ميكنند مردمان را در تحليل حرام و تحريم حلال و نافع و ابن كثير و ابو عمرو و ابن عامر بفتح ضاد ميخوانند يعنى گمراه گردانيده مىشوند بوسوسهء شيطان و برگردانيده ميشوند از طريق حق و صراط مستقيم * ( بِأَهْوائِهِمْ ) * بآرزوهاى باطل خود * ( بِغَيْرِ عِلْمٍ ) * بى\r\n","description":"","footnote":"","page_name":" 459 ","page_number":459},
  {"content":"\r\nدانشى يعنى بىدليل و حجتى بر آن * ( إِنَّ رَبَّكَ ) * بدرستى كه پروردگار تو * ( هُوَ أَعْلَمُ بِالْمُعْتَدِينَ ) * او است دانا بدانها كه از حد درگذشته و از حق بباطل تجاوز كردند و از حلال به حرام ميل نمودند پس آنها را بر وفق آن سزا خواهد داد و در كنز العرفان آورده كه در اين مقام چند فايده است يكى آنكه آيه دليل است بر اباحهء آنچه نام خدا برده باشند بر ذبح آن هم چنان كه آيه و لا تأكلوا مما لم يذكر اسم اللَّه عليه كه بعد از اين ميآيد دالست بر تحريم آنچه نام خدا بر ذبح آن نبرده باشند و نص است در تحريم ( متروك التسمية ) عمدا يا نسيانا و اين مذهب داود و احمد است و نزد مالك و شافعى حلال است\r\nلقوله صلَّى اللَّه عليه و آله ذبيحة المسلم حلال و ان لم يذكر اسم اللَّه عليه\r\nو اصحاب ما و ابى حنيفه قايلاند بتحريم متروك التسمية عمدا لا نسيانا\r\nلقوله صلَّى اللَّه عليه و آله رفع عن امتى الخطاء و النسيان\r\nو حديث مذكور بر تقصير صحت آن محمول است بر نسيان و اما آيه كريمه نزد ابى حنيفه مأول است بميته و يا محمول است بر آنكه تسميهء آن به غير اسم خدا باشد لقوله تعالى وَإِنَّه لَفِسْقٌ و اولى حمل آيه است بر اضمار عمد يا تخصيص به آن به جهت آنكه در اصول مقرر شده كه اضمار و تخصيص بهتر از اقل است دويم واجب است در تسميه ذكر حقتعالى با قصد تعظيم مثل ( بسم اللَّه يا اللَّه اكبر يا سبحان اللَّه يا الحمد للَّه يا لا إله الا اللَّه ) و اگر اقتصار نمايد بر لفظ اللَّه مجزى نيست بر قول اقرب و واجب است كه تسميه به عربى باشد با اختيار و از ذابح صادر شده باشد و اگر غير ذابح تسميه گويد صحيح نباشد سيم مراد باضطرار كه مستثنى است در آيهء كريمه آن چيزيست كه به آن خوف تلف باشد يا مرض يا ضعف از متابعت رفقه با ضرورت مرافقه يا از ركوب با ضرورت به او و شرط نيست اشراف بر موت بلكه اكل ميته مباح است هر گاه كه خوف فوت باشد و وقتى كه اكل آن مباح باشد واجبست آن اكل به جهت وجوب حفظ نفس ليكن در تناول آن اقتصار ميبايد كرد بر قدرتى كه ضرر به آن زايل گردد بدون زياده بر آن به جهت عمل به علت آن ( چهارم ) آنكه * ( إِلَّا مَا اضْطُرِرْتُمْ ) * كه بر طريق عام واقع شده خصوصست بالنسبهء بفاعل و مستباح اما اول مشروط به آنكه باغى و عادى نباشد لقوله تعالى فَمَنِ اضْطُرَّ غَيْرَ باغٍ وَلا عادٍ فَلا إِثْمَ عَلَيْه و باغى كسى است كه خروج كند بر امام يا بغى كند در ميتة يعنى راغب باشد در اكل ميته و عادى قاطع طريق است يا كسى كه از شبع تجاوز كند و طبرسى نقلكرده كه مراد از باغى لذت است و عادى زياده از سد جوعه يا عادى به معصيت و باغى در افراط و عادى در تقصير و بنا بر تفسير آن به معصيت اكل آن مباح نيست مر عاصى به سفر را مانند طالب صيد بلهو و بطر يا تابع جابر و ابق و اگر مكره شود بر اكل همچو خايف تلف خواهد بود و اما ثانى هر چيزيست كه مؤدى بقتل معصوم الدم نشود مانند مسلم يا ذمى يا معاهد نه آنكه در شرع مباح الدم باشد چون لايط و زانى محصن و حربى\r\n","description":"","footnote":"","page_name":" 460 ","page_number":460},
  {"content":"\r\nو مرتد از فطره اما تداوى بخمر حرام مباح است باجماع خواه بسيط و خواه مركب و اما در دفع تلف بعضى منع آن كرده‌اند و حق عدم منع آنست بلكه مباح است به جهت دفع تلف و همچنين است باقى مسكرات ديگر و اگر خمر با مسكرات ديگر يافت شود تأخير خمر كند و اين با عدم قيام غير خمر است در مقام آن اما قيام جايز نيست مطلقا\r\nبعد از آن مكلفان را خطاب مىكند كه * ( وَذَرُوا ) * و دست بداريد * ( ظاهِرَ الإِثْمِ ) * آشكاراى گناه * ( وَباطِنَه ) * و پنهانى آن را يعنى ترك كنيد گناهان آشكارا و پنهان را مراد آنست كه ترك جميع گناهان كنيد زيرا كه گناه منحصر است در آشكارا و پنهان و گفته‌اند كه نكاح محارم مكنيد و بزنى مايل مشويد بر وجه حرام و يا زنا مكنيد بعلانيه و اتخاذ اخدان مكنيد و گويند گناه ظاهر آنست كه بجوارح كنند و باطن آنكه بدل انديشند و يا ظاهر اثم نظر است در زوجهء اب و باطن اثم زنا به او و مرويست كه زعم مشركان آن بود كه چون زنا پنهان كنند زشت نباشد و اگر آشكار بود قبيح باشد حقتعالى به اين آيه رد قول ايشان نمود و اصح قول اول است كه شامل جميع معاصى و ماثم است در حقايق سلمى مذكور است كه ظاهر اثم ميل بنعمتهاى دنيا و باطن اثم ميل به نعم عقبى است چه هر دو سبب مشغولى بود از حضرت مولى يا ظاهر حظوظ نفس است و باطن حظوظ قلب يا گناه ظاهر ميل است بمشتهيات نفس بجوارح و گناه باطن محبت آرزوهاى نفس است در دل يا ظاهر آنست كه خلق را بر آن اطلاع افتد و باطن آنكه ميان بنده و خداى بود و حقيقت آنست كه گناه ظاهر اقوال و افعال سيئه است كه بجوارح و اعضا ارتكاب آن دست مىدهد و گناه باطن عقايد فاسده است و عزايم باطله در بحر الحقايق مذكور است كه هم چنان كه انسان را ظاهريست و آن قولى و فعلى باشد موافق طبع و مخالف شرع و باطنى كه آن صفات حيوانى است و اوصاف سبعى و شيطانى پس حقتعالى مىفرمايد كه ترك كنيد افعال طبع را باستماع اعمال شرع و دست بداريد اخلاق ذميمهء نفسانى را بتخلق باخلاق ملكى و ربانى قشيرى گفته كه حقتعالى نعمت ظاهر و باطن را به تو ارزانى داشت كه وَأَسْبَغَ عَلَيْكُمْ نِعَمَه ظاهِرَةً وَباطِنَةً اينجا مىفرمايد كه ظاهر الاثم و باطنه پس شكر نعمت ظاهر و باطن خلاصى قلوب است از عقوبت حرمان\r\n\r\nظاهر و باطن خود پاك كن از لوث گناه\r\nتا از آن صورت و معنى تو پاكيزه شود\r\n\r\n* ( إِنَّ الَّذِينَ يَكْسِبُونَ الإِثْمَ ) * بدرستى كه آنان كه كسب ميكنند گناه را ظاهرا و باطنا * ( سَيُجْزَوْنَ ) * زود باشد كه جزا داده شوند * ( بِما كانُوا يَقْتَرِفُونَ ) * به آنچه هستند كه كسب مىكنند قبل از اين اشارتى به اين رفت كه مشركان عرب كه مردار را حلال دانستند گفتند اى محمد صلَّى اللَّه عليه و آله گوسفندى كه ميميرد كشنده او كيست فرمود آفريننده او گفتند وا عجبا چيزى كه ياران تو مىكشند و سك و چرخ\r\n","description":"","footnote":"","page_name":" 461 ","page_number":461},
  {"content":"\r\nهلاك مىكنند حلال و پاك است و هر چه خدا ميكشد حرام و ناپاك از اينسخن وسوسه در خواطر ضعفاى اهل اسلام افتاد آيه آمد كه * ( وَلا تَأْكُلُوا ) * و مخوريد * ( مِمَّا لَمْ يُذْكَرِ اسْمُ اللَّه عَلَيْه ) * از آنچه ياد كرده نشده باشد نام خداى بر ذبح آن و تفصيل اين مبين گشت از كلام صاحب كنز العرفان كه * ( وَإِنَّه ) * و بدرستى كه آن چيزى كه نام خداى را نبرده باشند بر ذبح آن * ( لَفِسْقٌ ) * بيرون رفتن است از فرمان الهى و مىتواند بود كه ضمير راجع با كل آن چيز باشد يعنى خوردن آن فسق است * ( وَإِنَّ الشَّياطِينَ ) * و به درستى كه ديوان متمرد * ( لَيُوحُونَ ) * وسوسه ميكنند * ( إِلى أَوْلِيائِهِمْ ) * بدوستان خود يعنى كافران يا رؤساى كفار كه شياطين الانساند و بابناى جنس و دوستان خود امر ميكنند * ( لِيُجادِلُوكُمْ ) * تا با شما خصومت كنند كه هر چه خود ميكشيد ميخوريد و آنچه خداى كشته است ميگذاريد و عكرمه روايت مىكند كه گروهى از مجوس فارس بمشركان قريش گفتند كه اولياء ايشان بودند در جاهليت كتابتى فرستادند مضمون آنكه زعم محمد صلَّى اللَّه عليه و آله و اصحاب او آنست كه ايشان تابع امر خدااند و مع ذلك اعتقاد ايشان آنست كه آنچه خود ذبح كنند حلالست و آنچه خدا آن را كشته باشد حرام است حقتعالى فرمود كه شياطين انس كه مجوساند القاى اين معنى ميكنند به دوستان خود كه كفار قريشاند تا مجادله كنند با شما در اين باب * ( وَإِنْ أَطَعْتُمُوهُمْ ) * و اگر شما اى مؤمنان فرمان بريد ايشان را در استحلال آنچه حرامست * ( إِنَّكُمْ لَمُشْرِكُونَ ) * بدرستى كه شما شرك آرندگان باشيد چه هر كه ترك فرمان خدا كند در دين و منقاد اهل شرك شود در استحلال ما حرم الله\r\nلا محاله مثل او خواهد بود و اين از مسايل اجماعيه است و اگر بدون استحلال باشد فاسق است و وجه حسن حذف فا در انكم وقوع شرط است بلفظ ماضى بعد از آن از براى اهل حق و اصحاب باطل بيان اين مثل مىكند كه * ( أَ وَمَنْ كانَ مَيْتاً ) * آيا آن كسى كه بود مرده بكفر يا جهل يا ضلالت * ( فَأَحْيَيْناه ) * پس زنده گردانيديم او را باسلام يا علم يا هدايت بوسيلهء اقدار و تمكين و ازاحهء علت و نصب ادله و الطاف و اسباب توفيق * ( وَجَعَلْنا لَه نُوراً ) * و گردانيديم يعنى داديم مر او را نورى از حجج و براهين تا تميز كند ميان حق و باطل * ( يَمْشِي بِه فِي النَّاسِ ) * ميرود به آن نور در ميان مردمان به راه راست و يا مراد روز قيامت است كه بنور طاعت و ايمان در ميان مردمان رود كقوله يَسْعى نُورُهُمْ بَيْنَ أَيْدِيهِمْ وَبِأَيْمانِهِمْ همزه براى انكار است يعنى نباشد\r\n","description":"","footnote":"","page_name":" 462 ","page_number":462},
  {"content":"\r\nاين كس * ( كَمَنْ مَثَلُه فِي الظُّلُماتِ ) * مانند كسى كه صفت او آنست كه در تاريكيهاى كفر و ضلالت و جهالت مانده باشد * ( لَيْسَ بِخارِجٍ مِنْها ) * در حالتى كه نيست بيرون آينده از آن از غايت فرط عناد اين حالست از ضمير مستكن در ظرف نه از هاء مثله به جهت وقوع بينهما * ( كَذلِكَ ) * هم چنان كه آراسته شده است ايمان در دل مؤمنان * ( زُيِّنَ لِلْكافِرِينَ ) * زينت داده شده است براى كافران * ( ما كانُوا يَعْمَلُونَ ) * آنچه ميكنند از عبادت اصنام اما مزين كفر در قلوب كفار شيطان است كه ( سول لهم الشيطان اعمالهم ) و مزين ايمان در قلوب مؤمنين رحمن كه حَبَّبَ إِلَيْكُمُ الإِيمانَ وَزَيَّنَه فِي قُلُوبِكُمْ در كشف الاسرار آورده كه حياة معرفت ديگر است و حياة بشريت ديگر كه عالميان بحياة بشريه زنده‌اند و دوستان بحياة معرفت در روزى رسند و حياة بشريت بسر آيد كه كُلُّ نَفْسٍ ذائِقَةُ الْمَوْتِ و هرگز حياة معرفت بسر نيايد كه فَلَنُحْيِيَنَّه حَياةً طَيِّبَةً و از اينجا ( سر المؤمن حى فى الدارين ) ظهور تمام دارد يكى از عرفا اين آيه را برخواند كه * ( أَ وَمَنْ كانَ مَيْتاً فَأَحْيَيْناه ) * گفت نشان اين حياة سه چيز است اول از خلق عزلت دويم با خلق خلوت سيم دوام ذكر به زبان و بدل در همه حال و بدان كه تسميهء كافر به ميت جهت آنست كه كافر بحياة خود منتفع نميشود و غير او نيز بحياة او انتفاع نميگيرد پس حال او سوء و اقبح از حال ميت باشد زيرا كه ميت بسبب موت معاقب نمىگردد و غير او بسبب موت او متضرر نمىگردد و تسميهء مؤمن بحياة جهت آنست كه مؤمن منتفع مىشود بحياة خود كه آن ادخال رأس المال حياة ابديست در آن و تسميهء قرآن و ايمان و علم بنور جهت آنست كه مردمان به سبب آن بينا مىگردند و مهتدى مىشوند از ظلمات كفر و جهالت و ضلالت هم چنان كه بساير انوار مهتدى ميشوند و تسميهء كفر بظلمت جهت آنست كه كافر مهتدى نمىشود و امرى كه موجب رشد او باشد در كفر نه مىبيند و لهذا او را به عمى نيز تسميه فرموده فى قوله أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى و قوله وَما يَسْتَوِي الأَعْمى وَالْبَصِيرُ و در آثار آمده كه اين در شأن حمزة ابن عبد المطلب و ابو جهل نازل شده در وقتى كه نسبت به حضرت رسول صلَّى اللَّه عليه و آله بىادبى كرده بود كه ذكر آن لايق حال نبوة و موافق اسماع مخلصان امت نيست و حمزه در آن روز در شكار بود چون باز آمد شكايت بىحرمتى ابو جهل را با او حكايت كردند حمزه خشمناك بر سر آن بىباك رفت و كمان بر سر آن ناپاك زد و كلمهء شهادت بر زبان راند پس زنده بنور اسلام حمزه است و گرفتار ظلمات كفر و اثام ابو جهل لعين است و از امام محمد باقر صلوات اللَّه عليه مروى است كه آيه در حق عمار ياسر بود وقتى كه بشرف اسلام مشرف شد و دربارهء ابو جهل كه بر جهل خود راسخ گشت و قبول ايمان نكرد و\r\n","description":"","footnote":"","page_name":" 463 ","page_number":463},
  {"content":"\r\nنزد حسن آنست كه آيه عام است نسبت بجميع مؤمن و كافر و اين اولى است به جهت آنكه فايدهء آن اعم است از اكابر امت منقولست كه موت بهواى نفس است و حيات بمحبت حق و يا موت بنكرت است و حيات بمعرفت بعد از آن بر وجه تسليهء حضرت بر ايذاى اهل كفر و نكرت و بر طريق\r\nتهديد و وعيد اهل طغيان و ضلالت مىفرمايد كه * ( وَكَذلِكَ ) * و هم چنان كه در مكه اكابر گنه كار هستند * ( جَعَلْنا ) * آفريده‌ايم * ( فِي كُلِّ قَرْيَةٍ ) * در هر دهى * ( أَكابِرَ مُجْرِمِيها ) * بزرگان گنه كاران آن موضع بر وجه تخليه و تخذيل يا هم چنان كه مؤمنان را آفريده‌ايم كافران را نيز ايجاد كرده‌ايم و آنچه در حق آنها بجا آورديم با اينان نيز مرعى داشتيم از اسباب و آلات و ادوات و علم و قدرت و حياة و كمال عقل و تمكين و نصب ادله الا آنست كه آنها بحسن اعتقاد خود ايمان آوردند و اينها به اختيار خود بر كفر ماندند يعنى هم چنان كه نور ايمان را كه آن حجج بينه و دلايل ساطعه است باهل ايمان نموديم بكفار نيز نموديم ليكن اينها مهتدى شدند بحسن اختيار خود و آنها در ضلالت ماندند بسوء اختيار خود در انوار گفته كه جعلنا بمعنى صيرنا است و هر دو مفعول آن اكابر مجرميها است بر تقدير مفعول ثانى يا هر دو مفعول آن فى كل قرية اكابر است و مجرميها بدل آن و ميتواند بود كه مجرميها مضاف اليه اكابر باشد اگر جعل بمعنى تمكين باشد و افضل التفضيل هر گاه كه مضاف باشد و بر او مطابقة جايز است و لهذا در قراءة شاذه اكبر مجرميها واقع شده و تخصيص اكابر جهت آن است كه ايشان اقوىاند بر استتباع مردمان و اليق باقتدار بر جميع زيرا كه هر گاه اكابر در قبضهء اقتدار پروردگار باشند پس اصاغر به اين اجدر باشند و لام در قوله * ( لِيَمْكُرُوا فِيها ) * لام عاقبت است كه آن را لام صيرورت گويند مانند لِيَكُونَ لَهُمْ عَدُوًّا وَحَزَناً و\r\nقوله لدوا للموت و ابنوا للخراب\r\nيعنى هم چنان كه در مكه كفار عصات را آفريديم و بعد از عدم انقياد تخليهء ايشان نموديم تا كار ايشان منتهى شد بضلالت و مكر همچنين در هر قريه اكابر گنه كاران را تمكين داديم و تخليهء ايشان نموديم بعد از ارائه طريق حق بايشان و ايشان به اختيار خود تبعيت آن نكردند تا عاقبت كار ايشان بجايى رسيد كه مكر ميكردند در آن موضع و مردمان را از ايمان باز مىداشتند و چنانچه رؤساى قريش به مكه در موسم حج بر سر چهار راه كسان را باز ميداشتند از ايمان و هر كه مىآمد و از احوال پيغمبر صلَّى اللَّه عليه و آله سؤال مىكرد مىگفتند كه او ساحر است و شاعر و كاهن و امثال آن * ( وَما يَمْكُرُونَ ) * و مكر نميكنند اين كافران * ( إِلَّا بِأَنْفُسِهِمْ ) * مگر بنفسهاى خود چه و بال مكر ايشان بايشان راجع است\r\n","description":"","footnote":"","page_name":" 464 ","page_number":464},
  {"content":"\r\n* ( وَما يَشْعُرُونَ ) * و نه ميدانند ايشان كه تبعه مكر و عقوبة آن به صاحب مكر ميرسد نه به غير كه وَلا يَحِيقُ الْمَكْرُ السَّيِّئُ إِلَّا بِأَهْلِه و نه ميتواند بود كه لام ليمكروا لام غرض و علت باشد زيرا كه مكر قبيح است و ارادهء قبيح قبيحست و آن بر خدا روا نيست و نيز اگر لام علت و غرض بودى منافى اين آيه بودى كه وَما خَلَقْتُ الْجِنَّ وَالإِنْسَ إِلَّا لِيَعْبُدُونِ آورده‌اند كه ابو جهل و متابعان او گفتند كه ما با بنى عبد مناف در هر شرفى كه دارند شريكيم اكنون ميگويند كه در ميان ما پيغمبريست كه به دو وحى مىآيد به خدا كه ما تابع نشويم مگر كه وحى بما نازل شود چنان كه به او نازل شده آيه آمد كه * ( وَإِذا جاءَتْهُمْ آيَةٌ ) * و چون بيايد كفار قريش را آيتى از قرآن يا معجزهء در اثبات نبوت سيد آخر الزمان صلَّى اللَّه عليه و آله * ( قالُوا لَنْ نُؤْمِنَ ) * گويند بر وجه حسد و عناد كه ايمان نمىآوريم بدين آيه يا معجزه * ( حَتَّى نُؤْتى ) * تا وقتى كه داده شويم * ( مِثْلَ ما أُوتِيَ ) * مانند آنچه داده شده‌اند * ( رُسُلُ اللَّه ) * پيغمبران خدا يعنى وحى و كتاب بما فرود آيد چنانچه بديشان فرود مىآيد ثعلبى گفته كه مراد از رسل اللَّه حضرت پيغمبر صلَّى اللَّه عليه و آله است چنانچه در آيهء يا ايها الرسل مخاطب هم او است و اين بر سبيل تعظيم است و در شرح تعريف آورده كه تا حق سبحانه شمايل همهء انبيا را با وى جمع نكرد او را به يا ايها الرسل خطاب نفرمود بدين معنى كه ( هر چه خوبان همه دارند تو تنها دارى ) در تبيان آورده كه وليد مغيره با حضرت رسالت صلَّى اللَّه عليه و آله گفت كه اگر نبوت حق است من از تو سزاوارترم جهة آنكه بسن از تو بزرگتر و بمال و عدد از تو بيشتر حقتعالى اين آيه فرستاد بعد از آن بر سبيل استيناف در قول او فرمود به آنكه نبوت بنسب و كبر سن و كثرت مال نيست بلكه بفضائل نفسانى است و فرمود كه * ( اللَّه أَعْلَمُ ) * خداى داناتر است * ( حَيْثُ يَجْعَلُ رِسالَتَه ) * بموضعى كه مينهد پيغامهاى خويش را در آن يعنى بر ميگزيند برسالت خود و مخصوص ميسازد به آن هر كه را كه ميداند كه صلاحيت آن دارد كه محل رسالت و شايسته نبوت باشد و حفص و ابن كثير رسالة خوانده‌اند كه اسم جنس است شامل واحد و جمع بعد از آن تهديد كافران مىكند بقوله * ( سَيُصِيبُ الَّذِينَ أَجْرَمُوا ) * زود باشد كه برسد آن كسانى را كه مجرم شدند بكفر * ( صَغارٌ ) * خوارى و رسوايى بعد از كبر ايشان * ( عِنْدَ اللَّه ) * نزد خداى * ( وَعَذابٌ شَدِيدٌ ) * و عذابى سخت * ( بِما كانُوا يَمْكُرُونَ ) * بسبب مكر كردن ايشان با مؤمنان و بد سكاليدن ايشان در حق ايشان و يا بجهة جزا دادن بر مكر ايشان و ايثار\r\n","description":"","footnote":"","page_name":" 465 ","page_number":465},
  {"content":"\r\nعذاب بر عقاب بجهة آنست كه تا نص باشد به ضرر و توهم نفع نشود و هوان و مذلت به آن مقرون ساخت تا از امتحان ممتاز گردد و بعد از آن فرمود كه * ( بِما كانُوا يَمْكُرُونَ ) * تا مخبر باشد از استحقاق و از توهم ظلم برى باشد و مراد به عذاب شديد عذاب دارين است از قتل و سبى و عذاب دوزخ و چون حق تعالى ذكر مؤمنان و كافران فرمود در عقب آن بيان فعلى ميفرمايد كه دربارهء آنها بجا آورده و ميفرمايد كه * ( فَمَنْ يُرِدِ اللَّه ) * پس هر كه را خواهد خداى * ( أَنْ يَهْدِيَه ) * آنكه راه نمايد او را و بطريق حق شناسا گرداند * ( يَشْرَحْ صَدْرَه ) * بگشايد دل او را * ( لِلإِسْلامِ ) * براى قبول\r\nاسلام بوسيلهء الطاف از اقدار و تمكين و ازاحهء علت و نصب ادله مراد بشرح صدر گردانيدن آنست بر وجهى كه قابل حق گردد و مستعد اينكه حق در او حلول كند و مصفا شود از هر چه مانع و دافع حق باشد و بجهة اين قبول الطاف كرده بشرف اسلام مشرف شود و اليه\r\nاشار عليه السلام حين سئل عنه فقال نور يقذفه اللَّه فى قلب المؤمن فيشرح له و ينفسح\r\nگفتند يا رسول اللَّه اين نور را علامتى و امارتى باشد كه به آن شناخته گردد فرمود\r\nنعم الامانة الى دار الخلود و التجافى عن دار الغرور و الاستعداد للموت قبل نزوله\r\n* ( وَمَنْ يُرِدْ ) * و هر كه را خواهد * ( أَنْ يُضِلَّه ) * آنكه فرو گذارد او را و از طريق ايمان بگرداند يعنى تخليه او كند و تخذيل او نمايد بعد از آنكه امارت حق را به او نموده باشد و او از فرط عناد و جحود قبول آن را نكرده باشد * ( يَجْعَلْ صَدْرَه ) * گرداند سينهء او را * ( ضَيِّقاً ) * تنك و گشادگى از آن ببرد * ( حَرَجاً ) * سخت بمثابهء كه اصلا سخن حق قبول نكند و از آن امتناع نمايد * ( كَأَنَّما يَصَّعَّدُ ) * گوييا بالا ميرود * ( فِي السَّماءِ ) * در آسمان يعنى ميگريزد از قبول حق و ميخواهد كه به آسمان رود تا قبول آن نكند و اين غايت تباعد است در گريختن و يا تشبيه حال كافر معاند كرده در ضيق صدر از قبول ايمان به حال كسى كه قصد صعود داشته باشد بر آسمان و وجه شبه مزاولة است به چيزى كه اصلا قدرت بر آن نداشته باشد يعنى هم چنان كه صعود از تحت قدرت خارجست و فوق استطاعت است قبول كردن ايمان او نيز در نهايت بعد است و غير ممكن پس به اين تنبيه فرموده به آنكه ايمان ممتنع است از او هم چنان كه صعود در آسمان * ( كَذلِكَ ) * هم چنان كه تنك ميگرداند دل كافر را بر وجه تخذيل و تخليه * ( يَجْعَلُ اللَّه الرِّجْسَ ) * مسلط ميگرداند خداى عذاب يا لعنت را * ( عَلَى الَّذِينَ لا يُؤْمِنُونَ ) * بر آنان كه نميگروند و توحيد را تصديق نميكنند و وضع ظاهر در\r\n","description":"","footnote":"","page_name":" 466 ","page_number":466},
  {"content":"\r\nموضع مضمر بجهة تعليل است و بدانكه ظاهر آيه چنين مينمايد كه مجبره را تمسك تمام باشد با آن اما چون كه اين مؤدى باشد باسناد قبح به حق تعالى و مقتضى نقض غرض او كه ايمانست پس آن را تأويل بايد كرد بمعنى كه منافى مراد اللَّه نباشد و مستلزم اسناد قبيح نباشد به او سبحانه و در مجمع البيان آورده كه تأويل آن بيكى از چند وجه است اول آنكه هر كه را حقتعالى راه نمايد به ثواب و طريق جنت شرح صدر او كند باسلام به اين وجه كه تثبيت عزم او كند و تقويت او نمايد بر تمسك بايمان و زايل گرداند از دل او وساوس شيطان را و آنچه عارض قلوب مىشود از خواطر فاسده و اين بوسيلهء اعطاى لطف است كه عبارت است از ازاحهء علت و نصب ادله و نظير اينست قوله وَالَّذِينَ اهْتَدَوْا زادَهُمْ هُدىً وَيَزِيدُ اللَّه الَّذِينَ اهْتَدَوْا هُدىً و هر كه را خواهد كه در ضلالت بگذارد و راه بهشت به او ننمايد و كرامت به او نكند سينه او را در كفر سخت و تنك گرداند بجهة عقوبت بر ترك ايمان او با وجود وضوح امارات داله بر حقيقت آن نه آنكه مراد اين باشد كه حقتعالى مانع او باشد از ايمان بمنع الطاف و سلب قدرت از او و دليل بر آنكه شرح صدر گاهست كه بمعنى ثواب مىباشد قول حقتعالى است كه أَ لَمْ نَشْرَحْ لَكَ صَدْرَكَ الآيات و معلوم است كه وضع وزر و رفع ذكر ثواب است بر تحمل عباء رسالت و كلفت و دليل بر آنكه هدايت نيز بمعنى ثواب مىباشد قول او سبحانه است كه وَالَّذِينَ قُتِلُوا فِي سَبِيلِ اللَّه فَلَنْ يُضِلَّ أَعْمالَهُمْ سَيَهْدِيهِمْ وَيُصْلِحُ بالَهُمْ و معلوم است كه هدايت بعد از قتل نيست مگر به نيل ثواب چه بعد از موت تكليف نيست دويم آنكه معنى آنست كه هر كه را خواهد كه ثابت گرداند او را بر هدايت شرح صدر او كند بر وجهى كه مذكور شد بجهة جزا بر اهتدا و ايمان او و دليل بر آنكه هدايت بمعنى استدامة ايمان آمده قول تعالى است كه اهْدِنَا الصِّراطَ الْمُسْتَقِيمَ و هر كه را خواهد كه تخليه و تخذيل او كند او را به خودش باز گذارد بجهة آنكه اختيار كفر كرده باشد و ترك ايمان نموده سينهء او را تنك سازد به اينكه منع كند از او الطاف خود را كه موجب شرح صدر باشد زيرا كه دانسته باشد كه او اصلا قبول ايمان نخواهد كرد سيم آنكه هر كه را خواهد كه هدايتى دهد كه مؤمنى را به آن وعده داده شرح صدر او كند بجهة آنكه هدايت در او زياد گردد و موجب زيادتى بصيرت او شود و بكمال ايمان رسد و هر كه را خواهد از اين زياده منع كند سينهء او را تنك گرداند بجهة فقد اين زياده و فايدهء اين كلام رغبت است در ايمان و زجر از كفر و اين تاويل قريب است به آنچه مذكور شد و از ابن عباس مرويست كه تسميهء قلب\r\nكافر بحرج بجهة آنست كه خير بقلب او نميرسد و بروايت ديگر نور حكمت بر او نميتابد و نميتواند بود كه مراد باضلال خواندن بندگان باشد بضلال و امر به آن و اجبار بر آن زيرا كه اجماع اماميه بر\r\n","description":"","footnote":"","page_name":" 467 ","page_number":467},
  {"content":"\r\nآنست كه حقتعالى امر نميكند بضلال و بندگان را به آن نميخواند پس چگونه ايشان را به آن اجبار كند و حال آنكه ذم فرعون و سامرى فرموده بر اضلال ايشان از دين هدى بقوله وَأَضَلَّ فِرْعَوْنُ قَوْمَه وَما هَدى وَأَضَلَّهُمُ السَّامِرِيُّ و خلافى نيست كه اضلال ايشان امر است بضلالت و اجبار ايشان بر آن و دعوت ايشان بندگان را به آن و هر گاه حقتعالى ذم ايشان كرده باشد بر آن مطلقا پس چگونه متمدح شود به آنچه بر آن ذم كرده عياشى باسناد خود از ابى بصير روايت كرده كه او از خيثمه نقل كرده كه از ابى جعفر ( ع ) شنيدم كه ميفرمود\r\nان القلوب ينقلب من لدن موضعه الى حنجرته ما لم يصب الحق فاذا اصاب الحق قر\r\nو بعد از آن اين آيه را تلاوت فرمود و معنى حديث به آن راجع است كه دلها از موضع خود منقلب ميگردد بحنجره يعنى متقلقل و مضطرب است و قرار نميگيرد در مكان خود ما دام كه نميرسد به حق و چون به حق رسيد و آن را دريافت قرار گرفت و در تفسير جرجانى مذكور است كه مراد بهدايت مقدمات ايمانست از اسباب و آلات آن كه بخداى تعالى تعلق دارد چون اقتدار و تمكين و ازاحهء علت و نصب ادله چنانچه فرموده كه وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى و قوله وَالَّذِينَ اهْتَدَوْا زادَهُمْ هُدىً و مراد بشرح صدر همين است يعنى چون داند كه لطف وى را نافع خواهد بود دل او را روشن گرداند براى اسلام و دواعى آن تا قبول ايمان كند و هر كه را خواهد فرو گذارد و فرو نگذارد مگر بعد از آنكه دانسته باشد كه لطف را در او اثرى نباشد پس دل او را تنك گرداند بمنع لطف از آن تا كه سخت شود بر كفر و وجه ديگر آنكه مراد بهدايت ثوابست و راه نمودن ببهشت بيانه قوله تعالى إِنَّ الَّذِينَ آمَنُوا وَعَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ اى تثبيتهم و يهديهم الى طريق الجنة و مراد باضلال آن بود كه در روز قيامت ايشان را از راه بهشت بگرداند و بدوزخ برد پس بر اينوجه معنى آنست كه هر كه را كه حقتعالى خواهد ثواب دهد و راه بهشت نمايد سينه او را منشرح گرداند بنور ايمان و هر كه را خواهد تخذيل نموده باشد و تخليه كرده دل او را در قيامت تنك و غمگين سازد بانواع هموم و اختلاف عذاب در صعوبت و مشقت وجه ديگر آنكه هر كه را خواهد كه هدايت كند آن كس دل خود را گشاده و روشن گرداند براى اسلام يعنى نظر كند در ادله تحصيل علم لقوله تعالى مَنْ كَفَرَ بِاللَّه مِنْ بَعْدِ إِيمانِه إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ و هر كه را خواهد كه گمراه كند يعنى حكم كند بضلالت او و او را ضال نام نهاد و اين حكم وقتى باشد كه ( محكوم عليه على ما هو عليه ) باشد پس او به ترك نظر در ادله و حجج و آيات دل خود را تنك گرداند تا نور ايمان در دل او نيفتد و قوله * ( وَهذا ) *\r\n","description":"","footnote":"","page_name":" 468 ","page_number":468},
  {"content":"\r\nاشاره است به بيانى كه قرآن به آن آمده و يا باسلام يعنى اين طريق قرآن يا راه اسلام * ( صِراطُ رَبِّكَ ) * راه پروردگار تو است * ( مُسْتَقِيماً ) * در حالتى كه راست است و در او كجى نيست اضافهء صراط بربك جهة آنست كه واضح و مبين او حق سبحانه است و مستقيما حال مؤكده است كقوله و هو الحق مصدقا و يا مقيده است و عامل در آن معنى اشاره است * ( قَدْ فَصَّلْنَا الآياتِ ) * بدرستى كه بيان كرديم آيات قرآن را * ( لِقَوْمٍ يَذَّكَّرُونَ ) * براى گروهى كه پند مىپذيرند و ميدانند كه قادر مطلق او است نه غير او و عالم باحوال عباد است و آنچه مىكند و ميفرمايد محض حكمت و عدل و تخصيص متذكران بذكر جهة آنست كه ايشان منتفع ميشوند بحجج نه غير او و نظير اينست هدى للمتقين * ( لَهُمْ ) * مر اين متذكران راست * ( دارُ السَّلامِ ) * سراى با سلامت از آفات و خالص از مكاره و خوف انقطاع و يا سرايى كه تحيت ايشان در آن سلام باشد و يا سلام اسم حق سبحانه است و اضافهء دار به آن بجهة تعظيم آنست يعنى سراى خداى و بر هر تقدير مراد جنت است يعنى مر ايشان راست بهشت * ( عِنْدَ رَبِّهِمْ ) * نزد خداى ايشان است يعنى در عهد ضمان او است يا ذخيره شده نزد او كه كنه آن را نميداند غير از او * ( وَهُوَ وَلِيُّهُمْ ) * و او ناصر ايشانست در دنيا و متولى ثواب ايشان در عقبى * ( بِما كانُوا يَعْمَلُونَ ) * بسبب آنچه بودند كه ميكردند از اعمال صالحه و اقوال پسنديده و قوله * ( وَيَوْمَ يَحْشُرُهُمْ ) * منصوب است باضمار اذكر و ضمير راجع است بهر كه محشور مىشود از ثقلين يعنى ياد كن روزى را كه حشر كنيم جن و انس را و حفص يحشرهم خوانده يعنى خداى جمع كند ايشان را * ( جَمِيعاً ) * همه ايشان و ميتواند بود كه منصوب باشد بقول يعنى گوئيم در روزى كه همهء مكلفان را حشر كنيم * ( يا مَعْشَرَ الْجِنِّ ) * اى گروه ديوان * ( قَدِ اسْتَكْثَرْتُمْ ) * بدرستى كه بسيار خواستيد * ( مِنَ الإِنْسِ ) * از آدميان يعنى از اغوا و اضلال ايشان و يا بسيار يافتيد ايشان را\r\nبر آنكه اتباع شما باشند و بجهة آن محشور شدند با شما كقولهم ( استكثر الامير من الجنود ) * ( وَقالَ أَوْلِياؤُهُمْ ) * و گويند دوستان شياطين * ( مِنَ الإِنْسِ ) * از آدميان يعنى آنها كه فرمان ايشان بردند * ( رَبَّنَا اسْتَمْتَعَ ) * اى پروردگار ما برخوردارى يافتند * ( بَعْضُنا بِبَعْضٍ ) * برخى از ما ببرخى يعنى منتفع شدند آدميان از ديوان به اين وجه كه راه نمونى ايشان كردند بر شهوات و مستلذات نفسانيه و يا نفع گرفتند ديوان از آدميان به اين طريق كه\r\n","description":"","footnote":"","page_name":" 469 ","page_number":469},
  {"content":"\r\nايشان را مطيع خود ساختند و تحصيل مراد خود كردند از ايشان ماتريدى گفته كه استمتاع ايشان به يكديگر آنست كه در معصيت معاون يكديگراند ديوان آدميان را بگناه ميخوانند و آدميان دعوت ايشان را اجابت ميكنند و گويند كه استمتاع انس بجن آنست كه در مفاوز بايشان متعوذ مىشوند نزد مخاوف و استمتاع جن بانس باعتراف انس است به آنكه جن قادراند بر زنهار دادن ايشان و نگاه داشتن ايشان از نوايب و مصايب و عذاب و مرويست كه چون يكى خواستى كه به سفر رود از جنيان ترسيدى پناه برؤساى ايشان دادى كه در آن وادى مىبودند و گفتى ( اعوذ به سيد هذا الوادى ) پس بجرئت تمام قدم در آن وادى نهادى و گفتى ايمن شدم كما قال اللَّه تعالى وَأَنَّه كانَ رِجالٌ مِنَ الإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً و محمد بن كعب روايت كرده كه مراد باستمتاع اطاعت بعضى از ايشان است ببعضى و موافقت برخى از ايشان ببرخى و احتمال دارد كه استمتاع مقصور باشد بر انس پس بعضى از انس متمتع شوند ببعضى ديگر از ابناى جنس خود * ( وَبَلَغْنا ) * و ديگر گويند كه بار خدايا رسيديم * ( أَجَلَنَا الَّذِي أَجَّلْتَ لَنا ) * بوقتى كه مقرر كرده بودى براى ما يعنى تا بوقت مرك يا تا حين برانگيختن از قبور اين اعتراف ايشانست به آنچه كرده باشند از طاعت شيطان و اتباع هوى و تكذيب بعث و تحسر بر حال خود پس گويند كه اكنون حال ما چون خواهد بود * ( قالَ ) * فرمايد خداى كه اى غاويان * ( النَّارُ مَثْواكُمْ خالِدِينَ فِيها ) * آتش آرامگاه شما است در حالتى كه شما جاويد باشيد در آن آتش عامل در حال مثويكم است و اگر مصدر باشد در تقدير ذات مثويكم و يا معنى اضافه اگر بمعنى مكان باشد و بر هر تقدير ميفرمايد كه شما در دوزخ مخلد خواهيد بود * ( إِلَّا ما شاءَ اللَّه ) * مگر آن چه خواهد خدا كه شما را از آتش بزمهرير نقل كند و يا خواهد كه از يك نوع عذاب از آتش به نوعى ديگر از آن نقل كند و در مجمع آورده كه مفسران را در اين استثنا چند قولست يكى آنكه از ابن عباس نقل است كه اين از وعيد كفار است كه مبهم واقع شده و بعد از آن مقطوع به ساخته بقول إِنَّ اللَّه لا يَغْفِرُ أَنْ يُشْرَكَ بِه دويم استثنا است از روز قيامت زيرا كه قوله و يوم نحشرهم جميعا روز قيامتست پس معنى آنست كه ( خالدين فيها مدة يبعثون الا ما شاء اللَّه من مقدار حشرهم من قبورهم و مقدار مدتهم فى محاسبتهم ) و اين از زجاج نقل است و بعد از آنكه گفته كه ميتواند بود كه معنى اين باشد كه الا ما شاء اللَّه يعذبهم من اصناف العذاب سيم استثناء راجع باشد به غير كفار از عصاة مسلمانان يعنى اگر خواهد عذاب ايشان كند بذنوب ايشان به قدر استحقاق ايشان بر وجه عدل و اگر خواهد از ايشان عفو كند از روى\r\n","description":"","footnote":"","page_name":" 470 ","page_number":470},
  {"content":"\r\nفضل چهارم آنكه معنى آنست كه ( الا ما شاء اللَّه ممن آمن منهم ) و اين قول عطا است * ( إِنَّ رَبَّكَ ) * بدرستى كه پروردگار تو * ( حَكِيمٌ ) * خداوند حكمت است در آنچه كند با جن و انس * ( عَلِيمٌ ) * دانا است باعمال و افعال ايشان * ( وَكَذلِكَ ) * و چنانچه فرو ميگذاريم كفار جن و انس را و تخليه ايشان ميكنيم * ( نُوَلِّي ) * مسلط گردانيم * ( بَعْضَ الظَّالِمِينَ بَعْضاً ) * بعضى ظالمان را بر بعضى تا بر يكديگر مسلط شوند در دنيا و واگذاريم برخى را بر برخى به اختيار خود تا هر چه خواهند كنند از ابن عباس روايت است كه هر گاه خداى تعالى از قومى راضى باشد خيار ايشان را بر ايشان امير گرداند و اگر سخط گيرد بر قومى اشرار ايشان را بر ايشان مسلط سازد جهت جزا دادن ايشان بر اعمال قبيحه و ذلك معنى قوله إِنَّ اللَّه لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ و مثل اينست روايت كلبى از مالك دينار كه گفت من در بعضى از كتب سماوى خوانده‌ام كه حقتعالى ميفرمايد\r\nكه\r\nانى انا اللَّه مالك الملوك قلوب الملوك بيدى فمن اطاعنى جعلتهم عليه رحمة و من عصانى جعلتهم عليه نقمة\r\nيعنى بدرستى كه منم خدايى كه مالك جميع پادشاهانم و دلهاى ايشان بيد قدرت من است پس هر كه اطاعت من كند پادشاهان را بر او رحيم گردانم و هر كه عصيان من نمايد پادشاهان را بر او بىرحم سازم پس خود را مشغول مسازيد بسبب ملوك بلكه توبه كنيد و باز گرديد باوامر و نواهى من تا ايشان را بر شما مهربان گردانم و مثل اين روايت است قول امير المؤمنين صلوات اللَّه عليه كه\r\nلا تتركوا الامر بالمعروف و النهى عن المنكر فتولى عليكم اشراركم ثم تدعون فلا يستجاب لكم\r\nترك مكنيد امر معروف و نهى از منكر را تا مسلط نشود بر شما اشرار شما هر چند دعا كنيد مستجاب نشود و اكثر بر آنند كه اين تسلط در آخرت باشد يعنى در آن روز ظلمه جن و انس را با يكديگر گذاريم هم چنان كه در دنيا تخليهء ايشان كرده‌ايم و ايشان را با هم گذاشته و اتباع را گوئيم بر سبيل تقريع كه از متبوعان خود در خواهيد تا شما را از آنعذاب برهانند و ايشان به جهت اين بدانند كه هيچكس نفع به ديگرى نتواند رسانيد و گويند توليه از موالات ماخوذ است بمعنى متابعت يعنى بعضى را تابع گردانيديم در حين درآوردن از دوزخ * ( بِما كانُوا يَكْسِبُونَ ) * بسبب آن چيزى كه كسب ميكرده‌اند در دنيا از معاصى و مناهى\r\nو باز خطاب ميفرمايد بكفار بر وجه توبيخ كه ا مَعْشَرَ الْجِنِّ وَالإِنْسِ اى گروه ديوان و آدميان لَمْ يَأْتِكُمْ آيا نيامد بشما يعنى آمدسُلٌ مِنْكُمْ پيغمبران از جنس شما اگر چه پيغمبران جز آدميان نبوده‌اند اما چون انس را با جن جمع كرد پس بر سبيل تغليب خطاب صحيح باشد از قبيل يَخْرُجُ مِنْهُمَا اللُّؤْلُؤُ وَالْمَرْجانُ چه\r\n","description":"","footnote":"","page_name":" 471 ","page_number":471},
  {"content":"\r\nلؤلؤ بيرون ميآيد از آب تلخ نه عذب و ضحاك گفته كه از جنس جن رسل بديشان مبعوث بوده‌اند و جمهور بر آنند كه مراد رسل جن نذرند و ايشان رسل رسولان انساند هم چنان كه هفت نفر از جن پيغام حضرت رسالت صلَّى اللَّه عليه و آله را بقوم رسانيدند كما قال اللَّه تعالى وَلَّوْا إِلى قَوْمِهِمْ مُنْذِرِينَ و از مجاهد نيز مرويست كه ( الرسل من الانس و النذر من الجن ) و نزد كلبى رسل رسولان را بجن ميفرستاده‌اند و باتفاق امت حضرت رسالت صلَّى اللَّه عليه و آله بر جن و انس مبعوث بوده و در تفسير جرجانى مذكور است كه باجماع حقتعالى هيچ جنى را بجنيان برسالت نفرستاد كه وحى به او كرده باشد الا آنست كه رسل انس رسولان را بجن ميفرستادند حاصل كه حق سبحانه بر سبيل ملامت با آدميان و پريان خطاب مىكند كه نه بشما رسولان فرستادم كه از روى دعوةقُصُّونَ عَلَيْكُمْ ميخواندند بر شمااتِي آية هاى كتاب مرا يُنْذِرُونَكُمْ و بيم ميكردند شما راقاءَ يَوْمِكُمْ هذا از ديدن اينروز كه قيامت استالُوا گويند در جواب كه هِدْنا عَلى أَنْفُسِنا گواهى ميدهيم بر نفسهاى خود يعنى اعتراف ميكنيم بكفر و استحقاق عذاب پس بر سبيل مذمت و مذلت ايشان ميفرمايد كه غَرَّتْهُمُ الْحَياةُ الدُّنْيا و فريفته كرده بود ايشان را از زندگانى دنيا تا از بعث و نشر فراموش كردند و چون بعرصهء محشر درآمدند و شدايد اهوال آن را ديدند بگناه خود معترف شدند شَهِدُوا عَلى أَنْفُسِهِمْ و گواهى دادند بر نفسهاى خودنَّهُمْ كانُوا كافِرِينَ آنكه ايشان بودند تا گرويدگان بنشأه آخرت و احوال آن در انوار آورده كه حقتعالى در اين آيه ذم كفار نموده بذكر اغترار ايشان بحياة دنيويه و لذات آن و اعراض ايشان از آخرت بالكلية تا آنكه در عاقبت مضطر شدند بر نفسهاى خود بكفر و استسلام عذاب مخلد به جهت تحذير سامعين از مثل حال ايشان و قوله عز و جل * ( ذلِكَ ) * خبر مبتداء محذوف است اى الامر ذلك و مشار اليه ارسال رسل است يعنى شأن و امر عظيم فرستادن رسولانست و قوله * ( أَنْ لَمْ يَكُنْ رَبُّكَ ) * تعليل حكم مذكور است بحذف حرف جر و ان مصدريه است يا مخففهء از مثقله يعنى امر ما فرستادن رسولانست به جهت نبودن پروردگار تو و يا به جهت آنكه شأن اينست كه نيست پروردگار تو * ( مُهْلِكَ الْقُرى ) * هلاك كننده ساكنان شهرها و ديهها * ( بِظُلْمٍ ) * بسبب ظلمى كه كنند * ( وَأَهْلُها غافِلُونَ ) * و حال آنكه اهل آن ديهها و شهرها بيخبران باشند يعنى پيغمبرى بايشان نيامده\r\n","description":"","footnote":"","page_name":" 472 ","page_number":472},
  {"content":"\r\nباشد و ايشان را از خداى و قيامت خبر نداده باشد و لهذا استيصال هيچ قوم نبوده الا بعد از تقديم وعيد اگر نه ايشان را بر حق حجت بودى كه لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ يعنى چرا رسولى نفرستادى تا ما پيروى ميكرديم و اين مستلزم ظلمست تعالى اللَّه عن ذلك علوا كبيرا و در اين آيه دلالتى صريح است بر آنكه حقتعالى منزه است از ظلم * ( وَلِكُلٍّ ) * و مر هر يك از مكلفان راست * ( دَرَجاتٌ ) * درجه ها و مرتبه هاى ثواب و عقاب * ( مِمَّا عَمِلُوا ) * از براى عملها كه كرده‌اند * ( وَما رَبُّكَ ) * و نيست پروردگار تو * ( بِغافِلٍ عَمَّا يَعْمَلُونَ ) * بى خبر از آن چه مردمان ميكنند پس مخفى نباشد بر او عمل هيچ عاملى و قدر ثواب و عقابى كه مستحق آن باشند * ( وَرَبُّكَ الْغَنِيُّ ) * و پروردگار تو بىنيازست از عبادت بندگان و از ايشان * ( ذُو الرَّحْمَةِ ) * خداوند رحمت است بر ايشان چه تكليف طاعت بر ايشان جهة تكميل ايشانست و رسانيدن ايشان را بدرجات عاليه و گفته‌اند كه بىنياز است از طاعت مطيعان و ذو الرحمة است بر مجرمان و عاصيان در اين تنبيه است بر آنكه آن چه مذكور شد از ارسال رسل به جهت انتفاع او نيست از آن بلكه به جهت ترحم او است مر عباد را و اين تأسيس ما بعد است اعنى قوله إِنْ يَشَأْ اگر خواهد خداى يعنى مصلحت او تقاضا كند يُذْهِبْكُمْ ببرد شما را اى كفار قريش به جهت عدم احتياج او بشما * ( وَيَسْتَخْلِفْ ) * و\r\nخليفه و جانشين شما سازد * ( مِنْ بَعْدِكُمْ ) * از پس شما * ( ما يَشاءُ ) * هر كه را خواهد از آفريدگان خود * ( كَما أَنْشَأَكُمْ ) * هم چنان كه آفريد شما را و پيدا كرد * ( مِنْ ذُرِّيَّةِ قَوْمٍ آخَرِينَ ) * از ذرية قومى ديگر كه پدران شما بودند ليكن او سبحانه ابقاى شما مىكند به جهت ترحم بر شما * ( إِنَّ ما تُوعَدُونَ ) * جز اين نيست كه آنچه بيم داده ميشويد از عقوبات عاجله و آجله * ( لآتٍ ) * هر آينه آينده است بشما در دنيا يا آخرت * ( وَما أَنْتُمْ بِمُعْجِزِينَ ) * و نيستيد شما عاجز كنندگان خدا از انزال عذاب و عقاب بر شما تا از قبضهء قدرت او بيرون رويد و از عقاب و اهوال قيامت برهيد بلكه او قادر مطلق است و همه ملك و ملكوت در تحت قدرت او است و هيچكس نيست كه با او در مقام مغالبه درآيد و او را عاجز گرداند بعد از آن بر سبيل وعيد و تهديد ميفرمايد كه * ( قُلْ ) * بگو اى محمد ( ص ) بكفار قريش * ( يا قَوْمِ اعْمَلُوا ) * اى گروه من عمل كنيد بكفار * ( عَلى مَكانَتِكُمْ ) * بر غايت تمكن و استطاعت خود و يا بر حالات كفر و عداوت خود يعنى آنچه نهايت تمكين و استطاعت شما باشد سعى كنيد و يا بر حالت كفر و انواع معاصى اشتغال نمائيد و حفص مكانة بصيغهء تأنيث و مفرد خوانده يعنى بر غايت مكنت و استطاعة خود\r\n","description":"","footnote":"","page_name":" 473 ","page_number":473},
  {"content":"\r\nو يا بر حال كفر خود عمل نمايند خلاصهء سخن آنست كه حق سبحانه بر سبيل تهديد ميفرمايد كه بر كفر و عداوت خود ثابت و راسخ شويد و بدانكه مكانة بر معنى اول ماخوذ است از ( مكن مكانه اذا تمكن و ابلغ التمكن ثانى از مكان و مكانة چون مقام و مقامة اى على ناحيتكم و جهتكم التي انتم عليها من الكفر و العداوة ) حاصل كه پيغمبر صلَّى اللَّه عليه و آله را ميفرمايد كه بكفار بگو كه شما بر حالت خود ثابت و راسخ باشيد * ( إِنِّي عامِلٌ ) * بدرستى كه من نيز عمل كننده‌ام بر شكيبايى و بردبارى خود در ترويج اسلام و رسوخ بر آن * ( فَسَوْفَ تَعْلَمُونَ ) * پس زود باشد كه بدانيد * ( مَنْ تَكُونُ لَه ) * آن كس را كه كه باشد مر او را * ( عاقِبَةُ الدَّارِ ) * سرانجام پسنديده سراى آخرت و ميتواند بود كه من استفهاميه باشد يعنى زود باشد كه بدانيد كه كيست كه او را عاقبت حسنى باشد و حقتعالى براى او اين دار خلق كرده بنا بر اين من در محل رفع است و فعل علم معلق عنه است و بنا بر اول منصوب است بر مفعوليت و در اين كلام با وجود انذار انصاف است در مقال و حسن و ادب و تنبيه بر وثوق منذر به آنكه او محق است و نيز به جهت مزيت تهديد مىفرمايد كه * ( إِنَّه لا يُفْلِحُ الظَّالِمُونَ ) * بدرستى كه فيروزى و رستگارى نباشد گروه ستمكاران يعنى كفار را وضع ظالمين در موضع كافرين جهت آنست كه فايدهء آن اعم است و اكثر صاحب كشف الاسرار در معنى آيه فرموده كه هم در اين روز بدانيد كه عاقبت دنياى شما بكجا كشد و دولت فلاح كرا رسد و به بينيد كه درويشان شكسته بال را بسراى كرامت چون خوانند و صاحب اقبال را سوى زندان ندامت چون رانند\r\n\r\n( باش تا كل يا بى آنها را كه امروزند جزو\r\nباش تا گل يا بى آنها را كه امروزند خار )\r\n\r\nآورده‌اند كه مشركان عرب در ميان كشتزار خود خطى كشيدندى يك نيمه براى خدا و يك نيمه براى بتان جدا كردندى همچنين چهارپايان را قسمت كردندى پس آنچه نصيب خدا بودى بدرويشان و مهمانان دادندى و آنچه بهره بتان بودى بر خادمان بتخانه قسمت كردندى پس اگر حصه خدا بهتر بودى بدل كردندى آن را بحصهء الهه و اگر حصهء الهه نيكوتر بودى بر حال خود بگذاشتندى و اگر چيزى از نصيب خدا در ميان نصيب بتان افتادى بگذاشتندى و گفتندى كه خداى توانگر است بدين احتياج ندارد و اگر نصيب بتان به نصيب خدا مخلوط شدى برداشتندى و با نصيب بتان ذم كردندى و گفتندى كه اينها محتاجتراند و ضعيفتر حقتعالى از اين حال خبر ميدهد و مىفرمايد كه * ( وَجَعَلُوا لِلَّه ) * و مقرر گردانيدند براى خدا * ( مِمَّا ذَرَأَ ) * از آنچه آفريده است خداى * ( مِنَ الْحَرْثِ ) * از كشت زارها * ( وَالأَنْعامِ ) * و چهارپايان * ( نَصِيباً ) * بهرهء براى بتان و بهرهء براى خداى و حذف اين به جهت آنست كه مدلول عليه است بقوله * ( فَقالُوا ) * پس گفتند * ( هذا لِلَّه ) * اين نصيبها مر خداى راست\r\n","description":"","footnote":"","page_name":" 474 ","page_number":474},
  {"content":"\r\n* ( بِزَعْمِهِمْ ) * بادعاى باطل و گفتار دروغ خودشان * ( وَهذا لِشُرَكائِنا ) * و\r\nاين نصيب ديگر براى شركاء ما يعنى شركائى كه براى خدا پيدا كرده‌ايم * ( فَما كانَ لِشُرَكائِهِمْ ) * پس آن نصيب كه باشد براى بتان ايشان بزعم ايشان * ( فَلا يَصِلُ إِلَى اللَّه ) * پس نميرسد به خدا و در آن تصرف نميكنند * ( وَما كانَ لِلَّه ) * و آن نصيبى كه مر خدايراست * ( فَهُوَ يَصِلُ ) * پس آن ميرسد * ( إِلى شُرَكائِهِمْ ) * ببتان ايشان يعنى بهتر از نصيب خدا بر ميدارند و نامزد بتان ميكنند در انوار گفته كه مما ذرا تنبيه است بر فرط جهالت ايشان چه ايشان جماد را كه اصلا قادر بر چيزى نيستند شريك خالق گردانيده‌اند در خلق و بعد از آن ترجيح شريك داده‌اند بر او به اين وجه كه حصهء او را به آن داده‌اند و قوله بزعمهم تنبيه است بر آنكه آنچه اختراع آن نموده‌اند از تعيين نصيب نه اينست كه حقتعالى ايشان را به آن فرموده و لهذا در عقب آن فرموده كه * ( ساءَ ما يَحْكُمُونَ ) * بد است حكم كردن ايشان كه اينست * ( وَكَذلِكَ ) * و مانند اين آرايش باطل كه شيطان كرده است در قسمت قربات * ( زَيَّنَ ) * آراسته‌اند * ( لِكَثِيرٍ مِنَ الْمُشْرِكِينَ ) * براى بسيارى از مشركان * ( قَتْلَ أَوْلادِهِمْ ) * كشتن فرزندان ايشان را * ( شُرَكاؤُهُمْ ) * شريكان ايشان يعنى ديوان يا سدنه و خدمه بتخانه كه آرايش ميدادند كشتن فرزندان ايشان را در چشم ايشان و مراد از قتل اولاد در گور كردن دختران زنده است و اين از عادات جاهليت است كه دختران را زنده در گور ميكردند به جهت آنكه هر كه را كه دختر متولد ميشد وى را سرزنش ميكردند و او بجهة ننگ و عار اين دختر را زنده در گور ميكرد يا ميكشت و يا مراد كشتن اولاد است براى قربانى الهه و بر هر تقدير مزين شياطين بودند كه در دل مشركان ميانداختند كه وجود دختران شما را سبب عيب و عار است و درويشى و يا قتل فرزندان براى بتان موجب تقرب است و يا سدنه بودند كه اين سخن را بايشان القا مىكردند * ( لِيُرْدُوهُمْ ) * تا هلاك سازند يعنى گمراه گردانند ايشان را و يا از راه ببرند باغوا * ( وَلِيَلْبِسُوا عَلَيْهِمْ ) * و تا پوشيده و مشتبه گردانند بر ايشان * ( دِينَهُمْ ) * دين ايشان را به اين افعال مبتدعه يعنى آن چيزى را كه بر آن بودند از كيش اسماعيل عليه السلم و يا آن چيزى را كه واجب بود كه متدين شوند و لام براى تعليل است اگر مزين شيطان باشد و براى عاقبت اگر سدنه باشند * ( وَلَوْ شاءَ اللَّه ) * و اگر خواستى خداى كه بر وجه قهر و جبر شياطين يا سدنه را از اين تزيين باز دارد * ( ما\r\n","description":"","footnote":"","page_name":" 475 ","page_number":475},
  {"content":"\r\n* ( فَعَلُوه ) * نكردندى آن را و قادر نشدندى بر آن و ليكن جبر منافى تكليف است و مخالف مصلحت بلكه تكليف در اختيار است و چون چنين است * ( فَذَرْهُمْ ) * پس بگذار ايشان را * ( وَما يَفْتَرُونَ ) * با افترا و دروغى كه ميگويند و ميتواند بود كه ما موصوله باشد يعنى بگذار آنها را با آنكه افترا ميكنند از افك و كذب و اين امر بر سبيل تهديد است كقوله اعْمَلُوا ما شِئْتُمْ و گويند سبب در تزيين قتل بنات و اولاد ايشان آن بود كه نعمان بن منذر بر قومى تاخت و نسا و بنات ايشان را سبى كردند و از جمله زنان مسبيه دختر قيس بن عاصم بود و بعد از آنكه صلح كردند زنان مسبيه ارادهء عشيرهء خود كردند و رجوع بقبيله خود كردند مگر دختر قيس كه ارادهء سابى خود كرد و پيش پدر خود نرفت قيس سوگند خورد كه هيچ دخترى از او متولد نشود مگر آنكه او را بكشد پس بسبب اين قضيه اين امر شنيع در ميان عرب عادت شد و همه بدين اقدام نمودند و در اين دليل است بر آنكه تزيين و قتل و فعل عباد است نه فعل خدا هم چنان كه مذهب اشاعره است بعد از آن از اعتقاد باطل و قول فاسد ايشان خبر ميدهد و مىفرمايد كه * ( وَقالُوا هذِه ) * و گفتند اين انصباى الههء ما * ( أَنْعامٌ وَحَرْثٌ ) * كه چهار پايان و كشت است * ( حِجْرٌ ) * حرامست بر ما حجر فعلى است بمعنى مفعول مانند ذبح كه بمعنى مذبوح است و واحد و كثير و ذكر و انثى در او مساويست و قوله * ( لا يَطْعَمُها إِلَّا مَنْ نَشاءُ ) * بيان حجر است يعنى نبخشد و نخورد آن را هيچ شخصى مگر آنكه ما خواهيم از خدم اوثان و مردان نه زنان پس مطلق زنان را در آن دخل نميدادند * ( بِزَعْمِهِمْ ) * به گمان خود يعنى اين قسمت و منع\r\nبىحجتى و برهانى بود * ( وَأَنْعامٌ ) * و اين چهار پايان * ( حُرِّمَتْ ظُهُورُها ) * حرام گردانيده شده است پشتهاى ايشان يعنى سوار شدن و بار نهادن بر آن مراد بحاير و سوايب و وصايل و حوامى است كه در صدر سورهء مايده گذشت * ( وَأَنْعامٌ ) * و اين چهار پايان * ( لا يَذْكُرُونَ اسْمَ اللَّه ) * ياد نكنند نام خداى را * ( عَلَيْهَا ) * بر ذبح آنچه آن را به نام بتان ذبح ميكردند و يا بر پشت ايشان ذكر خدا نميكردند و در ايام حج لبيك اللهم نمىگفتند حاصل كه مشركان انعام خود را بر سه قسم كرده بودند و ميگفتند ( هذه انعام حجر و هذه انعام محرمة - الظهور و هذه انعام لا يذكرون اسم اللَّه ) پس به هوا و آرزوهاى خود آن را اجناس ثلثه كرده بودند و آن تجنيس را نسبت به خدا ميدادند * ( افْتِراءً عَلَيْه ) * جهت افترا كردن اين بر او ( انتصاب ) اين بر عليه است و يا حال است بمعنى مفترين و يا مصدر مؤكد است زيرا كه قول ايشان در معنى افترا است * ( سَيَجْزِيهِمْ ) *\r\n","description":"","footnote":"","page_name":" 476 ","page_number":476},
  {"content":"\r\nزود باشد كه جزا دهد خدا ايشان را * ( بِما كانُوا يَفْتَرُونَ ) * بسبب آنكه بودندى كه افترا ميكردند بعد از آن حق سبحانه از مقالهء ديگر كه از ايشان صادر شده بود خبر ميدهد كه * ( وَقالُوا ) * و گفتند كه * ( ما فِي بُطُونِ هذِه الأَنْعامِ ) * آنچه در شكمهاى اين چهارپايان است يعنى در شكم بحيره و سايبه از ابنته * ( خالِصَةٌ لِذُكُورِنا ) * حلال است مر مردان ما را خاصه و نزد بعضى مراد بما فى بطونهم البانست يا احشا * ( وَمُحَرَّمٌ عَلى أَزْواجِنا ) * و حرام كرده شده است بر زنان ما اگر زنده متولد شدند لقوله * ( وَإِنْ يَكُنْ مَيْتَةً ) * و اگر باشد مرده يعنى اگر مرده متولد شود * ( فَهُمْ فِيه شُرَكاءُ ) * پس ايشان در او يعنى مرد و زن در خوردن آن شريك باشند تأنيث خالصه نظر بمعنى است زيرا كه لفظ ما در معنى اجنه است و لهذا بروايتى تكن بتا واقع شده است و يا آنكه تا براى مبالغه است مانند رواية الشعر و يا مصدر است چون عافية در موقع خالص واقع شده * ( سَيَجْزِيهِمْ ) * زود باشد كه پاداش دهد خداى * ( وَصْفَهُمْ ) * جزاى وصف كردن ايشان را كه آن افتراست بر خداى بر تحريم و تحليل و مثل اينست قوله وَتَصِفُ أَلْسِنَتُهُمُ الْكَذِبَ هذا حلال و هذا حرام * ( إِنَّه حَكِيمٌ ) * بدرستى كه خداى حكيم است در آنچه حلال و حرام مىكند * ( عَلِيمٌ ) * دانا بمصالح بندگان در حل و حرمت حق تعالى در اين آيه از چهار وجه ذم و عيب كفار فرموده يكى آنكه ذبح ايشان به غير اسم خداى است دويم اكل آن را به اعادى تذكيه جهت افترا بر حق سبحانه سيم تحليل ايشان براى ذكور و تحريم ايشان براى اناث چهارم تسويه ميته و مذكى نزد ايشان\r\nبعد از آن بيان خسارت جمعى ميفرمايد كه قتل اولاد ميكردند و تحريم حلال و ميفرمايد كه * ( قَدْ خَسِرَ الَّذِينَ ) * بدرستى كه زيان كردند آنان كه * ( قَتَلُوا أَوْلادَهُمْ ) * بكشتند اولاد خود را * ( سَفَهاً ) * از روى بىخردى * ( بِغَيْرِ عِلْمٍ ) * بىدانشى يعنى قتل ايشان به جهت خفت عقل و جهل ايشان بود با آنكه حقتعالى رزاق اولاد ايشان است نه ايشان و ميتواند بود كه اين جار و مجرور منصوب بر حال باشد يا مصدر در معالم آورده كه ربيعه و مضر و بعضى از عرب دختران خود را زنده در گور ميكردند به جهت خوف آنكه در صغر سن باسيرى افتند چه قتل و غارت در قبايل عرب عام بود و به جهت ترس آنكه چون بزرك شوند ايشان را جهاز و ما يحتاج عروس بايد حقتعالى از اين خبر داد كه ايشان قتل اولاد كردندى از روى جهالت و سفاهت * ( وَحَرَّمُوا ) * و حرام ساختند * ( ما رَزَقَهُمُ اللَّه ) * آنچه روزى\r\n","description":"","footnote":"","page_name":" 477 ","page_number":477},
  {"content":"\r\nداده است خدا ايشان را يعنى بحاير و سوايب و غير آن * ( افْتِراءً عَلَى اللَّه ) * به جهت افترا كردن بر خدا وجوه محتمله كه در افْتِراءً عَلَيْه مذكور شد در اين نيز جايز است * ( قَدْ ضَلُّوا ) * بدرستى كه گم شدند و در راه ضلالت و گمراهى سلوك نموده‌اند * ( وَما كانُوا مُهْتَدِينَ ) * و نيستند راه يافتگان بر طريق حق و جاده صواب اين آيات دالند بر بطلان مذهب مجبره زيرا كه حق سبحانه اضافه قتل و افترا و تحريم بايشان كرده و تنزيه خود نموده از آن و ذم ايشان فرموده بر قتل اطفال بدون جرمى و چون از اقوال كاذبهء مشركان اخبار فرمود و بيان نمود كه ايشان بعضى اشيا را نامزد اوثان ميكنند و تحريم حلال ميكنند در عقب آن ميفرمايد كه خالق جميع اشياء او سبحانه است پس جايز نباشد اضافهء شيء از آن باوثان و تحليل و تحريم آن مگر باذن او پس ميفرمايد كه * ( وَهُوَ الَّذِي ) * و اوست آن كس كه براى شما * ( أَنْشَأَ ) * پيدا كرد و از نيست هست گردانيد * ( جَنَّاتٍ ) * بوستانهاى مملو از انگور كه از غايت انبوهى روى زمين را پوشيده باشد * ( مَعْرُوشاتٍ ) * برداشته شده بر چوب و بىبسته * ( وَغَيْرَ مَعْرُوشاتٍ ) * و نابسته و بر زمين افتاده و گفته‌اند كه معروشات آنست كه مردمان آن را بدست خود نشانده باشند و آن را بر افراشته و غير معروشات آنكه در كوه و بيشه رسته باشد و بر زمين افتاده * ( وَالنَّخْلَ ) * و نيز بيافريد درخت خرما را * ( وَالزَّرْعَ ) * و كشتها را از آنچه ساق ندارد و ثمره آن حبوب است * ( مُخْتَلِفاً أُكُلُه ) * در حالتى كه مختلف و گوناگونست ميوهء آن در هيئت و كيفيات يعنى در لون و طعم و حجم و رايحه و تسميهء ثمر به اكل باعتبار ما يئول است كه آن اكل آنست و ضمير راجع بزرع و يا بنخل و زرع داخل است در حكم آن به جهت آنكه معطوفست بر آن و يا راجع است بمجموع نخل و زرع بر تقدير كل ذلك ياكل واحد منهما و مختلفا حال مقدر است * ( وَالزَّيْتُونَ ) * و ديگر پيدا كرد زيتون را * ( وَالرُّمَّانَ ) * و انار را * ( مُتَشابِهاً ) * در حالتى كه مانند يكديگراند يعنى بعضى افراد آن متشابه بعضى ديگر است در لون و طعم و يا برگهاى آن مانند يكديگر است * ( وَغَيْرَ مُتَشابِه ) * و مانند نيست بعضى از آن ببعضى يعنى برخى شيرين و برخى ترش و برخى ديگر ميان آن و اين و بعد از تعداد اين نعم امر مىكند بر سبيل اباحه كه * ( كُلُوا مِنْ ثَمَرِه ) * بخوريد از ميوه هاى هر يك از اين * ( إِذا أَثْمَرَ ) * چون ميوه پيدا كند و اگر چه نارسيده و خام باشد و گويند فايدهء اين قيد رخصت مالكست در اكل آن قبل از اداى حق اللَّه از\r\n","description":"","footnote":"","page_name":" 478 ","page_number":478},
  {"content":"\r\nآن * ( وَآتُوا حَقَّه ) * و بدهيد حق آن ميوه را * ( يَوْمَ حَصادِه ) * در روز بريدن و درويدن زرع و نخل چيدن ميوه ها امر بايتاء در روز حصاد مبالغه است در اهتمام به صدقه و عدم تأخير در اداى آن و تنبيه به آنكه بر وجوب ايتاء بادراك است نه تنقيه كاشفى آورده كه اشهر اقوال آنست كه مراد از اين صدقه است نه زكات مفروضه چه زكات در مدينه فرض شد و اين آيه مكى است و بعد از وجوب زكات اين امر منسوخ شد و بعضى گفته‌اند كه مراد زكات است و آيه مدنى است و در مجمع آورده كه در اين دو قولست اول آنكه مراد زكات عشر يا نصف عشر است و اين قول ابن\r\nعباس و محمد بن حنفيه و زيد بن مسلم و حسن و سعد بن مسيب و قتاده و ضحاك و طاوس است دويم صدقه است بمساكين بر وجه مقدور و اين مرويست از جعفر بن محمد از پدرش صلوات اللَّه عليهما و عطا و مجاهد و ابن عمرو و سعيد بن جبير و ربيع و انس بر ايناند آورده‌اند كه ثابت بن قيس قريب پانصد نسل خرما تصدق كرد و هيچ از آن براى خود و عيال خود نگذاشت و به جهت اين از انفاق عيال خود عاجز شد رسول صلَّى اللَّه عليه و آله او را از اين منع فرمود و گفت\r\nابتدأ به من يعوله\r\nاول ابتداء به عيال خود كن و فاضل آن را صدقه نما و حق سبحانه اين آيه فرستاد * ( وَلا تُسْرِفُوا ) * و از حد درمگذريد در صدقه دادن كقوله وَلا تَبْسُطْها كُلَّ الْبَسْطِ يعنى هر چه هست يك بار تصدق مكنيد يعنى از حد تجاوز مكنيد در معالم آورده كه منع صدقه مكنيد يعنى از حد تجاوز مكنيد و يا اسراف ميكنيد در اكل قبل از حصاد تا موجب بخس حق فقرا نشود و يا نفقه مكنيد از معصيت و تضييع آن مكنيد در غير موضع آن و در جميع اقوال خطاب بارباب اموالست و ميتواند بود كه خطاب بائمه باشد و معنى اينكه زياده از حق واجب از ارباب اموال مگيريد و يا خطاب بارباب و ائمه باشد يعنى بايد كه ارباب اسراف نكنند در اعطا و ائمه در اخذ قشرى فرموده كه هر چه در حظ نفس خود نفقه كنى اسرافست اگر چه يك دانهء كنجد باشد و هر چه براى خدا دهى اسراف نيست اگر چه هزار خزانه باشد و مذهب اهل البيت عليهم السلام آنست كه اگر شخصى مقدار كوه ابو قبيس در راه خدا صرف كند اسراف نيست و اگر يك دانه بر وجهى صرف كند كه رضاى الهى در آن نباشد اسرافست و مرويست كه حاتم طائى را گفتند كه لا خير فى السرف جوابداد كه ( لا سرف فى الخير ) * ( إِنَّه ) * بدرستى كه حقتعالى * ( لا يُحِبُّ الْمُسْرِفِينَ ) * دوست نميدارد اسراف كنندگان را يعنى نه پسندد عمل ايشان را * ( وَمِنَ الأَنْعامِ ) * عطفست بر جنات يعنى اوست كه بيافريد از چهارپايان * ( حَمُولَةً ) * آنچه بردارندهء اثقالست چون شتر و گاو * ( وَفَرْشاً ) * و آنچه مفروش شود براى ذبح چون گوسفند و يا آنچه از\r\n","description":"","footnote":"","page_name":" 479 ","page_number":479},
  {"content":"\r\nشعر و صوف و و بر انعام منسوج مىشود براى فرش و گفته‌اند حمول كبار انعام است و فرش صغار آنكه از خوردى به زمين نزديكست مانند فرش * ( كُلُوا ) * بخوريد يعنى بر خود حرام مگردانيد هم چنان كه فعل جاهليت است و يا بر سبيل اباحه ميفرمايد كه بخوريد * ( مِمَّا رَزَقَكُمُ اللَّه ) * از آنچه روزى داد خدا شما را و حلال ساخت براى شما * ( وَلا تَتَّبِعُوا ) * و پيروى مكنيد * ( خُطُواتِ الشَّيْطانِ ) * گامهاى شيطان را يعنى به راه او مرويد و بوسوسهء او حلال را حرام مسازيد و حرام را حلال * ( إِنَّه لَكُمْ ) * بدرستى كه شيطان مر شما را * ( عَدُوٌّ مُبِينٌ ) * دشمنى است آشكارا يعنى ظاهر العداوة بعد از آن تفسير حموله و فرش مىكند بقوله * ( ثَمانِيَةَ أَزْواجٍ ) * يعنى آفريد چهارپايان را هشت زوج و زوج آن را گويند كه با جنس خود مزاوجت كند پس ذكر زوج انثى بود و انثى زوج ذكر و هر دو را نيز زوج گويند و اينجا مراد اولست و در انوار آورده كه ثمانية ازواج بدلست از حمولة و فرشا و يا مفعول كلوا است و قوله و لا تتبعوا معترضه است بينهما و يا مفعول فعليست كه كلوا دالست بر آن و يا حالست از ما بمعنى مختلفه يا متعدده و قوله * ( مِنَ الضَّأْنِ ) * بدل است از ثمانية يعنى حقتعالى آفريد از آنچه پشم دارند يعنى ميشاند * ( اثْنَيْنِ ) * دو زوج را يكى قوچ و ديگرى جفت آن مراد كبش و نعجه است و ضان اسم جنس است مانند ابل و جمع آن ضئين است و يا جمع ضائن است چون تاجر و تجر * ( وَمِنَ الْمَعْزِ ) * و از آنها كه موى دارند يعنى بزينه * ( اثْنَيْنِ ) * دو زوج ديگر را نر و ماده كه آن معز و تيس است و آن جمع ماعز است چون صحب و صاحب * ( قُلْ ) * بگو بر وجه انكار به كسانى كه تحريم انعام كردند بر خود * ( آلذَّكَرَيْنِ حَرَّمَ ) * آيا آن دو نر را كه كبش و تيس است حرام كرد خدا * ( أَمِ الأُنْثَيَيْنِ ) * يا دو ماده را كه نعجه و معز است * ( أَمَّا اشْتَمَلَتْ عَلَيْه ) * يا حرام كرد بر او آن را كه مشتمل است بر او * ( أَرْحامُ الأُنْثَيَيْنِ ) * رحمهاى آن دو ماده خواه آنچه در رحمهاى ايشانست ماده باشد يا نر * ( نَبِّئُونِي ) * خبر دهيد مرا * ( بِعِلْمٍ ) * بامرى معلوم كه دلالت كند بر آنكه خدا حرام كرده است بعضى از آنها را * ( إِنْ كُنْتُمْ صادِقِينَ ) * اگر هستيد راستگويان كه تحريم از نزديك او است * ( وَمِنَ الإِبِلِ اثْنَيْنِ ) * و آفريد از شتر دو زوج را نر و ماده * ( وَمِنَ الْبَقَرِ اثْنَيْنِ ) * و از گاو نيز به همين منوال دو زوج را * ( قُلْ ) * بگو بايشان كه * ( آلذَّكَرَيْنِ حَرَّمَ ) *\r\n","description":"","footnote":"","page_name":" 480 ","page_number":480},
  {"content":"\r\nآيا حرام گردانيد خدا هر دو ذكر را از شتر و گاو * ( أَمِ الأُنْثَيَيْنِ ) * يا هر دو ماده\r\nرا از ايشان * ( أَمَّا اشْتَمَلَتْ عَلَيْه ) * يا آن را حرام ساخته كه فرا گرفته آن را * ( أَرْحامُ الأُنْثَيَيْنِ ) * رحمهاى هر دو ماده ملخص كلام انكار است از آنكه حقتعالى حرام گردانيده باشد اجناس اربعه را از ذكور و اناث يا آنچه حامل آن باشد از اجنه و اين رد است بر مشركان كه يك بار تحريم ذكور انعام مىكردند و يك بار تحريم اناث آن و بار ديگر اولاد ايشان بزعم آنكه حقتعالى تحريم آنها نموده و نيز بر سبيل انكار و رد مىفرمايد كه * ( أَمْ كُنْتُمْ شُهَداءَ ) * آيا بوديد حاضران و مشاهده كنندگان * ( إِذْ وَصَّاكُمُ اللَّه بِهذا ) * آن هنگام كه وصيت كرد خداى شما را بدان تحريم چه شما به هيچ پيغمبرى نمىگرويد پس طريقى ديگر نيست شما را بمعرفت امثال اين مگر بمشاهده و سماع آورده‌اند كه عوف بن مالك به حضرت رسالت صلَّى اللَّه عليه و آله آمده گفت يا محمد صلَّى اللَّه عليه و آله حلال كردى آنچه پدران ما حرام كرده بودند حضرت فرمود كه آنچه پدران شما حرام كرده‌اند حرام نميشود و موجب حرمت نمىگردد عوف گفت كه خداى حرام كرده است اين آيه نازل شد سيد عالم صلَّى اللَّه عليه و آله فرمود كه حقتعالى ازواج ثمانيه را براى اكل و انتفاع آفريده است پس اينكه شما بعضى را چون سايبه و بحيره و وصيله و حام حرام مىكنيد اين تحريم از قبيل ذكر است يا از قبيل انثى اگر مىگوئيد تحريم بسبب ذكورة است پس جميع ذكور بايد كه حرام بوده باشد و اگر باعتبار انوثة است پس همهء اناث بايد كه در حرمت داخل باشند چه در رحم يا ذكر است يا انثى ابن مالك ساكت شد حضرت فرمود كه يا بن مالك چرا سخن نمىگويى گفت تو سخن گوى تا من بشنوم حضرت اين آيه را بر او خواند كه * ( فَمَنْ أَظْلَمُ ) * پس كيست ظالمتر * ( مِمَّنِ افْتَرى ) * از آن كس كه افترا كند * ( عَلَى اللَّه كَذِباً ) * بر خداى دروغ را يعنى از روى كذب نسبت دهد بر او تحليل و تحريم اشيا را * ( لِيُضِلَّ النَّاسَ ) * تا گمراه گرداند مردمان را * ( بِغَيْرِ عِلْمٍ ) * بىدانشى مراد اكابر ايشانند كه قرار اين مهم متعلق به ايشانست و يا عمرو بن لحى كه مؤسس اين قاعده بود از حضرت رسول صلَّى اللَّه عليه و آله روايت است كه فرمود من شب معراج او را ديدم در ميان آتش دوزخ و اهل دوزخ از نتن او و اعضاى او در رنج بودند * ( إِنَّ اللَّه ) * بدرستى كه خداى * ( لا يَهْدِي الْقَوْمَ الظَّالِمِينَ ) * راه نمينمايد بر وجه اجبار گروه ظالمان را كه متدين بدين جاهليتاند يعنى چون حقتعالى طريق حق بايشان نمود با حجج بينه و معجزات ظاهره و تخليهء ايشان نمود و تخذيل ايشان كرد و ايشان را در وادى ضلالت بگذاشت تا جهت آن مهتدى نشدند و يا آنكه حقتعالى ايشان را در آخرت راه بهشت ننمايد زيرا كه مستحق عقاب عظيم و عذاب اليماند به جهت كفر و ضلالت و چون او سبحانه ذكر آن چيزى فرموده كه كفار تحريم\r\n","description":"","footnote":"","page_name":" 481 ","page_number":481},
  {"content":"\r\nآن كردند در عقب آن بيان محرمات فرموده مرويست كه چون كفار اين آيه را شنودند گفتند هر گاه همهء انعام حلال باشد پس حرام كدام است آيه آمد كه * ( قُلْ ) * بگو اى محمد ( ص ) * ( لا أَجِدُ ) * نمييابم * ( فِي ما أُوحِيَ إِلَيَّ ) * در آنچه در قرآن يا در مطلق آنچه وحى كرده شده است به من * ( مُحَرَّماً ) * طعامى كه حرام كرده شده باشد * ( عَلى طاعِمٍ يَطْعَمُه ) * بر خورندهء كه بخورد آن را در اين آيه تنبيه است بر آنكه تحريم معلوم نمىشود الا بوحى نه بهواى نفس مراد آنست كه حقتعالى در شرع هيچ چيز را حرام نفرموده * ( إِلَّا أَنْ يَكُونَ مَيْتَةً ) * مگر كه باشد آن طعام مردار * ( أَوْ دَماً مَسْفُوحاً ) * يا خون ريخته شده اين عطف است بر ان و مدخول ان و دم مسفوح خونيست كه در وقت ذبح از اوداج مذبوح رود و يا در زندگى او از او بيرون آيد و تخصيص مسفوح بذكر جهت آنست كه متخلف در عروق و ساير اعضا بعد از ذبح معفو عنه است و حلال * ( أَوْ لَحْمَ خِنزِيرٍ ) * يا گوشت خوك و آنچه از آن توان خورد و تخصيص لحم جهت آنست كه جزء اعظم است در اكل * ( فَإِنَّه رِجْسٌ ) * پس بدرستى كه خوك يا گوشت آن قذر است و منفور عنه به جهت تعود آن با كل نجاست و يا پليد است و بدانكه تخصيص ميتة و دم مسفوح و خنزير بذكر تحريم با آنكه غير آن نيز\r\nمحرم است از منخنقة و موقوذة و متردية و غير آن چنانچه در سورة المائده گذشت به جهت آنست كه اسم ميته بر جميع اين صادقست چه ميته عبارت است از هر چه حياة در او مفقود شده باشد بدون تذكيه شرعيه پس آيه مجمل باشد و تفصيل اين در مايده محرر گشت و قوله اجود از اين آنست كه حقتعالى تخصيص اين اشياء فرمود به جهت تعظيم حرمت آن و تأكيد آن و تحريم ما عداى آن در موضع ديگر مبين شده كه آن بنص قرآن است و يا بوحى غير آن و نيز اينسوره مكيست و مايده مدنى پس جايز است كه در مكه همين سه چيز حرام بوده باشد و بعد از آن در مدينه ما عداى آن حرام شده باشد و در آيه دليل است بر آنكه پوست مردار پليد و حرام است زيرا كه مردار عبارتست از هر چه در آن حياة بوده باشد و پوست محل حياة است پس مردار باشد و نيز از حضرت رسالت ( ص ) مرويست كه كه\r\nلا تنفقوا من الميت باهاب و لا عصب\r\nيعنى پوست و پيه مرده را انفاق مكنيد و قوله * ( أَوْ فِسْقاً ) * عطف است بر لحم خنزير و بينهما اعتراض است به جهت تعليل يعنى حرام نيست مگر مرده و گوشت خوك و كشته شده بفسق و آن هر حيوانيست كه مأكول اللحم باشد كه * ( أُهِلَّ ) * آواز برداشته باشد * ( لِغَيْرِ اللَّه ) * براى غير خداى * ( بِه ) * به آن يعنى بوقت ذبح آن اين جمله صفت موضحه فسقا است و تسميه آنچه مذبوح شده باشد باسم صنم بفسق به جهت توغل آنست در فسق و جايز است كه فسقا مفعول له\r\n","description":"","footnote":"","page_name":" 482 ","page_number":482},
  {"content":"\r\nباشد از اهل و اين عطفست بر يكون و ضمير مستكن در آن راجع است به آنچه ضمير مستكن يكون راجع است به آن * ( فَمَنِ اضْطُرَّ ) * پس هر كه بيچارگى و درماندگى داشته باشد يعنى غير از ميته چيزى را نيابد و ضرورت داعى شده باشد در تناول چيزى از آن * ( غَيْرَ باغٍ ) * در حالتى كه ستمكار نبود بر بيچارهء مثل خود يا باغى نباشد بر امام يا به آن طلب لذت نكند * ( وَلا عادٍ ) * و نه از حد درگذشته باشد در خوردن آن زياده از ضرورت يعنى به قدر سد رمق اكتفاء كند و تفصيل اين در سورة البقرة مذكور شد * ( فَإِنَّ رَبَّكَ ) * پس بدرستى كه پروردگار تو * ( غَفُورٌ ) * آمرزگار است و مؤاخذه نكند آن را كه بضرورت از محرمات تناول كند * ( رَحِيمٌ ) * مهربانست كه بيچارگان را در آن رخصت داده بعد از آن بيان چيزى مىكند كه بر يهود حرام گردانيده و مىفرمايد كه * ( وَعَلَى الَّذِينَ هادُوا ) * و بر آن كسانى كه يهوداند * ( حَرَّمْنا ) * حرام گردانيديم * ( كُلَّ ذِي ظُفُرٍ ) * هر جانورى كه ناخن دارد چون سباع و طيور و در مجمع گفته كه در معنى ظفر خلاف است نزد بعضى آنست كه هر حيوانيست كه منفرج الاصابع باشد چون شتر و شتر مرغ و اين مرويست از ابن عباس و سعيد بن جبير و قتاده و مجاهد و سدى و نزد ابن زيد همين شتر است و جبائى گفته كه جميع سباع و كلاب و سنانير و جميع آنچه بظفر اصطياد ميكنند در اين داخل است بلخى گفته كه مراد هر ذى مخلبى است از طير و هر ذى حافرى از دواب و تسميهء حافر بظفر بر سبيل مجاز است * ( وَمِنَ الْبَقَرِ وَالْغَنَمِ ) * و از گاو و گوسفند حَرَّمْنا عَلَيْهِمْ حرام كرديم بر ايشان * ( شُحُومَهُما ) * پيه هايى كه در درون ايشان بود و اضافه به جهت زيادتى ربط است * ( إِلَّا ما حَمَلَتْ ) * مگر آنچه برداشته * ( ظُهُورُهُما ) * پشتهاى ايشان يعنى چسبيده بر پشت و پهلوى ايشان از درون و بيرون * ( أَوِ الْحَوايا ) * يا آنچه مشتملست بر امعا يعنى چربى كه ملصق است برودهاى ايشان و اين جمع حاويه است يا حا و ياء چون قاصعاء و قواصع يا جمع حويه چون سفينه و سفاين گويند كه اين عطف است بر شحومهما و او بمعنى و او يعنى حرام كرديم بر ايشان چربى رودها را * ( أَوْ مَا اخْتَلَطَ بِعَظْمٍ ) * يا آنچه آميخته به استخوان چون دنبه و بنا گوش و مغز استخوان * ( ذلِكَ ) * تحريم اين چيزها * ( جَزَيْنهُمْ ) * پاداش داديم ايشان را * ( بِبَغْيِهِمْ ) * بسبب ظلم ايشان و نظير اينست قوله فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ على بن ابراهيم در تفسير خود آورده كه ملوك بنى اسرائيل منع فقرا ميكردند از اكل لحوم طير و شحوم\r\n","description":"","footnote":"","page_name":" 483 ","page_number":483},
  {"content":"\r\nحقتعالى به جهت اين اشياء مذكوره را بر ايشان حرام گردانيد اگر گويند كه چگونه تكليف عقوبت باشد و حال آنكه آن تابع مصلحت است و تعريض ثواب است گوئيم كه تسميهء آن بجز او عقاب به جهت آنست كه عظم آنچه ميكردند از معاصى مقتضى تحريم اين امور بود و تغيير مصلحت در آن و اگر عظم جرم ايشان نميبود مصلحت مقتضى اين تحريم نميبود * ( وَإِنَّا لَصادِقُونَ ) * بدرستى كه ما راست گويانيم در خبر دادن از همه چيز يا در وعد و وعيد در آثار آمده كه هر وقت جهودان گناهى كردندى و معصيتى از ايشان صادر شدى مصلحت الهى اقتضاى آن كردى كه بعضى از آنچه بر ايشان حلال بودى حرام كردى و اگر آن معاصى نكردندى بر ايشان حرام نساختى و بعد از اخبار از اين خطاب مىكند برسول خود صلَّى اللَّه عليه و آله كه * ( فَإِنْ كَذَّبُوكَ ) * پس اگر تكذيب تو كنند يهودان در چيزى كه من به تو وحى كرده‌ام * ( فَقُلْ ) * پس بگو بايشان كه ارى * ( رَبُّكُمْ ) * پروردگار شما * ( ذُو رَحْمَةٍ واسِعَةٍ ) * خداوند بخشايش بسيار است بر اهل طاعت يا واسعة الرحمه است به اينكه مهلت ميدهد شما را در تكذيب و تعجيل عذاب نميكند تا\r\nشايد كه از كفر و تكذيب باز گرديد پس مغرور مشويد بامهال زيرا كه در امهال او اهمال نيست * ( وَلا يُرَدُّ بَأْسُه ) * و باز داشته نخواهد شد عذاب او در وقت مقرر و معين خود * ( عَنِ الْقَوْمِ الْمُجْرِمِينَ ) * از گروه مجرمان كه مكذبانند چون چنين است پس برجاء رحمت او ايمن مشويد از نقمت او و چون در اعتقادات باطل كفار نمود در عقب آن رد مقالات فاسدهء ايشان ميفرمايد بقوله * ( سَيَقُولُ الَّذِينَ أَشْرَكُوا ) * زود باشد كه بگويند بر وجه اعتذار آنان كه شرك آوردند در اين آيه اعجاز قرآن ظاهر است زيرا كه از ناآمده خبر داد چه بعد از نزول اين آيه مشركان از روى تمرد و فرط كفر گفتند كه * ( لَوْ شاءَ اللَّه ) * اگر خواستى خداى * ( ما أَشْرَكْنا ) * شرك نميآورديم ما * ( وَلا آباؤُنا ) * و نه پدران ما عطف اين بر ضمير اشركنا بدون تأكيد به جهت فصل آنست به لا * ( وَلا حَرَّمْنا مِنْ شَيْءٍ ) * و حرام نميكرديم هيچ چيز را يعنى شرك و تحريم ما بمشيت و امر خداى است و از رضاى او و اگر نه شرك نميآورديم و تحريم اشياء نميكرديم و اين قول اهل جبر است و مستلزم تكذيب خدا و رسل و كتب او و نبذ ادلهء عقليه و سمعيه و لهذا حق سبحانه تكذيب ايشان كرده مىفرمايد كه * ( كَذلِكَ ) * هم چنان كه قوم تكذيب ميكنند ترا در اينكه حقتعالى منع شرك نكرده و تحريم امر مذكور نفرموده * ( كَذَّبَ الَّذِينَ مِنْ قَبْلِهِمْ ) * تكذيب كرده‌اند آنان كه پيش از ايشان بوده‌اند * ( حَتَّى ذاقُوا بَأْسَنا ) * تا وقتى كه بچشيدند يعنى دريافتند عذاب ما را به\r\n","description":"","footnote":"","page_name":" 484 ","page_number":484},
  {"content":"\r\nجهت آن تكذيب * ( قُلْ هَلْ عِنْدَكُمْ ) * بگو بر سبيل تهكم ايشان را كه آيا هست نزديك شما * ( مِنْ عِلْمٍ ) * هيچ امر معلوم كه صحيح باشد كه بدان حجت آريد بر سخنان خود * ( فَتُخْرِجُوه لَنا ) * پس بيرون آريد و ظاهر كنيد آن را براى ما آن گه به جهت تأكيد در دو تكذيب ايشان مىفرمايد كه * ( إِنْ تَتَّبِعُونَ ) * پيروى نميكنيد در مقالات خود * ( إِلَّا الظَّنَّ ) * مگر گمان و پندار خود را * ( وَإِنْ أَنْتُمْ إِلَّا تَخْرُصُونَ ) * و نيستيد شما الا كه دروغ مىگوييد بر خداى آيه دلالت نميكند بر منع اتباع ظن صادر از اصول زيرا كه ظن در صورتى مذموم است كه معارض نباشد بدليل قاطع و حجت ساطع هم چنان كه در اين آيه و در آن دلالت واضحه است بر آنكه حقتعالى كفر و عصيان را از كافر و عاصى نخواسته و اراده نفرموده و تكذيبى است ظاهر مر اهل جبر را كه اضافه آن به او سبحانه كرده‌اند و مع ذلك براهين قاطعه دالند بر آنكه حقتعالى منزه است از ارادهء قبيح و از جميع صفات نقص و در تفسير ابو الفتوح مذكور است كه حقتعالى در اين آيه بيان كرده كه مشركان مجبرانند و جبر مذهب اهل شركست و هر گاه حقتعالى ملامت كفار كرده باشد بر جبر و ايشان را تكذيب نموده پس چگونه تجويز مسلمانان كند كه ايشان قايل به آن شوند و اگر كفر و ظلم و فسق بمشيت خدا بودى آن را انكار نكردى و نهى نفرمودى و نيز آن اگر بارادهء او سبحانه بودى بايستى كه هيچ كافر و فاسق و عاصى را عاصى نگفتندى بلكه مطيع خواندندى زيرا كه مطيع كسى است كه افعال او موافق مشيت و ارادهء حقتعالى باشد پس صريحا آيه و ادله عقليه دلالت مىكند بر بطلان قول مجبره كه فاعل همهء كفر و ضلالت و فضايح و قبايح حقتعالى است و بنده را اصلا در فعل خود اختيارى نيست و اگر خدا خواهد او را بخرابات برد و اگر خواهد به مسجد تعالى اللَّه عن ذلك علوا كبيرا بعد از آن مىفرمايد كه چون مشركان اثبات حجت نميتوانند كرد بر مدعاى خود * ( قُلْ ) * بگو ايشان را * ( فَلِلَّه الْحُجَّةُ الْبالِغَةُ ) * مر خدايراست حجتى رسيده بنهايت صحت و متانت و قوة و اثبات قول حق و ابطال قول شما و يا حجتى كه بسبب آن رسيده است صاحب آن بغايت صحت قول و حجة مشتق است از حج بمعنى قصد فكان حجت قصد اثبات حكم مىكند و طلب آن مينمايد * ( فَلَوْ شاءَ ) * پس اگر خواستى خدا كه بالجاء شما را راه راست نمايد و بجبر و قهر بر ايمان دارد * ( لَهَداكُمْ أَجْمَعِينَ ) * هر آينه راه نمودى همهء شما را به حق و ليكن تكليف منافى جبر است و حكمت مناقض قهر و گويند معنى آنست كه اگر خواستى خدا شما را ببهشت رسانيدى و ثواب دادى ابتداء بدون تكليف و\r\nليكن اين منافى حكمت و مصلحت او است و آنچه موافق حكمت و مصلحت او است آنست كه تكليف بندگان كند و\r\n","description":"","footnote":"","page_name":" 485 ","page_number":485},
  {"content":"\r\nبديشان تعرض ثوابى نمايد كه ابتداء غير مستحسن است و اگر قول اهل جبر صحيح بودى در اينكه كفر و معصيت بمشيت حقتعالى است پس حجت مر كفار را بودى بر حق به جهت آنكه آنچه بر آنند از كفر و معصيت موافق مشيت او است و مطيع او سبحانه بودندى زيرا كه طاعت امتثال امريست كه مراد است و حقتعالى را بر ايشان حجة نبودى زيرا كه خلق كفر در ايشان كرده و ارادهء كفر ايشان نموده پس او را چه حجت باشد بر ايشان ( نعوذ باللَّه من الاهواء المضلة و الآراء الموبقة و العقائد المردية )\r\nبعد از آن بيان مىكند كه طريق موصل به صحت مذهب ايشان مفسد است و غير ثابت نزد عقل و سمع و هر چه چنين باشد لا محاله ظاهر الفساد باشد مىفرمايد كه * ( قُلْ هَلُمَّ ) * بگو بياريد * ( شُهَداءَكُمُ ) * گواهان خود را * ( الَّذِينَ يَشْهَدُونَ ) * آنان كه گواهى دهند * ( أَنَّ اللَّه حَرَّمَ هذا ) * كه خدا حرام كرده است اين محرمات را از انعام و حرث و غير آن و چون گواهان چنين نباشند پس حجت لازم ايشان باشد و به جهت انقطاع ايشان از آن ضلالة ايشان ظاهر و روشن بود كه قول ايشان محض تقليد باشد و بدانكه هلم اسم فعل است و غير متصرف نزد اهل حجاز و فعل است نزد بنى تميم و مؤنث و مجموع مىشود و اصل آن نزد بصريان هالم است از لم بمعنى قصد پس حذف الف كردند و نزد كوفيان هل ام است بحذف همزه و القاى حركت آن بر لام و اين بعيد است زيرا كه هل داخل نميشود بر امر و آن متعدى و لازم هر دو آمده اما متعدى هم چنان كه در اين آيه و اما لازم مانند هلم الينا حاصل كه حقتعالى پيغمبر خود را امر كرده باستحضار شهداء بر باطل به جهت آنكه حجت بر ايشان لازم شود و بانقطاع شهداء ظاهر شود كه مشهود لهم بر باطلند و ميتواند بود كه امر بر سبيل تهكم باشد فَإِنْ شَهِدُوا پس اگر گواهى را نيابند كه گواهى دهد بر صدق ايشان و به جهت آن خود گواهى دهند به صحت براى خود * ( فَلا تَشْهَدْ مَعَهُمْ ) * پس تو گواهى مده براى ايشان يعنى تصديق مكن ايشان را و تبيين فساد قول ايشان نما چه تسليم قول ايشان نمودن موافقت كردنست با ايشان در شهادت باطله * ( وَلا تَتَّبِعْ ) * و از پى مرو * ( أَهْواءَ الَّذِينَ ) * آرزوهاى كسانى را كه از روى عناد * ( كَذَّبُوا بِآياتِنا ) * تكذيب كرده‌اند آيتهاى ما را در حلال و حرام وضع مظهر در موضع مضمر به جهت دلالت است بر آنكه مكذب آيات متبع هوى است نه غير او و متبع حجة نيست مگر مصدق به آن حجة * ( وَالَّذِينَ لا يُؤْمِنُونَ بِالآخِرَةِ ) * و ديگر پيروى مكن آنان را كه نميگروند بدان سراى مانند بت پرستان * ( وَهُمْ بِرَبِّهِمْ ) * و ايشان بپروردگار خود * ( يَعْدِلُونَ ) * برابر ميكنند بتان را و آنها را عديل آن ميگردانند و در مجمع گفته كه خطاب راجعست\r\n","description":"","footnote":"","page_name":" 486 ","page_number":486},
  {"content":"\r\nبه حضرت و مراد امت اويند ميفرمايد كه اى اهل ايمان اعتقاد مكنيد مذهب كسى را كه او معتقد هواى خود است و آراى نفسانى را مذهب خود گرفته و اين ممكن است كه آدمى هواى خود را مذهب خود گيرد بيكى از چند وجه يكى آنكه تبعيت هواى كسى كند كه سبقت گرفته باشد و تقليد او كند در آن دويم آنكه شبهه بر او داخل شود و به جهت آن باطل در نظر او به صورت صحيح نمايد با آنكه عقل او مانع آن باشد سيم آنكه به جهت كراهت احتمال ميثاق عقل خود را كما ينبغى كار نفرمايد تا حق بر او ظاهر شود و به جهت آن معتقد مذهب فاسد شود چهارم آنكه بامرى فاسد الفت گرفته باشد و عادت نموده و بجهة برداشتن آن بر او صعب نمايد كه مفارقت كند از آن و در آيه دلالت است بر فساد تقليد زيرا كه حق سبحانه از كفار مطالبهء حجت كرده بر صحت مذهب ايشان و عجز ايشان را از اتيان به آن دليل بطلان قول ايشان گردانيده و نيز او سبحانه اتباع دليل را واجب گردانيده نه اتباع هوى را و بعد از حكايت حقتعالى تحريم كفار آن چيزى را كه بر ايشان حلال است بيان محرمات خود ميفرمايد بقوله * ( قُلْ تَعالَوْا ) * بگو اى مردمان بيائيد اين امر است از حقتعالى و اصل آن آنست كه آن را كسى گويد كه در جهة علو باشد مر كسى را كه در جانب سفل باشد لكن بطريق اتساع براى تعميم تجويز كرده‌اند ميفرمايد كه اى مكلفان در هر جايى كه باشيد بيائيد و بشنويد تا * ( أَتْلُ ) * بخوانم بر شما * ( ما حَرَّمَ رَبُّكُمْ عَلَيْكُمْ ) * آن چيزى را كه حرام كرده است پروردگار شما اين منصوب است باتل و ما احتمال مصدريه و خبريه دارد و ميتواند بود كه ما استفهاميه باشد منصوب بحرم و جمله مفعولاند از براى اتل زيرا كه در معنى اينست كه اى ( شيء حرم ربكم عليكم ) اين آيه با دو آيه ديگر كه تالى آنست از محكمات قرآنست كه احكام آن در هيچ شريعتى منسوخ نبوده و اين ده حكم است از امر و\r\nنهى از جمله آن * ( أَلَّا تُشْرِكُوا ) * آنست كه شريك نسازيد * ( بِه شَيْئاً ) * به خدا چيزى را در انوار گفته كه ان حرف تفسير است بمعنى اى تا صحيح باشد عطف امر بر آن و مانع آن نيست تعليق فعل مفسر بما حرم چه تحريم باعتبار امر راجع است باضداد آن و كسى كه ان را ناصبه ميداند آن را منصوب المحل ميگرداند به عليكم بر معنى اغراء و يا بدل ما و يا بدل عايد ان كه محذوف است بنا بر آنكه لا زايده باشد و يا مجرور المحل است بتقدير لام و يا مرفوع المحل بر تقدير المتلو ان لا تشركوا و يا بر تقدير المحرم ان تشركوا و شيئا احتمال مصدر و مفعول هر دو را دارد و قوله * ( وَبِالْوالِدَيْنِ ) * متعلق آن محذوفست است اى احسنوا بالوالدين و معنى اينكه نيكويى كنيد با پدر و مادر خود * ( إِحْساناً ) * نيكويى كردنى و وضع امر در موضع نهى از اساءة ايشان جهت مبالغه است و دلالت بر آنكه ترك اساءة در شأن ايشان كافى نيست بخلاف غير ايشان و در\r\n","description":"","footnote":"","page_name":" 487 ","page_number":487},
  {"content":"\r\nتأويلات آورده كه توحيد و احسان والدين را در يك سلك انتظام داده به جهت آنكه ايشان سبب قربند در وجوب تربيت و دو واسطه‌اند كه حقتعالى ايشان را مظهر آثار انوار صفت ايجاد و ربوبيت خود ساخته * ( وَلا تَقْتُلُوا أَوْلادَكُمْ ) * و مكشيد فرزندان خود را * ( مِنْ إِمْلاقٍ ) * از جهت ترس درويشى و احتياج * ( نَحْنُ نَرْزُقُكُمْ ) * ما روزى ميدهيم شما را * ( وَإِيَّاهُمْ ) * و ايشان را اين منع موجب آن چيزى است كه ميكردند به جهت آن و احتجاجست بر آن يعنى چون رزق اولاد بر ما است نه بر شما چرا مرتكب امر بناحق ميشويد * ( وَلا تَقْرَبُوا الْفَواحِشَ ) * و نزديكى مكنيد يعنى مرتكب مشويد زشتيها و ناپسنديده ها را مراد كباير ذنوبست و گفته كه فواحش زنا است و مقدمات آن از ابن عباس مرويست كه اكابر عرب پنهان از مردمان زنا كردندى و اوباش و بىباكان بآشكار به آن اقدام نمودندى حقتعالى فرمود كه گرد زنا مگرديد * ( ما ظَهَرَ مِنْها ) * آنچه آشكارا باشد از آن * ( وَما بَطَنَ ) * و آن چه پنهان بود اين بدل فواحش است مثل قوله ظاهر الاثم و باطنه و گفته‌اند كه ما ظهر خمر است و ما بطن زنا و محققان گفته‌اند كه ما ظهر فعل است و ما بطن نيت و از امام محمد باقر صلوات اللَّه عليه نقل است كه ما ظهر زنا است و ما بطن دوستى مردان با زنان بر وجه مخادنه و عاشقى و معشوقى و اولى آنست كه مراد جميع گناه آشكارا و پنهان باشد * ( وَلا تَقْتُلُوا النَّفْسَ الَّتِي ) * و مكشيد آن نفسى را كه * ( حَرَّمَ اللَّه ) * حرام گردانيده خداى كشتن آن را * ( إِلَّا بِالْحَقِّ ) * مگر به حق كه آن قصاص است يا قتل مرتد يا رجم زانى محصن چنانچه از حضرت رسالت صلَّى اللَّه عليه و آله مرويست كه\r\nلا يحل دم امرء مسلم الا باحد خصال اربع كفر بعد ايمان و زنا بعد احصان و رجل عمل عمل قوم لوط و رجل قتل نفسا به غير نفس\r\n* ( ذلِكُمْ ) * اين چهار نهى و يك امر * ( وَصَّاكُمْ ) * وصيت كرد يعنى امر نمود * ( بِه ) * بنگاه داشت آن * ( لَعَلَّكُمْ تَعْقِلُونَ ) * تا مگر دريابيد و بدانيد كه راه راست اينست و گويند كه تعقلون بمعنى ترشدون است چه كمال عقل عين رشد است وَلا تَقْرَبُوا مالَ الْيَتِيمِ و نزديك مشويد بمال يتيم و در آن تصرف مكنيد إِلَّا بِالَّتِي هِيَ أَحْسَنُ مگر بفعلى و خصلتى كه نيكوترين چيزى باشد كه در مال او مرعى بايد داشت مانند حفظ و تثمير آن يعنى آن را از تلف نگه داريد و به آن تجارت كنيد تا بيشتر شود و از آن نخوريد و به كسى نبخشيد و در خرج يتيم نيز ميانه نگهداريد حَتَّى يَبْلُغَ تا برسد يتيم أَشُدَّه بقوتهاى خود يعنى تا حين بلوغ كه وقت قوت و تواناييست و آن جمع شدت است\r\n","description":"","footnote":"","page_name":" 488 ","page_number":488},
  {"content":"\r\nچون نعمت و انعم و يا جمع شد چون ضر و اضر و گويند كه مفرد است چون انك و تخصيص مال يتيم با آنكه حفظ نفس از جميع اموال غير خود واجب است به جهت مبالغه است چه يتيم چون كافلى و ناصرى ندارد مال او در معرض آنست كه اهل ظلم و فسق در آن طمع كنند و بدان كه در معنى حتى يبلغ اشده خلافست نزد شعبى آنست كه مراد به آن احتلام است و نزد بعضى ديگر هيجده سال تمام و سدى گفته كه آن سى سالگيست و يا به حَتَّى إِذا بَلَغُوا النِّكاحَ منسوخ شده و در بعضى ديگر حدى براى آن تعيين نشده بلكه چون عقل او كامل شود مال را تسليم او ميتوانكرد و اصح اقوال آنست كه وقت تسليم مال به او وقت بلوغ و رشد اوست و اين مذهب معظم اماميه است وَأَوْفُوا الْكَيْلَ و تمام بپيمائيد كيل را در مكيلات وَالْمِيزانَ و ترازو را در موزونات بِالْقِسْطِ بعدل و مساوات يعنى كم مدهيد و زياده مستانيد و در ينابيع آورده كه بعد از نزول اين آيه بعضى گفتند يا رسول اللَّه صلَّى اللَّه عليه و آله ما قادر نيستيم بر آنكه در وزن زبانه تر از وى ما چنان برابر شود كه اصلا ميلى نكند حقتعالى آيه فرستاد كه لا نُكَلِّفُ نَفْساً ما تكليف نميكنيم نفسى را إِلَّا وُسْعَها مگر آنچه گنجايش آن باشد يعنى اگر تقصيرى در كيل و وزن بدون قصد و عمد واقع شود و شما را عزيمت مراعات عدل بود آن را عفو كنيم در انوار گفته كه ذكر اين در عقب امر تنبيه است بر اينمعنى كه ايفاء بر حق بغايت عسر است پس بر شما است سعى و اجتهاد به آن چه وسع و طاقت شما باشد و ما وراى آن معفو است از شما وَإِذا قُلْتُمْ و يكى ديگر از احكام آنست كه چون سخن گوئيد در حكومت و يا گواهى دهيد و امثال آن فَاعْدِلُوا پس راستى كنيد در آن وَلَوْ كانَ و اگر چه باشد مقول له يا مقول عليه كه محكوم له است يا محكوم عليه يا مشهود له يا مشهود عليه ذا قُرْبى خداوند خويشى نزديك تخصيص قول بذكر جهت آنست كه در ميان مردم قول بيشتر از فعلست و آن كس كه عادت خود را راسخ گرداند كه در قول حيف روا ندارد در فعل نيز تجويز نخواهد كرد و اين از اوامر بليغه است كه با وجود قلت حروف شامل جميع اقارير و شهادت و وصايا و فتاوى و قضايا و احكام و مذاهب و امر بمعروف و نهى از منكر و غير آنست وَبِعَهْدِ اللَّه و بعهد خداى كه تا ديهء احكام شرعست و ملازمت عدل در آن و يا بنذرى كه كرده‌ايد أَوْفُوا وفا نمائيد و به آن نهجى كه از شارع بشما رسيده به آن قيام نمائيد ذلِكُمْ اين سه امر و يك نهى وَصَّاكُمْ بِه وصيت كرد خدا شما را به آن لَعَلَّكُمْ تَذَكَّرُونَ تا شايد كه پند پذيريد يعنى آن چه مأمور\r\n","description":"","footnote":"","page_name":" 489 ","page_number":489},
  {"content":"\r\nاست به آن اقدام نمائيد و آن چه منهى است از آن اجتناب كنيد * ( وَأَنَّ هذا ) * و بر شما ميخوانم حكم دهم را و آن اينست كه آنچه مذكور شده است در اين سوره از دلايل توحيد و اثبات نبوت و بيان شريعت و ذكر مكارم اخلاق * ( صِراطِي ) * راه من است * ( مُسْتَقِيماً ) * در حالتى كه راه راست است و ثابت چه آن مؤدى به ثواب و جنان است نه راه ديگر * ( فَاتَّبِعُوه ) * پس متابعت كنيد و پيروى نمائيد اين راه را در كشاف آورده كه ان هذا صراطى بتقدير لام است\r\nكه علت ما بعد است يعنى كه پيروى كنيد آن راه را به جهت آنكه راه راست من است * ( وَلا تَتَّبِعُوا السُّبُلَ ) * و از پى مرويد راه هاى پراكنده و اديان مختلفه و طرق متفرقه را كه بشما نمايند كه معرى از حجت و برهانست و محض تقليد * ( فَتَفَرَّقَ بِكُمْ ) * پس متفرق سازد آن طرق مختلفه شما را و دور سازد * ( عَنْ سَبِيلِه ) * از راه حق كه اتباع وحى است و اقتفاى برهان * ( ذلِكُمْ ) * اين اتباع * ( وَصَّاكُمْ بِه ) * وصيت فرموده حقتعالى و امر فرموده به حفظ آن * ( لَعَلَّكُمْ تَتَّقُونَ ) * شايد كه شما بپرهيزيد از ضلالت و دورى از حق عبد اللَّه مسعود نقل مىكند كه حضرت رسالت صلَّى اللَّه عليه و آله خطى از براى ما بكشيد و فرمود كه هذا صراط اللَّه اين راه خدا است و بعد از آن خطها از چپ و راست بكشيد و فرمود على كل سبيل منها شيطان بر هر راهى از اين راههاى كج ديوى موكل است كه ميخواند مردمان را به آن پس اين آيه را برخواند كه و ان هذا صراطى مستقيما محققان گفته‌اند كه صراط متعين نگردد الا ببدايتى و نهايتى و عارف داند كه بداية همه از كيست و نهايت همه يكيست در اعجاز البيان كه تأليف شيخ صدر الدين قونويست مذكور است كه احاطهء حق بهمهء اشيا ثابت است كه و اللَّه بكل شيء محيط و آن احاطهء وجودى يا علمى باختلاف اقوال منتهاى هر صراط و غايت هر سالك خواهد بود چنانچه فرموده كه صِراطِ اللَّه الَّذِي لَه ما فِي السَّماواتِ وَما فِي الأَرْضِ أَلا إِلَى اللَّه تَصِيرُ الأُمُورُ از ابن عباس نقل است كه ( هذه الآيات محكمات لم ينسخهن شيء من جميع الكتب و هى محرمات على بنى آدم كلهم و من ام الكتاب من عمل بهن دخل الجنة و من تركهن دخل النار ) و از كعب الاحبار نيز روايت است كه و الذى نفس كعب بيده ان اول شيء من التورية بِسْمِ اللَّه الرَّحْمنِ الرَّحِيمِ قُلْ تَعالَوْا أَتْلُ ما حَرَّمَ رَبُّكُمْ الآيات و قوله * ( ثُمَّ آتَيْنا مُوسَى الْكِتابَ ) * عطف است بر وصيكم و ثم از براى تراخى است در اخبار و يا بجهة تفاوت در رتبه كانه قيل ( ذلكم وصيكم به قديما و حديثا ثم اعظم من ذلك انا آتينا موسى الكتاب ) يعنى آنچه مذكور شد حقتعالى به آن وصيت فرمود در زمان سابق و درين زمان پس اعظم از اين آنست\r\n","description":"","footnote":"","page_name":" 490 ","page_number":490},
  {"content":"\r\nكه داديم موسى را تورية * ( تَماماً ) * براى نعمت و كرامت * ( عَلَى الَّذِي أَحْسَنَ ) * بر كسى كه نيكو قيام نمايد به احكام وى و يا نيكو تبليغ نمايد و آن موسى است و يا به جهت تمامى آن چه نيكو دانسته آن را از علم شرايع * ( وَتَفْصِيلًا لِكُلِّ شَيْءٍ ) * و براى بيان هر چيزى كه در دين به كار آيد بر سبيل تفصيل اين عطف است بر تماما و نصب هر دو احتمال علة و حال مصدر دارد * ( وَهُدىً وَرَحْمَةً ) * و به جهت هدايت بنى اسرائيل و رحمت بر ايشان * ( لَعَلَّهُمْ ) * شايد ايشان * ( بِلِقاءِ رَبِّهِمْ ) * بجزاء پروردگار خود * ( يُؤْمِنُونَ ) * ايمان آرند و تسميهء جز ابلقاء جهت تفخيم شأن آنست و گويند معنى لقا رجوعست بملك و سلطان او در روزى كه هيچكس مالك چيزى نباشد مگر او در مجمع آورده كه مفسران را در ثم كه مقتضى تراخى است چند وجه است يكى در او حذفى و تقديرى هست و تقدير اينست كه ( قل يا محمد آتينا موسى الكتاب بدلالة قوله تعالى قل تعالوا اتل ما حرم عليكم ربكم الآيات ) دويم آنكه تقدير اينست كه ( ثم اتل عليكم آتينا موسى الكتاب ) و بنا بر اين عطف باشد بر معنى تلاوت و معنى اينكه ( قل تعالوا اتل ما حرم ربكم عليكم ثم اتل عليكم بما اتاه اللَّه موسى ) سيم آن كه عطف خبر است بر خبر نه عطف معنى بر معنى و معنى اين كه ( ثم اخبركم انه اعطى موسى الكتاب ) چهارم متصل است بقوله و وهبنا له اسحاق و يعقوب چه حقتعالى عد نعمت خود كرده بر ابراهيم به آنكه بعضى از ذريهء او را انبيا گردانيده و بعد از آن ذكر نعمتى كرده كه بموسى عطا فرموده از كتاب و نبوت و موسى نيز از ذريه ابراهيم است و اينقول ابى مسلم است و مغربى اينقول را استحسان كرده و در قوله * ( تَماماً عَلَى الَّذِي أَحْسَنَ ) * نيز چند وجه ذكر كرده اول آنكه ( تماما على احسان موسى ) فكانه قال ليكمل احسانه الذى يستحق به كمال ثوابه فى الآخرة و اينقول ربيع و فراست دويم ( تماما على\r\nالمحسنين ) و اينقول از مجاهد است و قرائت عبد اللَّه كه تماما على الذين احسنوا است دالست بر اين سيم آنكه تماما على احسان اللَّه الى انبيائه و اين قول ابن زيد است چهارم آنكه ( تماما لكرامته فى الجنة على احسانه فى الدنيا ) و اين از قتاده مرويست و قتاده گفته تقدير اينست كه ( من احسن فى الدنيا تمت عليه كرامة اللَّه فى الآخرة ) پنجم تماما على الذين احسن اللَّه الى موسى بالنبوة و غيرها من الكرامة و اينقول جبائيست ششم آنكه ابو مسلم گفته كه اين متصل است بقصه ابراهيم عليه السّلام پس معنى آنست كه ( تماما للنعمة على ابراهيم لجزائه و على احسانه فى طاعة ربه ) * ( وَهذا كِتابٌ ) * و اين قرآن كتابيست كه * ( أَنْزَلْناه ) * فرو فرستاده آن را * ( مُبارَكٌ ) * بسيار نفع * ( فَاتَّبِعُوه ) * پس پيروى كنيد او را * ( وَاتَّقُوا ) * و بپرهيزيد\r\n","description":"","footnote":"","page_name":" 491 ","page_number":491},
  {"content":"\r\nاز مخالفت او * ( لَعَلَّكُمْ تُرْحَمُونَ ) * شايد كه رحم كرده شويد و اميدوار باشيد برحمت واسعهء او به سبب متابعت آن كه عمل كردنست به آن و بر مكلف لازم است كه هميشه ميان خوف و رجا باشد كه تكليف مقتضى آنست زيرا كه خوف سبب ترك معاصى و قبايح است و رجا سبب امتثال اوامر و قوله * ( أَنْ تَقُولُوا ) * علة انزلنا است بحذف مضاف اى كراهة ان تقولوا يعنى انزال قرآن كرديم بجهة كراهت به اينكه گوئيد شما اى زمرهء عرب * ( إِنَّما أُنْزِلَ الْكِتابُ ) * جز اين نيست كه فرستاده شده است كتاب * ( عَلى طائِفَتَيْنِ ) * بر دو گروه * ( مِنْ قَبْلِنا ) * پيش از ما يعنى يهود و نصارى * ( وَإِنْ كُنَّا ) * و بدرستى كه هستيم * ( عَنْ دِراسَتِهِمْ ) * از قرائت ايشان مر كتاب خود را * ( لَغافِلِينَ ) * بيخبران يعنى نمىدانيم كه ايشان چه ميخوانند زيرا كه بلغت ما نيست و تخصيص يهود و نصارى بذكر به جهت شهرة امر ايشانست و ان مخففه از مثقله است و لهذا لام فارقه ميان مخففه و نافيه در خبر كان داخل شده است اى و انه كنا * ( أَوْ تَقُولُوا ) * و يا به جهت كراهت اينكه گويند * ( لَوْ أَنَّا أُنْزِلَ ) * اگر فرو فرستاده بودند * ( عَلَيْنَا الْكِتابُ ) * بر ما كتابى چنانچه بر يهود و نصارا نازل شده * ( لَكُنَّا أَهْدى ) * هر آينه ميبوديم ما راه يافته تر * ( مِنْهُمْ ) * از ايشان به جهت حدث اذهان و نقايت افهام و لهذا تلقف مىنمائيم بفنون علوم چون قصص و اشعار و خطب با آنكه ما امىايم * ( فَقَدْ جاءَكُمْ ) * پس بدرستى كه آمد بشما * ( بَيِّنَةٌ مِنْ رَبِّكُمْ ) * حجتى روشن از پروردگار شما يعنى بلغت شما كه همه آن را مىفهميد * ( وَهُدىً ) * و آمد راه نمايى كه هر كه آن را متابعت كند به مقصد و مقصود رسد * ( وَرَحْمَةٌ ) * و بخشايش مر مؤمنان اين هر سه صفة قرآنست و غرض از اين قطع معذرت و ازاحهء علت است و بعضى بينه را بمعنى گواه گيرند و گويند مراد از آن حضرت رسالت است صلَّى اللَّه عليه و آله كه گواه امتست و هدى و رحمة نيز آن حضرت است صلَّى اللَّه عليه و آله يعنى او خداوند رحمت و هدايتست مر اهل ايمان را و او اليق است بمقام * ( فَمَنْ أَظْلَمُ ) * پس كيست ستمكارتر * ( مِمَّنْ كَذَّبَ بِآياتِ اللَّه ) * از آن كس كه تكذيب نموده آيتهاى خداى را * ( وَصَدَفَ عَنْها ) * و اعراض كرد از آن و يا مردمان را از آن بازداشت با وجود علم به صحت آن و يا تمكين بر معرفت حقيقت آن * ( سَنَجْزِي الَّذِينَ ) * زود باشد كه جزا دهيم آنان را كه * ( يَصْدِفُونَ عَنْ\r\n","description":"","footnote":"","page_name":" 492 ","page_number":492},
  {"content":"\r\n* ( آياتِنا ) * روى گردانيدند از آيتهاى ما و يا منع مردمان كردند از آن * ( سُوءَ الْعَذابِ ) * شدة و سختى عذاب را و يا عذابى كه بدترين عذابها باشد * ( بِما كانُوا يَصْدِفُونَ ) * بسبب آنكه بودند كه اعراض مىكردند از قرآن و يا اضلال مردمان مينمودند در اتباع آن اين آيه دليل است بر آنكه قرآن لطف است مر مكلفان را چه اگر منزل نميشد ايشان را حجت مىبود بر او سبحانه و هر گاه كه در منع لطف عذر باشد و حجت بود مر مكلفان را پس منع قدرت و خلق كفر اولى باشد به اين بعد از آن تهديد و وعيد مشركان مينمايد كه معرضاند از قرآن با وجود وضوح دلالت آن بر حقيقت آن و ميفرمايد * ( هَلْ يَنْظُرُونَ ) * آيا انتظار مىبرند اهل مكه همزهء استفهام در مقام نهى است يعنى چون كه ما آنچه از اسباب لطف بود بعد از قدرت و استطاعت و تمكين و نصب ادله و ازاحهء علت بايشان داديم و ايشان منقاد نشدند پس منتظر نيستند بعد از تكذيب قرآن و پيغمبر ( ص ) * ( إِلَّا أَنْ تَأْتِيَهُمُ الْمَلائِكَةُ ) * مگر\r\nآن كه بيايند فرشتگان بايشان بقبض ارواح ايشان و يا فرود آيند ملائكهء عذاب بديشان اهل مكه اگر چه منتظر اين نبودند اما چون كه حال ايشان مشابه حال منتظران عذاب بود از اين جهت تشبيه ايشان نمود به كسانى كه منتظر ملائكه موت و ملائكه عذاب باشند * ( أَوْ يَأْتِيَ رَبُّكَ ) * يا آن كه بيايد امر محالى بر ايشان كه آن آمدن پروردگار تو باشد بايشان و يا بيايد امر خداى تو به عذاب خسف يا قتل يا همهء آيات او كه آن آيات قيامت و هلاك كليست و آيات قيامت بسيار است و از جمله وقايع عظايم آن خروج دجال است و دابة الارض و خسف و نزول عيسى و ظهور مهدى عليهما السلام و پديد آمدن يأجوج و مأجوج و طلوع آفتاب از مغرب يعنى همه اين آيتهاى پروردگار تو بيايد * ( أَوْ يَأْتِيَ بَعْضُ آياتِ رَبِّكَ ) * يا بيايد بعضى از آيتهاى پروردگار تو كه بقول اكثر مفسرين طلوع شمس است از مغرب و شبى كه صبحش آفتاب از مغرب برآيد دراز باشد و درازى آن را متهجدان و اهل اوراد يابند كه چون از اوراد فارغ شوند انتظار صبح برند و صبح برنيايد در گمان افتند و ديگر باره ورد را از سر گيرند و چون تمام شود اثر صبح پديد نيايد دانند كه كار عظيم از خلوتخانهء غيب بعرصه گاه شهادت آيد بتضرع و زارى و توبه و استغفار مشغول شوند تا صبح از جانب مغرب اثر كند و آفتاب از افق غربى برآيد و او را نور نبود و همهء خلق مشاهدهء آن كنند و تفصيل اين روايت در خاتمهء آيه مذكور خواهد شد و چون اين آيه عظيم ظاهر گردد غيب عين شود و عين عيان گردد و ايمان برهانى اضطرارى شود پس بسبب اين ( يوم يأتي بعض ايات ربك ) روزى\r\n","description":"","footnote":"","page_name":" 493 ","page_number":493},
  {"content":"\r\nكه ببايد برخى از آيتهاى پروردگار تو كه مذكور شد * ( لا يَنْفَعُ نَفْساً ) * سود نكند هيچ نفسى * ( إِيمانُها ) * ايمان آن و قوله * ( لَمْ تَكُنْ ) * صفت نفس است يعنى آن نفسى كه نبوده است * ( آمَنَتْ ) * كه ايمان آورده باشد * ( مِنْ قَبْلُ ) * پيش از اين و ايمان آورد امروز * ( أَوْ كَسَبَتْ ) * يا نبوده كه كسب كرده باشد * ( فِي إِيمانِها خَيْراً ) * در ايمان خود نكويى كه آن عمل پسنديده باشد يعنى آن هنگام ايمان نفع ندهد هيچ نفسى را كه تقديم ايمان بر آن نكرده باشد و كاسب خير نبوده باشد در آن اين دليل كسى است كه ايمان را مجرد از اعمال اعتبار نميكند و آنكه ايمان را بىعمل معتبر ميداند تخصيص مىكند اين حكم را بر اين روز و بعضى گويند كه مراد از خير اخلاص است يعنى چنانچه ايمان كافر در اين روز سود نكند ايمان بىاخلاص يعنى ايمان منافق نيز سودمند نباشد و حسن بصرى گفته كه هر كه پيش از طلوع آفتاب از مغرب ايمان داشته اما امرها را فرو گذاشته باشد و خبر ناكرده كرده باشد چون اين آية به بيند معاينه و آن گاه خيرى كند آن خير پذيرفته نباشد چه ايمان و فعل خبر در اين هنگام بر سبيل الجا خواهد بود نه بر وجه اختيار و در معالم آورده كه در آن روز ايمان كافر و توبه فاسق مقبول نيست و مؤيد اين قولست آنچه در حديث آمده كه توبه منقطع نشود تا وقتى كه آفتاب از مغرب طلوع نكند و در آن وقت هيچكس نباشد مگر كه ايمان آرد لكن ايمان او سودى ندهد * ( قُلِ ) * بگو اى محمد صلَّى اللَّه عليه و آله بمعاندان قريش كه * ( انْتَظِرُوا ) * انتظار بريد اين سه آيات را * ( إِنَّا مُنْتَظِرُونَ ) * كه ما نيز منتظر اين سه علاماتيم و چون ظاهر گردد فوز ما را باشد و ويل شما را پس واى بر حال شما و خوشا حال ما از حذيفه و براء بن عازب نقل است كه گفتند كه ما ذكر قيامت ميكرديم كه ناگاه حضرت رسالت صلَّى اللَّه عليه و آله در گذار آمد فرمود چه مىگوييد گفتيم ذكر ساعت قيامت ميكنيم فرمود كه\r\nانها لا تقوم حتى تروا قبلها عشر آيات الدخان و دابة الارض و خسفا بالمغرب و خسفا بالمشرق و خسفا بجزيرة العرب و الدجال و طلوع الشمس من مغربها و يأجوج و ماجوج و نزول عيسى و نارا تخرج من عدن\r\nو نيز از آن حضرت نقل است كه بشتابيد به عمل صالح پيش از آنكه بشما چيزى رسد يكى طلوع آفتاب از مغرب دويم خروج دابة الارض سيم دجال چهارم وقوع موت بشما يعنى و با و طاعون پنجم قيامت كه هول آن به همه كس رسد از ابن عباس روايت است كه رسول صلَّى اللَّه عليه و آله و سلم فرمود كه هر شب كه آفتاب فرو ميرود حقتعالى آن را به آسمان هفتم ميبرد و چون وقت طلوع آن نزديك مىشود آن را از آنجا بمطلع خودش مىآورد و طالع ميگردد تا وقتى كه مقدر شده براى قبول توبهء بندگان و چون آن وقت بنهايت رسد هيچ توبهء قبول نباشد و آن وقتى باشد كه معاصى در زمين بسيار گردد و معروف منكر شود و هيچ كس بمعروف امر نكند و از\r\n","description":"","footnote":"","page_name":" 494 ","page_number":494},
  {"content":"\r\nمنكر نهى نفرمايد و بجهة اين اوامر ما بر طرف شود و منكر منتشر شود و چون چنين باشد آفتاب به عادت خود به زير عرش رود و چون مقدار ساعات شب بگذرد از خداى دستورى خواهد و گويد بار خدايا چه فرمايى از مشرق برايم يا از مغرب جواب نيايد و بعد از آن ماه را نزديك آفتاب برند و باز دارند و چنان كه گذشت متهجدان به نماز شب برخيزند و ايشان در آن زمان گروهى اندك باشند و خوار و بيمقدار و آن شب به عادت خود خسبند و چون وقت نماز شب باشد برخيزند و نماز بگذارند و در آسمان نگرند تا صبح برآمده يا نه ستاره ها بر جاى خود باشند با خود گويند مگر شب غلط كرده‌ايم ديگر باره نماز و او را اعاده كنند و بتسبيح و تهليل اشتغال نمايند تا چند بار اين صورت واقع شود و چنان ستاره ها را بر جاى خود ببينند خوف عظيم در دل ايشان پديد آيد و يكديگر را آواز دهند و در مسجدى كه در آن محل باشد حاضر آيند و جزع و فزع كنند چون مقدار زمان سه شب بگذرد حق سبحانه جبرئيل را بفرستد تا آفتاب و ماه را امر كند كه هر دو بيك موضع از مغرب طلوع كنند پس بفرمايد تا نور آنها را بستانند فرشتگانى كه بر آفتاب و ماه موكلند جزع كنند و از فزع و هول قيامت بفرياد عظيم بگريه درآيند آن گاه آفتاب و ماه با جرم سياه از مغرب طلوع نمايند و ذلك قوله تعالى وَجُمِعَ الشَّمْسُ وَالْقَمَرُ متهجدان چون آن بينند جزع را بيشتر كنند و آنان كه غافل باشند چون مردگان كه از قبر برخيزند از خواب برخيزند و همهء اهل دنيا بناله درآيند و مدهوش گردند و مادران از فرزندان شير خواران غافل شوند و زنان حامله بارهاى خود را بيفكنند چون آفتاب و ماه بميان آسمان رسند جبرئيل بيايد و آنها را برگرداند و به مغرب برد و بدر توبه رساند يكى از صحابه گفت يا رسول اللَّه صلَّى اللَّه عليه و آله در توجه چه باشد رسول صلَّى اللَّه عليه و آله فرمود كه خداى تعالى براى مغرب درى آفريده بر دو مصراع از زر سرخ ( مصراعى تا مصراعى ) چهل ساله راهست كه سوار نيك رو آن را طى تواند كرد و آن در تا خداى تعالى آفريده است گشاده است و چون آفتاب از مغرب برآيد هيچ بنده نباشد كه توبهء نصوح كند الا كه آن توبه را بآنموضع برند معاذ جبل گفت يا رسول اللَّه صلَّى اللَّه عليه و آله توبهء نصوح كدام است فرمود آنكه بر گناه ندامت خورند و عذر خواهند و عازم شوند كه با سر گناه نروند چنان كه شير به پستان عود نكند القصه حقتعالى امر كند تا ماه و آفتاب را در آن در درآرند و در را فرو كنند چنان كه هيچ شكافى در آن نماند چون آن در بسته شود توبه هيچ تايبى مقبول نيفتد و ايمان هيچ كافرى سود ندهد و هيچ مؤمنى را ايمان و طاعت نفع ندهد مگر آنچه از پيش كرده باشند و ذلك قوله تعالى * ( لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً ) * و چون چنين شود تكليف منتفى گردد بعد از آن صور دردمند و در خبر است كه رسول را صلَّى اللَّه عليه و آله از ميان طلوع آفتاب از مغرب تا نفخ صور پرسيدند چند مدت باشد فرمود چندانى كه اسبى را بر ماديان افكنند و كره بياورد\r\n","description":"","footnote":"","page_name":" 495 ","page_number":495},
  {"content":"\r\nهنوز آن كره به حدى نرسيده باشد كه سوار توان شد كه صور دردمند و از\r\nصور اول تا صور دويم چهل روز باشد و نيز در تهديد و وعيد ميفرمايد كه * ( إِنَّ الَّذِينَ فَرَّقُوا ) * بدرستى كه آنان كه تفريق كردند * ( دِينَهُمْ ) * دين خود را كه ببعضى از انبيا و كتب ايمان آوردند و ببعضى كافر شدند * ( وَكانُوا شِيَعاً ) * و گشتند گروه گروه هر فرقه تشييع امامى كردند از حضرت رسالت صلَّى اللَّه عليه و آله مروى است كه\r\nافترقت اليهود على احدى و سبعين فرقة كلها فى الهاوية الا واحدة و افترقت النصارى على اثنتين و سبعين فرقه كلها فى الهاوية الا واحدة و يفترق امتى على ثلث و سبعين فرقة كلها فى الهاوية الا واحدة\r\n* ( لَسْتَ مِنْهُمْ ) * نيستى تو از ايشان * ( فِي شَيْءٍ ) * در چيزى يعنى تو از ايشان نيستى و ايشان از امت تو نيستند و يا از عقاب ايشان در چيزى نيستى و گويند كه اين نهى است از تعرض ايشان بقتال يعنى ترا وقت محاربه با ايشان نيست و بنا بر اين حكم بآية السيف منسوخ است و نزد بعضى مراد از اين قوم مر اهل بدعتاند و معنى آنست كه از ايشان بيزارى و در مجمع آورده كه در معنى اين آيه مفسران را چند قول است يكى آنكه ايشان كفارند و اصناف مشركين اى ( لست من قتالهم فى شىء ) و اينقول سدى و حسن است و آية السيف ناسخ آنست دويم آنكه مراد يهود و نصارىاند كه تكفير يكديگر ميكنند و اين از قتاده مرويست اى من لست مخالطتهم فى شيء سيم آنكه مراد اهل ضلال و اصحاب شبهات و بدعاند از اين امت و اين از ابو هريره و عايشه منقولست مرفوع به سيد انبيا صلَّى اللَّه عليه و آله و مروى از حضرت باقر عليه السّلام و بر هر تقدير ميفرمايد كه * ( إِنَّما أَمْرُهُمْ إِلَى اللَّه ) * جز اين نيست كه كار ايشان با خدايست يعنى اوست كه متولىست مر جز او سزاى ايشان را از ثواب و عقاب و يا توفيق و خذلان و يا انتظار و استيصال * ( ثُمَّ يُنَبِّئُهُمْ ) * پس خبر دهد ايشان را روز قيامت * ( بِما كانُوا يَفْعَلُونَ ) * به آنچه هستند كه مىكنند قبل از اين گذشت كه فضيل بن عبد الملك از زادان روايت كرده كه روزى نزد امير المؤمنين عليه السّلام نشسته بودم در مسجد نگاه كردم ديدم رأس الجالوت و جاثليق را بعنف ميآوردند و بر ايشان استخفاف ميكردند امير المؤمنين عليه السّلام فرمود كه\r\nارفقوا بهما\r\nبا ايشان مدارا كنيد پس ايشان را نزد آن حضرت بر پاى بداشتند حضرت بر رأس الجالوت نگريست و فرمود\r\nيا رأس الجالوت\r\nدانى كه امت موسى پس از او بر چند فرقه شدند گفت ندانم انظر الى الكتاب و اقول در كتاب نگرم و بگويم فرمود كه اگر كتاب سوخته يا دزديده شود يا بدرند در كجا نگرى پس روى بجانب جاثليق كرده و فرمود كه دانى ترسايان بعد از عيسى به چند فرقه شدند گفت بر چهل و چهار فرقه فرمود دروغ مىگويى\r\n","description":"","footnote":"","page_name":" 496 ","page_number":496},
  {"content":"\r\nو اللَّه انى اعلم بالتورية منه و الانجيل منك\r\nبه خدا كه من بتورات از رأس الجالوت داناترم و به انجيل از تو عالمترم امت موسى هفتاد و يك فرقه شدند هفتاد هالكاند و يكى ناجى و ايشان آنانند كه حقتعالى در حق ايشان ميفرمايد كه وَمِنْ قَوْمِ مُوسى أُمَّةٌ يَهْدُونَ بِالْحَقِّ وَبِه يَعْدِلُونَ و امت عيسى به هفتاد و دو فرقه شدند يكى از آنها ناجى گشتند و باقى هالك شدند كه حقتعالى دربارهء ايشان فرموده كه وَإِذا سَمِعُوا ما أُنْزِلَ إِلَى الرَّسُولِ الاية و امت مصطفى صلَّى اللَّه عليه و آله به هفتاد و سه فرقه شدند يكى از آنها ناجى شدند و باقى هالك و اين فرقه‌اند كه حقتعالى دربارهء ايشان فرموده كه وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِه يَعْدِلُونَ پس مرا گفت كه اى زادان دانى كه در حق من چند گروه شوند گفتم يا امير المؤمنين عليه السّلام در حق تو اختلاف كنند فرمود بلى بر دوازده فرقه شوند يكى ناجى باشد و باقى هالك و تو از آن ناجيانى يا ابا عمرو و حضرت رسالت ( ص ) بدين اشاره فرمود\r\nبقوله الحق مع على و على مع الحق يدور معه حيث دار\r\nو بعد از ذكر وعيد براى فجار بيان وعد ميفرمايد براى مؤمنان و ابرار بقوله * ( مَنْ جاءَ ) * هر كه بيايد * ( بِالْحَسَنَةِ ) * بطريقهء نيكو و خصلتى پسنديده از طاعات مندوبه و واجبه * ( فَلَه ) * پس مر او را ثابت است * ( عَشْرُ أَمْثالِها ) * ده باره مانند آن يعنى بعوض آن او را ده نيكويى است بر وجه تفضل از او سبحانه و وعدهء به هفتاد و هفتصد و به غير حساب نيز واقع شده و لهذا گفته‌اند مراد تعيين عدد نيست بلكه اظهار كثرت است و تنبيه بر تفضل به تضعيف مذهب اهل عدل آنست يكى از ده بحسنه كلمهء اخلاص است و در بحر الحقايق فرموده كه هر كه مراد و يزيدهم من فضله و گويند حسنه باستحقاقست و زياده بر آن بتفضل كه لِيُوَفِّيَهُمْ أُجُورَهُمْ بيايد بحسنهء پس مر او راست ده حسنه قبل از اتيان او به آن حسنه حسنه اول ايجاد از عدم دوم آفرينش در احسن تقويم سيم تربيت چهارم رزق پنجم بعثت رسل ششم انزال كتب هفتم ( تبيين ) حسنات و سيئات هشتم توفيق نهم اخلاص دهم قبول و تا اين ده حسنه وجود نگيرد بنده نتواند كه حسنه بجا آورد * ( وَمَنْ جاءَ بِالسَّيِّئَةِ ) * و هر كه ببايد به بدى يعنى بخصلتى بد از اقسام منهيات * ( فَلا يُجْزى ) * پس جزا داده نشود * ( إِلَّا مِثْلَها ) * مگر بمانند آن يعنى يكى بيكى بدون زياده چه زياده بر آن ظلم است و اين بر وجه عدل است و اگر نه ميتواند بود كه از روى فضل عفو فرمايد * ( وَهُمْ لا يُظْلَمُونَ ) * و ايشان كه اهل حسنه و سيئه‌اند ستم ديده نخواهند شد بنقصان ثواب و زيادتى عقاب و نزد بعضى مراد بسيئه شرك است و اولى حمل آنست بر عموم چه الف و لام براى جنس است ابو ذر غفارى ره روايت كرده كه صادق المصدق رسول خداى صلَّى اللَّه عليه و آله حديث فرمود كه حقتعالى فرموده است كه\r\nالحسنة عشرة\r\n","description":"","footnote":"","page_name":" 497 ","page_number":497},
  {"content":"\r\nاو زايدة و السيئة واحدة او اغفر فالويل لمن غلبت احاده عشراته و من لقينى و عليه ملاء الارض خطيئة و لا يشرك بى شيئا جعلت له مثلها مغفرة\r\nيعنى حسنهء را ده عوض بدهم يا بيشتر و سيئه را يكى ده جزا بدهم يا بيامرزم و واى بر آن كس كه آحاد بر عشراتش غلبه كند يعنى سيئاتش بر حسناتش غالب شود و هر كس كه نزد من آيد و به پرى زمين گناه كرده باشد و در آن ميانه شرك نباشد مانند آن مغفرة بوى دهم عبد اللَّه عباس گفت كه اين آيه مخصوص است باهل به دو كه ايشان را معرفت بشرع كمتر باشد اما اهل شهرها كه اختلاط با علما بيشتر كند و فقه و شرع آموزند در حق ايشان اين آيه است كه وَإِنْ تَكُ حَسَنَةً يُضاعِفْها و كميت جزاء مر حسنه هفتصد باشد كقوله تعالى كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَاللَّه يُضاعِفُ لِمَنْ يَشاءُ سفيان ثورى گويد كه چون حقتعالى اين آيه فرستاد كه * ( مَنْ جاءَ بِالْحَسَنَةِ فَلَه عَشْرُ أَمْثالِها ) * رسول صلَّى اللَّه عليه و آله فرمود كه\r\nاللهم زدنى فى امتى\r\nبار خدايا بيفزاى براى امت من اين آيه آمد كه مَنْ ذَا الَّذِي يُقْرِضُ اللَّه قَرْضاً حَسَناً فَيُضاعِفَه لَه أَضْعافاً كَثِيرَةً فرمود كه\r\nرب زدنى فى امتى\r\nاين آيه آمد كه إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ بعد از آن در بيان ارشاد ميفرمايد كه * ( قُلْ ) * بگو اى محمد صلَّى اللَّه عليه و آله اينقوم را كه تفرقه در دين خود افكنده‌اند و ببعضى از پيغمبران ايمان آورده‌اند و بعضى را انكار نموده و يا ببرخى از احكام شرع گرويده و منكر برخى ديگر شده * ( إِنَّنِي هَدانِي ) * بدرستى كه راه نموده است مرا * ( رَبِّي ) * پروردگار من * ( إِلى صِراطٍ مُسْتَقِيمٍ ) * به راه راست بوسيلهء وحى و ارشاد به آنچه نصب فرموده از حجج بينه و ادلهء هاديه * ( دِيناً ) * بدل است از محل * ( إِلى صِراطٍ مُسْتَقِيمٍ ) * زيرا كه آن در معنى و هدانى الى صراط است لقوله وَيَهْدِيَكُمْ صِراطاً مُسْتَقِيماً يعنى نموده است مرا راهى * ( قِيَماً ) * كه پاينده و درست است اين مصدر است كه منعوت به شده است و قياس در آن قومست پس اعلال آن نموده‌اند به اعلال فعل آن مانند قيام و قوله * ( مِلَّةَ إِبْراهِيمَ ) * عطف بيان دينست يعنى دينى كه آن ملت و طريقهء ابراهيم است عليه السّلام و قوله * ( حَنِيفاً ) * حالست از ابراهيم يعنى در حالتى كه ابراهيم از همه دينهاى باطله به اين دين حق مايل شده و قوله * ( وَما كانَ ) * عطفست بر حنيفا يعنى نبود ابراهيم عليه السّلام * ( مِنَ الْمُشْرِكِينَ ) * از مشركين يعنى از عبده اصنام و يهود و نصارى و بدانكه ملة مأخوذ است از املاء و وجه تسميه بملة آنست كه آنچه بر پيغمبران وارد ميشده از شرايع متجدده املاء آن ميكرده‌اند بر امت خود و استعمال آن در احكام است كه اختلاف در آن راه نداشته باشد چون اصول اسلام بخلاف دين كه اعم از آنست\r\n","description":"","footnote":"","page_name":" 498 ","page_number":498},
  {"content":"\r\nپس بينهما عموم و خصوص باشد چه دين شامل اصول و فروع است و ملت مخصوص به اصول و لهذا اينجا ايثار ملت فرموده بر دين چه فروع شريعت نبوى ( ص ) موافق شريعت خليل نبود و تخصيص ابراهيم به جهت آنست كه عرب راغب شوند و زودتر اجابت نمايند و متابعت كنند زيرا كه جميع عرب از ذرية اويند و ديگر جلالت قدر او در قلوب ايشان مركوز بوده و همه متفق بودند كه او بر حق است * ( قُلْ إِنَّ صَلاتِي ) * بگو بدرستى كه نماز من * ( وَنُسُكِي ) * و همهء عبادت من و يا قربانى من براى حج و يا حج و عمرهء من و ضم صلاة باصل واجبات كه توحيد و عدلست بجهة آنست كه متضمن تعظيم و تكريم و تكبير او سبحانه است و محتوى بر تلاوت قرآن كه داعى است بر جميع انواع بر و مشتمل بر ركوع و سجود كه غايت خضوع است براى او سبحانه * ( وَمَحْيايَ ) * و زندگانى من يعنى آنچه من بر آنم در زندگى * ( وَمَماتِي ) * و آنچه بر آن ميميرم از ايمان و اطاعت و يا طاعات حياة و خيرات مضان به ممات چون وصيت و تدبير و يا نفس حياة و ممات * ( لِلَّه ) * مر خدايراست * ( رَبِّ الْعالَمِينَ ) * كه پروردگار عالميان است * ( لا شَرِيكَ لَه ) * در حالتى كه هيچ شريكى نيست مر او را يعنى خالص و خاص است براى او و غيرى را در عبادت شريك او نميگردانم مانند بت پرستان و قربانى بنام او ميكنم نه بنام غير او و در حج بوقت تلبيه ديگرى را با او ياد نميكنم بر خلاف اهل جاهليت كه ميگفتند ( لبيك لا شريك لك الا شريك هو لك ) و گفته‌اند مراد از اين كلمات تفويض خود و امور خود است به حق سبحانه يعنى هر چه ميكنم و ميگويم و دارم همه مر خدايراست و در اينكلام عاقبت فرجام تنبيه است بر آنكه بنده بايد حياة خود را صرف شهوات نكند و ممات خود را براى ورثه نگذارد * ( وَبِذلِكَ ) * و به اين اخلاص يا قول * ( أُمِرْتُ ) * مأمور شده‌ام * ( وَأَنَا أَوَّلُ الْمُسْلِمِينَ ) * و من اول مسلمانانم چه اسلام هر نبى مقدم است بر اسلام امت او و در اين بيان فضل اسلام است و وجوب اتباع حضرت رسول است ( ص ) در اسلام و بعد از بيان اخلاص در دين امر ميفرمايد رسول را به تبيين بطلان افعال مشركان بقوله * ( قُلْ ) * بگو اى محمد ( ص ) مر اهل شرك را كه * ( أَ غَيْرَ اللَّه ) * آيا غير خداى را * ( أَبْغِي رَبًّا ) * طلبم پروردگارى را و در عبادت او را بوى شريك سازم مروى است كه در وقت مبالغه كفار مر آن حضرت را در رجوع با دين ايشان حقتعالى اين آيه فرستاد كه اى محمد ( ص ) بر سبيل انكار و توبيخ و احتجاج بگو كه آيا من طلب غير او سبحانه كنم\r\n* ( وَهُوَ رَبُّ كُلِّ شَيْءٍ ) * و حال آنكه او است كه آفريدگار همه چيزها است پس ما سواى او مربوب\r\n","description":"","footnote":"","page_name":" 499 ","page_number":499},
  {"content":"\r\nو مخلوق او باشند و مربوب از براى ربوبيت سزاوار نبود * ( لا تَكْسِبُ كُلُّ نَفْسٍ ) * و كسب نمى كند هيچ نفسى از بدنها * ( إِلَّا عَلَيْها ) * مگر كه و بال آن بر او است نه بر غير او و اين جواب وليد مغيره است كه ميگفت اى صناديد عرب متابعت من كنيد گناهان شما در گردن من كقولهم اتَّبِعُوا سَبِيلَنا وَلْنَحْمِلْ خَطاياكُمْ پس حق سبحانه فرمود كه * ( وَلا تَزِرُ وازِرَةٌ ) * و برندارد هيچ نفسى بردارنده * ( وِزْرَ أُخْرى ) * بار ديگرى را بلكه هر كس و بال گناه خود خواهد كشيد و هيچ كس را بگناه ديگرى عقوبت نخواهد كرد * ( ثُمَّ إِلى رَبِّكُمْ مَرْجِعُكُمْ ) * پس بسوى جزاى پروردگار است بازگشت شما * ( فَيُنَبِّئُكُمْ ) * پس خبر دهد شما را در آخرت * ( بِما كُنْتُمْ فِيه ) * به آنچه بوديد كه در آن * ( تَخْتَلِفُونَ ) * اختلاف ميكرديد در دنيا از امور دينيه و حق و باطل آن بر شما ظاهر خواهد نمود * ( وَهُوَ الَّذِي جَعَلَكُمْ ) * و اوست آن كسى كه گردانيده شما را اى آدميان * ( خَلائِفَ الأَرْضِ ) * خلفاى زمين بعد از قوم بنى الجان و يا خطاب با اهل ايمانست از امت محمد ( ص ) و يا اهل هر عصرى را از شما خليفه اهل عصر سابق گردانيده و بر هر تقدير خطاب با اهل ايمانست كه امت مرحومه‌اند و معنى آنست كه اى مؤمنان شما را خليفهء امم گذشته گردانيد * ( وَرَفَعَ بَعْضَكُمْ ) * و برداشت بعضى را از شما * ( فَوْقَ بَعْضٍ ) * زير برخى ديگر * ( دَرَجاتٍ ) * پايهاى بلند در شرف و بزرگى و در غنا و توانگرى و امثال آن * ( لِيَبْلُوَكُمْ ) * تا بيازمايد شما را * ( فِي ما آتاكُمْ ) * در آنچه داده بشما از مال و جاه يعنى تا شما را به آن معاملهء آزمايندگان كند تا بر عالميان ظاهر گردد كه كدام از شما شاكر است بر غنى و صابر بر فقر * ( إِنَّ رَبَّكَ سَرِيعُ الْعِقابِ ) * بدرستى كه پروردگار تو زود عقوبت كننده است ناسپاسان و ناشكيبايان را و چون ما هو آت در حكم وقوع است از اينجهت جملهء اسميه ايراد فرموده و مثل اينست قوله * ( وَإِنَّه ) * و بدرستى كه او * ( لَغَفُورٌ رَحِيمٌ ) * آمرزنده است و مهربان بر شاكران و صابران وصف عقاب بسرعة و عدم اضافهء آن به خود و وصف ذات خود بمغفرت و ضم وصف رحم به آن و ايراد آن بصيغهء مبالغه و لام مؤكده تنبيه است بر آنكه حقتعالى غفور بالذاتست و معاقب بالعرض و كثير الرحمة است و قليل العقوبة\r\nپايان جلد سوم\r\nاميد است خداوند متعال توفيق عنايت فرمايد تا بقيه مجلدات بطبع برسد\r\n( حسن علمى )\r\n\r\n","description":"","footnote":"","page_name":" 500 ","page_number":500}
  ]