[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nهوالحى\r\nدورهء علوم و معارف اسلام\r\n4\r\nروح مجرد\r\nيادنامهء موحد عظيم و عارف كبير\r\nحاج سيد هاشم موسوى حداد\r\n( أفاض الله علينا من بركات تربته )\r\nاز أقدم و افضل تلامذه\r\nاخلاقى كبير عارف بالله و بأمرالله آية الله العظمى\r\nحاج سيد على قاضى طباطبائى تبريزى\r\n( نفعناالله والمسلمين من بركات علومه )\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ه‍ ق .\r\nروح مجرد : يادنامهء موحد عظيم و عارف كبير حاج سيد هاشم موسوى حداد . . . / تأليف سيد محمد حسين حسينى طهرانى . - [ ويرايش 2 
  ] مشهد : علامهء طباطبائى ، 1429 ه‍ ق .\r\nبيست و چهار ، [ 832 
  ] ص . : عكس . - دورهء علوم و معارف اسلام ، 4 )\r\nطبع قبلى در سنهء 1427 ه‍ ق . بوده است\r\nواژه نامه .\r\nكتابنامه : ص 801 - 813 و به صورت زيرنويس .\r\n1 . حداد ، سيد هاشم ، 1318 - 1404 ه‍ ق . 2 . عرفان - سرگذشتنامه . 3 . سير و سلوك . 4 . وحدت وجود . 5 . توحيد . الف . عنوان . ب . فروست : علوم و معارف اسلام .\r\n9 ر / 5 ح / 897 / 280 BP\r\n8 ح / 8924 / 297\r\nشابك ( با جلد معمولى ) 6 - 64 - 6533 - 964 - 978\r\nISBN 978 - 964 - 6533 - 64 - 6\r\nشابك ( با جلد زركوب ) 9 - 18 - 6533 - 964 - 978\r\nISBN ( Hardcover ) 978 - 964 - 6533 - 18 - 9\r\nدورهء علوم و معارف إسلام ( 4 )\r\nروح مجرد\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع دهم : محرم الحرام 1429 هجرى قمرى\r\nتعداد : 5000 نسخه\r\nچاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، جاده طرقبه ، نرسيده به پمپ بنزين ، امام رضا عليه السلام 47 ، شماره 16 ، تلفن 5592125 ، صندوق پستى 3559 - 91375\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nتمثال حضرت آية الله العظمى حاج سيد ميرزا على قاضى ، در سن 60 تا 65 سالگى\r\n( استاد آية الحق و العرفان حاج سيد هامش حداد )\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\nتمثال حضرت آية الله العظمى حاج سيد ميرزا على قاضى ، در سن قريب 80 سالكى\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\nتمثال آية الحق و العرفان حاج سيد هاشم حداد با قرآن كريم در دست\r\n\r\n","description":"","footnote":"","page_name":" شناسنامه 7 ","page_number":7},
  {"content":"\r\n\r\nتمثال آية المحق والعرفان حاج سيد هاشم حداد در حال نماز جماعت عيد فطر\r\n\r\n","description":"","footnote":"","page_name":" شناسنامه 8 ","page_number":8},
  {"content":"\r\n . \r\n","description":"","footnote":"","page_name":" شناسنامه 9 ","page_number":9},
  {"content":"\r\n . \r\n","description":"","footnote":"","page_name":" شناسنامه 10 ","page_number":10},
  {"content":"\r\n . \r\n","description":"","footnote":"","page_name":" شناسنامه 11 ","page_number":11},
  {"content":"\r\n . \r\n","description":"","footnote":"","page_name":" شناسنامه 12 ","page_number":12},
  {"content":"\r\n . \r\n","description":"","footnote":"","page_name":" شناسنامه 13 ","page_number":13},
  {"content":"\r\n . \r\n","description":"","footnote":"","page_name":" شناسنامه 14 ","page_number":14},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":15},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":16},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":17},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":18},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":19},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":20},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":21},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":22},
  {"content":"\r\n . \r\n","description":"","footnote":"","page_name":" فهرست مطالب 9 ","page_number":23},
  {"content":"\r\n . \r\n","description":"","footnote":"","page_name":" فهرست مطالب 10 ","page_number":24},
  {"content":"\r\n . \r\n","description":"","footnote":"","page_name":" فهرست مطالب 11 ","page_number":25},
  {"content":"\r\n . \r\n","description":"","footnote":"","page_name":" فهرست مطالب 12 ","page_number":26},
  {"content":"\r\n . \r\n","description":"","footnote":"","page_name":" فهرست مطالب 13 ","page_number":27},
  {"content":"\r\n . \r\n","description":"","footnote":"","page_name":" فهرست مطالب 14 ","page_number":28},
  {"content":"\r\n . \r\n","description":"","footnote":"","page_name":" فهرست مطالب 15 ","page_number":29},
  {"content":"\r\n . \r\n","description":"","footnote":"","page_name":" فهرست مطالب 16 ","page_number":30},
  {"content":"\r\n . \r\n","description":"","footnote":"","page_name":" فهرست مطالب 17 ","page_number":31},
  {"content":"\r\n . \r\n","description":"","footnote":"","page_name":" فهرست مطالب 18 ","page_number":32},
  {"content":"\r\n . \r\n","description":"","footnote":"","page_name":" فهرست مطالب 19 ","page_number":33},
  {"content":"\r\n . \r\n","description":"","footnote":"","page_name":" فهرست مطالب 20 ","page_number":34},
  {"content":"\r\n . \r\n","description":"","footnote":"","page_name":" فهرست مطالب 21 ","page_number":35},
  {"content":"\r\n . \r\n","description":"","footnote":"","page_name":" فهرست مطالب 22 ","page_number":36},
  {"content":"\r\n . \r\n","description":"","footnote":"","page_name":" فهرست مطالب 23 ","page_number":37},
  {"content":"\r\n . \r\n","description":"","footnote":"","page_name":" فهرست مطالب 24 ","page_number":38},
  {"content":"\r\n\r\nهوالحى\r\nدورهء علوم و معارف اسلام\r\n4\r\nروح مجرد\r\nيادنامهء\r\nموحد عظيم و عارف كبير\r\nحاج سيد هاشم موسوى حداد\r\nأفاض الله علينا من بركات تربته\r\nاز أقدم و افضل تلامذه\r\nاخلاقى كبير عارف بالله و بأمرالله آية الله العظمى\r\nحاج سيد على قاضى طباطبائى تبريزى\r\nنفعناالله والمسلمين من بركات علومه\r\nلمؤلفه الفانى :\r\nسيد محمد حسين حسينى طهرانى\r\nعفى عنه\r\n\r\n","description":"","footnote":"","page_name":" فهرست مطالب 25 ","page_number":39},
  {"content":"\r\n . \r\n","description":"","footnote":"","page_name":" فهرست مطالب 26 ","page_number":40},
  {"content":"\r\n\r\nديباچه\r\n\r\n","description":"","footnote":"","page_name":" 1 ","page_number":41},
  {"content":"\r\n . \r\n","description":"","footnote":"","page_name":" 2 ","page_number":42},
  {"content":"\r\n\r\nهُوَ العَليمُ الحَكيمُ\r\nاى نور مطلق ! و اى روح مجرّد ! اى حَدّاد ! تو پيوسته دريائى بودى كه بر طالبان حقيقت و پويندگان سُبُل سلام ، از سرشارى و فَيَضان و مَلآن خود ريزش مىنمودى !\r\nامواج اين درياى ژرف و بى كرانه ، توحيد و معرفت بود ؛ و مواليد و فرآورده‌هاى آبهاى فراوان آن ، حجّت و برهان ، روشنائى و ايقان ، كشف و شُهود ، و بصيرت و إتقان ( كه چون دريا موج ميزد و با آن ، نور و علم ، روشنى و ايضاح ، بينائى و عرفان نمودار مىشد و واقعيّتش را بر جويندگان راه حقّ و سالكان سبيل فناء و اندكاك در ذات اقدس احديّت نشان ميداد ) .\r\nحِلم و بردبارى ، صبر و شكيبائى ، تحمّل و استقامت ، و تمكّن در شدائد و مصائب ، در حكم دو كناره و دو ساحل اين شطّ وسيع و درياى عريض بود كه حافظ و نگهبان و پاسدار و مرزبان اين درياى موّاج و پر خروش و سرشار از علمت بود كه نمىگذاشت آبها بيرون بريزد ، و كثرت علم طغيان كند ، و زمام از دست برود ، و گفتارى يا كلامى را ما فوق طاقت اهل عالم بر آنان تحميل نمايد . )\r\nو آنچه در زمرهء جواهرات و اشياء نفيسه و درّ و مرجان و مرواريد اين دريا به شمار مىآمد و گوهر گرانبهاى حاصل اين بحر عميق بود ، همانا تقوى و طهارت و نور و عرفان بود كه بر جهان انسانيّت به عنوان صافىترين ارمغان ملكوتى ارزانى ميشد ) .\r\n وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا  .\r\n\r\n","description":"","footnote":"","page_name":" 3 ","page_number":43},
  {"content":"\r\n\r\nبِسْمِ اللهِ الرَّحْمَنِ الرَّحِيمِ\r\n    اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَيْءٍ عَلِيمٌ * فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ * رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ * لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ .     ( سورهء النّور ، آيات 35 - 38 )\r\nهَجَمَ بِهِمُ الْعِلْمُ عَلَى حَقِيقَةِ الْبَصِيرَةِ ، وَ بَاشَرُوا رُوحَ الْيَقِينِ ، وَ اسْتَلَانُوا مَا اسْتَوْعَرَهُ الْمُتْرَفُونَ ، وَ أَنِسُوا بِمَا اسْتَوْحَشَ مِنْهُ الْجَاهِلُونَ ، وَ صَحِبُوا الدُّنْيَا بِأَبْدَانٍ أَرْوَاحُهَا مُعَلَّقَةٌ بِالْمَحَلِّ الاعْلَى . أُولآئِكَ خُلَفَاءُ اللهِ فِى أَرْضِهِ ، وَ الدُّعَاةُ إلَى دِينِهِ ، ءَاهِ ءَاهِ ، شَوْقًا إلَى رُؤْيَتِهِمْ ! ( أمير المؤمنين عليه السّلام ، حكمت 147 از نهج البلاغة )\r\n« امواج علم بر اساس حقيقت ادراك و بصيرت بر آنها هجوم برد و به يكباره آنان را احاطه نمود ؛ و جوهرهء ايمان و يقين را به جان و دل خود مسّ كردند ؛ و آنچه را كه خوشگذرانها سخت و ناهموار داشتند ، نرم و ملايم و هنجار انگاشتند ؛ و به آنچه جاهلان از آن در دهشت و ترس بودند انس گرفتند . فقط با بدن خاكى خود همنشين دنيا شدند ، با روح‌هائى كه به بلندترين قلّه از\r\n\r\n","description":"","footnote":"","page_name":" 4 ","page_number":44},
  {"content":"\r\n\r\nذِروهء قدس عالم ملكوت آويخته بود . ايشانند در روى زمين جانشينان خدا ، و داعيان بشر بسوى دين خدا .\r\nآه آه ، چقدر اشتياق زيارت و ديدارشان را دارم ! »\r\nبِسْمِ اللهِ الرَّحْمَنِ الرَّحِيمِ\r\n مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا .  ( سورهء الاحزاب ، آيه 23 ) يادنامهء ارتحال إنسانُ العَينِ وَ عَينُ الإنسانِ الَّذى لَم يَأْتِ الزّمانُ بمِثلِه ، العارِفُ الكاملُ المُتَحقِّقُ بحَقيقَةِ العبوديّة ، نُقطَةُ الوَحدَةِ بَينَ قَوْسَىِ الاحَديّةِ وَ الواحِديَّة : حضرت آقاى حاجّ سيّد هاشم موسوى حدّاد در 12 ماه مبارك رمضان 1404 هجريّهء قمريّه .\r\n( 12 ماه مبارك رمضان 1404 ) ( تاريخ كتابت اوّل محرّم ) « 1 »\r\n\r\n\r\n","description":"","footnote":"\r\n( 1 ) مطالب فوق را در روى صفحه‌اى بزرگ به طول 80 و به عرض 60 سانتيمتر ، جناب صديق ارجمند و گرامى آقاى مهندس حاج عبّاس هاديزادهء اصفهانى زيد توفيقُه ، داماد ارشد مرحوم آية الله شيخ مرتضى مطهّرى قدَّس اللهُ روحَه ، انتخاب و به خطّ زيباى نستعليق كاتب معروف عصر : آقاى عبّاس أخَوَيْن تحرير ، و در قاب شيشه‌اى پشت نماى دو رويه تزيين ، و از محلّ اقامتشان طهران براى حقير به مشهد مقدّس به مناسبت تعزيت و تسليت در رحلت استاد بزرگوار ارسال نموده‌اند .\r\n","page_name":" 5 ","page_number":45},
  {"content":"\r\n\r\n\r\nديباچه\r\nبِسم اللهِ الرَّحمَن الرَّحيم\r\n وَ لَمْ يَزَلْ سَيِّدِى بِالْحَمْدِ مَعْرُوفا * وَ لَمْ يَزَلْ سَيِّدِى بِالْجُودِ مَوْصُوفا ( 1 )\r\nوَ كَانَ إذْ لَيْسَ نُورٌ يُسْتَضَآءُ بِهِ * وَ لَا ظَلَامَ عَلَى الآفَاقِ مَعْكُوفا ( 2 )\r\nفَرَبُّنَا بِخِلَافِ الْخَلْقِ كُلِّهِم * وَ كُلِّ مَا كَانَ فِى الاوْهَامِ مَوْصُوفا ( 3 )\r\nوَ مَنْ يُرِدْهُ عَلَى التَّشْبِيهِ مُمْتَثِلًا * يَرْجِعْ أَخَا حَصَرٍ بِالْعَجْزِ مَكْتُوفا ( 4 )\r\nوَ فِى الْمَعَارِجِ يُلْقِى مَوْجُ قُدْرَتِهِ * مَوْجاً يُعَارِضُ طَرْفَ الرُّوحِ مَكْفُوفا ( 5 )\r\nفَاتْرُكْ أَخَا جَدَلٍ فِى الدِّينِ مُنْعَمِقًا * قَدْ بَاشَرَ الشَّكُّ فِيهِ الرَّأْىُ مَأْوُوفا ( 6 )\r\nوَ اصْحَبْ أَخَا ثِقَةٍ حُبًّا لِسَيِّدِه * وَ بِالْكَرَامَاتِ مِنْ مَوْلَاهُ مَحْفُوفا ( 7 )\r\nأَمْسَى دَلِيلَ الْهُدَى فِى الارْضِ مُبْتَسِماً * وَ فِى السَّمَاءِ جَمِيلَ الْحَالِ مَعْرُوفا ( 8 ) « 1 » \r\n\r\n\r\n","description":"","footnote":"\r\n( 1 ) اين ابيات از أمير المؤمنين عليه السّلام است كه در پايان خطبهء غرّاى خود دربارهء توحيد ذات اقدس حقّ تعالى و صفات و أسماءِ او ايراد فرموده‌اند ، در جواب ذِعْلَب كه عرض كرد :\r\nيا أميرَ الْمُؤْمِنينَ ! هَلْ رَأيْتَ رَبَّكَ ؟ !\r\nفَقالَ : وَيْلَكَ يا ذِعْلِبُ ! ما كُنْتُ أعْبُدُ رَبًّا لَمْ أرَهُ .\r\nخطبه مفصّل است . مجلسى در « بحار الانوار » در ج 40 از طبع حروفى حيدرى ، در\r\n","page_name":" 6 ","page_number":46},
  {"content":"\r\n\r\n1 - لا يزال و پيوسته در ازل آقاى من و مولاى من ، به محمود بودن و مورد حمد و ستايش قرار گرفتن معروف بود ؛ و پيوسته از ازل آقاى من به صفت جود و عطا و انفاق بر عالم كائنات موصوف بود ) 2 - و ذات اقدسش قديم بود و وجود داشت در وقتىكه نورى نبود تا از پرتو آن روشنى گرفته شود ، و ظلمتى نبود تا بر آفاق ، زنگار قيد و عدم را بگسترد ) 3 - بنابراين ، پروردگار ما به خلاف جميع مخلوقات است ، و به خلاف آنچه كه در دائرهء فكرت و وهم و انديشه به وصف درآيد ) 4 - و كسى كه بخواهد بنا بر سبيل تشبيه ، مِثلى و مانندى براى وى بجويد ، با خستگى و واماندگى باز گردد درحالىكه دو كتف بالهاى تفكّرش به بند عجز و ناتوانى بسته شده است .\r\n5 - و در بلنديهاى معرفت او ، موج قدرتش چنان موجى مىافكند و پرتاب مىكند كه ديدگان روح و روان آدمى را كور كرده و جلوى بينش او را ميگيرد ) 6 - فلهذا تو از افرادى كه در دين جدل مىكنند و در اوهام خود فروميروند و پيوسته با شكّ و ترديد و با رأى و انديشهء خراب و معيوب نظاره مىنمايند كناره بگير و ايشان را در وادى ضلالت و گمراهيشان به بوتهء نسيان بسپار و در زير\r\n\r\n\r\n","description":"","footnote":"\r\n- كتاب التّوحيد ، باب از ابواب جوامع التّوحيد ، حديث ، ص 304 تا ص 306 از « توحيد » صدوق با سند متّصل خود آورده است . و در خاتمه‌اش وارد است كه : ذعلب از صولت اين كلام بيهوش شد و سپس إفاقه يافت و گفت :\r\nمن چنين گفتارى را نشنيده‌ام و ديگر مثل آن را نخواهم شنيد )\r\nحضرت استاد علّامهء طباطبائى قدَّس الله سرَّه در تعليقهء خود بر « بحار الانوار » در اينجا فرموده‌اند : اين اشعار بهترين دليل است بر آنكه خلقت عالم از اوّلش منقطع نيست بلكه پيوسته خلقت در كار بوده است همچنان كه خلقت از آخرش منقطع نيست و پيوسته در كار خواهد بود .\r\n","page_name":" 7 ","page_number":47},
  {"content":"\r\n\r\nخاك فراموشى دفن كن .\r\n7 - و با افرادى كه به جهت شدّت مودّت و عشق و محبّت آقا و سيّد و سالارشان : خداى متعال ، داراى مقام امانت و وثاقت شده‌اند و به كرامات ازليّه و عنايات ملكوتيّهء مولايشان محفوف گرديده‌اند ، مصاحبت نما و همنشين باش و آنان را يار مهربان و رفيق شفيق خود بنما .\r\n8 - آن افرادى كه در روى زمين با بشاشت وجه و انشراح صدر و تبسّم روحى ملكوتى ، دليلان به سوى راه هدايت و نجاح و نجات و فلاحند ؛ و در آسمان به نيكوئى حال و جمال عقائد و معارف و ملكات مشهور و معروف مىباشند .\r\n\r\n","description":"","footnote":"","page_name":" 8 ","page_number":48},
  {"content":"\r\n\r\n\r\nمقدمه\r\n\r\n","description":"","footnote":"","page_name":" 9 ","page_number":49},
  {"content":"\r\n . \r\n","description":"","footnote":"","page_name":" 10 ","page_number":50},
  {"content":"\r\n\r\nبِسْمِ اللهِ الرَّحْمَنِ الرَّحيم\r\nوَ صَلَّى اللهُ عَلَى مُحَمَّدٍ وَ ءَالِهِ الطَّاهِرينَ\r\nوَ لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى يَوْمِ الدّينِ\r\nوَ لا حَوْلَ وَ لا قُوَّةَ إلَّا بِاللهِ الْعَلىِّ الْعَظيم\r\nحَسْبُنا اللهُ وَ نِعْمَ الْوَكيلُ نِعْمَ الْمَوْلَى وَ نِعْمَ النَّصير\r\nيكى از شاگردان مكتب اخلاقى و عرفانىِ فريد عصر و حسنهء دهر ، عارف بى بديل و موحّد بى نظير ، سيّد العلماءِ العامِلين أفضل الفقهاءِ و المجتهدين مرحوم آية الله العظمى حاج سيّد ميرزا على آقاى قاضى قدَّس اللهُ تُربتَه المُنيفة ؛ مرحوم سيّد جليل و عارف نبيل اهل توحيد بحقّ معنى الكلمه حاجّ سيّد هاشم موسوىّ حَدّاد أنارَ اللهُ شَابيبَ قبرِهِ الشّريفِ مِن أنوارِه القاهرَةِ القُدسيَّة مىباشد ، كه از قديمىترين تلامذهء آن آيت إلهى محسوب ، و از قدرتمندترين شاگردان وى در سلوك راه تجريد و در نور ديدن و پشت سر گذاشتن عالم ملك و ملكوت و نشآتِ تعيّن ، و ورود در عالم جبروت و لاهوت ، و اندكاك محض و فناى صرف در ذات احديّت حضرت حقّ جلّ و علا مىباشد .\r\nالْحَدّادُ وَ ما أدْراكَ مَا الْحَدّادُ ؟ !\r\n\r\nذكر و ياد حضرت حاج سيّد هاشم حدّاد در كلمات علّامه آية الله طباطبائى و آية الله حاج شيخ عبّاس قوچانى و علّامهء لاهيجى انصارى\r\nحقير قبل از تشرّف به نجف اشرف و آستان بوسى حضرت مولى الموحّدين أمير المؤمنين عليه صلواتُ الله و ملائكتِه أجمعين ، اوقاتى كه در بلدهء طيّبهء قم از محضر پر فيض حضرت استاد علّامه آية الله طباطبائى قدّس اللهُ نفسَه بهرمند مىشدم ، گهگاهى حضرت ايشان نامى از آقاى\r\n\r\n","description":"","footnote":"","page_name":" 11 ","page_number":51},
  {"content":"\r\n\r\nسيّد هاشم مىبردند كه از قدماى تلامذهء مرحوم قاضى است و بسيار شوريده و وارسته است و در كربلا سكونت دارد ، و مرحوم قاضى هر وقت به كربلا مشرّف مىشوند ، در منزل ايشان سكونت ميگزينند .\r\nاين ببود تا خداوند توفيق تشرّف بدان آستان را مرحمت فرمود ؛ و حقير در نجف اشرف به توصيهء حضرت استاد علّامه ، در امور عرفانى و الهى فقط با حضرت آية الله حاج شيخ عبّاس قوچانى أفاضَ اللهُ تربتَه مِنْ أنواره ، حَشر و نَشر داشتم و ايشان گاهى نامى از حضرت آقاى حدّاد مىبردند ؛ و بعضى از رفقا كه تلامذهء مرحوم قاضى بودند مخصوصاً بعضى از مسافرين و زائرين ، در محضر آية الله قوچانى نامى از ايشان برده و احوالپرسى مىنمودند ؛ و ايشان هم ميفرمودند : در كربلا هستند و الحَمد لِلّه حالشان خوب است .\r\nو چون ما در نجف بوديم و به درس و مباحثه مشغول ، لهذا براى زيارت مرقد مطهّر حضرت سيّد الشّهداء عليه السّلام فقط در بعضى از ليالى جمعه و يا بعضى از مواقع زيارتى بود كه به كربلا مىآمديم و همان شب و يا فرداى آن روز بر مىگشتيم ؛ و ديگر مجالى براى پىجوئى و ملاقات آقاى حدّاد نبود .\r\nاين مدّت قريب هفت سال به طول انجاميد ؛ تا روزى در صحن مطهّر ، يكى از تلامذهء مرحوم قاضى به نام : علّامهء لاهيجى انصارى كه براى زيارت مشرّف شده بود و با حضرت آية الله حاج شيخ عبّاس در وسط صحن ملاقات كرده و ديده بوسى كردند - و من هم در آن‌وقت در معيّت ايشان بودم - در ضمن احوال‌پرسىها و مكالمات ، از حضرت آقاى سيّد هاشم نام برد و احوالپرسى نمود ؛ و در ميان سخنان خود گفت :\r\n« مرحوم قاضى خيلى به ايشان عنايت داشت ، و او را به رفقاى سلوكى معرّفى نمىكرد ؛ و بر حال او ضَنَّت داشت كه مبادا رفقا مزاحم او شوند . او تنها شاگردى است كه در زمان حيات مرحوم قاضى موت اختيارى داشته است ؛\r\n\r\n","description":"","footnote":"","page_name":" 12 ","page_number":52},
  {"content":"\r\n\r\nبعضى اوقات ساعات موت او تا پنج و شش ساعت طول مىكشيد .\r\nو مرحوم قاضى ميفرمود : سيّد هاشم در توحيد مانند سنّيها كه در سنّى گرى تعصّب دارند ، او در توحيد ذات حقّ متعصّب است ؛ و چنان توحيد را ذوق كرده و مسّ نموده است كه محال است چيزى بتواند در آن خلل وارد سازد . »\r\nاز اين مكالمه و گفتگو مدّتى مديد نگذشت تا زيارتى حضرت أبا عبد الله عليه السّلام پيش آمد و آن زيارتى نيمهء شعبان سنهء 1376 هجريّهء قمريّه بود كه حقير را توفيق زيارت حاصل و به كربلا مشرّف شدم ؛ و در آن سفر توفيق زيارت و دست بوسى حضرت آقاى حاج سيّد هاشم را پيدا كردم و تا بيست و هشت سال تمام كه ايشان از دار فانى رحلت نمودند يعنى در سنهء 1404 روابط و صميميّت و ارادت بنحو اكمل و أتمّ برقرار بود . و تا اين زمان كه هشت سال از ارتحال ايشان ميگذرد ، پيوسته يادشان و ذكرشان به مراتب بيشتر از پدر در افق خاطره مجسّم است . رَحْمَةُ اللهِ عليه رَحمةً واسعَةً .\r\n\r\nالحدّادُ و ما أدْراكَ ما الحدّادُ ؟ !\r\nاين مرد بقدرى عظيم و پر مايه بود كه لفظ عظمت براى وى كوتاه است ؛ بقدرى وسيع و واسع بود كه عبارت وسعت را در آنجا راه نيست ؛ بقدرى متوغّل در توحيد و مندكّ در ذات حقّ متعال بود كه آنچه بگوئيم و بنويسيم فقط اسمى است و رسمى ؛ و او از تعيّن خارج ، و از اسم و رسم بيرون بود . آرى ، سيّد هاشم حدّاد كه حقّاً و واقعاً روحى فداه ، مردى بود كه دست كوتاه ما به دامان بلند او نرسيد ؛ و در اين مدّت مديد در مسافرتهاى همه ساله كه يك بار و بعضى اوقات دو بار اتّفاق مىافتاد و دو إلى سه ماه طول مىكشيد و غالباً هم بنده در كربلا بودم و در منزل ايشان وارد بودم و جزو اطفال و بچّه‌هاى ايشان به حساب مىآمدم ، ولى مع‌ذلك او رفت و ما هنوز خيره و شرمنده و سر به زير در برابر آن علوّ و آن مقام و آن جلالت سرافكنده مانده‌ايم .\r\n\r\n","description":"","footnote":"","page_name":" 13 ","page_number":53},
  {"content":"\r\n\r\nايشان قابل توصيف نيست . من چه گويم دربارهء كسى كه به وصف در نمىآيد ؛ نه تنها لا يوصَف بود ، بلكه لا يُدرك و لا يوصَف بود ؛ نه آنكه يُدْرك و لا يوصَف بود .\r\n\r\nعدم قدرت مصنّف بر شرح احوال و بيان مدارج و معارج حدّاد\r\nلهذا در نوشتجات حقير از او نامى به چشم نمىخورد و شرح حالى به ميان نيامده است . حتّى در كتاب « مهر تابان » كه يادنامهء استاد بزرگوار حضرت آية الله علّامهء طباطبائى قدَّس اللهُ سرَّه مىباشد و در آنجا از حالات حضرت قاضى مفصّلًا سخن به ميان آمده است و از احوالات بعضى از شاگردان و حتّى اسم شاگردان متسلسِلًا آمده است ، نامى از سيّد هاشم حدّاد نيست ! چرا ؟ ! و به چه علّت ؟ ! براى اينكه ايشان به قلم در نمىآيد ، و در خامه نمىگنجد . او شاه‌باز بلند پروازى است كه هر چه طائر فكر و عقل و انديشه اوج بگيرد و بخواهد وى را دريابد ، مىبيند او برتر و عالىتر و راقىتر است . فَيَرْجِعُ الْفِكْرُ خاسِئاً وَ البَصَرُ ذَليلًا وَ البَصيرَةُ كَليلَةً ، فَتَبْقَى حَيْرَى لا تَعْرِفُ يَمْنَةً عَن يَسْرَةٍ وَ لا فَوْقاً مِن تَحْتٍ وَ لا أمامًا مِن خَلْفٍ .\r\nآخر چگونه كسى كه محدود به جهات و تعيّنات است توصيف روح مجرّد را كند ، و بخواهد آن را در قالب آورد و گرداگرد او بچرخد و او را شرح و بيان نمايد ؟ ! در اينجا مىبينيم كه چقدر خوب و روشن گفتار ملّاى رومى بر منصّهء حقيقت مىنشيند و مصداق خود را در خارج پيدا مىكند :\r\n من به هر جمعيّتى نالان شدم * جفت بدحالان و خوش حالان شدم\r\nهر كسى از ظنّ خود شد يار من * وز درون من نجست اسرار من\r\nسِرّ من از نالهء من دور نيست * ليك چشم و گوش را آن نور نيست\r\nتن ز جان و جان ز تن مستور نيست * ليك كس را ديد جان دستور نيست « 1 » \r\n\r\n\r\n","description":"","footnote":"\r\n( 1 ) \" مثنوى \" طبع آقا ميرزا محمود ، ص 1 ، سطر 3 و 4\r\n","page_name":" 14 ","page_number":54},
  {"content":"\r\n\r\nو يا در آنجا كه ميفرمايد :\r\n گرچه تفسير زبان روشنگر است * ليك عشقِ بى زبان روشن‌تر است\r\nچون قلم اندر نوشتن مىشتافت * چون به عشق آمد قلم بر خود شكافت\r\nچون سخن در وصف اين حالت رسيد * هم قلم بشكست و هم كاغذ دريد\r\nعقل در شرحش چو خَر در گل بخفت * شرح عشق و عاشقى هم عشق گفت\r\nآفتاب آمد دليل آفتاب * گر دليلت بايد از وى رو متاب\r\nاز وى ار سايه نشانى ميدهد * شمس هر دم نور جانى ميدهد\r\nسايه خواب آرد ترا هم چون سَمَر « 1 » * چون برآيد شمس ، انْشَقَّ الْقَمَر\r\nخود غريبى در جهان چون شمس نيست * شمس جان باقئى كش أمْس نيست\r\nشمس در خارج اگرچه هست فرد * مثل او هم مىتوان تصوير كرد\r\nليك شمسى كه از او شد هست اثير * نبْودش در ذهن و در خارج نظير \r\n\r\n\r\n","description":"","footnote":"\r\n( 1 ) سَمَر يعنى افسانه . ( تعليقه )\r\n","page_name":" 15 ","page_number":55},
  {"content":"\r\n\r\n در تصوّر ذات او را كُنج كو * تا درآيد در تصوّر مثل او « 1 » \r\nو چقدر خوب و روشن فرمايش مولى الموالى حضرت أمير المؤمنين عليه السّلام جا و محلّ خود را نشان ميدهد كه :\r\nصَحِبُوا الدُّنْيَا بِأَبْدَانٍ أَرْوَاحُهَا مُعَلَّقَةٌ بِالْمَحَلِّ الاعْلَى . أُولَئِكَ خُلَفَاءُ اللهِ فِى أَرْضِهِ وَ الدُّعَاةُ إلَى دِينِهِ . ءَاهِ ءَاهِ ، شَوْقًا إلَى رُؤْيَتِهِمْ !\r\n« در دنيا و عالم طبيعت فقط با بدنهاى خاكى خود همنشينى و برخورد داشتند درحالىكه جانهاى آنها به آسمان قدس و محلّ رفيع و عالى بسته بود . ايشانند فقط جانشينان خدا در روى زمينش و داعيان او به سوى دينش . آه آه ، چقدر مشتاق ديدار و زيارتشان هستم . »\r\n\r\nسبب تأليف كتاب\r\nامّا از آنجائى كه ولد ارشد و افضل و أعلم آية الله معظّم و حجّة الله مكرّم الهى ، حضرت حاج سيّد ميرزا على قاضى أعلَى اللهُ مقامَه المُنيف : جناب محترم و سرور مكرّم حقير ، فخر الفضلاءِ العِظام و عِماد العَشيرة الفخام و سيّد البَررة الكِرام ، ولد جسمانى و روحانى آن فقيد : آقاى حاج سيّد محمّد حسن قاضى طباطبائى تبريزى أدامَ اللهُ أيّامَ ظِلاله و بركاتِه ، كتابى را بالنّسبه مفصّل و مشروح در احوالات والد ارجمندشان : مرحوم قاضى در دست تأليف دارند و شايد به حمد الله و المنّه به زودى آمادهء طبع و نشر گردد ، و در جلد دوّم اين مجموعه شرح حالات و ترجمهء تلامذه و شاگردان آن بزرگمرد الهى آمده است ، و چندين بار با پيام شفاهى و اينك با رقيمهء كريمهء خود كتباً از حقير خواسته‌اند تا دربارهء حضرت آقا حاج سيّد هاشم حدّاد رضوانُ اللهِ تعالَى عَليه آنچه را كه ميدانم بنويسم و خدمت ايشان تقديم كنم ؛ لهذا امتثالًا لامره كه در حقيقت\r\n\r\n\r\n","description":"","footnote":"\r\n( 1 ) « مثنوى » ص 4 ، سطر 14 تا 19\r\n","page_name":" 16 ","page_number":56},
  {"content":"\r\n\r\nامتثال امر مرحوم والدشان است ، حقير بر آن شدم كه رساله‌اى گرچه مختصر باشد ، آن هم آنچه در حدود فهم و ادراك حقير بوده است ، در اينجا گرد آورده و به ايشان و به ارباب سلوك و معرفت تقديم كنم ، مَع الاعترافِ بالعَجْز و الإقرار بالقُصور . وَ مَا تَوْفِيقِى إِلَّا بِاللهِ ، عَلَيْهِ تَوَكَّلْتُ وَ إِلَيْهِ أُنِيبُ ؛ وَ هُوَ خَيْرُ الْهادى إلَى سَواءِ السَّبيل .\r\nو شروع اين رساله در ساعت ضُحَى از روز سه شنبه پانزدهم شهر رجب المرجّب سنهء يكهزار و چهارصد و دوازده هجريّهء قمريّه ، در بلدهء طيّبهء مشهد مقدّس رضوى عَلى شاهِدِها ءَالافُ التَّحيّةِ و الإكرام و السّلام و الإنْعام تحقّق پذيرفت ؛ و به نام روح مجرّد : يادنامهء حاجّ سيّد هاشم حدّاد قُدّس سرُّه ناميده شد .\r\nوَ أنا العبد الحقير الفقير المسكينُ المُستكين\r\nالسّيّد محمّدٌ الحُسَين الحُسينىّ الطِّهرانىّ\r\nعَفَا اللهُ عَن جرائِمه\r\n\r\n","description":"","footnote":"","page_name":" 17 ","page_number":57},
  {"content":"\r\n . \r\n","description":"","footnote":"","page_name":" 18 ","page_number":58},
  {"content":"\r\n\r\n\r\nبخش نخستين : مقدّمهء تشرّف و توفيق به محضر و ملازمت حضرت حدّاد\r\n\r\n","description":"","footnote":"","page_name":" 19 ","page_number":59},
  {"content":"\r\n . \r\n","description":"","footnote":"","page_name":" 20 ","page_number":60},
  {"content":"\r\n\r\nبِسم الله الرَّحمن الرَّحيم\r\nوَ صَلَّى اللهُ عَلَى سَيِّدِنا وَ نَبِيِّنا مُحَمَّدٍ وَ ءَالِهِ الطَّيِّبينَ\r\nوَ لَعْنَةُ اللهِ عَلَى أعْدآئِهِمْ أجْمَعينَ وَ لا حَوْلَ وَ لا قُوَّةَ إلّا بِاللهِ الْعَلىِّ الْعَظيمِ\r\nوَ هُوَ حَسْبُنا وَ نِعْمَ الْوَكيلُ نِعْمَ الْمَوْلَى وَ نِعْمَ النَّصيرُ\r\nتَحَصَّنْتُ بِالْمَلِكِ الْحَىِّ الَّذِى لَا يَمُوتُ ، وَ اعْتَصَمْتُ بِذِى الْعِزَّةِ وَ الْعَدْلِ وَ الْجَبَرُوتِ ، وَ اسْتَعَنْتُ بِذِى الْعَظَمَةِ وَ الْقُدْرَةِ وَ الْمَلَكُوتِ عَنْ كُلِّ مَا أَخَافُهُ وَ أَحْذَرُهُ . « 1 »\r\nاللَهُمَّ صَلِّ وَ سَلِّمْ وَ زِدْ وَ بارِكْ عَلَى صاحِبِ الدَّعْوَةِ النَّبَويَّةِ ، وَ الصَّوْلَةِ الْحَيْدَريَّةِ ، وَ الْعِصْمَةِ الْفاطِميَّةِ ، وَ الْحِلْمِ الْحَسَنيَّةِ ، وَ الشَّجاعَةِ الْحُسَيْنيَّةِ ، وَ الْعِبادَةِ السَّجّاديَّةِ ، وَ الْماثِرِ الْباقِريَّةِ ، وَ الآثارِ الْجَعْفَريَّةِ ، وَ الْعُلومِ الْكاظِميَّةِ ، وَ الْحُجَجِ الرَّضَويَّةِ ، وَ الْجودِ التَّقَويَّةِ ، وَ النَّقاوَةِ النَّقَويَّةِ ، وَ الْهَيْبَةِ الْعَسْكَريَّةِ ، وَ الْغَيْبَةِ الإلَهيَّةِ .\r\nاللَهُمَّ عَجِّلْ فَرَجَهُ ، وَ سَهِّلْ مَخْرَجَهُ ، وَ اجْعَلْنا مِنْ شيعَتِهِ وَ أعْوانِهِ وَ أنْصارِهِ . « 2 »\r\nصَلِّ اللَهُمَّ عَلَى التَّجَلّى الاعْظَمِ ، وَ كَمالِ بَهآئِكَ الاقْدَمِ ، شَجَرَةِ الطّورِ ، وَ الْكِتابِ الْمَسْطورِ ، وَ النّورِ عَلَى النّورِ فى طَخْيآءِ « 3 » الدَّيْجورِ ،\r\n\r\n\r\n","description":"","footnote":"\r\n( 1 ) از ادعيهء « صحيفهء ثانيهء علويّه » طبع سنگى ، ص 75 : و كان مِن دُعائِهِ عَليه السَّلام عِند كُلِّ نازلةٍ أو شِدّةٍ .\r\n( 2 ) صلوات معروفهء خواجه نصير الدّين طوسى ( ره )\r\n( 3 ) الطَّخْواء و الطَّخياء مِن اللَيالى : المُظلِمةُ .\r\n","page_name":" 21 ","page_number":61},
  {"content":"\r\n\r\nعَلَمِ الْهُدَى ، وَ مُجَلّى الْعَمَى ، وَ نورِ أقْطارِ الْوَرَى ، وَ بابِكَ الَّذى مِنْهُ يُؤْتَى ، الَّذى يَمْلَا الارْضَ قِسْطاً وَ عَدْلًا كَما مُلِئَتْ ظُلْمًا وَ جَوْرا .\r\n\r\nمقدّمهء تشرّف به محضر حضرت حدّاد\r\nدر ميان طلّاب و فضلا و علماى نجف اشرف اين قاعده برقرار است كه در ايّام زيارتى مخصوص حضرت مولى الكَوْنَين أبى عبد الله الحسين سيّد الشّهداء عَليه و عَلى أبيه و امِّه و جَدِّه و أخيه و التِّسعةِ الطّاهرةِ مِن أبنآئِهِ صَلواتُ اللهِ و سَلام ملائكتِهِ المقرَّبينَ و الانبياءِ و المُرسَلينَ ، مانند زيارت عَرَفه و زيارت أربعين و زيارت نيمهء شعبان ، پياده از نجف اشرف به كربلاى مُعلَّى مشرّف مىشوند ؛ يا از جادّهء مستقيم بيابانى كه سيزده فرسخ است ، و يا از جادّهء كنار شطّ فرات كه هجده فرسخ است . جادّهء بيابانى خشك و بى آب و علف است ، ولى مسافرين زودتر ميرسند و يك روزه و يا دو روزه راه را طىّ مىكنند ؛ ولى جادّهء كنار شطّ ، جادّهء ماشين رو نيست ، جادّهء پياده رو و مال‌رو است و انحراف نيز دارد ولى بعوض سر سبز و خرّم است و از زير درختهاى خرما و نخلستانها عبور مىكند ، و در هر چند فرسخى يك خان و مُضيف خانهء وسيع ( مهمانخانهء ساخته شده از حصير متعلّق به شيوخ أعراب كه در آنجا تمام واردين را بطور مجّانى هر چقدر كه بمانند پذيرائى مىكنند ) وجود دارد كه طلّاب روزها را تا به شب راه ميروند و شبها را در آنجا بيتوته مىنمايند ، و معمولًا سفرشان از راه آب كه اين راه است دو روز و يا سه روز طول مىكشد .\r\nحقير را در مدّت اقامت هفت سالهء در نجف اشرف جز دو بار توفيق تشرّف پياده به كربلا دست نداد ؛ چون مرحومهء والده در قيد حيات بودند ، و گرچه از رفتن ممانعت نمىنمودند ولى چون حقير در ايشان آثار اضطراب ميديدم ، خودم داوطلب براى راه پياده نمىشدم . تا يكى دو سال مانده به\r\n\r\n","description":"","footnote":"","page_name":" 22 ","page_number":62},
  {"content":"\r\n\r\nآخرين زمانى كه در نجف بوديم ، ديدم در ايشان آن اضطراب بواسطهء آشنائى با خانواده‌هاى نجفى تا اندازه‌اى پائين آمده است ، فلهذا ايشان را با بعضى از مسافرين و زائرين ايرانى كه بر ما وارد بودند ، قبلًا به كربلا روانه ساختيم و سپس خود با رفقا به راه افتاديم .\r\n\r\nدو سفر پيادهء حقير به كربلا در معيّت آية الله حاج شيخ عبّاس قوچانى\r\nدر هر دو سفر ، حقير در معيّت حضرت آية الله حاج شيخ عبّاس قوچانى أفاضَ اللهُ علينا مِن رَحَماتِه و بركاتِه بودم ، و ايضاً جناب محترم آية الله مرحوم حاج شيخ حسن‌على نجابت شيرازى و جناب محترم حجّة الإسلام و المسلمين آقاى حاج سيّد محمّد مهدى دستغيب شيرازى اخوى كوچكتر مرحوم شهيد دستغيب همراه بودند ؛ و در سفر دوّم نيز يكى از طلّاب آشنا با آية الله قوچانى به نام سيّد عبّاس يَنگَجى و يك نفر از ارادتمندان ايشان كه از رجال و معاريف طهران بود مصاحبت داشتند .\r\nتوضيح آنكه اين رَجُل معروف كه حقّاً مردى با صفا و پاكدل و عاشق خاندان ولايت است و الحَمد لِلّه هم اينك در قيد حيات است ، در نجف اشرف كه به عنوان زيارت تشرّف حاصل نموده بود ، به فقيد سعيد آية الله حاج شيخ عبّاس گفته بود : من ميخواهم يك روز لباس عملگى در تن كنم و در آن هنگام كه رواقها را چوب بست نموده و مشغول تعمير و گچ‌كارى و آينه‌كارى بودند ، در ميان عمله‌ها بطور ناشناس وارد و مشغول كار شوم ، از صبح تا به غروب آفتاب .\r\nآية الله حاج شيخ عبّاس كه وصىّ رسمى مرحوم قاضى در امر طريقت و اخلاق و سلوك إلى الله هستند ، وى را از اين عمل منع كردند و فرمودند : شما يك مرد معروف و سرشناسى هستى ، و اين كار زيبا و نيكو را هر چه هم پنهان كنى بالاخره آشكارا خواهد شد و بر سر زبانها خواهد آمد ؛ آنگاه غرور و عُجبى كه احياناً براى شما اين عمل به بار مىآورد چه بسا ضررش بيشتر از منافع اين عمل پسنديده باشد . و من اين‌طور صلاح مىبينم كه شما به عوض اين نيّت\r\n\r\n","description":"","footnote":"","page_name":" 23 ","page_number":63},
  {"content":"\r\n\r\nخير ، اينك كه ايّام زيارتى مخصوصهء نيمهء شعبان است پياده با ما به كربلا مشرّف شويد ! اين كار را كسى نمىفهمد ؛ تازه اگر هم بفهمد ، مثل آن عمل سرو صدا ايجاد نمىكند و عواقب وخيم روحى براى شما ندارد .\r\n\r\nزيارت پياده به كربلا در نيمهء شعبان 1376 هجريّهء قمريّه\r\nآن مرد محترم اين سخن را پذيرفت و آمادهء سفر پياده براى كربلا شد . اين سفر صبح روز دوازدهم شهر شعبان المعظّم سنهء يكهزار و سيصد و هفتاد و شش هجريّهء قمريّه بود كه سه روز و دو شب به طول انجاميد و ما در عصر روز چهاردهم به كربلاى معلّى وارد شديم . البتّه اين سفر پياده براى مردى كه از كارهاى سخت طلبگى به دور است و ناز پرورده و متنعّم بوده است چه بسا مشكل بود ؛ ولى از آنجائى كه حقيقةً از محبّين و شيعيان و مواليان است ، لهذا نه تنها اين راه صعب را همگام با سائر رفقا پيمود ، بلكه از عشق و شوريدگى خاصّى برخوردار بود ، و بسيار در راه گريه ميكرد ، و با خود اين غزل حافظ عليه‌الرّحمه را زمزمه مىنمود :\r\n صبا به لطف بگو آن غزال رعنا را * كه سر به كوه و بيابان تو داده‌اى ما را\r\nشكر فروش كه عمرش دراز باد چرا * تفقّدى نكند طوطى شكر خا را\r\nغرور حسن اجازت مگر نداد اى گل * كه پرسشى نكنى عندليب شيدا را\r\nبه خُلق و لطف توان كرد صيد اهل نظر * به بند و دام نگيرند مرغ دانا را\r\nندانم از چه سبب رنگ آشنائى نيست * سهى قدان سيه چشم ماه سيما را\r\nچو با حبيب نشينىّ و باده‌پيمائى * به ياد دار محبّان بادپيما را\r\nجز اين قدر نتوان گفت در جمال تو عيب * كه وضع مهر و وفا نيست روى زيبا را\r\nدر آسمان چه عجب گر به گفته حافظ * سماع زُهره به رقص آورد مسيحا را « 1 » \r\nو برخى اوقات قدرى از رفقا فاصله ميگرفت تا بيشتر به خود مشغول\r\n\r\n\r\n","description":"","footnote":"\r\n( 1 ) « ديوان خواجه حافظ » تصحيح پژمان ، ص 5 ، غزل شمارهء 9\r\n","page_name":" 24 ","page_number":64},
  {"content":"\r\n\r\nباشد ، و راز و نياز و سوز و گداز خود را خود بداند . اتّفاقاً از نيمهء راه به بعد باران باريد و جادّهء مال‌رو بدون اسفالت گل شده بود ، و اين مرد بدون هيچ محابا پايش در گل فرو ميرفت . تا تقريباً از يك فرسخى كربلا كه آثار شهر از دور كم و بيش خود را نشان ميداد ، كفشهاى خود را از پا در آورده و به هم گره زد و به اين‌طرف و آن طرف گردن خود آويزان نمود .\r\nو ما هم با همهء رفقا و همراهان خاك آلوده با همان وضع بدون غسل زيارت يكسره به حرم انور مشرّف شديم .\r\nاين زيارت تقريباً كمتر از يك ساعت طول كشيد . و از آنجا به سوى قبر حضرت أبا الفضل العبّاس عليه السّلام آمده و با همان حال و كيفيّت آن حضرت را نيز زيارت كرديم . و چون يكى از رفقاى كاظمينى و بغدادى كه به نام حاج عبد الزَّهراء گَرْعاوى بود ، شب را براى شام در مسافرخانه و مسجدى كه وارد شده بود دعوت نموده بود ، لهذا چون شب در آمد همهء رفقا براى غسل زيارتِ شب نيمه ، به حمّام خيمه گاه در آمده ، غسل نموده ، و با همديگر حرمين مطهّرين شريفين را زيارت كرده ، و سپس در موعد حاج عبد الزّهراء گرد آمده و تا به صبح به إحياء و شب‌زنده‌دارى و قرائت قرآن و دعا مشغول ، نماز صبح را در حرم مطهّر گزارده ، و پس از طلوع آفتاب فىالجمله استراحت و تمدّد اعصابى نموده ؛ و اينك همه حاضر براى انجام غسل زيارت روز نيمهء شعبان و تشرّف به حرمين شريفين شديم .\r\nپس از اداى زيارت بطور كامل ، فقط كسى كه عازم نجف بود ، بنده در معيّت آية الله قوچانى بودم ؛ چون آقا حاج شيخ حسن‌على نجابت و آقا حاج سيّد محمّد مهدى دستغيب از ايران براى زيارت آمده بودند ، و بنا بود با آن شخص محترم براى قبل از ماه مبارك رمضان خود را به شيراز و به طهران برسانند ؛ و آقاى سيّد عبّاس ميخواست عصر آن روز يا فردا به نجف مراجعت\r\n\r\n","description":"","footnote":"","page_name":" 25 ","page_number":65},
  {"content":"\r\n\r\nكند ، بنابراين بنده با حضرت آقاى حاج شيخ عبّاس عازم نجف بوده و به طرف محلّ سيّارات نجف حركت نموديم .\r\n\r\nسبب شهرت حضرت آقاى حاج سيّد هاشم به « حدّاد »\r\nحقير در بين راه به ايشان عرض كردم : ميل داريد برويم و از آقا سيّد هاشم نعل بند ديدنى كنيم ؟ ! ( چون ايشان در آن زمان به حجّ بيت الله الحرام مشرّف نشده بود ، و بواسطهء آنكه شغلشان نعل سازى و نعل كوبى به پاى اسبان بود ، به سيّد هاشم نعل بند در ميان رفقا شهرت داشت . بعداً يكى از مريدان ايشان كه در كربلا ساكن بود و حقّاً نسبت به ايشان ارادت داشت به نام حاج محمّد على خَلَف زاده كه شغلش كفّاشى بود ، شنيديم كه از نزد خود اين شهرت را احتراماً به حدّاد يعنى آهنگر تغيير داده است ؛ على هذا رفقا هم از آن به بعد ايشان را حدّاد خواندند . )\r\n\r\nآية الله حاج شيخ عبّاس به نجف برگشتند و حقير خدمت حدّاد رسيدم\r\nايشان در جواب فرمودند : سابقاً دكّان نعل سازى ايشان در عَلْوَه ( ميدان بار ) جنب بلديّه و در وسط شهر و بسيار نزديك بود ، و من آنجا را ميدانستم و ميرفتم ، امّا اينك تغيير كرده است و بسيار دور است و من هم بلد نيستم ؛ و علاوه لازم است كه زودتر به نجف برسم ، فلهذا الآن مجال ندارم ، باشد براى وقتى ديگر !\r\nعرض كردم : من الآن عجله‌اى براى مراجعت ندارم . اجازه ميفرمائيد بمانم و ايشان را زيارت كنم ؟ !\r\nفرمودند : خوب است ، مانعى ندارد . لهذا حقير از ايشان خداحافظى نموده و برگشتم ، و از نزديك عَلْوه و ميدان بار معروف كربلا نشانى جديد ايشان را جويا شدم ، گفتند : در بيرون شهر ، پشت شُرطه‌خانه ، در اصْطَبل شرطه خانه دكّانى دارد و آنجا كار مىكند .\r\n\r\nاوّلين بار تشرّف مصنّف به محضر حضرت حدّاد\r\nحقير ، خيابان عبّاسى را كه منتهى مىشود به شرطه خانه ( نظميّه و شهربانى ) پيمودم تا به آخر ، و از آنجا اصطبل را جويا شدم ، نشان دادند . وارد\r\n\r\n","description":"","footnote":"","page_name":" 26 ","page_number":66},
  {"content":"\r\n\r\nمحوّطه‌اى شدم بسيار بزرگ تقريباً به مساحت هزار متر مربع و دور تا دور آن طويله‌هاى اسبان بود كه به خوردن علوفهء خود مشغول بودند . پرسيدم : محلّ سيّد هاشم كجاست ؟ گفتند : در آن زاويه . بدان گوشه و زاويه رهسپار شدم . ديدم : دَكّه‌اى است كوچك تقريباً 3 * 3 متر ، و سيّدى شريف تا نيمهء بدن خود را كه در پشت سندان است در زمين فروبرده ، و بطورى كه كوره از طرف راست و سندان در برابر او به هر دو با هم دسترسى دارد ، مشغول آهن كوبى و نعل سازى است . يك نفر شاگرد هم در دسترس اوست .\r\nچهره‌اش چون گل سرخ برافروخته ، چشمانش چون دو عقيق مىدرخشد . گرد و غبار كوره و زغال بر سر و صورتش نشسته و حقّاً و حقيقةً يك عالَمى است كه دست به آهن مىبرد و آن را با گاز انبر از كوره خارج ، و به روى سندان مىنهد ، و با دست ديگر آن را چكّش كارى مىكند . عجبا ! اين چه حسابى است ؟ ! اين چه كتابى است ؟ !\r\nمن وارد شدم ، سلام كردم . عرض كردم : آمده‌ام تا نعلى به پاى من بكوبيد !\r\nفوراً انگشت مُسَبِّحه ( سَبّابه ) را بر روى بينى خود آورده اشاره فرمود : ساكت باش ! آنگاه يك چائى عالى معطّر و خوش طعم از قورى كنار كوره ريخت و در برابرم گذارد و فرمود : بسم الله ، ميل كنيد !\r\nچند لحظه‌اى طول نكشيد كه شاگرد خود را به بهانه‌اى دنبال كارى و خريدى فرستاد . او كه از دكّان خارج شد ، حضرت آقا به من فرمود : آقا جان ! اين حرفها خيلى محترم است ؛ چرا شما نزد شاگرد من كه از اين مسائل بى بهره است چنين كلامى را گفتيد ! ؟\r\n\r\nخواندن حضرت حدّاد داستان روستائى و گاو را از « مثنوى » در اوّلين ملاقات\r\nدوباره يك چائى ديگر ريخته ، و براى خود هم يك استكان ريخته ، و\r\n\r\n","description":"","footnote":"","page_name":" 27 ","page_number":67},
  {"content":"\r\n\r\nدرحالىكه مشغول كار بود و لحظه‌اى كوره و چكّش و گاز انبر آهن‌گير تعطيل نشد ، اين اشعار را با چه لحنى و چه صدائى و چه شورى و چه عشقى و چه جذّابيّت و روحانيّتى براى من خواند :\r\n روستائى گاو در آخور ببست * شير ، گاوش خورد و بر جايش نشست\r\nروستائى شد در آخور سوى گاو * گاو را مىجست شب آن كنجكاو\r\nدست مىماليد بر اعضاى شير * پشت و پهلو ، گاه بالا گاه زير\r\nگفت شير ار روشنى افزون بدى * زهره‌اش بدريدى و دلخون شدى\r\nاين چنين گستاخ ز آن مىخاردم * كو در اين شب گاو مىپنداردم\r\nحق همى گويد كه اى مغرور كور * نى ز نامم پاره پاره گشت طور\r\nكه لَو « 1 » أنْزَلْنا كِتاباً لِلْجَبَلْ * لَانْصَدَعْ ثُمَّ انْقَطَعْ ثُمَّ ارْتَحَلْ\r\nاز من ار كوه احد واقف بدى * پاره گشتىُّ و دلش پر خون شدى\r\nاز پدر و از مادر اين بشنيده‌اى * لا جرم غافل در اين پيچيده‌اى\r\nگر تو بى تقليد ز آن واقف شوى * بى نشان بى جاى چون هاتف شوى « 2 » \r\nدر اين حال شاگرد برگشت . آقا فرمود : ميعاد ما و شما ظهر در منزل براى اداى نماز ! و نشانى منزل را دادند .\r\n\r\nنماز ظهر روز نيمهء شعبان در منزل حدّاد ، و به امامت ايشان\r\nقريب اذان ظهر به منزل ايشان در خيابان عبّاسيّه ، شارع البريد ، جنب منزل حاج صمد دلّال رفتم . منزلى ساده و بسيار محقّر ، چند اطاق سادهء عربى و در گوشه‌اش يك درخت خرما بود ، و چون يك اشكوبه بود ما را به بام رهبرى\r\n\r\n\r\n","description":"","footnote":"\r\n( 1 ) در تعليقهء « مثنوى » گويد :  لَوْ أَنْزَلْنا *  اشاره به آيه واقعهء در سورهء مجادله است كه :  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  . يعنى « اگر اين قرآن مجيد را بر كوهى ميفرستاديم ، ميديديم ( ميديدى ) او را ترسنده و شكافته شده از بيم خدا ؛ اينست مَثلها كه مىزنيم . »\r\nأقول : بلكه اين آيه 21 ، از سورهء 59 : حشر است .\r\n( 2 ) « مثنوى » طبع سنگى آقا ميرزا محمود ، ص 116 ، المجلّد الثّانى ، سطر 8 تا 12\r\n","page_name":" 28 ","page_number":68},
  {"content":"\r\n\r\nنمودند . در بالاى بام حضرت آقا سجّاده انداخته آمادهء نماز بودند ، و فقط يك نفر ارادتمند به ايشان حاج محمّد على خلف زاده بود كه ميخواست با ايشان نماز بخواند ، و سپس معلوم شد آقاى حاج محمّد على ، ظهرها را غالباً در معيّت ايشان نماز ميخواند . بنده نيز اقتدا كردم و نماز جماعتى كه فقط دو مأموم داشت بجاى آورده شد . و ايشان نهايت مهر و محبّت را نمودند و فرمودند : شما ميرويد به نجف ، و إن شاء الله تعالى وعدهء ديدار براى سفر بعدى ! « 1 »\r\n\r\nتشرّف به كربلاى معلّى براى ماه مبارك رمضان\r\nدر آن روز كه نيمهء شعبان بود حقير دستشان را بوسيده و توديع نمودم و به نجف مراجعت كردم . و چون در ماه مبارك رمضان حوزهء نجف تعطيل است و فقط طلّاب شبها درسهاى استثنائى همچون اصول عقائد و رساله‌هاى كوچك مانند قاعدهء لا ضَرر ، و مسألهء ارث زوجه ، و قاعدهء فراغ ، و قاعدهء لا تُعاد الصّلاة ، و يا بحث فروع علم إجمالى را ميخوانند ، كه چون مختصر است در طول يك ماه به\r\n\r\n\r\n","description":"","footnote":"\r\n( 1 ) چقدر مناسب حال من سرگشتهء خستهء رنج ديده بود در ساليان متمادى با وصول به اين كانون حيات و مركز عشق حضرت سرمدى ، اين غزل خواجه رضوانُ الله عليه :\r\n هر چند پير و خسته دل و ناتوان شدم * هر گه كه ياد روى تو كردم جوان شدم\r\nشكر خدا كه هر چه طلب كردم از خدا * بر منتهاى مطلب خود كامران شدم\r\nدر شاهراهِ دولت سرمَد به تخت بخت * با جام مى به كام دل دوستان شدم\r\nاى گلبن جوان برِ دولت بخور كه من * در سايهء تو بلبل باغ جهان شدم\r\nاز آن زمان كه فتنهء چشمت به من رسيد * ايمن ز شرّ فتنهء آخِر زمان شدم\r\nاوّل ز حرف لوح وجودم خبر نبود * در مكتب غم تو چنين نكته دان شدم\r\nآن روز بر دلم درِ معنى گشوده شد * كز ساكنان درگه پير مغان شدم\r\nقسمت حوالتم به خرابات مىكند * هر چند كاينچنين شدم و آن‌چنان شدم\r\nمن پير سال و ماه نيم يار بى وفاست * بر من چو عمر ميگذرد پير از آن شدم\r\nدوشم نُويد داد عنايت كه حافظا * باز آ كه من به عفو گناهت ضِمان شدم \r\n( « ديوان حافظ شيرازى » طبع پژمان ص 150 و 151 ، غزل 335 )\r\n","page_name":" 29 ","page_number":69},
  {"content":"\r\n\r\nپايان ميرسد ، و مربوط به درسهاى رسمى نيست ؛ و علاوه در ماه‌هاى رمضان سابق هم حقير در اين درسها شركت نمىكردم و شبها را طبق دستور آية الله حاج شيخ عبّاس به بعضى از ادعيه و قرائت سورهء قدر و يا سورهء دخان به پايان ميرساندم ، در اين سال چنين ميلى پيدا شد تا به كربلاى معلّى براى زيارت مشرّف شوم و هم زيارت حرمين مباركين را نموده و هم آن اعمال را در كربلا انجام دهم و هم از محضر آقاى حاج سيّد هاشم مستفيض گردم .\r\nبنابراين در معيّت والده و اهل بيت و دو طفل صغير خود : سيّد محمّد صادق كه در آن‌وقت چهار سال ، و سيّد محمّد محسن كه در آن‌وقت دو سال و پنج ماه داشت براى ماه مبارك به كربلا تشرّف حاصل نموده ، و يك اطاق در حسينيّهء بحرينىها كه در كوچهء جنب خيمه گاه بود به قيمت ارزانى اجاره نموديم و در آنجا جُلّ و بساط خود را گسترديم .\r\n\r\nبيتوتهء ماه رمضان در خدمت حاج سيّد هاشم در دكّهء مسجد\r\nدر تمام يك ماه رويّه چنين بود كه : چون در عين گرماى تابستان بود و شبها بسيار كوتاه بود ، شبها را نمىخوابيدم ؛ به عوض در روزها ميخوابيدم تا دو ساعت به ظهر مانده ، در آن وقت آمادهء تشرّف به حرم مطهّر مىشدم و نماز را در آنجا بجا مىآوردم و سپس به حرم مطهّر حضرت أبا الفضل العبّاس عليه السّلام مشرّف مىشدم ، و پس از اداى زيارت به تهيّهء ما يحتاج منزل پرداخته و تا غروب در منزل مىماندم . و پس از اداى نماز عشائين و صرف افطار ، دو ساعت از شب گذشته به منزل آقا مشرّف مىشدم تا نزديك اذان صبح كه باز براى سحور خوردن به خانه باز مىگشتم ، يعنى خود آقا وقت ملاقات را در شبها معيّن نموده بودند ؛ زيرا كه روزها دنبال كار ميرفتند .\r\nمحلّ اجتماع ، دكّه‌اى بود در كنار مسجدى كه ايشان متصدّى تنظيف آن بودند ؛ و آن دكّه به طول و عرض 2 متر در 2 متر بود و ارتفاع سقفش بقدرى بود كه در آن نمىشد نماز را ايستاده بجاى آورد چون سر به سقف گير ميكرد ؛ و در\r\n\r\n","description":"","footnote":"","page_name":" 30 ","page_number":70},
  {"content":"\r\n\r\nحقيقت اطاق نبود بلكه محلّى بود زائد كه معمار در وسط پلّكان معبر به بام مسجد به عنوان انبار در آنجا درآورده بود . « 1 » امّا چون مكان خلوت و تاريك و دنجى بود ، آقاى حدّاد آنجا را در مسجد براى خود برگزيده ، و براى دعا و قرائت قرآن و أوراد و اذكارى كه مرحوم قاضى ميدادند بالاخصّ براى سجده‌هاى طولانى بسيار مناسب بود . امّا نمازها را ايشان در درون شبستان مسجد ميخواندند ، و نمازهاى واجب را نيز به امام جماعت آن مسجد به نام آقا شيخ يوسف اقتدا مىنمودند ) در آن دكّه سماور چاى و قورى نيز بود ، و مقدارى از اثاث مسجد هم در كنار آن ريخته بود . خداوندا از اين دكّه بدين وضع و كيفيّت كسى خبر ندارد ، جز خود مرحوم قاضى كه در كربلاى معلّى در اوقات تشرّف بدان قدم نهاده است ) عظمت و روحانيّت آن دكّه را كسى ميداند كه مانند بعضى از دوستان حدّاد مثل حاج حبيب سَماوى ، و حاج عبد الزّهراء گرعاوى ، و حاج أبو موسى مُحيى ، و حاج أبو أحمد عبد الجليل مُحيى و بعض ديگر آن را ديده و در آن احياناً بيتوته نموده‌اند ) حضرت آقاى حاج سيّد هاشم از حقير در تمام شبهاى ماه مبارك در آن دكّه پذيرائى كرد . وه چه پذيرائيى !\r\nدر آن وقت حاج أبو موسى مُحيى و حاج حبيب سماوى و رشيد صفّار با ايشان آشنائى نداشتند ، بعداً آشنا شدند . فقط در آن وقت آشناى ملازم و فدوى عبارت بود از حاج محمّد على خلف زاده از كربلا ، و حاج عبد الزّهراء از كاظمين ، و اخيراً در ليالى آخر آقاى حاج أبو أحمد عبد الجليل محيى كه در آن\r\n\r\n\r\n","description":"","footnote":"\r\n( 1 ) ولى اكنون بواسطهء توسعهء شارع عبّاسيّه كه مقدارى از مسجد از جمله آن اطاق و پلّه‌ها را از ميان برده است ، اثرى از آن موجود نمىباشد .\r\n","page_name":" 31 ","page_number":71},
  {"content":"\r\n\r\nوقت مجرّد بود و بعداً به أبو نبيل و سپس به أبو أحمد معروف شد )\r\n\r\nشرحى از عشق و اشتياق مرحوم حدّاد\r\nشب تا نزديك اذان به گفتگو و قرائت قرآن و گريه و خواندن اشعار ابن فارض و تفسير نكات عميق عرفانى و دقائق أسرار عالم توحيد و عشق وافر و زائد الوصف به حضرت أبا عبد الله الحسين عليه السّلام ميگذشت ؛ و براى رفقاى ما كه حاضر در آن جلسه بودند همچون حاج عبد الزّهراء باب مكاشفات باز بود و مطالبى جالب بيان ميكرد ، و حقيقةً در آن ماه رمضان بقدرى شوريده و وارسته و بى پيرايه بود كه موجب تعجّب بود . آن‌قدر در جلسه ميگريست كه چشمهايش متورّم مىشد و از ساعت ميگذشت ، آنگاه به درون مسجد ميرفت و بر روى حصير پس از ادامهء گريه به سجده مىافتاد ) بسيار شور و وله و آتش داشت ، آتش سوزان كه ديگران را نيز تحت تأثير قرار ميداد . يك شب كه پس از اين گريه‌هاى ممتدّ و سرخ شدن چشمها به درون مسجد رفت ، حضرت آقاى حدّاد به من فرمود : سيّد محمّد حسين ! اين گريه‌ها و اين حِرْقَت دل را مىبينى ؟ من صَدْ « قاط » ( برابر و مقدار ) بيشتر از او دارم ولى ظهور و بروزش به گونهء دگر است ) حقير قريب سه ربع ساعت مانده به اذان صبح به منزل مىآمدم ، و تقريباً ده دقيقه راه طول مىكشيد . يك شب آقا به من فرمود : چرا هر شب بر مىخيزى و ميروى منزل براى سحرى خوردن ؟ ! يك چيزى كه مىآورم و ميخورم ، تو هم با من بخور !\r\n\r\nكيفيّت خواب و خوراك مرحوم حدّاد در طول مدّت ماه رمضان\r\nفردا شب سحرى را در نزد ايشان ماندم . نزديك اذان به منزل كه با مسجد چند خانه بيشتر فاصله نداشت رفته و در سفره‌اى كه عبارت بود از پيراهن عربى يكى از آقازادگانشان ، قدرى فجل ( ترب سفيد ) و خرما با دو گرده نان آوردند و به روى زمين گذارده فرمودند : بسم الله !\r\nما آن شب را با مقدارى نان و فجل و چند خرما گذرانديم و فرداى آن روز\r\n\r\n","description":"","footnote":"","page_name":" 32 ","page_number":72},
  {"content":"\r\n\r\nتا عصر از شدّت ضعف و گرسنگى توان نداشتيم . چون روزها هم در نهايت بلندى و هوا هم به شدّت گرم بود . فلهذا با خود گفتم : اين گونه غذاها به درد ما نمىخورد ، و با آن اگر ادامه دهيم مريض مىشويم و از روزه وا مىمانيم . روى اين سبب بعداً پس از صرف سحور با حضرت ايشان ، فوراً به خانه مىآمدم و آبگوشت و يا قدرى كته‌اى را كه طبخ نموده بودند ميخوردم ؛ يا بعضاً سحرى را از منزل مىبردم و با سحرى ايشان با هم صرف مىشد .\r\nامّا خواب ايشان : اصولًا ما در مدّت يك ماه خوابى از ايشان نديديم . چون شبها تا طلوع آفتاب بيدار و به تهجّد و دعا و ذكر و سجده و فكر و تأمّل مشغول بودند ، و صبحها هم پس از خريدن نان و حوائج منزل دنبال كار در همان محلّ شرطه خانه ميرفتند ، و ظهر هم نماز را در منزل ميخواندند ، سپس به حرم مطهّر مشرّف مىشدند ؛ و گفته مىشد عصر مطلقاً نمىخوابند ؛ فقط صبحها بعضى اوقات كه بدن را خيلى خسته مىبينند ، در حمّام سر كوچه رفته و با استحمام آب گرم ، رفع خستگى مىنمايند ؛ و يا مثلًا صبحها چند لحظه‌اى تمدّد اعصاب مىكنند سپس براى كار ميروند ، آن هم آن‌گونه كار سنگين و كوبنده . زيرا ايشان نه تنها نعل مىساختند بلكه بايد خودشان هم به سُمّ ستوران ميكوبيدند . امّا آن وَجد و حال و آتش شعله ور از درون ، اجازهء قدرى استراحت را نميداد .\r\nماه مبارك رمضان بدين گونه سپرى شد . و در شب عيد كه محتمل بود ماه ديده نشود ، چند رفيق طريق بنا بر آن نهادند تا به شكرانهء تماميّت شهر رمضان به نجف براى سلام و زيارت مشرّف شوند و فردا را اگر احياناً رمضان است در آنجا افطار كنند .\r\nعصر روز بيست و نهم با سيّارهء حاج عبد الزّهراء كه آن را حسينيّهء سيّار « 1 »\r\n\r\n\r\n","description":"","footnote":"\r\n( 1 ) بدين جهت حسينيّهء سيّار مىناميدند كه : چون ايشان پشت فرمان ماشين مىنشست شروع ميكرد به خواندن اشعار عربى حِسْچِه كه در نوحه‌خوانيها به كار ميرفت ،\r\n","page_name":" 33 ","page_number":73},
  {"content":"\r\n\r\nمىگفتند ، حضرت آقا و حاج محمّد على و حاج عبد الجليل به نجف مشرّف ، و يكسره به حرم مطهّر وارد ، و پس از اداى سلام و زيارت ، براى افطارى به مسجد سَهْلَه در آمدند و در آنجا ميهمان مرحوم شيخ جواد سَهْلاوى بوده ، و تا به صبح به توجّه و ذكر و فكر و دعا بيتوته نموده ، صبحگاه عازم براى تشرّف و زيارت حَمزه « 1 » و جاسِم « 2 » شدند .\r\n\r\n\r\n","description":"","footnote":"\r\n- و دربارهء شهادت حضرت سيّد الشّهداء عليه السّلام چنان ميگريست و مىسوخت كه همهء جالسين سيّاره را به گريه در مىآورد .\r\n( 1 ) تحقيقى دربارهء حضرت حمزه و جاسم\r\nحمزه عليه السّلام با پنج واسطه نسبش به حضرت أبا الفضل العبّاس عليه السّلام ميرسد : أبو يَعْلى حَمزةُ بنُ قاسمِ بنِ علىِّ بنِ حمزةِ الاكبَرِ بنِ الحسنِ بنِ عبيد الله بنِ عبّاسِ بنِ علىِّ بنِ أبى طالبٍ أميرِ المؤمنينَ عَليه السّلام . مرحوم محدّث قمّى در « منتهى الآمال » طبع حروفى مؤسّسهء انتشارات هجرت در ج 1 ، ص 357 تا ص 359 در احوال اولاد حضرت أبا الفضل عليه السّلام احوالات او را ذكر نموده است . از جمله گويد :\r\n« وى ثقه و جليل القدر بوده و شيخ نجاشى و ديگران او را ذكر كرده‌اند و قبرش در نزديكى حِلّه است . و شيخ نجاشى در « رجال » فرموده : حمزة بن قاسم بن علىّ بن حمزة بن حسن ابن عبيد الله بن عبّاس بن علىّ بن أبى طالب عليه السّلام أبو يَعلى ثقهء جليل القدر است از اصحاب ما ؛ حديث بسيار روايت ميكرده ؛ او را كتابى است در ذكر كسانى كه روايت كرده‌اند از جعفر بن محمّد عليه السّلام از مردان . و از كلمات علماء و اساتيد معلوم مىشود كه : از علماى غيبت صغرى معاصر والد صدوق علىّ بن بابويه است رضوانُ الله عَليهم أجمعين . و جدّ او حمزة بن الحسن بن عبيد الله بن عبّاس مُكَنَّى به أبو القاسم است و شبيه بوده به حضرت أمير المؤمنين عليه السّلام و او همانست كه مأمون نوشت بخطّ خود كه عطا شود به حمزة بن حسن شبيه به أمير المؤمنين علىّ بن أبى طالب عليه السّلام صد هزار درهم . ولى از مكاشفه‌اى كه آية الله آقا سيّد مهدى قزوينى طاب ثراه از والد خودش نقل كرده و حاجى نورى در « نجم ثاقب » روايت كرده است معلوم مىشود كه سيّد مزبور بنا بر آن نهاده است كه حمزه واقع در حلّه را حمزة بن موسى بن جعفر عليهما السّلام بداند و امامزاده حمزه‌اى را كه جانب مقدّم قبر حضرت عبد العظيم عليه السّلام است او را حمزة بن قاسم بن علىّ بن حمزة ابن حسن بن عبيد الله بن عبّاس بداند ؛ و الله العالم : »\r\n( 2 ) . جاسم ، لفظ قاسم است به لغت عربى شكستهء حسچه . و او فرزند بلافصل حضرت امام موسى بن جعفر عليهما السّلام است . محدّث قمّى در ترجمهء احوال او در « منتهى الآمال »\r\n","page_name":" 34 ","page_number":74},
  {"content":"\r\n\r\nظهر تا عصر را در حضرت حمزه گذرانده ؛ و براى شب به سوى حضرت جاسم رهسپار و شب را تا به صبح در آن مكان مقدّس بيتوته كردند . و آن شب را حضرت آقا از عظمت حضرت جاسم ، و كيفيّت حركت او و اختفاى او از دست دشمنان و اعداى دين مطالبى فرمودند ، و فرمودند : جلالت و عظمت ولايت حضرت موسى بن جعفر عليه السّلام در اين فرزند ارجمندشان بسيار طلوع دارد ، و صحن و بارگاه و حرم و قبّهء منوّره و حتّى زمينهاى اطراف آن از معنويّت و جذّابيّت خاصّى برخوردار است .\r\nيكى دو ساعت كه از طلوع آفتاب برآمد ، با همين حسينيّهء سيّار مستقيماً به\r\n\r\n\r\n","description":"","footnote":"\r\n- ج 2 ، ص 414 و 415 از طبع هجرت در احوال اولاد حضرت موسى بن جعفر عليه السّلام اين‌طور آورده است :\r\n« و امّا قاسم بن موسى بن جعفر عليه السّلام ، پس سيّدى جليل القدر بوده و كافى است در جلالت شأن او آن خبرى كه ثقة الإسلام كلينى در « كافى » در باب اشاره و نصّ بر حضرت رضا عليه السّلام نقل كرده از يزيد بن سَليط از حضرت كاظم عليه السّلام در راه مكّه ؛ و در آن خبر مذكور است كه آن حضرت به او فرمود : خبر دهم تو را اى أبا عُماره ! بيرون آمدم از منزلم پس وصىّ قرار دادم پسرم فلان را يعنى جناب امام رضا عليه السّلام را ، و شريك كردم با او پسران خود را در ظاهر و وصيّت كردم با او در باطن پس اراده كردم تنها او را . و اگر امر راجع به سوى من بود هر آينه قرار ميدادم امامت را در قاسم پسرم به جهت محبّت من به او و مهربانى من بر او ؛ و لكن اين امر راجع به سوى خداوند عزّ و جلّ است ، قرار ميدهد آن را هر جا كه ميخواهد - الخ )\r\nو نيز كلينى روايت كرده كه يكى از فرزندان امام موسى عليه السّلام را حالت موت روى داد و آن حضرت به قاسم فرمود كه اى پسر جان من بر خيز و در بالين برادرت سورهء   وَ الصَّافَّاتِ   بخوان ! قاسم شروع كرد به خواندن آن سورهء مباركه تا رسيد به آيه مباركهء :  أَ هُمْ أَشَدُّ خَلْقاً أَمْ مَنْ خَلَقْنا  كه برادرش از سكرات موت راحت شد و جان تسليم كرد . و از ملاحظهء اين دو خبر معلوم مىشود كثرت عنايت حضرت امام موسى عليه السّلام به قاسم .\r\nو قبر قاسم در هشت فرسخى حلّه است و مزار شريفش زيارتگاه عامّهء خلق است و علماء و أخيار به زيارت او عنايتى دارند . و سيّد ابن طاووس ترغيب به زيارت او نموده است . و صاحب « عمدة الطّالب » گفته كه : قاسم عقب نياورده . »\r\n","page_name":" 35 ","page_number":75},
  {"content":"\r\n\r\nصوب كربلا مراجعت شد و قريب ظهر بود كه وارد شديم .\r\n\r\nامر حضرت آقا به ملازمت و استفاده از محضر حضرت آية الله حاج شيخ محمّد جواد انصارى ( قدّه )\r\nعصر روز بيست و نهم كه در حرم مطهّر أمير المؤمنين عليه السّلام مشغول بوديم ، حضرت آقا فرمودند : مثل اينكه حضرت ثواب اين زيارت شما را بازگشت به ايران و استفاده از حضور حضرت آية الله حاج شيخ محمّد جواد انصارى همدانى قرار داده‌اند . وقتى به ايران رفتى ، اوّل خدمت ايشان برو ؛ و كاملًا در تحت تعليم و تربيت ايشان قرار بگير !\r\nعرض كردم : در صورتى كه ايشان امر به توقّف در ايران بنمايند ، در آن صورت دورى و جدائى از شما مشكل است !\r\nفرمودند : هر كجاى عالم باشى ما با توايم . رفاقت و پيوند ما طورى به هم زده شده كه قابل انفكاك نيست . نترس ! باكى نداشته باش ! اگر در مغرب دنيا باشى و يا در مشرق دنيا ، نزد ما مىباشى ! سپس فرمودند :\r\n گر در يمنى چو با منى پيش منى * ور پيش منى چو بى منى در يمنى « 1 » \r\nآرى ، در آن سال كه تابستان فرا رسيده بود ، ما به جهاتى قصد داشتيم به ايران براى زيارت حضرت امام رضا عليه السّلام و تجديد عهد با ارحام و أحبّه و أعزّه از دوستان كه از بَدْوِ ورود به نجف تا آن‌وقت كه هفت سال سپرى مىشد به طهران نيامده بودم ، و ايضاً براى فىالجمله تغيير آب و هوا براى مرحومهء والده كه چون به فشار خون و كسالت قلب و آسم ريوى مبتلا بودند و عجّه‌هاى شديد و تند وزشِ بادهاى نجف سينه شان را به شدّت متألّم مىساخت ، و همچنين\r\n\r\n\r\n","description":"","footnote":"\r\n( 1 ) و همين مراد و مُفاد را مىرساند بيت ابن فارض عارف شهير مصرى :\r\n ما لِلنَّوَى ذَنبٌ و مَن أهْوَى مَعى * إن غابَ عَن إنسانِ عَينى فهْوَ فى \r\n« در صورتى كه محبوب من با من باشد ، دورى گناهى ندارد ؛ چرا كه اگر از مردمك چشمم غائب باشد ، در درونم حاضر است . » ( « ديوان ابن فارض » طبع بيروت سنهء 1384 ، ص 155 )\r\n","page_name":" 36 ","page_number":76},
  {"content":"\r\n\r\nبراى مراجعه به طبيب براى كسالت اهل بيت ، مسافرت نموده ؛ ايّام تابستان را بگذرانيم و پس از آن به نجف اشرف مراجعت كنيم .\r\nفلهذا در روز هشتم شوّال از نجف براى يك زيارت تامّ و تمام دوره ، به كربلا و كاظمين و سامرّاء مشرّف شده و با اتوبوس يك شب هم در قم خدمت بى بى حضرت معصومه سلام الله عليها توقّف نموده ، و روز هجدهم وارد طهران شديم .\r\nبواسطهء ديد و بازديدها و فرارسيدن دههء محرّم الحرام 1377 و اشتغال به عزادارى در مسجد ، مسافرت به همدان تا بعد از دهه تأخير افتاد ؛ و در اين وقت به محضر حضرت آية الله انصارى مشرّف شدم .\r\n\r\nاوّلين تشرّف حقير در نجف اشرف به محضر آية الله انصارى همدانى ( قدّه )\r\nو لا يخفى آنكه خدمت ايشان از چهار سال قبل ارادت حاصل ، و ملاقاتهاى ممتدّ و طولانى رفيق طريق بود . زيرا در چهار سال قبل ، ايشان براى زيارت أعتاب مقدّسه مشرّف و مجموعاً دو ماه توقّف كردند ، و در نجف اشرف بخصوص يك ماه درنگ نموده ، در منزل حاج محمّد رضا شيرازى و آقا سيّد محمّد مهدى دستغيب وارد شده بودند . و حقير هر شب پس از اداى فريضه و درس اصول حضرت آية الله حاج سيّد أبو القاسم خوئى أمَدَّ اللهُ ظلَّه ، در معيّت حضرت استاد آية الله حاج شيخ عبّاس قوچانى به خدمتشان مشرّف مىشديم ، و جناب حجّة الإسلام آقاى حاج سيّد محمّد رضا خلخالى و يك نفر مسافر ايرانى به نام آقاى حاج حسن شركت اصفهانى حضور مىيافتند . و چون ايّام رجب بود و هوا تقريباً سرد بود و شبها بلند ، لهذا مجلس به مدّت دو ساعت طول مىكشيد . و حقّاً در آن مدّت دو ماه ، استفاده‌هاى شايان نموديم و حتّى آقاى حاج شيخ عبّاس كه استاد حقير بودند ، فرمودند : حالاتت را براى ايشان شرح بده و دستور العمل بخواه !\r\n\r\nتشرّف به همدان و ادراك حضور و ملازمت آية الله انصارى ( قدّه )\r\nو بعد از قريب دو سال با اجازهء حضرت آقاى قوچانى رضوانُ الله عليه\r\n\r\n","description":"","footnote":"","page_name":" 37 ","page_number":77},
  {"content":"\r\n\r\nمستقيماً يك سفر به همدان نموده و چهارده شب بر ايشان وارد و در منزل ايشان در خيابان سنگ شير ميهمان بودم ، كه از جمله ميهمانان وارد بر ايشان از داخل ايران آية الله حاج سيّد عبد الحسين دستغيب و آية الله حاج شيخ حسن‌على نجابت و حجّة الإسلام آقاى حاج شيخ حسن نمكى پهلوانى طهرانى بودند .\r\nمدّت آن سفر مجموعاً بيست و شش روز طول كشيد . چون مقيّد و ملتزم بودم كه بدون زيارت أعتاب عاليات از عراق خارج نشوم ، لهذا يك شب در كربلا و دو شب در كاظمين و چهار شب در سامرّا در منزل دائى زادهء ارجمند : مرحوم حضرت آية الله حاج شيخ ميرزا نجم الدّين شريف عسكرى رضوانُ الله عليه ، و در مراجعت يك شب هم در باختران ( كرمانشاه ) به جهت تحصيل رَواديد و ويزاى عراقى ماندم . بنابراين مجموع سفر بدين مقدار بالغ شد . و به طهران هم نيامدم ، چون به دروس لطمه مىخورد و اين اوقات مسافرت طورى انتخاب شد كه از نيمهء ماه صفر تا اوائل ماه ربيع كه دروس تعطيل بود اتّفاق افتاد .\r\nحضرت آقاى انصارى فوق‌العاده مرد كامل و شايسته و منوّر به نور توحيد بود ، و به حقير هم بسيار محبّت و بزرگوارى و كرامت داشت . حقير چون پيام حضرت آقاى حدّاد را رساندم و كسب مصلحت نمودم كه براى معنويّت و سلوك عرفانى من كدام بهتر است ؟ ايران يا نجف اشرف ؟ ! فرمودند : بعداً جواب مىدهم .\r\n\r\nبناى توقّف حقير در طهران و ارتباط عميق با آية الله انصارى ( قدّه )\r\nپس از يك شبانه روز ، در حضور جمعى از أحبّه و أعزّه ، حقير سؤال نمودم : جواب چه شد ؟ !\r\nفرمودند : نجف خوب است ، طهران هم خوب است ، ولى اگر نجف بمانى آنچه كسب ميكنى همه‌اش براى خودت ؛ و اگر طهران بمانى در آنچه به دست مىآورى شركت مىكنيم !\r\n\r\n","description":"","footnote":"","page_name":" 38 ","page_number":78},
  {"content":"\r\n\r\nچون اين پاسخ دلالت بر ارجحيّت طهران داشت ، درحالىكه يكسر موى بدنِ بنده هم راضى به بازگشت به طهران نبود ؛ چون نجف را موطن اصلى و دائمى گرفته و براى اقامهء ما دام العمر بساط خود را گسترده ، و خانهء ملكى هم اخيراً ابتياع نموده‌ايم ، و با چه خون دلها اينك قدرى آرام گرفته و با خيال جمع ميخواهيم بمانيم ؛ آن‌قدر اين احتمال رجحان طهران برايم ناگوار و سخت است كه از كوفتن كوه‌ها بر سرم سنگين‌تر است ؛ و از طرفى طهران : وطن و زادگاه ما ، جائى است كه من از آنجا فرار كرده‌ام ، و تمام ما يملك را فروخته و أثاث البيت را حتّى طناب رخت پهن كنى را جمع كرده و بسته و به آستان مولى الموالى روى آورده‌ام ؛ و بطورى هستم كه اگر خواب طهران را در شب ببينم ناراحت مىشوم ، و چون از خواب مىپرم ميگويم : الحَمد لِلّه خواب بود و بيدارى نبود ؛ حقير فوراً تصميم به مراجعت به طهران گرفتم و پس از ماه صفر ، به آستان ملائك پاسبان نجف اشرف مشرّف شده و مدّت قريب سه ماه طول كشيد تا منزل به فروش رفت ، و به طهران مراجعت و باب مراوده و مكاتبه و ملاقاتهاى متناوب تقريباً دو تا سه ماه يك مرتبه ، و اطاعت تامّ و تمام از دستورات آية الله انصارى برقرار بود . و الحقّ ايشان كه آيتى بزرگ از آيات الهيّه بود ، از هر گونه كمك و مساعدتى دريغ نمىفرمود بلكه با كمال خلوص به واردين راه ميداد و پذيرائى مىنمود .\r\nدر پايان همان سال با برخى از دوستان سلوكى براى فريضهء حجّ مشرّف ، و از راه عراق رفت و بازگشت مجموعاً دو ماه به طول انجاميد . و در كربلاى معلّى كراراً و مراراً حضرت آقاى حدّاد را زيارت و از حالات و معنويّاتشان بهرمند مىشدم ؛ و در پايان ، ايشان براى بدرقه به كاظمين مشرّف ، و با هم به زيارت ائمّهء عسكريَّين عليهما السّلام به سامرّاء ، و پس از آن در خدمت ايشان به كاظمين آمده و پس از مراسم توديع به صوب ايران بازگشتيم .\r\n\r\n","description":"","footnote":"","page_name":" 39 ","page_number":79},
  {"content":"\r\n\r\nدر راه ، چند روز در همدان در منزل حضرت آقاى انصارى درنگ كرده و سپس به طهران آمديم . روابط ارادت و اطاعت از اين بزرگمرد الهى بسيار قوىّ و نيرومند و ذى أثر بود . تا در روز جمعه دوّم شهر ذوالقعدة الحرام 1379 دو ساعت از ظهر گذشته حضرت ايشان با سكتهء مغزى در سنّ 59 سالگى به سراى خلود شتافتند و حقير از دو روز قبل در همدان بودم و هنگام ارتحال در بالينشان حاضر ؛ و جنازهء ايشان را به قم حمل نموده و پس از طواف قبر بى بى سلام الله عليها ، نيمه شب در قبرستان علىّ بن جعفر مدفون شدند . حقير داخل قبر ايشان رفتم ، صورت را از كفن باز كرده و بر روى خشت نهادم و آخرين بوسه را بر چهرهء منوّرشان نموده از قبر بيرون آمدم .\r\n\r\nمعارضهء رفقا بعد از رحلت آية الله انصارى بر عدم لزوم استاد\r\nپس از ارتحال حضرت انصارى قدَّس اللهُ تربتَه ميان رفقاى طهرانى از ارادتمندان ايشان اختلاف شديدى به ميان آمد .\r\nحقير اصرار داشتم كه : براى سير اين راه از « استاد » گريزى و گزيرى نيست ، و وادىهاى عميق مهلك و كريوه‌هاى صعب و سخت را جز استاد نمىتواند عبور دهد ؛ و خودسرانه راه پيمودن ، جز شقاوت و هلاكت و گرفتار شدن در وادى ابليس و پيچ‌وخم‌هاى نفس امّاره و لِه شدن و لگدكوب گشتن در زير پاى شيطان رجيم نتيجه‌اى ندارد .\r\nيك نفر از مريدان و رفت و آمد كنندگان به محضر مرحوم انصارى ( قدّه ) كه قبلًا هم نزد مرحوم قاضى ( قدّه ) تردّد داشته است ، ولى عمدةً شاگرد و ملازم مرحوم آقا سيّد عبد الغفّار مازندرانىّ در نجف بوده است به نام . . . كه اينك هم به حمد الله در قيد حيات مىباشند با پيشنهاد حقير بناى مخالفت را نهادند ؛ و در مجالس و محافل انس دوستان با بيانى جذّاب و چشمگير كه به آسانى و سهولت ميتوانست افكار سُلّاك بالاخصّ افراد درس نخوانده و تحصيل نكرده را\r\n\r\n","description":"","footnote":"","page_name":" 40 ","page_number":80},
  {"content":"\r\n\r\nبه خود جلب كند ، اصرار و ابرام بر عدم نياز به استاد را مطرح كردند . و مجموع بيانها و گفتگوهاى ايشان در اطراف و گرداگرد چند مطلب دور ميزد :\r\n\r\nپنج دليل بعضى از مدّعيان ، بر عدم لزوم استاد در سير و سلوك إلى الله\r\nاوّل : استاد حقيقى ، امام زمان عجَّل اللهُ فرجَه الشَّريف ، حاضر و ناظر است ؛ و او زنده و احاطه به عالم ما سوى دارد ، و از حالات و جريانهاى هر شخص سالك مطّلع و بنحو اكمل و اتمّ وى را به نتائج سلوك مىرساند . ما شيعيان كه در ادعيه و زيارات موظّفيم او را ياد كنيم و سلام كنيم و عرض حاجت نمائيم ، براى همين سبب است . و در صورت اعتقاد به امام زنده و اميد تعجيل فرج او ، آيا حاجت خواستن از غير و استمداد از استاد غلط نيست ؟ ! با وجود امام واقعى و حقيقى كه داراى ولايت كلّيّهء الهيّه است ، آيا دست نياز برآوردن به استادى كه همچون خود انسان خطا مىكند و اشتباه مىنمايد شرم‌آور نيست\r\nدوّم : آنچه استاد به انسان تعليم ميدهد ظهورات نفس اوست ؛ مگر كسى ميتواند از حيطهء نفس خود قدمى فراتر نهد ؟ ! بنابراين تبعيّت از استاد ، يعنى از افكار و آراءِ او پيروى نمودن و در راه و طريق نفسانى او جارى شدن . و اين صد در صد غلط است . چون خداوند انسان را كه آفريد به او نيروى استقلال و خود انديشى داد . حيف نيست كه انسان اين نيرو را در هم شكند و عزّت و استقلال خدادادى را از بين ببرد و تابع شخصى شود كه او هم همچون خود اوست ! ؟\r\nسوّم : خداوند به انسان نيروئى داده است كه با آن ميتواند با عالَم غيب متّصل شود و حوائج خود را از آنجا اخذ نمايد . از راه مكاشفات بايد انسان به حقائق برسد . فلهذا تبعيّت از علماء هم غلط است . آنها احكام را از جمع و تفريق و از ضرب و تقسيم به دست مىآورند ، و از راه فرمول سازى جعل حكم مىكنند ؛ پيروى از ايشان شخص را به حقيقت نمىرساند . آن عالمى كه خودش علم ندارد و راه صرف وجوه شرعيّه را در مظانّ خود نميداند ، چگونه\r\n\r\n","description":"","footnote":"","page_name":" 41 ","page_number":81},
  {"content":"\r\n\r\nمردم به او رجوع مىكنند و وجوهات خود را به دو مىسپارند . هر كس بايد با تزكيه و اخلاق انسانى و اسلامى خودش به ملكوت راه يابد و احكام لازمهء خود را از آنجا اخذ كند .\r\nچهارم : روح مرحوم أنصارى زنده است ، و او به درد رفقا و عاشقان راه و طريق خدا ميرسد و بدانان اعانت مىنمايد . روح انصارى پس از مردن قدرتش بيشتر است ، چون از لباس عالم كثرت و غشّ طبيعت خلع شده و به تجرّد صِرف ابدى رسيده است . در اين صورت بهتر و بيشتر و عالىتر در صدد تكميل رفقاى سلوكى خود بر مىآيد . آيا وى كه در زمان حياتش با آن سعه و گسترش ، مراقب و مواظب حال رفقا در خواب و بيدارى ، در حضور و پنهان ، در غيب و عيان ، در سفر و حضر بود ، با آنكه گرفتار عالم طبع و بدن و طبيعت بود ، بعد از مرگش كه مسلّماً تجرّدش قوىتر و احاطه‌اش افزونتر و علمش فراوانتر است ، بهتر و بيشتر رفقا را اداره نمىكند ؟ ! در اين صورت رجوع به غير انصارى ، هتك حرم انصارى و شكستن حريم اوست كه گناهى است نابخشودنى .\r\nپنجم : خود مرحوم انصارى استاد نداشت ، و همه شنيده‌اند كه ميفرمود : من استاد نداشتم و اين راه را بدون مربّى و راهنما پيمودم . و در صورتى كه خود آن مرحوم كه همهء شما به استاد بودن و بالاخصّ به آدم‌شناس بودن او اعتراف داريد ، اينچنين بود ؛ چگونه شما استاد ميخواهيد ؟ ! مگر كاسه از آش داغ‌تر ممكن است ؟ !\r\nاين آقاى محترم ساكن كربلا بوده و اخيراً براى زيارت به طهران آمده بودند ، و با رفقاى طهرانى حشر و نشر عميق داشتند ، و سپس به كربلا مراجعت نمودند . و عرض شد كه از ملازمين مرحوم آقا سيّد عبد الغفّار مازندرانى بوده‌اند ، و ايشان از زاهدان معروف نجف بوده و داراى زهد و تقوى بوده است و أحياناً هم مكاشفاتى مثالى و صورى داشته است ؛ ولى با اهل توحيد با شدّت\r\n\r\n","description":"","footnote":"","page_name":" 42 ","page_number":82},
  {"content":"\r\n\r\nمخالفت مىنموده است و در مجالس و محافل خود ، عرفاء عاليقدر و الهيّون ارجمند و اهل توحيد را با بيان و روش خود محكوم ميكرده است .\r\nحضرت آقاى حدّاد ميفرمودند : حضرت آقا ( يعنى آقاى قاضى ) يك روز به من گفتند : آقا سيّد عبد الغفّار با من كم و بيش روابط دوستانه داشت ؛ امّا اينك با تمام قوا به مخالفت برخاسته است . و من هميشه در راه و گذر به او سلام ميكردم ، و اخيراً كه سلام ميكنم ، جواب سلام مرا نميدهد . و من از اين به بعد تصميم دارم كه ديگر به او سلام نكنم .\r\nعين اين جريان را حضرت آقاى قوچانى نقل كردند و اضافه كردند كه : آقا سيّد عبد الغفّار اهل توحيد نبوده است ؛ فقط به ادعيه و أذكار و توسّلات و زهد اكتفا نموده بود .\r\n\r\nبعضى ادّعا كردند : مراقبه و ذكر و فكر و محاسبه غلط است\r\nبارى ، آن دعوا كه از آن شخص محترم در طهران برخاست ، بعضى از رفقاى طهرانى كه هم داراى اعتبار سلوكى بوده و هم با او اخيراً نسبت خويشاوندى سببى پيدا نموده بودند ، وى را تأييد و در نشست‌ها و گفتگوها داد سخن از عدم احتياج به استاد را ميدادند . و علاوه بر اين ، مخالفت شديد با دو امر ديگر داشتند : يكى عدم نياز ، بلكه عدم صحّت ، بلكه غلط بودن ذكر و ورد و فكر و محاسبه و مراقبه . دوّم : غلط بودن رياضت‌هاى مشروعه و هر گونه التزامى در كيفيّت و كمّيّت غذا و صيام و صلوة ليل و أمثال ذلك . و با بيانهاى شيرين و جاذب و جالب و مفصّل و طولانى كه بعضاً چند ساعت متوالى را فراميگرفت ميخواستند اين مطلب را به كرسى بنشانند .\r\nحقير سنّم در زمان رحلت آية الله انصارى سى و پنج سال بود ، و آنان نسبت به من حكم پدر مرا داشتند و بسيار مسن‌ّتر و پيرتر بودند ، و از طرفى در مجالس هم غالباً سكوت اختيار ميكردم و فقط گوش ميدادم و اصولًا حال و مجال جنجال را نداشتم ، و شايد هم قدرى نسبت به آنان روى حساب سابقه ،\r\n\r\n","description":"","footnote":"","page_name":" 43 ","page_number":83},
  {"content":"\r\n\r\nاحترام قائل مىشدم ؛ اينها موجب آن شد كه : مجالس طُرّاً و كُلّا در تحت نفوذ ايشان قرار گرفت . و بعضى از معمّمين كه با حقير هم نسبت سببى داشتند ، و برخى از رفقاى بازارى ؛ همگى شيفتهء آن سبك و اسلوب شدند .\r\nالبتّه كراراً و مراراً هم نسبت به آن دو مرد محترم ، و بعضاً نسبت به بعضى ديگر از آنها اجمالًا تذكّر ميدادم كه : اين سبك صحيح نيست ؛ و نياز به استاد ، و داشتن ذكر و فكر و مراقبه ، از اركان سلوك است و بدون آن قدمى را نمىتوان فراتر نهاد . و شب تا به صبح را دور هم جمع شدن و به خواندن اشعار حافظ و ذكر خوبان و سرگذشت طالبان و گرم كردن مجالس را به اين نحو ، و سپس شام خوردن و باز مشغول بودن به همين گونه امور تا پاسى طولانى از شب برآمدن ، و بدون تهجّد خوابيدن و تنها به نماز صبح فريضه قناعت نمودن ، دردى را دوا نمىكند ، و مانع و سدّى را از جلو پاى سالك بر نميدارد .\r\nالبتّه اين مجالس خوب است در صورتى كه توأم با دستورات عميق سلوكى از مشارطه و مراقبه و محاسبه باشد ، بطورى كه سالك را در بازار و كنار ترازو ، و در معاملات تجارتى و سائر امور ، همچون اين مجالس با نشاط و مراقب گرداند ؛ نه آنكه بدون تعهّد و التزام باطنى ، صبح دنبال كار رود ، و با بعضى از معاملات ربوى و بانكى و عمل به چك و سفته ، و يا خداى ناكرده عدم عمل صحيح و راستين در هنگام كار و گيرودار بازار ، خود را به دريا زده و هر گونه كارى را با فعّاليّت خود انجام دهد ؛ آنگاه به حضور در جلسهء شبها دلخوش باشد . اين راه غلط است و جز اتلاف عمر و سرگرمى به بعضى از امور دلپسند همانند سائر طبقات ، حاوى هيچگونه مزيّتى و فضيلتى نيست .\r\nحقير براى هر يك از سرشناسان و مدبّران امور آن مجالس ( نه براى همه و يكايك از افراد ) مطلب را روشن ساخته و توضيح دادم ؛ گرچه در بعضى از مجالس - كه مرحوم رفيق و دوست شفيق و عاشق حقيقى امام حسين\r\n\r\n","description":"","footnote":"","page_name":" 44 ","page_number":84},
  {"content":"\r\n\r\nعليه السّلام و آن مرد پير شوريدهء آشفتهء آلفتهء دل خستهء در بند بسته : حاج مشهدى هادى خانْصَنَمى ابهرى كه در نشست‌ها خواندن قرآن و تفسير را دوست ميداشت و از حقير طلب ميكرد كه تفسير بگويم - در ضمن بيان تفسيرى كراراً و مراراً به تمام نقاط ضعفِ رويّه و افكار آقايان بطور اجمال و كلّى اشاره مىنمودم ؛ و البتّه اين تفاسير به گوش همه مىرسيد و اتمام حجّت براى همگى مىشد . از جمله در مرّات عديده آن أدلّهء پنجگانه را ردّ نموده و بر همه ثابت شد كه آنچه را كه حقير ميگويم صحيح است .\r\n\r\nپاسخ از « اشكال اوّل : عدم احتياج به استاد با وجود امام زمان عجّل اللهُ فرجَه »\r\nامّا پاسخ إشكال اوّل اينست كه : درست است كه امام زمان عجَّل اللهُ تعالَى فرجَه الشّريف زنده و حاضر و ناظر به همهء اعمال است ، و طبق عقيده و ايمان شيعه ، داراى ولايت كلّيّهء الهيّه است ، و تكويناً و تشريعاً در مصدر ولايت و آبشخوار احكام و جريان امور مىباشد ؛ ولى آيا اين اعتقاد و عقيده بايد راه ما را به استاد ببندد ؟ ! و بدون هيچ دستور و تبعيّتى از ارشادات او در راه سير و سلوك خود به مقصد برسيم ؟ ! و فقط و فقط از امام زمان كه غائب از نظر ماست و به صورت ظاهر هم به او دسترسى نداريم استمداد نمائيم ؟ !\r\nچرا ما در سائر امور اين كار را نمىكنيم ؟ ! چرا در خواندن حديث و تفسير و فقه و اصول و تمام علوم شرعيّه از حكمت و اخلاق دنبال استاد ميرويم و بهترين و عالىترين استاد ذى فنّ را اختيار مىنمائيم ، و سالهاى سال بلكه يك عمر در تحت تعليم و تدريس او بسر مىبريم ؟ !\r\nاگر وجود امام زمان ما را از استاد بى نياز مىكند ، چرا در اين علوم بى نياز نمىكند ؟ شما كه معتقديد و ادّعا مىكنيد : امام زمان به تمام جهان و جهانيان و جميع علوم و أسرار و به غيب ملك و ملكوت احاطهء علميّه بلكه احاطهء وجوديّه دارد ، چرا در اين‌گونه از علوم وى را فاقد احاطه مىپنداريد ؟ ! آنگاه با هزاران رنج و شكنجه و سفرهاى طولانى به نجف اشرف ، و زندگيهاى سادهء\r\n\r\n","description":"","footnote":"","page_name":" 45 ","page_number":85},
  {"content":"\r\n\r\nخرد كننده ، و گذراندن ساليان متمادى در گرماى سوزان نجف ، و تنفّس عَجِّه‌ها و بادهاى مسموم كه طبقات رَمْل و ماسهء بادى را از زمين بر ميدارد و بر روى هوا حمل مىكند و آسمان را غبارآلود و مانند شب سياه تاريك مىنمايد ، و با زندگى در سردابهاى عميق چهل پلّه‌اى و بيست و پنج پلّه‌اى و دوازده پلّه‌اى بسر مىبريد و تحصيل علم مىكنيد تا متخصّص و مجتهد و فيلسوف و مفسّر و محدّث و اديب بارع گرديد ؟ !\r\nشما در خانه‌هاى خود بنشينيد و از راه توسّل به امام زمان كسب اين‌گونه علوم را بنمائيد ! بسيار بهتر و ساده‌تر و آسان‌تر است . آيا علوم باطنيّه و عقائد و معارف و اخلاق ، و كريوه‌هاى صعب العبور عالم توحيد ، و نشان دادن منجيات و مهلكات راه و ارائهء طرق تسويلات شيطانيّه و كيفيّت تخلّص از آن ، و شناخت حقيقت ولايت و درجات و مراتب توحيد در ذات و اسم و صفت و فعل و أمثالها مهم‌تر است ، يا خواندن صرف و نحو و ادبيّات و فقه و تفسير و حكمت ؟ ! همه ميگوئيد : آنها مهم‌تر است ، زيرا تمام سعادت و تمام شقاوت انسان به آنها وابسته است .\r\nدر اين صورت مىپرسيم : چگونه از امام زمان ، كار در اين امور غير مهمّه و اين علوم ظاهرى و سطحى بر نمىآيد ، و براى آن شما مدرسه‌ها و مسجدها و كتابخانه‌ها مىسازيد و رنج سفرهاى خطيره را بر خود مىكشيد ، و امّا از او در آن امور أهمّ و أدَقّ و أعظم كار ساخته است ، و بدون هيچ سبب و وسيله‌اى شما بدان فائز ميگرديد ! هيچ چاره‌اى نداريد كه يا بايد بگوئيد : در هر دو جا كارى از امام زمان ساخته نيست ، و يا در هر دو جا ساخته است ؟ !\r\nامّا حلّ مسأله اينست كه : همهء امور و شئون بدست مبارك اوست ، ولى اين امر ، سنّت اسباب را تعطيل نمىكند ؛ همچنان كه همهء امور بدست خداست و اين مستلزم تعطيل سلسلهء اسباب و مسبّبات نيست . زيرا خود اسباب و\r\n\r\n","description":"","footnote":"","page_name":" 46 ","page_number":86},
  {"content":"\r\n\r\nمسبّبات هم تحت احاطهء گستردهء عالم توحيد و ولايت است . دنبال علم رفتن چه در امور ظاهريّهء فقهيّه و چه در امور باطنيّهء وجدانيّه ، هر دو تحت احاطهء تكوينيّه و تشريعيّه مىباشند .\r\nعلى هذا دنبال استاد رفتن ، و در تحت سيطره و تربيت وى در آمدن ، نه آنكه منافاتى با ولايت آن حضرت ندارد ، بلكه مؤيّد و ممدّ و امضا كنندهء آن نهج و آن طريقهء نزول نور از عالم توحيد به اين عالم است .\r\nاگر بى نياز بودن از استاد در علوم معرفتى با منطق شما تمام بود ، لازم بود در جميع صنايع و حِرَف از نجّارى و بنّائى و پزشكى و دارو سازى و معدن‌شناسى و سائر علوم طبيعى ، مردم به دنبال استاد نروند ، و با توجّه به حيطهء عظيمهء ولائيّهء امام زمان رفع مشاكل خود را بنمايند . آيا هيچ انسانى حتّى وحشىهاى جنگل ، بدين سخن ملتزم مىشوند و مىتوانند آن را برنامهء زندگى خود قرار دهند ! ؟\r\n\r\nپاسخ از « اشكال دوّم : تبعيّت از استاد ، پيروى از ظهورات نفسانى اوست »\r\nامّا پاسخ اشكال دوّم : درست است كه هر كس در تبعيّت استاد درآيد ، در راه و مَجرى و ممشاى نفس او در مىآيد ؛ ولى اگر خود به خود كارى را بكند ، از ممشى و مجراى نفس خودش كارى را كرده است . حال سخن فقط در اينست كه : كداميك افضل است و انسان را به مقصود مىرساند ؟\r\nولايت و نفس استاد ، روحانى و ملكوتى است ؛ و نفس سالك راه نرفته ، آلوده و خراب . اگر در ولايت استاد درآيد ، نفس استاد در وجود سالك رهبر مىشود ؛ و اگر به اراده و اختيار خود عمل نمايد ، خودش با همين آلودگى رهبر خودش است . و فرض اينست كه : سالك است نه مرد كامل ، راه رو است نه راه رفته ؛ بنابراين خواسته‌هايش طبق نفس أمّاره و تسويلات شيطانى است .\r\nغرور و استقلال وى همچون غرور و استقلال نفس بهيميّه است كه مىزند و مىبرد و مىشكند و خراب مىكند ، همچون ستور و اسب بدون افسار ؛ ولى\r\n\r\n","description":"","footnote":"","page_name":" 47 ","page_number":87},
  {"content":"\r\n\r\nاستاد به او دهنه مىزند ، لگام مىزند ، پالان مىنهد ، ركاب درست مىكند ؛ آمادهء براى سوارى .\r\nنرُن‌ها ، شاپور ذوالاكتاف‌ها ، هيتلرها ، بلعم باعورها ، و بالاخره مستكبران هر عصر و زمان به نيروى استقلال نفسانى خود كار كردند ، و از تبعيّت استاد و مربّى اخلاقى بيرون بودند و جهانى را به آتش و خون و نفس امّاره و جهنّم گداخته كشيدند . امّا همين‌ها كه در تحت ولايت و مجراى نفسانى استاد در آمدند ، غرورشان شكست ، استبدادشان در هم فرو ريخت ؛ مانند سلمان فارسى و رُشَيد هَجَرى و إبراهيم أدهم و أمثالهم درآمدند .\r\nمعاويه با حُجْر بن عَدىّ هيچ فرقى نداشت ، جز آنكه او به ارادهء خود مستقلّا كار ميكرد و اين خود را در تحت تربيت استاد قرار داد .\r\nآن شد دوزخ ، و اين شد رضوان .\r\nآيا مسألهء شيطان و غرور و جهنّم و آيات قرآنيّه ، غير از مسألهء استقلال طلبى و يا در تحت تعليم و تربيت در آمدن است ؟ !\r\n\r\nپاسخ از « اشكال سوّم : خداوند در انسان نيروى اتّصال به ملكوت را قرار داده است »\r\nامّا پاسخ اشكال سوّم : درست است كه خداوند بالغريزه و بالفطره نيروئى در انسان نهاده است كه ميتواند با عالم غيب متّصل شود و رابطه بر قرار نمايد ، ولى آيا اين نيرو در جميع مردم عالم بالفعل موجود است ؟ ! و يا بايد در اثر تربيت و تعليم استاد ، اين قابليّت به فعليّت رسد ؟ و اين استعداد بروز و ظهور نمايد ؟ و اين غنچهء نهفتهء تو در توى عميق ، شكوفا گردد ؟\r\nآيا همهء مردم جهان از عالم و عامى ، عالى و دانى ، داراى اين قدرت هستند كه بتوانند از عالم غيب حقائق را بگيرند ؟ يا نه ! در ميليونها نفر يك نفر هم پيدا نمىشود ؟ در اين صورت إحاله به عالم غيب ، غير از احاله به شيطان و خاطرات ابليسيّه در طىّ طريق و به اوهام و افكار جنّيان متمرّده و تسويلات ضالّه و مضلّهء نفس امّاره ، ثمر ديگرى در بردارد ؟ !\r\n\r\n","description":"","footnote":"","page_name":" 48 ","page_number":88},
  {"content":"\r\n\r\nراه كسب احكام در زمان غيبت ، طريقهء مألوفهء فقهاست ؛ و بايد عامّهء مردم از راه تعليم و تعلّم و تدريس و تدرّس و بيان روايات أئمّهء معصومين ، احكام را اخذ كنند و به اعمال و وظائف خود رفتار نمايند . طبق أدلّهء قطعيّه و شواهد يقينيّه مطلب از اين قرار است ، و به ضرورت مُسَلَّميّتِ اجماع مسلمين و همهء شيعه ، راه منحصر به فرد است . براى عامّهء مردم ابداً چاره‌اى جز رجوع به علماء و فقهاء نيست ، و گرنه در كام شيطان فرو رفته و لقمهء چربى براى يك بار بلعيدن او مىشوند .\r\n\r\nپاسخ از « اشكال چهارم : كفايت روح مرحوم آية الله انصارى در تربيت شاگردان »\r\nامّا پاسخ اشكال چهارم : اين استدلال صد در صد همان استدلال عُمر است كه گفت : پس از رسول خدا ، احتياج به امام زنده نداريم . سنّت رسول خدا در دست است ، و كتاب خدا براى ما بس است : حَسْبُنا كِتابُ اللهِ ، كَفانا كِتابُ الله . اگر روح انصارى پس از مرگ در تدبير امور عالم ظاهر كافى بود ، و نياز به استاد زندهء وارستهء پيراستهء از هواى نفس گذشته نبود ، چرا رسول خدا صلّى الله عليه و آله اين همه توصيه و سفارش و بيان و خطبه دربارهء رجوع به حضرت أمير المؤمنين عليه السّلام ايراد فرمود ؟ چرا آن گروه انبوه را در مراجعت از حِجّة الوَداع در هَجير تابستان در جُحْفَه در سرزمين غدير خمّ معطّل كرد و آن خطبهء غرّا و شيوا را قرائت فرمود ؟ آيا روح آية الله انصارى قوىتر است يا روح رسول الله ؟ !\r\nچرا أمير المؤمنين عليه السّلام وصيّت به امام حسن مجتبى عليه السّلام نمود ؟ و چرا هر يك از امامان وصيّت به امام زنده‌اى نمودند ، و تا امروز هم ما قائل به امام زنده هستيم ؟ و برآورده شدن حاجات و توسّلات و تدبير امور عالم به دست ولىّ الله المُطلق الاعظم حجّة بن الحسن العسكرىّ أرواحنا فداه مىباشد ؟ بطورى كه توسّل به هر امام و هر ولىّ متوفّى به آن حضرت بر ميگردد ، و رتق و فتق امور به يد مبارك اوست . چرا هر پيامبرى براى خود جانشين معيّن نمود ؟ كافى بود كه به تمام امّت بگويد : من كه از دنيا رفتم ، روحم قوىتر مىشود ، نفسم\r\n\r\n","description":"","footnote":"","page_name":" 49 ","page_number":89},
  {"content":"\r\n\r\nمجرّدتر ميگردد ، و بهتر از زمان حيات به درد شما مىرسم و شما را در معارج و مدارج كمال بالا مىبرم . شما حقّ نداريد به احدى از اعاظم معنوى و روحى امّت من رجوع كنيد ! بلكه دعا كنيد تا من زودتر بميرم و تجرّدم افزون گردد ، تا بهتر و صاف‌تر و پاكيزه‌تر شما را تربيت كنم !\r\nشما را به خدا سوگند ! مگر مُفاد و مرجع آن گفتار غير از اين است ؟ ! مگر لُبّ و شكافتهء سخن عمر غير از اين بود ؟ !\r\nعزيزم ! به أدلّهء فلسفيّه و براهين حِكَميّه و مشاهدات عينيّه و روايات و احاديث وارده ، ثابت است و قابل ترديد نيست كه تمام مردگان بدون استثناء پس از مرگ تجرّدشان بيشتر مىشود ، يعنى بيشتر در فناى توحيد در ذات متوغّل ميگردند ؛ و اين مستلزم انصراف از عالم طبيعت است ، و حتّى از عالم مثال و صورت .\r\nبه همين جهت برهان قطعى قائم بر لزوم امام زنده و مربّى زنده است تا روز قيامت . تا شما با مربّى زنده تماسّ نداشته باشيد و طبق دستورات وى رفتار ننمائيد ، و تا روز قيامت به انتظار آن بنشينيد كه روح حضرت موسى بن جعفر عليهما السّلام شما را تربيت كند ، دست خالى و حسرت زده و ندامت كشيده از دنيا ميرويد ! كال و ناپخته مىمانيد ! و ناخود آگاه در كام نفس امّاره و شيطان فروميرويد ! و مىپنداريد ترقّى كرده ايد ! امّا گرفتار عقوبت خداوندى در دنيا :  سَنَسْتَدْرِجُهُمْ مِنْ حَيْثُ لا يَعْلَمُونَ  « 1 » خواهيد شد !\r\n\r\n\r\n","description":"","footnote":"\r\n( 1 ) اين فقره از آيه مباركه ، در دو جاى قرآن است :\r\nاوّل : آيه 44 ، از سورهء : 68 القلم :  فَذَرْنِي وَ مَنْ يُكَذِّبُ بِهذَا الْحَدِيثِ سَنَسْتَدْرِجُهُمْ مِنْ حَيْثُ لا يَعْلَمُونَ  . « پس واگذار مرا با آن كسى كه بدين كلام تكذيب مىنمايد ! ما رفته رفته بدون آنكه خودشان بفهمند ، آنان را از درجات پائين مىبريم . »\r\nدوّم : آيه 182 ، از سورهء 7 : الاعراف :  وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ \r\n","page_name":" 50 ","page_number":90},
  {"content":"\r\n\r\nشما چرا پس از رحلت مرحوم انصارى قدَّس الله نفسَه منتظر افادات و افاضات وى مىباشيد ؟ ! مگر از زمان هبوط حضرت آدم على نبيّنا و آله و عليه الصّلاة و السّلام هيچ روحى بهتر و قوىتر و مجرّدتر نيامده است ؟ ! چرا به حضرت نوح نمىگرائيد و نمىگوئيد : او تجرّدش پس از مرگ بهتر است ، ما را بهتر اداره مىكند ، چه نيازى به مربّى زنده داريم ؟ ! چرا به حضرت موسى و حضرت عيسى متوسّل نمىشويد ؟ ! مگر آنان از پيامبران أُولوا العَزم نبوده‌اند ؟ !\r\nدليل روشن و قطعى بنده اينست كه : از زمان ارتحال آية الله انصارى كه در دوّم ذوالقعده 1379 هجريّهء قمريّه واقع شد ، تا امروز كه روز بيست و چهارم شهر رجب المرجّب سنهء 1412 مىباشد و سى و سه سال ميگذرد ، آيا براى نمونه يك نفر شخص موحّد تربيت كرده‌ايد ؟ ! يك نفر كسى كه از عالم مثال و عقل عبور نموده و به تجلّيات ذاتيّه رسيده باشد تربيت كرده‌ايد ؟ ! لطفاً نشان دهيد ، كه بسيارى از شيفتگان وادى حقيقت اينك در به در و كوى به كوى دنبال يك چنين انسانى ميگردند ! پس بدانيد كه اين راه ، راه غلط است ؛ و اين طريق جز راه ظلمت چيزى نيست ! مسؤوليّت جمعى را بر عهده گرفتن ، و آنان را يله و رها ساختن ، و بدون مربّى و آموزنده به دست اختيار و ارادهء خويشتن سپردن ، جز تضييع نفوس قابله ، و باطل ساختن موادّ مستعدّه ، آيا چيز دگرى مىتواند همراه خود داشته باشد ! ؟\r\n\r\nپاسخ از « اشكال پنجم : استاد نداشتن مرحوم آية الله انصارى\r\nو امّا پاسخ اشكال پنجم : از بيانات حضرت آقاى انصارى استفاده مىشود كه خدمت بزرگانى رسيده‌اند ، از جمله مرد شوريده‌اى كه به همدان مىآمده و از كوه الوند گياههاى خاصّى را مىچيده و جمع‌آورى مىنموده است . و نزد\r\n\r\n\r\n","description":"","footnote":"\r\n-  لا يَعْلَمُونَ .  « و كسانى كه به آيات ما تكذيب كنند ، ما ايشان را كم كم بدون آنكه خودشان دريابند از درجات فرود مىآوريم . »\r\n","page_name":" 51 ","page_number":91},
  {"content":"\r\n\r\nبعضى از شاگردان مرحوم آية الله حاج ميرزا جواد آقاى ملكى تبريزى قدَّس اللهُ تربتَه همچون حاج آقا سيّد حسين فاطمى و آقا حاج سيّد محمود رفته و مذاكراتى داشته است .\r\n\r\nمرحوم انصارى در زمان سلوك خود ، نيازمند به استاد بود\r\nعلاوه ، طريق آن مرحوم در بَدو امر صحيح نبوده است ؛ خود ايشان به حقير فرمودند : من كه به قم براى تحصيل مشرّف شدم ، بنايم مبارزه با اهل عرفان بود ، و با يك نفر از معروفين همدان كه مدّعى اين مطالب بود سخت درافتاده بودم . چون به قم رفتم مدّتى براى تسخير ارواح و تسخير جنّيان رياضت كشيدم ، ولى خداوند مرحمت فرمود و مرا در ميان راهِ گمراهى نجات داد ، و به سوى حقّ و حقيقت و عرفان الهى رهنمائى فرمود . اين خواست خدا بود كه بر اين بندهء ضعيف منّت نهاد . و اضافه فرمودند : هر كس با جنّيان سر و كار داشته باشد ، گرچه با مسلمانان آنها باشد ، بالاخره كافر از دنيا خواهد رفت . ميفرمودند : پس از آنكه خداوند مرا نمايانيد كه آن روش غلط است و راه حقّ ، عشق به خدا و عبوديّت اوست ، من دست تنها ماندم . هيچ چاره‌اى نميدانستم . صبحها به كوه‌ها و بيابانها ميرفتم تا غروب آفتاب تنها و تنها . مدّت چهل و پنجاه روز بدين منوال متحيّر و سرگردان بودم ، تا اضطرار به حدّ نهايت رسيد و خواب و خوراك را از من ربود ؛ در اين حال بود كه بارقهء رحمت بر دلم خورد و نسيم زلال از عالم ربوبى مرا نوازش داد ، تا توانستم راه را پيدا كنم .\r\nتازه اين ابتداى پيدا نمودن راه بود كه باب مكاشفات بر ايشان باز شد ، و بالاخره به مقصد رسيده و داراى توحيد ذاتى الهى شدند .\r\nولى با چه خون دلها و مشكلات كه فقط رفقا و ارادتمندان همدانى ايشان ميدانند ؛ تازه ايشان در عنفوان رشد و كمال روحى و تازه به ثمر نشستن درخت\r\n\r\n","description":"","footnote":"","page_name":" 52 ","page_number":92},
  {"content":"\r\n\r\nتجرّد تامّ و توحيد كامل يعنى در سنّ 59 سالگى رحلت نمودند « 1 » ، كه تحقيقاً اگر در سلوك خود به استاد كاملى ميرسيدند ، تمام اين مشكلات را از جلوى راه ايشان بر ميداشت ، و مرگشان را مانند سائر بزرگان مانند مرحوم آخوند ملّا حسين‌قلى همدانى و حاج شيخ محمّد بهارى همدانى و آقا حاج ميرزا على آقا قاضى از هفتاد به بالا و هشتاد ميرسانيد .\r\n\r\nمشكلات مرحوم انصارى ايشان را از پاى درآورد ، و در 59 سالگى رحلت نمودند\r\nبهترين دليل بر لزوم استاد اينست كه خود آن مرحوم ميفرمود : من در قم هر چه دنبال استاد گشتم ، استاد كامل و واردى را كه به درد من برسد و راه چاره را به من نشان دهد نيافتم ، فلهذا بيچاره شدم ، و بيچارگى و اضطرار دست مرا گرفت .\r\nاگر در آن‌وقت در بلدهء طيّبهء قم استادى را مىيافت ، بدون تأمّل به او رجوع ميكرد . خود آن مرحوم ميفرمود : در آن هنگام مرحوم آية الله حاج ميرزا\r\n\r\n\r\n","description":"","footnote":"\r\n( 1 ) ايشان در اثر فشار و شدّت عشق و شوق وافر به لقاى حضرت حقّ متعال و سپس درخواست و طلب فناى در ذات احديّت و نداشتن راهنما و استاد و رهبر ، چون به نظريّهء خود عمل ميكرده‌اند دچار كسالت قلب شدند و چون خودشان طبيب قديمى بودند ، پيوسته از گياهان و عقاقير مفيد و مروّح قلب استفاده مىنمودند .\r\nيك سال مانده به آخر عمر شريفشان براى مدّت يك ماه به طهران آمدند و به حقير فرمودند تا برايشان از دكتر اردشير نهاوندى كه متخصّص قلب بود وقت گرفتم . چون ايشان را تحت معاينهء دقيق خود قرار داد ، از جمله گفت : اين قلب بيست سال است كه در تحت فشار شديد عشق واقع است . آيا شما خاطر خواه بوده‌ايد ؟ ! فرمودند : بلى ! پس از آنكه بيرون آمديم به حقير فرمودند : عجب دكتر دقيق و با فهمى است ! او درست تشخيص داد ؛ امّا فهم آنكه اين خاطر خواهى براى چه موردى بوده است ، در حيطهء علم او نيست .\r\nما كراراً روزهاى جمعه كه در همدان بوديم و با ايشان به حمّام ميرفتيم براى غسل جمعه و تنظيف ( البتّه حمّامهاى عمومى ) بدن ايشان بقدرى ضعيف و نحيف بود كه جز استخوان چيز ديگرى نبود . و چون قامتشان بلند بود ، حقّاً اين سر بر روى قفسهء سينه سنگينى مىنمود ، و دو پايشان مانند چوبهاى باريكى بود كه به هم پيوسته‌اند . استخوانهاى منحنى سينه شان يكايك قابل شمارش بود . رحمةُ الله عليه رَحمةً واسعةً .\r\n","page_name":" 53 ","page_number":93},
  {"content":"\r\n\r\nجواد آقا از دنيا رحلت نموده بودند .\r\nو اگر استاد لازم نبود ، چطور خود مرحوم انصارى خود را استاد طريق ميدانست و دستور ميداد ؟ ! به حقير دستوراتى در نجف اشرف - كه براى زيارت مشرّف بودند - دادند . و در مدّت اقامت حقير در نجف پس از زيارت ايشان كه چهار سال طول كشيد ، و پس از مراجعت حقير به طهران كه تا ارتحالشان سه سال طول كشيد ، پيوسته به حقير دستوراتى ميدادند ؛ حتّى از أوراد وارده كه جز به مرحوم آية الله حاج شيخ حسن‌على نجابت و حجّة الإسلام آقاى سيّد عبد الله فاطمى شيرازى به كسى نداده‌اند به حقير داده‌اند .\r\n\r\nپاسخ آنان كه ميگويند : ذكر و ورد و فكر و رياضتهاى مشروعه غلط است\r\nو امّا پاسخ آن شخص ديگر را كه با وى نسبت سببى خويشاوندى پيدا كرده بود ، و علاوه بر نفى لزوم استاد ، اصرار بر عدم لزوم بلكه اشتباه بودن رياضات شرعيّه و انكار فكر و ذكر و مراقبه و محاسبه را داشت ، و حقير تلويحاً نه تصريحاً به ايشان تذكّر ميدادم و سودى هم نداشت ، زيرا حالشان بطورى بود كه اين مطالب را نمىتوانست بپذيرد ، قريب دو سال پيش از اين كه يك روز با دو نفر از رفقا و دوستانشان به كلبه خانهء حقير در مشهد مقدّس آمدند و خودشان بدون مقدّمه و گفتگوى بنده شروع كردند به انتقاد از استاد داشتن و انتقاد از ذكر و ورد و انتقاد از رياضتهاى متداولهء مشروعه ؛ بنده ديدم در اينجا اگر سكوت كنم شايد موجب گمراهى و ضلالت آن دو نفر همراه گردد ، بناءً على هذا عرض كردم :\r\nجناب آقاى حاج . . . سلّمه الله و أيَّده الله ! همه ميدانند كه شغل شما سابقاً كشاورزى و برزگرى بوده است ! آيا اين‌طور نيست ؟ ! گفت : آرى !\r\nعرض كردم : كشاورز اوّل زمين را شخم مىزند و دانه مىپاشد و آب ميدهد ، و پس از سر سبز شدن محصول وجين مىكند ( علف هرزه را از كنار گياه مىچيند كه محصول گياه را از بين نبرد . ) و در صورت بروز آفت ، سم‌ّپاشى مىكند و غير ذلك از عمليّاتى كه در زمين و بذر و گياه انجام ميدهد تا محصول\r\n\r\n","description":"","footnote":"","page_name":" 54 ","page_number":94},
  {"content":"\r\n\r\nخوب و صحيح به دست آيد ! مگر اينچنين نيست ؟ ! گفت : آرى !\r\nعرض كردم : آيا ممكن است محصولى بدون برزگر به عمل آيد ؟ ! و يا در صورت وجود ، برزگر اين عمليّات را انجام ندهد ؛ آب ندهد ، يا بيش از مقدار لازم بدهد ، يا تخم را روى زمين بريزد و زير خاك نكند ، يا وجين ننمايد ، يا سمّ و دارو نزند ؛ آيا در اين صورت محصول چه خواهد شد ؟ و زحمات او هدر ميرود يا نه ؟ !\r\nگفت : آرى !\r\nعرض كردم : خوب فكر كنيد ! مسأله از همين قرار است يا نه ؟ ! گفت : احتياج به فكر ندارد ، اينكه ميگوئيد واضح است ، گياه كشاورز ميخواهد و بايد رويش عمل شود !\r\nعرض كردم : عزيز من ! استاد سير و سلوك همان كشاورز است ، و ورد و ذكر و فكر و مراقبه و محاسبه عبارت است از آب و آفتاب و زمين مناسب ؛ و رياضت عبارت است از محدود كردن آب ، وجين كردن و علوفهء هرزه را از پاى گياه مفيد كه ثمرهء حياتى و غذائى آن را مىخورد ، دور ريختن .\r\nباز عرض كردم : آيا شما درخت مو را هرس نموده‌ايد ؟ ! گفت : نه ! من باغدارى نكرده‌ام ، من زارع بوده‌ام ! عرض كردم : لا بدّ در نزديكىهاى زراعت خود باغهائى هم كم و بيش بوده است ، و ديده‌ايد يا شنيده‌ايد و مسلّماً هم ميدانيد كه درخت تربيت ميخواهد ، باغبان ميخواهد ، رسيدگى به زمين و كود به موقع و به اندازه ميخواهد ، آب ميخواهد ، هَرس كردن ميخواهد . اگر اين كارها را انجام ندهد ، درختان بدون تربيت ، مانند درختهاى جنگلى بلند و پروار مىشوند ، ولى محصول نميدهند . درخت انگور و زردآلو و سيب ميوه نميدهد ؛ يا اگر بدهد ، ميوهء گس و تلخ و ريز و بدون فائده ميدهد .\r\nشما را به خدا قسم ؛ آيا اين‌طور نيست ؟ ! گفت : آرى !\r\n\r\n","description":"","footnote":"","page_name":" 55 ","page_number":95},
  {"content":"\r\n\r\nعرض كردم : استاد يك موجود شاخدار و هيولاى غريب سبيلو نيست تا انسان از آن فرار كند . استاد همان كشاورز و باغبان است كه در كشاورزى آن نام را دارد و در تربيت انسانى بدان استاد گويند . و ورد و ذكر و محاسبه و مشارطه و مراقبه ، آب و آفتاب درخت و گياه است . و وجين كردن و هرس نمودن ، رياضت است ؛ براى گياه بدان شكل و براى آدمى بدين شكل .\r\nآخر شما خيال مىكنيد : رياضت يعنى گرسنگى كشيدنهاى غير قابل تحمّل ، و شبانه روز با يك دانه بادام صبر كردن و أمثال اينها .\r\nرياضت اين نيست ! رياضت به معنى تربيت است ، داراى مُفاد رام كردن و به راه آوردن است . در لغت است كه : راضَ يَروضُ رياضَةً يعنى رام كردن و مسخّر نمودن . « 1 »\r\nمولانا أمير المؤمنين عليه السّلام ميفرمايد : وَ أَيْمُ اللهِ يَمِينًا أَسْتَثْنِى فِيهَا بِمَشِيئَةِ اللهِ ، لَارُوضَنَّ نَفْسِى رِيَاضَةً تَهَشُّ مَعَهَا إلَى الْقُرْصِ إذَا قَدَرَتْ عَلَيْهِ مَطْعُومًا ، وَ تَقْنَعُ بِالْمِلْحِ مَأْدُومًا ، وَ لَادَعَنَّ مُقْلَتِى كَعَيْنِ مَآءٍ نَضَبَ مَعِينُهَا ، مُسْتَفْرِغَةً دُمُوعُهَا ! « 2 »\r\n« و سوگند ياد ميكنم به خداوند چنان سوگند قطعى و حتمى كه جز مشيّت خدا چيزى نتواند آن را برگرداند ، كه من چنان رياضتى به خودم مىدهم كه براى خوراك چون دستش به يك گردهء نان برسد ، از شدّت ميل و اشتهاى بدان گرده با سرعت آن را بگيرد و تناول نمايد ؛ و براى خورش آن نان ، چون دستش تنها به نمك برسد آن را بگيرد و با كمال ميل نانخورش خود قرار دهد . و سوگند به خدا كه\r\n\r\n\r\n","description":"","footnote":"\r\n( 1 ) در « أقرب الموارد » آورده است : راضَ المُهرَ ( ن ) يَروضُه رَوْضًا و رياضةً و رياضاً : ذَلَّلهُ و جَعله مسخَّرًا مُطيعاً و عَلَّمهُ السَّيرَ ، فهو رآئضٌ ، ج : راضةٌ و رُوّاضٌ و رآئضون . و المُهر مَروضٌ . و منه : راضَ الشّاعرُ القوافىَ الصَّعبةَ ، أى ذَلَّلها . و - الدُّرَّ رياضةً : ثَقَبهُ .\r\n( 2 ) « نهج البلاغة » رسالهء 45 ؛ و از طبع مصر با تعليقهء شيخ محمّد عبده ، ج 2 ، ص 74\r\n","page_name":" 56 ","page_number":96},
  {"content":"\r\n\r\nچنان تخم چشم خود را رها كنم تا همانند چشمهء جارى سرازير شود ، و بقدرى بگريد كه آبش خشك شود و به ته فرو نشيند ، و آنچه از قطرات اشك در آن باشد همه خالى شود ! »\r\nدر اينجا حضرت ميفرمايد : من نفس خود را بدين‌طريق رياضت مىدهم يعنى رام ميكنم ، مسخّر ميگردانم ، تربيت مىنمايم . وه چه معنى بزرگى است رياضت كه به معنى ادب كردن است !\r\n\r\nبدون استاد و مراقبه و ذكر و فكر و رياضتهاى مشروعه ، سلوك جز پندارى بيش نيست\r\nنفس انسانى هيولانى است ، يعنى قابليّت محضه و استعداد صرف است . اگر تربيت نشود ، به بدترين دركات سقوط مىكند و از هر شيطان و درّنده‌اى وحشتناك‌تر ميگردد ؛ و اگر ادب شد ، به أعلى عِلّيّين صعود مىكند و از فرشتگان پا فراتر مىنهد .\r\nسپس عرض كردم : آيا همينطور است يا نه ؟ ! گفت : آرى . و چنان اين گونه گفتار بنده او را مبهوت و بالاخصّ آن دو نفر همراه را به وَجد و شَعف درآورده بود كه گوئى مسألهء مشكله‌اى برايشان حلّ شده است .\r\nحقير تصوّر ميكردم اين بيان ، راه و مسير او را تغيير داده است و ديگر انتقادى از لزوم استاد و دادن ورد و ذكر و فكر و محاسبه ندارد ؛ ولى مع الاسف دفعهء ديگرى كه به منزل آمدند و تقريباً از آن موقع قريب يك سال ميگذشت ، باز چون سخن از اين مقوله به ميان آمد ديدم باز عين مطالب سابق را تكرار مىكند . از اينجا دانستم كه بيان من نتوانسته است اصول افكار او را كه مسجّل شده است بردارد و ريشه كن كند . و چون عادت كه حكم طبيعت ثانويّه را دارد ، آن روش و منهاج با روح وى پيوند خورده و به صورت غرائز او درآمده است .\r\n\r\nسرّ واقعى در اظهارات اشكال كنندگان ، اباء از هيمنهء ولايت حضرت حاج سيّد هاشم بود\r\nبارى ، سرّ واقعى اظهارات آن مرد و تأييد اين ، آن بود كه نمىخواستند زير بار ولايت و هيمنهء استاد سيّد هاشم حدّاد بروند ؛ با آنكه همگى به خوبى وى را مىشناختند و نسبت به مقامات روحانى و كمالات معنوى او اعتراف داشتند .\r\n\r\n","description":"","footnote":"","page_name":" 57 ","page_number":97},
  {"content":"\r\n\r\nاو يگانه مرد ميدان آسمان توحيد و ولايت بود ، و در ميان تلامذهء مرحوم انصارى كسى كه همه به دو بگروند موجود نبود ، لهذا اين تشتّت پيش آمد . امّا از بدون استادى طرْفى نبستند ؛ و از استاد حدّاد هم بهره‌اى نگرفتند ؛ وَ النّاسُ حَيارَى ، لا مُسْلِمونَ وَ لا نَصارَى ؛ نعوذ بالله .\r\nآن دسته و جمع بالاخصّ آن مرد محرّك ، جرأت نمىكردند در حضور حقير از حضرت آقاى حدّاد انتقادى به عمل آورند ، ولى گاه و بيگاه شنيده مىشد كه بسيار محترمانه و مؤدّبانه تنقيد ميكردند . يك بار حقير در مجلس گفتم : الحَدّادُ وَ ما أدْراكَ ما الْحَدّادُ ؟ ! چهرهء برخى تغيير كرد و سرخ شد ، و شنيدم كه بعداً به بعضى گفته بود : اين چه توصيفى است كه او از يك مرد سادهء معمولى مىكند ؟ !\r\nيك شب كه باز سخن از حضرت حدّاد به ميان آمد همان شخص محرّك رو به من نموده گفت : حدّاد خدا را لُخت و عريان معرّفى مىكند . آخر خدا كه عريان نمىشود !\r\nحقير ابداً لب به سخن نگشودم . همان شب در عالم رؤيا ديدم : او در مقابل من ايستاده است ؛ و دهان خود را باز كرده بود بطورى كه دندانهايش پيدا بود . من مشت دست راست خود را گره كردم و به او گفتم : ديگر اگر دربارهء توحيد حضرت حقّ تعالى اشكالى كنى ، چنان بر دهانت ميكوبم كه لبها و دندانهايت با حلقومت يكى شوند !\r\nآرى ، اين گناه حدّاد است كه خداوند را بدون زر و زيور و بدون آرايش ، پاك و منزّه بيان مىكند و حقيقت مُفاد و معنى لَا إلَهَ إلَّا اللهُ و اللهُ لَا إلَهَ إلَّا هُوَ را مشخّص و مبيّن ميدارد ؛ ولى چه فائده كه گوشها كر است و چشمها كور !\r\n وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا \r\n\r\n","description":"","footnote":"","page_name":" 58 ","page_number":98},
  {"content":"\r\n\r\n ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ .  « 1 »\r\n« و در موقعى كه خداوند به وحدانيّت ياد شود ، دلهاى آنان كه به آخرت ايمان ندارند مشمئزّ و ناراحت ميگردد ؛ و زماني كه سخن از غير وحدت ذات اقدس او به ميان آيد ، ايشان خوشحال و مسرور مىشوند . »\r\n وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِذا ذَكَرْتَ رَبَّكَ فِي الْقُرْآنِ وَحْدَهُ وَلَّوْا عَلى أَدْبارِهِمْ نُفُوراً .  « 2 »\r\n« و ما بر روى دلهايشان غلافهائى و پوششهائى قرار داده‌ايم تا نفهمند و ادراك ننمايند ، و در گوشهايشان سنگينى گذارده‌ايم . و زماني كه تو پروردگارت را در قرآن به وحدانيّت ياد كنى ، پشت نموده و با نفرت و انزجار دور مىشوند . »\r\n ذلِكُمْ بِأَنَّهُ إِذا دُعِيَ اللَّهُ وَحْدَهُ كَفَرْتُمْ وَ إِنْ يُشْرَكْ بِهِ تُؤْمِنُوا فَالْحُكْمُ لِلَّهِ الْعَلِيِّ الْكَبِيرِ .  « 3 »\r\n« اى مردم ! اين بدان علّت است كه چون خداوند به وحدانيّت ياد شود ، شما كافر مىشويد ؛ و اگر با خدا شريكى قرار داده شود ايمان مىآوريد . پس حكم و فرمان مختصّ خداوند بالا مرتبه و بزرگ صفت است ! »\r\nحقير در اينجا تنها ماندم و از آن گروه و جمعيّت كه همه اظهار دوستى و سابقهء آشنائى داشتند ، يك نفر با من بر نخاست ؛ و تنها ماندم به تمام معنى الكلمه . لذا چاره در آن ديدم كه از آن گروه كناره گيرى كنم و فقط با چند نفر جوان پاكدل فقير اهل مسجد ، مجالسى خصوصى بر اساس استاديّت و مربّى بودن حضرت آقاى حدّاد داشته باشيم .\r\nتا به حال براى حقير چند بار در مدّت عمر چنان اتّفاق افتاده كه سخن\r\n\r\n\r\n","description":"","footnote":"\r\n( 1 ) آيه 45 ، از سورهء 39 : الزّمر\r\n( 2 ) آيه 46 ، از سورهء 17 : الإسراء\r\n( 3 ) آيه 12 ، از سورهء 40 : غافر\r\n","page_name":" 59 ","page_number":99},
  {"content":"\r\n\r\nحقّم را يك نفر هم نپذيرفته است و ناچار شده‌ام از جمعى انبوه كه با يكايك آنان سوابق ممتدّ خويشاوندى و يا رفاقت و مصاحبت داشته‌ام كناره بگيرم ؛ و اين مهم‌ترين و بزرگترين آن موارد بوده است . من در اين گيرودارها بخصوص ، خوب احساس ميكردم و لمس مىنمودم مظلوميّت مولايمان و جدّمان أمير المؤمنين عليه السّلام را كه چگونه با آن سوابق و آشنائىهاى طولانى ، در اثر حرف حقّ و سخن صدق ، او را چنان و چنان تنها گذاردند كه براى اتمام حجّت بر اين امّت بخت برگشته ، بايد فاطمه‌اش را شبها سوار الاغ كند و درِ خانهء مهاجرين و انصار را بكوبد كه شما بيائيد و شهادت دهيد ! و آنان هم بگويند : اى علىّ سخن تو حقّ است ، و اى فاطمه گفتار تو درست است ، ولى ما نميدانستيم ؛ امّا چون اينك با اين رَجُل بيعت نموده‌ايم ، ديگر بيعت را نمىشكنيم ! چرا زودتر قبل از اينكه بيعت كنيم شما ما را خبر نكرديد ؟ !\r\n« على كرَّم اللهُ وجهَه مىگفت : آيا من جنازهء رسول الله را بدون كفن در بيتش بگذارم و بيايم بيرون براى ربودن ولايتش منازعه كنم ؟ و فاطمه مىگفت : أبو الحسن كارى نكرد مگر آنكه سزاوار بود ؛ آنان كردند آنچه را كه خداوند بايد از ايشان حساب گيرد و مؤاخذه كند . » « 1 »\r\n\r\nچند بار مظلوميّت حقير مشابه با مظلوميّت أمير المؤمنين عليه السّلام بود\r\nآرى ، أمير المؤمنين عليه السّلام از جمعيّت مشرك و خدا نشناس كناره گرفت ، و بيست و پنج سال تك و تنها فقط با چند يار كه عددشان از اصحاب كهف تجاوز نمىنمود ، در منزل عُزلت آرميد ؛ و با خون دل كه صَبَرْتُ وَ فِى الْعَيْنِ قَذًى وَ فِى الْحَلْقِ شَجًى « 2 » گذرانيد . حقير هم ظاهراً و باطناً دل به\r\n\r\n\r\n","description":"","footnote":"\r\n( 1 ) « الإمامة و السّياسة » ابن قتيبهء دينورى ، طبع ثالث - مصر ( سنهء 1382 ) ج 1 ، ص 12\r\n( 2 ) « صبر كردم درحالىكه در چشم من خار خليده بود ، و در گلوى من استخوان گير كرده بود . » از « نهج البلاغة » خطبهء 3 ؛ و از طبع مصر با شرح شيخ محمّد عبده ، ج 1 ، ص 31\r\n","page_name":" 60 ","page_number":100},
  {"content":"\r\n\r\nخدا داده ، از همهء آنها و از ممشايشان و مسيرشان و محافلشان كناره گرفتم ؛ و حقّاً و حقيقةً حضرت مرحوم حاج سيّد هاشم كه جانم بفداى او باد چقدر بزرگوارى و كرامت فرمود ، و چقدر در مواقع خطيره و در لغزشگاههاى محيط و امور اجتماعى از سقوط نجات داد ، و چه اندازه مانند مادر مهربان شب و روز ، خود از راه دور كربلا به طهران ، و در مواقع حضور و تشرّف دستگيريهاى بجا و صحيح و بموقع ميكرد ، كه بعضى از آنها در آن‌وقت هم خوب سرّش آشكارا نبود ، و بعداً و بعضى تدريجاً آشكارا شد و بعضى اينك پس از هشت سال از رحلتش آشكارا مىشود و خدا ميداند كه سپس چه خواهد شد .\r\n\r\nگفتار خداوند دربارهء اصحاب كهف كه پناهندهء به كهف شوند\r\nآرى خداوند دربارهء همان چند نفر قليل مؤمن و موحّد اصحاب كهف كه از جمعيّت كلّ و اجتماع شرك و قدرت و هيمنهء جمعيّت مبارز كناره گرفتند ، ميفرمايد :\r\n وَ إِذِ اعْتَزَلْتُمُوهُمْ وَ ما يَعْبُدُونَ إِلَّا اللَّهَ فَأْوُوا إِلَى الْكَهْفِ يَنْشُرْ لَكُمْ رَبُّكُمْ مِنْ رَحْمَتِهِ وَ يُهَيِّئْ لَكُمْ مِنْ أَمْرِكُمْ مِرْفَقاً .  « 1 »\r\n« و اينك كه شما از آنان و از آنچه را كه از غير خدا مىپرستيدند كناره گرفتيد ، پس به سوى كهف روى آورده و در آن سكنى و مأوى گزينيد ؛ تا در نتيجه ، پروردگارتان از رحمت خود براى شما بگسترد و براى شما از امرتان راه سهل و آسانى را مهيّا گرداند . »\r\nاين آيه مباركه پس از اين آيه است كه خداوند حال و كيفيّت آن قوم مشرك را بيان ميفرمايد :\r\n هؤُلاءِ قَوْمُنَا اتَّخَذُوا مِنْ دُونِهِ آلِهَةً لَوْ لا يَأْتُونَ عَلَيْهِمْ بِسُلْطانٍ بَيِّنٍ فَمَنْ أَظْلَمُ مِمَّنِ افْتَرى عَلَى اللَّهِ كَذِباً .  « 2 »\r\n\r\n\r\n","description":"","footnote":"\r\n( 1 ) آيه 16 ، از سورهء 18 : الكهف\r\n( 2 ) آيه 15 ، از سورهء 18 : الكهف\r\n","page_name":" 61 ","page_number":101},
  {"content":"\r\n\r\n« آن جماعت قوم ما هستند كه از غير خدا ، خدايانى را برگزيده‌اند ؛ با وجود آنكه هيچ دليل روشن و آشكارى بر خدائى آن خدايان ندارند . پس كدام كس است كه ستمگرتر باشد از كسى كه بر خدا به دروغ افترا ببندد » ؟ !\r\n\r\nمجموع تلامذهء آقاى حدّاد در ايران و عراق از بيست نفر متجاوز نبودند\r\nفقط و فقط رفقاى همدانى كه از تلامذه و سابقه داران ملازمين مرحوم آية الله انصارى بودند ، همچون حاج سيّد أحمد حسينى همدانى رَحمةُ الله عَليه والد صديق ارجمند آقاى دكتر حاج سيّد ابو القاسم حسينى همدانى كه ايشان روان پزشك بوده و اينك حدود بيست و پنج سال است كه در مشهد مقدّس اقامت دارند ، و مرحوم غلامحسين همايونى ( خطّاط معروف ) و مرحوم حاج غلامحسين سبزوارى و آقاى حاج محمّد حسن بياتى و آقاى حجّة الإسلام و المسلمين حاج سيّد احمد حسينيان و آقاى حاج آقا اسمعيل تخته سنگى ( مهدوى نيا ) ؛ و نيز مرحوم حاج حاجى آقا اللهيارى از أبهر و حاج محسن شركت از اصفهان با حقير همراه و همگام شدند .\r\nامّا از ارادتمندان ايشان در عراق عبارت بودند از حجّة الإسلام حاج شيخ صالح كميلى و آية الله حاج سيّد هادى تبريزى كه ايشان از أقدم تلامذهء مرحوم حاج شيخ مرتضى طالقانى بوده و از آن مرحوم استفاده‌هاى شايانى نموده و احياناً خدمت مرحوم قاضى مىرسيده‌اند ، و حجّة الإسلام حاج شيخ محمّد جواد مظفّر از بصره و حجّة الإسلام أخ‌الزّوجهء حقير حاج سيّد حسن معين شيرازى از طهران و حجّة الإسلام حاج سيّد شهاب الدّين صفوى از اصفهان و ايضاً حاج شيخ أسد الله طيّاره از اصفهان ، و حاج محمّد على خَلف زاده و آقاى حاج أبو موسى مُحيى و حاج أبو أحمد عبد الجليل مُحيى و حاج أبو علىّ موسى مُحيى و حاج عبد الزّهراء و حاج قَدَر سماوى ( أبو احمد ) و حاج حبيب سماوى و حاج أبو عزيز محمّد حسن بن الشّيخ عبد المجيد سماوى و حاج حسن أبو الهوى ؛ و احياناً جناب آية الله حاج سيّد عبد الكريم كشميرى و مرحوم حاج\r\n\r\n","description":"","footnote":"","page_name":" 62 ","page_number":102},
  {"content":"\r\n\r\nسيّد مصطفى خمينى رحمةُ الله عَليه ، از نجف اشرف بحضورشان مىرسيده‌اند . و ايضاً مرحوم حاج سيّد كمال شيرازى گاه و بيگاه به محضرشان مىرسيد . و مرحوم حدّاد از همهء اين افراد پذيرائى مىنمود و راه ميداد و هر يك را به قدر و ظرفيّت خود اشراب ميفرمود . حضرت آية الله حاج شيخ حسن صافى اصفهانى و حجة الإسلام حاج شيخ محمّد ناصرى دولت‌آبادى و حجّة الإسلام حاج شيخ محمّد تقى جعفرى اراكى دام عزّهم هم خدمتشان مشرّف مىشده و كسب فيض مىنمودند ، ولى استاد ايشان در نجف اشرف مرحوم آية الله حاج شيخ عبّاس قوچانى بودند . و همچنين آقاى حاج سيّد حسين دانشمايهء نجفى و آقا ميرزا محمّد حسن نمازى نيز به همين منوال بودند .\r\n\r\n","description":"","footnote":"","page_name":" 63 ","page_number":103},
  {"content":"\r\n . \r\n","description":"","footnote":"","page_name":" 64 ","page_number":104},
  {"content":"\r\n\r\n\r\nبخش دومين : سفر اوّل حقير به أعتاب عاليات در سنهء 1381 هجريّهء قمريّه به غير از سفر بيت الله الحرام\r\n\r\n","description":"","footnote":"","page_name":" 65 ","page_number":105},
  {"content":"\r\n . \r\n","description":"","footnote":"","page_name":" 66 ","page_number":106},
  {"content":"\r\n\r\nسفر اوّل حقير به أعتاب عاليات\r\nدر سنهء 1381 هجريّهء قمريّه\r\nبه غير از سفر بيت الله الحرام\r\nاينجانب چون دفتر رسمى اقامهء عراقى داشتم ، پس از مراجعت به ايران هر روز ممكن بود بدون تشريفات طويلهء ادارهء گذرنامه - فقط با مراجعهء مختصر و اخذ جواز خروج - بدانجا مراجعت نمايم . در سال بعد از رحلت مرحوم آية الله انصارى هر چند عازم بر سفر شدم ، امّا موانعى پيش آمد كه محروم ماندم ، تا دو سال بعد از ارتحال ايشان كه چهار سال از سفر بيت الله الحرام ميگذشت كه در ضمن آن در دو بار ذِهاب و اياب عبور از عراق بود و استفادهء كافى از برخورد و ملاقات با آقاى حدّاد نموديم ، و پنج سال از مراجعت حقير از نجف اشرف سپرى مىشد ، در اواخر شهر ذوالقعدة الحرام 1381 براى زيارت أعتاب مقدّسه و زيارت مخصوصهء روز عرفه براى سفر به راه افتادم ، و قصد داشتم ده روز در كاظمين عليهما السّلام بمانم و سپس به كربلا و نجف و سُرَّ مَنْ رآهُ مشرّف گردم .\r\nدر كاظمين ميهمان حاج عبد الزّهراء بودم كه در نزديك كاظمين در گريعات منزل گرفته بود . و غالباً ، اوقات به زيارت مَرْقدَين مُطهّرَين ميگذشت . ولى چند روزى هم يكسره به ميهمانى دائى زادهء محترم : علّامه حاج سيّد مرتضى عسكرى أدام اللهُ أيّامَ بَركاتِه « 1 » بنا به دعوت و درخواست ايشان در بغداد محلّهء كَرّاده\r\n\r\n\r\n","description":"","footnote":"\r\n( 1 ) چون جناب آقاى حاج سيّد مرتضى عسكرى دامتْ بركاتُه نوادهء دخترى مرحوم آية الله آقا ميرزا محمّد طهرانى مقيم سامرّاء بوده‌اند ، و مرحومه جدّهء پدرى ما يعنى والدهء پدر ، مسمّاة به بى بى شهربانو خواهر آقا ميرزا محمّد بوده‌اند بنابراين علّامهء عسكرى\r\n","page_name":" 67 ","page_number":107},
  {"content":"\r\n\r\nشرقيّه « 1 » رفتم ؛ ولى در اين روزها فقط يك بار توفيق تشرّف به حرم مطهّر دست ميداد . و غالباً با ايشان پيرامون مباحث علمى و اجتماعى و كيفيّت درد و راه علاج مسلمين صحبت بود\r\n\r\nجريان احوال آقاى حدّاد در سفر حقير در سنهء 1381\r\nچون حاج عبد الزّهراء خبر ورود مرا به كربلاى معلّى رسانيده بود ، حاج محمّد على حضرت حاج سيّد هاشم را براى زيارت به كاظمين عليهما السّلام مىآورد ؛ و در چند روز درنگ در آنجا هم خيلى از محضرشان بهرمند شديم . حال آقاى حدّاد در آن‌وقت به قسمى بود كه بكلّى از عالم طبيعت انصراف داشتند ؛ نه گرسنگى را ادراك ميكردند نه طعم غذا را ، نه صدائى را مىشنيدند مگر با بلند سخن گفتن و تكرار بعد از تكرار . و اگر بتوانيم تصوّر كنيم خلع بدن را در روزهاى متمادى و ماه‌هاى متوالى متناوباً ، نمونهء عينى و خارجى آن وجود آقاى حدّاد بود )\r\n\r\nشرح حالات تجرّدهاى ممتدّه و مستمرّهء آقاى حدّاد\r\nشبها در منزل آقاى حاج عبد الزّهراء كه در بناهاى جديدُالإحداث در كاظمين بود و از هر طرف به باغهاى خرما و پرتقال محاط بود ، و در روى زمين هم خُضروات و سبزيجات كاشته بودند بسر مىبرديم . هوا بسيار ملايم و لطيف بود ، و با آنكه در ماه‌هاى اوّل بهار بود ، لازم بود شبها انسان از روپوش و پتو استفاده كند . فِراش آقاى حدّاد را داخل اطاق پاى پنجرهء مشرف به باغهاى بيرون انداخته بودند ؛ و پنجره باز بود و من هم در جنب ايشان خوابيده بودم . صبح كه شد حضرت آقا فرمودند : من ديشب تا به صبح سرما خوردم . چون در به دو خواب هوا ملايم بود و پتو را روى خود نينداختم ، در نيمه‌هاى شب هوا سرد ، و من سردم شد بطورى كه خوابم نمىبرد . خواستم برخيزم و در پنجره و شبّاك را ببندم ، ديدم قدرت بر حركت ندارم ؛ خواستم پتو را از پائين پا بردارم و\r\n\r\n\r\n","description":"","footnote":"\r\n- نوهء دائى پدر ما مىباشند\r\n( 1 ) كرّادهء شرقيّه در مشرق دجله است و كرّادهء مريم در مغرب آن .\r\n","page_name":" 68 ","page_number":108},
  {"content":"\r\n\r\nبر روى خود افكنم ، ديدم قدرت بر حركت ندارم ؛ خواستم بگويم : سيّد محمّد حسين پتو را روى من بينداز ، ديدم قدرت بر حرف زدن ندارم . به همين حال بودم تا صبح و سرماى خوبى هم خوردم . رفقاى كاظمينى مىگفتند : يك روز با ماشينهاى مينىبوس ( كبريتى شكل عراق ) از كربلا با آقاى حدّاد به كاظمين آمديم . در ميان راه ، شاگرد شوفر خواست كرايه‌ها را اخذ كند ، گفت : شما چند نفريد ؟ آقاى حدّاد گفتند : پنج نفر . گفت : نه ، شما شش نفريد ! ايشان باز شمردند و گفتند : پنج نفريم ! ما هم ميدانستيم كه مجموعاً شش نفريم ولى مخصوصاً نمىگفتيم تا قضيّهء آقاى حدّاد مكشوف گردد .\r\nباز شاگرد سائق گفت : شش نفريد ! ايشان گفتند : خُوىَ ما تشوفْ ؟ ! هذا واحِدْ ، او هذا اثْنَيْن ، او هذا ثَلاثَه ، او هذا أرْبَعَه ، او هذا خَمْسَه ! بَعَدْ شِتْگُولْ أنْتَ ؟ !\r\n« اى برادرم ! مگر نمىبينى ؟ ! - در اين حال اشاره نموده و يك يك افراد را شمردند - اينست يكى ، و اينست دو تا ، و اينست سه تا ، و اينست چهار تا ، و اينست پنج تا ! ديگر تو چه مىگوئى ؟ ! »\r\nاو گفت : يا سيّد ! أنتَ ما تُحاسِبُ نَفْسَكَ ؟ ! « اى سيّد ! آخر تو خودت را حساب نمىكنى ؟ ! »\r\nرفقا مىگفتند : عجيب اينجاست كه در اين حال باز هم آقاى حدّاد خود را گم كرده بود ، و با اينكه معاون سائق گفت : تو خودت را حساب نمىكنى و نمىشمارى ، باز ايشان چنان غريق عالم توحيد و انصراف از كثرت بودند كه نمىتوانستند در اين حال هم توجّه به لباس بدن نموده و آن را جزو آنها شمرده و يكى از آنها به حساب در آورند !\r\nحضرت آقاى حدّاد خودشان براى حقير گفتند : در آن حال به‌هيچ‌وجه من الوجوه خودم را نمىتوانستم به شمارش درآورم ، و بالاخره رفقا گفتند : آقا\r\n\r\n","description":"","footnote":"","page_name":" 69 ","page_number":109},
  {"content":"\r\n\r\nشما خودتان را هم حساب كنيد ، و اين بندهء خدا راست ميگويد و از ما اجرت شش نفر ميخواهد . من هم نه يقيناً بلكه تعبّداً به قول رفقا كرايهء شش نفر به او دادم ، و همگى براى نماز در مسجد بَراثا پياده شديم . در آنجا ديدم امام مسجد : شيخ على صغير هم دم از توحيد مىزند و ندا به لا هُوَ إلّا هُوَ بلند كرده است .\r\nو چون به كاظمين عليهما السّلام آمديم و رفتيم در وضوخانهء عمومى تا وضو بسازيم ديدم من وضو گرفتن را بلد نيستم ، خدايا چرا من وضو گرفتن را نميدانم ؟ نه صورت را ميدانم ، نه دست راست را ، و نه دست چپ را ؛ و نماز بدون وضو هم كه نمىشود .\r\nبا خود گفتم : از اين مردى كه مشغول وضو گرفتن است كيفيّت وضو را مىپرسم ؛ بعد با خود گفتم : او به من چه ميگويد ؟ ! آيا نمىگويد : اى سيّد پيرمرد ، تا به حال شصت سال از عمرت گذشته است و وضو گرفتن را نميدانى ؟ !\r\nولى همين كه به سراغ او ميرفتم ديدم خود به خود وضو آمد ، بدون اختيار و علم ، دست را به آب بردم و صورت را و سپس دستها را شستم ؛ آنگاه مَسْحَين را كشيدم ؛ و در اين حال ديدم آن مرد وضو گيرنده همين كه چشمش به من افتاد گفت : اى سيّد ! آب خداست . وضو خداست . جائى نيست كه خدا نيست !\r\n\r\nكيفيّت فناء فى الله و تحيّر فى ذات اللهِ آقاى حدّاد\r\nميفرمودند : بعضى از اوقات چنان سبك و بى اثر مىشوم عيناً مانند يك پر كاهى كه روى هوا مىچرخد ؛ و بعضى اوقات چنان از خودم بيرون مىآيم عيناً به مثابِهِ مارى كه پوست عوض مىكند ، من چيز ديگرى هستم و آن بدن من و اعمالش همچون پوست مار كه كاملًا به شكل مار است و اگر كسى نداند و از دور ببيند مىپندارد يك مار است ، ولى جز پوست مار چيزى نيست .\r\nميفرمودند : بسيار شده است كه به حمّام ميرفتم و وقت بيرون آمدن\r\n\r\n","description":"","footnote":"","page_name":" 70 ","page_number":110},
  {"content":"\r\n\r\nدِشْداشه ( پيراهن عربى بلند ) را وارونه مىپوشيدم .\r\nميفرمودند : هر وقت به حمّام ميرفتم ، حمّامى در پشت صندوق ، اشياء و پولهاى واردين را ميگرفت و در موقع بيرون آمدن به آنها پس ميداد . يك روز من به حمّام رفتم و موقع ورود ، خود حمّامى پشت صندوق بود و من پولهاى خود را به او دادم . چون بيرون آمدم و ميخواستم امانت را پس بگيرم ، شاگرد حمّامى پشت صندوق نشسته بود . گفت : سيّد امانتى تو چقدر است ؟ !\r\nگفتم : دو دينار . گفت : نه ! اينجا فقط سه دينار است ! گفتم : چرا مرا معطّل ميكنى ؟ ! يك دينارش را براى خودت بردار و دو دينار مرا بده كه بروم ؟ ! چون جريان را صاحب حمّام شنيد ، از شاگردش پرسيد : چه خبر است ؟ !\r\nگفت : اين سيّد ميگويد : من دو دينار دادم و اينجا سه دينار است . گفت : من خودم سه دينار را از او گرفتم ؛ سه دينار را بده ، سه دينار مال اوست . به حرفهاى اين سيّد هيچوقت گوش نكن كه غالباً گيج است و حالش خراب است !\r\nآقاى حدّاد ميفرمودند : در آن لحظه من حالى داشتم كه نمىتوانستم يك لحظه در آنجا درنگ كرده و با آنها گفتگو كنم ، و اگر يكقدرى معطّل ميكردند ، ميگذاشتم و مىآمدم .\r\nميفرمودند : در هر لحظه علومى از من ميگذرد بسيار عميق و بسيط و كلّى ، و چون در لحظهء ثانى بخواهم به يكى از آنها توجّه كنم مىبينم عجبا ! فرسنگها دور شده است .\r\n\r\nعسرت معيشت حضرت حدّاد در دوران فناء ، وصف ناشدنى است\r\nبارى ، پس از چند روز توقّف در كاظمين عليهما السّلام در خدمت ايشان عازم كربلا شديم و در منزل ايشان وارد گرديديم . چون بواسطهء توسعهء شارع عبّاسيّه آن دَكّهء كنار مسجد خراب ، و به پياده رو خيابان افتاده بود و ايشان هم ديگر محلّى براى عبادت و خلوت نداشتند ، و در منزل محقّر ايشان هم با كثرت عائله جاى عبادت و خلوت نبود ، بناچار در آخر بن بست كوچهء همان منزل ،\r\n\r\n","description":"","footnote":"","page_name":" 71 ","page_number":111},
  {"content":"\r\n\r\nيك منزل محقّر و خرابه‌اى را كه پدر جناب محترم آقاى حاج محمّد حسن شركت از بابت خيرات و ثلث خود در اختيار تصرّف فرزندش قرار داده بود ، ايشان آن منزل را تحت اختيار حضرت آقاى حاج سيّد هاشم قرار دادند تا از آن استفاده كنند . آن منزل داراى دو اطاق بود : يكى در بالاى درِ ورودى كه تحقيقاً از 2 * 2 متر تجاوز نمىكرد ، و ديگرى در داخل كه آن هم تحقيقاً از 3 * 2 متر متجاوز نبود ، و داراى يك سرداب كوچك . و بنده چنين كه تخمين مىزنم تمام مساحت آن منزل از 40 إلى 50 متر متجاوز نبود . ولى به عوضِ كهنگى و فرسودگى و احتمال قوىّ ريزش آوار و رطوبت ، در آخر بن بست واقع بود و به تمام معنى الكلمه دنج و بدون سر و صدا ، و براى عبادت و بيرونى حضرت ايشان بسيار محلّ مناسب .\r\nگرچه روزها بچّه عربها در كوچه خيلى سر و صدا داشتند ولى ايشان ميفرمودند : من سر و صدائى را نمىشنوم .\r\nاتّفاقاً پس از ايّام حجّ در همان اوقات يكى از بستگان سببى با زوجه‌اش وارد شد ، و ايشان آن اطاق بالاى در را به او دادند تا استراحت كند . وى با عيالش پس از ساعتى از آنجا پائين آمده ، به سرداب رفت و گفت : بچّه‌هاى كوچه سر و صدا و غوغايشان بقدرى است كه نه تنها خواب را ميربايد ، بلكه در بيدارى هم قابل تحمّل نمىباشد .\r\nايشان فرمودند : من سر و صدائى به گوشم نميرسد و اوقاتى كه در آن اطاق هستم خيلى راحت مىباشم .\r\nدر اين زمان با وجود توارد و پى در پى در آمدن اين حالات ، ديگر تحمّل كار و كسب برايشان متعذّر گرديد . يعنى بطورى بدن مىافتاد و روح انصراف پيدا مىنمود كه ادارهء امور عالم طبع از أشكل مشاكل به شمار ميرفت ؛ و نه متعسّر و مشكل ، بل متعذّر و محال مىنمود . لهذا ايشان دكّان خود را به همان\r\n\r\n","description":"","footnote":"","page_name":" 72 ","page_number":112},
  {"content":"\r\n\r\nشاگرد واگذار نموده تا هر چه كسب كند ، ما يحتاج خود را بردارد و بقيّه‌اش را براى ايشان بياورد .\r\nو اصولًا در وقتى هم كه ايشان خودشان به دكّان ميرفتند ، براى شاگرد حقوق مشخّصى معيّن نكرده بودند ؛ بلكه از اوّل صبح تا هنگام خاتمهء عمل هر چه كاسبى كرده بودند ، نه آنكه با هم بالمناصفه تقسيم ميكردند ، بلكه به شاگرد مىگفتند : تو امروز چقدر احتياج دارى ؟ ! مثلًا مىگفت : نيم دينار ! يا هفتصد فلس ! و يا هر مقدارى كه بود ؛ و ايشان آن مقدار را به او ميدادند و بقيّه را براى خود بر ميداشتند . و بعضى اوقات ، بقيّه‌اش فقط 50 فلس بود ، و يا اصلًا چيزى نمىماند . و چه بسا ايشان با همان پنجاه فلس يا دست خالى به منزل باز مىگشتند .\r\n\r\nوظيفهء رفقا در هنگام شدّت واردات يكى از إخوان طريق\r\nحالا با اين عائلهء سنگين چه كنند ؟ ! در اينجا خوب خداوند وظيفهء رفقاى طريق را روشن مىكند كه بايد با تمام مراقبت و دقّت مواظب حالات يكدگر باشند . در صورتى كه براى يك نفر از آنها جاذبهء روحى از آن طرفِ بالا شديد شد بطورى كه از تدبير امور افتاد و عائله‌اش نيازمند شدند ، وى را به وادى فقر و هلاكت و نيستى نسپارند ؛ بروند و از اموال خود ، خودش و خانواده‌اش را اداره كنند ، تا زماني كه اين سالك از آن حال بيرون آيد و بتواند تدبير امور خود را بنمايد . نبايد منتظر باشند تا از حقوق شرعيّهء واجبه همچون خمس و يا از صدقات و زكوات و كفّاراتشان او را اداره كنند ، بلكه بايد با تمام اموال خود ، بدون حساب و كتاب ، بى دريغ همچون عائلهء خودشان بلكه أولى و افضل و اتمّ و اكمل و بى دريغ‌تر از عائلهء خودشان ، او را و عائله‌اش را متكفّل گردند .\r\nچرا كه او رفيق طريق است و مجاهدات نفسانيّهء فى سبيل الله ، آن هم مجاهدهء كُبرى و جهاد اكبر ، او را از پاى درآورده ، و شدّت واردات معنويّه و حالات روحيّه و تجرّدات نفسانيّه و شدّت اتّصال به عالم غيب و ظهور تجلّيات\r\n\r\n","description":"","footnote":"","page_name":" 73 ","page_number":113},
  {"content":"\r\n\r\nالهيّه ، او را از توجّه به عالم كثرت منسلخ داشته است . چه جهادى از اين عظيم‌تر ؟ و چه انفاقى از اين شايسته‌تر ؟\r\nامّا افسوس و هزار افسوس كه او سيّد هاشم است و از حالات او همسايه‌اش هم خبر ندارد ، عيالش هم مطّلع نيست ، فرزندانش هم نميدانند چه خبر است ! و خود او هم كه به فاش نمودن اسرار الهيّه زبان نمىگشايد ، و مناعت طبع و عزّت نفس و علوّ روح او به وى اجازه نميدهد حتّى به نزديكترين دوست صميمى و رفيق راه ، اين شدّت و عسرت و اين امتحان عظيم و آزمايش كبير خداوندى را گوشزد كند و شرح دهد . مگر كسانى از رفقا كه خودشان جستجو كنند و كنجكاو باشند ، و در مراقبت و مواظبت حال و جريان رفيق كوشا و ساعى باشند .\r\nو معلوم است كه توانمندان از رفقا دنبال كسب و كار خود هستند و چنين تفقّد و پىجوئى از آنان بعيد است ؛ و ناتوانان آنان هم چه بسا برخى خود كم و بيش در عسرت و واردات قلبيّه پيرو استاد هستند ، و تفقّد آنان جز غمى بر غمشان نيفزايد ؛ و به غير گفتن هم غلط و افشاء سرّ است كه اگر استاد مطّلع شود وى را بكلّى از اعتبار ساقط مىكند .\r\n\r\nصبر و تحمّل حدّاد در شدائد و امتحانات الهيّه ناگفتنى است\r\nدر اين سفر ، عسرت وى بحدّ أعلا بود ، و واردات قلبيّه به حدّ أعلا بود ؛ و چنان صورت سرخ مىشد و چشمان متلألئ مىگشت كه سيمايشان در نهايت زيبائى بود ؛ و بعضى اوقات چنان بى حال و افسرده و زرد مىگشت و استخوانها درد ميگرفت كه حكايت از واردهء جلاليّه داشت .\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ .   « 1 »\r\n« تمام كسانى كه روى زمين باشند فانى هستند ؛ و باقى مىماند وجه\r\n\r\n\r\n","description":"","footnote":"\r\n( 1 ) آيه 26 و 27 ، از سورهء 55 : الرّحمن\r\n","page_name":" 74 ","page_number":114},
  {"content":"\r\n\r\nپروردگار تو ، كه آن وجه داراى صفت جلال و جمال است . »\r\nدر اين كريمهء شريفه مىبينيم كه  ذُو الْجَلالِ وَ الْإِكْرامِ  صفت براى  وَجْهُ رَبِّكَ  آمده است نه براى  رَبِّكَ  . و وجه ربّ است كه به أبديّت پيوسته ، و از حدوث فراتر رفته ، و به دو لباس مرحمت جمال و اكرام ، و عزّت جلال و عظمت مخلّع گرديده است .\r\nحضرت آقاى حاج سيّد هاشم در اين سفر قرآن بسيار ميخواندند ، آن هم تكيه به صوت با صداى حزين و نيكو . و قرآنشان بسيار جذّاب و گدازنده و فانى كننده بود . و از ابيات ابن فارض بالاخصّ از تائيّهء كبرى قرائت مىنمودند آن هم با صوت و صدا .\r\n\r\nاقتداء حضرت آقا در بعضى از نمازها به جهت تثبيت ايشان حقير را در قرائت و نفى خواطر\r\nنمازهاى صبح و ظهر و عصر را بنده به ايشان اقتدا ميكردم ، چون كسى در منزل نبود جز يك نفر از رفقاى صميمى . امّا نماز مغرب و عشاء را ايشان به حقير اقتدا مىنمودند ، و غالباً هم در روى بام انجام ميگرفت ؛ و دستور داده بودند كه : حقير در نمازها سوره‌هاى بلند را بخوانم مانند يس ، و واقعه و مُسَبّحات « 1 » و تبارك و منافقين و   هَلْ أَتى   و ما أشْبَهَها ، براى آنكه ايشان چون اقتدا مىكنند حقير را در قرائت و نفى خواطر تثبيت نمايند ؛ و ميفرمودند : اين‌طور بهتر است تا آنكه شما به من اقتدا كنى !\r\nحقير هم از همين سُوَر در نمازها انتخاب نموده و قرائت مىنمودم ، البتّه قدرى تكيه به صدا و به فرمودهء ايشان با صوت حزين .\r\nامّا در اين نمازها حاج محمّد على به ايشان اقتدا مىنمود . بدين صورت كه بنده امام بودم و حضرت آقا مأموم ، و ايشان در همين جماعت به آقا اقتدا ميكرد ، و مىگفت : من قدرت ندارم به غير آقا اقتدا كنم !\r\n\r\n\r\n","description":"","footnote":"\r\n( 1 ) مسبّحات عبارت است از پنج سوره : الحَديد ، الحَشْر ، الصَّفّ ، الجُمُعَة ، التَّغابن .\r\n","page_name":" 75 ","page_number":115},
  {"content":"\r\n\r\nچند بار حضرت آقا وى را در حضور بنده دعوا كردند كه تو خلاف شرع ميكنى و اقتداى به مأموم جائز نيست ! امّا او مىگفت : در عالم واقع آقا امام است همه جا ، خواه مأموم باشد و يا امام ؛ و در اين صورت من كه اين مطلب را فهميده‌ام نمىتوانم به غير او اقتدا نمايم . ايشان ميفرمودند : اگر اين كلام تو درست باشد بايد به سيّد محمّد حسين اقتدا كنى نه به من ، چون مرا در هر حال امام ميدانى إمامًا أوْ مَأمومًا . ولى حاج محمّد على گوشش به اين سخن‌ها بدهكار نبود ، و حتّى با وجود ايشان در ساليان متمادى يك بار هم به حقير اقتدا ننمود .\r\n\r\nكيفيّت نماز شب و سجدهء آقاى حاج سيّد هاشم حدّاد\r\nايشان در اوّل غروب پس از نماز مغرب مقدار مختصرى به عنوان شام آنچه را كه از منزل مجاور يعنى منزل سر كوچه كه عيالاتشان آنجا بودند مىآوردند ، تناول نموده و پس از اداى نماز عشاء ميخوابيدند . ساعتى ميگذشت بيدار مىشدند و از بام به زير مىآمدند و تجديد وضو نموده ، بالا مىآمدند و چند ركعت نماز با صداى خوش و آهنگ دلنشين قرآن از سوره‌هاى طويل ميخواندند ؛ و بعداً قدرى همينطور متفكّراً رو به قبله مىنشستند ؛ و سپس ميخوابيدند . باز بيدار مىشدند ، و چند ركعت نماز ديگر به همين منوال ميخواندند . و چون شبها كوتاه بود لهذا ديگر وقتى به اذان صبح باقى نمىماند . و چه بسا در اين حال يا در دفعهء اوّل كه بيدار مىشدند ميفرمودند : سيّد محمّد حسين ! چاى يا آب گرمى بياور ! حقير پائين ميرفتم و روى چراغ فتيلهء نفتى چاى درست ميكردم و فوراً مىآوردم . ميفرمودند : مرحوم آقا ( يعنى مرحوم قاضى ) خودش اين‌طور بود و به ما هم اين‌طور دستور داده بود كه : در ميان شب چون براى نماز شب بر مىخيزيد چيز مختصرى تناول كنيد ؛ مثل چاى يا دوغ يا يك خوشهء انگور ، يا چيز مختصر ديگرى كه بدن شما از كسالت بيرون آيد و نشاط براى عبادت داشته باشيد . بنابراين بنده هر چه ايشان ميل داشتند ، گاه آب جوش و يا چاى و يا دوغ و يا\r\n\r\n","description":"","footnote":"","page_name":" 76 ","page_number":116},
  {"content":"\r\n\r\nخيار برايشان به بام مىبردم ، چون در آن فصل هنوز انگور نرسيده بود .\r\nاذان صبح ، نماز را با ايشان به جماعت بجاى آورده و سپس ايشان به سجده ميرفتند ، و قريب نيم ساعت و سه ربع و احياناً يك ساعت سجده شان طول مىكشيد . و بعضاً به حمّام رفته دوشى ميگرفتند و بيرون ميرفتند براى زيارت قبر مطهّر حضرت سيّد الشّهداء عليه السّلام و قبر مطهّر حضرت أبا الفضل العبّاس سلامُ الله عَليه ، و بعضى از حوائج منزل را در مراجعت تهيّه نموده و به خانه باز مىگشتند .\r\nدر شب عرفه بقدرى رفقا از نجف و كاظمين و سماوه و ايران آمده بودند كه حياط و ايوان و اطاقها پر شد ؛ و مقدارى از دعاهاى شب عرفه خوانده شد ، و الحقّ مجلس جذّاب و با حالى بود . آنگاه همگى غذاى مختصرى تناول نموده و براى زيارت و انجام اعمال آن شب از منزل بيرون رفتند . و چند نفرى به خانه برگشتند كه از اخصّ أصدقاء و رفقاى ايشان به شمار مىآمدند .\r\n\r\nتشرّف به نجف اشرف در ايّام عيد غدير و مراجعت به كربلا براى اوّل ماه محرّم\r\nروز قبل از عيد غدير در خدمتشان به نجف اشرف ، براى زيارت مخصوصهء عيد غدير مشرّف شديم . و ظهر روز عيد ، همهء رفقا جميعاً در منزل آقا سيّد حسين نجفى دعوت داشتند . حضرت آية الله حاج شيخ عبّاس با تمام اطرافيانشان بودند . آن هم محفل بسيار با حال و وجدآور بود .\r\nايشان روز بعد از عيد به كربلا مراجعت كردند ، و حقير براى تشرّف و زيارت بيشترى و تجديد عهد با دوستان سابق چند روزى بيشتر ماندم ؛ و ورودم در منزل حضرت استاد آقاى حاج شيخ عبّاس بود ؛ و تا روز بيست و چهارم كه روز مباهلهء رسول خدا و اهل بيتشان با نصاراى نجران است ، و روز بيست و پنجم كه روز خاتم بخشى و روز نزول سورهء   هَلْ أَتى   دربارهء اهل بيت است ، در نجف اشرف توقّف نموده ، و سپس كه ايّام محرّم نزديك شده و در آستانهء طلوع هلال غم انگيز آن بوديم به كربلا مراجعت نمودم تا از بركات عزادارى تحت\r\n\r\n","description":"","footnote":"","page_name":" 77 ","page_number":117},
  {"content":"\r\n\r\nقبّة الحسين عليه السّلام كامياب شويم . معلوم است كه منزل حقيقى ما و ورود و خروج ما در كربلا منزل حدّاد است . چون روابط بقدرى صميم و پاك است كه ايشان بنده را فرزند خود ميدانند ، و فرزندانشان با حقير معاملهء برادرى مىكنند . امّا حقير نه تنها خود را فرزند نميدانم زيرا نه جسماً و نه روحاً فرزند نيستم ، بلكه در اينجا اگر بحقّ كلمه ، جمله‌اى صحيح را بخواهيم پيدا كنيم جملهء خانه زاد است . آرى غلام‌زاده‌اى است كه در اين منزل تولّد يافته ، و به دستگيرى و كرامت حضرتش حيات نوين گرفته است .\r\nاتّفاقاً از جهتى هم اين نام مطابق با مسمّى درآمده است . چون والدهء حقير در زمان كودكى گوش راست مرا سوراخ كرده و در آن حلقه‌اى عبور داده بودند به نام حلقهء حَيْدَرى ، و مرا هم غلام حَيدرى ميخواندند . يعنى اين طفل ، غلام حلقه به گوش حيدر است . و تا اين زمان گوش راست من سوراخ است ، و ديگر قابل التيام نيست . زيرا كسى كه نطفه‌اش و شيرش با ولايت حيدر بسته شده است ، و گوشش را به نام و مهر حيدر سوراخ كرده و حلقه گذرانده‌اند ، كجا ميتواند ظاهراً و باطناً سرّاً و عَلَناً از غلامى خود دست بردارد ؟\r\nحضرت آقاى حدّاد پدر واقعى بنده بود ؛ و در تمام مسافرتها ، ورود و خروج ما در منزل ايشان ، ورود و خروج اهل خانه بود . لهذا در مراجعت از نجف معلوم است كه مسافر به خانهء خود بر ميگردد .\r\n\r\nتشريح وقايع عاشورا كه عشق محض بوده است\r\nدر تمام دههء عزادارى ، حال حضرت حدّاد بسيار منقلب بود . چهره سرخ مىشد و چشمان درخشان و نورانى ؛ ولى حال حزن و اندوه در ايشان ديده نمىشد ؛ سراسر ابتهاج و مسرّت بود . ميفرمود : چقدر مردم غافلند كه براى اين شهيد جان باخته غصّه ميخورند و ماتم و اندوه به پا ميدارند ! صحنهء عاشورا عالىترين مناظر عشقبازى است ؛ و زيباترين مواطن جمال و جلال إلهى ، و نيكوترين مظاهر أسماء رحمت و غضب ؛ و براى اهل بيت\r\n\r\n","description":"","footnote":"","page_name":" 78 ","page_number":118},
  {"content":"\r\n\r\nعليهم السّلام جز عبور از درجات و مراتب ، و وصول به أعلى ذِروهء حيات جاويدان ، و منسلخ شدن از مظاهر ، و تحقّق به اصل ظاهر ، و فناى مطلق در ذات أحديّت چيزى نبوده است .\r\nتحقيقاً روز شادى و مسرّت اهل بيت است . زيرا روز كاميابى و ظفر و قبولى ورود در حريم خدا و حرم امن و امان اوست . روز عبور از جزئيّت و دخول در عالم كلّيّت است . روز پيروزى و نجاح است . روز وصول به مطلوب غائى و هدف اصلى است . روزى است كه گوشه‌اى از آن را اگر به سالكان و عاشقان و شوريدگان راه خدا نشان دهند ، در تمام عمر از فرط شادى مدهوش ميگردند و يكسره تا قيامت بر پا شود به سجدهء شكر به رو در مىافتند .\r\nحضرت آقاى حدّاد ميفرمود : مردم خبر ندارند ، و چنان محبّت دنيا چشم و گوششان را بسته كه بر آن روز تأسّف ميخورند و همچون زن فرزند مرده مىنالند . مردم نميدانند كه همهء آنها فوز و نجاح و معاملهء پر بها و ابتياع اشياءِ نفيسه و جواهر قيمتى در برابر خَزَف بوده است . آن كشتن مرگ نبود ؛ عين حيات بود . انقطاع و بريدگى عمر نبود ؛ حيات سرمدى بود .\r\nميفرمودند : شاعرى وارد بر مردم حَلَب گفت :\r\n گفت : آرى ، ليك كو دور يزيد * كِىْ بُد است آن غم ، چه دير اينجا رسيد\r\nچشم كوران آن خسارت را بديد * گوش كرّان اين حكايت را شنيد \r\nدر دههء عاشورا حضرت آقاى حدّاد بسيار گريه ميكردند ، ولى همه‌اش گريهء شوق بود . و بعضى اوقات از شدّت وَجد و سرور ، چنان اشكهايشان متوالى و متواتر مىآمد كه گوئى ناودانى است كه آب رحمت باران عشق را بر\r\n\r\n","description":"","footnote":"","page_name":" 79 ","page_number":119},
  {"content":"\r\n\r\nروى محاسن شريفشان ميريزد .\r\n\r\nقرائت حضرت حدّاد اشعار « مثنوى » را در غفلت عامّهء مردم از عاشورا\r\nچند بار از روى كتاب مولانا محمّد بلخى رومى ، اين اشعار را با چه صوت و آهنگ دلنوازى ميخواندند كه هنوز كه هنوز است آن صدا ، و آن آهنگ ، و آن اشكهاى سيلاب‌وار در خاطره مجسّم ؛ و تو گوئى : اينك حدّاد است كه در برابر نشسته و كتاب « مثنوى » را در دست دارد :\r\n زادهء ثانى است احمد در جهان * صد قيامت بود او اندر عيان\r\nزو قيامت را همى پرسيده‌اند * كاى قيامت ! تا قيامت راه چند ؟\r\nبا زبان حال مىگفتى بسى : * كه ز محشر حشر را پرسد كسى ؟\r\nبهر اين گفت آن رسول خوش پيام * رمز موتوا قَبْلَ موتوا « 1 » يا كِرام\r\nهمچنان كه مرده‌ام من قبل موت * زان طرف آورده‌ام اين صيت « 2 » و صوت « 3 » \r\n پس قيامت شو قيامت را ببين * ديدن هر چيز را شرط است اين\r\nتا نگردى اين ندانيّش تمام * خواه كان انوار باشد يا ظلام\r\nعقل گردى عقل را دانى كمال * عشق گردى عشق را بينى جمال\r\nنار گردى نار را دانى يقين * نور گردى هم بدانى آن و اين\r\nگفتمى برهان بر اين دعوت مُبين * گر بدى ادراك اندر خورد اين\r\nهست انجير اين طرف بسيار خوار * گر رسد مرغى قُنُق « 4 » انجيرخوار\r\nدر همه عالم اگر مرد و زنند * دم به دم در نزع و اندر مردنند\r\nاين سخنها را وصيّتها شِمر * كه پدر گويد در آن دم با پسر\r\nتا برُويد رحمت و غيرت بدين * تا ببرّد بيخ بغض و رَشك و كين \r\n\r\n\r\n","description":"","footnote":"\r\n( 1 ) رمز موتوا ، اشارت به حديث نبوى است كه فرموده‌اند : موتوا قَبْلَ أنْ تَموتوا . يعنى « بميريد پيش از آنكه به موت طبيعى بميريد . » يعنى موت اختيارى گزينيد تا حالت مردگان نبينيد ! ( تعليقه )\r\n( 2 ) صيت : آوازه\r\n( 3 ) . صوت : صدا .\r\n( 4 ) قُنُق ( به تركى ) ميهمان\r\n","page_name":" 80 ","page_number":120},
  {"content":"\r\n\r\n تو بدان نيّت نِگَر در أقربا * تا ز نزع او بسوزد دل ترا\r\nكُلُّ ءَاتٍ ءَاتٍ آن را نقد دان * دوست را در نزع و اندر فقد دان\r\nور غرضها زين نظر گردد حجيب * اين نظرها را برون افكن ز جيب\r\nدر نياز خشك و بر عجزى مايست * زانكه با عاجز گزيده معجزيست\r\nعجز زنجيريست زنجيرت نهاد * چشم در زنجير نه بايد گشاد\r\nپس تضرّع كن كه اى هادىّ زيست * باز بودم پشّه گشتم اين ز چيست\r\nسخت‌تر افشرده‌ام در سر قدم * كه لَفى خُسْرم ز قهرت دم به دم\r\nاز نصيحتهاى تو كر بوده‌ام * بت‌شكن دعوىّ و بتگر بوده‌ام\r\nياد صُنعَت فرض تر ، يا ياد مرگ * مرگ مانند خزان ، تو أصل برگ\r\nسالها اين مرگ ، طبلك مىزند * گوش تو بيگاه ، جنبش مىكند \r\nتشبيه مغفّلى كه عمر ضايع كند و در نزع بيدار شود ، به ماتم اهل حَلَب\r\n گويد اندر نزعِ جان از آه مرگ * اين زمان كردت ز خود آگاه مرگ\r\nاين گلوى مرگ از نعره گرفت * طبل او بشكافت از ضربِ شگفت\r\nدر دقايق خويش را در تافتى * رمزِ مردن اين زمان دريافتى \r\n\r\nاشعار مولوى و شاعر وارد به مردم حلب در مرثيهء حضرت سيّد الشّهداء عليه السّلام\r\nرسيدن شاعر به حلب روز عاشورا و حال معلوم نمودن\r\nو نكته گفتن و بيان حال كردن\r\n روز عاشورا همه اهل حَلَب * باب أنطاكيّه « 1 » اندر تا به شب\r\nگرد آيد مرد و زن جمعى عظيم * ز ماتم آن خاندان دارد مقيم\r\nتا به شب نوحه كنند اندر بُكا * شيعه عاشورا براى كربلا\r\nبشمرند آن ظلمها و امتهان « 2 » * كز يزيد و شمر ديد آن خاندان\r\nاز غريو و ناله‌ها در سرگذشت * پُر همى گردد همه صحرا و دشت \r\n\r\n\r\n","description":"","footnote":"\r\n( 1 ) أنطاكيّه : نام شهرى است\r\n( 2 ) . امتهان : خوارى . ( تعليقه )\r\n","page_name":" 81 ","page_number":121},
  {"content":"\r\n\r\n يك غريبى شاعرى از ره رسيد * روز عاشورا و آن افغان شنيد\r\nشهر را بگذاشت و آن سو راى كرد * قصد جستجوى آن هيهاى كرد\r\nپرس پرسان مىشد اندر افتقاد * چيست اين غم ، بر كه اين ماتم فتاد\r\nاين رئيسى زَفْت باشد كه بمرد * اينچنين مجمع نباشد كار خرد\r\nنام او القاب او شرحم دهيد * كه غريبم من ، شما اهل دِهيد\r\nچيست نام و پيشه و اوصاف او * تا بگويم مرثيهء الطاف او\r\nمرثيه سازم كه مرد شاعرم * تا از اينجا برگ و لالَنگى « 1 » برم\r\nآن يكى گفتش كه تو ديوانه‌اى * تو نه‌اى شيعه عدوّ خانه‌اى\r\nروز عاشورا نميدانى كه هست * ماتم جانى كه از قرنى به است\r\nپيش مؤمن كى بود اين قصّه خوار * قدر عشقِ گوش ، عشقِ گوشوار\r\nپيش مؤمن ماتم آن پاك روح * شُهره‌تر باشد ز صد طوفان نوح \r\n\r\nملّاى رومى چه خوب قضاياى عاشورا را تحقيق مىكند\r\nنكته گفتن شاعر جهت طعن شيعهء حَلَب\r\n گفت : آرى ليك كو دور يزيد * كى بُد است آن غم ، چه دير اينجا رسيد\r\nچشم كوران آن خسارت را بديد * گوش كرّان اين حكايت را شنيد\r\nخفته بودستيد تا اكنون شما * تا كنون جامه دريديد از عزا\r\nپس عزا بر خود كنيد اى خفتگان * زانكه بد مرگيست اين خواب گران\r\nروح سلطانى ز زندانى بِجَست * جامه چون درّيم و چون خائيم دست\r\nچونكه ايشان خسرو دين بوده‌اند * وقت شادى شد چو بگسستند بند\r\nسوى شادَروان دولت تاختند * كُنده و زنجير را انداختند\r\nروز مُلْكَست و گَهِ شاهنشهى * گر تو يك ذرّه از ايشان آگهى\r\nور نه‌اى آگه برو بر خود گرى * زانكه در انكار نقل و محشرى \r\n\r\n\r\n","description":"","footnote":"\r\n( 1 ) لالَنگ : نانْ پاره و طعامهائى كه گدايان از مهمانيها و سفره‌ها جمع نمايند . ( تعليقه )\r\n","page_name":" 82 ","page_number":122},
  {"content":"\r\n\r\n بر دل و دين خرابت نوحه كن * چون نمىبيند جز اين خاك كهن\r\nور همى بيند چرا نبود دلير * پشت دار و جان سپار و چشم سير\r\nدر رخت كو از پى دين فرّخى * گر بديدى بَحر ، كو كفّ سخىّ\r\nآنكه جو ديد آب را نكْند دريغ * خاصه آن كو ديد دريا را و ميغ \r\n\r\nقرائت حضرت حدّاد ابيات عاشورا را گويا با جان و روح او خمير شده است\r\nتمثيل حريص بر دنيا به مورى كه به دانه‌اى از خرمنى قانع نشود\r\n مور بر دانه از آن لرزان شود * كو ز خرمنگاه خود عُمْيان « 1 » بود\r\nمىكشد يك دانه را از حرص و بيم * چون نمىبيند چنان چاش « 2 » عظيم\r\nصاحب خرمن همى گويد كه هى * اى ز كورى پيش تو معدوم ، شىء\r\nتو ز خرمن‌هاى ما آن ديده‌اى * كاندر آن دانه به جان پيچيده‌اى\r\nاى به صورت ذرّه كيوان را ببين * مورِ لنگى ، رو سليمان را ببين\r\nتو نِه‌اى آن جسم بل آن ديده‌اى * وا رهى از جسم گر جان ديده‌اى\r\nآدمى ديده است و باقى لَحم و پوست * هر چه چشمش ديده است آن خير اوست\r\nكوه را غرقه كند يك خُم زِ نَم * مَنفذى گر باز باشد سوى يَم\r\nچون به دريا راه شد از جان خُم * خمّ با جيحون برآرد اشتلُم « 3 »\r\nزين سبب قُل گفتهء دريا بود * گرچه نطق احمدى گويا بود\r\nگفتهء او جمله دُرِّ بحر بود * كه دلش را بود در دريا نفوذ\r\nدادِ دريا چون ز خمّ ما بود * چه عجب گر ماهى از دريا بود \r\n\r\n\r\n","description":"","footnote":"\r\n( 1 ) عُمْيان بمعنى كوران ، جمع أعمى مىباشد ؛ ولى در اين شعر بمعنى كور آمده است ؛ چنانچه در « لغت نامهء دهخدا » پس از آنكه عُميان را به كوران و نابينايان معنى نموده است ، بعنوان معناى دوّم ، كور و نابينا را ذكر كرده و همين بيت « مثنوى » را شاهد آورده است و در تعليقه گويد : ظاهراً اين كلمه كه در عربى جمع است مانند بسيارى از كلمات ديگر از قبيل طلبه ، حور و . . . در فارسى به معنى مفرد به كار رفته است . ( م )\r\n( 2 ) چاش : خرمن . ( تعليقه )\r\n( 3 ) . اشتلم : تندى و غلبه و زور كردن . ( تعليقه )\r\n","page_name":" 83 ","page_number":123},
  {"content":"\r\n\r\n چشمِ حسّ افسرده « 1 » بر نقش قمر * تو قمر مىبينى و او مستقرّ\r\nاين دوئى ، اوصاف ديدهء أحول است * ورنه اوّل آخِر ، آخر اوّل است\r\nهين گذر از نقش خُم ، در خم نگر * كاندر او بحرى است بى پايان و سر\r\nپاك از آغاز و آخر آن عِذاب « 2 » * مانده محرومان ز قهرش در عَذاب\r\nاينچنين خم را تو دريا دان يقين * زنده از وى آسمان و هم زمين\r\nگشته دريائى دوئى در عين وصل * شد ز سو در بى سوئى در عين وصل\r\nبلكه وحدت گشته او را در وصال * شد خطاب او خطاب ذوالجلال « 3 » \r\nآرى ، مرگ براى سيّد الشّهداء سيّد مظلومان عليه السّلام عين درجه و ارتقاء و فوز و نجاح است . لهذا در روايت وارده در مبحث « معادشناسى » آمد كه در روز عاشورا هر چه آتش جنگ افروخته‌تر مىشد و مصائب آن حضرت افزون‌تر ، چهرهء منوّرش بر افروخته‌تر و شاداب‌تر مىشد .\r\n\r\nتشريح حضرت حدّاد وقايع عاشورا را همچون امام حسين عليه السّلام\r\nوَ كَانَ الْحُسَيْنُ عَلَيْهِ السَّلَامُ وَ بَعْضُ مَنْ مَعَهُ مِنْ خَصَائِصِهِ تُشْرِقُ أَلْوَانُهُمْ وَ تَهْدَأُ جَوَارِحُهُمْ وَ تَسْكُنُ نُفُوسُهُمْ . فَقَالَ بَعْضُهُمْ لِبَعْضٍ :\r\nانْظُرُوا لَا يُبَالِى بِالْمَوْتِ !\r\nفَقَالَ لَهُمُ الْحُسَيْنُ عَلَيْهِ السَّلَامُ : صَبْرًا بَنِى الْكِرَامِ ! فَمَا الْمَوْتُ إلَّا قَنْطَرَةٌ يَعْبُرُ بِكُمْ عَنِ الْبُؤْسِ وَ الضَّرَّآءِ إلَى الْجِنَانِ الْوَاسِعَةِ وَ النَّعِيمِ الدَّائِمَةِ . فَأَيُّكُمْ يَكْرَهُ أَنْ يَنْتَقِلَ مِن سِجْنٍ إلَى قَصْرٍ . ! ؟\r\n\r\n\r\n","description":"","footnote":"\r\n( 1 ) . يعنى حقيقت قمر و ماه آسمانى يك چيز بيش نيست ، امّا چشم حسّ كه افسرده و ناتوان است صورت آن را در آب و آينه يك چيز ثابت و مستقرّى مىبيند ؛ امّا تو كه داراى عقل و ادراك هستى حقيقت قمر را كه ستارهء سيّار و متحرّكى است و داراى منازل و أشكال مختلف است مشاهده مىنمائى !\r\n( 2 ) عِذاب : جمع عَذْب به معنى آب گوارا .\r\n( 3 ) « مثنوى معنوى » ملّاى رومى ، جلد ششم ، از طبع آقا ميرزا محمود ، ص 570 و 571 ؛ و از طبع ميرخانى ص 550 تا ص 552\r\n","page_name":" 84 ","page_number":124},
  {"content":"\r\n\r\nإنَّ أَبِى حَدَّثَنِى عَنْ رَسُولِ اللهِ صَلَّى اللهُ عَلَيْهِ وَ ءَالِهِ : إنَّ الدُّنْيَا سِجْنُ الْمُؤْمِنِ وَ جَنَّةُ الْكَافِرِ ؛ وَ الْمَوْتُ جِسْرُ هَؤُلَآءِ إلَى جَنَّاتِهِمْ ، وَ جِسْرُ هَؤُلَآءِ إلَى جَحِيمِهِمْ . مَا كَذَبْتُ وَ لَا كُذِبْتُ ! « 1 »\r\n« و ليكن حال حسين بن علىّ سيّد الشّهداء عليه الصّلاة و السّلام و بعضى از يارانش كه با وى بودند چنين بود كه رنگ صورت‌هايشان ميدرخشيد و اعضاء و جوارحشان آرام ميگرفت ، و نفَس‌هايشان بدون اضطراب و آرام بود . در اين حال بعضى از آنها به بعض ديگر گفتند :\r\nببينيد ! اين مرد ابداً از مرگ ترسى ندارد ؛ و آن را ساده و بدون اهمّيّت مىشمرد !\r\nحضرت سيّد الشّهداء صلوات الله عليه به آنها گفت : اى فرزندان بزرگ زادگان ، و اى عزيزان بلند پايه و ارجمند ! صبر و تحمّل و شكيبائى پيشه گيريد ! چرا كه مرگ چيزى نيست مگر به مثابهء پلى كه شما را از روى خود عبور ميدهد از گرفتارى و شدّت و مضرّت ، به سوى بهشتهاى وسيعه و نعمتهاى جاويدان إلهيّه ! پس كداميك از شما خوشش نمىآيد كه از زندانى به سوى قصرى انتقال يابد ؟ ! . . ) بدرستى كه پدرم براى من روايت كرد از رسول خدا صلّى الله عليه و آله كه : دنيا زندان مؤمن است و بهشت كافر . و مرگ پل عبور است براى اينان به سوى بهشتهايشان ، و پل عبور است براى آنان به سوى دوزخ گداخته شان . نه من دروغ مىگويم ، و نه به من دروغ گفته شده است . »\r\n\r\nمطالب حضرت حدّاد دربارهء عاشورا مختصّ به حالات فناء ايشان در آن هنگام است\r\nبايد دانست كه : آنچه را كه مرحوم حدّاد فرموده‌اند ، حالات شخصى خود ايشان در آن أوان بوده است كه از عوالم كثرات عبور نموده و به فناى مطلق\r\n\r\n\r\n","description":"","footnote":"\r\n( 1 ) « معانى الاخبار » باب مَعنى المَوت ، حديث 3 ، ص 288 و 289 ؛ و « معادشناسى » از دورهء علوم و معارف اسلام ، ج 1 ، مجلس سوّم ، آخر مجلس\r\n","page_name":" 85 ","page_number":125},
  {"content":"\r\n\r\nفى الله رسيده بودند ، و به عبارت دگر : سفر إلى الله به پايان رسيده ، اشتغال به سفر دوّم كه فى الله است داشته‌اند . همانطور كه در احوال ملّاى رومى در وقت سرودن اين اشعار ، و احوال آن مرد شاعر شيعى وارد در شهر حلب نيز بدين گونه بوده است كه جنبهء وجه‌الخَلقى آنها تبديل به جنبهء وجه‌الحقّى و وجه‌الرَّبّى گرديده است ؛ و از درجات نفس عبور كرده ، در حرم عزّ توحيد و حريم وصال حقّ متمكّن گرديده‌اند .\r\nامّا سائر افراد مردم كه در عالم كثرات گرفتارند و از نفس برون نيامده‌اند ، حتماً بايد گريه و عزادارى و سينه زنى و نوحه خوانى كنند تا بدين‌طريق بتوانند راه را طىّ كنند و بدان مقصد عالى نائل آيند . اين مجاز قنطره‌اى است براى آن حقيقت . همچنان كه در روايات كثيرهء مستفيضه ما را امر به عزادارى نموده‌اند تا بدين‌وسيله جان خود را پاك كنيم و با آن سروران در طىّ اين سبيل هم آهنگ گرديم .\r\nو تازه وقتىكه أسفار اربعه طىّ شد ، از لوازم بقاء بالله بعد از مقام فناء فى الله ، متشكّل شدن به عوالم كثرت ، و حقّ هر عالم را كما هو حقّه رعايت نمودن است كه با خداوند در عالم خلق بودن و متّصف به صفات خلقى در عين وحدت ربوبى گرديدن مىباشد كه هم عشق است و هم عزا ، هم توحيد است و هم كثرت ؛ چنان كه عين خود اين حالات در حضرت آقاى حدّاد در اواخر عمر مشاهده مىشد كه پس از مقام فناءِ صرف و تمكّن در تجرّد ، داراى مقام بقاء بوده‌اند . توأم با همان عشق شديد ، در مجالس سوگوارى ، گريه و عزادارى ناشى از سوز دل و حرقت قلب از ايشان مشهود بود . خود حضرت سيّد الشّهداء عليه السّلام هم به حضرت سكينه دختر عزيزشان فرمودند :\r\n لا تُحْرِقى قَلْبى بِدَمْعِكِ حَسْرَةً * ما دامَ مِنّى الرّوحُ فى جُثْمانى \r\n« قلب مرا با سرشكت آتش مزن ، اين سرشكى كه از روى حسرت\r\n\r\n","description":"","footnote":"","page_name":" 86 ","page_number":126},
  {"content":"\r\n\r\nمىريزد ؛ تا وقتىكه جان در بدن دارم ! »\r\nو به عبارت مختصر و كوتاه : داستان كربلا داستان بسيار غامض و پيچيده‌اى است . عيناً مانند سكّهء دو رو مىباشد : يك روى آن عشق و شور و نيل و فوز حضرت سيّد الشّهداء عليه السّلام مىباشد به آن عوالم ، و روى ديگر آن غصّه و اندوه و عذاب و شكنجه و گريه مىباشد . امّا كسى ميتواند آن روى سكّه را تماشا كند كه اين رو را ديده و تماشا كرده و از آن عبور نموده باشد ؛ بِمِثْل هذا فلْيَعملِ العامِلون .\r\nبارى ، نحوهء قرائت و كيفيّت خواندن اين ابيات مولانا طورى بود كه گوئى حضرت حدّاد با حقيقت آن معانى متّحد و از آبشخوار واقعيّات و حقائق و معادن آن ، سخن ميگويد . تو گوئى كه اينجا روز عاشوراست ، و او دارد از باطن و ضمير حضرت سيّد الشّهداء عليه السّلام خبر ميدهد و براى اصحاب و ياران خود پرده بر ميدارد .\r\nلفظ « فَناء » بيشترين لفظى بود كه بر زبان حدّاد عبور ميكرد ، و هيچ چاره و گريزى را بالاتر از فَناء نميديد ، و رفقاى خود را بدان دعوت مىنمود .\r\n\r\nتشرّف حضرت حدّاد به سامرّاء و زيارت عسكريّين سلام الله عليها\r\nحقير تا سوّم شهادت امام عليه السّلام در كربلا ماندم و روز چهاردهم در خدمت حضرت استاد به كاظمين عليهما السّلام وارد شديم و دو شب در آنجا توقّف نموده و پس از آن با ايشان و برخى از رفقاى دگر به سامرّاء مشرّف شديم و چهار شب هم در آنجا از بركات آن انوار قدسيّه بهرمند گشتيم ، سپس به كاظمين عليهما السّلام مراجعت نموده و از آنجا يكسره به طهران برگشتم كه از بيستم شهر محرّم الحرام تجاوز ميكرد ، و مجموع اين سفر پنجاه و پنج روز شد .\r\n\r\n","description":"","footnote":"","page_name":" 87 ","page_number":127},
  {"content":"\r\n . \r\n","description":"","footnote":"","page_name":" 88 ","page_number":128},
  {"content":"\r\n\r\n\r\nبخش سومين : سفر دوّم حقير به أعتاب عاليات در سنهء 1383 هجريّهء قمريّه\r\n\r\n","description":"","footnote":"","page_name":" 89 ","page_number":129},
  {"content":"\r\n . \r\n","description":"","footnote":"","page_name":" 90 ","page_number":130},
  {"content":"\r\n\r\nسفر دوّم حقير به أعتاب عاليات در سنهء 1383 هجريّهء قمريّه\r\nسال بعد در همين ايّام ميل شديد و اراده آمد تا به سوى آن اراضى مقدّسه تشرّف حاصل آيد ؛ و گذرنامه براى اخذ ويزا حاضر ، و بليط اتوبوس هم از ميهن تور تهيّه شد ، و بنا بود كه پس فردا حركت نمائيم . چون براى خداحافظى به ديدن ارحام ميرفتم ، يكى از همشيره‌ها كه اينك نُه سال است به رحمت ايزدى پيوسته است گفت : شما كه اينك به زيارت ميروى ، وضع منزل بدون سرپرستى مستقيم خود شما طورى است كه به هم ميريزد ، و شايد به بعضى از اهل شما تعدّى و اجحاف گردد !\r\nعرض كردم : من براى زيارت ميروم و راضى نيستم در اين امرِ تقرّبى ، به كسى ظلم وارد شود . الآن از رفتن صرف نظر كردم . همان روز رفتم و بليط را پس دادم .\r\n\r\nمشكلات متديّنين و اهل علم در زمان پهلوى پدر و پسر\r\nاين نكته را در اينجا مىنويسم تا نسل آينده بدانند : در زمان پهلوى پدر و پسر ، طلّاب و اهل علم در چه مشكلاتى بوده‌اند ! و مردم متديّن و زنان اهل حجاب در چه شرائطى زندگى ميكردند !\r\nمن كه رفتم براى پس دادن بليط ؛ به اهل بيت كه همراه من بود گفتم : محلّ مسافربرى ميهن تور شلوغ است ، شما بيرون بايستيد تا من بليط را پس بدهم و بيايم . من كه بيرون آمدم ، ديدم ايشان دنبال افسرى ميرود و ميگويد : آقا ! من گدا نيستم !\r\nقضيّه از اين قرار است كه : چون محلّ ميهن تور در خيابان فيما بين سوّم\r\n\r\n","description":"","footnote":"","page_name":" 91 ","page_number":131},
  {"content":"\r\n\r\nاسفند و خيابان ثبت اسناد واقع بود ، و آنجا مركز نظاميان است ، از قورخانه و باشگاه افسران و شهربانى و وزارت جنگ ، محلّ تردّد و عبور افسران بسيار است . و يك نفر افسر كه اهل بيت ما را محجّبه و با عبا و پوشيه ديده بود گمان كرده بود اين خانم نيازمند است و براى سؤال آنجا ايستاده است ، لهذا آمده بود و به ايشان چيزى داده بود ، و بعد ايشان متوجّه شده بود كه پول است و دنبال آن افسر ميرفته است . افسر هم پول را ميگيرد و ميگويد : خانم ببخشيد !\r\nكسانى كه پاسدار و حافظ دين بودند ، نه تنها خصوص بنده بلكه همه ، در چنين شرائطى زيست مىنمودند كه عِمامه لباس تكدّى ، و چادر عصمت زن پوشش خجلت از دريافت وجه گدائى تلقّى مىشد . اينك فضلا و طلّاب ما قدر عِمامهء رسول الله را مىشناسند ، و زنان ما در حجاب و عفّت ، خود را از دستبرد نظر اجانب و نگاههاى شيطانى مصون و محفوظ ميدارند .\r\nچون در آن سال سفر ميسّر نشد ، لهذا سال بعد از آن در همان ايّام اواخر ذوالقعدة الحرام به سمت أعتاب مقدّسه رهسپار شدم .\r\nحقير چند روز در كاظمين عليهما السّلام زيارت و سپس با چند نفر از رفقاى كاظمينى به صوب كربلا حركت نموديم . در اين سفر حضرت آقاى حدّاد براى تعمير منزل خود ناچار به تغيير دادن منزل و اجاره كردن يك اشكوب در مقابل آن شده بودند . آن اشكوب داراى سه اطاق بود ، ولى بامى داشت وسيع كه مُحَجَّر بوده و شبها براى نماز و اجتماع رفقا در ليالى جمعه و ايّام زيارتى از آن استفاده مىشد .\r\n\r\nغصب نيمى از منزل آقا حاج سيّد هاشم و انتقال ايشان به منزل اجارى\r\nتوضيح آنكه : منزل شخصى ايشان متعلّق به عيالشان بود كه أبوالزّوجهء ايشان به نام حسين أبو عَمْشَه « 1 » به دخترش هبه كرده و به جهت آنكه به سادات و\r\n\r\n\r\n","description":"","footnote":"\r\n( 1 ) أبو عمشه در نزد عرب كنيهء كسى مىباشد كه اسمش حسين است و ازدواج كرده\r\n","page_name":" 92 ","page_number":132},
  {"content":"\r\n\r\nبالاخصّ به اين دامادش سيّد هاشم خيلى علاقمند بود و آقا سيّد هاشم داراى فرزندان بسيار و عائلهء سنگين بودند گفته بود : اين خانه براى اين بچّه سيّدها بوده باشد ، و وصيّت كتبى هم نوشته بود . پس از فوت او شوهر خواهر زن ايشان كه به نام حاج صَمَد دلّال است با آنكه شخص متمكّن و ثروتمندى بود انكار وصيّت كرد و به حكومت مراجعه نمود ، از طرف حكومت آمدند و ميان خانه ديوار كشيدند ، و اين خانهء كوچك كه فقط سه اطاق كوچك داشت بطورى ناقص و غير قابل استفاده شد كه اين نيمه ، درِ ورودى نداشت ، و مستراح نداشت ، و مجبور بودند زن و بچّه از نردبان بالا رفته و از آن طرف نيز با نردبان پائين آيند ، و اين موجب امراضى براى اهل آقاى حدّاد شد . بالاخره براى نصب در و ساختن مستراح و تعمير ديوار كوچه كه از بن افت نموده بود ناچار شدند منزل را تخليه و جائى ديگر بروند .\r\nمرحوم قاضى از غصب نيمهء اين منزل ، و سپس ساختن و تحويل دادن آن را به ايشان خبر داده بود ؛ و همينطور هم شد كه شرحش مفصّل است .\r\n\r\nرحلت سيّد محمّد نوادهء حدّاد كه شبيه به قاضى بوده است\r\nدر آن منزل إجارى روبرو بواسطهء نبودن نور و بهداشت كامل ، در همان ايّامى كه حقير آنجا بودم يكى از نوه‌هاى آقاى حدّاد به نام سيّد محمّد پسر سيّد حسن در اثر عارضهء سرخك فوت نمود . اين طفل بقدرى شبيه به مرحوم قاضى بود كه آقاى حدّاد او را قاضى ثانى مىناميدند . و بسيار به او علاقمند بودند . فوت اين بچّه آقاى حدّاد را بسيار متأثّر ساخت . و چون حقير با ايشان جنازه را به غسّالخانهء خيمه گاه برديم ، بدون اختيار اشكشان سرازير بود . عصر آن روز عرض كردم : مگر از شما ميل به حيات اين طفل نبود تا خداوند ارادهء حيات كند\r\n\r\n\r\n","description":"","footnote":"\r\n- و دختر آورده است و ليكن پسر ندارد . شغل أبو عمشهء ما تعمير اسلحهء گرم بوده است مثل تفنگ . او غالباً در سفر بود و به قُراء و قصبات ميرفت و در هر دهى چند روز مىماند و اسلحه‌هايشان را تعمير مىنمود ، و پس از آن به دهِ ديگر .\r\n","page_name":" 93 ","page_number":133},
  {"content":"\r\n\r\nو مرگ را برگرداند ؟ !\r\nفرمودند : آرى ! امّا بعضى اوقات امر از آن طرف غلبه مىكند ، و ميل و اراده را از اين‌طرف مىربايد .\r\nسيّد حسن پسر سوّم ايشان است . اوّل سيّد مهدى و به ترتيب سيّد قاسم و سيّد حسن و سيّد صالح و سيّد برهان و سيّد عبد الامير ؛ و دخترى بزرگتر از اينها كه او را عَلويّه نامند و اسم اصلى او زهراء است ، و به وى فاطمه و بَيگم نيز ميگويند .\r\nامّا تسميهء وى به فاطمه و به بَيگم به سبب آنست كه آقاى حدّاد دو دختر قبل از ايشان داشته‌اند كه در كودكى فوت نموده‌اند ، و نام آنها را بعضاً به ايشان اطلاق مىكنند .\r\n\r\nاختلاف حالات حضرت آقا در هنگام فوت سيّد محمّد و فوت بَيگم\r\nمرحوم حدّاد ميفرمودند : بَيگم كه دو ساله بود و از دنيا رفت ، در آن‌وقت من حالى داشتم كه ابداً مرگ و حيات را تشخيص نميدادم و براى من على السّويّه بود . چون جنازهء او را برداشتيم و با پدر زن : أبو عَمْشَه براى غسل و كفن و دفن برديم ، من ابداً گريه نمىكردم . امّا او بقدرى محزون و متأثّر بود و گريه ميكرد كه حال درونى او تغيير كرده بود . و مىگفت : اين سيّد عجب دلِ سخت و بى رحمى دارد ؛ اصلًا گريه و زارى ننمود ! و حتّى اشكش هم نريخت ! و مدّتى چون با او در يك منزل زندگى ميكرديم با من قهر بود .\r\n\r\nمشاهدهء حدّاد ، عظمت روحى اطفال شيعه را پس از مرگ\r\nپس از بَيگم ، دختر دو سالهء ديگر ايشان به نام فاطمه فوت مىكند . ميفرمودند : مرگ او در شب بود ، و ما او را در كنار اطاق نهاديم تا فردا دفن نمائيم . من قدرى به او به نظر بچّه نگاه ميكردم ؛ يعنى كودكى از دنيا رفته است و آن‌قدر حائز اهمّيّت نيست . همان شب ديدم نفس او را كه از گوشهء اطاق بزرگ شد ، و تمام خانه را فراگرفت . كم كم بزرگتر شد و تمام كربلا را گرفت ، و بدون فاصله تمام دنيا را\r\n\r\n","description":"","footnote":"","page_name":" 94 ","page_number":134},
  {"content":"\r\n\r\nگرفت . و آن طفل حقيقت خود را نشان ميداد كه : من با اينكه كودكم چقدر بزرگم .\r\nايشان ميفرمودند : اين عظمت حقيقى اوست . فلهذا ما بايد به اطفال خود احترام گذاريم و به نظر بزرگ به آنها بنگريم . زيرا كه بزرگند ؛ و ما ايشان را خُرد مىپنداريم . ابراهيم پسر دو سالهء رسول الله بقدرى بزرگ بود كه اگر مىماند ، به مثابهء خود پيغمبر بزرگ مىشد . كأنّه پيغمبر همان فرزندش ابراهيم است كه بزرگ شده ، و ابراهيم همان پيامبر است ، نهايت امر در دوران خردسالى و طفوليّت ؛  ذُرِّيَّةً بَعْضُها مِنْ بَعْضٍ  . « 1 »\r\nميفرمودند : لهذا براى احترام كودكان نوزاد ، خوب است انسان تا چهل روز مجامعت نكند ، و قنداقهء نوزادان را تا چندماهگى در مجالس علم و محافل ذكر و حسينيّه و محالّ عزادارى كه نام حضرت سيّد الشّهداء برده مىشود ببرند ؛ چرا كه نفس طفل همچون مغناطيس است و علوم و اوراد و اذكار و قُدّوسيّت روح امام حسين را جذب مىكند . طفل گرچه زبان ندارد ولى ادراك مىكند ، و روحش در دوران كودكى اگر در محلّ يا در محالّ معصيت برده شود ، آن جرم و گناه او را آلوده مىكند ؛ و اگر در محلّ و يا محالّ ذكر و عبادت و علم برده شود ، آن پاكى و صفا را به خود ميگيرد .\r\n\r\nنفس بچّه قابليّت محضه است و آثار خوب يا بد را اخذ مىكند و تا آخر عمر در وى ثابت مىماند\r\nميفرمودند : شما اطفال خود را در كنار اطاق روضه خوانى يا اطاق ذكرى كه داريد قرار بدهيد ! علماء سابق اين‌طور عمل مىنمودند . زيرا آثارى را كه طفل در اين زمان به خود اخذ مىنمايد تا آخر عمر در او ثابت مىماند و جزو غرائز و صفات فطرى وى ميگردد . چرا كه نفس بچّه در اين زمان ، قابليّت محضه است ؛ گرچه اين معنىِ مهمّ و اين سرّ خطير را عامّهء مردم ادراك نكنند .\r\n\r\n\r\n","description":"","footnote":"\r\n( 1 ) صدر آيه 34 ، از سورهء 3 : ءَال عمران\r\n","page_name":" 95 ","page_number":135},
  {"content":"\r\n\r\n\r\nاز جمله ادلّهء تجربى و مشاهدهء غير قابل تأويل عظمت روحى و اختيار وجدانى أطفال\r\nو أنا أقول : آرى چنين است ؛ و بقدرى شواهد برهانى ، و أدلّهء تجربى و علمى ، و مشاهدات قوىّ غير قابل تأويل در اين موضوع داريم كه اينك از كمربند بيان خارج است .\r\nاز جملهء أدلّهء تجربى و مشاهدهء غير قابل تأويل ، فوت پسر يازده‌ماههء خود حقير است به نام سيّد محمّد جواد كه در مورّخهء نهم صفر يكهزار و سيصد و هشتاد هجريّهء قمريّه متولّد شد و به مناسبت توسّل به حضرت جواد الائمّه و نيز بواسطهء آنكه سه ماه و هفت روز پس از ارتحال استاد عرفان حضرت آية الله حاج شيخ محمّد جواد انصارى همدانى رضوان الله عليه ( دوّم ذوالقعدهء 1379 ) تولّد يافت ، اسم او را سيّد محمّد جواد نهاديم . بچّه‌اى بود بسيار با نور و با صفا و گوئى نور خالص بود كه در همان كودكى مشهود بود ؛ و بنده به او مسيح زمان ، و نور خالص لقب داده بودم . هنوز راه نميرفت و زبان باز نكرده بود ، وى را در قنداقه مىبستند كه چون صبحها از خواب بر مىخاست بدون آنكه گريه كند يا شير بخواهد و يا سراغ مادرش برود ، با همان قنداقه دست و پا زنان به سوى من مىآمد و در دامنم مىنشست .\r\nبارى در منزل احمديّهء دولاب كه تازه بدانجا منتقل شده بوديم ، بنده مريض شدم به گونه‌اى كه در داخل خودِ لوزتين دُمَل درآمده بود و متورّم شده بود ، بطورى كه چند روز غذايم منحصر بود به فرنى كه براى بچّه مىپختند و چند قاشقى هم حقير ميخوردم ؛ و تب من شديد بود و علاوه مرض ، مرض سنگين و از پا درآورنده‌اى بود ؛ و مِن حيثُ المجموع حالم خوب نبود .\r\nدر همان روز فوت بچّه ، يك ساعت به فوت مانده ، در اطاق بيرونى در رؤيا ديدم : يك قطعه نور از جانب حضرت عبد العظيم عليه السّلام به جانب طهران مىآيد ، و در طهران جنگى ميان مسلمين و كفّار واقع بود . اين قطعه نور آمد و به مسلمين كمك كرد تا بر كفّار فائق شدند . و آن نور همين سيّد محمّد جواد\r\n\r\n","description":"","footnote":"","page_name":" 96 ","page_number":136},
  {"content":"\r\n\r\nبود .\r\nپس از يك ساعت كه بنده زادهء بزرگ ، آقا سيّد محمّد صادق دروس مدرسه و حساب خود را براى رسيدگى نزد حقير آورده بود و من با او مشغول بودم ، ديدم سيّد محمّد جواد در كنار سنگ حوض نشسته و دارد با آب حوض بازى مىكند . از جا برخاستم و طفل را بغل كردم و از حياط به درون اطاق اندرونى نزد مادرش بردم و او مشغول خيّاطى بود . و تأكيد و سفارش كردم كه از طفل نگهدارى كنيد ! اين بچّه به آب علاقمند است باز سراغ آب ميرود . چون به بيرونى آمدم و دنبال دروس بنده زادهء بزرگ بودم ، تحقيقاً پنج دقيقه به طول نينجاميده بود كه صداى فرياد مادرش از حياط بلند شد كه : خاك بر سرم ، اى واى بچه‌ام مرد ! فوراً از اطاق به حياط آمدم و ديدم تمام شده است . او را فوراً به بيمارستان و تنفّس اكسيژن رسانديم سودى نداشت . خودم او را به منزل برگرداندم و در كنار اطاق بيرونى گذاردم و به مادر و عيال گفتم : حال بچّه خوب است . ميخواستم شبانه او را خودم غسل دهم ، آقاى حاج هادى ابهرى نگذاشت و گفت : آقاى حاج محمّد اسمعيل غسل دهد و آيه الله حاج شيخ صدر الدّين حائرى آب بريزند . پس از غسل ، كفن شد و در قبرستان چهل تن دولاب با تشريفات مفصّلى دفن گشت .\r\nشاهد ما از اين داستان اينست كه : اهل بيت ما در اثر اين واقعه به شدّت متألّم شد و مىسوخت ؛ تا روزى كه به مسجد قائم مىآيد و قضيّه را براى يكى از مخدّرات مأمومات مسجد بيان مىنمايد ، او كه نامش فاطمه خانم است به ايشان ميگويد : تأسّف بر فوت او مخور ! زيرا من خواب ديدم كه كوهى بر سر آقا ( بنده ) ميخواهد خراب شود و آقا در زير كوه خوابيده است ؛ اين فرزند آمد و در مقابل كوه ايستاد و دستهاى خود را حمايل كرد و كوه را نگهداشت از آنكه فروبريزد .\r\n\r\n","description":"","footnote":"","page_name":" 97 ","page_number":137},
  {"content":"\r\n\r\nاز اينجا استفاده مىشود كه موت او در معنى و حقيقت ، اختيارى و انتخابى بوده است . مرحوم حاج هادى ابهرى مىگفت : بلائى بنا بود در اين منزل وارد شود و اين طفل خود را فدا نمود و جلوى بلاى بزرگتر را گرفت . همچون حضرت علىّ أصغر عليه السّلام كه خود اختيار شهادت نمود و همچون ابراهيم فرزند رسول خدا كه خود را فداى امام حسين كرد و حاضر براى ارتحال شد . و اين نكته بسيار شايان دقّت است كه اطفال نيز داراى روح بزرگ و انتخاب و اختيار وجدانى مىباشند .\r\n\r\nادلّهء شرعيّه بر اينكه عبادت اطفال حقيقى است نه تمرينى\r\nو از جملهء أدلّهء شرعى ، حجّ كودكان و استحباب شرعى آن است كه يقيناً از باب صِرف عمل تعبّدى و شباهت به حجّاج نيست . مستحبّ است به اطفال گرچه طفل يك روزه باشد احرام بپوشانند ، و ولىّ او نيّت كند و او را طواف دهد و بجاى او نماز بخواند ، و با خود به عرفات و مشعر و مِنى برند و قربانى كنند و تمام مناسك را انجام دهند ؛ براى اينكه روح طفل و نفس مستعدّهء او حقيقةً حجّ مىكند و لبّيك ميگويد و به فوز و درجات شخص مُحرِم و حجّ كرده ميرسد . يعنى در نفس او همان آثار حجّ شخص حاجى بالاستعداد و بالقوّه موجود مىشود ، گرچه حساب حِجّة الإسلام و وظيفهء حجّ واجب امرى است جدا . و مستحبّ است كه ايضاً طفل را به عمره برند و عمرهء مفرده بدين ترتيب بجاى آورد و معتمر گردد . و ايضاً جميع واجبات را اگر طفل بجا آورد و مستحبّات را اتيان نمايد ، آثار وجودى آن عمل به جان او ميرسد ؛ گرچه الزام و تكليف برداشته شده است ، امّا اصل اثر باقى است . لهذا فقهاء ما رضوانُ الله علَيهم فرموده‌اند : هر عمل واجب براى مكلّفين ، براى صِغار غير مكلّف ، عنوان عمل مستحبّ را دارد ؛ و هر عمل حرام براى مكلّفين ، براى آنها عنوان عمل مكروه را دارد . و عبادات آنان حقيقى است ؛ نه عبادت تمرينى .\r\n\r\nاجداد و نسب حضرت آقاى حاج سيّد هاشم حدّاد\r\nپدر حضرت آقاى حاج سيّد هاشم نامش سيّد قاسم بوده است ، و با مادر\r\n\r\n","description":"","footnote":"","page_name":" 98 ","page_number":138},
  {"content":"\r\n\r\nايشان به نام زينب ازدواج مىكند و خود مرحوم حدّاد با دخترى به نام هَديَّه و مُكَنّاة به امّ مهدى كه از قبيلهء جَنابىها هستند ازدواج مىكند . جنابىها از اعراب اصيل و معروف و ريشه دار هستند و به سابقه و حسن عِرق و ريشه مشهورند ، و اينك در حِلّه و كربلا و نجف اشرف و بعضى از جاهاى ديگر ساكن مىباشند . دختر به غير خود نميدهند و از غير خودشان نمىگيرند ، و غالباً صاحب مناصب ادارهء حكومتى ، از رؤساء و افسران مىباشند . و هنگامى كه امّ مهدى با آقاى حدّاد در محكمه براى تصحيح شناسنامه و جنسيّهء فرزندانش رفته بودند ، حاكم به او ميگويد : حيف نبود تو با اين سيّد غريب گمنام هندى كه نه اصلى دارد و نه ريشه‌اى ازدواج كردى ؟ !\r\nدر اين حال اين زن شير دل چنان به حاكم مىغرّد كه : بى اصل و نَسَب شما هستيد ، نه اين سيّد كه فرزند رسول خدا و أمير المؤمنين و فاطمة زهرا است . اينست نسب اين سيّد ، ولى حالا به من بگو نسبت تو در صد سال پيش به كه ميرسد تا به هزار ، و هزار و چهار صد سال ؟ !\r\nحاكم در برابر منطق او خاضع مىشود ، و از كلام خود عذر خواهى مىكند .\r\nپدر زوجهء ايشان همانطور كه ذكر شد حسين أبو عَمْشَه ، و مادر زوجهء ايشان نَجيبَه نام داشت .\r\n\r\nقضايا و احوالات سيّد حسن : جدّ حضرت حاج سيّد هاشم حدّاد\r\nخود آقا حاج سيّد هاشم تولّدشان در كربلا و تولّد پدرشان ايضاً در كربلا بوده است . و امّا جدّشان : سيّد حسن از شيعيان هند بوده است ، و در هنگامى كه ميان دو طائفه از اهل هند در حدود يكصد و پنجاه سال پيش از اين نزاع و جنگى در ميگيرد ، آقا سيّد حسن به دست گروه غالب أسير مىشود .\r\nگروه غالب كه جدّ مرحوم حدّاد : سيّد حسن را اسير كرده بودند ، او را به يك خانوادهء شيعى ملقّب به افضل خان فروختند و اين عائله به كربلا هجرت\r\n\r\n","description":"","footnote":"","page_name":" 99 ","page_number":139},
  {"content":"\r\n\r\nكرده و با خودشان سيّد حسن را آوردند . امّا از آنجا كه از وى كراماتى مشاهده كردند ، او را از اسارت آزاد نمودند و از رجوع كار به او خوددارى نمودند ، و ليكن سيّد حسن از قبول زيستن بدون عمل و كار در برابر آنها جدّاً إبا كرد . ايشان وى را مخيّر ساختند بين چند عمل و او از ميان آنها سقّائى را برگزيد و گفت : شغل عمويم عبّاس سلام الله عليه است .\r\nسيّد حسن در كربلاى معلّى رحل اقامت مىافكند ، و با جدّهء حضرت آقا ازدواج مىكند كه يكى از فرزندانشان سيّد قاسم مىباشد كه او فقط سه پسر مىآورد : سيّد هاشم ( كه در آن وقت بواسطهء هجومِ . . . به كربلا و آب بستن بدان ، سيّد قاسم با عائله‌اش از كربلا خارج و به قلعهء هندى ميروند و سيّد هاشم در آنجا متولّد مىشود . ) و سيّد محمود و سيّد حسين . و حقير ، هم سيّد محمود و هم سيّد حسين را ملاقات نموده‌ام . جاى سيّد محمود كربلا بود و زودتر از سيّد حسين فوت كرد ، امّا محلّ سيّد حسين بغداد بود و به شغل كفّاشى اشتغال داشت . و هر دوى آنها با اينكه كوچكتر از آقا سيّد هاشم بوده‌اند زودتر از ايشان به رحمت ايزدى ميروند .\r\nشغل آقا سيّد حسن در كربلا سقّائى بوده است ، و حضرت آقا از شدّت حيا و نجابت او داستانها بيان ميكردند . از جمله آنكه أعراب غيور زن خود را تنها ، بعضى اوقات از قُراءِ اطراف كربلا براى خريد اشياءِ لازمه با او به كربلا ميفرستادند . زن سوار الاغ بوده ، و در تمام مدّت طىّ فرسخها تا به شهر برسند ، حتّى براى يك بار هم نظر او به آنها نمىافتاده است . يعنى چنان تحفّظ داشته است كه سهواً هم آنها را نميديده است .\r\nدر عرب مرسوم است براى خريدن جهيزيّه و لوازم دختران خود ، چند روز با دختر به شهر مىآيند ، و با مساعدت خويشان و اقرباى شهرى ، لوازم و ما يحتاج را تهيّه مىكنند . امّا آنان بقدرى به سيّد حسن به ديدهء حياو عصمت\r\n\r\n","description":"","footnote":"","page_name":" 100 ","page_number":140},
  {"content":"\r\n\r\nمىنگريستند كه دختر را سوار الاغ نموده و با او به شهر روانه ميكردند ، تا چند روز بمانند و اشياء مورد لزوم را بخرند و برگردند . حضرت آقا ميفرمودند : در خود كربلا خانه‌هائى را كه سقّائى كرده و آب ميداد ، بقدرى خويشتن دار بود كه از وقت دخول تا خروج سرش را به طرف ديوار خم مىنمود تا زنى را نبيند ؛ خواه در آن منزل كسى باشد يا نباشد .\r\nعلى هذا صاحبان بيت كه اين روح عصمت را از وى شناخته بودند ، به أهل خانه دستور داده بودند كه سيّد حسن نيازى به در زدن و اجازهء ورود ندارد ؛ خودش مىآيد و آب را در محلّ مشخّص خالى مىكند و ميرود .\r\n\r\nزادگاه ، و عمر شريف ، و رحلتگاه حاج سيّد هاشم موسوى حدّاد قُدّس سرّه\r\nحضرت آقاى حاج سيّد هاشم حدّاد روحى فداه در سنّ 86 سالگى در ماه رمضان المبارك سنهء 1404 هجريّهء قمريّه در شهر كربلا - موطن و مولد خود - از دنيا رحلت نمودند ، بنابراين ميلاد مسعودشان در سنهء 1318 خواهد بود .\r\nاوّلين ديدار حقير با ايشان كه در سنهء 1376 بوده است ، چون سى و دو ساله بوده‌ام و ايشان پنجاه و هشت ساله ، بنابراين مدّت ارادت و استفادهء حقير از محضر أنورشان 28 سال به طول انجاميده است .\r\nو چون حضرت آقاى آقا ميرزا سيّد على قاضى قدَّس الله تربتَه در 6 ربيع الاوّل سنهء 1366 رحلت نموده‌اند ، از اينجا بدست مىآيد كه سنّ شريف آقاى حدّاد در آن موقع 48 سال بوده است . و اگر زمان تشرّف و تَتَلْمُذ حضرت آقاى حدّاد را در محضر حضرت آقاى قاضى در بيست سالگى ايشان بدانيم ، ايشان نيز مدّت 28 سال از محضر مرحوم قاضى بهرمند بوده‌اند . و آقا حاج شيخ عبّاس ميفرمودند : من مجموعاً سيزده سال محضر آقاى قاضى را ادراك نموده‌ام .\r\nو چون مرحوم سيّد حسن اصفهانى مَسْقَطى كه از اعاظم تلامذهء مرحوم قاضى بوده و با حضرت آقاى حدّاد سوابق ممتدّ و بسيار حسنه داشته‌اند ، در\r\n\r\n","description":"","footnote":"","page_name":" 101 ","page_number":141},
  {"content":"\r\n\r\nسنهء 1350 رحلت مىكنند ؛ معلوم مىشود كه مرحوم آقا حاج سيّد هاشم 16 سال بيشتر از آن مرحوم از مرحوم قاضى كسب فيض نموده‌اند . حالا چند سال آقاى مسقطى از مرحوم قاضى كسب فيض نموده است ؟ اگر 12 سال باشد معلوم مىشود كه اين دو رفيق طريق با هم در يك زمان خدمت مرحوم قاضى تشرّف يافته‌اند ، و اگر كمتر از 12 سال باشد ، بهرهء مرحوم حدّاد جلوتر بوده است .\r\n\r\nآقا سيّد حسن مَسقطى از زبان حضرت حاج سيّد هاشم حدّاد قُدّس سرّه\r\nآقاى حاج سيّد هاشم بسيار از آقا سيّد حسن مسقطى ياد مىنمودند ؛ و ميفرمودند : آتش قوىّ داشت ، و توحيدش عالى بود ، و در بحث و تدريس حكمت استاد بود ؛ و در مجادله چيره و تردست بود ، كسى با او جرأت منازعه و بحث را نداشت ؛ طرف را محكوم ميكرد .\r\n\r\nتحريم درس مرحوم مسقطى و خارج شدن ايشان از نجف\r\nوى در صحن مطهّر أمير المؤمنين عليه السّلام در نجف اشرف مىنشست و طلّاب را درس حكمت و عرفان ميداد و چنان شور و هيجانى بر پا نموده بود كه با دروس متين و استوار خود ، روح توحيد و خلوص و طهارت را در طلّاب ميدميد ، و آنان را از دنيا إعراض داده و به سوى عقبى و عالم توحيد حقّ سوق مىداد . اطرافيان مرحوم آية الله سيّد أبو الحسن اصفهانى ( قدّه ) به ايشان رساندند كه اگر او به دروس خود ادامه دهد ، حوزهء علميّه را منقلب به حوزهء توحيدى مىنمايد ؛ و همهء طلّاب را به عالم ربوبى حقّ و به حقّ عبوديّت خود مىرساند .\r\nلهذا او تدريس علم حكمت الهى و عرفان را در نجف تحريم كرد ؛ و به آقا سيّد حسن هم امر كرد تا به مسقط براى تبليغ و ترويج برود .\r\nآقا سيّد حسن ابداً ميل نداشت از نجف اشرف خارج شود ، و فراق مرحوم قاضى براى وى از أشكل مشكلات بود . بنابراين به خدمت استاد خود آقاى قاضى عرض كرد : اجازه مىفرمائيد به درس ادامه دهم و اعتنائى به تحريم\r\n\r\n","description":"","footnote":"","page_name":" 102 ","page_number":142},
  {"content":"\r\n\r\nسيّد ننمايم ، و در اين راه توحيد مبارزه كنم ؟ !\r\nمرحوم آية الله قاضى به او فرمودند : طبق فرمان سيّد از نجف به سوى مَسقط رهسپار شو ! خداوند با تست ، و تو را در هر جا كه باشى رهبرى مىكند ، و به مطلوب غائى و نهايت راه سلوك و اعلى ذِروه از قلّهء توحيد و معرفت مىرساند .\r\nسيّد حسن كه اصفهانىُّ الاصل بوده و به اصفهانى مشهور بود ، به سوى مَسقط به راه افتاد ؛ و لهذا وى را مسقطى گويند . و در راه در ميهمانخانه و مسافرخانه وارد نمىشد ، در مسجد وارد مىشد . چون به مسقط رسيد ، چنان ترويج و تبليغى نموده كه تمام اهل مسقط را مؤمن و موحّد ساخته ، و به راستى و صداقت و بى اعتنائى به زخارف مادّى و تعيّنات صورى و اعتبارى دعوت كرد ؛ و همه وى را به مرشد كلّ و هادى سبل شناختند ، و در برابر عظمت او عالم و جاهل ، و مردم عامى و خواصّ ، سر تسليم فرود آوردند .\r\nاو در آخر عمر ، پيوسته با دو لباس احرام زندگى مىنمود . تا وى را از هند خواستند ؛ او هم دعوت آنان را اجابت نموده و در راه مقصود رهسپار آن ديار گشت ؛ و باز در ميان راهها در مسافرخانه‌ها مسكن نمىگزيد ، بلكه در مساجد ميرفت و بيتوته مىنمود . در ميان راه كه بين دو شهر بود چون ميخواست از اين شهر به آن شهر برود با همان دو جامهء احرام در مسجدى وى را يافتند كه در حال سجده جان داده است . « 1 »\r\n\r\n\r\n","description":"","footnote":"\r\n( 1 ) كيفيّت ارتحال مرحوم آقا سيّد حسن مسقطى ، و رسيدن خبر آن به مرحوم قاضى\r\nحضرت آقاى حاج سيّد محمّد حسن قاضى أدامَ الله ايّام بركاته آقازادهء مرحوم قاضى أعلى اللهُ درجتَه فرمودند : خبر رحلت مرحوم مسقطى را به آقا سيّد أبو الحسن اصفهانى تلگراف نموده بودند ، و ايشان هم پيام رحلت را توسّط واسطه‌اى به مرحوم قاضى كه در مدرسهء هندى حجره داشتند اعلام كردند . من داخل صحن مدرسه بودم و علّامه آقاى سيّد محمّد حسين طباطبائى و اقا شيخ محمّد تقى آملى و غيرهما از شاگردان مرحوم قاضى نيز در صحن بودند . هيچيك از آنها جرأت ننمود خبر ارتحال مسقطى را به حجرهء\r\n","page_name":" 103 ","page_number":143},
  {"content":"\r\n\r\n\r\nآقا سيّد حسن مسقطى ، مصداق تامّ خطبهء أمير المؤمنين عليه السّلام دربارهء متّقين است\r\nوَ لَوْ لَا الاجَلُ الَّذِى كُتِبَ لَهُمْ لَمْ تَسْتَقِرَّ أَرْوَاحُهُمْ فِى أَجْسَادِهِمْ طَرْفَةَ عَيْنٍ ، شَوْقًا إلَى الثَّوَابِ وَ خَوْفاً مِنَ الْعِقَابِ . عَظُمَ الْخَالِقُ فِى أَنْفُسِهِمْ فَصَغُرَ مَا دُونَهُ فِى أَعْيُنِهِمْ . فَهُمْ وَ الْجَنَّةُ كَمَنْ قَدْ رَآهَا فَهُمْ فِيهَا مُنَعَّمُونَ ؛ وَ هُمْ وَ النَّارُ كَمَنْ قَدْ رَآهَا فَهُمْ فِيهَا مُعَذَّبُونَ . قُلُوبُهُمْ مَحْزُونَةٌ ، وَ شُرُورُهُمْ مَأْمُونَةٌ ، وَ أَجْسَادُهُمْ نَحِيفَةٌ ، وَ حَاجَاتُهُمْ خَفِيفَةٌ ، وَ أَنْفُسُهُمْ عَفِيفَةٌ .\r\nصَبَرُوا أَيَّامًا قَصِيرةً ، أَعْقَبَتْهُمْ رَاحَةً طَوِيلَةً ؛ تِجَارَةٌ مُرْبِحَةٌ يَسَّرَهَا لَهُمْ رَبُّهُمْ . أَرَادَتْهُمُ الدُّنْيَا فَلَمْ يُرِيدُوهَا ، وَ أَسَرَتْهُمْ فَفَدَوْا أَنْفُسَهُمْ مِنْهَا . أَمَّا اللَيْلُ فَصَافُّونَ أَقْدَامَهُمْ تَالِينَ لأِجْزَآءِ الْقُرْءَانِ يُرَتِّلُونَهُ تَرْتِيلًا ، يُحَزِّنُونَ بِهِ أَنْفُسَهُمْ ، وَ يَسْتَثِيرُونَ بِهِ دَوَآءَ دَآئِهِمْ .\r\n« و اگر زمان مرگ براى آنان مقدّر نبود و اجل معيّن برايشان نوشته نشده بود ، به قدر برگشت شعاع نور چشم ( طرفة العين ) از شدّت اشتياق ثواب خدا ، و از فرط خوف عذاب خدا جانهايشان در كالبدهايشان استقرار نمىيافت .\r\nخداوند خالق ، در نفوس آنها بزرگ جلوه نمود ؛ بنابراين غير خدا در ديدگانشان كوچك نمود .\r\nحال ايشان با بهشت ، به مانند حال كسى است كه بهشت را ديده باشد بنابراين آنان در اين بهشت متنعّم هستند . و حال ايشان با آتش دوزخ ، به مانند حال كسى است كه آتش دوزخ را ديده باشد بنابراين آنان در اين دوزخ مُعَذَّبند . دلهايشان غصّه دار است . و از شرّشان مردم در امانند . بدنهايشان نحيف و ضعيف ، و خواسته‌هايشان سبك و كم قيمت ، و نفوسشان داراى عفّت و طهارت است .\r\n\r\n\r\n","description":"","footnote":"\r\n- بالا به مرحوم قاضى برساند . زيرا ميدانستند اين خبر براى مرحوم قاضى با آن فرط علاقه به مسقطى غير قابل تحمّل است . لهذا حضرت آقاى حدّاد را اختيار نمودند كه وى اين خبر را برساند . و چون آقاى حدّاد اين خبر را رسانيد ، مرحوم قاضى فرمودند : ميدانم !\r\n","page_name":" 104 ","page_number":144},
  {"content":"\r\n\r\nچند روزى كوتاه در اين تنگناى عالم مادّه شكيبا بوده‌اند ، كه در دنبال آن ، راحتىِ طولانى را بدرقهء آنان نموده است . تجارتى است سودمند كه پروردگارشان براى آنان ميسّر و آسان گردانيده است .\r\nدنيا به سويشان روى آورد ؛ و آنها عالماً عامداً از دنيا اعراض نمودند . و دنيا اسيرشان كرد ؛ ايشان خود را از آن اسارت بواسطهء پرداخت فديه آزاد نمودند . و چون شب درآيد با قدمهاى استوار و ثابت به نماز آمده و گامهايشان را پهلوى هم بطور صفّ ، براى تلاوت اجزاء قرآن با تأمّل و تفكّر كامل ، مرتّب و منظّم مىكنند ؛ و بواسطهء خواندن قرآن ، جانهايشان را به حزن و غم و چاره‌جوئى در مىآورند ؛ و بواسطهء قرآن دواى دردهايشان را از كمون نفس و مخفيگاه جانهايشان برانگيخته ، و در مقام علاج بر مىآيند . »\r\nتا ميرسد به اينجا كه حضرت ميفرمايد :\r\nيَنْظُرُ إلَيْهِمُ النَّاظِرُ فَيَحْسَبُهُمْ مَرْضَى ، وَ مَا بِالْقَوْمِ مِنْ مَرَضٍ ؛ وَ يَقُولُ : قَدْ خُولِطُوا ، وَ لَقَدْ خَالَطَهُمْ أَمْرٌ عَظِيمٌ . « 1 »\r\n« چون مردم بدانها نگاه كنند ايشان را مريض پندارند ؛ درحالىكه آنان ابداً مرضى ندارند . و ميگويند : آنها ديوانه شده و در عقلهايشان خللى پيدا شده است ؛ آرى حقّاً و تحقيقاً امر عظيمى با آنان در آميخته است ( و امور اعتبارى و مصلحت انديشىهاى جزاف را از دستشان ربوده است ، فلهذا به نظر عامّهء مصلحت انديش ، ديوانه مىنمايند ) . »\r\nآرى ! حوزهء نجف ، سيّد حسن مسقطى را بيرون مىكند . حوزهء گمگشتهء سرگشته نميداند چه گوهر گرانبهائى را از دست داده است ! و چه مرد توحيد و شخصيّت الهى و استوانهء علم و سند فضيلت را فاقد شده است ! و اگر\r\n\r\n\r\n","description":"","footnote":"\r\n( 1 ) از خطبهء 191 « نهج البلاغة » خطبهء همّام ؛ و از طبع مصر با تعليقهء شيخ محمّد عبده ، ج 1 ، ص 396 و 397\r\n","page_name":" 105 ","page_number":145},
  {"content":"\r\n\r\n\r\nلزوم تدريس اخلاق و عرفان و فلسفه و تفسير در حوزه‌هاى علميّهء شيعه\r\nميدانست ، باز جهل بسيط بود ؛ امّا هزار افسوس از جهل مركّب . سيّد حسن هر جا برود ، در مسقط برود ، در هند برود ، در دريا برود ، در صحرا برود ، او با خداست ، و خدا با اوست . او ساجد است و راكع ، او ملبّس به لباس احرام است ظاهراً و باطناً ، او در داخل عالم ولايت و با ولىّ مطلق است . « 1 »\r\n\r\n\r\n","description":"","footnote":"\r\n( 1 ) در حوزه‌هاى علميّهء شيعه و معتزله ، بحث حكمت و فلسفه دارج و رائج بود ؛ به خلاف أشاعره كه بحث در مطالب عقليّه نمىكردند . فلهذا متكلّمين شيعه در طىّ بيش از هزار سال هميشه مظفّر و پيروز بوده‌اند و علماء و فقهائى را همچون هِشام بن حَكَم و سيّد مرتضى و شيخ مفيد و خواجه نصير الدّين طوسى و علّامهء حلّى و مير داماد و ملّا صدراى شيرازى و قاضى نور الله شوشترى و اخيراً سيّد مهدى بحر العلوم و آخوند ملّا محمّد كاظم خراسانى و حاج ميرزا محمّد حسن آشتيانى و فرزندش حاج ميرزا احمد آشتيانى و حاج ميرزا مهدى آشتيانى و آخوند ملّا حسين‌قلى همدانى و آقاى آقا سيّد احمد كربلائى طهرانى و حاج ميرزا محمّد حسين نائينى و حاج شيخ محمّد حسين آل كاشف الغطاء و حاج شيخ محمّد حسين اصفهانى كمپانى و حاج ملّا مهدى نراقى و حاج ميرزا محمّد حسن شيرازى و آقا شيخ محمّد باقر اصطهباناتى و آقا شيخ احمد شيرازى و حاج ميرزا فتح الله مشهور به شيخ الشّريعهء اصفهانى و حاج سيّد احمد خونسارى و حاج شيخ محمّد على شاه‌آبادى و شاگرد مبرّزش رهبر كبير فقيد انقلاب اسلامى آية الله حاج آقا روح الله خمينى و حاج ميرزا ابو الحسن رفيعى قزوينى و آقا سيّد حسين بادكوبه‌اى و شاگردانش استادنا الاكرم علّامهء طباطبائى و برادرشان حاج سيّد محمّد حسن الهى تبريزى و غيرهم ممّا لا يمكن حَصرُهم و عَدُّهم بيرون داده‌اند ؛ و پاسدار و حافظ دين و قرآن و شريعت سيّد المرسلين و ائمّهء طاهرين بوده‌اند . روى اين اساس ، بحث تفسيرى قرآن كريم و تدريس حكمت و فلسفه و علوم عقليّه و حوزه‌هاى عرفان و اخلاق از لوازم لا تنفكّ اين حوزه‌هاى فقهيّه به شمار مىآمد .\r\nشبى مرحوم آية الله آقا سيّد عبد الهادى شيرازى در مجلس خلوت تأسّف مىخورد كه : چون من براى تحصيل وارد نجف اشرف شدم ، دوازده حوزهء رسمى تدريس اخلاق و عرفان وجود داشت ؛ و الآن يكى هم وجود ندارد .\r\nبارى اين حوزه‌ها گرم ابحاث قرآنى و تفسيرى و اخلاقى و عرفانى و حكمى و فلسفى بودند درست تا انقلاب مشروطيّت ؛ در اين حال استعمار كافر سعى كرد تا اوّلًا نجف را از پايگاه علمى و فقهى بودن بيندازد و حوزه‌ها را متفرّقاً به جاهاى ديگر نقل دهد . و ثانياً تدريس قرآن و تفسير و علوم عقليّه و فلسفيّه را از حوزه‌هاى شيعه براندازد تا علماى آنان را\r\n","page_name":" 106 ","page_number":146},
  {"content":"\r\n\r\n\r\nمرحوم شيخ زين العابدين مرندى و زهد و ورع ايشان\r\n\r\nسفر حدّاد به نجف و تشرّف بحضور مرحوم قاضى در مدرسهء هندى\r\nبارى ، آقاى حاج سيّد هاشم ميفرمودند : من در كربلا به دروس علمى و طلبگى مشغول شدم ، و تا سيوطى را ميخواندم كه چون براى تحصيل به نجف مشرّف شدم ، تا هم از محضر آقا ( مرحوم قاضى ) بهرمند گردم و هم خدمت مدرسه را بنمايم ( مدرسهء هندى : محلّ اقامت مرحوم قاضى ) همين كه وارد شدم ديدم روبرو سيّدى نشسته است ؛ بدون اختيار به سوى او كشيده شدم . رفتم و سلام كردم ، و دستش را بوسيدم .\r\nمرحوم قاضى فرمود : رسيدى ! در آنجا حجره‌اى براى خود گرفتم ؛ و از آن وقت و از آنجا باب مراوده با آقا مفتوح شد .\r\nحجرهء ايشان اتّفاقاً حجرهء مرحوم سيّد بحر العلوم درآمد . و مرحوم قاضى بسيار به حجرهء ايشان مىآمدند و بعضى اوقات ميفرمودند : امشب حجره را فارغ كن ! من ميخواهم تنها در اينجا بيتوته كنم !\r\n\r\n\r\n","description":"","footnote":"\r\n- همچون اشاعره از عامّه و أخباريّون و حشويّون ظاهرگرا و بدون مغز و محتوا بنمايد ، تا در برابر آنان كسى نايستد و قيام نكند و قدرت بحث و تفكير و مسائل عقليّه و علميّه در حوزه‌ها پائين آيد . و با نقشه‌ها و دسيسه‌هاى مزوّرانه فائق شد ؛ تا امروزه در نجف اشرف بحث تفسير و قرآن و حكمت و فلسفه و عرفان بكلّى از بيخ ريشه كن شده است و علماى أعلام و فضلاى عظام تدريس آنها را مايهء پستى و حقارت ميدانند و ننگ تلقّى مىكنند . مرحوم آية الله شيخ مرتضى مطهّرى از قول حضرت آية الله حاج سيّد رضى شيرازى دامت بركاته براى حقير نقل نمود كه : در يكى از سفرهاى اخير به عتبات عاليات به يكى از مراجع عظام مشهور و معروف گفتم : چرا شما درس تفسير را در حوزه شروع نمىكنيد ؟ ! گفت : با موقعيّت و وضعيّت فعلى ما امكان ندارد . من گفتم : چرا براى علّامهء طباطبائى امكان داشت كه در حوزهء علميّهء قم آن را رسمى نمود ؟ ! گفت : او تَضْحيَه كرد . ( خود را فدا نمود . )\r\nاين مطلب را در اينجا آوردم تا همه بدانند : پايه و اساس مكتب تشيّع بر تضحيه است و علماء عظام و فضلاى فخام بايد پيشگام در اين تضحيه باشند ، و گرنه حوزه‌هاى ما چه فرق مىكند با حوزه‌هاى عامّه از حنابله و شافعيّه و مالكيّه و أحناف كه بدون اتّكاءِ به ولايت ، خود را سرگرم به ابحاث و مسائلى نموده‌اند !\r\n","page_name":" 107 ","page_number":147},
  {"content":"\r\n\r\nميفرمودند : من پس از مراجعت به كربلا ، غير از اوقاتى كه آقا به كربلا مشرّف مىشدند ، گهگاهى در اوقات زيارتى و غير زيارتى به نجف مشرّف مىشدم . يك روز از كربلا به نجف رفتم و براى آقا پنجاه فلس ( يك بيستم دينار عراقى ) بردم . آقا در منزل جُدَيْدَه بودند ( شارع دوّم ) هوا گرم بود ، و ديدم آقا خواب است . با خود گفتم : اگر در بزنم آقا بيدار مىشود . كنار در حياط آقا در خيابان به روى زمين نشستم و بقدرى خسته بودم كه خوابم برد . سپس كه ساعتى گذشت ، ديدم آقا خودش آمده بيرون و بسيار ملاطفت و محبّت فرمود ، و مرا به درون برد . من پنجاه فلس را بحضورش تقديم كردم و برگشتم .\r\n\r\nتعبّد شديد حاج سيّد هاشم به احكام شرعيّه\r\nمرحوم حدّاد بسيار نسبت به امور شرع و احكام فقهيّه متعبّد بود و محال بود حكمى را بداند و عمل نكند ؛ حتّى مستحبّات و ترك مكروهات . خود چراغى بود نورانى از علم ؛ ولى از باب حفظ شرع و احكام شرع ، در امور عباديّه و احكام جزئيّه تقليد ميكرد . در همين سفر در بالاى بام خانه در شب عرفه كه ايضاً جمعى از اهل نجف و كاظمين و بغداد و سماوه و غيرها مجتمع بودند ، پس از نماز مغرب و عشا كه ميخواستند غذاى مختصرى داده و حضّار به اعمال ليلهء عرفه و زيارت مشغول شوند ، با بهجتى هر چه تمام‌تر فرمود : فلان سيّد ، سَيِّدُ الطّائفتَيْن است ( يعنى هم مجتهد در امر شريعت و هم مجتهد در امر طريقت ) . و سپس فرمود : من تا به حال از آقا شيخ هادى شيخ زين العابدين « 1 »\r\n\r\n\r\n","description":"","footnote":"\r\n( 1 ) مرحوم شيخ زين العابدين مرندى از اعاظم علماء و مجتهدين و زهّاد معروف در نجف اشرف بوده‌اند و داراى سه پسر : شيخ مهدى ، و شيخ هادى ، و شيخ هدايت الله ؛ و همه از اعاظم علماء و مجتهدين و مشهور به قدس و تقوى . بنده در نجف اشرف كه بودم خدمت دو پسر بزرگوار رسيده‌ام ، ولى چون آقا شيخ هدايت الله به مرند و تبريز مراجعت نموده بودند ، از فيض محضرشان محروم بودم .\r\nو چون شيخ زين العابدين غالباً در منزل بوده است و يك نفر از آقازادگان هم بايد حتماً براى حوائج مردم در منزل بماند ، ايشان براى خود و سه پسرشان\r\nمجموعا دو عدد عبا تهيّه كرده بودند ؛ زيرا در داخل منزل عبا لازم نيست و در بيرون هم بيش از دو نفر نمىتوانند بوده باشند . و اين از شدّت زهد و ورع آن مرحوم بوده است . وقتى كه ايشان فوت مىكنند و ميخواهند جنازه را بردارند ، براى دو پسر عبا بوده است و براى سوّمى نبوده است .\r\nبارى هر يك از اين آقايان بزرگوار الحمد للّه و المنّه آقازادگانى عالم و فاضل و مؤدّب دارند : آقاى حاج شيخ محمّد مرندى فرزند آقا شيخ مهدى ، و آقا شيخ كاظم و آقا شيخ موسى و آقا شيخ عبّاس فرزندان آقا حاج شيخ هادى ، و آقا شيخ ابو القاسم غروى مرندى فرزند آقا حاج شيخ هدايت الله ؛ و همگى اينها از آيات و حجج الهيّه هستند ، أدام اللهُ بقاءَهم .\r\n","page_name":" 108 ","page_number":148},
  {"content":"\r\n\r\nتقليد ميكردم ، و از اين به بعد از او تقليد ميكنم !\r\nايشان بعضى اوقات در امور شرعيّه از حقير ايراد ميگرفتند . يك بار فرمودند : وقتى مسح پاها را مىكشى آنها را روى جاى محكمى بگذار تا مسح خوب كشيده شود ؛ زيرا در صورت معلّق نگهداشتن آنها چه بسا انسان متوجّه نيست ، و در اين صورت دستها پاها را مسح نمىنمايند بلكه پاها دستها را مسح مىكنند . يك بار ديگر فرمودند : آب دهان در مستراح ريختن مكروه است ، چون از اجزاءِ بدن مؤمن است و نبايد با قاذورات مخلوط شود ؛ امّا نخامه‌اى را كه انسان از دهان در مستراح ميريزد اين‌طور نيست زيرا كه نخامه از اجزاء بدن نيست ، آن هم از فضولات است و خَلْط آن با سائر قاذورات اشكالى ندارد .\r\nو يك بار فرمودند : خوب است انسان كه صدقات مستحبّه و خيرات خود را ميدهد ، از پاكترين اقسام اموال خودش باشد . سوا كردن مال و قسم پست و مشكوك را به فقرا دادن بالاخصّ به سادات روا نيست . اتّفاقاً اين در وقتى بود كه حقير مالى را به عنوان صدقات مستحبّه و امور خيريّه از ناحيهء خود براى سيّدى فرستاده بودم ، و در وقت تعيين آن ، قسمت پاك و بدون شبهه را براى خود ، و قسمت مشتبه و مجهولُ الحال را براى آن سيّد انتخاب نموده بودم . و خدا ميداند كه از اين عملِ من جز خود من و خدا كسى مطّلع نبود . ايشان بواسطهء\r\n\r\n\r\n","description":"","footnote":"\r\n- مجموعا دو عدد عبا تهيّه كرده بودند ؛ زيرا در داخل منزل عبا لازم نيست و در بيرون هم بيش از دو نفر نمىتوانند بوده باشند . و اين از شدّت زهد و ورع آن مرحوم بوده است . وقتى كه ايشان فوت مىكنند و ميخواهند جنازه را بردارند ، براى دو پسر عبا بوده است و براى سوّمى نبوده است .\r\nبارى هر يك از اين آقايان بزرگوار الحمد للّه و المنّه آقازادگانى عالم و فاضل و مؤدّب دارند : آقاى حاج شيخ محمّد مرندى فرزند آقا شيخ مهدى ، و آقا شيخ كاظم و آقا شيخ موسى و آقا شيخ عبّاس فرزندان آقا حاج شيخ هادى ، و آقا شيخ ابو القاسم غروى مرندى فرزند آقا حاج شيخ هدايت الله ؛ و همگى اينها از آيات و حجج الهيّه هستند ، أدام اللهُ بقاءَهم .\r\n","page_name":" 109 ","page_number":149},
  {"content":"\r\n\r\nاين إخبار ، هم مرا مطّلع بر امر پنهانى نمودند و هم دستور عمل به آيه قرآن را داده‌اند كه :\r\n لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ .  « 1 »\r\n« ابداً شما به بِرّ و نيكى نميرسيد ، مگر زماني كه در راه خدا انفاق كنيد از آنچه را كه دوست ميداريد ! »\r\nيك بار دوغ را كه در داخل ليوان بود و يخ ريخته بودم براى آنكه خنك شود و به ايشان بدهم ، با انگشت مُسَبِّحَه ( سَبّابه ) آن را بهم زدم ، ايشان آن را نخوردند و فرمودند : با قاشق بهم بزن ! دست چه بسا آلوده است ! سپس فرمودند : عين اين جريان ميان من و مرحوم آقا واقع شد . ايشان يك روز كه به كربلا مشرّف شده بودند ، در دكّان من تشريف آوردند . من هم براى ايشان دوغ درست كرده و در آن يخ ريختم ، چون با انگشت بهم زدم تا تقديم حضورشان كنم از خوردن استنكاف نموده و فرمودند : با انگشت بهم نزنيد !\r\n\r\nتفسير حاج سيّد هاشم ، بازگشت حقيقت لعنت را در دعاى عَلْقَمه\r\nروز تاسوعا كه در منزلشان زيارت عاشورا خوانده شد ، و بعد از صد لعن و صد سلام و نماز زيارت ، دعاى عَلْقَمَه قرائت شد ، در پايان دعا يكى از حضّار پرسيد كه اين لعنت‌هاى شديده و نفرين‌هاى أكيده با اين مضامين مختلفه چگونه با روح حضرت امام جعفر صادق عليه السّلام كه كانون رحمت و محبّت است سازش دارد ؟ !\r\nدر اين دعا كه ابتدايش با يَا اللهُ يَا اللهُ يَا اللهُ يَا مُجِيبَ دَعْوَةِ الْمُضْطَرِّينَ شروع مىشود ، ميرسد به اينجا كه عرض مىكند : اللَهُمَّ مَنْ أَرَادَنِى بِسُوءٍ فَأَرِدْهُ ! وَ مَنْ كَادَنِى فَكِدْهُ ! وَ اصْرِفْ عَنِّى كَيْدَهُ وَ مَكْرَهُ وَ بَأْسَهُ وَ أَمَانِيَّهُ ! وَ امْنَعْهُ عَنِّى كَيْفَ شِئْتَ وَ أَنَّى شِئْتَ ! اللَهُمَّ اشْغَلْهُ عَنِّى\r\n\r\n\r\n","description":"","footnote":"\r\n( 1 ) صدر آيه 92 ، از سورهء 3 : ءَال عمران\r\n","page_name":" 110 ","page_number":150},
  {"content":"\r\n\r\nبِفَقْرٍ لَا تَجْبُرُهُ ، وَ بِبَلَاءٍ لَا تَسْتُرُهُ ، وَ بِفَاقَةٍ لَا تَسُدُّهَا ، وَ بِسُقْمٍ لَا تُعَافِيهِ ، وَ ذُلٍّ لَا تُعِزُّهُ ، وَ بِمَسْكَنَةٍ لَا تَجْبُرُهَا !\r\nاللَهُمَّ اضْرِبْ بِالذُّلِّ نَصْبَ عَيْنَيْهِ ، وَ أَدْخِلْ عَلَيْهِ الْفَقْرَ فِى مَنْزِلِهِ ، وَ الْعِلَّةَ وَ السُّقْمَ فِى بَدَنِهِ ، حَتَّى تَشْغَلَهُ عَنِّى بِشُغْلٍ شَاغِلٍ لَا فَرَاغَ لَهُ ، وَ أَنْسِهِ ذِكْرِى كَمَا أَنْسَيْتَهُ ذِكْرَكَ ؛ وَ خُذْ عَنِّى بِسَمْعِهِ وَ بَصَرِهِ وَ لِسَانِهِ وَ يَدِهِ وَ رِجْلِهِ وَ قَلْبِهِ وَ جَمِيعِ جَوَارِحِهِ ، وَ أَدْخِلْ عَلَيْهِ فِى جَمِيعِ ذَلِكَ السُّقْمَ ، وَ لَا تَشْفِهِ حَتَّى تَجْعَلَ ذَلِكَ لَهُ شُغْلًا شَاغِلًا بِهِ عَنِّى وَ عَنْ ذِكْرِى ، وَ اكْفِنِى يَا كَافِىَ مَا لَا يَكْفِى سِوَاكَ ، فَإنَّكَ الْكَافِى لَا كَافِىَ سِوَاكَ ، وَ مُفَرِّجٌ لَا مُفَرِّجَ سِوَاكَ ، وَ مُغِيثٌ لَا مُغِيثَ سِوَاكَ ، وَ جَارٌ لَا جَارَ سِوَاكَ . « 1 »\r\n« بار خدايا ! كسى كه دربارهء من نيّت بدى و ارادهء زشتى داشته باشد ، تو خودت دربارهء وى نيّت بد و ارادهء سوء داشته باش ! و كسى كه با من مكر و حيله ورزد ، خودت با او مكر و حيله ورز ! و كيد و مكر و شدّت و آرزوهاى مهلك وى را دربارهء من ، خودت از من بگردان ! و او را از من باز دار به هر گونه كه بخواهى و هر وقت و هر كجا كه بخواهى ! بار خدايا چنان به فقر غير قابل جبران ، و بلاى غير قابل پوشش ، و فاقهء غير قابل التيام ، و مرض غير قابل عافيت ، و ذلّت غير قابل عزّت ، و زمين گيرى و مسكنت غير قابل مداوا و اصلاح او را مبتلا نما تا تمام اوقاتش و نيرويش به خودش مشغول شود و مجال اذيّت و آزار مرا نداشته باشد !\r\nبار خدايا ! فرمان ذلّت و خواريت را در برابر ديدگانش فرود آر ! و بيچارگى و فقر و مسكنت را در منزل او وارد كن ! و مرض و كسالت مزاجى را در بدن او داخل ساز ! تا چنان وى را به خودش سرگرم و مشغول نمائى كه فراغت\r\n\r\n\r\n","description":"","footnote":"\r\n( 1 ) دعاى معروف عَلْقَمَه ، از « زاد المعاد » مجلسى ، طبع حاج شيخ فضل الله نورى ، و كتابت مصطفى نجم‌آبادى ( سنهء 1321 ) باب ششم در اعمال ماه محرّم ، ص 305\r\n","page_name":" 111 ","page_number":151},
  {"content":"\r\n\r\nتعدّى و تجاوز به من را نداشته باشد ! و نام مرا از لوح خاطرش به فراموشى انداز همانطور كه نام خودت را از لوح خاطرش به بوتهء نسيان سپردى !\r\nو چنان گوش و چشم و زبان و دست و پا و دل و جميع اعضاء و جوارح او را مبتلا به مرض و درد كن تا بكلّى از من منصرف شود ؛ و او را درمان منما تا بواسطهء مشغول شدنش به خودش و دردها و گرفتاريهايش ديگر وقت و توان و قدرت آن را نداشته باشد تا به من مشغول شود و ياد من در سرش بيايد . و كفايت كن مرا اى كفايت كنندهء آنچه را كه جز تو آن را كفايت نمىنمايد ؛ چرا كه تو تنها كفايت كننده‌اى و كفايت كننده‌اى جز تو وجود ندارد ، و باز كننده‌اى هستى كه هيچ باز كننده و گشاينده و زدايندهء اندوه و غم غير از تو وجود ندارد ، و فريادرسى هستى كه هيچ فريادرسى جز تو نيست ، و پناه دهنده‌اى مىباشى كه هيچ پناه دهنده‌اى غير از تو وجود ندارد » !\r\n\r\nكلام حدّاد : از اولياء خدا شرّ و ضرر و بدى تراوش ندارد ؛ همه‌اش خير محض است\r\nجوابى كه ايشان دادند اين بود كه : اين دعا همه‌اش طلب خير است و رحمت ، گرچه به صورت عبارت و كلام ، نفرين و لعنت مىنمايد . و بطور كلّى تمام لعنت‌هائى كه خداوند مىكند يا در لسان پيامبر و ائمّهء طاهرين صلواتُ الله و سلامهُ عليهم أجمعين وارد است ، همگى خير است ، خير محض . و از خدا و أولياء وى غير از خير تراوش نمىنمايد .\r\n\r\nكلام حدّاد : نفرين و لعنت اولياى خدا بر دشمنان ، نفعى است عائد به دشمنان نه به خودشان\r\nاين لعنت‌ها و نفرين‌ها براى شخص متجاوز است ؛ نه مرد مؤمن متّقىِ به كار خود مشغول . و هر چه به آن مرد متعدّى و ستمگر عمر داده شود و صحّت و قدرت داده شود ، همه را صرف در مضارّ خود و تعدّى به حريم مظلومان مىكند . بنابراين محدود كردن سلامتى و قدرت و حيات او ، دفع ضرر است ؛ و دفع ضرر در حقيقت نفع است .\r\nما با اين ديدگان طبيعى و حسّى خود مىپنداريم خير هميشه در سلامتى و قدرت و حيات است بدون ملاحظهء واقعيّت حيات ، از نيّت خوب يا بد ، و از\r\n\r\n","description":"","footnote":"","page_name":" 112 ","page_number":152},
  {"content":"\r\n\r\nارادهء خوب يا بد ، و از اعتقاد خوب يا بد ؛ ولى اين‌طور نيست . زيرا ملاحظهء معنى را هم بايد نمود . حيات براى انسان وقتى خير است كه وى براى نفس خود و براى ديگران منشأ خير باشد ؛ و امّا اگر منشأ شرّ شد و زيادى عمر و زيادى سلامتى و صحّت و زيادى قدرت موجب تعدّى و تجاوز به نفس خود و به حريم بشريّت شد ، در اينجا ديگر خير نيست ، عنوان خير بر آن صادق نيست . « 1 »\r\n\r\n\r\n","description":"","footnote":"\r\n( 1 ) در « مفاتيح الجنان » ص 351 و 352 در هامش آن : كتاب « الباقيات الصّالحات » فصل چهارم از باب چهارم ، دعائى را از حضرت امام محمّد تقى عليه السّلام نقل مىكند كه : چون حضرت رسول اكرم صلّى الله عليه و آله فارغ مىشد از نماز مىگفت :\r\nاللَهُمَّ اغْفِرْ لى ما قَدَّمْتُ وَ ما أخَّرْتُ ، وَ ما أسْرَرْتُ وَ ما أعْلَنْتُ ، وَ إسْرافى عَلَى نَفْسى ، وَ ما أنْتَ أعْلَمُ بِهِ مِنّى . اللَهُمَّ أنْتَ الْمُقَدِّمُ وَ الْمُؤَخِّرُ لا إلَهَ إلّا أنْتَ ، بِعِلْمِكَ الْغَيْبَ وَ بِقُدْرَتِكَ عَلَى الْخَلْقِ أجْمَعينَ ما عَلِمْتَ الْحَيَاةَ خَيْراً لى فَأحْيِنى ؛ وَ تَوَفَّنى إذا عَلِمْتَ الْوَفاةَ خَيْراً لى - تا آخر دعاء .\r\nو معنى فقرهء اخيره اينست : « من از تو ميخواهم به علم غيبت و به قدرتت بر جميع مخلوقات كه مرا زنده بدارى در وقتىكه ميدانى زندگى و حيات براى من خير است ؛ و بميرانى مرا در وقتىكه ميدانى مردن و وفات براى من خير است . »\r\nو در « صحيفهء كاملهء سجّاديّه » در ضمن دعاى استخاره كه دعاى سى و سوّم است وارد است كه : وَ ألْهِمْنا الانْقيادَ لِما أوْرَدْتَ عَلَيْنا مِنْ مَشيَّتِكَ ؛ حَتَّى لا نُحِبَّ تَأْخيرَ ما عَجَّلْتَ وَ لا تَعْجيلَ ما أخَّرْتَ ، وَ لا نَكْرَهَ ما أحْبَبْتَ وَ لا نَتَخَيَّرَ ما كَرِهْتَ .\r\nو در پايان دعاى أبو حمزهء ثُمالى كه در سحرهاى ماه مبارك رمضان خوانده مىشود ( « مفاتيح الجنان » ص 198 ) حضرت امام زين العابدين عليه السّلام به درگاه حضرت ربّ العزّة عرضه ميدارد :\r\nاللَهُمَّ إنّى أسْأَلُكَ إيمانًا تُباشِرُ بِهِ قَلْبى ، وَ يَقينًا حَتَّى أعْلَمَ أنَّهُ لَنْ يُصيبَنى إلّا ما كَتَبْتَ لى ، وَ رَضِّنى مِنَ الْعَيْشِ بِما قَسَمْتَ لى ؛ يا أرْحَمَ الرَّاحِمينَ . و معنى إيمانًا تُباشِرُ بِهِ قَلبى\r\nآنست كه : خودت بيائى در دل من و در تصدّى و اختيار امور من ، خودت مباشرت داشته باشى . و با اين مباشرت بدون هيچ رادعى و مانعى از اراده و اختيار من و يا خواست و ارادهء ديگرى ، خودت در كانون اعمال و افعال و صفات و عقائد و اراده و قصد و نيّت ، همه و همه ، از من سلب اختيار كنى و ارادهء خودت بجاى ارادهء من بنشيند ، يعنى ارادهء من عين ارادهء تو گردد ؛ و اين معنىاى است عظيم در مقام توحيد و\r\n","page_name":" 113 ","page_number":153},
  {"content":"\r\n\r\nو در اين صورت و در اين فرض ، ضدّش خير است . يعنى براى اين مرد ، مرگ و مرض و مسكنت خير است ؛ گرچه خودش يا ديگران ندانند .\r\nچاقوى جرّاح كه عضو فاسد را از بيخ و بن بر ميدارد خير است ، گرچه مستلزم مرض و بيهوشى و ريختن خون مريض و دواهاى تلخ باشد ، و گرچه خود آن عضو فاسده خود را خوب بداند ؛ ولى حقيقت اينست كه چنين نيست .\r\nرحمت پيوسته در فربه شدن و غذاى چرب و شيرين خوردن نيست . بعضى اوقات در لاغر شدن و گرسنگى كشيدن و به أطعمهء ساده قناعت ورزيدن است .\r\nبچّه هميشه از پدر شكلات و حلوا ميخواهد ، ولى پدر مهربان به او نميدهد ؛ بعضى اوقات ميدهد آن هم به مقدار معيّن . اين خير است براى بچّه و رحمت . و بعضى اوقات به او مُسْهل تلخ ميدهد ، و آمپول و سوزن به او مىزند ، و در تخت بيمارستان براى عمل جرّاحى بسترى مىكند ، و او را از بازى منع مىكند ؛ و ابداً طفل به اين جريان رضا نميدهد ، پيوسته ميخواهد بدود ، شيرينى بخورد ، بازى كند ؛ و به پدرش در اين حَصر و منع ايراد مىكند ، و چه بسا در دل خود ، پدر را شخص مغرض و دشمن بپندارد ؛ امّا واقع مطلب و حقيقت امر غير از اين است . تمام اين كارهاى پدر براى طفل خير است و\r\n\r\n\r\n","description":"","footnote":"\r\n- درجهء عاليهء عرفانيّه .\r\nو جالب اينجاست كه در ده عدد دعاهاى شبهاى دههء سوّم ماه مبارك رمضان با وجود آنكه با يكديگر مختلف المضمون هستند و ليكن همگى در اين فقرات مشترك مىباشند كه : لَكَ الاسْماءُ الْحُسْنَى وَ الامْثالُ الْعُلْيا وَ الْكِبْرياءُ وَ الآلاءُ ؛ أسْأَلُكَ أنْ تُصَلّىَ عَلَى مُحَمَّدٍ وَ ءَالِ مُحَمَّدٍ وَ أنْ تَجْعَلَ اسْمى فى هَذِهِ اللَيْلَةِ فى السُّعَداءِ وَ روحى مَعَ الشُّهَداءِ ، وَ إحْسانى فى عِلّيّينَ ، وَ إسآءَتى مَغْفورَةً ؛ وَ أنْ تَهَبَ لى يَقينًا تُباشِرُ بِهِ قَلْبى ، وَ إيمانًا يُذْهِبُ الشَّكَّ عَنّى ، وَ رِضًى بِما قَسَمْتَ لى . ( « مفاتيح الجنان » ص 228 تا ص 233 )\r\nو در « صحيفهء ثانيهء علويّه » طبع سنگى ، ص 52 از حضرت أمير المؤمنين عليه السّلام وارد است كه : اللَهُمَّ مُنَّ عَلَىَّ بِالتَّوَكُّلِ عَلَيْكَ ، وَ التَّفْويضِ إلَيْكَ ، وَ الرِّضا بِقَدَرِكَ ، وَ التَّسْليمِ لِامْرِكَ ؛ حَتَّى لا احِبَّ تَعْجيلَ ما أخَّرْتَ ، وَ لا تَأْخيرَ ما عَجَّلْتَ ؛ يا رَبَّ الْعَالَمينَ .\r\n","page_name":" 114 ","page_number":154},
  {"content":"\r\n\r\nرحمت . زيرا موجب حيات اوست گرچه طفل نداند و نخواهد .\r\nلهذا پدر از اين جريان و پيشامد براى بچّه ، به شدّت ناراحت است . خواب نمىكند ، در بيمارستان بالاى سر بچّه تا صبح نمىخوابد . و اين عين رحمت است .\r\nرحمت گاهى در مجال دادن و حلوا دادن ظهور دارد ، و گاهى در منع نمودن و سِرُم زدن . هر دو رحمت است به دو صورت و دو شكل .\r\nانبياء و امامان براى حيات حقيقى و سعادت جاويدانى بشر آمده‌اند و رسالتشان بر اين مدار است . بنابراين هر جا حيات واقعى با حيات طبيعى ، و صحّت حقيقى با صحّت مجازى ، و قدرت اصيل با قدرت اعتبارى تصادم كند ، براى حفظ آن از اين صرف نظر مىنمايند ؛ دستور جهاد ميدهند ، مشركين و كافرين را مىكشند ، منافقين را تأديب مىنمايند ، مجرمين را مجازات مىكنند ؛ اينها همه خير است .\r\nبراى ايصال مرد متعدّى و متجاوز به مقصد أعلاى انسانيّت ، گوشمالى ، زمين گيرى ، فقر و فاقه ، مرض و كسالت ، خير است . چون اينها وى را به خود مىآورد و از تورّم تو خالى نفس امّاره مىكاهد و به وى أصالت مىبخشد . پس خير است و رحمت - انتهى مُفاد و مُحصَّل جواب ايشان .\r\n\r\nدعاى « صحيفهء سجّاديّه » مشابه با دعاى عَلقمه در لعن كفّار\r\nدر بسيارى از ادعيهء مرويّه از أئمّهء طاهرين صلواتُ الله و سلامُه عليهم أجمعين نظير و شبيه اين دعا ديده مىشود . از جمله در دعاى حضرت زَين العابدين و سَيِّد السّاجدين علىّ بن الحُسين عليهما السّلام است كه در « صحيفهء كامله » دربارهء سرحدّداران و مرزداران كه حافظين ثغور اسلام و مسلمين هستند ، پس از آنكه مفصّلًا دعاى خير و رحمت دربارهء آنها مىكند ، دربارهء دشمنانشان كه با آنها مواجه هستند چنين به درگاه حضرت ايزدى عرضه ميدارد :\r\nاللَهُمَّ افْلُلْ بِذَلِكَ عَدُوَّهُمْ ، وَ اقْلِمْ عَنْهُمْ أَظْفَارَهُمْ ، وَ فَرِّقْ بَيْنَهُمْ وَ\r\n\r\n","description":"","footnote":"","page_name":" 115 ","page_number":155},
  {"content":"\r\n\r\nبَيْنَ أَسْلِحَتِهِمْ ؛ وَ اخْلَعْ وَثَائِقَ أَفْئِدَتِهِمْ ، وَ بَاعِدْ بَيْنَهُمْ وَ بَيْنَ أَزْوِدَتِهِمْ ، وَ حَيِّرْهُمْ فِى سُبُلِهِمْ ، وَ ضَلِّلْهُمْ عَنْ وَجْهِهِمْ ، وَ اقْطَعْ عَنْهُمُ الْمَدَدَ ، وَ انْقُصْ مِنْهُمُ الْعَدَدَ ، وَ امْلأ أَفْئِدَتَهُمُ الرُّعْبَ ، وَ اقْبِضْ أَيْدِيَهُمْ عَنِ الْبَسْطِ ، وَ اخْزِمْ أَلْسِنَتَهُمْ عَنِ النُّطْقِ ، وَ شَرِّدْ بِهِمْ مَنْ خَلْفَهُمْ ، وَ نَكِّلْ بِهِمْ مَنْ وَراءَهُمْ ، وَ اقْطَعْ بِخِزْيِهِمْ أَطْمَاعَ مَنْ بَعْدَهُمْ !\r\nاللَهُمَّ عَقِّمْ أَرْحَامَ نِسَائِهِمْ ، وَ يَبِّسْ أَصْلَابَ رِجَالِهِمْ ، وَ اقْطَعْ نَسْلَ دَوَآبِّهِمْ وَ أَنْعَامِهِمْ ! لَا تَأْذَنْ لِسَمَآئِهِمْ فِى قَطْرٍ ، وَ لَا لِارْضِهِمْ فِى نَبَاتٍ ! « 1 »\r\n« بار خدايا ! به سبب نيرو و قدرتى كه به مسلمينِ سرحدّدار داده‌اى ، دشمنشان را سست و بى قدرت كن ! و چنگ و ناخن دشمنشان را از سرشان برچين ؛ و ميان آنها و ميان سلاحهايشان جدائى افكن ؛ و بندهاى اميد را از دلهايشان ببُر ؛ و ميان آنها و آذوقهء آنها دورى انداز ؛ و آنان را از مقصود و منظورشان در راههايشان به تحيّر افكن ؛ و در مقصدشان گمراهشان كن ؛ و هر گونه كمك و مَدد را از آنها قطع فرما ؛ و تعدادشان را كم كن ؛ و قلوبشان را پر از واهمه و ترس و هراس بگردان ؛ و دستهايشان را از توان كار فرو ببند ؛ و زبانهايشان را از قدرت گفتار چاك زن ؛ و با فرارى دادن اين دشمنان آنانى را كه پشت سر ايشان هستند فرارى بده و با تفرّق و پراكندگى ايشان ديگر دشمنان را پراكنده ساز ؛ و ايشان را چنان عقوبتى بنما كه مايهء عبرت و ترس و برحذر شدن دشمنانى كه پس از آنها هستند گردد ؛ و به سبب ذلّت و خوارى آنها طمع‌هاى دشمنانى را كه بعد از آنها هستند قطع كن !\r\nبار خدايا ! رَحِمهاى زنانشان را عقيم و آنان را نازا كن ؛ و نطفهء مردانشان را خشك فرما ؛ و نسل چارپايان سوارى و حيوانات شيردهء ايشان را قطع نما !\r\n\r\n\r\n","description":"","footnote":"\r\n( 1 ) الدّعاءُ السّابعُ و العشرونَ : وَ كان مِن دُعآئه عليه السّلام لِاهل الثُّغور ، فقرهء 5 و 6\r\n","page_name":" 116 ","page_number":156},
  {"content":"\r\n\r\nاجازه نده به آسمان تا در زمين آنها باران بريزد ، و نه به زمين آنها كه در آن گياه برويد ! »\r\nبارى ، باز حقير در اين سفر عيناً به مانند سفر سابق براى ايّام غدير به نجف اشرف مشرّف شده و ده روز اقامت نمودم ، امّا در اين بار حضرت آقاى حدّاد مشرّف نشدند . و پس از مراجعت به كربلا ايّام عزادارى را تا بعد از سوّم امام ماندم ، و سپس در خدمت حضرت آقا به كاظمين و سامرّاء مشرّف شده و براى اوائل دههء سوّم محرّم الحرام به طهران مراجعت نمودم .\r\n\r\n","description":"","footnote":"","page_name":" 117 ","page_number":157},
  {"content":"\r\n . \r\n","description":"","footnote":"","page_name":" 118 ","page_number":158},
  {"content":"\r\n\r\n\r\nبخش چهارمين : سفر سوّم حقير به أعتاب عاليات در سنهء 1385 هجريّهء قمريّه\r\n\r\n","description":"","footnote":"","page_name":" 119 ","page_number":159},
  {"content":"\r\n . \r\n","description":"","footnote":"","page_name":" 120 ","page_number":160},
  {"content":"\r\n\r\nسفر سوّم حقير به أعتاب عاليات در سنهء 1385 هجريّهء قمريّه\r\nچون محلّ خواب و استراحت خانواده و عروسهاى حضرت آقاى حدّاد در منزل اجاره‌اى اخير ، در فصل تابستان منحصر بود در بالاى بام كه بطور معمول أعراب نجف اشرف و كربلاى معلّى شبها را در روى بامهاى مُحَجَّر به صبح مىآورند و امكان استراحت و خواب در اطاقها نيست ، و شدّت گرما آنان را ملزم به بيتوته و خوابيدن در مكانهاى بلند بدون سقف مىكند ، و در سفر حقير كه در فصل بهار و ماه‌هاى آخر آن بود ، در اين منزل اجارى بناچار در روى بام شب را با حضرت آقاى حدّاد صبح مىكرديم ، و زنها در اطاقها ميخوابيدند و طبعاً تحمّل ناراحتى مىنمودند ، و بام هم منحصر به فرد بود ؛ بنابراين حقير بدست آوردم كه : بهتر است در سفرهاى آتيه در فصل غير گرما به أعتاب مقدّسه تشرّف حاصل آيد ، تا اهل بيت و خاندان ايشان به ناراحتى نيفتند . اين مطلب را با خود ايشان در ميان گذاردم ، و ايشان هم تأييد و تصويب فرمودند . اين از طرفى ، و از طرف ديگر شنيديم آقا امسال قصد حجّ بيت الله الحرام دارند و سفرشان همان ذوالقعده و ذوالحجّه را استيعاب مىكند ، لهذا در سفر بعدى موقع مسافرت را در فصل غير گرما و براى زيارت رجبيّه و شعبانيّه انتخاب ، و چند روز به آخر ماه جمادى الثّانيهء سنهء 1385 هجريّهء قمريّه به صوب كاظمين عليهما السّلام حركت كردم ، و چند روزى براى زيارت آن إمامَينِ هُمامَين توقّف نمودم و سپس عازم كربلا شدم و در منزل حضرت آقاى حدّاد وارد و روزها و شبها را در محضر مباركشان سپرى مىنمودم .\r\n\r\n","description":"","footnote":"","page_name":" 121 ","page_number":161},
  {"content":"\r\n\r\n\r\nسفر آية الله حاج سيّد ابراهيم خسروشاهى ، و ملاقات با حدّاد قَدّس الله نفسَه\r\nدر همين ايّام زيارتى رجب يك روز صبح جناب دوست صميمى و رفيق شفيق و پاكدل و فاضل و سابقه دار حقير : حضرت آية الله حاج سيّد ابراهيم خسروشاهى كرمانشاهى أدام اللهُ أيّامَ بركاته ، براى ملاقات حقير و در ضمن زيارت حضرت آقاى حاج سيّد هاشم حدّاد بدانجا تشريف آوردند . بنده در اين كنار اطاق نشسته بودم ، و حضرت آقاى حدّاد در آن كنار خوابيده بودند بطورى كه صداى نفس‌هاى ايشان در خواب مشهود بود .\r\nحقير سابقاً در عظمت حضرت آقاى حدّاد ، و قدرت علمى و توحيدى ، و سعهء علوم ملكوتى ، و واردات قلبيّه ، و تجليل و تكريم استاد اعظم آية الله حاج ميرزا على آقاى قاضى قدَّس الله تربتَه از ايشان ، بطور تفصيل براى اين دوست مهربان‌تر از برادر ، و صميمىتر از هر يار و دوست ، و بىشائبه‌تر از هر گونه توهّم شائبه ، مذاكره نموده بودم ؛ و جدّاً ايشان را دعوت به ارادت و تسليم در برابر ولايت آقاى حدّاد نموده بودم ، و عرض كرده بودم :\r\nشما كه يك عمرى را در پى معارف الهيّه گردش كرده‌ايد ، و براى كشف حُجُب و شهود عيانى از هر گونه سعيى دريغ نداريد ، بلكه اين آرزوى شماست كه در صدر شريفتان مختفى است ، و دنبال يك انسان كامل ميگرديد كه بطور يقين خود را به دو بسپاريد ؛ اينك آن گوشهء اطاق ، ايشانست كه در خواب است . شما در اين چند روزه‌اى كه در كربلا مشرّفيد ، اينجا بيائيد ، من هم هستم إن شاء الله تعالى اميد است حوائجتان برآورده گردد و مشكلاتتان رفع گردد .\r\nايشان فرمودند : خوف دارم آنكه را كه من مىطلبم نباشد ، و در اين صورت گرفتار شوم . و ديگر راه نجات و خلاصى نداشته باشم .\r\nعرض كردم : شما كه طفل نابالغ و سفيه نيستيد كه شما را گول بزنند و گمراه كنند . به حمد الله و المنّه عالمى هستيد زحمت كشيده و سابقه دار ، و به قرآن و اخبار معصومين عليهم السّلام وارد ، و دروس حكمت را نزد استادُنا العلّامة\r\n\r\n","description":"","footnote":"","page_name":" 122 ","page_number":162},
  {"content":"\r\n\r\nآية الله سيّد محمّد حسين طباطبائى مُدّ ظلُّه العالى خوانده‌ايد ، و « شرح منازل السّائِرين » و « شرح قَيصرىّ بر فصوص الحكم » و « فتوحات مكّيّه » محيى الدّين عربى را كاملًا ميدانيد .\r\nبا وجود اين مطالب ، از شما پذيرفته نيست كه بگوئيد : من گول ميخورم ، و يا وارد در ورطه‌اى مىشوم كه اميد رهائى نيست ! كسى كه شما را مجبور نمىكند ، و بر تسليم به محضر ايشان وادار نمىكند . شما بيائيد مثل يك شخص عادى با كمال آزادى مشكلات خود را بپرسيد ، ببينيد مىتواند حلّ كند يا نه ؟ ! ايشان را در قدرت توحيد ، و وصول به أعلى درجهء يقين امتحان كنيد ؛ ببينيد آيا آنچه خوانده‌ايد و شنيده‌ايد در ايشان كه يك نفر مرد عادى آهنگر نعل بند است مىيابيد يا نمىيابيد ؟ ! اگر نيافتيد ، طورى نشده است ؛ به همان راه سابق خود ادامه ميدهيد ؛ و اگر ايشان را واجد شرائطى كه خودتان مىطلبيد يافتيد ، به دستوراتش ملتزم مىشويد ! تازه ايشان هم شخصى نيست كه به همه كس راه دهد ، مىبينيد كه منزوى است ، و كسى درِ منزل او را نميزند ، و خُلق و حال ندارد . ولى از آنجا كه بناى كرامت و بزرگواريشان محبّت با حقير بوده است ، من واسطه مىشوم و درخواست مىنمايم ؛ و در صورت اجابت ، شايد شما گمشدهء خود را در اينجا بيابيد !\r\nاين مرد ، مردى است كه در علوم عرفانيّه و مشاهدات ربّانيّه ، استاد كامل و صاحب نظر است ؛ بسيارى از كلمات محيى الدّين عربى را ردّ مىكند و به اصول آنها اشكال مىنمايد ، و وجه خطاى وى را مبيّن مىنمايد . شما از مشكلترين مطالب « منظومهء » حاجى و « أسفار » آخوند و غامض‌ترين گفتار « شرح فصوص الحِكَم » و « مصباح الانس » و « شرح نُصوص » از وى بپرسيد ، ببينيد از چه افقى مطّلع است و پاسخ ميدهد و صحّت و سُقم آنها را مىشمارد ؟ !\r\nاين مرد خواب ندارد ، پيوسته بيدار است . در خواب و بيدارى بيدار\r\n\r\n","description":"","footnote":"","page_name":" 123 ","page_number":163},
  {"content":"\r\n\r\nاست . خواب و بيداريش يكسان است . چشمش به هم ميرود ولى قلبش بيدار است . ديگر شما چه ميخواهيد ؟ !\r\nايشان گفتند : اگر اين‌طور است كه تو ميگوئى ، اينك كه ايشان خواب هستند ، مطلبى از ايشان بپرس تا ببينيم در خواب چگونه مىفهمد و پاسخ ميدهد ؟ !\r\nعرض كردم : پرسيدن از من بلامانع است ، ولى آيا سزاوار است چنين مرد عظيمى را اينك از آن علوّ ملكوتى روحى و محو جمال حقّ پائين آوريم و فقط براى امتحان از وى مطلبى را بپرسيم ؟ ! من تا به حال نظير اين آزمايشها را نكرده‌ام ، و آنچه برايم مشهود شده است خود به خود صورت تحقّق پذيرفته است .\r\nبالاخره آقا از خواب بيدار شدند و براى تجديد وضو رفتند و وضو گرفته بازگشتند و نشستيم براى صبحانه خوردن . آقاى حاج سيّد ابراهيم به من فرمودند : اينك من در اين چند روزهء ايّام زيارتى در كربلا - گويا چون با همراهانى بودند - مجال ندارم ؛ إن شاء الله بماند براى وقت ديگر كه خدا نصيب فرمايد .\r\n\r\nكلام حضرت حدّاد بعد از آنچه بين حقير و آية الله حاج سيّد ابراهيم در مورد خواب ايشان ردّ و بدل شد\r\nجريان امروز گذشت . فردا صبح كه آقا از خواب بيدار شدند ، با خودشان در رختخواب مىگفتند :\r\n« گفته مىشود : او خواب ندارد . ميگويد : من در تمام عمر ياد ندارم شبى را نخوابيده باشم ؛ حالا لطف او چه مىكند ، مال ما نيست ! »\r\n\r\nدعوت حقير آية الله حاج سيّد ابراهيم را به لزوم إدراك محضر آية الله انصارى ( قدّه )\r\nحقير قبل از دعوت جناب صديق مكرّم را به حضرت آقاى حاج سيّد هاشم ، ايشان را در زمان حيات مرحوم آية الله حاج شيخ محمّد جواد انصارى همدانى قَدّس الله تربتَه به وى دعوت كردم ، و چند بار اصرار و إبرام نمودم كه گمشدهء شما نزد اين مرد است . اين مرد رَجل الهى است و داراى صفات الهى است . از نفس برون آمده و به درجهء مُخلَصين فائز گرديده است .\r\n\r\n","description":"","footnote":"","page_name":" 124 ","page_number":164},
  {"content":"\r\n\r\nيك بار در أيّامى كه حقير براى تحصيل در نجف اشرف بودم ، ايشان براى صرف نهار بنده را مشرّف فرموده ، در سرداب متعارف منزل ابتياعى حقير در محلّهء عماره جنب سور ، از موقع نهار يعنى بعد از اداء فريضه ، تقريباً تا دو ساعت سخن در اطراف مقامات و كمالات مرحوم انصارى دور ميزد ؛ و چون ميدانستم كه آقاى حاجّ سيّد ابراهيم هم همچون خود حقير ، شوريده و وارفته است و از سابق الايّام گمگشته دارد ، لهذا عاشق بودم كه حضرت ايشان را نيز به سلوك عملى و عرفانى و منهاج و ممشاى مرحوم آية الله انصارى دعوت نموده باشم .\r\nايشان فرمودند : آرى چند سال قبل ، من هم از قم - محلّ سكونت و تحصيلشان - نامه‌اى به آية الله انصارى نوشتم ، و در آن نامه چيزهائى را پرسيده و خواسته بودم . آقاى انصارى هم جواب مرا با كمال محبّت و بزرگوارى دادند ، و اشاره داشتند به اينكه راه باز است ؛ ولى پس از آن من تعلّل نمودم و به جهاتى دنبال مطلب را تعقيب نكردم .\r\n\r\nحربهء واعظان غير متّعظ براى خرد كردن عرفا و عرفان ، رَمْى به تصوّف است\r\nاز جمله آنكه : ايشان در همدان به تصوّف معروف است ، و معلوم است كه رويّه و منهاج ما غير از صوفيان است ) و از جمله آنكه : علماء و ائمّهء جماعت همدان بعضاً از ايشان انتقاد دارند و به نيكى ايشان را نمىستايند .\r\nو از جمله آنكه : آقاى . . . نقل كرد كه : يكى از اصحاب آقاى انصارى در جلسهء ايشان حال انقلابى به او دست داده ، و ادّعاى وصل و مشاهدات عالم ربوبى را مىنموده است ، سپس حال استفراغ پيدا نموده و معلوم شده است اين تغيير حال و ادّعاى وصل و مشاهده از پر خورى و امتلاء معده و روده بوده است .\r\nحقير عرض كردم : من در نجف اشرف با آقاى انصارى دو ماه تمام بوده‌ام ، و يك سفر چهارده روزه به همدان رفته و تمام مدّت از نزديك حالات و\r\n\r\n","description":"","footnote":"","page_name":" 125 ","page_number":165},
  {"content":"\r\n\r\nمقامات ، و كمالات ، و شدّت عبوديّت ، و حرص مُفرِط در احترام به شريعت را بقدرى در ايشان قوى ديده‌ام كه شايد در بعضى از جاها به نظر حقير زياده روى هم به نظر مىآمد . ( آنگاه براى ايشان چند قضيّه و واقعه را مفصّلًا حكايت نمودم . )\r\nتمام اين مطالب منقولهء از ايشان كذب محض است . اوّلًا : مرحوم آقاى انصارى جدّاً با طريقهء صوفيان مخالف است ؛ و آن راه را راه ترقّى و قوّت نفس ميداند ، نه راه فناى نفس . ايشان صريحاً ميفرمايند : راه تكامل بجا آوردن أعمال تقرّبى است ، خواه ظهور داشته باشد يا نداشته باشد .\r\nآرى معلوم است كه در عرف عوامّ و درس خوانده‌هاى بى سواد ما ، هر كسى را كه نمازهاى نافله را بخواند ليليّه و نهاريّه ، و سجدهء طويله بجا بياورد ، و دنبال حلال برود ، و جدّاً از مجالس لهو و غيبت و دروغ و أمثالها اجتناب كند ، و قدرى براى اصلاح خود از عامّهء مردم دنياپرست كناره بگيرد ، وى را صوفى خوانند . و اين نيست مگر از شقاوت و بخت برگشتگى واعظان غير متّعظ ، تا چه رسد به عوامّ . مگر مرحوم آخوند ملّا حسين‌قلى همدانى را در نجف صوفى نخواندند ؟ ! مگر مرحوم حاج ميرزا على آقا قاضى را صوفى نشمردند ؟ ! مگر مرحوم حاج شيخ محمّد حسين اصفهانى كمپانى را صوفى نشمردند ، و رسالهء مطبوعهء او را در مطبعه بدين تهمت آتش نزدند ؟ ! مگر مرحوم حاج ميرزا جواد آقاى تبريزى ملكى را صوفى نگفتند ؟ ! عزيز من به اين حرفهاى مغرضين و معاندين و دنياپرستان گرچه در لباس اهل علم باشند نبايد گوش فرا داد ! و إلّا كلاهت تا روز قيامت در پس معركه خواهد ماند .\r\nثانياً : اعاظم از علماى همدان همچون آقاى حاج شيخ هادى تألّهى ، و آقاى آخوند ملّا على معصومى همدانى ، و أمثالهما ايشان را به قدس و ورع\r\n\r\n","description":"","footnote":"","page_name":" 126 ","page_number":166},
  {"content":"\r\n\r\nفوق‌العاده مىستايند . شما چرا از ايشان احوال آقاى انصارى را جويا نمىشويد تا ايشان را براى شما فوق مرتبهء عدالت توصيف كنند ؛ و با اقرار و اعتراف به عجز معلوماتشان از ادراك معلومات آقاى انصارى ، كمالات وى براى شما مشهود شود ؟ !\r\nو ثالثاً : شاگردان و ارادتمندان آقاى انصارى در همدان چند نفر بيشتر نيستند ، و اينك اسماءشان : حاج محمّد بيگ‌زاده ، حاج سيّد احمد حسينى ، آقاى حاج غلامحسين سبزوارى ، آقا غلامحسين همايونى ، آقا محمّد حسن بياتى ، آقا ابراهيم اسلاميّه و آقا محسن بينا ؛ شرح حال و ترجمهء ايشان از آفتاب روشن‌تر است ؛ براى كداميك از اينها اين قضيّهء مجعوله ساخته و پرداخته شده و به قم رسيده است تا آقاى . . . بر فراز منبر انتقاد از مرحوم انصارى نه با لفظ صريح بلكه با كنايه‌هائى أبْلَغُ مِن التَّصْريح بنمايد ؟ ! شما تصوّر نفرمائيد كه اتّهام به چنين اشخاصى سهل است ؛ هر كدام از اينها در قيامت موقفى دارند و جلوى تهمت زننده را ميگيرند ، و تا از عهدهء جواب بر نيايد نمىگذارند يك قدم پيش برود . اين مواقف جزئى است قبل از وصول به مواقف كلّيّه و عظيمه .\r\nآقا حاج سيّد ابراهيم فرمودند : مىترسم اگر به همدان به خانهء ايشان روم گرچه براى تحقيق و پىجوئى حقيقت باشد ، همين رفتن من در صورت كشف خلاف ، تأييد باطل باشد . زيرا من كه به لباس و زىّ اهل علم هستم ، رفتن من غير از رفتن يك شخص عادى است . و خداى ناكرده همين امضا و تأييد باطل دامنگير من شود .\r\nعرض كردم : شبانه برويد ! مخفيانه برويد ! عبا را بر سر كشيد و برويد ! در منزل ايشان نرويد ! در منزل رفقايشان كه ايشان در آنجا حضور بهم ميرسانند برويد ! بالاخره خداوند راههاى متعدّدى را گشوده است . مَنْ طَلَبَ شَيْئاً وَ جَدَّ\r\n\r\n","description":"","footnote":"","page_name":" 127 ","page_number":167},
  {"content":"\r\n\r\nوَجَدَ . مَن قَرَعَ بَابًا وَ لَجَّ وَلَجَ . « 1 »\r\n« كسى كه چيزى را طلب كند و كوشش در آن بنمايد ، آن را خواهد يافت . و كسى كه درى را بكوبد و لجاجت كند ، داخل آن در خواهد شد . »\r\n\r\nاستخارهء آية الله حاج سيّد ابراهيم براى رجوع به حضور آية الله انصارى ، و تعبير آن توسّط يكى از سالكين إلى الله\r\nبَعْدَ اللتَيّا وَ اللتى ايشان به من فرمودند : استخاره‌اى بكنيد ! من استخاره نمودم ، اين آيه آمد :\r\n بِسْمِ اللَّهِ الرَّحْمنِ الرَّحِيمِ \r\n   يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ * يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ .    « 2 »\r\n« به اسم الله كه داراى صفت رحمانيّت و صفت رحيميّت است .\r\nاى مردم ! تقواى پروردگارتان را پيشه گيريد ؛ بدرستى كه زلزلهء ساعت قيامت چيز بزرگى است . در روزى است كه مىبينيد آن زلزله را كه از شدّت آن هر زن بچّه شيرده ، طفل شيرخوار خود را فراموش مىكند ، و هر زن آبستن ، بار خود را به زمين مىنهد . و مىبينى تو - اى پيغمبر - كه همهء مردم مست هستند درحالىكه ايشان مست نيستند و ليكن عذاب خداوند شديد است . »\r\nايشان نگفتند استخاره براى چيست ولى از اينكه پس از آن مذاكرات بود ، من حدس زدم براى رفتن به همدان و حضور آقاى انصارى قَدّس الله نفسه\r\n\r\n\r\n","description":"","footnote":"\r\n( 1 ) در « نهج الفصاحهء » أبو القاسم پاينده ، حديث شمارهء 3062 ، ص 622 ؛ و در « وَهج الفصاحهء » علاء الدّين اعلمى ، تحت شمارهء 2977 ، ص 594 ، از كلمات رسول خدا صلّى الله عليه و آله آورده است كه فرمود : مَنْ طَلَبَ شَيْئاً وَ جَدَّ وَجَدَ .\r\nو در « نهج الفصاحه » در حديث شمارهء 3065 ، ص 622 ؛ و در « وهج الفصاحه » در حديث شمارهء 3080 ، ص 602 آورده است كه آن حضرت فرمود : مَنْ يُدِمْ قَرْعَ الْبابِ يوشِكُ أنْ يُفْتَحَ لَهُ\r\n( 2 ) . آيه 1 و 2 ، از سورهء 22 : الحجّ\r\n","page_name":" 128 ","page_number":168},
  {"content":"\r\n\r\nباشد .\r\nچون آيه را براى ايشان قرائت كردم فرمودند كه : معلوم است كه بد است . و ديگر در بين ما دربارهء آقاى انصارى تا امروز سخنى به ميان نيامده است .\r\nاين گذشت تا پس از يك سال ، چون من جريان اين امر را براى سالكى راه رفته « 1 » بيان كردم ، گفت : ايشان اشتباه كرده‌اند ؛ اين آيه براى اين منظور بسيار خوب است . اين آيه دلالت دارد بر آنكه : اگر ايشان به همدان و به محضر آية الله انصارى ميرفتند ، قيامتشان بر پا مىشد و زلزلهء ملكوتى و جذبات جلاليّه اركان وجودشان را در هم مىريخت و اثرى از شائبهء وجود و هستى مجازى عاريتى در وجودشان باقى نمىگذاشت و به مقام فناء مطلق مىرسيدند . اينست تعبير و تفسير اين آيه براى اين منظور و اين هدف .\r\n\r\nزهد و ورع آية الله آقا شيخ عبّاس طهرانى محمّدزاده قدّس الله نفسَه\r\nتوضيح آنكه : جناب صديق ارجمند آية الله حاج سيّد ابراهيم ، سابقاً در قم از شاگردان و ارادتمندان صميمى و مُجدِّ دروس اخلاقى و منهاج و رويّهء حضرت آية الله مرحوم حاج شيخ عبّاس طهرانى محمّدزاده قَدّس الله نفسَه بوده‌اند ؛ و آن مرحوم مردى بزرگوار و خليق و مؤدّب به آداب شرعيّه و عالم بود ؛ و براى دورى از أبناءِ دنيا در زمان شدّت كوران دوران پهلوى بزرگ در قم به آخر شهر نزديك باغهاى انارى رفته و خانه ساخته ، و در توسّلات به امام زمان عجّل الله تعالى فرجه و دعوت طلّاب قم و معاشران خود در تجنّب از آداب كفر و دورى از تمدّن ضالّه و مضلّهء غربيها ، داستانهائى شنيدنى داشت . بسيار مرد مبارز و صريح اللَهجه بود ، و با فقيد سعيد رهبر كبير انقلاب اسلامى آية الله خمينى قَدّس الله نفسه از نزديك دوست و صميمى ، و كمال مراوده و آشنائى را\r\n\r\n\r\n","description":"","footnote":"\r\n( 1 ) ايشان جناب شريعتمدار و ثقة الإسلام دوست ارجمند و متوفّايمان : آقاى سيّد عبد الله فاطمى شيرازى رضوانُ اللهِ علَيه بودند .\r\n","page_name":" 129 ","page_number":169},
  {"content":"\r\n\r\n\r\nرؤياى آية الله آقا شيخ عبّاس و توضيح و تفسير آن\r\nداشتند . « 1 »\r\n\r\n\r\n","description":"","footnote":"\r\n( 1 ) آقاى حاج شيخ عبّاس از آية الله خمينى و آية الله گلپايگانى بسيار مسن‌ّتر بودند . ميفرمودند : در زمانى كه من و آقاى حاج سيّد احمد خونسارى و حاج شيخ محمّد على اراكى به درس مرحوم حاج شيخ عبد الكريم حائرى ميرفتيم ، آية الله گلپايگانى و آية الله خمينى مطوّل مىخواندند .\r\nو ميفرمودند : من يك شب خواب ديدم كه به مهمانى رفته‌ايم ؛ همين كه من يك لقمه غذا برداشتم ، ديدم آقاى گلپايگانى پريد و آن را گرفت و خورد . بعداً فرمودند : تعبير اين خواب اينست كه ايشان مرجع مىشوند . نام والد آية الله حاج شيخ عبّاس طهرانى ، حاج محمّد سيگارى بوده است .\r\nدر اينجا لازم مىنمايد كه دربارهء تفسير رؤياى ايشان توضيحى داده شود تا خداى ناكرده بعضى از غير واردين تصوّر نكنند مرجعيّت شيعه كه نيابت حقّه از مقام امامت است ، هدف از آن وصول به زخارف دنيا و تمتّع از لذائذ حيوانى است ؛ بلكه مطلب كاملًا به عكس آنست ؛ و مراجع حقّهء شيعه جز تحمّل بار مشكلات و صعوبت و ناراحتى و درد سر براى پاك نگاه داشتن شريعت حقّه از دستبرد اجانب و مخالفين و تربيت شاگردان حقيقى و واقعى مكتب جعفرى و احياء علوم و رسوم شيعه در شيعيان كار ديگرى ندارند .\r\nمرحوم آية الله حاج شيخ عبّاس طهرانى سالك بوده‌اند و مراقب نفس ، و براى سالكين راه خدا كه به عيوب نفس خود آشنا مىشوند ، نعمتهاى دنيوى و لذائذ مادّى و شهوانى به صورت ديگرى در عالم خواب تجسّم پيدا مىكند ، و هكذا نعمتهاى معنوى و روحانى و بهشتى به صورت ديگرى جلوه مىنمايد غير از آن صُوَرى كه سائر مردم عادى در خواب مىبينند . و بعبارةٍ اخرَى رؤياهاى سالكين تعبيرش فرق دارد با همان رؤياها كه غير سالكين در عالم خواب مشاهده مىنمايند . سالك ، راه خدا را طىّ مىكند و اين راه عبارت است از عبور از نفس امّاره و ترك مشتهيات مادّى و لذائذ شهوانى للّه و فى الله . و ترك آنها كه عين أعمال تقرّبى است ، براى سالك به صورت طعام لذيذ و ميوهء شيرين و گل و باغ و چمن و آب پاك و صافى در خواب مجسّم مىشود . يعنى سالك مثلًا امروز از خوردن يك دانه سيب گذشته و آن را به يتيمى داده است و در شب خواب مىبيند كه به خوردن سيب درشت و شيرين و خوشرنگ مشغول است ؛ و اگر أحياناً لذّت نفس خود را مقدّم دارد همين شب خواب مىبيند كژدمى دارد او را ميگزد . فلهذا رؤياى سالكين و مريدين الى الله همه عبارت است از خوابهاى خوب و روشن و فرح انگيز با وجود آنكه آنها در دنيا به شديدترين اقسام فقر و مسكنت و كوبنده‌ترين آزارهاى مردم مبتلا هستند .\r\nبر اساس همين توضيح مختصرى كه در اينجا داده شد معلوم مىشود : آن سفرهء\r\n","page_name":" 130 ","page_number":170},
  {"content":"\r\n\r\nحقير از محضر شريف آية الله طهرانى استفاده‌ها بردم ، و چندين سال كه در حوزهء مباركهء قم براى تحصيل مشرّف بودم ، بعضى از جمعه‌ها در معيّت آقا سيّد ابراهيم به محضر أنورشان مىرسيديم و از مواعظ و نصائحشان مستفيض مىگشتيم . ايشان داراى بعضى از حالات روحى بودند كه كاشف از نوعى اتّصال بود ؛ ولى از طرفى دل دردهاى شديد و زخم معده كه ساليان متمادى در حقيقت ايشان را زمينگير كرده بود و از طرفى ديگر محافظت بر أسرار ، اجازه نميداد تا پرده از چهره برافكنند و حقائق را همچون حضرت علّامهء طباطبائى و آية الله انصارى روشن سازند .\r\nخودشان ميفرمودند : من گوهرى در خرابه گير آورده‌ام ، و راه پيدا كردنش را بلد نيستم . روزى حقير از ايشان دربارهء توحيد أفعالى سؤال كردم . فرمودند : لب ببند ! اين از اسرار است . إجمالًا اينك بدان كه : همهء امور از جانب خداست !\r\nرابطهء استادى و شاگردى در ميان ما و ايشان برقرار نبود ؛ امّا چون عالمى جليل و دل سوخته و دل خسته بود و در دعاهاى ندبه سوز خاصّى داشت ، به محضرش مشرّف مىشديم . و حقّاً هم او دريغ نمىفرمود ؛ و بسيارى از مواعظ\r\n\r\n\r\n","description":"","footnote":"\r\n- طعام مهمانى كه در آن آقاى شيخ عبّاس و آقاى گلپايگانى حضور داشتند ، آن سفرهء معنوى و بهشتى است ، يعنى جزا و پاداش تحمّل مشكلات و مرارتها براى خدا در دنياست كه حاج شيخ عبّاس سى سال قبل از اين فوت مىكنند و مرجعيّت به ايشان نميرسد و آقاى گلپايگانى را خداوند طول عمر عنايت ميفرمايد تا اين بار را بكشند و تحمّل نمايند .\r\nزحمات آية الله گلپايگانى براى بقاءِ حوزهء مقدّسهء علميّهء قم بسيار قابل تقدير است . خودشان براى حقير مقدارى از آن را در دوران انقلاب و قبل از انقلاب در مجلسى كه فقط ما دو نفر بوده‌ايم بيان فرموده‌اند و حقير بعضى از آنها را در نوشتجات دستى خود يادداشت نموده‌ام . نفس آية الله گلپايگانى بسيار صاف و درخشان است ، و از حقّ در صورت فهميدن عبور نمىكند و نمىگذرد . أيّدَه الله و أبقاه اللهُ ذُخرًا للإسلام و المسلمين ، و عافاه اللهُ مِن مرضِه بمحمّدٍ و ءَاله الطّيّبين .\r\n","page_name":" 131 ","page_number":171},
  {"content":"\r\n\r\nايشان سرلوحهء زندگى حقير تا اين زمان شده است . رحمةُ الله عليه رحمة واسعة .\r\nاوقاتى كه حقير در حوزهء طيّبهء قم به تحصيل مشغول بودم ، استاد سلوكى ما فقط حضرت آيه الله علّامه بودند كه دستورات خاصّى را ميدادند ، و جلسات چند نفرى مقرّر ميفرمودند . امّا جناب آقاى حاج سيّد ابراهيم به آية الله حاج شيخ عبّاس طهرانى توجّه و دلبستگى بيشترى داشتند ، و از ايشان در جميع امور اطاعت محض مىنمودند . منزلشان را كه در آن زمان فقط با مرحومهء والدهء گرامى شان بودند ، نزديك منزل آقاى حاج شيخ عبّاس قرار داده بودند و در نمازها و اوقات مخصوصه گاه و بيگاه از محضرشان بهرمند مىشدند .\r\nو روى همين زمينه و بر اثر شدّت علاقه بالاخره داماد ايشان شدند . و امّا حقير چون خود سپردهء به آن مرحوم نبوده‌ام و در جستجوى حقيقت ، آزادى بيشترى داشتم ، لهذا در نجف و كربلا ايشان را با وجود حيات مرحوم حاج شيخ عبّاس به پيروى از دستورات مرحوم آقاى انصارى دعوت مىنمودم ؛ امّا دعوت به حضرت آقاى حاج سيّد هاشم بعد از ارتحال آن مرحوم بود .\r\nآية الله حاج شيخ عبّاس طهرانى حقير را مانند فرزند خود دوست داشت ، همانطور كه از نامهء ايشان به نجف اشرف در پاسخِ نامهء حقير پيداست ؛ « 1 »\r\n\r\n\r\n","description":"","footnote":"\r\n( 1 ) نامهء حاج شيخ عبّاس طهرانى به حقير ، و استمداد از آية الله آقا سيّد جمال الدّين گلپايگانى قُدّس سرُّه از نامهء ايشان پيداست كه هنوز بعضى از مراحل سلوكى را در پيش داشته‌اند\r\nبسمه تعالى\r\nيا إنسانَ العَينِ و عينَ الإنسانِ ! و يا قُرّةَ عينى و ثمرةَ فُؤادى ! عزيزم ! عدم قابليّت حقير سراپا تقصير از براى اظهارات كتبى و غيابى حضرتت ، ملاك تأخير عريضه و در حقيقت حجابى براى حقير شده و مانع از عرض ارادت گرديده .\r\nفَتأمّلْ فى أطوار النّفس و استعِذْ بالله تعالى مِن شرّها ، و اقرَأْ إحدَى المُناجاةِ المُسمّاةِ بخمسةَ عشرَ المَبدُوَّةِ بهذه الكلمات : اللهمّ إليكَ أشكو نَفساً بالسّوءِ أمّارةً - إلخ ، فى خَلَواتك مع كمال الانكسارِ ؛ أعاذَنا اللهُ من مَكائدِها و أطوارِها .\r\n","page_name":" 132 ","page_number":172},
  {"content":"\r\n\r\n\r\n\r\n","description":"","footnote":"\r\n- بارى ، محضر مقدّس حضرت آية الله ( آقا سيّد جمال الدّين ) گلپايگانى دامت بركاته سلام خالصانه حقير را برسانيد ، و از طرف حقير عرض كنيد كه : فراموشم نشده كلمه‌اى را كه در حين حركت از نجف بيرون شهر موقع موادعه فرموديد : « به يك پياله مست شدى ! »\r\nآقاى من ! اى كاش يك پياله‌اى چشيده بودم !\r\n مجلس تمام گشت و به آخر رسيد عمر * ماهمچنان به اوّل وصلش هم نرسيده‌ايم\r\nحيران شدم ، حيران شدم ، مجنون و سرگردان شدم * از بس كه گشتم كو به كو ، از بس كه رفتم در بِدر\r\nاز هر رهى گويد بيا دنبال من ، دنبال من * چون ميروم دنبال او ، نى زو خبر ، نى زو اثر\r\nاز هر درى گويد بيا كاينجا منم ، كاينجا منم * چون سوى آن در ميروم ، بينم كه گردد بسته در \r\nإنَّ اللهَ خِلْوٌ عَنْ خَلْقِهِ - إلخ ، بآئِنٌ عَنْ خَلْقِهِ - إلخ .\r\n يا رب اين تُرك پرى چهره عجب عيّارى است * كه كند تازه ز وصلش غم هجران مرا \r\nتَبْدو و تَخْفَى ؛ پس وصل محال است و هجرانش خيال .\r\nعرض كنيد : آقاى من ! ترا به حقّ جدّه‌ات زهراى مرضيّه سلام الله عليها دستگيرى كنيد ! بُعد منزل نبود در سفر روحانى . عمرم به آخر رسيده و آفتاب به لب بام است ؛  يا حَسْرَتى عَلى ما فَرَّطْتُ فِي جَنْبِ اللَّهِ \r\n پهلوى آب و تشنه لب از روى اختيار * در جنب يار و منصرف از بوس و از كنار\r\nيا ربّ مباد كس چو من خستهء فكار * غرق وصال ، سوخته جان از فراق يار \r\nاگرچه مىترسم كه آن آقاى بزرگوار هم بواسطه غلبهء احكام ظاهر ، آن عنايات سابقه را نداشته و سرگرم به مقام الاحوط فالاحوط شده باشند ، و آقازاده‌هاى محترم ، ايشان را سرگرم نموده باشند ؛ اگرچه مقام جمع الجمعى تنافى را از بين مىبرد . سر تا سر وجود أمْرٌ بَيْنَ الامْرَيْن است . به هر حال التماس دعا و درخواست دستگيرى دارم ، و منتظر آثار غيبى تلگرافى آن هستم ؛ و نتيجه را إن شاء الله تعالى اطّلاع مىدهم . ( - تا آخر نامهء ايشان ) الاحقر عبّاس طهرانى .\r\nو داماد ايشان آقاى حاج سيّد ابراهيم در نامهء خود براى حقير به نجف اشرف ضمناً مرقوم داشته‌اند :\r\n گر چراغى نور شمعى را كشيد * هر كه ديد آن نور را پس شمع ديد \r\n","page_name":" 133 ","page_number":173},
  {"content":"\r\n\r\nو باب مراوده و مكاتبه ميان ما و ايشان به حمد الله و المنّه تا آخر عمر شريفشان باز بود . و حتّى پس از مراجعت حقير از نجف به طهران گهگاهى به محضرشان در قم و يا در طهران منزل مرحوم حاج ميرزا أبو القاسم عطّار مشرّف مىشدم و بهرمند مىگشتم ؛ ولى رابطهء استادى و شاگردى كه ميان حقير و حضرت علّامه و حضرت انصارى و حضرت حدّاد برقرار بود چيز ديگرى بود . و اين حقير حريص بودم كه آقاى حاج سيّد إبراهيم را هم به اين مائده دعوت كنم ؛ و روابط خلوص و اخلاص حقير ايجاب مىنمود كه در اين طعام ، تنها بر سر سفره ننشينم .\r\nبارى ، جناب دوست حميم و صديق ارجمند اين حقير : آية الله حاج سيّد ابراهيم أدامَ الله أيّامَ سعادته پس از ارتحال مرحوم آقا شيخ عبّاس طهرانى رضوان الله عليه ، مدّتى را به موطن خود باختران مراجعت نموده و در مسجد صاحب اقامهء جماعت و تدريس و ترويج مىنمودند ؛ و سپس به طهران آمده در قلهك در مسجدى به وظائف ارشاد و هدايت مردم مشغول ، و اينك قريب پانزده سال است كه در دِزاشيب نياوران در مسجد المَهدىّ به اقامهء جماعت و ارشاد و تبليغ و ترويج و تدريس اشتغال دارند . حقّاً مرديست عالم و وارسته و خوش فهم و دقيق النّظر و سريع الانتقال و دلسوز و براى دين و شريعت حميم و غمخوار كه روى همين مسائل با امراض مختلفى از قبيل اعصاب و زخم معده ساليان دراز است كه دست به گريبانند . حفَظه اللهُ إنْ شاءَ اللهُ و عافاهُ مِن جَميعِ الآفاتِ و العاهاتِ ، و أبْقاهُ اللهُ ذُخْرًا لِلإسلامِ و المُسلِمينَ بِمُحمَّدٍ و ءَالهِ الطَّيِّبينَ الطّاهرينَ .\r\nحضرت آقاى حاج سيّد هاشم در افق ديگرى زندگى مىنمود ؛ و اگر بخواهيم تعبير صحيحى را ادا كنيم در لا افُق زندگى ميكرد . آنجا كه از تعيّن برون\r\n\r\n\r\n","description":"","footnote":"\r\n- و نيز مرقوم داشته‌اند :\r\n دردا كه در ديار دلم درد يار نيست * و آن دل كه درد يار ندارد ديار نيست \r\n","page_name":" 134 ","page_number":174},
  {"content":"\r\n\r\nجسته ، و از اسم و صفت گذشته ، و جامع جميع اسماء و صفات حضرت حقّ متعال به نحو اتمّ و اكمل ، و مورد تجلّيات ذاتيّهء وَحدانيّهء قهّاريّه ، أسفار اربعه را تماماً طىّ نموده ، و به مقام انسان كامل رسيده بود . « 1 »\r\nهيچ يك از قوا و استعدادات در جميع منازل و مراحل سلوكى از ملكوت أسفل و ملكوت أعلى ، و پيمودن و گردش كردن در أدوار عالم لاهوت نبود ، مگر آنكه در وجود گرانقدرش به فعليّت رسيده بود .\r\nحاج سيّد هاشم انسانى بود با فعليّت تامّه در تمام زوايا و نواحى حيات معنوى .\r\nبراى وى زندگى و مرگ ، مرض و صحّت ، فقر و غنا ، ديدن صُوَر معنوى و يا عدم آن ، بهشت و دوزخ ، على السّويّه بود . او مرد خدا بود . تمام نسبت‌ها در همهء عوالم از او منقطع بود مگر نسبتِ الله .\r\nما در مدّت 28 سال برخوردها و شب به روز آوردن‌ها و مسافرتها - كه بطور دقيق آن مقدار كه حساب نموده‌ام ، مجموع اوقاتى را كه با ايشان شب و روز بوده‌ام ، اگر آن اوقات متفرّقه را با هم جمع و ضميمه نمائيم دو سال تمام خواهد شد - از ايشان يك خواهش از كسى نديديم ، هيچ التماس دعا گفتن نديديم ، هيچ تقاضاى حاجتى از غير كه مثلًا دعا كنيد عاقبت ما به خير شود ،\r\n\r\n\r\n","description":"","footnote":"\r\n( 1 ) در تفسير « روح البيان » از طبع عثمانى ، ج 1 ، ص 399 ، در تفسير ايهء الكرسى چند بيتى در اين زمينه از ملّا جامى نقل كرده است :\r\n گرچه لا داشت تيرگىّ عدم * دارد إلّا فروغ نور قِدَم\r\nگرچه لا داشت كان كفر و جحود * هست إلّا كليد گنج شهود\r\nچون كند لا بساط كثرت طىّ * دهد إلّا ز جام وحدت مِى\r\nآن رهاند ز نقش بيش و كمت * وين رساند به وحدت قِدَمت\r\nتا نسازى حجاب كثرت دور * ندهد آفتاب وحدت نور\r\nدائم آن آفتاب تابان است * از حجاب تو از تو پنهان است\r\nگر برون آئى از حجاب توئى * مرتفع گردد از ميانه دوئى\r\nدر زمين و زمان و كون و مكان * همه او بينى آشكار و نهان \r\n","page_name":" 135 ","page_number":175},
  {"content":"\r\n\r\nگناهان ما آمرزيده گردد ، خداوند ما را به مقصد برساند نديديم ؛ ابداً و ابداً نديديم . نه اينها را و نه أمثال اينها را . چگونه تقاضاى اين معانى را كند كسى كه خودش در نهايت درجهء فقر و عبوديّت است ، و در برابر حقّ جليل جز عبوديّت و عدم اراده و اختيار و فقدان آرزو و آمال چيزى ندارد ؟ ! و معلوم است كه اين عبوديّت ، لازمهء لا ينفصلش تجلّيات ربوبى و مظهريّت تامّهء اسماءِ جماليّه و جلاليّهء حقّ است .\r\n\r\nحاج سيّد هاشم حدّاد ، ما فوق افق بود ؛ وى از جزئيّت به كليّت عبور نموده بود\r\nحاج سيّد هاشم مردى بود كه از جزئيّت به كلّيّت رسيده بود . ديگر نظرى به كثرات نداشت ، بلكه محيط و مُهَيمِن و مسيطر بر كثرات بود . در تمام عمر از ايشان سخنى از روى مجامله و مصلحت انديشى و تعارفات معمولهء مرسومهء متداوله ، و يا در مقام جواب از لحاظ فروتنى ، خود شكستنىهاى متعارف كه مطابق با واقع نيست ابداً در او موجود نبود . جمله و كلمه‌اى را از باب تواضع و سر شكستگى ادا ننمود ؛ چرا كه طبق حال و مقام وى اينها همه مَجاز و خلاف واقع بود . او در مقامى نبود كه محتاج باشد با اين جملات صدقاً و يا از روى مصالح عامّه بدان گويا گردد . او يك بندهء خدا به تمام معنى الكلمه بود . بنابراين هر چه در اين باره پىجوئى كند و بخواهد و بطلبد ، غلط است ؛ چون خود در مقامى ارجمندتر ، و افقى وسيع‌تر ، و قلّه‌اى بالاتر قرار دارد ؛ و بر تمام كائنات و مخلوقات حضرت حقّ متعال از آن نظر مينگرد . او بر خود و بر غير خود از آن مقام منيع شاهد و ناظر است .\r\n\r\nحاج سيّد هاشم ، ظهور و مَظْهَر كلمهء مباركهء لا هُوَ إلّا هُو بود\r\nاو مَظْهر توحيد است . مَظْهَر لَا إلَهَ إلَّا اللهُ است . مَظْهَر لَا هُوَ إلَّا هُوَ است .\r\nعرض شد كه ميفرمود : من همچون پر كاهى هستم كه در فضاى لا يتناهى بدون اراده و اختيار مىچرخد . و بعضى اوقات از خودم بيرون مىآيم ، همچون مارى كه پوست مىاندازد ؛ چيزى از من غير از پوست نيست .\r\nميدانيد با اين جملهء كوتاه چه ميخواهد بگويد ؟ ! مارها معمولًا در هر\r\n\r\n","description":"","footnote":"","page_name":" 136 ","page_number":176},
  {"content":"\r\n\r\nسال پوست عوض مىكنند ، يعنى از پوست سابق خود بيرون مىآيند . در اين صورت اگر شما بدان پوست نظر نمائيد مىبينيد كاملًا يك مار است ، سر دارد ، بدن دارد ، دم دارد ، رنگ و نقش و راههاى گوناگون جسم او به همان گونه است ؛ و شايد در بَدْوِ امر انسان گمان نكند كه اين پوسته است ، و آن را مار حقيقى تصوّر كند . چون جلو برود و بر آن دست گذارد ، معلوم مىشود كه اين فقط پوسته است و مار از آن بيرون رفته است .\r\nحضرت آقاى حدّاد ميفرمايد : مَثل من اين‌طور است . من از خودم بيرون مىآيم و جاى ديگر ميروم . خودم كه از آن بيرون آمده‌ام عبارت است از حدّاد با تمام شئون خود ، از بدن و افعال و اعمال و ذهن و عقل و تمام آثار و لوازم آن ؛ با آنكه تمام اينها بجاى خود هستند ، و به كارهاى خود از كارهاى طبيعى همچون عبادات و معاملات و برخوردها و خواب و خوراك و علوم ذهنيّهء تفكيريّه و علوم عقليّهء كلّيّه و علوم قلبيّهء مشاهديّه مشغولند ؛ اينها بدون آنكه ذرّه‌اى تغيير كنند بجاى خود هستند ، ولى من ديگر آنها نيستم ، من بيرون آمده‌ام .\r\nيعنى تمام اين بدن و آثارش ، و تمام علوم ذهنى و عقلى و قلبى و آثارشان ، و تمام قدرت‌هاى آنها ، و جميع انحاء حياتشان ، همچون پوست مار مىشود كه تمام اينها در برابر حقيقت من جز پوسته‌اى چيزى نيست ، و حقيقت من كه به آن من گفته مىشود جاى دگر است .\r\nآنجا كجاست ؟ ! مسلّماً بايد جائى باشد كه از جزئيّت و كلّيّت كه موطن بدن و مثال و عقل است ، برتر و عالىتر و راقىتر باشد . آنجا كلّيّتى است ما فوق همهء كلّيّت‌ها ، و تجرّدى است بالاى تجرّدها ، و بساطتى است برتر از بساطت‌ها ، و جائى است لا يتناهى مُدَّةً و شِدَّةً و عِدَّةً بما لا يتناهى . آنجا عالم فَناى مطلق و اندكاك در ذات حقّ متعال جلّتْ عظمتُه مىباشد .\r\nآنجا مقام عبوديّت مطلقه است ، كه در تشهّد بر رسالت مقدّم داشته شده .\r\n\r\n","description":"","footnote":"","page_name":" 137 ","page_number":177},
  {"content":"\r\n\r\nوَ أَشْهَدُ أَنَّ مُحَمَّدًا عَبْدُهُ وَ رَسُولُهُ وارد شده است . آنجا محيط بر جميع نشآت و عوالم ملك و ملكوت است . نه آنكه بنده در آنجا مثل خدا مىشود ؛ اين تعبير غلط است . با وجود ذات قهّار حضرت أحد در آنجا مِثل و شِبه و نظير معنى ندارد ؛ در آنجا غير از خدا چيزى نيست ؛ اين تعبير صحيح است . در آنجا خدا « هست » و بس ؛ و بنده « نيست » است و بس . آنجا ظهور و مظهر لا هُوَ إلّا هُو است . « 1 »\r\nاشعار شبسترى در حقيقت عبوديّت و فناء\r\n\r\n\r\n","description":"","footnote":"\r\n( 1 ) چقدر خوب و رسا عارف عاليقدر ما شيخ محمود شبسترى اين حقيقت را ايفا فرموده است :\r\nسؤال :\r\n چرا مخلوق را گويند و اصل * سلوك و سير او چون گشت حاصل \r\nجواب :\r\n وصال حق ز خلقيّت جدائى است * ز خود بيگانه گشتن آشنائى است\r\nچو ممكن گرد امكان بر فشاند * به جز واجب دگر چيزى نماند\r\nوجود هر دو عالم چون خيال است * كه در وقت بقا عين زوال است\r\nنه مخلوق است آن كو گشت و اصل * نگويد اين سخن را مرد كامل\r\nعَدَم كى راه يابد اندرين باب * چه نسبت خاك را با ربّ ارباب\r\nعدم چبْود كه با حق و اصل آيد * وزو سير و سلوكى حاصل آيد\r\nتو معدوم و عدم پيوسته ساكن * به واجب كى رسد معدوم ممكن\r\nاگر جانت شود زين معنى آگاه * بگوئى در زمان : أستغفِرُ الله\r\nندارد هيچ جوهر بى عَرَض عين * عرض چبود وَ لا يَبْقَى زَمانَيْن\r\nحكيمى كاندرين فنّ كرد تصنيف * به طول و عرض و عمقش كرد تعريف\r\nهيولا چيست جز معدوم مطلق * كه ميگردد به دو صورت محقّق\r\nچه صورت بى هيولا در قِدَم نيست * هيولا نيز بى او جز عدم نيست\r\nشده اجسام عالم زين دو معدوم * كه جز معدوم از ايشان نيست معلوم\r\nببين ماهيّتش را بى كم و بيش * نه موجود و نه معدوم است در خويش\r\nنظر كن در حقيقت سوى امكان * كه او بى هستى آمد عين نقصان\r\nوجود اندر كمال خويش سارى است * تعيّن‌ها امور اعتبارى است\r\nامور اعتبارى نيست موجود * عدد بسيار يك چيز است معدود\r\nجهان را نيست هستى جز مجازى * سراسر كار او لهو است و بازى \r\n","page_name":" 138 ","page_number":178},
  {"content":"\r\n\r\n\r\nمواعظ و ارشادهاى حاج سيّد هاشم كه از افق عالى بود\r\nتمام اشارات و دلالتهاى آقاى حدّاد از اين قبيل بود . يعنى از افق وحدانيّت ارشاد و دستگيرى مىنمود ، نه از پوستهء وجودى خويشتن .\r\nيك روز به حقير فرمود : سيّد محمّد حسين ! سرت خيلى شلوغ است ! يعنى خاطرات پى در پى و مشوّش كننده دارى ؛ و عجيب گفتارى بود ! حقير در آن ساعت همانطور كه فرمود خاطرات نفسانى داشتم ، و ذهن را خسته و فرسوده ميكرد . و غير از خدا كسى كه از افكار من خبر ندارد .\r\nميفرمود : معامله با خدا كن در هر حال ! بدين معنى كه معاملهء با خلق خدا معاملهء با خدا گردد . بايد متوجّه بود كه عيال و اولاد و همسايه و شريك و مأمومين مسجد ، همه مظاهر اويند .\r\nميفرمودند : اگر با مردم يا به فرزندان خود دعوا ميكنى ، صورى بكن كه نه خودت اذيّت شوى و نه به آنها صدمه‌اى برسد . اگر از روى جدّ دعوا كنى ، براى طرفين صدمه دارد . و عصبانيّت جدّى ، هم براى تو ضرر دارد و هم براى طرف .\r\nميفرمودند : تو كه از دست مردم فرار ميكنى ، براى آنست كه اذيّت آنها به تو نرسد يا اذيّت تو به آنها نرسد ؟ ! صورت دوّم خوب است نه صورت اوّل . و صورتى بهتر نيز هست و آن اينكه خود و آنها را نبينى .\r\nميفرمودند : فرزندان و اهل بيت را عادت دهيد كه بين الطُّلوعَين بيدار باشند :\r\n\r\nاقسام خاطرات از كلام حدّاد\r\nميفرمودند : خاطرات بر چهار قسم است :\r\nاوّل : الهى ، و آن خاطره ايست كه انسان را از خود منصرف و به خدا متوجّه كند ، و به قرب او دعوت نمايد .\r\n\r\n\r\n","description":"","footnote":"\r\n- ( « گلشن راز » خطّ عماد اردبيلى سنهء 1333 ، ص 43 تا ص 45 )\r\n","page_name":" 139 ","page_number":179},
  {"content":"\r\n\r\nدوّم : شيطانى ، و آن خاطره ايست كه انسان را از خدا غافل كند ، و غضب و كينه و حرص و حسد را در دل او بروياند .\r\nسوّم : ملكوتى ، و آن خاطره ايست كه انسان را به عبادت و تقوى رهبرى نمايد ) چهارم : نفسانى ، و آن خاطره ايست كه انسان را به زينتهاى دنيا و شهوات دعوت كند .\r\nو انسان يك قوّهء عالى دارد كه مىتواند تمام خاطرات شيطانى و نفسانى را تبديل به حسنات نموده و تمام آنها را در راه خدا استخدام نمايد ؛ و جمع مال و شهوت و جلب زينت براى خدا باشد نه از براى نفس .\r\nو ايضاً از آن قوّه ، قوّهء عالىترى دارد كه مىتواند تمام آن خاطرات را با خاطرات ملكوتى به خاطرهء الهى تبديل نموده و همهء آنها را از خدا بداند ، و از خدا ببيند ، و با غير خدا اصلًا معامله و كارى نداشته باشد .\r\nميفرمودند : دعاها و توسّلات خوب است ، ولى بايد انسان اثر را از خدا بداند و از خدا بخواهد .\r\nيك روز به يكى از شاگردان سابقه دار و علاقمند به خود كه گهگاهى تمرّدهائى مىنمود ، و اظهار خود رأيى داشت ، و ميخواست مطلب واقع شده‌اى را از ايشان پنهان كند ، با شدّت و تندى فرمودند : چى را از من مخفى ميكنى ؟ ! ميخواهى فلان مطلب را از آسمان چهارم بكشم پائين و الآن جلويت بگذارم .\r\nبالجمله ، براى مدّت ده روز تمام در اين ميان با ماشين سوارى بعضى از رفقاى كاظمينى در معيّت حضرت آقاى حاج سيّد هاشم و حاج محمّد على خَلَف زاده به كاظمين و سپس به سامرّاء تشرّف حاصل نموده ، پس از زيارت اين بقعهء مباركه و برگشت به كاظمين عليهما السّلام در كاظمين در منزل همان رفيق\r\n\r\n","description":"","footnote":"","page_name":" 140 ","page_number":180},
  {"content":"\r\n\r\nو دوست صاحب السّيّاره : حاج أبو أحمد عبد الجليل مُحْيى توقّف كرده و ميهمان بوديم ، و رفقاى بغدادى و كاظمينى از جمله جناب آية الله حاج سيّد هادى تبريزى شبها به خدمت آقا مشرّف ، و پس از ساعتى استفاده و صرف شام به منزلهاى خود باز مىگشتند .\r\n\r\nشرح مجالس حضرت حدّاد و كيفيّت تشرّف ايشان به حرم ، در مدّت توقّف در كاظمين\r\nدر اين ضيافتها كه از انواع أطعمهء لذيذه از مرغ و ماهى و غيره با مخلّفات عديده ترتيب داده مىشد ، حضرت آقا چند لقمه‌اى از جلو خود به نان و برگ فجل ( ترب سفيد ) اكتفا مىنمودند و رفقا هم چون از وضع و حال ايشان مطّلع بودند ، ابداً تعارفى نمىكردند . و بعد از شام بلافاصله رفقا متفرّق مىشدند . ايشان پس از دو سه ساعتى بيدار شده و تا طلوع صبح به خود مشغول بودند ؛ و پس از أداءِ فريضه ، پياده به حرم مشرّف مىشدند درحالىكه فاصلهء راه تا حرم كم نبود ؛ چون منزل آقاى حاج عبد الجليل در اوائل شارع مسجد بَراثا و از نواحى جديده ملحقهء به كاظمين بود .\r\nدر اين مجالس و محافل به غير از ذكر خدا و مطالب توحيدى چيزى نبود . و بطور كلّى در تمام مجالس حضرت ايشان ، سخنى از دنيا و اوضاع و كسب و كار نبود ؛ آنچه بود توحيد بود و بس . پس از اتمام دوران سفر ، با همان سيّارهء ميزبان به كربلاى معلّى در معيّت ايشان مراجعت حاصل شد .\r\n\r\nجريان حجّ بيت الله الحرام حضرت حاج سيّد هاشم قَدّس الله سرَّه\r\nبارى ، چون اين سفر بنده پس از سفر بيت الله الحرام ايشان بود ، يعنى ايشان در ذوالحجّة الحرام 1384 حجّ نموده بودند و بنده در شهر رجب و شعبان 1385 به أعتاب مباركه مشرّف بودم ؛ لهذا دربارهء سفرشان سؤالاتى از طرف حقير بود ، و يا اقتراحاً خود ايشان بيان ميفرمودند . از جمله آنكه بنده از ايشان پرسيدم : شما با اين حال و وضعى كه داريد بطورى كه بعضى از ضروريّات زندگى فراموش مىشود ، و حساب و عدد از دست ميرود ، و دست راست را از چپ نمىشناسيد ، چگونه أعمال را انجام داده ايد ؟ ! چگونه طواف كرده ايد ؟ !\r\n\r\n","description":"","footnote":"","page_name":" 141 ","page_number":181},
  {"content":"\r\n\r\nچگونه از حجرالاسود شروع نموده ، و حساب هفت شوط را داشته ايد ؟ ! و هكذا الامر در بقيّهء اعمال !\r\nفرمودند : خود به خود برايم معلوم مىشد و عملم طبق آن قرار ميگرفت . مثلًا در مسجد الحرام كه وارد شديم ، بدون معرّفى أحدى ركن حجر الأسود را شناختم ، و دانستم از اينجا بايد طواف نمايم . از آنجا شروع نمودم ، و بدون حساب هفت شوط ، هر شوط برايم مشخّص بود ، و در آخرين شوط خود به خود طواف تمام شد و از مطاف خارج گشتم ؛ و يا محلّ نماز خلف مقام حضرت ابراهيم على نبيّنا و آله و عليه السّلام ، و هكذا الامر فى السّعْى و التّقصير .\r\nفرمودند : با جميع رفقا كه در معيّتشان سفر نموده بوديم ، در مكّهء مكرّمه غالب اوقات شبانه روزمان در مسجد الحرام ميگذشت ، و بسيار طواف و بيت الله الحرام براى من مُعْجِب بود ، و از آنجا دل نمىكندم .\r\n\r\nورود آية الله زنجانى فَهرى در مسجد الخَيف ، و ملاقات با آقاى حدّاد ( قدّه )\r\nمسجد الخَيْف در سرزمين مِنَى هم خيلى عجيب بود ، و غالباً اوقات را در أيّامُ التَّشريق در آنجا بسر مىبرديم . و داستان توحيد در تمام مظاهر و اعمال حجّ بسيار ظاهر و قوىّ بود ، بالاخصّ در مسجد الحرام و مسجد الخَيف .\r\nفرمودند : يك شب كه با رفقا به مسجد الخَيف داخل شديم ، ديدم آقاى حاج سيّد احمد زنجانى « 1 » با جميع رفقاى طهرانى و ايرانى گرد هم نشسته ، و\r\n\r\n\r\n","description":"","footnote":"\r\n( 1 ) منظور حضرت آية الله حاج سيّد احمد فَهرى زنجانى دامت بركاته مىباشند كه از شاگردان اخير مرحوم قاضى ، و از ارادتمندان مرحوم حاج شيخ محمّد جواد انصارى همدانى است . مردى است فاضل و عالم و خوش فهم ، و در ترويج دين كوشا و ساعى . در مراجعت از نجف مدّتى در باختران در مسجد جامع مشغول تدريس و اقامهء جماعت و تبليغ بود ؛ سپس در طهران ، و پس از آن در زمان انقلاب اسلامى ايران از طرف رهبر كبير فقيد به شام عازم و در دمشق مشغول اقامهء شعائر دينى است . حقير با ايشان سوابق ارادت و آشنائى و دوستى دارم ، و در سفر اخير حقير به بيت الله الحرام در مِنى شرف ملاقات دست داد ،\r\n","page_name":" 142 ","page_number":182},
  {"content":"\r\n\r\nايشان سخت از وضع طهارت و نجاست حجّاج و مَعابر ناراحت است ، و گويا نيز در وقت دخول به مسجد الخَيف ترشّحى از آن آبها به ايشان شده است ، و ايشان را چنان متغيّر نموده بود كه : خداوندا ! بارالها ! ميخواهيم دو ركعت نماز با طهارت در مسجد تو بجاى آوريم ، ببين مگر اين عربها و اين مردم با اين وضع و كيفيّت ميگذارند ؟ !\r\nمن به او پرخاش كردم و گفتم : مريدى از نزد استادش ، حضور بزرگى رفت . آن مرد بزرگ به او گفت : ما عَلَّمَكُمْ استاذُكُم ؟ ! « استاد شما به شما چه چيزى تعليم كرده است ؟ ! » مريد گفت : عَلَّمَنا استاذُنا بِالْتِزامِ الطّاعاتِ و تَركِ الذُّنوبِ ! « استاد ما به ما التزام به طاعتهاى خدا و ترك نمودن گناهان را تعليم نموده است » !\r\n\r\nبيان حدّاد كه : التزام به طاعات و تجنّب از معاصى بدون توجّه به خدا ، مجوسيّت محضه است\r\nآن بزرگ گفت : تِلْكَ مَجوسيَّةٌ مَحْضَةٌ ؛ هَلّا أمَرَكُمْ بِالتَّبَتُّلِ إلَى اللهِ وَ التَّوَجُّهِ إلَيْهِ بِرَفْضِ ما سِواهُ ؟ !\r\n« اين كارها صرفاً آداب دين مجوس است ( زردشتيها كه قائل به دو مبدأ خير و شرّ ، و نور و ظلمت‌اند ) . چرا شما را امر نكرد تا يكسره به سوى خدا برويد ، و توجّهتان به وى باشد ؛ به فراموش كردن و دور ريختن ما سواى خدا ؟ ! »\r\nآقا جان من ! شما چرا دين خدا را عوض مىكنيد ؟ ! چرا شريعت را وارد پيچ‌وخم مىنمائيد ؟ ! چرا مردم را از خدا مىبُريد و به اعمالشان سوق ميدهيد ؟ ! مگر دين رسول الله دين آسان و راحت نيست ؟ ! مگر نفرمود : بُعِثْتُ عَلَى شَرِيعَةٍ سَمْحَةٍ سَهْلَةٍ . « من بر شريعت بدون گير و بند ، و شريعت قابل إغماض و گذشت ، و شريعت آسان مبعوث شده‌ام . » ؟ ! مگر رسول خدا و أئمّه\r\n\r\n\r\n","description":"","footnote":"\r\n- و يك بار هم در مشهد مقدّس در حرم مطهّر توفيق زيارتشان حاصل شد ؛ و در هر دو بار حقير را به « شام » دعوت فرمودند و موانع سفر را خود به عهده گرفتند . ولى مع الاسف تا به حال توفيق تشرّف و اجابت دعوت معظّم له براى بنده دست نداده است .\r\n","page_name":" 143 ","page_number":183},
  {"content":"\r\n\r\nنفرموده‌اند : هر چيز ، به هر شكل و صورت و در هر زمان و مكان طاهر است ، مگر آن‌وقت كه علم يقينى به نجاست آن پيدا كنى ؟ !\r\nشما مطلب را واژگون نموده‌ايد و ميگوئيد : همهء چيزها نجس است تا ما علم يقينى به طهارت آن پيدا كنيم !\r\nچرا دست از سر مردم بر نميداريد ؟ ! چرا مردم را با پيغمبرشان و با دين سهل و سَمْحه و آسانشان رها نمىكنيد ؟ ! چرا راه توجّه و انقطاع به خدا را مىبنديد ؟ ! چرا بر روى باب مفتوح قفل ميزنيد ؟ !\r\nهمهء مردم حجّ مىكنند ، بايد از ميقات كه احرام مىبندند تا وقت تقصير و قربانى كه از احرام بيرون مىآيند توجّهشان به خدا باشد . غير از خدا نبينند و نشنوند ، و ذهنشان يك لحظه از خدا منقطع نگردد . اعمال و رفتار را نبايد به نظر استقلالى نظر كرد . تكاليفى است از طواف و نماز و غيرهما كه طبعاً انجام داده مىشود ؛ و در تمام اين اعمال بايد منظور خدا باشد ، نه عمل . بايد فكر و انديشه به خدا باشد نه به صحّت و بطلان عمل . اين همان مجوسيّت محضه است كه خداوند واحد را مختفى نموده و دو خداى عمل خوب و عمل بد را بجاى آن نشانده است .\r\nاين مردم بدبخت را شما از ميقات تا خروج از احرام از خدا جدا مىكنيد ! از وقت احرام در تشويش مىاندازيد كه مبادا ترشّحى به بدنم ، به احرامم برسد . مبادا شانه‌ام از خانه منحرف شود . مبادا در حال طواف از مطاف بيرون آيم . مبادا نمازم باطل باشد . مبادا طواف نِساءَم باطل آيد و تا آخر عمر زن بر خانه‌ام حرام باشد .\r\nهيچيك از اينها در شريعت نيامده است . همين نماز معمولى كه خود مردم ميخوانند درست است . طوافشان درست است . شما آنها را باطل مىكنيد و مُهر بطلان به آنها ميزنيد ! و ترشّح همين آبهاى مشكوك را نجس دانسته ايد !\r\n\r\n","description":"","footnote":"","page_name":" 144 ","page_number":184},
  {"content":"\r\n\r\nو در اين صورت ، حجّ مردم بكلّى ضايع شده است . يعنى حاجى كه بايد از ميقات تا پايان عمل همه‌اش با خدا باشد ، و با تقصير و حَلْق از انقطاع به خدا و احرام با خدا بيرون آيد ؛ از ابتداى احرام از خدا منصرف مىشود ، و اين انصراف و تشويش و تزلزل براى او باقى مىماند تا آخر عمل ؛ وقتى از عمل فارغ شد ، اينجا نفس راحتى مىكشد و خدا را مىيابد .\r\nتمام احتياطهائى كه در اين موارد انجام داده مىشود و مستلزم توجّه به نفسِ عمل و غفلت از خداست ، همه‌اش غلط است .\r\nدر شريعت رسول الله و در زمان رسول الله كجا اين‌گونه احتياط كاريهاى عَسِر و حَرج آمده است ؟ اصل اوّلى عدم عُسْر و عدم حَرَج و عدم ضَرر است . اصل اوّلى ما در قرآن كريم  وَ تَبَتَّلْ إِلَيْهِ تَبْتِيلًا  « 1 » است . ( يعنى يكسره از همه ببُر و به خداوند روىآور ) . مراد حقيقى از احتياط در « وَ خُذْ بِالاحْتياطِ فى جَميعِ ما تَجِدُ إلَيْهِ سَبيلًا »\r\nاحتياطى را كه مرحوم قاضى قدَّس الله سرَّه در ضمن حديث عنوان بصرى دستور العمل همهء شاگردهايش قرار داده بود كه : وَ خُذْ بِالاحْتِيَاطِ فِى جَمِيعِ مَا تَجدُ إلَيْهِ سَبِيلًا « 2 » ( و در هر جائى كه به سوى احتياط راه يافتى آن را پيشهء خود ساز ! ) منظور عملى است كه راه انسان را به خدا باز كند ، نه آنكه موجب سدّ طريق شود ، و راه توجّه و ابتهال و حضور قلب را بگيرد . مقصود عملى است كه براى مؤمن يقين آورد و وى را در ايمان مستحكم كند ، نه آنكه او را متزلزل و مشوّش كند ، و بيت الله الحرام را در نزد او خانهء عقوبت مُجَسّم كند .\r\n\r\n\r\n","description":"","footnote":"\r\n( 1 ) ، آيه 8 ، از سورهء 73 : المزّمّل :  وَ اذْكُرِ اسْمَ رَبِّكَ وَ تَبَتَّلْ إِلَيْهِ تَبْتِيلًا . \r\n( 2 ) . مرحوم آية الله حاج مير سيّد على آقا قاضى قدَّس الله سرَّه ، به همهء شاگردان خود دستور ميدادند تا روايت عنوان بصرى را بنويسند و در جيب خود نگه دارند و در هفته‌اى يكى دو بار بخوانند . اين روايت را مجلسى رضوانُ الله عليه در « بحار الانوار » ج 1 ، از طبع حروفى از ص 224 تا ص 226 در باب 7 ، كتابُ العِلم ، باب ءَاداب طلَب العِلم و أحكامِه نقل كرده است ، و الحقّ روايتى است جامع و براى مريدان و طالبان راه خدا كافى و شافى .\r\n","page_name":" 145 ","page_number":185},
  {"content":"\r\n\r\nو حجّ اين خانه را يك عمل جبرى اضطرارى از ناحيهء أهرمن شيطانى براى عقوبت جلوه دهد . اين همان مجوسيّت محضه است .\r\nهمهء غذاهاى مسافران و ميهمانخانه و آشاميدنيهاى آنها حلال و طاهر است ، همهء آبهاى مترشّحه از ناودانها و جويها طاهر است مگر زمان علم به نجاست . بنابراين اى آقاى من اينك با اين ترشّحى كه به تو شده است برخيز و نمازت را بجاى آور ، و اصلًا تصوّر نجاست و عدم طهارت در خودت منماى كه بدون شكّ از تسويلات شيطان است كه ميخواهد انسان را از فيض عظيم نماز و بيتوته و توجّه و دعا در اين مسجد شريف محروم دارد .\r\n\r\nبيان حضرت حدّاد در حقيقت رَمْى جمرهء عقبه ، و عظمت حضرت زهرا سلام الله عليها\r\nحضرت آقا فرمودند : رَمْى جَمْرهء عَقَبه هم بالاخصّ خيلى براى من جالب بود ؛ چون در جمرهء اولى و جَمرهء وُسطى انسان رو به قبله مىايستد و رَمى مىكند . يعنى با توجّه و استقبال كعبه ، انسان شيطان را مىزند و ميراند ؛ امّا در جَمرهء عَقَبه كه بايد انسان پشت به قبله كند و رَمى نمايد ، اين چه معنى دارد ؟ ! معنىاش عين توحيد است . يعنى آن كعبه‌اى را كه من تا به حال با اين نفس خود بدان توجّه مىنمودم ، آن را اينك پشت سر گذارده ، و با توجّه به اصل توحيد كه داراى جهت و سمتى نيست ، و با نفسى كه از آن نفس بيرون آمده و توجّه بدان سو را ندارد ميخواهم شيطان را رَمْى كنم .\r\nبنابراين حقيقت اين رمى نيز عوض مىشود ، و آن رميى است كه از دو رمىِ سابق ، پاكتر و زلال‌تر است ؛ و شايد سرّ تعدّد رمىها تعدّد حقيقت و واقعيّت آنها باشد نه امر تكرارى .\r\nو از جملهء حالاتشان در مدينهء طيّبه ميفرمودند : بسيار عظمت حضرت زهراء سلام الله عليها مرا در خود فرو برده بود ؛ چه در منزل و چه در مسجد النّبىّ ؛ بالاخصّ در مسجد رسول الله ، به قدرى عظمت آن حضرت متجلّى بود كه گويا : تمام مقام نبوّت با تمام خصوصيّاتش و تمام مدارج و\r\n\r\n","description":"","footnote":"","page_name":" 146 ","page_number":186},
  {"content":"\r\n\r\nمعارجش و تمام درجات و مراتبش در آن حضرت متجلّى است ؛ و آن بَضْعهء رسول الله ، سرّ و حقيقت و جوهرهء رسول الله است ؛ و مانند آن موجودى كه حامل و ضامن آن سرّ باشد و در مقام وحدت عين رسول الله باشد ، غير از وى خداوند تعالى موجودى را نيافريده است .\r\nبالجمله حقير در محضرشان زيارت نيمهء شعبان را انجام داده ، و به صوب طهران حركت و روز هجدهم وارد شدم . و والده رحمةُ الله علَيها كه مدّت مديد به كسالت قلب و سينه مبتلا بودند ، پس از ده روز يعنى در بيست و هشتم شهر شعبان المعظّم 1385 از دنيا رحلت نمودند .\r\nو چون حقير حضرت آقا را در مواقع عديده ، دعوت به ايران و زيارت حضرت ثامن الحُجج عليه السّلام نموده بودم ، و در اين سفر نيز تأكيداً لِما سَبَق مطالب سابقه معروض افتاد ، حضرت آقا عازم بر مسافرت به ايران مىشوند .\r\n\r\n","description":"","footnote":"","page_name":" 147 ","page_number":187},
  {"content":"\r\n . \r\n","description":"","footnote":"","page_name":" 148 ","page_number":188},
  {"content":"\r\n\r\n\r\nبخش پنجمين : سفر دوماههء زيارتى حضرت آقا حاج سيّد هاشم قَدّس الله سرَّه به ايران و توقّف در طهران ، و زيارت حضرت إمام علىّ بن موسى الرّضا عليه السّلام\r\n\r\n","description":"","footnote":"","page_name":" 149 ","page_number":189},
  {"content":"\r\n . \r\n","description":"","footnote":"","page_name":" 150 ","page_number":190},
  {"content":"\r\n\r\nسفر دوماههء زيارتى حضرت آقا حاج سيّد هاشم قَدّس الله سرَّه به ايران\r\nو توقّف در طهران ، و زيارت حضرت إمام علىّ بن موسى الرّضا\r\nعليه و على ءَابآئه و أبنآئهِ السّلام\r\nحضرت آقا در تمام مدّت عمر به ايران سفر ننموده بودند ، و مرقد امام ثامن عليه السّلام را زيارت نكرده بودند ؛ و اينك پس از حجّ بيت الله الحرام و توفيق زيارت رسول الله و حضرت فاطمهء زهراء و أئمّهء اربعهء بقيع عليهم السّلام ، لازم مىنمود كه براى خِتامُهُ مِسكٌ مسافرتى به ايران نموده ، و چهارده معصوم را زيارت كرده باشند . « 1 »\r\nروى اين زمينه پس از مراجعت حقير به ايران به فاصلهء دو ماه كاغذى دعوتنامه برايشان نوشتم و ارسال داشتم ؛ و ايضاً نامه‌اى ديگر در ماه صفر 1386 نگاشته و ارسال نمودم . چون اين نامه در كاظمين به دست ايشان ميرسد و از مضامينش مطّلع مىگردند ميفرمايند : ديگر با وجود اين نامه تأخير جائز نيست و واجب است آمادهء سفر شويم .\r\nرفقاى كاظمينى براى تصحيح جِنْسيّه ( شناسنامه ) و تهيّهء گذرنامه تلاش مىكنند ، و قريب يك ماه به طول مىانجامد تا به دست مىآيد . و ايشان با حَليلهء جليلهء محترمشان : امّ مهدىّ با اتوبوس به طهران ، و در بنده منزل واقع در\r\n\r\n\r\n","description":"","footnote":"\r\n( 1 ) منظور از زيارت حضرت صاحب‌الامر كه مشهدى ندارند و فعلًا حىّ و زنده مىباشند ، زيارت سرداب سامرّاء و بجا آوردن دعا و نمازهاى مخصوصهء در آن و سلام بر آن حضرت مىباشد .\r\n","page_name":" 151 ","page_number":191},
  {"content":"\r\n\r\nاحمديّهء دولاب نزول كرامت ميفرمايند . « 1 »\r\nبدواً با پاى برهنه تمام منزل و اطاقها را يك به يك سر ميزنند ، و سپس به بام آمده ، آنجا را هم قدم ميزنند ، حتّى داخل در اطاق بام ، و داخل در مستراح حياط هم ميروند ، و ميفرمايند : اين منزل روحانيّت به خصوص دارد ؛ و براى درنگ و توقّف بسيار خوب است .\r\nما محلّ پذيرائى ايشان را در اطاق بيرونى كه داراى درى جداگانه است قرار داديم ، و مخدّره عليّهء عاليه : امّ مهدىّ در اندرون با اهل بيت و سائر عائله بودند .\r\nفقط شبها پس از نماز مغرب و عشاء و صرف شام با جميع رفقائى كه حضور داشتند در بيرونى ؛ بدون معطّلى و درنگ ، محلّ استراحتشان را با امّ مهدىّ در بالاى بام وسيع كه از هر طرف محجّر بوده و ديوار داشت و مُشرف نداشت قرار داديم .\r\nجميع رفقاى خاصّ و دوستان سلوكى ما در طهران ، هر روزه از صبح به خدمتشان بودند ؛ و رفقاى شيرازى همچون آية الله حاج شيخ حسن‌على نجابت با تمام شاگردانش و آية الله حاج شيخ صدر الدّين حائرى و آقا حاج سيّد عبد الله فاطمى\r\n\r\n\r\n","description":"","footnote":"\r\n( 1 ) و چقدر مناسب بىمايگى و انحطاط ما ، و علوّ مقام و كرامت نفس و مَجْد روح ايشان بود اين غزل خواجه أعلى الله مقامَه در آن حال :\r\n اى كه با سلسلهء زلف دراز آمده‌اى * فرصتت باد كه ديوانه نواز آمده‌اى\r\nآب و آتش بهم آميخته‌اى از لب لعل * چشم بد دور كه بس شعبده باز آمده‌اى\r\nآفرين بر دل نرم تو كه از بهر ثواب * كشتهء غمزهء خود را به نماز آمده‌اى\r\nزهد من با تو چه سنجد كه به يغماى دلم * مست و آشفته به خلوتگه راز آمده‌اى\r\nپيش بالاى تو ميرم چه به صلح و چه به جنگ * كه به هر حال برازندهء ناز آمده‌اى\r\nگفت حافظ دگرت خرقه شراب‌آلودست * مگر از مذهب اين طائفه باز آمده‌اى \r\n( « ديوان حافظ شيرازى » طبع پژمان ص 199 ، غزل 435 )\r\n","page_name":" 152 ","page_number":192},
  {"content":"\r\n\r\nشيرازى از شيراز ، و رفقاى اصفهانى از اصفهان ، و رفقاى همدانى از همدان ، و دوستان قمّى از قم ، همگى به طهران آمدند ؛ و هر روز تا شب از محضرشان بهرمند بودند . و إنصافاً مجالس گرم و توحيدى غريبى بود كه آثار توحيد در سيماى حضّار منعكس مىشد .\r\n\r\nشرح توقّف دوماههء آقا حاج سيّد هاشم در ايران\r\nحضرت آقا غالباً ساكت بودند ، مگر مستقيماً كسى از ايشان چيزى را سؤال نمايد ، كه هميشه جوابشان مختصر و موجز و مفيد بود . موقع ظهر نماز را بجاى مىآوردند ، و در تمام اوقات ايشان امام بودند ، به استثناى بعضى اوقاتى كه شخص غريبى احياناً در مجلس بود كه در اين صورت به بنده ميفرمودند تا امامت نمايم ؛ زيرا ايشان در حفظ ظواهر شرع بقدرى دقيق بودند كه محال مىنمود از نظرشان چيزى فوت گردد . و پس از نماز ، طعام داده مىشد ، و برخى از رفقا براى استراحت به سرداب زير ميرفتند ، و برخى در همان اطاق با آقا استراحت مىنمودند . گرچه درها از دو طرف پيوسته باز بود ، ولى چون موسم تابستان بود و هوا گرم ، و كولر و پنكه هم در منزل نداشتيم و يخچال هم نبود ، فلهذا از جهت گرما ، به ايشان شايد سخت گذشته باشد . ولى سيّد هاشمى كه يك عمر پاى كورهء آهنگرى ، در هواى گرم كربلا آهن تافته را كوبيده است ، و خود كوره را برافروخته است ، كجا بدين مسائل اهمّيّت ميدهد ؛ بخصوص كه طبيعت آن بزرگ مرد به قدرى عفيف و نجيب بود كه در شديدترين مشكلات نفسى و روحى محال بود لب بگشايد و از درونش كسى مطّلع گردد ؛ و دربارهء اين خصوصيّتِ ايشان قضايا و حكاياتى دارم كه اگر بخواهم بيان كنم از وضع اين رساله بيرون مىروم ، فلهذا بدين مقدار اجمالًا قناعت شد .\r\nعصرها نيز جمعى به محضرشان ميرسيدند ، ولى فرموده بودند كه شبها مجال ملاقات ندارند . فلهذا بعد از نماز مغرب و عشاء و بلافاصله خوردن قدرى شام ، مجلس تعطيل مىشد ، و ايشان با امّ مهدى براى استراحت به بام\r\n\r\n","description":"","footnote":"","page_name":" 153 ","page_number":193},
  {"content":"\r\n\r\nميرفتند .\r\nامّ مهدىّ كه للّه الحمد اينك هم در حال حيات است ، زنى پاك و زحمتكش و با محبّت و فداكار ، و از اعراب اصيل و نجيب و شجاع و مهماندوست و بدون نفاق بود . به قدرى اين زن پاك و ساده و بى غلّ و غشّ است كه انسان در شگفت مىآيد .\r\n\r\nكيفيّت بيتوتهء حاج سيّد هاشم و امّ مهدى در بالاى بام\r\nامّ مهدىّ به اهل بيت ما گفته بود : سيّد هاشم مرا با خود از كربلا آورده است ، و چنان وانموده است كه نزد ايرانيان ، خوابيدن مردها و زنهايشان شبها با همديگر گرچه ميهمان باشند قبيح نيست . ( بخلاف رسوم اعراب كه اين كار را زشت ميدانند ؛ و محال است مردى با زنش كه ميهمان باشند اعمّ از سفر و حَضَر با هم بيتوته كنند ؛ مرد در بيرونى نزد مردها ، و زن در اندرونى نزد زنها ميخوابد . )\r\nبنابراين ما با هم شب‌ها را بر روى بام ميرويم ، و سيّد هاشم در اوّل خواب گويا مرا گول مىزند و ميخواباند ، آن‌وقت خودش ميرود در گوشهء بام تا به صبح يا نماز ميخواند ، و يا همينطور متفكّر و ساكت رو به قبله مىنشيند .\r\nاوّل اذان صبح در منزل اذان داده مىشد و ايشان از بام به زير مىآمدند و نماز را به جماعت ايشان بجاى مىآورديم . و در نمازهاى مغرب ، سوره‌هاى كوچك و در عشاء و صبح سوره‌هاى بزرگتر را قرائت مىنمودند .\r\n\r\nمسافرت حاج سيّد هاشم حدّاد از طهران به همدان\r\nچند روزى كه در طهران بدين منوال سپرى شد ، رفقاى همدانى از معظّمٌ له دعوت نمودند تا چند روزى به همدان تشريف بياورند . ايشان هم اجابت نموده با آنها بوسيلهء اتوبوس به همدان وارد شدند ، و بنده هم در خدمتشان بودم .\r\n\r\n","description":"","footnote":"","page_name":" 154 ","page_number":194},
  {"content":"\r\n\r\n\r\nورود حضرت حاج سيّد هاشم به منزل مرحوم آية الله انصارى در همدان و توقّف چند ساعته در بيرونى منزل\r\nلدى الورود مصلحت اقتضا ميكرد كه در منزل مرحوم آية الله حاج شيخ محمّد جواد انصارى قدّس الله تربتَه وارد شوند ، و از آنجا بعداً بجاى ديگر ؛ كه اوّلًا احترام آن مرحوم ادا شده باشد ، و ثانياً از آقازادهء أرشد و اكبر آن مرحوم جناب صديق ارجمند آقاى حاج احمد آقاى انصارى تجليل به عمل آمده باشد . بنابراين شب را كه تا به صبح در اتوبوس گذرانده بوديم ، قريب سه ساعت به ظهر مانده به همدان وارد و يكسره به منزل آية الله انصارى تشريف آوردند . و ساعتى در بيرونى آن مرحوم واقع در خيابان شِوِرين كوچهء حاج خدا كرَم توقّف نموده و مورد پذيرائى جناب آقاى حاج احمد آقا حفَظهُ الله تعالى قرار گرفتند ؛ و سپس به منزل آقاى حاج محمّد حسن بياتى رفتند .\r\nاز منزل آقاى انصارى كه بيرون آمديم ، ايشان به من فرمودند : در اين بيرونى از آثار مرحوم انصارى چيزهاى بيشترى را توقّع داشتيم !\r\nرفقاى همدانى به جهت آب و هوا باغى را در بيرون شهر اجاره نموده بودند ، روزها بدانجا رفته و شبها به همدان باز مىگشتند . و فرموده بودند نمازهاى جماعت را بنده بجاى آورم ، و مطلقاً خودشان اقتدا مىنمودند . در شبها پس از نماز مجالس خوبى تشكيل مىشد . بسيارى از رفقاى طهرانى نيز آمده بودند . و حضرت آية الله حاج شيخ هادى تألّهى جولانى همدانى أدامَ الله بركاتِه و مرحوم حجّة الاسلام آقاى حاج سيّد مصطفى هاشمى خَرَقانى و مرحوم آقا سيّد ولىّ الله جورقانى رحمة الله عليهما ايضاً تشريف مىآوردند . تمام مذاكرات منحصر بود پس از قرائت مقدار معتنابهى از قرآن كريم ، به تفسيرى كه حقير مىگفتم و يا احياناً سخنانى از معارف به ميان مىآمد و حلّ آنها را از ايشان ميخواستند . « 1 »\r\n\r\n\r\n","description":"","footnote":"\r\n( 1 ) يك شب حضرت آية الله حاج شيخ هادى تألّهى دامت بركاته از معنى اين\r\n","page_name":" 155 ","page_number":195},
  {"content":"\r\n\r\n\r\nتراوشات معنويّهء حاج سيّد هاشم بر سر مزار حاج شيخ محمّد بهارى در بهار همدان\r\nتمام مدّت توقّف در همدان نُه روز طول كشيد . يك روز رفقا ايشان را بر مزار أبو علىّ ابن سينا بردند كه شخصيّت او در نظر ايشان چندان مُعْجِب به نظر نيامد . و يك روز براى زيارت اهل قبور و زيارت قبر مرحوم آية الله حاج شيخ محمّد بهارى رضوانُ الله تعالى علَيه ، تقريباً با جميع رفقاى همدانى و طهرانى با دو عدد مينىبوس به بهار همدان تشريف بردند ؛ و پس از مدّتى توقّف خودشان با رفقا رو به قبله بر سر مقبرهء مرحوم بهارى و خواندن فاتحه و درخواست علوّ درجات و مقامات ، از آن قبر منصرف ، و شروع كردند گردش كردن در ميان\r\n\r\n\r\n","description":"","footnote":"\r\n- زيارت نامهء حضرت فاطمة زهراء سلام الله عليها سؤال نمودند :\r\nيا مُمْتَحَنَةُ امْتَحَنَكِ اللهُ الَّذى خَلَقَكِ قَبْلَ أنْ يَخْلُقَكِ ، فَوَجَدَكِ لِمَا امْتَحَنَكِ صابِرَةً ، وَ زَعَمْنا أنّا لَكِ أوْليآءُ [ وَ خ 
  ] مُصَدِّقونَ وَ صابِرونَ لِكُلِّ ما أتانا بِهِ أبوكِ صَلَّى اللهُ عَلَيْهِ وَ ءَالِهِ وَ أتَى بِهِ وَصيُّهُ ؛ فَإنّا نَسْأَلُكِ إنْ كُنّا صَدَّقْناكِ إلّا ألْحَقْتِنا بِتَصْديقِنا لَهُما لِنُبَشِّرَ بِهِ أنْفُسَنا بِأنّا قَدْ طَهُرْنا بِوِلايَتِكِ ! ( « مفاتيح الجنان » ص 317 )\r\n« اى بانوى امتحان شده‌اى كه خداى آفريدگارت ، پيش از آفرينشت تو را در بوتهء آزمايش قرار داد و تو را در اين امتحان شكيبا و صابر يافت ! ما چنين ميدانيم كه از مواليان توايم ، و بر جميع آنچه را كه پدرت صلّى الله عليه و آله و وصىّ او آورده است امضا و تصديق كننده و شكيبا و استوار و ثابت قدم و صابر مىباشيم ؛ بنابراين از تو تمنّا داريم در برابر راستى و استوارى ما ، اين صدقِ وجودى ما را به حقيقت اين تصديق آن دو ملحق گردانى ، تا بدين سبب جانهاى خود را بدين بشارت نويد دهيم كه در پرتو ولايت شما از هر گونه رجس و پليدى پاك و پاكيزه گشته‌ايم ! »\r\nحضرت آية الله تألّهى فرمودند : يا مُمْتَحَنَةُ امْتَحَنَكِ اللهُ الَّذى خَلَقَكِ قَبْلَ أنْ يَخْلُقَكِ چه معنى دارد ؟ !\r\nحضرت اقاى حاج سيّد هاشم قَدّس الله نفسَه مدّتى سكوت اختيار كردند و ميل داشتند كأنّه بنده پاسخ دهم . و اطاق بيرونى و پذيرائى آقاى حاج محمّد حسن بياتى زيد توفيقُه كه شايد 8 متر در 5 / 3 متر باشد مملوّ از جمعيّت بود ، و حقير هم خود را كوچك ميديدم كه در برابر اين سؤال آيت الهى از عارف و اصل ربّانىّ بدون امر حضرت حدّاد جوابى دهم ؛ بالاخره خود حضرت آقا جوابى نه بسيار مفصّل ولى جامع و مانع كه حاوى اسرارى بود بيان فرمودند كه موجب مسرّت و بهجت حضرت آية الله و نشاط و ابتهاج سامعين شد .\r\n","page_name":" 156 ","page_number":196},
  {"content":"\r\n\r\nقبرها و طلب غفران نمودن ، و شايد نيم ساعت تمام طول كشيد كه براى مدفونين آنجا طلب مغفرت ميكردند .\r\nدر ميان قبرها كه مىگشتند ، بنده با ايشان تنها در جلو بودم و بقيّهء رفقا به فاصله‌اى از پشت مىآمدند ؛ حضرت آقا به من فرمودند : ما شنيده بوديم كه مرحوم انصارى بدين قبرستان سر مزار مرحوم حاج شيخ محمّد بهارى زياد مىآمده است ، و چه بسا از همدان - كه تا بهار دو فرسخ است - پياده مىآمده است . اين آمدن‌ها براى جلب روحانيّت و استمداد از روح او بايد بوده باشد ؛ اينك معلوم شد : مرحوم بهارى آن مقدار درجه‌اى را نداشته است كه مرحوم انصارى از روح او استمداد كند و گمشدهء خود را بجويد ؛ مرحوم انصارى پى من مىگشته است ، و براى استشمام اين بو ، در اين ساعت و در اين مكان ، اين راه را طىّ مىنموده است .\r\n\r\nثبوت اين مطلب كه شيخ محمّد بهارى از زائرين خود پذيرائى مىكند\r\nعلى كلّ تقدير ، آن روز روز عجيبى بود ؛ دو عدد مينىبوس سالكان پير و كهنسالِ راه رفته در دنبال حضرت آقا منظرهء عجيبى معنوى و روحانى به قبرستان داده بودند . و معروف و مشهور است كه شيخ محمّد بهارى از زائرين قبر خود پذيرائى مىكند .\r\nحقير اين مطلب را امتحان كرده‌ام . و در ساليان متمادى چه در حيات مرحوم انصارى و چه در مماتشان كه به همدان زياد تردّد داشته‌ام ، هر وقت بر مزار مرحوم شيخ آمده‌ام به گونه‌اى خاصّ پذيرائى فرموده است . بسيارى از دوستان هم مدّعى اين واقعيّت مىباشند .\r\nو ليكن در آن روز پذيرائى شيخ از حضرت آقا بطورى بود كه تقريباً تمام بهار همدان را فرا گرفت ، و مرد و زن به قبرستان روى آوردند .\r\n\r\nروز بى سابقه‌اى بر مزار حاج شيخ محمّد بهارى أعلى اللهُ مقامَه\r\nحقير پس از گردش ميان قبور ، با حضرت آقا در ضلع شمالى قبرستان پاى ديوار روى زمين نشستيم تا قدرى استراحت نموده و با رفقا به شهر\r\n\r\n","description":"","footnote":"","page_name":" 157 ","page_number":197},
  {"content":"\r\n\r\nمراجعت نمائيم . فوراً زنهاى آن خانه‌هاى پشت ، چون ايشان را ديدند فرش آورده و گستردند ؛ و چون جميع رفقا از همهء قبرستان به دور آقا جمع شدند ، براى همه فرش آوردند و بلافاصله جميع آن ضلع شمالى مفروش شد و رفقا همه نشستند .\r\nبعضى از زنها از خانه بيرون دويده مردان خود را خبر كردند . چون هوا گرم بود ، بادبزن‌هاى حصيرى عديده‌اى براى آقا و بقيّهء رفقا آوردند . آنگاه شربت خنك بيدمشك براى همه آوردند . مردان فوراً هندوانهء معروف بهارى را قاچ زده و در برابر ميهمانان نهادند ؛ و با خود مىگفتند : اين سيّد كيست كه از كربلا آمده است ؟ !\r\nرفقاى همدانى هم بيش از اين نمىتوانستند معرّفى كنند كه : سيّدى است از اهل كربلا ، به پابوسى امام هشتم ميرود . اهل شهر كم كم روى آوردند . قبرستان پر شد از جمعيّت ، و حالا فقط نيم ساعت به غروب مانده است .\r\nبعضى ميگويند : ميخواهيم قربانى كنيم ! بعضى ميگويند : امشب آقا منزل ما باشند و امكان ندارد كه بگذاريم به شهر برگرديد ! بالاخره آقا از جاى خود حركت فرموده به سوى درِ قبرستان براى سوار شدن به ماشين رفتند و به همه فرمودند : براى من هيچ مانعى ندارد كه امشب اينجا بمانم و ميهمان شما باشم ، امّا اين آقاى محترم ما را امشب در منزلش دعوت كرده و طبخ نموده ، و اين جمع و برخى ديگر دعوت دارند و منتظرند . إن شاء الله تعالى اگر خداوند توفيق داد و بار ديگر به بهار آمدم ، حتماً خدمت شما مىآيم . و شب هم مىمانم .\r\nو آن آقائى كه آن شب در منزلشان دعوت داشتيم ، همشيره زادهء مرحوم انصارى : آقاى حاج محمّد بيگ‌زادهء چاىفروش بود كه خودش هم در ميان جمعيّت بود . آمد و با مردم اهل بهار گفتگو كرد و بر آنان مسلّم شد كه آقا .\r\n\r\n","description":"","footnote":"","page_name":" 158 ","page_number":198},
  {"content":"\r\n\r\nمعذورند حالا كه ميخواهند ايشان سوار ماشين شوند ، يكى دست مىبوسد ، يكى پا مىبوسد ، يكى درِ ماشين را مىبوسد ؛ پس از آنكه ايشان در ماشين نشستند ، از بيرون ماشين شيشهء ماشين را مىبوسيدند . بارى ، ماشين در ميان انبوه جمعيّت بدين گونه حركت نموده و به سوى همدان آمد .\r\nپس از آنكه رفقاى همدانى مشكلات سلوكى خود را بيان كردند و همگى كامياب و سرشار و شاداب گشتند حضرت آقا به صوب طهران مراجعت فرمودند .\r\n\r\nملاقات و خلوت مرحوم آية الله حاج شيخ مرتضى مطهّرى با حضرت آقا حاج سيّد هاشم حدّاد رحمةُ الله عليهما\r\nمرحوم مطهّرى با حقير سوابق دوستى و آشنائى ديرين داشت ، و ذكر مبارك حضرت آقا با وى كم و بيش - نه كاملًا - به ميان آمده بود . و اينك كه آقا از كربلا به طهران آمده‌اند ايجاب مىنمود كه اين دوست ديرينه نيز از محضرشان متمتّع گردد . روى اين اصل ، بنده جناب مطهّرى را خبر كردم و ايشان در بنده منزل احمديّهء دولاب تشريف آوردند و در مجلس عمومى ملاقات انجام شد . و سؤالاتى نيز از ناحيهء مرحوم مطهّرى شد كه ايشان پاسخ دادند . مرحوم مطهّرى شيفتهء ايشان شد ، و كأنّه گمشدهء خود را اينجا يافت . و سپس مرتبهء ديگر آمد و باز ساعتى در اين اطاق عمومى بيرونى با هم سخن و گفتگو داشتند .\r\nآنگاه صديق ارجمند مرحوم مطهّرى به بنده گفت : آيا ممكن است حضرت آقا به من يك ساعتى وقت بدهند تا در خلوت و تنها با ايشان ملاقات داشته باشم ؟ ! عرض كردم : اشكال ندارد . ايشان وقت ميدهند ، و مكان خلوت هم داريم !\r\n\r\n","description":"","footnote":"","page_name":" 159 ","page_number":199},
  {"content":"\r\n\r\nبه حضرت آقا عرض كردم ، فرمودند : مانعى ندارد ؛ بيايد و هر سؤالى كه دلش ميخواهد بكند .\r\nدر بالاى بام منزل اطاق كوچكى براى اثاثيّه و لوازم بام معمولًا بنا مىكنند ، حقير مكان خلوت را آن اطاق قرار داده و ساعتى را آقا معيّن فرمودند براى فردا كه بيايد و ملاقات خصوصى داشته باشيم .\r\nدر موعد مقرّر مرحوم شهيد مطهّرى آمدند ، و ما با حضرت آقا آنها را به بام برديم و براى آنكه احياناً كسى به بام نرود حتّى از اطفال و افراد بى خبر از رفقا و دوستان ، در وقت پائين آمدن درِ بام را از پشت قفل نمودم . در اينجا مرحوم مطهّرى آنچه ميخواهد از ايشان مىپرسد . سؤالهاى انباشته و كهنه و جواب داده نشده‌اى را كه چون ساعت به سر رسيد و آقا پائين آمدند و مرحوم مطهّرى پشت سرشان بود ، من ديدم مطهّرى بقدرى شاد و شاداب است كه آثار مسرّت از وجناتش پيداست .\r\nآنچه ميان ايشان و حضرت آقا به ميان رفته بود ، من نه از حضرت آقا پرسيدم و نه از آقاى مطهّرى ، و تا اين ساعت هم نميدانم . ولى مرحوم مطهّرى هنگام خروج آهسته به حقير گفتند : اين سيّد حيات بخش است .\r\nناگفته نماند كه روزى مرحوم مطهّرى به حقير مىگفتند : من و آقا سيّد محمّد حسينى بهشتى در قم در ورطهء هلاكت بوديم ، برخورد و دستگيرى علّامهء طباطبائى ما را از اين ورطه نجات داد .\r\nحالا اين كلام مرحوم مطهّرى دربارهء حضرت حاج سيّد هاشم كه : اين سيّد حيات بخش است ، هنگامى است كه حضرت علّامه هم حيات دارند ، و از آن وقت تا ارتحالشان كه در روز هجدهم محرّم الحرام 1402 هجريّهء قمريّه واقع شد ، شانزده سال فاصله است . تازه علّامه پس از مرحوم مطهّرى ، لباس بدن را خَلْع و به جامهء بقا مخلّع گشتند .\r\n\r\n","description":"","footnote":"","page_name":" 160 ","page_number":200},
  {"content":"\r\n\r\n\r\nدستور العمل خواستن آية الله حاج شيخ مرتضى مطهّرى از حضرت حدّاد\r\nمرحوم مطهّرى باز پس از مراجعت حضرت آقا از مشهد مقدّس كه شرحش خواهد آمد ، ساعتى ديگر ملاقات خصوصى و خلوت خواستند كه آن هم به همين نحوه و كيفيّت برگزار شد . باز هم حقير از ردّ و بدلهاى آنان اطّلاعى ندارم ، ولى همين قدر ميدانم كه در اين جلسه مرحوم مطهّرى از حضرت ايشان دستور العمل خواسته بود و ايشان هم دستوراتى به او داده بودند .\r\nمرحوم مطهّرى از بنده عكس و تصوير آقاى حدّاد را خواست تا در اطاقش بگذارد و نصب كند . من به او گفتم : تصوير ايشان را به شما مىدهم ولى نزد خود نگهداريد و در اطاق نصب نكنيد ، و بجاى آن تصوير مرحوم قاضى را نصب نمائيد ؛ چرا كه آقا حاج سيّد هاشم مرد ناشناخته‌اى است و شما مرد سرشناس ، و رفت و آمد با همهء طبقات داريد ؛ چنانچه تصوير ايشان را ببينند براى آنها مورد سؤال واقع مىشود كه اين مرد كيست ؟ و به چه علّت در اينجا آمده است ؟ در آن وقت هم براى شما ضرر دارد و هم ايشان نمىپسندند كه نامشان مشهور گردد . امّا تصوير مرحوم قاضى چنين نيست . حقير يك روز كه منزل آن مرحوم رفته بودم ، ديدم سه عكس در اطاق خود نصب كرده‌اند : تصوير مرحوم پدرشان آقا شيخ محمّد حسين مطهّرى ، و تصوير مرحوم حاج شيخ ميرزا على آقا شيرازى ، و تصوير مرحوم آية الله حاج ميرزا سيّد على آقا قاضى طباطبائى قَدَّسَ اللهُ أسرارَهُم و أعلَى اللهُ دَرجَتَهُم و مَقامَهُم جَميعًا .\r\n\r\nمسافرت مرحوم شهيد مطهّرى به كربلا و ملاقات با آقاى حدّاد دو بار\r\nدر سفرى هم كه مرحوم مطهّرى به أعتاب عاليات مشرّف شدند ، نشانى منزل آقا حاج سيّد هاشم را بنده به ايشان دادم ، و در كربلا دو بار به محضرشان مشرّف شده‌اند ، يك بار ساعتى خدمتشان ميرسند ، و بار دوّم روز ديگر صبحانه را در آنجا صرف مىنمايند .\r\n\r\nعبارت مرحوم حدّاد به مطهّرى : پس كِىْ نماز مىخوانى ؟ !\r\nمرحوم مطهّرى در مراجعت از اين ملاقاتها بسيار مشعوف بودند ، و ميفرمودند : در يك بار كه خدمتشان بودم از من پرسيدند : نماز را چگونه\r\n\r\n","description":"","footnote":"","page_name":" 161 ","page_number":201},
  {"content":"\r\n\r\nميخوانى ؟ عرض كردم : كاملًا توجّه به معانىِ كلمات و جملات آن دارم !\r\nفرمودند : پس كِىْ نماز ميخوانى ؟ ! در نماز توجّه‌ات به خدا باشد و بس ! توجّه به معانى مكن !\r\nانصافاً اين جملهء ايشان حاوى أسرار و دقائقى است ، و حقّ مطلب همينطور است كه افاده فرموده‌اند .\r\nچرا كه در نماز اگر انسان متوجّه معانى نماز شود كه مثلًا  إِيَّاكَ نَعْبُدُ وَ إِيَّاكَ نَسْتَعِينُ  به معنى آنست كه : من فقط ترا عبادت ميكنم و از تو استعانت مىطلبم ، ذهن و فكر نماز گزار بدين حقيقت متوجّه بوده و از توجّه كامل به خدا غافل است ؛ درحالىكه بايد توجّه صد در صد به سوى خدا باشد و مخاطب فقط خدا باشد ، و در اين صورت ديگر توجّه به معنى نيست مگر به نحوهء آلى و مِرْآتى ، همچنان كه در نماز نبايد انسان توجّه به الفاظ و عبارات آن داشته باشد مگر توجّه آلى و مِرْآتى . زيرا اگر توجّه به الفاظ نماز از صحّت ادا كردن و تجويد آن و أداءِ از مخارج آن شود ، ديگر آن نماز ، نماز نيست ؛ نه توجّه به خداست و نه توجّه به معنى .\r\nولى اگر توجّه به خدا شود و انسان در خطاب و مكالمه‌اش با خدا لحظه‌اى فرود نيايد ، نه فكر الفاظ نماز را بنمايد و نه فكر معانى آن را ، در اين صورت تمام الفاظ خود به خود به نحو آلى و مِرآتى يعنى با نظر غير استقلالى آمده و به دنبال ، جميع معانى نيز به طريق آلى و مِرآتى نه با نظر استقلالى آمده و همه به نحو صحيح و مطلوب ادا شده است بدون آنكه در توجّه تامّ به خداوند و حضور قلب خللى وارد آيد .\r\nمثلًا در همين مكالمات و گفتگوهائى كه ما شبانه روز با هم داريم ، و در سخنرانيها و خطابه‌ها و مراجعات و فصل خصومتها و سائر امورى كه در آنها عنوان تخاطب و گفتگو است ، تمام توجّه ما به شخص مخاطب است نه به\r\n\r\n","description":"","footnote":"","page_name":" 162 ","page_number":202},
  {"content":"\r\n\r\nخطاب . آنچه در خطاب از مغز و انديشهء انسان بر زبان جارى مىشود همه‌اش درست و صحيح است ، بدون اينكه ما توجّه به صحّت آنها داشته باشيم ؛ و اگر يك لحظه توجّهمان را به عبارات و مطالبى كه ردّ و بدل مىشود منعطف سازيم ، اصل توجّه به خطاب از ميان ميرود و در آن لحظه ديگر مخاطبى وجود ندارد .\r\nبزرگان فرموده‌اند : جمع ميان دو لحاظ استقلالى و آلى نمىشود . اگر لحاظمان در نمازها مستقلّا به خدا باشد حتماً به الفاظ و معانى آنها بايد آلى و غير استقلالى و تَبَعى باشد ؛ و اگر لحاظمان را به الفاظ نماز و يا معانى آن مستقلّا بدوزيم ، قهراً و اضطراراً بايد توجّهمان به خدا تبعى و ضمنى باشد نه استقلالى .\r\nمن وقتى با شما سخن ميگويم و مثلًا ميگويم : آقا شما امروز مسافرت نكنيد ، و در حرم امام رضا بمانيد ! صد در صد توجّهم به شما و حقيقت شماست . اين را نظر استقلالى نامند . و البتّه اين معانى بدون غلط در ذهن من مىآيد و ذهن من الفاظى را متناسب با آن معانى استخدام مىكند و بر زبان جارى مىسازد ، و بدون هيچ خطائى مُسَلسَلًا اين معانى و الفاظ استخدام شده و به شما براى إبراز و اظهار آن مقصود منتقل ميگردد . امّا اگر بخواهم معنى « امروز مسافرت نكنيد » را در ذهن بياورم و يا الفاظ آن را بخصوصه تصوّر نمايم ، ديگر مخاطب بودن شما از ميان ميرود و استقلال خود را از دست ميدهد ؛ مگر ضمنى و تبعى و آلى و مرآتى .\r\nدر نماز كه أهمّ امور است بايد انسان در حضور قلب به خدا منقطع باشد و هيچ خاطره‌اى و انديشه‌اى از ذهن عبور نكند ، و اين فقط در صورتى امكان پذير است كه جملات و عبارات نماز كه طبعاً حاوى معانى خود مىباشند بدون اندك توجّه به خود آنها در ذهن بيايد و بر زبان جارى شود . در اين صورت نماز ، نماز است . يعنى مخاطب خداست ؛ حضور قلب با خداست .\r\n\r\n","description":"","footnote":"","page_name":" 163 ","page_number":203},
  {"content":"\r\n\r\nو گرنه حضور قلب با الفاظ و يا با معانى است ؛ و خداوند علِىّ أعْلى مهجور گرديده ، و فقط به نظر ضمنى كه در حقيقت نظر نيست به او ملاحظه شده است .\r\nبارى ، مرحوم حاج سيّد هاشم هم به مرحوم مطهّرى علاقمند شده بودند ؛ و در سفر اخير حقير به شام كه حضرت آقا هم بدانجا براى زيارت مشرّف بودند ، و اين سفر پس از شهادت آن مرحوم بود ، براى اين ضايعه متأسّف بودند . رَحِمَ اللهُ الْغابِرينَ ، و ألحَقَ الباقينَ بِهِم إنْ شاءَ اللهُ تَعالَى .\r\n\r\nتفسير آقا حاج سيّد هاشم معنى تجرّد را و داستان كدوى آويخته بر گردن\r\nروزى يك نفر از آقاى حاج سيّد هاشم پرسيد : تجرّد چيست ؟ !\r\nفرمودند : تجرّد عبارت است از : شناخت انسان بالمشاهده كه حقيقت وى ، غير از اين ظواهر و مظاهر است .\r\n\r\n« اگر تو منى پس من كِيَم ؟ ! اگر من منم پس كو كدوى گردنم ؟ ! »\r\nو بعد از مدّتى سكوت فرمودند : مردى بود كه براى اينكه خودش را گم نكند ، كدوئى را سوراخ كرده و به گردنش آويزان نموده بود ، و در حضَر و سفر و در خواب و بيدارى آن كدو به گردنش آويخته بود ؛ و پيوسته شادان بود كه : من تا به حال با اين علامت بزرگ نه خودم را گم كرده‌ام و نه از اين به بعد تا آخر عمر خودم را گم خواهم نمود .\r\nشبى كه با رفيق طريقش در سفر با هم خوابيده بودند ، در ميان شب تاريك رفيقش برخاست و آهسته كدو را از گردن وى باز كرد و به گردن خود بست و گرفت خوابيد .\r\nصبحگاه كه اين صاحب كدو از خواب برخاست ، ديد كدويش در گردنش نيست ؛ فلهذا بايد خود را گم كند . و آنگاه ملاحظه كرد كه اين كدو به گردن رفيقش كه در خواب است بسته است و گفت : پس حتماً من اين رفيقِ در خواب هستم ، زيرا كه علامت من در گردن اوست .\r\nمدّتى در تحيّر بود كه بارالها ! بار خداوندا ! چه شده است كه من عوض\r\n\r\n","description":"","footnote":"","page_name":" 164 ","page_number":204},
  {"content":"\r\n\r\nشده‌ام ؟ ! از طرفى من منم ، پس كو كدوى گردنم ؟ و از طرفى كدو علامت لا ينفكّ من بود ، پس حتماً اين مرد خوابِ كدو به گردن بسته ، خود من هستم . و با خود اين زمزمه را در زير زبان داشت :\r\nاگر تو منى پس من كِيَم ؟ ! اگر من منم پس كو كدوى گردنم ؟ !\r\nبارى ، بايد ملاحظه نمود كه آن تفسير و سپس اين مثال لطيف را كه آقا حاج سيّد هاشم قَدّس الله تربتَه الشّريفة بيان فرمودند ، در نهايت وضوح و رساندن اين معنى شگفت است كه چقدر روشن ، حقيقت تجرّد را بيان فرموده‌اند .\r\nانسان عادى و عامى كه در راه سلوك و عرفان خداوندى نيست ، پيوسته خود را با اين آثار و لوازم طبيعى و مادّى و نفسى همچون نسبت با پدر و مادر و محيط و زمان و مكان و علوم محدوده و قدرت محدوده و حيات محدوده و سائر صفات و أعمال و آثارى را كه از خودش ميداند و به خودش نسبت ميدهد ، خود را جدا و منفصل از عالم حقيقت نموده ، و خداوند قادر قاهر حىّ قيّوم و عليم و سميع و بصير را يك خداى تخيّلى و پندارى ، و در گوشه و زاويهء زندگى ، و در پس موارد استثنائى همچون زلزله و سيل و مرگ و أمثال آن ، و يا بر فراز آسمان موجود محدود و مقيّدى تصوّر مىكند .\r\nدرحالىكه واقع غير از اين است . خداوند اصل و اصيل است ؛ و بقيّهء موجودات با جميع آثار و لوازمشان فَرع و بالتّبَع . خداوند أصل الوجود ، و كمال الوجود ، و حقيقة الحياة و العلم و القدرة است ، و جميع ما سواى او امور اعتباريّه و ماهيّات امكانيّه ، كه حيات و علم و قدرتشان مجازى و تَبَعى و ظِلّى است . او قائم به ذات خود است و همهء موجودات قائم به او .\r\nو اين امر و اين ديده و نظريّهء خودنگرى و استقلال بينى در طبيعت بشر هست ؛ مگر آنكه به قدم راستين ، پاى در جادّهء توحيد نهد و با تربيت استاد الهى\r\n\r\n","description":"","footnote":"","page_name":" 165 ","page_number":205},
  {"content":"\r\n\r\nدر معارف دينيّهء شريعت حقّهء اسلاميّه و مجاهده با نفس امّاره ، خداى پندارى كه وجود خودش مىباشد ، با صفات و آثار متعلّقهء به خودش كه همه را از خود مىبيند و ميداند و به خود نسبت ميدهد و پيوسته عملًا و فعلًا - گرچه با زبان نباشد - خود را مستقلّ مىپندارد ؛ اين بت استقلال‌نگرى واژگون شود ، و اين كاخ استبداد فرو ريزد ، و اين كوه أنانيّت و جبل عظيم هوى و نفس امّاره مندكّ شود ، و حقيقتِ  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ .  « 1 »\r\n« تمام حقيقت قدرت و حكمرانى و حكمفرمائى ، در امروز براى كيست ؟ ! براى خداوند واحد قهّار است ! »\r\nبر وى متجلّى شود ، و يا حقيقت گفتار حضرت يوسف علَى نَبيِّنا و آلهِ و علَيهِ الصّلَاةُ و السَّلام به دو رفيق زندانى خود براى انسان ملموس و ممسوس و مشهود آيد ، آنجا كه گفت :\r\n يا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ .  « 2 »\r\n« اى دو همنشين و مصاحب زندانى من ! آيا مراكز قدرتهاى جدا جدا بهتر است يا خداوند واحد قهّار ؟ ! »\r\n\r\nدر تجرّد ، سالك خود را موجود ديگرى مىيابد مغاير با آنچه مىپنداشته ، و در عين حال مىبيند كه اين اوست\r\nسالك راه خدا بالوجدان و المشاهدة و با لَمس و عيان ، نه با دليل و برهان ، خود را از اين محدوده و اين نسبتهاى استقلال بيرون مىنگرد و مىبيند : عجيب است كه خودش وجودى برتر و بالاتر و عالىتر و راقىتر بوده است ؛ و اين وجود مجازى كه آن را تا به حال به خود نسبت ميداده است و خودش را آن مىپنداشته است ، نيست . خودش چيز ديگرى است منوّر و مجرّد و بسيط و داراى حيات و علم و قدرت واقعى ؛ و آن وجود پيشين چيزى بود كثيف و ظلمانى و محدود و مقيّد ، و حيات و علم و قدرتش محدود و مجازى .\r\n\r\n\r\n","description":"","footnote":"\r\n( 1 ) ذيل آيه 16 ، از سورهء 40 : غافر\r\n( 2 ) آيه 39 ، از سورهء 12 : يوسف\r\n","page_name":" 166 ","page_number":206},
  {"content":"\r\n\r\n\r\nمراتب عبوديّت و تجرّد و حيات\r\nاز طرفى خودش بوده است كه اين شده است و بدين صورت پر بها و بسيط و جميل در آمده است ، و در اين شكّى نيست كه اين اوست ؛ و از طرفى مىبيند اين او نيست و ابداً با وى مناسبت و مشابهتى ندارد . او مرده بود ، اين زنده . او جاهل بود ، اين عالم . او عاجز بود ، اين قادر . او محدود بود ، اين مجرّد . او ظلمت بود ، اين نور و نورانى و نور دهنده . او ثقيل بود ، اين سبك و آسان .\r\nخلاصهء امر ، همهء صفات و اسمائش تغيير كرده و صفات خدائى را واجد شده است . از لباس اهريمن بيرون شده و ملبّس به خلعت مَلَك و ملكوت و لباس خداوندى گرديده است . و در اين شكّ نيست كه اين او نيست .\r\nعيناً مانند آن كدو كه آن مرد به گردن خود بسته بود . بعضى از كدوها بسيار بزرگ است ، و تو خالى و سبك كه آن را به صورت ظرف در مىآورند و از آن استفاده مىكنند ؛ و حقير ديده بودم سابقاً از آنها كوزهء غليان مىساختند . و چون سبك است و تو خالى ، وقتى خشك شود ، اگر يك تَلَنگر به آن بخورد صدا ميدهد . و چون هيكلش بزرگ است براى شناسنامه و شناسائى اين مرد بسيار انتخاب خوبى بوده است .\r\nيعنى انسان هم با اين زر و زيورها ، با اين تعيّنات اعتبارى ، با اين پندارهاى پوچ و متورّم و تو خالى و بزرگ نما ، خوديّت خود را ميخواهد حفظ كند ؛ امّا براى سالك راه خدا يك مرتبه همهء اين تعيّنات از بين ميرود و اين علامتها و نشانه‌هاى علم و قدرت و حيات و آثارشان را در وجودى ديگر كه حقيقت خود اوست مشاهده مىنمايد .\r\nمىبيند عجبا ! اگر اين آثار مال من بود ، چرا اينك نيست ؟ و اگر اين آثار مال حقيقت من بود ، پس چرا براى اين موجود مجازى من بود ؟\r\nبالاخره اقرار و اعتراف مىكند كه : لا مُؤَثِّرَ فى الْوُجودِ سِوَى الله . « هيچ\r\n\r\n","description":"","footnote":"","page_name":" 167 ","page_number":207},
  {"content":"\r\n\r\nمؤثّرى در عالم وجود جز خداوند نيست . » « 1 »\r\n\r\n\r\n","description":"","footnote":"\r\n( 1 ) در « مصباح الشّريعة » باب 100 كه راجع به حقيقت عبوديّت است در ص 66 گويد :\r\n« قال الصّادق عليه السّلام : الْعُبوديَّةُ جَوْهَرَةٌ كُنْهُها الرُّبوبيَّةُ ، فَما فُقِدَ مِنَ الْعُبوديَّةِ وُجِدَ فى الرُّبوبيَّةِ ؛ وَ ما خَفِىَ عَنِ الرُّبوبيَّةِ اصيبَ فى الْعُبوديَّةِ . قالَ اللهُ تَعالَى :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ .  أىْ مَوْجودٌ فى غَيْبَتِكَ وَ فى حَضْرَتِكَ - الحديث . » « حضرت صادق عليه السّلام فرمودند : عبوديّت ، جوهره‌اى است كه در عمقش ربوبيّت است . پس آنچه از عبوديّت نيست شود در ربوبيّت يافت مىشود ؛ و آنچه از ربوبيّت پنهان شود در عبوديّت يافت مىشود . خداوند متعال ميفرمايد : البتّه در آتيه ، ما آيات و نشانه‌هاى توحيد خود را در آفاق و نفوسشان بدانها نشان ميدهيم تا اينكه برايشان آشكارا شود كه اوست حقّ . آيا براى پروردگار تو اين بس نيست كه او بر هر چيزى حاضر است ؟ ! يعنى موجود است در غيبت تو و در حضور تو - تا آخر روايت . »\r\nعماد الحكماءِ و المفسّرين و المحدّثين محقّق فيض كاشانى در « كلمات مكنونه » ص 75 و 76 از طبع سنگى گويد :\r\n« وَ رَوَى ابْنُ جُمهورِ الاحْسائيُّ عَنْهُ ( أىْ عَنْ عَلىٍّ عَلَيْهِ السَّلامُ ) قالَ : إنَّ لِلَّهِ شَراباً لِاوْليآئِهِ ، إذا شَرِبوا سَكِروا ، وَ إذا سَكِروا طَرِبوا ، وَ إذا طَرِبوا طابوا ، وَ إذا طابوا ذابوا ، وَ إذا ذابوا خَلَصوا ، وَ إذا خَلَصوا طَلَبوا ، وَ إذا طَلَبوا وَجَدوا ، وَ إذا وَجَدوا وَصَلوا ، وَ إذا وَصَلوا اتَّصَلوا ، وَ إذا اتَّصَلوا لا فَرْقَ بَيْنَهُمْ وَ بَيْنَ حَبيبِهِمْ . »\r\n« از أمير المؤمنين عليه السّلام روايت است كه فرمود : خداوند براى أولياء خودش شرابى دارد كه چون بياشامند مست ميشوند ؛ و چون مست شدند به وَجْد و طرب مىآيند ؛ و چون به وجد و طرب آمدند وجودشان از غِلّ و غِشّ پاك ميگردد ؛ و چون پاك شدند در محبّت خدا ذوب مىشوند ؛ و چون ذوب شدند خالص ميگردند ؛ و چون خالص گشتند ذات او را طلب مىنمايند ؛ و چون طلب نمودند او را مىيابند ؛ و چون او را يافتند با او جمع مىشوند ؛ و چون جمع شدند التيام پيدا نموده و جدا نمىگردند ؛ و چون ملتئم شده و منقطع نگشتند فرقى ميان آنها و محبوبشان باقى نمىماند . »\r\nو سپس محقّق فيض ميفرمايد : « و از جملهء آنچه كه مناسب اين مقام است آن چيزى است كه در حديث قدسى آمده است : مَنْ طَلَبَنى وَجَدَنى ، وَ مَنْ وَجَدَنى عَرَفَنى ، وَ مَنْ عَرَفَنى أحَبَّنى ، وَ مَنْ أحَبَّنى عَشِقَنى ، وَ مَنْ عَشِقَنى عَشِقتُهُ ، وَ مَن عَشِقْتُهُ قَتَلْتُهُ ، وَ مَنْ قَتَلْتُهُ فَعَلَىَّ ديَتُهُ ، وَ مَنْ عَلَىَّ ديَتُهُ فَأنا ديَتُهُ .\r\n« خداوند ميفرمايد : كسى كه مرا طلب كند مرا مىيابد ؛ و كسى كه مرا يافت مرا\r\n","page_name":" 168 ","page_number":208},
  {"content":"\r\n\r\n ما عَدَم‌هائيم و هستىهاى ما * تو وجود مطلقى فانى نما « 1 » \r\n\r\n\r\n","description":"","footnote":"\r\n- مىشناسد ؛ و كسى كه مرا شناخت مرا دوست ميدارد ؛ و كسى كه مرا دوست داشت عاشق من مىشود ؛ و كسى كه عاشق من شد من عاشق او مىشوم ؛ و كسى كه من عاشق او شدم او را مىكشم ؛ و كسى كه من او را كشتم بر عهدهء من است پرداخت كردن ديهء او ؛ و كسى كه بر عهدهء من است ديهء او من خودم ديهء او مىباشم . »\r\nو صدر المتألّهين شيرازى نوّرَ الله مرقدَه در « تفسير سورهء سجده » طبع انتشارات بيدار ، ص 97 در ذيل آيه 14 :  فَذُوقُوا بِما نَسِيتُمْ لِقاءَ يَوْمِكُمْ هذا إِنَّا نَسِيناكُمْ وَ ذُوقُوا عَذابَ الْخُلْدِ بِما كُنْتُمْ تَعْمَلُونَ  مطالبى دارد تا ميرسد به اينجا كه ميفرمايد :\r\n« بنابراين حيات اهل ايمان مطلقاً مرتبه‌اى است كه براى غيرشان نيست ، زيرا آنان اختصاص دارند به گفتار رسول الله صلّى الله عليه و آله كه فرموده است : « الْمُؤْمِنُ حَىٌّ فى الدّارَيْنِ . « مؤمن در دنيا و آخرت زنده است . »\r\nو حيات شهداء مرتبه‌اى است ما فوق اين مرتبه ، به سبب گفتار خداوند تعالى :   وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ * فَرِحِينَ بِما آتاهُمُ اللَّهُ مِنْ فَضْلِهِ   . ( آيه 169 و صدر آيه 170 ، از سورهء 3 : ءَال عمران ) « و گمان مبر آنان را كه در راه خدا كشته شده‌اند مردگانند ، بلكه زندگانند در نزد پروردگارشان كه روزى مىخورند ، و فرحناك مىباشند بواسطهء آن چيزى كه خداوند از فضل خود به آنها عنايت نموده است . »\r\nو حيات أولياء الله حياتى است ما فوق جميع ، به سبب گفتار رسول خدا صلّى الله عليه و آله كه فرمود : أبيتُ عِنْدَ رَبّى يُطْعِمُنى وَ يَسْقينى . * « من بيتوته ميكنم ( شب را به روز مىآورم ) در نزد پروردگارم ، او مرا غذا ميدهد و آب ميدهد . »\r\nو ايشانند آنان كه خداوند دربارهء آنها ميگويد : « مَنْ قَتَلْتُهُ فَأنا ديَتُهُ » أىْ حَياتُهُ . « كسى را كه من وى را بكشم ، خودم ديهء او هستم . يعنى حيات و زندگى او خودم مىباشم . »\r\n* « صحيح بخارى » طبع بولاق ، ج 9 ، كتابُ الاعْتصام بِالكتابِ و السُّنّة ، بابُ ما يكرَه من التّعمّق و التّنازعِ فى العِلم ، ص 97 ؛ و اين حديث ايضاً در بقيّهء « صحاح » آمده است . به « المعجم المفهرس » در مادّهء سقى ، ج 2 ، ص 481 مراجعه شود .\r\n( 1 ) « مثنوى معنوى مولوى » مجلّد اوّل از طبع آقا ميرزا محمود ص 16 ، سطر 16 ، و از طبع ميرخانى ص 17 ، سطر 18 ؛ و در تعليقهء اوّل آورده است كه :\r\n« ما عدم‌هائيم ، دو طور معنى شده : بعضى ، هستيهاى ما را عطف بر ما گرفته‌اند ؛ يعنى : ما كه ماهيّات ما باشد ، و هستيهاى ما كه محض وجود رابطى است ، معدوم و نابوديم و هست مىنمائيم ؛ و تو كه وجود مطلقِ اصلى ، در نظر ناقص ما فانى مىنمائى ! و بعضى هستيهاى ما را مبتدا گرفته‌اند ؛ يعنى : هستيهاى ما توئى و از تو است كه وجود\r\n","page_name":" 169 ","page_number":209},
  {"content":"\r\n\r\n\r\nابيات عارف گرانقدر شيخ محمود شبسترى در معنى تجرّد\r\nحكماى الهى و عرفاى ربّانى اين حقيقت را مفصّلًا در كتب خود آورده و به شرح و تفصيل آن پرداخته‌اند ، و ما اينك فقط ابياتى را از عارف عاليقدر شيخ محمود شبسترى در اينجا ذكر مىنمائيم :\r\nدر اشاره به تَرسائى\r\n ز ترسائى غرض تجريد ديدم * خلاص از ربقهء تقليد ديدم\r\nجَناب قُدسِ وحدت دَيرِ جان است * كه سيمرغ بقا را آشيان است\r\nز روح الله پيدا گشت اين كار * كه از روح القُدس آمد پديدار\r\nهم از الله در پيش تو جانى است * كه از روح القدس در وى نشانى است\r\nاگر يا بى خلاص از نفس ناسوت * درآيى در جناب قدس لاهوت\r\nهر آن كس كو مجرّد چون مَلَك شد * چو روح الله بر چارم فلك شد \r\n\r\nتمثيل عارف شبسترى در حقيقت معنى تجرّد\r\nتمثيل\r\n بوَد محبوس طفل شيرخواره * به نزد مادر اندر گاهواره\r\nچه گشت او بالغ و مرد سفر شد * اگر مرد است همراه پدر شد\r\nعناصر مر ترا چون امّ سِفلى است * تو فرزند و پدر آباء عِلوى است\r\nاز آن گفته است عيسى گاهِ أَسْرَى * كه آهنگ پدر دارم به بالا\r\nتو هم جان پدر سوى پدر شو * به در رفتند همراهان به در شو\r\nاگر خواهى كه گردى مرغ پرواز * جهان جيفه پيش كركس انداز\r\nبه دونان ده مر اين دنياى غدّار * كه جز سگ را نشايد داد مردار\r\nنسب چبْوَد مناسب را طلب كن * به حقّ روآور و ترك نسب كن\r\nبه بحر نيستى هر كو فرو شد * فَلا أنْسابَ نقد وقت او شد\r\nهر آن نسبت كه پيدا شد ز شهوت * ندارد حاصلى جز گَرد نخوت \r\n\r\n\r\n","description":"","footnote":"\r\n- مطلق و اصل اصولى كه فنا ندارى !\r\n","page_name":" 170 ","page_number":210},
  {"content":"\r\n\r\n اگر شهوت نبودى در ميانه * نَسَبها جمله ميگشتى فَسانه\r\nچه شهوت در ميانه كارگر شد * يكى مادر شد آن ديگر پدر شد\r\nنمىگويم كه مادر يا پدر كيست ؟ * كه با ايشان به حرمت بايدت زيست\r\nنهاده ناقصى را نام خواهر * حسودى را لقب كرده برادر\r\nعدوى خويش را فرزند خوانى * ز خود بيگانه خويشاوند خوانى\r\nمرا بارى بگو تا خال و عم كيست * وز ايشان حاصلى جز درد و غم نيست\r\nرفيقانى كه با تو در طريقند * پى هزل اى برادر هم رفيقند\r\nبه كوى جِدّ اگر يك دم نشينى * از ايشان من چه گويم تا چه بينى\r\nهمه افسانه و افسون و بند است * به جان خواجه كاينها ريشخند است\r\nبه مردى وارهان خود را چه مردان * و ليكن حقّ كس ضايع مگردان\r\nز شرع ار يك دقيقه مانْد مُهمَل * شوى در هر دو كون از دين معطّل\r\nحقوق شرع را زنهار مگذار * و ليكن خويشتن را هم نگهدار\r\nز سو زن « 1 » نيست الّا مايهء غم * به جا بگذار چون عيسىِّ مريم\r\nحنيفى شو ز قيد هر مذاهب * درآ در دَيرِ دين مانند راهب\r\nترا تا در نظر اغيار و غير است * اگر در مسجدى آن عين دير است\r\nچو برخيزد ز پيشت كسوت غير * شود بهر تو مسجد صورت دير\r\nنميدانم به هر جائى كه هستى * خلاف نفس كافر كن كه رستى\r\nبت و زُنّار و ترسائىّ و ناقوس * إشارت شد همه با ترك ناموس\r\nاگر خواهى كه گردى بندهء خاص * مُهيّا شو براى صدق و اخلاص\r\nبرو خود را ز راه خويش برگير * به هر يك لحظه ايمان دگر گير\r\nبه باطن نفس ما چون هست كافر * مشو راضى بدين اسلام ظاهر \r\n\r\n\r\n","description":"","footnote":"\r\n( 1 ) در مثنوى « گلشن راز » طبع طهورى ، تحقيق دكتر صمد موحّد ، با عبارت زر و زن ضبط نموده است .\r\n","page_name":" 171 ","page_number":211},
  {"content":"\r\n\r\n ز نو هر لحظه ايمان تازه گردان * مسلمان شو مسلمان شو مسلمان\r\nبسى ايمان بود كان كفر زايد * نه كفر است آن كزو ايمان فزايد\r\nريا و سُمْعَه و ناموس بگذار * بيفكن خرقه و بر بند زنّار\r\nچو پير ما شو اندر كفر فردى * اگر مَردى بده دل را به مَردى\r\nمجرّد شو ز هر اقرار و انكار * به ترسازاده‌اى ده دل به يك بار \r\nتا ميرسد بدينجا كه ميفرمايد :\r\n يكى پيمانه پر كرد و به من داد * كه از آب وى آتش در من افتاد\r\nكنون گفت از مى بى رنگ و بى بو * نقوش تختهء هستى فرو شو\r\nچه آشاميدم آن پيمانه را پاك * در افتادم ز مستى بر سر خاك\r\nكنون نه نيستم در خود نه هستم * نه هشيارم نه مخمورم نه مستم\r\nگهى چون چشم او دارم سرى خَوش * گهى چون زلف او باشم مُشَوَّش\r\nگهى از خون خود در گلخنم من * گهى از روى او در گلشنم من « 1 » \r\n\r\nاوّلين بار حصول تجرّد براى حاج سيّد هاشم در كربلا به پيروى از امر استاد قاضى به صبر و تحمّل و مخالفت نفس در برابر شدائد و آزار مردم پيدا شد\r\nحضرت آقا ميفرمودند : اوّلين بار حصول تجرّد براى من در كربلا پيدا شد . و توضيح اين داستان بدين طريق است كه : ايشان بواسطهء ضيق معيشت در خانهء پدر زن و مادر زنشان زندگى مىنمودند . آنها در آن طرف حياط ، و اينان در اين طرف در يك اطاق كه پدر عيالشان به آنها مجّاناً داده بود ، مدّت دوازده سال زندگى مىنمودند .\r\n\r\n\r\n","description":"","footnote":"\r\n( 1 ) « گلشن راز » طبع عماد الدّين اردبيلى ، ص 84 تا ص 90\r\n","page_name":" 172 ","page_number":212},
  {"content":"\r\n\r\n\r\nآزار و اذيّتهاى قولى و فعلى مادر زن مرحوم حدّاد كه بيشتر به جهت فقر ايشان بوده است\r\nپدر عيال ايشان : حسين أبو عَمْشَه بسيار به ايشان علاقمند بود ، ولى مادر عيال ايشان بر عكس ، ايشان را نه تنها دوست نداشت بلكه از انواع و اقسام آزارهاى قولى و اذيّتهاى فعلى آنچه از دستش مىآمد دريغ نمىنمود ؛ و زنى قوىّ البُنيَه ، و بَذىّ اللسان ، و از قبيلهء جَنابىهاى عرب ، و زنى شجاع و دلدار بود بطورى كه از ترس وى شبها مردى حقّ نداشت از نزديك منزل وى عبور كند ؛ و براى حفظ عائله و دخترانش تا اين حدّ ايستادگى داشت . و احياناً اگر كسى عبور ميكرد ، خودش به تنهائى مىآمد و حساب آن عابر را مير سيد .\r\nميفرمودند : در ميان اطاق آنها و اطاق ما در اين طرف ، گونىهاى برنج عنبر بو و حلب‌هاى روغن به روى هم چيده بود ؛ و نه تنها از آنها به ما نميدادند ، بلكه اين مادر زن كه نامش نَجيبه بود ، تعمّد داشت بر اينكه مرا در شدّت و عُسرت ببيند و گوئى كيف ميكرد . ما با عيالمان لحاف و تشك نداشتيم ، و بعضى اوقات در مواقع سرما نيمى از زيلو را به روى خود بر ميگردانديم .\r\nو با اينكه مرتّباً دنبال كار هم ميرفتم ولى كثرت مراجعين از فقرا و مشتريهاى بسيار كه مرا شناخته بودند و جنس را نسيه مىبردند و بعضاً وجه آن را هم نميدادند و مخارج شاگرد كه هر چه ميخواست بر ميداشت ، ديگر پولى براى من باقى نمىگذارد مگر غالباً 100 فلس يا 50 فلس كه فقط براى نان و نفت و لولهء چراغ و أمثالها بود ؛ و ماه‌ها مىگذشت و ما قادر نبوديم براى عائلهء خود در اين طرف قدرى گوشت تهيّه كنيم .\r\nو عمدهء علّت ناراحتى اين زن با من قضيّهء فقر بود كه به نظر وى بسيار زشت مىنمود ؛ و با اين وضعى كه ملاحظه مىنمود و مىبايد مساعدتى كند ، و در نهايت تمكّن و ثروت هم بودند ، بر عكس سعى ميكرد تا چيزى از ما را فاسد\r\n\r\n","description":"","footnote":"","page_name":" 173 ","page_number":213},
  {"content":"\r\n\r\nو خراب كند تا گرفتارى و شدّت ما افزون گردد . « 1 »\r\nو از طرفى هم شدّت حالات روحانى و بهره بردارى از محضر حضرت آقاى قاضى به من اجازهء جمع و ذخيرهء مال و يا ردّ فقير و محتاج و يا ردّ تقاضاى نسيهء مشترى و أمثالها را نميداد ، و حالم بدين طور بود كه خلاف آن برايم ميسور نبود .\r\n\r\nدستور آية الله قاضى به صبر و تحمّل در آزارهاى مادر زن\r\nعيال من هم تحمّل و صبر ميكرد ، ولى بالاخره صبر و تحمّلش محدود بود . چندين بار خدمت آقاى قاضى عرض كردم : اذيّتهاى قولى و فعلى امّ الزّوجه به من به حدّ نهايت رسيده است و من حقّاً ديگر تاب صبر و شكيبائى آن را ندارم ، و از شما ميخواهم كه به من اجازه دهيد تا زنم را طلاق بدهم . مرحوم قاضى فرمودند : از اين جريانات گذشته ، تو زنت را دوست دارى ؟ ! عرض كردم : آرى !\r\nفرمودند : آيا زنت هم ترا دوست دارد ؟ ! عرض كردم : آرى !\r\nفرمودند : ابداً راه طلاق ندارى ! برو صبر پيشه كن ؛ تربيت تو به دست زنت مىباشد . و با اين طريق كه ميگوئى خداوند چنين مقرّر فرموده است كه : ادب تو به دست زنت باشد . بايد تحمّل كنى و بسازى و شكيبائى پيشه گيرى !\r\nمن هم از دستورات مرحوم آقاى قاضى ابداً تخطّى و تجاوز نمىكردم ، و آنچه اين مادر زن بر مصائب ما مىافزود تحمّل مىنمودم . تا يك شب تابستان كه چون پاسى از شب گذشته بود ، از بيرون خسته و فرسوده و گرسنه و تشنه به منزل آمدم كه در اطاق بروم ، ديدم مادر زنم كنار حوضچهء عربى داخل منزل\r\n\r\n\r\n","description":"","footnote":"\r\n( 1 ) در « نهج البلاغة » خطبهء 190 : قاصعه ، در قسمت دوّم از پنج قسمت ، و از طبع مصر با تعليقهء شيخ محمّد عبده ، ج 1 ، ص 380 آورده است :\r\nوَ لَكِنَّ اللهَ سُبْحانَهُ جَعَلَ رُسُلَهُ اولى قُوَّةٍ فى عَزآئِمِهِمْ ، وَ ضَعَفَةً فيما تَرَى الاعْيُنُ مِنْ حالاتِهِمْ ، مَعَ قَناعَةٍ تَمْلَا الْقُلوبَ وَ الْعُيونَ غِنًى ، وَ خَصاصَةٍ تَمْلَأ الأبْصارَ وَ الاسْماعَ أذًى\r\n","page_name":" 174 ","page_number":214},
  {"content":"\r\n\r\nنشسته و از شدّت گرما پاهايش را برهنه نموده و پيوسته دارد از شير آب حياط بالاى حوضچه ، آب روى پاهايش ميريزد . تا فهميد من از در وارد شدم ، شروع كرد به بد گفتن و ناسزا و فحش دادن و همينطور بدين كلمات مرا مخاطب قرار دادن .\r\nمن هم داخل اطاق نرفتم ؛ يكسره از پلّه‌هاى بام ، به بام رفتم تا در آنجا بيفتم ، ديدم اين زن صداى خود را بلند كرد و با صداى بلند بطورى كه نه تنها من بلكه همسايگان مىشنيدند به من سبّ و شتم و ناسزا گفت ، گفت و گفت و همينطور مىگفت تا حوصله‌ام تمام شد .\r\nبدون آنكه به او پرخاش كنم و يا يك كلمه جواب دهم ، از پلّه‌هاى بام به زير آمدم و از در خانه بيرون رفتم و سر به بيابان نهادم . بدون هدفى و مقصودى همينطور دارم در خيابانها ميروم ، و هيچ متوجّه خودم نيستم كه به كجا ميروم ؟ همينطور دارم ميروم .\r\nدر اين حال ناگهان ديدم من دو تا شدم : يكى سيّد هاشمى است كه مادر زن به او تعدّى ميكرده و سبّ و شتم مىنموده است ، و يكى من هستم كه بسيار عالى و مجرّد و محيط مىباشم و ابداً فحش‌هاى او به من نرسيده است ، و اصولًا به اين سيّد هاشم فحش نميداده است و مرا سبّ و شتم نمىنموده است . آن سيّد هاشم سزاوار همه گونه فحش و ناسزاست ؛ و اين سيّد هاشم كه اينك خودم مىباشم ، نه تنها سزاوار فحش نيست ، بلكه هر چه هم فحش بدهد و سبّ كند و ناسزا گويد ، به من نميرسد .\r\n\r\nعلّت حصول اوّل مرتبهء تجرّد براى حاج سيّد هاشم حدّاد\r\nدر اين حال براى من منكشف شد كه : اين حالِ بسيار خوب و سرورآفرين و شادىزا فقط در اثر تحمّل آن ناسزاها و فحشهائى است كه وى به من داده است ؛ و اطاعت از فرمان استاد مرحوم قاضى ، براى من فتح اين باب را نموده است ؛ و اگر من اطاعت او را نمىكردم و تحمّل اذيّتهاى مادر زن را نمىنمودم ،\r\n\r\n","description":"","footnote":"","page_name":" 175 ","page_number":215},
  {"content":"\r\n\r\nتا ابد همان سيّد هاشم محزون و غمگين و پريشان و ضعيف و محدود بودم .\r\nالحمد للّه كه من الآن اين سيّد هاشم هستم كه در مكانى رفيع و مقامى بس ارجمند و گرامى مىباشم ، كه گَرد خاكِ تمام غصّه‌ها و غم‌هاى دنيا بر من نمىنشيند ، و نمىتواند بنشيند .\r\nفوراً از آنجا به خانه بازگشتم ، و به روى دست و پاى مادر زنم افتادم و مىبوسيدم و مىگفتم : مبادا تو خيال كنى من الآن از آن گفتارت ناراحتم ؛ از اين پس هر چه ميخواهى به من بگو كه آنها براى من فائده دارد !\r\nمرحوم استاد بزرگ ، عارف بى بديل قرن ، بلكه به قول استاد ما : حضرت آقاى حاج سيّد هاشم كه ميفرمود « :\r\n« از صدر اسلام تا به حال ، عارفى به جامعيّت مرحوم قاضى نيامده است . »\r\n\r\nيك دستور اساسى مرحوم قاضى ، عمل كردن به روايت عُنوان بصرى بوده است\r\nبراى گذشتن از نفس امّاره ، و خواهشهاى مادّى و طبعى و شهوى و غضبى كه غالباً از كينه و حرص و شهوت و غضب و زياده روى در تلذّذات بر مىخيزد ، روايت عنوان بصرى را دستور ميدادند به شاگردان و تلامذه و مريدان سير و سلوك إلَى الله تا آن را بنويسند و بدان عمل كنند . يعنى يك دستور اساسى و مهمّ ، عمل طبق مضمون اين روايت بود . و علاوه بر اين ميفرموده‌اند بايد آن را در جيب خود داشته باشند و هفته‌اى يكى دو بار آن را مطالعه نمايند .\r\nاين روايت ، بسيار مهمّ است و حاوى مطالب جامعى در بيان كيفيّت معاشرت و خلوت ، و كيفيّت و مقدار غذا ، و كيفيّت تحصيل علم ، و كيفيّت حِلم و مقدار شكيبائى و بردبارى و تحمّل شدائد در برابر گفتار هرزه‌گويان ، و بالاخره مقام عبوديّت ، و تسليم ، و رضا ، و وصول به أعلى ذِروهء عرفان و قلّهء توحيد است . فلهذا شاگردان خود را بدون التزام به مضمون اين روايت نمىپذيرفته‌اند .\r\n\r\nمتن كامل روايت عنوان بصرى با ترجمهء آن\r\nاين روايت از حضرت امام جعفر صادق عليه السّلام منقول است ، و مجلسى\r\n\r\n","description":"","footnote":"","page_name":" 176 ","page_number":216},
  {"content":"\r\n\r\nدر كتاب « بحار الانوار » ذكر نموده است ؛ و چون دستور العمل جامعى است كه از ناحيهء آن إمام هُمام نقل شده است ، ما در اينجا عين الفاظ و عبارات روايت و به دنبال آن ترجمه‌اش را بدون اندك تصرّف ذكر مىنمائيم تا محبّين و عاشقين سلوك إلى الله از آن متمتّع گردند .\r\n17 - أَقُولُ : وَجَدْتُ بِخَطِّ شَيْخِنَا الْبَهَائِىِّ قَدَّسَ اللهُ رُوحَهُ مَا هَذَا لَفْظُهُ :\r\nقَالَ الشَّيْخُ شَمْسُ الدِّينِ مُحَمَّدُ بْنُ مَكِّىٍّ : نَقَلْتُ مِنْ خَطِّ الشَّيْخِ أَحْمَدَ الْفَرَاهَانِىِّ رَحِمَهُ اللهُ ، عَنْ عُنْوَانِ « 1 » الْبَصْرِىِّ ؛ وَ كَانَ شَيْخاً كَبِيرًا قَدْ أَتَى « 2 » عَلَيْهِ أَرْبَعٌ وَ تِسْعُونَ سَنَةً .\r\nقَالَ : كُنْتُ أَخْتَلِفُ إلَى مَالِكِ بْنِ أَنَسٍ سِنِينَ . فَلَمَّا قَدِمَ جَعْفَرٌ الصَّادِقُ عَلَيْهِ السَّلَامُ الْمَدِينَةَ اخْتَلَفْتُ إلَيْهِ ، وَ أَحْبَبْتُ أَنْ ءَاخُذَ عَنْهُ كَمَا أَخَذْتُ عَنْ مَالِكٍ .\r\n« 17 - ميگويم : من به خطّ شيخ ما : بهاء الدّين عامِلى قَدَّس الله روحَه چيزى را بدين عبارت يافتم :\r\nشيخ شمس الدّين محمّد بن مكّىّ ( شهيد اوّل ) گفت : من نقل ميكنم از خطّ شيخ احمد فراهانى رحمه الله از عُنوان بصرى ؛ و وى پيرمردى فرتوت بود كه از عمرش نود و چهار سال سپرى مىگشت . او گفت : حال من اين‌طور بود كه به نزد مالك بن أنس رفت و آمد داشتم .\r\n\r\n\r\n","description":"","footnote":"\r\n( 1 ) در « أقرب الموارد » گويد : عَنْوَنَ الكتابَ عَنْوَنَةً : كَتَب عنوانَه و يُقال : عَلْوَنَهُ و عَنَّهُ و عَنَّنَهُ و عَنّاه . و الاسْم : العُنْوان . عُنوانُ الكتابِ و عِنْوانُه و عُنْيانُهُ و عِنْيَانُهُ : سِمَتُه و ديباجَتهُ ؛ سُمّى به لانّهُ يَعِنُّ لهُ مِن ناحيَتِه . و أصلُه عُنّانٌ كَرُمّانٍ . و كُلُّ ما اسْتَدْلَلْت بشَىءٍ يُظْهِركَ على غَيرِه فعُنوانٌ لَه ؛ يُقال : الظّاهر عُنْوان الباطِن . »\r\n( 2 ) در « أقرب الموارد » گويد : أتا ( ض ) أتْياً و إتْيانًا و إتْيانَةً و مَأْتاةً و اتيًّا ( و يُكْسر ) عَلى الشّىءِ : أنفدَهُ و بَلَغ ءَاخِرَهُ و مَرَّ به . و - عَليهِ الدَّهرُ : أهْلَكهُ . »\r\n","page_name":" 177 ","page_number":217},
  {"content":"\r\n\r\nچون جعفر صادق عليه السّلام به مدينه آمد ، من به نزد او رفت و آمد كردم ، و دوست داشتم همان طورى كه از مالك تحصيل علم كرده‌ام ، از او نيز تحصيل علم نمايم . »\r\nفَقَالَ لِى يَوْمًا : إنِّى رَجُلٌ مَطْلُوبٌ وَ مَعَ ذَلِكَ لِى أَوْرَادٌ فِى كُلِّ سَاعَةٍ مِنْ ءَانَآءِ اللَيْلِ وَ النَّهَارِ ، فَلَا تَشْغَلْنِى عَنْ وِرْدِى ! وَ خُذْ عَنْ مَالِكٍ وَ اخْتَلِفْ إلَيْهِ كَمَا كُنْتَ تَخْتَلِفُ إلَيْهِ .\r\n« پس روزى آن حضرت به من گفت : من مردى هستم مورد طلب دستگاه حكومتى ( آزاد نيستم و وقتم در اختيار خودم نيست ، و جاسوسان و مفتّشان مرا مورد نظر و تحت مراقبه دارند . ) و علاوه بر اين ، من در هر ساعت از ساعات شبانه روز ، أوراد و اذكارى دارم كه بدانها مشغولم . تو مرا از وِردم و ذِكرم باز مدار ! و علومت را كه ميخواهى ، از مالك بگير و در نزد او رفت و آمد داشته باش ، همچنان كه سابقاً حالت اين‌طور بود كه به سوى وى رفت و آمد داشتى . »\r\nفَاغْتَمَمْتُ مِنْ ذَلِكَ ، وَ خَرَجْتُ مِنْ عِنْدِهِ ، وَ قُلْتُ فِى نَفْسِى : لَوْ تَفَرَّسَ فِىَّ خَيْراً لَمَا زَجَرَنِى عَنِ الاخْتِلَافِ إلَيْهِ وَ الاخْذِ عَنْهُ .\r\nفَدَخَلْتُ مَسْجِدَ الرَّسُولِ صَلَّى اللهُ عَلَيْهِ وَ ءَالِهِ وَ سَلَّمْتُ عَلَيْهِ ، ثُمَّ رَجَعْتُ مِنَ الْغَدِ إلَى الرَّوْضَةِ « 1 » وَ صَلَّيْتُ فِيهَا رَكْعَتَيْنِ وَ قُلْتُ : أَسْأَلُكَ يَا اللهُ يَا اللهُ ! أَنْ تَعْطِفَ عَلَىَّ قَلْبَ جَعْفَرٍ ، وَ تَرْزُقَنِى مِنْ عِلْمِهِ مَا أَهْتَدِى بِهِ إلَى صِرَاطِكَ الْمُسْتَقِيمِ !\r\n\r\n\r\n","description":"","footnote":"\r\n( 1 ) منظور از روضه ، مكانى است ما بين بيت مطهّر حضرت رسول أكرم صلّى الله عليه و آله و سلّم و منبر آن حضرت . كلينى در « فروع كافى » كتاب الحجّ ، باب المنبر و الرّوضة و مقام النّبىّ صلّى الله عليه و ءَاله ، ج 4 ، ص 553 تا ص 555 روايت كرده است كه رسول خدا صلّى الله عليه و آله فرمود : ما بَيْنَ بَيْتى وَ مِنْبَرى رَوْضَةٌ مِنْ رياضِ الْجَنَّةِ .\r\nاين روايت را نيز محقّق فيض كاشانى در « المحجّة البيضاء » ج 2 ، ص 187 از كتاب أسرار حجّ با لفظ : ما بَيْنَ قَبْرى وَ مِنْبَرى رَوْضَةٌ مِنْ رياضِ الْجَنَّةِ آورده است .\r\n","page_name":" 178 ","page_number":218},
  {"content":"\r\n\r\n« پس من از اين جريان غمگين گشتم و از نزد وى بيرون شدم ، و با خود گفتم : اگر حضرت در من مقدار خيرى جزئى را هم تفرّس مىنمود ، هر آينه مرا از رفت و آمد به سوى خودش ، و تحصيل علم از محضرش منع و طرد نمىكرد .\r\nپس داخل مسجد رسول الله صلّى الله عليه و إله شدم و بر آن حضرت سلام كردم . سپس فرداى آن روز به سوى روضه برگشتم و در آنجا دو ركعت نماز گزاردم و عرض كردم : اى خدا ! اى خدا ! من از تو ميخواهم تا قلب جعفر را به من متمايل فرمائى ، و از علمش به مقدارى روزى من نمائى تا بتوانم بدان ، به سوى راه مستقيم و استوارت راه يابم ! »\r\nوَ رَجَعْتُ إلَى دَارِى مُغْتَمّاً وَ لَمْ أَخْتَلِفْ إلَى مَالِكِ بْنِ أَنَسٍ لِمَا أُشْرِبَ قَلْبِى مِنْ حُبِّ جَعْفَرٍ .\r\nفَمَا خَرَجْتُ مِنْ دَارِى إلَّا إلَى الصَّلاةِ الْمَكْتُوبَةِ ، حَتَّى عِيلَ صَبْرِى .\r\nفَلَمَّا ضَاقَ صَدْرِى تَنَعَّلْتُ وَ تَرَدَّيْتُ وَ قَصَدْتُ جَعْفَراً ، وَ كَانَ بَعْدَ مَا صَلَّيْتُ الْعَصْرَ .\r\n« و با حال اندوه و غصّه به خانه‌ام باز گشتم ؛ و به جهت آنكه دلم از محبّت جعفر اشراب گرديده بود ، ديگر نزد مالك بن أنس نرفتم . بنابراين از منزلم خارج نشدم مگر براى نماز واجب ( كه بايد در مسجد با امام جماعت بجاى آورم ) تا به جائى كه صبرم تمام شد .\r\nدر اين حال كه سينه‌ام گرفته بود و حوصله‌ام به پايان رسيده بود نعلَين خود را پوشيدم و رداى خود را بر دوش افكندم و قصد زيارت و ديدار جعفر را كردم ؛ و اين هنگامى بود كه نماز عصر را بجا آورده بودم . »\r\nفَلَمَّا حَضَرْتُ بَابَ دَارِهِ اسْتَأْذَنْتُ عَلَيْهِ ، فَخَرَجَ خَادِمٌ لَهُ فَقَالَ : مَا حَاجَتُكَ ؟ !\r\nفَقُلْتُ : السَّلَامُ عَلَى الشَّرِيفِ .\r\n\r\n","description":"","footnote":"","page_name":" 179 ","page_number":219},
  {"content":"\r\n\r\nفَقَالَ : هُوَ قَائِمٌ فِى مُصَلَّاهُ . فَجَلَسْتُ بِحِذَاءِ بَابِهِ . فَمَا لَبِثْتُ إلَّا يَسِيرًا إذْ خَرَجَ خَادِمٌ فَقَالَ : ادْخُلْ عَلَى بَرَكَةِ اللهِ . فَدَخَلْتُ وَ سَلَّمْتُ عَلَيْهِ . فَرَدَّ السَّلَامَ وَ قَالَ : اجْلِسْ ! غَفَرَ اللهُ لَكَ !\r\n« پس چون به درِ خانهء حضرت رسيدم ، اذن دخول خواستم براى زيارت و ديدار حضرت . در اين حال خادمى از حضرت بيرون آمد و گفت : چه حاجت دارى ؟ !\r\nگفتم : سلام كنم بر شريف .\r\nخادم گفت : او در محلّ نماز خويش به نماز ايستاده است . پس من مقابل درِ منزل حضرت نشستم . در اين حال فقط به مقدار مختصرى درنگ نمودم كه خادمى آمد و گفت : به درون بيا تو بر بركت خداوندى ( كه به تو عنايت كند ) . من داخل شدم و بر حضرت سلام نمودم . حضرت سلام مرا پاسخ گفتند و فرمودند : بنشين ! خداوندت بيامرزد ! »\r\nفَجَلَسْتُ ، فَأَطْرَقَ مَلِيًّا ، ثُمَّ رَفَعَ رَأْسَهُ ، وَ قَالَ : أَبُو مَنْ ؟ !\r\nقُلْتُ : أَبُو عَبْدِ اللهِ !\r\nقَالَ : ثَبَّتَ اللهُ كُنْيَتَكَ وَ وَفَّقَكَ يَا أَبَا عَبْدِ اللهِ ! مَا مَسْأَلَتُكَ ؟ !\r\nفَقُلْتُ فِى نَفْسِى : لَوْ لَمْ يَكُنْ لِى مِنْ زِيَارَتِهِ وَ التَّسْلِيمِ غَيْرُ هَذَا الدُّعَاءِ لَكَانَ كَثِيراً .\r\n« پس من نشستم ، و حضرت قدرى به حال تفكّر سر به زير انداختند و سپس سر خود را بلند نمودند و گفتند : كنيه‌ات چيست ؟ !\r\nگفتم : أبو عبد الله ( پدر بندهء خدا ) !\r\nحضرت گفتند : خداوند كنيه‌ات را ثابت گرداند و تو را موفّق بدارد اى أبو عبد الله ! حاجتت چيست ؟ !\r\nمن در اين لحظه با خود گفتم : اگر براى من از اين ديدار و سلامى كه بر\r\n\r\n","description":"","footnote":"","page_name":" 180 ","page_number":220},
  {"content":"\r\n\r\nحضرت كردم غير از همين دعاى حضرت هيچ چيز دگرى نباشد ، هر آينه بسيار است . »\r\nثُمَّ رَفَعَ رَأْسَهُ ثُمَّ قَالَ : مَا مَسْأَلَتُكَ ؟ !\r\nفَقُلْتُ : سَأَلْتُ اللهَ أَنْ يَعْطِفَ قَلْبَكَ عَلَىَّ ، وَ يَرْزُقَنِى مِنْ عِلْمِكَ . وَ أَرْجُو أَنَّ اللهَ تَعَالَى أَجَابَنِى فِى الشَّرِيفِ مَا سَأَلْتُهُ .\r\nفَقَالَ : يَا أَبَا عَبْدِ اللهِ ! لَيْسَ الْعِلْمُ بِالتَّعَلُّمِ ؛ إنَّمَا هُوَ نُورٌ يَقَعُ فِى قَلْبِ مَنْ يُرِيدُ اللهُ تَبَارَكَ وَ تَعَالَى أَنْ يَهْدِيَهُ . فَإنْ أَرَدْتَ الْعِلْمَ فَاطْلُبْ أَوَّلًا فِى نَفْسِكَ حَقِيقَةَ الْعُبُودِيَّةِ ، وَ اطْلُبِ الْعِلْمَ بِاسْتِعْمَالِهِ ، وَ اسْتَفْهِمِ اللهَ يُفْهِمْكَ !\r\n« سپس حضرت سر خود را بلند نمود و گفت : چه ميخواهى ؟ !\r\nعرض كردم : از خداوند مسألت نمودم تا دلت را بر من منعطف فرمايد ، و از علمت به من روزى كند . و از خداوند اميد دارم كه آنچه را كه دربارهء حضرت شريف تو درخواست نموده‌ام به من عنايت نمايد .\r\nحضرت فرمود : اى أبا عبد الله ! علم به آموختن نيست . علم فقط نورى است كه در دل كسى كه خداوند تبارك و تعالى ارادهء هدايت او را نموده است واقع مىشود . پس اگر علم ميخواهى ، بايد در اوّلين مرحله در نزد خودت حقيقت عبوديّت را بطلبى ؛ و بواسطهء عمل كردن به علم ، طالب علم باشى ؛ و از خداوند بپرسى و استفهام نمائى تا خدايت ترا جواب دهد و بفهماند . »\r\nقُلْتُ : يَا شَرِيفُ ! فَقَالَ : قُلْ : يَا أَبَا عَبْدِ اللهِ !\r\nقُلْتُ : يَا أَبَا عَبْدِ اللهِ ! مَا حَقِيقَةُ الْعُبُودِيَّةِ ؟ !\r\nقَالَ : ثَلَاثَةُ أَشْيَآءَ : أَنْ لَا يَرَى الْعَبْدُ لِنَفْسِهِ فِيمَا خَوَّلَهُ اللهُ مِلْكاً ، لِانَّ الْعَبِيدَ لَا يَكُونُ لَهُمْ مِلْكٌ ، يَرَوْنَ الْمَالَ مَالَ اللهِ ، يَضَعُونَهُ حَيْثُ أَمَرَهُمُ اللهُ بِهِ ؛ وَ لَا يُدَبِّرَ الْعَبْدُ لِنَفْسِهِ تَدْبِيرًا ؛ وَ جُمْلَةُ اشْتِغَالِهِ فِيمَا أَمَرَهُ تَعَالَى بِهِ وَ نَهَاهُ عَنْهُ .\r\n\r\n","description":"","footnote":"","page_name":" 181 ","page_number":221},
  {"content":"\r\n\r\nفَإذَا لَمْ يَرَ الْعَبْدُ لِنَفْسِهِ فِيمَا خَوَّلَهُ اللهُ تَعَالَى مِلْكاً هَانَ عَلَيْهِ الإنْفَاقُ فِيمَا أَمَرَهُ اللهُ تَعَالَى أَنْ يُنْفِقَ فِيهِ ؛ وَ إذَا فَوَّضَ الْعَبْدُ تَدْبِيرَ نَفْسِهِ عَلَى مُدَبِّرِهِ هَانَ عَلَيْهِ مَصَائِبُ الدُّنْيَا ؛ وَ إذَا اشْتَغَلَ الْعَبْدُ بِمَا أَمَرَهُ اللهُ تَعَالَى وَ نَهَاهُ ، لَا يَتَفَرَّغُ مِنْهُمَا إلَى الْمِرَآءِ وَ الْمُبَاهَاةِ مَعَ النَّاسِ .\r\nفَإذَا أَكْرَمَ اللهُ الْعَبْدَ بِهَذِهِ الثَّلَاثَةِ هَانَ عَلَيْهِ الدُّنْيَا ، وَ إبْلِيسُ ، وَ الْخَلْقُ . وَ لَا يَطْلُبُ الدُّنْيَا تَكَاثُرا وَ تَفَاخُرًا ، وَ لَا يَطْلُبُ مَا عِنْدَ النَّاسِ عِزًّا وَ عُلُوًّا ، وَ لَا يَدَعُ أَيَّامَهُ بَاطِلًا .\r\nفَهَذَا أَوَّلُ دَرَجَةِ التُّقَى . قَالَ اللهُ تَبَارَكَ وَ تَعَالَى :\r\n تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ .  « 1 »\r\n« گفتم : اى شريف ! گفت : بگو : اى پدر بندهء خدا ( أبا عبد الله ) !\r\nگفتم : اى أبا عبد الله ! حقيقت عبوديّت كدام است ؟\r\nگفت : سه چيز است : اينكه بندهء خدا براى خودش دربارهء آنچه را كه خدا به وى سپرده است مِلكيّتى نبيند ؛ چرا كه بندگان داراى مِلك نمىباشند ، همهء اموال را مال خدا مىبينند ، و در آنجائى كه خداوند ايشان را امر نموده است كه بنهند ، ميگذارند ؛ و اينكه بندهء خدا براى خودش مصلحت انديشى و تدبير نكند ؛ و تمام مشغوليّاتش در آن منحصر شود كه خداوند او را بدان امر نموده است و يا از آن نهى فرموده است .\r\nبنابراين ، اگر بندهء خدا براى خودش مِلكيّتى را در آنچه كه خدا به او سپرده است نبيند ، انفاق نمودن در آنچه خداوند تعالى بدان امر كرده است بر او آسان مىشود . و چون بندهء خدا تدبير امور خود را به مُدبّرش بسپارد ،\r\n\r\n\r\n","description":"","footnote":"\r\n( 1 ) آيه 83 ، از سورهء 28 : القصص\r\n","page_name":" 182 ","page_number":222},
  {"content":"\r\n\r\nمصائب و مشكلات دنيا بر وى آسان ميگردد . و زمانى كه اشتغال ورزد به آنچه را كه خداوند به وى امر كرده و نهى نموده است ، ديگر فراغتى از آن دو امر نمىيابد تا مجال و فرصتى براى خودنمائى و فخريّه نمودن با مردم پيدا نمايد .\r\nپس چون خداوند ، بندهء خود را به اين سه چيز گرامى بدارد ، دنيا و ابليس و خلائق بر وى سهل و آسان ميگردد ؛ و دنبال دنيا به جهت زياده اندوزى و فخريّه و مباهات با مردم نميرود ، و آنچه را كه از جاه و جلال و منصب و مال در دست مردم مىنگرد ، آنها را به جهت عزّت و علوّ درجهء خويشتن طلب نمىنمايد ، و روزهاى خود را به بطالت و بيهوده رها نمىكند .\r\nو اينست اوّلين پلّه از نردبان تقوى . خداوند تبارك و تعالى ميفرمايد :\r\nآن سراى آخرت را ما قرار ميدهيم براى كسانى كه در زمين ارادهء بلندمنشى ندارند ، و دنبال فَساد نمىگردند ؛ و تمام مراتبِ پيروزى و سعادت در پايان كار ، انحصاراً براى مردمان با تقوى است . »\r\nقُلْتُ : يَا أَبَا عَبْدِ اللهِ ! أَوْصِنِى !\r\nقَالَ : أُوصِيكَ بِتِسْعَةِ أَشْيَآءَ ، فَإنَّهَا وَصِيَّتِى لِمُرِيدِى الطَّرِيقِ إلَى اللهِ تَعَالَى ، وَ اللهَ أَسْأَلُ أَنْ يُوَفِّقَكَ لِاسْتِعْمَالِهِ .\r\nثَلَاثَةٌ مِنْهَا فِى رِيَاضَةِ النَّفْسِ ، وَ ثَلَاثَةٌ مِنْهَا فِى الْحِلْمِ ، وَ ثَلَاثَةٌ مِنْهَا فِى الْعِلْمِ . فَاحْفَظْهَا ، وَ إيَّاكَ وَ التَّهَاوُنَ بِهَا !\r\nقَالَ عُنْوَانٌ : فَفَرَّغْتُ قَلْبِى لَهُ .\r\n« گفتم : اى أبا عبد الله ! به من سفارش و توصيه‌اى فرما !\r\nگفت : من تو را به نُه چيز وصيّت و سفارش مىنمايم ؛ زيرا كه آنها سفارش و وصيّت من است به اراده كنندگان و پويندگان راه خداوند تعالى . و از خداوند مسألت مىنمايم تا ترا در عمل به آنها توفيق مرحمت فرمايد .\r\nسه تا از آن نُه امر دربارهء تربيت و تأديب نفس است ، و سه تا از آنها دربارهء\r\n\r\n","description":"","footnote":"","page_name":" 183 ","page_number":223},
  {"content":"\r\n\r\nحلم و بردبارى است ، و سه تا از آنها دربارهء علم و دانش است . پس اى عنوان آنها را به خاطرت بسپار ، و مبادا در عمل به آنها از تو سستى و تكاهل سر زند !\r\nعنوان گفت : من دلم و انديشه‌ام را فارغ و خالى نمودم تا آنچه را كه حضرت ميفرمايد بگيرم و اخذ كنم و بدان عمل نمايم . »\r\nفَقَالَ : أَمَّا اللَوَاتِى فِى الرِّيَاضَةِ : فَإيَّاكَ أَنْ تَأْكُلَ مَا لَا تَشْتَهِيهِ ، فَإنَّهُ يُورِثُ الْحَمَاقَةَ وَ الْبَلَهَ ؛ وَ لَا تَأْكُلْ إلَّا عِنْدَ الْجُوعِ ؛ وَ إذَا أَكَلْتَ فَكُلْ حَلَالًا وَ سَمِّ اللهَ وَ اذْكُرْ حَدِيثَ الرَّسُولِ صَلَّى اللهُ عَلَيْهِ وَ ءَالِهِ :\r\nمَا مَلَا ءَادَمِىٌّ وِعَاءً شَرًّا مِنْ بَطْنِهِ ؛ فَإنْ كَانَ وَ لَا بُدَّ فَثُلْثٌ لِطَعَامِهِ وَ ثُلْثٌ لِشَرَابِهِ وَ ثُلْثٌ لِنَفَسِهِ .\r\n« پس حضرت فرمود : امّا آن چيزهائى كه راجع به تأديب نفس است آنكه : مبادا چيزى را بخورى كه بدان اشتها ندارى ، چرا كه در انسان ايجاد حماقت و نادانى مىكند ؛ و چيزى مخور مگر آنگاه كه گرسنه باشى ؛ و چون خواستى چيزى بخورى از حلال بخور و نام خدا را ببر و به خاطر آور حديث رسول اكرم صلّى الله عليه و آله را كه فرمود :\r\nهيچوقت آدمى ظرفى را بدتر از شكمش پر نكرده است . بناءً على هذا اگر بقدرى گرسنه شد كه ناچار از تناول غذا گرديد ، پس به مقدار ثُلث شكم خود را براى طعامش بگذارد ، و ثلث آن را براى آبش ، و ثلث آن را براى نفَسش . » « 1 »\r\nوَ أَمَّا اللَوَاتِى فِى الْحِلْمِ : فَمَنْ قَالَ لَكَ : إنْ قُلْتَ وَاحِدَةً سَمِعْتَ عَشْرًا فَقُلْ : إنْ قُلْتَ عَشْرًا لَمْ تَسْمَعْ وَاحِدَةً !\r\nوَ مَنْ شَتَمَكَ فَقُلْ لَهُ : إنْ كُنْتَ صَادِقاً فِيمَا تَقُولُ فَأَسْأَلُ اللهَ أَنْ يَغْفِرَ لِى ؛ وَ إنْ كُنْتَ كَاذِباً فِيمَا تَقُولُ فَاللَّهَ أَسْأَلُ أَنْ يَغْفِرَ لَكَ .\r\n\r\n\r\n","description":"","footnote":"\r\n( 1 ) از جمله گفتار حضرت حدّاد اين بود كه ميفرمودند : مقدار غذائى كه براى بدنت لازم است ، تو آن را ميخورى ؛ و زيادهء بر آن ، غذا تو را مىخورد !\r\n","page_name":" 184 ","page_number":224},
  {"content":"\r\n\r\nوَ مَنْ وَعَدَكَ بِالْخَنَى فَعِدْهُ بِالنَّصِيحَةِ وَ الرَّعَاءِ .\r\n« و امّا آن سه چيزى كه راجع به بردبارى و صبر است : پس كسى كه به تو بگويد : اگر يك كلمه بگوئى ده تا مىشنوى به او بگو : اگر ده كلمه بگوئى يكى هم نمىشنوى !\r\nو كسى كه ترا شتم و سبّ كند و ناسزا گويد ، به وى بگو : اگر در آنچه ميگوئى راست ميگوئى ، من از خدا ميخواهم تا از من درگذرد ؛ و اگر در آنچه ميگوئى دروغ ميگوئى ، پس من از خدا ميخواهم تا از تو درگذرد .\r\nو اگر كسى تو را بيم دهد كه به تو فحش خواهم داد و ناسزا خواهم گفت ، تو او را مژده بده كه من دربارهء تو خيرخواه مىباشم و مراعات تو را مىنمايم . »\r\nوَ أَمَّا اللَوَاتِى فِى الْعِلْمِ : فَاسْأَلِ الْعُلَمَاءَ مَا جَهِلْتَ ، وَ إيَّاكَ أَنْ تَسْأَلَهُمْ تَعَنُّتًا « 1 » وَ تَجْرِبَةً ؛ وَ إيَّاكَ أَنْ تَعْمَلَ بِرَأْيِكَ شَيْئاً ، وَ خُذْ بِالاحْتِياطِ فِى جَمِيعِ مَا تَجِدُ إلَيْهِ سَبِيلًا ؛ وَ اهْرُبْ مِنَ الْفُتْيَا هَرَبَكَ مِنَ الاسَدِ ، وَ لَا تَجْعَلْ رَقَبَتَكَ لِلنَّاسِ جِسْراً !\r\nقُمْ عَنِّى يَا أَبَا عَبْدِ اللهِ ! فَقَدْ نَصَحْتُ لَكَ ؛ وَ لَا تُفْسِدْ عَلَىَّ وِرْدِى ؛ فَإنِّى امْرُؤٌ ضَنِينٌ بِنَفْسِى . وَ السَّلَامُ عَلَى مَنِ اتَّبَعَ الْهُدَى . « 2 »\r\n« و امّا آن سه چيزى كه راجع به علم است : پس ، از علماء بپرس آنچه را كه نميدانى ؛ و مبادا چيزى را از آنها بپرسى تا ايشان را به لغزش افكنى و براى آزمايش و امتحان بپرسى . و مبادا كه از روى رأى خودت به كارى دست زنى ؛ و در جميع امورى كه راهى به احتياط و محافظت از وقوع در خلافِ امر دارى\r\n\r\n\r\n","description":"","footnote":"\r\n( 1 ) در « أقرب الموارد » گويد : « تَعَنَّتَه : أدْخلَ علَيه الاذَى و طَلب زَلَّتَه و مَشقَّتَه ؛ يُقال : جَاءَهُ مُتَعَنِّتاً أى طالبًا زَلَّتَه . و - فى السّؤال : سَألَه على جَهَة التَّلبيسِ علَيه ؛ و رُبَّما عُدِّى بِعَلَى . »\r\n( 2 ) « بحار الانوار » طبع حروفى مطبعهء حيدرى ، ج 1 ، ص 224 تا ص 226 كتاب العلم ، باب هفت : ءَادَاب طلبِ الْعِلم و أحكامِه ، حديث 17\r\n","page_name":" 185 ","page_number":225},
  {"content":"\r\n\r\nاحتياط را پيشهء خود ساز . و از فتوى دادن بپرهيز همانطور كه از شير درنده فرار ميكنى ؛ و گردن خود را جِسر و پل عبور براى مردم قرار نده .\r\nاى پدر بندهء خدا ( أبا عبد الله ) ديگر برخيز از نزد من ! چرا كه تحقيقاً براى تو خير خواهى كردم ؛ و ذِكر و وِرد مرا بر من فاسد مكن ، زيرا كه من مردى هستم كه روى گذشت عمر و ساعات زندگى حساب دارم ، و نگرانم از آنكه مقدارى از آن بيهوده تلف شود . و تمام مراتب سلام و سلامت خداوند براى آن كسى باد كه از هدايت پيروى مىكند ، و متابعت از پيمودن طريق مستقيم مىنمايد . »\r\nبا توجّه دقيق به مطالبى كه در اين حديث مباركُ المراد و عظيم المُفاد وارد است ، معلوم مىشود كه : در چه اوج بلندى تعليمات آيةُ الحقّ و العِرفان و سندُ التَّحقيق و الإيقان و عِمادُ البَصيرة و البُرهان : حاج سيّد على قاضى قَدّس الله تربتَه الزّكيّه استوار بوده است .\r\nدرست در راه إعراض از غَرَض‌ورزى ، و حسّ انتقام‌جوئى ، و كسر صولت نفس امّاره ، و پيدا شدن دريچه و روزنه به عالم معنى و تجرّد و ملكوت ، و بالاخره براى عرفان ذات حقّ تعالى ، و اندكاك هستى مجازى عاريتى در هستى مطلق و وجود بَحت و صِرف سرمدى و أزلى و أبدى و لا يتناهى ذات اقدسش ، اين دستورات را ميداده است . چرا كه روايت عنوان بصرى حقّاً بايد در شرح و تفصيل آن كتابها نوشته شود ، گرچه نوشته هم شده است امّا با عنوان شرح و به نام شرح روايت عنوان بصرى نيامده است . مگر كتاب ارزشمند و عاليقدر « إحيآءُ الإحيآءِ » فيض كاشانى كه به نام « المَحَجّةُ البَيضآء » است ، و يا « جامعُ السّعادات » حاج ملّا مهدى نراقى جدّ بزرگوار ما ، و يا كتاب « عُدّة الدّاعى » و غيرها ، بالحمل الشّائع الصّناعى غير از شرح و تفصيل اين مطالب ارزشمند است ؟ !\r\nحضرت صادق در اين روايت استشهاد به آيه مباركه ميفرمايند كه :  تِلْكَ * \r\n\r\n","description":"","footnote":"","page_name":" 186 ","page_number":226},
  {"content":"\r\n\r\n الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ . \r\nيعنى : اى سيّد هاشم ! اگر تو طالب عالَم نور و تجرّد و سراى باقى و جاويدان لقاءِ الهى ، و ورود در حرم امن و امان او هستى ، اگر دنبال رضاى محبوب ميگردى و عرفان ذات اقدس او را سرلوحهء برنامه‌ات قرار داده‌اى ، اگر جدّاً عاشق او مىباشى و ميخواهى به معشوقت و اصل گردى و كامياب شوى ، راهى جز عدم بزرگ پروازى و دست شستن از فساد در روى زمين نيست .\r\n\r\nتعاليم مرحوم قاضى از حضرت صادق عليه السّلام ، و آن از قرآن است\r\nاگر ميخواهى جدّاً به آن مقام منيع راه يا بى ، بايد از آزار مادر زنت صرف نظر كنى ؛ و الّا اگر جواب او را ميدادى و وى را به جزايش ميرسانيدى ، يا زنت را طلاق ميدادى ، گرچه حقّ شرعى تو بود امّا بدين مقام نمىرسيدى . اين شرع أعلى ، اين جهاد أكبر ، و اين هجرت كبرى است ؛ و درست بايد طبق اين دستورات عمل كرد تا بدان و اصل شد .\r\n\r\nتعاليم حضرت صادق عليه السّلام متّخذ از آيات معجزه‌آساى قرآن جاويدان است\r\nدستورات امام جعفر صادق عليه السّلام در اين روايت نيز متَّخذ از آيات معجزه‌آساى قرآن كريم است ، آنجا كه ميفرمايد :\r\n خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ .  « 1 »\r\n« عفو و اغماض را پيشهء خود كن ؛ و به كار ستودهء شناخته شده مردم را امر كن ؛ و از مردمان جاهل روى گردان ! »\r\nيا آنجا كه ميفرمايد :\r\n وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً .  « 2 »\r\n\r\n\r\n","description":"","footnote":"\r\n( 1 ) آيه 199 ، از سورهء 7 : الاعراف\r\n( 2 ) آيه 63 ، از سورهء 25 : الفرقان\r\n","page_name":" 187 ","page_number":227},
  {"content":"\r\n\r\n« و بندگانى كه به خداوند رحمن نسبت دارند ، كسانى مىباشند كه در روى زمين به نرمى و آرامى و سبكى راه ميروند ، و در وقتىكه مردمان جاهل با ايشان مخاطبه و مواجهه داشته باشند ، با مسالمت و سلامتى در ميگذرند . »\r\nتا ميرسد به اينجا كه ميفرمايد :\r\n وَ الَّذِينَ لا يَشْهَدُونَ الزُّورَ وَ إِذا مَرُّوا بِاللَّغْوِ مَرُّوا كِراماً .  « 1 »\r\n« و كسانى مىباشند كه در محلّهاى باطل و ناحقّ حضور بهم نميرسانند . و چون عبور و مرورشان به امر لغو و بيهوده و غلط بيفتد ، بزرگوارانه و كريمانه عبور و مرور مىكنند . »\r\nما در قرآن مجيد داريم كه :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  . « 2 »\r\n« شما هيچگاه به نيكى و خوبى نخواهيد رسيد مگر آن وقتىكه از آنچه را كه دوست ميداريد ، در سبيل وصول بدان نيكى انفاق كنيد ! » رسيدن به لقاى أحديّت و مشاهدهء جمال و جلال أزلى كه بهترين اقسام بِرّ و نيكوئى است ، البتّه و البتّه ميسور نخواهد شد مگر آنكه در راه وصول بدين هدف أعلى و مقصد أسنى ، سالك راه خدا از آنچه را كه دوست دارد صرف نظر كند و انفاق نمايد .\r\nدعوا كردن و شتم و ناسزا دادنِ ناسزاگو و شَتّام و سَبّاب ، از غرائز طبيعى انسان است . طبعاً هر كس ميخواهد حقّ خود را اثبات كند ، و در مقام سزا و پاداش دشنام دهنده برآيد ؛ و ليكن اين خواستها همه ناشى از ميول نفسانيّه است ، و تا انسان از ميل نفس و آثار نفس نگذرد به ماوراء نفس نخواهد رسيد . تجرّد از هوى و هوس ، تجرّد از ميول نفسانيّه است ؛ و با اصرار و ابرام در مشتهيات نفسانيّه و لذائذ طبيعيّه و انغمار در شهوات حيوانيّه و أوهام شيطانيّه و غضب‌هاى سَبُعيّه ، محال است انسان به مقام تجرّد برسد .\r\n\r\n\r\n","description":"","footnote":"\r\n( 1 ) آيه 72 ، از سورهء 25 : الفرقان\r\n( 2 ) صدر آيه 92 ، از سورهء 3 : ءَال عمران\r\n","page_name":" 188 ","page_number":228},
  {"content":"\r\n\r\nاين ، جمع ميان متناقضين است . تجرّد يعنى تجرّد از نفس و آثار نفسانيّه ؛ و اصرار بر مشتهيات آن يعنى اصرار بر ابقاء نفس و آثار نفسانيّه . و اين دو كاملًا در دو جهت متعاكس واقع‌اند . بايد از خواهشهاى نفسانى رفع يد كرد تا جمال عالم‌آراى ماوراء نفس متجلّى گردد .\r\n\r\nحضرت آقا حاج سيّد هاشم حدّاد بسيارى از كارهاى نيكو را از حظوظ نفسانيّه مىشمردند ، چون نفس از آن لذّت مىبرد\r\nحضرت آقا حاج سيّد هاشم بسيارى از كارهاى نيكو را از حظوظ نفسانيّه مىشمردند ، چون نفس . . .\r\nميفرمودند : غالباً مجالسى را كه بعضى از سالكين تشكيل ميدهند و در آنها شعر ميخوانند ، از حظوظ نفس است ؛ گرچه لذّت معنوى برند ، امّا حظّ نفس است . بسيارى از اذكار و اوراد را مردم براى أغراض نفسانى و حظوظ آن بجاى مىآورند .\r\nقرآنى را كه تلاوت مىكنند ، اگر به زيبائى جلد و ورق و خطّ توجّه داشته باشند ، و يا بر روى رَحل مشبّك بخوانند و آن رحل مؤثّر در حالت قرائتشان باشد ، حظوظ نفس است . سجّادهء ساده و سفيد مطلوب است ؛ سجّاده‌هاى زيبا و منقّش و ملوّن ، حظوظ نفس است . تربت سيّد الشّهداء عليه السّلام اگر به صورت مُهرهاى معمولى گرچه ناصاف باشد ، تربت است ؛ ولى اگر صاف بودن آن مدّ نظر گرفته شود حظوظ نفس است ؛ و بايد درست ملاحظه كرد كه شيطان تا به كجا دائرهء مأموريّت خود را توسعه داده ، و در سجده گاه مؤمن شيعه آن هم بر روى تربت پاك آن زمين مقدّس ، دوست دارد اثر خود را بجاى گذارد . تسبيحهاى زيبا كه در ذكر انسان مؤثّر است ، همگى حظوظ نفس است ؛ و هكذا عِمامه و عبا و رِدا و غيرها از آن چيزهائى كه در عبادت و نماز و دعا و زيارت و تلاوت و ذكر و ورد مؤمن مؤثّر باشد .\r\nميفرمودند : خواستن خوابها و رؤياهاى معنوى و روحانى ، از حظوظ نفس است . طلبيدن مكاشفات و اتّصال با عالم غيب و اطّلاع بر ضمائر و عبور\r\n\r\n","description":"","footnote":"","page_name":" 189 ","page_number":229},
  {"content":"\r\n\r\nاز آب و هوا و آتش و تصرّف در موادّ كائنات و شفا دادن مريضان ، همگى حظوظ نفس‌اند .\r\n\r\nحاج سيّد هاشم : مردم چرا مكاشفه مىخواهند ؟ عالَم سراسرش مكاشفه است\r\nميفرمودند : من تعجّب ميكنم از اين دسته از سالكين كه مكاشفه ميخواهند ! چشم باز كنند ، همهء اين عالم مكاشفات است . مكاشفه تنها ديدن صورت در زاويه به صورت خاصّ يا حالت استثنائى نيست ؛ هر چه كشف از اراده و اختيار و علم و قدرت و حيات حضرت حقّ كند مكاشفه است . چشم باز كن و بنگر كه اين عالم خارج ، هر ذرّه‌اش مكاشفه است ، و حاوى عجائب و غرائب كه فكر را به منتهاى آن دسترس نيست .\r\nاگر كسى در راه سير و سلوك و بطور كلّى غير از اين راه ، غير از خدا چيزى را بخواهد ، خداوند را نخواسته است ؛ و همان خواست او كه نفسانى است مانع از وصول وى به ذات اقدس حقّ خواهد شد . اگر بهشت بخواهى و يا حوريّه و غِلمان بطلبى ، خدا را طلب ننموده‌اى ! اگر مقامات و درجات بخواهى ، ممكنست خداوند به تو مرحمت كند ، ولى خداى را نخواسته‌اى و در همان مقام و درجه ميخكوب شده‌اى ، و ارتقاء از آن درجه براى تو محال است . چون خودت نخواسته‌اى و نطلبيده‌اى !\r\nاگر جبرئيل فى المثل نزد تو آيد و بگويد : هر چه ميخواهى بخواه ! از درجات و مقامات و سيطرهء بر جنّت و جحيم و خُلَّت حضرت ابراهيم و مقام شفاعت كبراى محمّد صلّى الله عليه و آله و سلّم و محبّت آن پيامبر عظيم را ، تو بگو : من بنده‌ام . بنده خواست ندارد . خداى من براى من هر چه بخواهد آن مطلوب است . من اگر بخواهم به همين مقدار خواست كه مال من است و متعلّق به من است از ساحت عبوديّت خود قدم بيرون نهاده‌ام ، و گام در ساحت عِزّ ربوبى نهاده‌ام ؛ چرا كه خواست و اختيار اختصاص به او دارد .\r\n وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ سُبْحانَ اللَّهِ وَ \r\n\r\n","description":"","footnote":"","page_name":" 190 ","page_number":230},
  {"content":"\r\n\r\n تَعالى عَمَّا يُشْرِكُونَ .  « 1 »\r\n« و پروردگار تو آنچه را كه بخواهد مىآفريند و اختيار مىكند . براى اين مردم ممكن الوجود اختيار و انتخابى نيست . منزّه و عالى مرتبه است خداوند ، از شركى كه به او مىآورند . »\r\nحتّى نگو : من خدا را ميخواهم ! تو چه كسى هستى كه خدا را بخواهى ؟ ! تو نتوانسته‌اى و نخواهى توانست او را بخواهى و طلب كنى ! او لا محدود و تو محدودى ! و طلب تو كه با نفس تو و ناشى از نفس توست محدود است ؛ و هرگز با آن ، خداوند را كه لا يتناهى است نمىتوانى بخواهى و طلب كنى ! چرا كه آن خداى مطلوب تو در چارچوب طلب توست ، و محدود و مقيّد به خواست توست ، و وارد در ظرف نفس توست به علّت طلب تو . بنابراين آن خدا ، خدا نيست . آن ، خداى متصوَّر و متخيَّل و متوهَّمِ به صورت و وَهم و خيال توست ، و در حقيقت ، نفس توست كه آن را خداى پنداشته‌اى !\r\nبناءً علَى هذا دست از طلب خود بردار ! و با خود اين آرزو را به گور ببر كه بتوانى خداوند را ببينى و يا به لقاى او برسى و يا او را طلب كنى ! تو خودت را از طلب بيرون بياور ، و از خواست و طلبت كه تا به حال داشته‌اى صرف نظر كن و خودت را به خدا بسپار ؛ بگذار او براى تو بخواهد ، و او براى تو طلب كند !\r\nدر اين صورت ديگر تو به خدا نرسيده‌اى همانطور كه نرسيده بودى و نخواهى رسيد . امّا چون از طلب و خواست بيرون شدى و زمامت را به دست او سپردى ، و او ترا در معارج و مدارج كمال كه حقيقتش سير إلى الله با فناى مراحل و منازل و آثار نفس و بالاخره اندكاك و فناى تمام هستى و وجودت در هستى و وجود ذات اقدس وى مىباشد سير داد ، خدا خدا را شناخته است ، نه\r\n\r\n\r\n","description":"","footnote":"\r\n( 1 ) آيه 68 ، از سورهء 28 : القصص\r\n","page_name":" 191 ","page_number":231},
  {"content":"\r\n\r\nتو خدا را !\r\n\r\nمراد از عرفان خداوند ، فناء در ذات اوست ؛ خداست كه خود را مىشناسد\r\nوصولِ ممكن به واجب محال است . در آنجا دو چيز بودن محال است . ممكن و واجب و وصول همهء اينها ضمّ و ضميمه است كه مستلزم تركيب ذات اقدسش بوده و بالاخره سر از حدوث وى در مىآورد ، و اين منافات با قِدَم او دارد .\r\nامّا فناى مطلق ، و اندكاك عبد در ذات او ، و از بين رفتن و نيست شدن او در جلال و جمال او ، اين چه اشكالى دارد ؟ !\r\nولى بايد دانست كه : در آن ذات بَحت و صِرف و غير متناهى ، بنده‌اى نمىتواند برود گرچه فانى شود ؛ چرا كه عنوان بنده ، و عنوان فناى بنده را هم ذات وى نمىپذيرد . در آنجا غير ذات چيزى نيست ؛ نه بنده است ، و نه فناى او . آنجا ذات است ؛ و ذات ، ذات است . آنجا خداست ، و خدا خداست .\r\nكَانَ اللهُ وَ لَمْ يَكُنْ مَعَهُ شَىْءٌ ، وَ الآنَ كَمَا كَانَ . « 1 »\r\n\r\n\r\n","description":"","footnote":"\r\n( 1 ) ذكر مسانيد روايت « كانَ اللهُ وَ لَم يَكُنْ مَعَهُ شَىْءٌ ، وَ الآنَ كَما كانَ »\r\nمرحوم صدوق در كتاب « توحيد » باب نفى المكان و الزّمان و الحركة عنه تعالى ص 178 و 179 ؛ و مرحوم ملّا محسن فيض در كتاب « وافى » ج 1 ، از طبع حروفى اصفهان ، مكتبة الإمام أمير المؤمنين عليه السّلام در ابواب معرفة الله ، بابُ إحاطتِه بكلِّ شيء ، ص 403 ؛ و مرحوم مجلسى در كتاب « بحار الانوار » طبع حروفى ، ج 3 ، در كتاب توحيد ، باب 14 : نفى الزّمان و المكان و الحركة و الانتقال عنه تعالى ، ص 327 ، حديث 27 ؛ و اين دو نفر از « توحيد » صدوق ، و صدوق از علىّ بن أحمد بن محمّد بن عمران دَقّاق از محمّد بن أبى عبد الله كوفى از محمّد بن إسمعيل برمكى از علىّ بن عبّاس از حسن بن راشد از يعقوب ابن جعفر جعفرى از أبى ابراهيم موسى بن جعفر عليهما السّلام روايت مىكند كه :\r\nأنَّهُ قالَ : إنَّ اللهَ تَبارَكَ وَ تَعالَى كانَ لَمْ يَزَلْ بِلا زَمانٍ وَ لا مَكانٍ ، وَ هُوَ الآنَ كَما كانَ ؛ لا يَخْلو مِنْهُ مَكانٌ ، وَ لا يَشْغَلُ ( در « وافى » و « بحار » : لا يَشْتَغِلُ ) بِهِ مَكانٌ ، وَ لَا يَحِلُّ فى مَكانٍ . ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا ؛ لَيْسَ بَيْنَهُ وَ بَيْنَ خَلْقِهِ حِجابٌ غَيْرُ خَلْقِهِ ؛ احْتَجَبَ بِغَيْرِ حِجابٍ مَحْجوبٍ ؛ وَ اسْتَتَرَ بِغَيْرِ سِتْرٍ مَسْتورٍ ؛ لا إلَهَ إلّا هُوَ الْكَبيرُ الْمُتَعالِ .\r\nحضرت استاذنا العلّامة آية الله طباطبائى قدَّس الله نفسَه الشّريفة در كتاب « توحيد » نسخهء خطّى حقير ، ص 6 آورده‌اند كه : كَما فى حَديثِ موسَى بْنِ جَعْفَرٍ عَلَيْهِما السَّلامُ :\r\n","page_name":" 192 ","page_number":232},
  {"content":"\r\n\r\n« خداوند بود و با او چيزى نبود ، و اينك هم خداوند به همانطور كه بوده است مىباشد . »\r\nهمه بايد بدانند كه مراد از لفظ وصول و لقاء و عرفان ذات أحدى ، يك نحو معانىاى نيست كه مستلزم دوئيّت و بينونت باشد . مراد از معرفت و مشاهده و لقاء و أمثالها ، همگى اندكاك و مقام فناى مطلق است ؛ به سبب آنكه خداست فقط كه به خود معرفت دارد و معرفت غير او به او مستحيل است .\r\n\r\n\r\n","description":"","footnote":"\r\n- كانَ اللهُ وَ لا شَىْءَ مَعَهُ ؛ وَ هُوَ الآنَ كَما كانَ . »\r\nو در « جامع الاسرار » مرحوم سيّد حيدر آملى در دو جا اين عبارت را ذكر فرموده است كه : كانَ اللهُ وَ لَمْ يَكُنْ مَعَهُ شَىْءٌ وَ الآنَ كَما كانَ . اوّل در صفحهء 56 ، شمارهء 112 در اصل اوّل قاعدهء اولى : « و بالنَّظر إلى هَذا المَقامِ قالَ أربابُ الكَشف و الشُّهودِ : التَّوحيدُ إسقاطُ الإضافاتِ ؛ و قالَ النَّبى صلَّى الله عليه و ءَالِهِ و سلَّم : كانَ اللهُ وَ لَمْ يَكُنْ مَعَهُ شَىْءٌ . و قالَ الْعارفُ : ( و هُوَ ) الآنَ كما كانَ ؛ لِانَّ الإضافاتِ غَيرُ مَوجودةٍ كَما مَرَّ . و أيضًا « كانَ » فى كَلامِ النَّبىّ صَلّى اللهُ عليه و ءَالِه و سلَّم بِمَعنى الحالِ ، لا بِمَعنَى الْماضى ؛ مِثلَ كَانَ اللهُ غَفُورًا رَحِيمًا . »\r\nدوّم در اصل سوّم ، ص 696 ، شمارهء 181 : لانَّه تعالَى دآئِمًا ( هُوَ ) عَلى تَنَزُّهِهِ الذّاتىِّ و تَقدُّسِه الازَلىِّ ؛ لقَوله عليه السّلام : كانَ اللهُ وَ لَمْ يَكُنْ مَعَهُ شَىْءٌ ، وَ لِقول ( بَعْضِ ) عارِفى امَّتِه : و الآنَ كَما كانَ . » و مراد از بعض عارِفى امّتِه حضرت موسى بن جعفر عليهما السّلام مىباشند .\r\nدر « كلمات مكنونهء » فيض طبع حروفى در ضمن كلمةٌ فيها اشارةٌ إلى لِمّيّةِ الإيجاد و أنّه أمرٌ إعتبارىٌّ ، ص 33 وارد است كه : « و چون تعيّن امرى اعتبارى است ، ظهور آن بواسطهء نورى است كه در مراتب سارى است . جُنَيد كه حديث كانَ اللهُ وَ لَمْ يَكُنْ مَعَهُ شَىْءٌ شنيد ، گفت : الآنَ كَما كانَ . و همانا اين ضميمه در حديث مندرج است و كانَ اللهُ در آن ، از قبيل  وَ كانَ اللَّهُ عَلِيماً حَكِيماً  است . »\r\nو چون در « بحار الانوار » طبع حروفى حيدرى ، ج 4 ( كتاب توحيد ، باب 4 از أبواب أسمائه تعالَى ) حديث 34 ، ص 305 مرحوم مجلسى 8 بيت از أمير المؤمنين عليه السّلام را از « توحيد » صدوق در پاسخ ذعلب نقل مىكند كه در پايان خطبه‌اى بيان فرموده‌اند و اوّل آنها اينست :\r\n وَ لَم يَزَلْ سَيّدى بِالْحَمْدِ مَعروفاً * وَ لَم يَزَلْ سَيّدى بِالْجودِ مَوصوفاً \r\nحضرت استاذنا العلّامة در تعليقه فرموده‌اند : الاشعارُ مِنْ أحْسنِ الدَّليل علَى أنَّ الْخِلقَةَ غَيرُ مُنقطِعَةٍ مِن حَيثُ أوّلِها ، كَما أنَّها كَذلكَ مِن حيثُ ءَاخِرِها . »\r\n","page_name":" 193 ","page_number":233},
  {"content":"\r\n\r\nافرادى كه به فناى مطلق نرسيده‌اند ، او را نشناخته‌اند ؛ چرا كه محدود ، غير محدود را نمىشناسد . و افرادى كه به فناى مطلق رسيده‌اند ، وجودى ندارند تا او را بشناسند ؛ وجود ، يك وجود بيش نيست ، و آن وجود حقّ است جَلّ و عَلا . اوست كه خودش را مىشناسد .\r\nاو اوّلًا خود را شناخته بود ، و اينك هم خود را مىشناسد ؛ وَ الآن كَمَا كَانَ .\r\n\r\nغايت و نهايت سير انسان و تمامى موجودات\r\nنهايت سير هر موجودى ، فناى در موجود برتر و بالاتر از خود است . يعنى فناى هر ظهورى در مُظهِر خود ، و هر معلولى در علّت خود . و نهايت سير انسان كامل كه همهء قوا و استعدادهاى خود را به فعليّت رسانيده است ، فناى در ذات أحديّت است ، و فناى در ذات الله است ، و فناى در هُوَ است ، و فناى در ما لا اسْمَ لَهُ و لا رَسْمَ لَهُ مىباشد .\r\nاينست غايت سير هر موجودى ، و غايت سير متصوَّر در انسان كامل ، و غايت سير أنبياء و مرسلين و أئمّهء طيّبين صلواتُ الله و سلامُه عليهم أجمعين ، و منظور و مراد صحيح از معرفت و نتيجهء سلوك و سير به سوى مقام مقدّس او جلَّ شأنُه ، و سير عملى عرفانى ، و بحثهاى علمى عرفاءِ بالله عَلَتْ أسْماؤُهُم ؛ نه چيز ديگر . فَتأمَّلْ يا أخى فى هَذا المَقامِ ، فَإنَّه مِن مَزالِّ الاقْدامِ . وَهبَكَ اللهُ هَذا بِمحمَّدٍ وَ ءَالِهِ أجمعينَ . « 1 »\r\n\r\n\r\n","description":"","footnote":"\r\n( 1 ) شايد اشاره به همين معنى باشد دو بيت صدر المتألّهين شيرازى كه در عشق و عرفان به خداوند سروده است :\r\n آنان كه ره دوست گزيدند همه * در كوى شهادت آرميدند همه\r\nدر معركهء دو كون ، فتح از عشق است * هر چند سپاه او شهيدند همه \r\nگويند وى شعرى به زبان پارسى غير از اين دو بيت نسروده است ؛ و ليكن در « تفسير سورهء سجده » ص 10 ، ابياتى در عظمت قرآن ، و در ص 34 ، ابياتى در عظمت رسول خدا و ربطش با روز جمعه به فارسى ذكر نموده است و گفته است : اين أشعار را خودم در وقت حال سروده‌ام .\r\n","page_name":" 194 ","page_number":234},
  {"content":"\r\n\r\n\r\nتشرّف حاج سيّد هاشم حدّاد به زيارت مرقد مطهّر حضرت امام ثامن ضامن : علىّ بن موسى الرّضا عليه السّلام و اقامهء ده روز در آن بلد مبارك\r\nتشرّف حاج سيّد هاشم حدّاد به زيارت مرقد مطهّر حضرت امام ثامن ضامن : علىّ بن موسى الرّضا عليه السّلام و اقامهء ده روز در آن بلد مبارك\r\nحضرت آقا حاج سيّد هاشم آمادهء سفر به صوب خراسان شدند . خودشان ميل داشتند با اتوبوسهاى معمولى مشرّف شوند ، ولى زوجهء ايشان امّ مهدى كه در مدّت عمرش طيّاره سوار نشده بود اصرار داشت با هواپيما از طهران به مشهد مشرّف شوند ، و ايشان هم با عيال موافقت كردند . بنابراين ، اين دو نفر با طيّاره ، و بقيّهء همراهان و رفقا كه مجموعاً از طهران و غيره قريب پانزده نفر بودند با اتومبيل براى زيارت تشرّف حاصل نمودند .\r\nلا يخفى آنكه حقير به همراه خود ، بناى آوردن دو طفل بزرگتر خود : اوّلى سيّد محمّد صادق كه 13 سال داشت و دوّمى سيّد محمّد محسن كه 5 / 11 سال داشت را داشتم ؛ نه كوچكتر از آنها را كه به نام سيّد أبو الحسن است و 8 سال داشت . زيرا آن دو تقريباً ميتوانستند خود را اداره كنند ، و ليكن اين طفل كوچك مشكل بود . فلهذا چون بليط اتوبوس با رفقا تهيّه شد ، براى آن دو تهيّه شد نه براى اين .\r\nچون حضرت آقاى حدّاد مطّلع شدند فرمودند : سيّد محمّد حسين ! چرا براى سيّد أبو الحسن بليط نگرفتى ؟ ! عرض كردم : اين كوچك است ؛ پيش مادرش مىماند ! فرمودند : نه سيّد أبو الحسن بزرگ است ؛ براى او هم تهيّهء بليط بنما !\r\nعرض كردم : چشم ! براى او هم بليط تهيّه شد . و ما با رفقا با ماشين ، وقتى وارد شديم كه آقا وارد شده بودند . و جناب صديق ارجمند آقاى حاج عبد الجليل مُحْيى أبو أحمد در مشهد با عيالاتشان وارد ، و محلّى را مستقلّا براى\r\n\r\n","description":"","footnote":"","page_name":" 195 ","page_number":235},
  {"content":"\r\n\r\nحضرت آقا و خودشان تهيّه نموده بودند .\r\nآن محلّ گرچه نسبةً واسع بود ، امّا براى جميع رفقا قدرى ضيق بود . فلهذا مكان ديگرى را هم ضميمه نمودند و حضرت آقا در اين مدّت ده روز در هر دو محلّ رفت و آمد و تردّد داشتند .\r\n\r\nهفت شوط طواف حاج سيّد هاشم بر دور ضريح حضرت امام رضا عليه السّلام\r\nقاعدهء حضرت آقا اين بود كه در هنگام تشرّف به حرم مطهّر غسل ميكردند ؛ و در وقت ورود ، هميشه درِ صحن را مىبوسيدند و پس از آن ، درِ كفشدارى و درِ رواق و درِ حرم را مىبوسيدند ؛ و پس از اذن دخول ، عتبهء مباركه را مىبوسيدند و وارد مىشدند و بدون خواندن زيارت ، اوّل هفت شوط طواف از جانب چپ مىنمودند ، سپس زيارت مىنمودند ، و در بالاى سر و يا هر محلّى كه ممكن بود نماز ميگزاردند .\r\nو حقير هم با جميع رفقائى كه با ايشان مشرّف مىشديم ، در معيّت ايشان به همين نحوه و كيفيّت چهارچوب درها را مىبوسيديم ، و هفت شوط طواف مىنموديم و سپس زيارت و نماز زيارت را بجاى مىآورديم .\r\n\r\nفعل اولياء خدا حجّت است\r\nو چون فعل أولياى خدا حجّت است ، تا به حال رويّهء حقير هم در زيارت ، از بوسيدن درها و طواف به همين نحوه بوده است . يعنى تا زماني كه دور ضريح مطهّر را حائل نگذارده بودند كه قسمت مردها از زنها مجزّا گردد ، تقريباً مدّت چهارده سال ، حقير تابستانها و بعضى اوقات ديگر چون شهر رجب ، و يا احياناً بيست و سوّم ذىالقعدة الحرام كه توفيق زيارت عنايت مىشد ، دور قبر مطهّر همين هفت شوط طواف را مىنمودم ؛ و بناءً بر متابعت از حضرت آقاى حدّاد مطلب چنين بوده است .\r\nو امّا براى توضيح اين مطلب ، چه دربارهء طواف ، و چه دربارهء بوسيدن عَتَبهء مباركه براى سائر اخوان دينى و أخِلّاءِ روحانى ناچارم از اينكه بحثى فقهى در اين باره بنمايم ، تا جواز طواف ، و جواز بوسيدن عتبه در هر يك از مراقد شريفهء ائمّهء\r\n\r\n","description":"","footnote":"","page_name":" 196 ","page_number":236},
  {"content":"\r\n\r\nطاهرين سلام الله عليهم أجمعين مُبَرهن گردد .\r\n\r\nبحث فقهى دربارهء جواز طواف دور ضريح مطهّر ائمّهء أطهار سلام الله عليهم\r\nبحث فقهى دربارهء جواز طواف دور ضريح مطهّر أئمّهء أطهار سلام الله عليهم\r\nأقول : شيخ حُرّ عامِلىّ عامَله الله بلُطفِه در كتاب مَزار « وسائل الشّيعة » ج 2 ، از طبع امير بهادر ، ص 411 ، بابى را در عدم جواز طواف به قبور منعقد ساخته است و دو روايت در عدم جواز ذكر كرده است .\r\nاوّل : مُحَمَّدُ بْنُ عَلِىِّ بْنِ الْحُسَيْنِ فِى « الْعِلَلِ » عَنْ أَبِيهِ عَنْ سَعْدِ بْنِ عَبْدِ اللهِ عَنْ أَحْمَدَ بْنِ مُحَمَّدِ بْنِ عِيسَى عَنْ مُحَمَّدِ بْنِ أَبِى عُمَيْرٍ عَنْ حَمَّادٍ عَنِ الْحَلَبِىِّ عَنْ أَبِى عَبْدِ اللهِ عَلَيْهِ السَّلَامُ ، قَالَ : لَا تَشْرَبْ وَ أَنْتَ قَائِمٌ ، وَ لَا تَطُفْ بِقَبْرٍ ، وَ لَا تَبُلْ فِى مَآءٍ نَقِيعٍ . فَإنَّ مَنْ فَعَلَ ذَلِكَ فَأَصَابَهُ شَىْءٌ فَلَا يَلُومَنَّ إلَّا نَفْسَهُ - الحديثَ .\r\nو تتمّه‌اش اينست : وَ مَنْ فَعَلَ شَيْئاً مِنْ ذَلِكَ ، لَمْ يَكُنْ يُفارِقُهُ إلَّا مَا شَاءَ اللهُ .\r\nدوّم : مُحَمَّدُ بْنُ يَعْقُوبَ عَنْ عِدَّةٍ مِنْ أَصْحَابِنَا عَنْ سَهْلِ بْنِ زِيَادٍ ، عَنْ أَحْمَدَ بْنِ مُحَمَّدِ بْنِ أَبِى نَصْرٍ عَنْ صَفْوَانَ عَنِ الْعَلَاءِ عَنْ مُحَمَّدِ بْنِ مُسْلِمٍ عَنْ أَحَدِهِمَا عَلَيْهِمَا السَّلَامُ أَنَّهُ قَالَ : لَا تَشْرَبْ وَ أَنْتَ قَائِمٌ ، وَ لَا تَبُلْ فِى مَآءٍ نَقِيعٍ ، وَ لَا تَطُفْ بِقَبْرٍ - الحديثَ .\r\nو أقول : اين دو روايت گرچه از جهت سند قوىّ است ؛ زيرا هر دو تاى آنها صحيحه است ؛ امّا از جهت دلالت نه تنها راجع به طواف به معنى دور زدن نيست ، بلكه أجنبىّ از مقام است بالكلّيّه .\r\nمراد از طوف به قبر در اين دو حديث ، غائط كردن است ، نه طواف نمودن و دور زدن . شاهد بر اين كلام عبارت طريحى در « مجمع البحرين » است كه در\r\n\r\n","description":"","footnote":"","page_name":" 197 ","page_number":237},
  {"content":"\r\n\r\nمادّهء طواف گويد : « و الطَّوفُ : الغائِطُ ؛ و مِنه الخبرُ : لَا يُصَلِّ أَحَدُكُم وَ هُوَ يُدافِعُ الطَّوْفَ . و مِنه الحديثُ : لَا تَبُلْ فِى مُسْتَنْقَعٍ ، وَ لَا تَطُفْ بِقَبْرٍ ! »\r\nو علاوه بر اين ، مناسبت فقرات حديث ، ميان ايستاده آب خوردن و بول كردن در آب راكد و گودالهائى كه در آنها آب جمع شده است ، و ميان غائط كردن بر قبور است ؛ نه دور گشتن و طواف نمودن .\r\nبخصوص تعليلى كه در روايت اوّل براى مرتكب اين امور مىآورد كه : فَإنْ أَصَابَهُ شَىْءٌ فَلَا يَلُومَنَّ إلَّا نَفْسَهُ مناسب با غائط نمودن است كه عملى است كسى انجام ميدهد و چه بسا دچار عقرب زدگى و يا مار زدگى مىشود ، بخصوص در ازمنه‌اى كه غائط نمودن روى قبور در قبرستانها متداول بوده است و مار و عقرب و سائر حشرات و هَوامّ زمينى هم در قبرستانها فراوان بوده است . علاوه بر اينكه غائط نمودن روى قبور مؤمنين ، موجب هتك احترام و عدم نزول ملائكه است .\r\nعلاوه بر اين گفتار ما ، شاهد و يا دليل بر جواز طواف ، روايت ديگرى است كه در « وسائل » ذكر مىكند :\r\nوَ ( مُحَمَّدُ بْنُ يَعْقُوبَ ) عَنْ مُحَمَّدِ بْنِ يَحْيَى عَنْ أَحْمَدَ بْنِ مُحَمَّدٍ عَنْ مُحَمَّدِ بْنِ الْحَسَنِ عَنْ أَحْمَدَ بْنِ الْحُسَيْنِ عَنْ مُحَمَّدِ بْنِ الطَّيِّبِ عَنْ عَبْدِ الْوَهَّابِ بْنِ مَنْصُورٍ عَنْ مُحَمَّدِ بْنِ أَبِى الْعَلَاءِ عَنْ يَحْيَى بْنِ أَكْثَمَ فِى حَدِيثٍ :\r\nقَالَ : بَيْنَا أَنَا ذَاتَ يَوْمٍ دَخَلْتُ أَطُوفُ بِقَبْرِ رَسُولِ اللهِ ، فَرَأَيْتُ مُحَمَّدَ ابْنَ عَلِىٍّ الرِّضَا يَطُوفُ بِهِ ؛ فَنَاظَرْتُهُ فِى مَسَآئِلَ عِنْدِى - الحديث .\r\nدر اينجا صاحب « وسائل » براى اين روايت محملهائى ذكر كرده است تا بتواند ميان مفاد آن كه جواز طواف است ، با آن دو روايت قبل جمع بنمايد . او ميگويد :\r\n\r\n","description":"","footnote":"","page_name":" 198 ","page_number":238},
  {"content":"\r\n\r\n« أقولُ : هذا غَيْرُ صَريحٍ فى أكْثَرَ مِن دَوْرَةٍ واحِدَةٍ ، لأَجْلِ إتْمامِ الزّيارَةِ وَ الدُّعاءِ مِن جَميعِ الْجِهاتِ كَما وَرَدَ فى بَعْضِ الزّياراتِ لا بِقَصْدِ الطَّوافِ . عَلَى أنَّهُ مَخصوصٌ بِقَبرِ رَسولِ اللهِ ؛ وَ لا يَدُلُّ عَلَى غَيْرِهِ مِنَ الائِمَّةِ وَ لا غَيْرِهِمْ . وَ الْقياسُ باطِلٌ . وَ راويهِ عامّىٌّ ضَعيفٌ قَدْ تَفَرَّدَ بِرِوايَتِهِ .\r\nوَ يُحْتَمَلُ كَوْنُ الطَّوافِ فيهِ بِمَعْنَى الإلْمامِ وَ النُّزولِ كَما ذَكَرَهُ عُلَمآءُ اللُغَةِ ، وَ هُوَ قَريبٌ مِن مَعْنَى الزّيارَةِ . وَ يُحْتَمَلُ الْحَمْلُ عَلَى التَّقيَّةِ بِقَرينَةِ راويهِ ، لِانَّ الْعامّةَ يُجَوِّزونَهُ . وَ الصّوفيَّةُ مِنَ الْعامَّةِ يَطوفونَ بِقُبورِ مَشايِخِهِمْ ؛ وَ اللهُ أعْلَمُ . » - انتهى .\r\nو ليكن مطلب همان است كه ما در اينجا ذكر كرديم ، و معنى طواف را به معنى غائط كردن گرفتيم . بنابراين ، آن دو روايت از محلّ استدلال خارج ، و اين محاملى را كه شيخ حرّ در اين روايت ذكر فرموده به‌هيچ‌وجه صحيح نيست . و متعيّن در معنى طواف در اين روايت ، همان طواف كردن است . و ما اينك براى شاهد و دليل بر مطلب خود ، از چند كتاب لغت ديگر شاهد مىآوريم :\r\n1 - در « شرح قاموس اللغة » در مادّهء طَوَفَ گويد : و طَوْف به معنى غائط است . طَافَ يعنى بشُد از براى غائط كردن ، مثل اطّافَ از باب افتعال )\r\n2 - در « صحاح اللغة » گويد : وَ الطَّوْفُ : الْغآئِطُ ، تَقولُ مِنهُ : طافَ يَطوفُ طَوْفًا وَ اطّافَ اطّيافًا ، إذا ذَهَبَ إلَى الْبَرازِ لِيَتَغَوَّطَ .\r\n3 - در « تاج العروس » گويد : وَ الطَّوْفُ : الْغائِطُ ، وَ هُوَ ما كانَ مِن ذلِكَ بَعْدَ الرِّضاعِ ؛ و أمّا ما كانَ قَبْلَهُ فَهُوَ عِقْىٌ ، قالَهُ الاحْمَرُ . وَ فى الْحَديثِ : لَا يَتَناجَى اثْنانِ عَلَى طَوْفِهِما ! وَ فى حَديثِ ابْنِ عَبّاسٍ : لا يُصَلّيَنَّ أحَدُكُمْ وَ هُوَ يُدافِعُ الطَّوْفَ وَ الْبَوْلَ . وَ فى كَلامِ الرّاغِبِ ما يَدُلُّ عَلَى أنَّهُ مِنَ الْكِنايَةِ . وَ طافَ يَطوفُ طَوْفًا : إذا ذَهَبَ إلَى الْبَرازِ لِيَتَغوَّطَ . وَ زادَ\r\n\r\n","description":"","footnote":"","page_name":" 199 ","page_number":239},
  {"content":"\r\n\r\nابْنُ الاعْرابىِّ : كاطّافَ اطّيافًا ، إذا ألْقَى ما فى جَوْفِهِ . وَ أنْشَدَ :\r\n عَشَّيْتُ جابانَ حَتَّى اسْتَدَّ مَغْرِضُهُ * وَ كانَ يَنْقَدُّ إلّا أنَّهُ اطّافا \r\n4 - در « لسان العرب » شبيه آنچه را كه از « تاج العروس » نقل نموديم ، ذكر كرده است .\r\nوَ الْعِقْىُ كَما ذَكرَهُ اللُغَويّونَ ، شَىْءٌ لَزِجٌ أسْوَدُ يَخرُجُ مِنْ بَطْنِ الْمَوْلودِ قَبْلَ أنْ يَأْكُلَ وَ يَشْرَبَ . و آن همان چيزى است كه در زبان فارسى بدان « مامازى بچّه » گويند .\r\n\r\nبحث بليغ علّامهء مجلسى ( ره ) در جواز طواف دور ضريح ائمّهء اطهار عليهم السّلام\r\nو امّا جدُّنا العلّامةُ المجلسىّ رضوانُ الله تعالى علَيه ، در اينجا بحث بليغى فرموده و انصافاً حقّ بحث را ادا فرموده است . و لهذا ما عين بحث وى را در اينجا ذكر مىكنيم . او پس از آنكه روايت اولى را كه از « علل الشّرائِع » نقل شد بيان كرده است ، در بيان خود ميفرمايد :\r\n« يُحْتَمَلُ أنْ يَكونَ النَّهْىُ عَنِ الطَّوافِ بِالْعَدَدِ الْمَخْصوصِ الَّذى يُطافُ بِالْبَيْتِ . وَ سَيَأْتى فى بَعْضِ الزّياراتِ ( الْجامِعَةِ : بِأَبِى وَ أُمِّى يَا ءَالَ الْمُصْطَفَى إلَّا أَنَّا لَا نَمْلِكُ ) « 1 » إلَّا أنْ نَطوفَ حَوْلَ مَشاهِدِكُمْ . وَ فى الرِّواياتِ : قَبِّلْ جَوانِبَ الْقَبْرِ .\r\nسپس روايت وارده از « كافى » را راجع به طواف حضرت جواد الائمّه امام محمّد تقىّ عليه السّلام با همان سند از يحيى بن أكْثَم روايت مىكند و در ذيلش ميگويد :\r\n« وَ الاحْوَطُ أنْ لا يَطوفَ إلّا لِلإتْيانِ بِالادْعيَةِ وَ الاعْمالِ الْمَأْثورَةِ ، وَ إنْ أمْكَنَ تَخْصيصُ النَّهْىِ بِقَبْرِ غَيْرِ المَعْصومِ ، إنْ كانَ مُعارِضٌ صَريحٌ . وَ يُحْتَمَلُ أنْ يَكونَ الْمُرادُ بِالطَّوافِ الْمَنْفىِّ هُنا التَّغَوُّطَ . »\r\n\r\n\r\n","description":"","footnote":"\r\n( 1 ) ما بينَ الهلالين عبارةُ « سفينة البحار » .\r\n","page_name":" 200 ","page_number":240},
  {"content":"\r\n\r\nپس از آن فرموده است : « قالَ فى « النّهاية » : الطَّوْفُ : الْحَدَثُ مِنَ الطَّعامِ . وَ مِنهُ الْحَديثُ : نُهِىَ عَن مُتَحَدِّثَيْنِ عَلَى طَوْفِهِما ؛ أىْ عِندَ الْغآئِطِ . وَ يُؤَيِّدُ هذا الْوَجْهَ أنَّهُ رَوَى الْكُلَيْنىُّ بِسَنَدٍ صَحيحٍ عَن مُحَمَّدِ بْنِ مُسْلِمٍ عَن أبى جَعْفَرٍ عَلَيْه السّلامُ قالَ :\r\nمَنْ تَخَلَّى عِنْدَ قَبْرٍ ، أَوْ بَالَ قَائِمًا ، أَوْ بَالَ فِى مَآءٍ قَائِمٍ ، أَوْ مَشَى فِى حِذَاءٍ وَاحِدٍ ، أَوْ شَرِبَ قَائِمًا ، أَوْ خَلَى فِى بَيْتٍ وَحْدَهُ ، أَوْ بَاتَ عَلَى غَمَرٍ « 1 » ، فَأَصَابَهُ شَىْءٌ مِنَ الشَّيْطَانِ لَمْ يَدَعْهُ إلَّا أَنْ يَشَآءَ اللهُ . وَ أَسْرَعُ مَا يَكُونُ الشَّيْطَانُ إلَى الإنْسَانِ وَ هُوَ عَلَى بَعْضِ هَذِهِ الْحَالَاتِ .\r\nمَعَ أَنَّهُ رُوِىَ أَيْضًا بِسَنَدٍ ءَاخَرَ فِيهِ ضَعْفٌ عَن مُحَمَّدِ بْنِ مُسْلِمٍ رَاوِى هذَا الْحَدِيثِ عَن أَحَدِهِمَا عَلَيْهِمَا السّلامُ أنَّهُ قالَ :\r\nلَا تَشْرَبْ وَ أَنْتَ قَائِمٌ ، وَ لَا تَبُلْ فِى مَآءٍ نَقِيعٍ ، وَ لَا تَطُفْ بِقَبْرٍ ، وَ لَا تَخْلُ « 2 » فِى بَيْتٍ وَحْدَكَ ، وَ لَا تَمْشِ بِنَعْلٍ وَاحِدَةٍ ! فَإنَّ الشَّيْطَانَ أَسْرَعُ مَا يَكُونُ إلَى الْعَبْدِ إذَا كَانَ عَلَى بَعْضِ هَذِهِ الْحَالَاتِ . وَ قَالَ : إنَّهُ مَا أَصَابَ أَحَدًا شَىْءٌ عَلَى هَذِهِ الْحَالِ فَكَادَ أَنْ يُفَارِقَهُ ، إلَّا أَنْ يَشَآءَ اللهُ عَزّ وَ جَلَّ . »\r\nو سپس فرموده است : « فَإنَّ كَوْنَ كُلِّ ما فى هذَا الْخَبَرِ مَوْجوداً فى الْخَبَرِ السّابِقِ سِوَى قَوْلِهِ لَا تَطُفْ بِقَبْرٍ ، مَعَ أنَّ فيهِ مَكانَهُ مَنْ تَخَلَّى عَلَى قَبْرٍ ، لا سيَّما مَعَ اتِّحادِ الرّاوى وَ اشْتِراكِ الْمَفْسَدَةِ الْمُتَرتِّبَةِ فيهِما ، ما يورِثُ ظَنًّا قَويّاً بِكَوْنِ الطَّوْفِ هُنا بِمعْنَى التَّخَلّى . وَ كَذا اشْتِراكُ الْمَفْسدَةِ وَ سائِرِ الْخِصالِ بَيْنَ خَبَرِ الْحَلَبىِّ وَ الْخَبَرِ الاوَّلِ ، يَدُلُّ عَلَى أنَّ الطَّوْفَ فيهِ أيْضًا بِهَذَا الْمَعْنَى .\r\n\r\n\r\n","description":"","footnote":"\r\n( 1 ) الغَمَر : چربى و بوى زُهْم دستها\r\n( 2 ) . خَلا يَخلُو خُلُوًّا و خَلاءً الرّجلُ : انْفرَدَ فى مَكانِه .\r\n","page_name":" 201 ","page_number":241},
  {"content":"\r\n\r\nوَ لا أظُنُّكَ تَرْتابُ بَعْدَ التَّأَمُّلِ الصّادِقِ فى الاخْبارِ الثَّلاثَةِ فى أنَّ الاظْهَرَ ما ذَكَرْنا . »\r\nو همانطور كه اهل تحقيق بدين استدلال مىنگرند ، مشاهده مىنمايند كه مجلسىّ ( ره ) در اينجا بحث بليغى نموده و حقّ مطلب را كما هوَ حقّه ادا كرده است . جَزاه الله خيرًا .\r\nو ما مطالب او را از جلد مزار « بحار » « 1 » آورديم . و در « سفينة البحار » « 2 » نيز اشاره به اين مطالب دارد .\r\n\r\nكلام محدّث نورى ( ره ) در باب جواز طواف بر قبور ائمّه عليهم السّلام\r\nمرحوم محدّث نورى حاج ميرزا حسين أعلى اللهُ مقامَه در « مستدرك الوسائل » « 3 » در كتاب المزار ايضاً حقّ مطلب را ادا نموده است :\r\nاوّلًا : عنوان باب را جواز طواف به قبور قرار داده است ، بخلاف صاحب « وسائل » كه عنوان را بابُ عدَمِ جوازِ الطّوافِ بالقبور قرار داده است .\r\nو ثانياً : همانطور كه ذكر شد ، رأساً طوف را به معنى غائط و حَدَث گرفته است . و ما در اينجا براى مزيد اطّلاع ، عين عبارت او را مىآوريم تا از فوائدش محروم نباشيم :\r\n« 72 بابُ جَوازِ الطَّوافِ بِالْقُبورِ :\r\n1 - عَلِىُّ بْنُ إبْرَاهِيمَ فِى تَفْسِيرِهِ عَنْ أَبِيهِ عَنِ ابْنِ أَبِى عُمَيْرٍ عَنْ عُثْمَانَ ابْنِ عِيسَى وَ حَمَّادِ بْنِ عُثْمَانَ عَنْ أَبِى عَبْدِ اللهِ عَلَيْهِ السَّلَامُ فِى حَدِيثٍ طَوِيلٍ فِى قِصَّةِ فَدَكٍ قَالَ فِى ءَاخِرِهِ : وَ دَخَلَتْ فَاطِمَةُ عَلَيْهَا السَّلَامُ الْمَسْجِدَ وَ طَافَتْ بِقَبْرِ أَبِيهَا وَ هِىَ تَبْكِى وَ تَقُولُ : إنَّا فَقَدْنَاكَ فَقْدَ الارْضِ\r\n\r\n\r\n","description":"","footnote":"\r\n( 1 ) . « بحار الانوار » ج 22 ، از طبع كمپانى ص 9 ، و ج 100 ، از طبع حيدرى باب سوّم از كتاب المزار ، حديث 6 - 3 ، ص 126 تا ص 128\r\n( 2 ) « سفينة البحار و مدينة الحكم و الآثار » طبع سنگى ، ج 2 ، در مادّهء طَوَفَ ، ص 99\r\n( 3 ) جلد 2 ، ص 226 و 227\r\n","page_name":" 202 ","page_number":242},
  {"content":"\r\n\r\nوَابِلَهَا - الْخَبَرَ .\r\nوَ رَوَاهُ أَحْمَدُ بْنُ عَلِىِّ بْنِ أَبِى طَالِبٍ الطَّبَرْسِىِّ فِى « الاحْتِجَاجِ » عَنْ حَمَّادِ بْنِ عُثْمَانَ عَنْهُ عَلَيْهِ السَّلَامُ مِثْلَهُ .\r\n2 - الشَّيْخُ مُحَمَّدُ بْنُ الْمَشْهَدِىِّ فِى « الْمَزَارِ » وَ السَّيِّدُ عَلِىُّ بنُ طَاوُسٍ فِى « الْمِصْبَاحِ » قَالَا : زِيَارَةٌ مَرْوِيَّةٌ عَنِ الائِمَّةِ عَلَيْهِمُ السَّلَامُ : إذَا أَرَدْتَ ذَلِكَ - إلَى أَنْ قَالَ عَلَيْهِ السَّلَامُ : ثُمَّ قَبِّلْهُ وَ قُلْ : بِأَبِى وَ أُمِّى يَا ءَالَ الْمُصْطَفَى ! إنَّا لَا نَمْلِكُ إلَّا أَنْ نَطُوفَ حَوْلَ مَشَاهِدِكُمْ وَ نُعَزِّىَ فِيهَا أَرْوَاحَكُمْ - الزّيارةَ )\r\nقُلْتُ : جَعَلَ الشَّيْخُ « 1 » عِنْوانَ الْبابِ عَدَمَ جَوازِ الطَّوافِ وَ لَمْ يَذْكُرْ فيهِ إلّا الصّادِقىَّ وَ غَيْرَهُ : لَا تَشْرَبْ وَ أَنْتَ قَائِمٌ ، وَ لَا تَطُفْ بِقَبْرٍ ، وَ لَا تَبُلْ فِى مَآءٍ نَقِيعٍ - إلَى ءَاخِرِ الْحَديثِ ) .\r\nوَ الْمُرادُ بِالطَّوافِ الْحَدَثُ فى هذِهِ الاخْبارِ ، بِقَرينَةِ قَوْلِهِ : وَ لَا تَبُل . وَ يُؤَيِّدُهُ أنَّ الْكُلَيْنىَّ رَوَى فِى الصَّحيحِ عَنْ أَبى جَعْفَرٍ عَلَيْهِ السَّلَامُ قَالَ : مَنْ تَخَلَّى عَلَى قَبْرٍ ، أَوْ بَالَ قَائِمًا فِى مَآءٍ قَائِمٍ ، أَوْ مَشَى فِى حِذَاءٍ وَاحِدٍ ، أَوْ شَرِبَ قَائِمًا ، أَوْ خَلَا فِى بَيْتٍ وَحْدَهُ ، أَوْ بَاتَ عَلَى غَمَرٍ ، فَأَصَابَهُ شَىْءٌ مِنَ الشَّيْطَانِ لَمْ يَدَعْهُ إلَّا أَنْ يَشَآءَ اللهُ . وَ أَسْرَعُ مَا يَكُونُ الشَّيْطَانُ إلَى الإنْسَانِ وَ هُوَ عَلَى بَعْضِ هَذِهِ الْحَالَاتِ .\r\nوَ رَوَى أَيْضًا بِسَنَدٍ ءَاخَرَ عَنْ مُحَمَّدِ بْنِ مُسْلِمٍ عَنْ أَحَدِهِمَا عَلَيْهِمَا السَّلَامُ أَنَّهُ قَالَ : لَا تَشْرَبْ وَ أَنْتَ قَائِمٌ ، وَ لَا تَبُلْ فِى مَآءٍ نَقِيعٍ ، وَ لَا تَطُفْ بِقَبْرٍ ، وَ لَا تَخْلُ فِى بَيْتٍ وَحْدَكَ . وَ ذَكَرَ باقى الْخَبَرِ بِاخْتِلافٍ فى الالْفاظِ .\r\n\r\n\r\n","description":"","footnote":"\r\n( 1 ) . . يعنى الشّيخَ الحرَّ العامِلىَّ صاحبَ « الوَسائِل » الّذى جعَل النّورىُّ كتابَه مُستدرَكاً لِكتابِه .\r\n","page_name":" 203 ","page_number":243},
  {"content":"\r\n\r\nوَ الْمُتَأَمِّلُ يَعْلَمُ اتِّحادَ الْخَبَرَيْنِ وَ أنَّ أحَدَهُما نَقْلٌ بِالْمَعْنَى لآخر .\r\nوَ قالَ الْجَزَرىُّ : الطَّوْفُ : الْحَدَثُ مِنَ الطَّعامِ ، وَ مِنهُ الْحَديثُ : نُهِىَ عَنِ الْمُتَحدِّثَيْنِ عَلَى طَوْفِهِمَا ؛ أىْ عِندَ الْغآئِطِ .\r\nفَظَهرَ أنَّه لا مُعارِضَ لِما دَلَّ عَلَى جَوازِ الطَّوافِ بِالْقُبورِ بِمَعْناهُ الشّائِعِ . وَ لِذا ذَكَرْنا فى الْعُنْوانِ جَوازَ الطَّوافِ . وَ لَوْ سُلِّمَ فَالنِّسْبَةُ بَيْنَهُما بِالْعُمومِ وَ الْخُصوصِ .\r\nفَلا بَأْسَ بِالطَّوافِ حَوْلَ قُبورِهِمْ عَلَيْهِمُ السَّلامُ . » - انتهى .\r\nدرست به خاطر دارم : در شوّال يكهزار و سيصد و شصت و چهار هجريّهء قمريّه كه براى تحصيل علوم دينيّه به أرض مقدّس قم مشرّف شدم و بَدواً در منزل آية الله حاج سيّد حسن سيّدى قمّى كه عمّه زادهء پدر ما هستند سكونت داشتم ، روزى حضرت آية الله العظمى سيّد محمّد حجّت كوه‌كمرى براى ملاقات و ديدن عمّه زادگان ( ايشان و إخوانشان آقا حاج سيّد على محمّد و آقا سيّد محمّد و آية الله حاج سيّد عبد الحسين ) آمده بودند ، و اين حقير هم در گوشه‌اى از اطاق نشسته بودم . در بين مطالبى كه گفتگو شد ، سخن از لَا تَطُفْ بِقَبْرٍ به ميان آمد و مرحوم حجّت رضوان الله عليه فرمودند : مراد طواف كردن نيست ، بلكه غائط نمودن است . و از كتاب لغت « مجمع البحرين » شاهد آوردند . رحمة الله عليه رحمةً واسعة .\r\n\r\nبحث فقهى دربارهء جواز بوسيدن چهارچوب درهاى ورودى قبور ائمّه عليهم السّلام\r\nبحث فقهى دربارهء جواز بوسيدن چهارچوب\r\nدرهاى ورودى قبور أئمّه عليهم السّلام\r\nآنچه تا به حال ذكر كرديم ، دربارهء جواز طواف حول قبور مطهّرشان بود . و اينك بحث ما در جواز تَقبيل يعنى بوسيدن چهارچوب درهاى قبور ائمّه عليهم السّلام يعنى درهاى صحن شريف و كفشداريها و رواق‌ها و حرم مطهّر است .\r\n\r\n","description":"","footnote":"","page_name":" 204 ","page_number":244},
  {"content":"\r\n\r\nبوسيدن درهاى قبور امامان بدون شبهه و شكّ ، بدون اشكال است ؛ كما اينكه در بعضى از روايات وارده در كتاب مزار وارد است . ما اگر اقتصار و جمود بر معنى عَتَبَه كنيم ، بوسيدن زمين جلوى در و بوسيدن قسمت تحتانى در نيز جائز است ؛ چون در اين روايات است كه : عَتَبَه را ببوس و پس از آن داخل شو !\r\nدر « شرح قاموس اللغة » گفته است : عَتَبَة به تحريك ، آستانهء در است يا بالاى هر دو در است .\r\nو در « صِحاح اللغة » گفته است : و الْعَتَبُ : الدَّرَجُ ، و كُلُّ مِرْقاةٍ مِنْها عَتَبَةٌ . و الْجَمْعُ : عَتَبٌ و عَتَباتٌ . و الْعَتَبَةُ : اسْكُفَّةُ الْبابِ ، و الْجَمْعُ : عَتَبٌ . و مراد از اسْكُفَّةُ الباب همان ساحت روى زمين و سطح جلوى در است كه هنگام وارد شدن ، قدمهاى شخصِ وارد در آن قرار ميگيرد . و مراد چوب زيرين جلوى در است .\r\nو در « تاج العروس » گفته است : ( الْعَتَبَةُ مُحَرَّكَةً : ) كَذا فى نُسْخَتِنا وَ سَقَط مِن نُسْخَةِ شَيْخِنا ( اسْكُفَّةُ الْبابِ ) الَّتى توطَأُ ، ( أوِ ) الْعَتَبَةُ ( الْعُلْيا مِنهُما ) . وَ الْخَشَبَةُ الَّتى فَوْقَ الاعلَى : الْحاجِبُ ؛ وَ الاسْكُفَّةُ : السُّفْلَى ، وَ الْعارِضَتانِ : الْعضادَتانِ . وَ قَدْ تَقَدَّمَتِ الإشارَةُ إلَيْهِ فى « ح ج ب » وَ الْجَمْعُ : عَتَبٌ وَ عَتَباتٌ . و در لغت ، اسْكُفَّة و اسْكُوفَة را به معنى خَشَبَة الْباب الّتى توطَأُ علَيها معنى كرده‌اند .\r\nولى حضرت استاذنا المكرّم مرحوم آية الله حاج شيخ مرتضى حائرى أعلَى الله درجتَه از مرحوم آية الله حاج آقا حسين طباطبائى بروجردى قدَّس الله نفسَه نقل كردند كه : ايشان مىگفته‌اند : خم شدن و بوسيدن مقدّم در ، حكم سجده را دارد . و مراد از سجده ، فقط پيشانى گذاردن نيست ، بلكه به خاك افتادن و تواضع ، تا سرحدّ صورت را نزديك زمين آوردن است . و\r\n\r\n","description":"","footnote":"","page_name":" 205 ","page_number":245},
  {"content":"\r\n\r\nبنابراين ، خوب است كه چهارچوب در را به غير قسمت تحتانى آن ببوسند .\r\nاين نقل از آية الله بروجردى را آية الله حائرى در روز 18 شوّال المكرّم 1400 هجريّهء قمريّه در مشهد مقدّس براى حقير بيان فرمودند .\r\n* * * \r\nتفسير سورهء توحيد به مدّت ده روز در مشهد مقدّس به امر حضرت آقا\r\nبارى ، رويّهء حضرت آقا در مشهد مقدّس اين بود كه شبها پس از نماز مغرب و عشاء و تناول مختصر طعامى ، زود ميخوابيدند ؛ و زيارت مرقد مطهّر پس از اذان صبح هميشه در بين الطّلوعَين بود و در وقت نماز ظهر كه آن را در حرم بجاى مىآوردند . و بقيّهء اوقات غالباً در منزل بودند ؛ و أحياناً اگر كسى ميخواست ايشان را ملاقات كند ، در روز و در منزل بود . و رفقا هم هر وقت ايشان در منزل بودند همگى در منزل مجتمع بودند . و براى نشاط و عبادت و ذكر خدا در مجالس و محافل ، فرموده بودند تا حقير سورهء توحيد را براى رفقا در حضور ايشان تفسير كنم .\r\nحقير شروع كردم به تفسير اين سورهء مباركه . در روز اوّل تفسير معنى  بِسْمِ  ، يعنى معنى اسم و معنى باء اسم ؛ و يك ساعت تمام طول كشيد . روز دوّم تفسير معنى  اللَّهِ  ، آن هم يك ساعت طول كشيد . روز سوّم معنى  الرَّحْمنِ  . و روز چهارم معنى  الرَّحِيمِ  . و روز پنجم معنى   قُلْ   . و روز ششم معنى هُوَ . و روز هفتم معنى   أَحَدٌ   . و روز هشتم معنى  الصَّمَدُ  . و روز نهم معنى  لَمْ يَلِدْ  . و روز دهم معنى  لَمْ يُولَدْ  . و قسمت يازدهم آن بماند تا چون در محضر ايشان پس از مراجعت از أرض أقدس به اصفهان رفتيم ، روزى در حضور رفقاى مجتمع در آنجا كه در آن روز جناب حجّة الاسلام آقاى حاج سيّد شهاب الدّين صفوى وفَّقه الله تعالى به ديدنشان آمده بودند ، فرمودند : بقيّهء سوره را تمام كن ! و حقير نيز يك ساعت تمام در معنى  لَمْ يَكُنْ لَهُ كُفُواً أَحَدٌ  و تفسير آن مطالبى را معروض داشتم . و به حمد الله و المنّة تمام مجالسِ اين دوره تفسير به عدد 11 كه مساوى با\r\n\r\n","description":"","footnote":"","page_name":" 206 ","page_number":246},
  {"content":"\r\n\r\nكلمهء مباركهء « هُوَ » است خاتمه يافت .\r\nاز عجائب و غرائب اين تفسير اين بود كه :\r\nاوّلًا : حقير اصلًا مطالعه‌اى گرچه يك سطر باشد نكردم ، و اصولًا با خود كتابى و يا تفسيرى همراه نداشتم . آنچه بود إنشائاتى بود كه بيان مىشد . و مطالبى ناشنيده و ناخوانده و ناگفته بيان مىشد كه من خودم هم تعجّب ميكردم از رقّت معنى و علوّ مُفاد و دقّت مَغزَى و مراد ؛ و پر روشن بود كه إلقاء آنها از حضرت ايشان بود ، و حقير در حكم بلندگوئى حاكى آن معانى بودم . چرا كه تا به حال بنده چنين تفسيرى را بدين وضع و كيفيّت نگفته‌ام . و اكنون تأسّف ميخورم كه اگر آن مطالب ضبط مىشد ، خود به خود يك تفسير كاملى از اين سورهء مباركه بود كه براى مطالعه و نظر اهل عرفان و توحيد در دسترسشان قرار ميگرفت . گرچه اين مطالب به قول مرحوم قاضى مطالبى است كه از آنجا كه مىآيد به همان جا برميگردد .\r\nثانياً : در ابتداى اين تفسير ، حقير آن را بدين گونه قسمت نكردم ؛ بلكه روز اوّل كه شروع كردم احتمال ميدادم تمام اين سوره كه يك سطر بيش نيست ، در همان روز خاتمه يابد و در مدّت يك ساعت پيرامون اطراف و جوانبش كاملًا بحث شود . امّا بدين صورت و كيفيّت درآمد كه بدون تكرار مطلبى ، در يازده جلسه پايان پذيرد .\r\nثالثاً : مقارنهء 11 جلسه با كلمهء مباركهء هُوَ بسيار عميق است . چرا كه حضرت آقاى حدّاد به قدرى در فناى در اسم هُوَ قوىّ بود كه مرحوم قاضى ميفرموده است : سيّد هاشم مثل اين سُنّىهاى متعصّب است كه ابداً از عقيدهء توحيد خود تنازل نمىكند ؛ و در ايقان و اذعان به توحيد چنان تعصّب دارد كه سر از پا نمىشناسد .\r\nيعنى چنانچه بعضى از اين سنّىها را پول دهى و مقام دهى و دنيا را جمع\r\n\r\n","description":"","footnote":"","page_name":" 207 ","page_number":247},
  {"content":"\r\n\r\nكنى و بخواهى در عقيده شان تزلزل ايجاد كنى نخواهد شد ، اين سيّد هاشم در قضيّهء توحيد ذات اقدس اين‌طور است . جَزاهُمَا اللهُ عَنِ التَّوحيدِ وَ الْعِرفانِ أفْضَلَ الْجَزاءِ ، بِحَقِّ سَيّدِ الْبَرَرةِ مُحَمّدٍ صَلَّى اللهُ عَلَيْهِ وَ ءَالِهِ ، وَ بِحَقِّ مَزورِهِ الإمامِ الرِّضا عَلَيهِ ءَالافُ التَّحيَّةِ وَ السّلامِ وَ النِّعْمَةِ وَ الإكْرام .\r\n\r\nپرسشها در مشهد مقدّس از حاج سيّد هاشم حدّاد ، و سه مسألهء مهمّ كه دربارهء حضرت امام رضا عليه السّلام سؤال شد\r\nاز افراد ناشناخته كسى به ديدنشان نيامد ، و افراد شناسا در روزها أحياناً به ملاقاتشان مىآمدند ، و از بعضى از غوامض مسائل توحيدى و بعضى از معارف سوال مىنمودند و ايشان هم جوابهائى ميدادند . و ليكن در سه مسألهء مهمّ از ايشان سوالاتى شد و اين سه مسأله دربارهء حضرت امام علىّ بن موسى الرّضا عليهما السّلام بود كه به مناسبت ارض اقدس و زيارتشان سوال شد ، و ايشان هم جوابهائى دادند البتّه نسبةً مشروح ، كه اينك سزاوار است در اينجا آن سه مسأله مطرح ، و جوابهاى ايشان با ضميمهء شرح و تفصيلى كه در پيرامون آن لازم است به خوانندگان گرامى تقديم گردد .\r\n\r\nعلّت اشتهار حضرت امام رضا به امام غريب\r\nمسألهء اولَى : چرا حضرت امام ثامن عليه السّلام در ميان ائمّهء معصومين صلواتُ الله و سلامه عليهم أجمعين به عنوان امام غريب مشهور و معروف شده‌اند ؟ !\r\nمسألهء ثانيه : چرا در ميان ائمّه عليهم السّلام ايشان به عنوان غَوْث الامَّةِ وَ غِيَاثُهَا ناميده شده‌اند ؟ !\r\nمسألهء ثالثه : چه رابطه‌اى است ميان زيارت آن حضرت و زيارت خانهء خدا كه در شهر رجب المرجّب استحباب اكيد دارد ؟ ! همانطور كه عمره در ماه رجب فضيلت اكيده دارد و براى فضيلت عمره در اين ماه آن را تالى تِلْو حجّ شمرده‌اند ، و احرام در رجب را براى كسى كه خوف عدم وصول به كعبه و انجام عمره را در شهر رجب دارد جائز شمرده‌اند و كافى دانسته‌اند ، بطورى كه اگر كسى قبل از انقضاء شهر رجب از ميقات محرم شود و به سوى بيت الله الحرام\r\n\r\n","description":"","footnote":"","page_name":" 208 ","page_number":248},
  {"content":"\r\n\r\nبرود و عمره را بجاى آورد گرچه در ماه شعبان واقع شود ، اين عمرهء او عمرهء رجبيّه محسوب ميگردد ، با آنكه ميدانيم در ماه شعبان واقع شده و فقط احرام آن در شهر رجب تحقّق يافته است ؛ و اين نيست مگر به جهت فضيلت اكيده و سنّت مؤكّدهء اتيان عمرهء رجبيّه ؛ در زيارت امام رضا عليه السّلام هم با تعبيرات أكيده ، شدّت اهتمام و فضيلت آن را در ماه رجب بيان ميفرمايند .\r\n\r\nيكى از جهات عمومى غربت اولياء الهى نفس عنوان ولايت و عدم تسانخ آنان با عالم كثرت و لوازم آن است\r\nامّا مسألهء اولى : علّت اشتهار حضرت به امام غريب\r\nچند چيز شايد در اتّصاف حضرت به اسم و صفت غريب و غربت تأثير داشته باشد :\r\nاوّل عنوان ولايت فى حدّ نفْسِها كه از دسترس بشر دور ، و به مقام قرب و حرم خاصّ خدا نزديك ، و لازمهء اين حقيقت عدم انس و آشنائى قاطبهء مردم با آثار و خواصّ ولايت و صفات ولىّ الله است . چون در ظهور ولايت نسبت به مردم ، هم بسط و گشايش وجود دارد و هم قبض و گرفتگى ، هم رحمت و هم غضب ، هم جزاى نيك و هم انتقام و نكال و عقوبت . فلهذا مردم دربارهء آثار ولايت كه سبكى و مِهر و جمال باشد آن را مىپسندند و دوست دارند ، و دربارهء آثارى كه در آن قهر و شدّت و جلال باشد آن را مكروه ميدارند و از سر كينه و سختى و مبارزه بر مىخيزند . أنبياى عظام كه فعل آنها فعل خداست تا در پردهء خلوت و مناجات مستورند و از حالات درونى آنها كسى مطّلع نمىباشد ، كسى در صدد تعرّض به آنها بر نمىآيد ؛ ولى همين كه از جانب خداوند مأمور به ارشاد و تبليغ ميگردند و ميخواهند مردم را از آداب ملّى خود و سنن جاهلى ديرين به آداب عقلانى و رسوم و آداب تكميلى در صراط مستقيم و منهج قويم سوق دهند ، از هر گوشه و كنار دانسته و ندانسته به جنگ آنها قيام مىكنند ، و از قتل و غارت و نَهْب و اسْر و شكنجه و تعذيب دريغ نميدارند ، و تا خون آنها را\r\n\r\n","description":"","footnote":"","page_name":" 209 ","page_number":249},
  {"content":"\r\n\r\nنريزند از عطش شهوت و غضب و اوهام و غرائز خودپسندى و خودكامى و خود محورى سيراب نمىشوند .\r\nشخص متّصف به ولايت ، پيوسته در خود منغمر و در عالم عزّ خود مستغرق و در غيبت است ، چه ظاهراً ظاهر باشد و چه نباشد ؛ و معلوم است كه : عامّه كه افكارشان از مشتهيات نفسانيّه و لذائذ خسيسهء طبيعيّه تجاوز نمىكند ، چه اندازه از آن عالم جان و حقيقت جان و لطافت انوار ملكوتيّهء قدسيّه دور بوده ؛ و عدم تسانخ عالم كثرت و آثار آن ( از پابند بودن به آداب و رسوم اجتماعيّه و مرسومات زائده و مصلحت انديشىهاى بى فائده و اعتباريّات تو خالى و بدون محتوى ) با عالم وحدت و آثار آن ( از گسستن زنجيرهاى اسارت هوى و هوس و عبور از مراحل لذائذ طبيعيّه و منازل وهميّهء خياليّهء اعتباريّه ) به مقام ولايت عنوان عزّت ، و بالملازمه از جانب مردم صَلاى غربت داده است . بر اين اساس است كه انبياء و اولياء پيوسته در اين عالم غريب بوده و بطور غربت و عدم همبستگى با جامعه‌هاى جبّار و ستمكار گذرانيده‌اند .\r\n مُحِبُّ اللهِ فى الدُّنْيا سَقيمٌ * تَطاوَلَ سُقْمُهُ فَدَواهُ داهُ ( 1 )\r\nسَقاهُ مِنْ مَحَبَّتِهِ بِكَأْسٍ * فَأرْواهُ الْمُهَيْمِنُ إذْ سَقاهُ ( 2 )\r\nفَهامَ بِحُبِّهِ وَ سَما إلَيْهِ * فَلَيْسَ يُريدُ مَحْبوبًا سِواهُ ( 3 )\r\nكَذاكَ مَنِ ادَّعَى شَوْقًا إلَيْهِ * يَهيمُ بِحُبِّهِ حَتَّى يَراهُ ( 4 ) « 1 » \r\n1 - دوستدار خدا در دنيا حكم مريضى را دارد كه مرضش به طول انجاميده است ؛ و دارو و درمان او همان دردى است كه بر او عارض شده است . ( كه\r\n\r\n\r\n","description":"","footnote":"\r\n( 1 ) اين اشعار دربارهء كنيزكى است بنام تحفه كه عاشق خدا شده است و داستان عجيب او را جامى در « نفحات الانس » در ضمن عنوان ذكرُ النّسآء العارِفات الواصِلات إلَى مَراتبِ الرّجال ، در ص 623 به بعد ( از طبع انتشارات اطّلاعات ) آورده است ، فَراجعْ .\r\n","page_name":" 210 ","page_number":250},
  {"content":"\r\n\r\nآن‌قدر بايد اين درد به طول انجامد تا نفْس او را پاك و عشق جانسوز او هستى او را محترق گرداند . )\r\n2 - محبوب ازلىِ مهيمن و مراقب بر امور ، به وى از محبّت خودش يك كاسهء شراب عشق خود را چشانيد . و بنابراين ، خداوند مهيمن با همين چشانيدن شراب ازلى او را سيراب نمود .\r\n3 - بنابراين ، اين سالك راه او ، گيج و سرگشتهء محبّت او شد و به سوى او حركت نمود ، و در عالم هيچ محبوبى را غير او نخواست .\r\n4 - آرى همينطور است حال كسى كه ادّعاى شوق و عشق او را بنمايد ؛ كه به محبّت او سرگشته و دچار ميگردد ، تا زماني كه او را ديدار كند . « 1 »\r\n\r\n\r\n","description":"","footnote":"\r\n( 1 ) شرح كسالت مؤلّف در حين تأليف كتاب\r\nخامه تا به اينجا رسيد جَفَّ الْقَلَم از حقير فقير ، و براى عمل جرّاحى فتق به بيمارستان قائم در صبح روز چهارشنبه 8 شهر شعبان المعظّم 1412 بردند ، و مدّت عمل و توقّف در بيمارستان با استراحت بعدى آن مجموعاً 11 روز طول كشيد . و امروز صبح روز يكشنبه 19 شعبان است كه خداوند عنايت فرموده است تا قلم را در دست گيرم و بدين سطور بقيّهء كتاب را بياورم . عمل جرّاحى توسّط دوست ديرين و مؤمن متعهّد گرامى جناب آقاى دكتر حاج محمّد توسّلى أدام الله توفيقَه بدون بيهوشى در مدّت يك ساعت تمام با كمال خوبى انجام پذيرفت ، للّه الحمد و له الشّكر .\r\nآقاى دكتر حاج محمّد توسّلى فعلًا از اساتيد مبرّز و ممتاز دانشگاه طبّ مشهد مقدّس و رئيس گروه جرّاحى در بيمارستان قائم مىباشند . جناب محترم ايشان در 8 سال قبل عمل جرّاحى از كيسهء صفراى حقير نمودند و آن هم در نهايت نيكوئى و اتقان انجام گرفت ؛ جَزاه اللهُ خيرًا و جعلَه ذُخْرًا لِلمسلمين ، و اسوَةً لِلاطبّآء المُشتغِلين :\r\nدر قبل از ظهر روز شنبه بيست و دوّم شهر جُمادَى الاولى سنهء 1404 هجريّهء قمريّه ، دردى در طرف راست شكم توأم با لرز و استفراغ براى بنده پيدا شد و يكى دو روز ادامه داشت . كم كم زردى در بدن و صورت و چشمها پيدا شد و تشخيص يرقان دادند و به بيمارستان قائم مشهد مقدّس براى معالجه الزام نمودند ؛ و پس از تجزيه‌هاى فراوان و عكسهاى بسيار و معاينات متعدّد ، بالاخره پس از سونوگرافى كه مشاهدهء تصوير تلويزيونى است به طريق خاصّى ، محقّقاً معلوم شد يرقان انسدادى است نه كبدى ؛ و در اثر گير كردن سنگ در لوله و مجراى كيسهء صفرا به روده كه نام آن مجراى كُلِدُوك است پيدا شده است .\r\n","page_name":" 211 ","page_number":251},
  {"content":"\r\n\r\n\r\n\r\n","description":"","footnote":"\r\n- و در همان بيمارستان عمل جرّاحى كردند و چهار سنگ از كيسهء صفرا و يك سنگ از مجراى كلدوك بيرون آوردند ، و خود كيسهء صفرا را نيز درآوردند . و در قبل از ظهر روز پنجشنبه سوّم شهر رجب المرجّب از بيمارستان مرخّص كردند . مدّت اين كسالت يك اربعين شد بدون يك روز و يا يك ساعت كم و زياد . وَ الْحَمْدُ لِلَّهِ رَبِّ الْعالَمِينَ ، و لَهُ الْحَمْدُ فِى الاولَى وَ الآخِرَةِ ، وَ ءَاخِرُ دَعْوانا أَنِ الحمدُ لِلّهِ رَبِّ الْعالَمين .\r\nدر آن زمان جناب صديق ارجمند آقاى دكتر حاج سيّد أبو القاسم حسينى همدانى رئيس روانپزشكى مشهد ، و آقاى دكتر حاج سيّد رضا فريد حسينى رئيس بيمارستان قائم ، و آقاى دكتر عبد العلى خوارزمى معاون بيمارستان كه از ساليان قبل مراتب مودّت و محبّت ميان ما و اين بزرگواران برقرار بود ، همگى متّفقاً براى عمل جرّاحى ، آقاى دكتر حاج محمّد توسّلى را توصيه نمودند و اضافه كردند كه : اين مرد ، پزشك متخصّص و متديّن است كه پزشكى خود را در فرانسه گذرانده است و سپس به كانادا مهاجرت نموده و با عيال و فرزندانش در آنجا توطّن گزيده است و داراى مطبّ شخصى و بيمارستان است . و اينك براى كمك به انقلاب اسلامى از همه چيز خود دست شسته و تك و تنها به ايران آمده است ، و با نداشتن منزل و حتّى تلفن ، و حتّى عدم مساعدت حكومت بأىّ نحوٍ كان ، شب و روزش را براى تعليم جوانان پزشكى به اصول جرّاحى و ايضاً به عمل نمودن سيل خروشان مجروحان جنگى كه تختهاى بيمارستان قائم را براى آنها خالى كرده و اختصاص به آنها داده‌اند ، ميگذراند .\r\nخودش به من گفت : چون انقلاب اسلامى در ايران پديد آمد ، من پيوسته در درونم ميل حركت به سوى اين كشور پيدا مىشد ولى تعلّل مىنمودم ؛ امّا چون جنگ تحميلى و تجاوز عراق به ايران پيدا شد ، ديدم توقّفم ديگر در كانادا غلط است ، و براى عمليّات جرّاحى بايد فوراً خودم را به كشور اسلام برسانم ؛ فلهذا آمدم .\r\nوى به حقير گفت : عمل كيسهء صفرا براى من ممكن است ولى بايد مشخّص شود كه انسداد صفراوى شما از سنگ است نه از چيز ديگر . و دستگاه سونوگرافى بيمارستان قائم خراب بود و در جاى ديگر نيز موجود نبود . بنابراين با شدّت و اوج كسالت ، دو روزه با طيّاره به طهران آمدم و عمل سونوگرافى در طهران انجام گرفت و در مراجعت فوراً ايشان عمل نمودند .\r\n. علّت استنكاف مؤلّف از رفتن به خارج جهت معالجه\r\nدر طهران كه بودم بسيارى تأكيد و اصرار داشتند كه براى معالجه و يا عمليّه به خارج بروم . بعضى از دوستان مىگفتند : عمل كيسهء صفرا پس از عمل قلب ، عظيمترين عملى است كه در بدن انجام ميگيرد . يعنى متوجّه باشيد كه عمل ، عمل خطيرى است . بعضى\r\n","page_name":" 212 ","page_number":252},
  {"content":"\r\n\r\n\r\n\r\n","description":"","footnote":"\r\n- از معمَّرين از ارحام سببى كه خود زمينگير بودند ، پيام فرستادند : چرا فلان كس در رفتن به خارج تعلّل مىورزد ؟ چرا بر خودش و بر حياتش رحم نمىكند ؟ ! يك نفر از همشيره زادگان حقير كه آن‌وقت در كانادا بود ، چون از كسالت بنده مطّلع شده بود گفته بود : شما آقا دائى را به دست من برسانيد ديگر مطلب تمام است . بعضى گفتند : ما در مدّت 24 ساعت براى شما جواز سفر و بليط طيّاره به هر نقطهء دنيا كه بخواهيد تهيّه مىكنيم ! و بنده هم ابداً گوش به سخن آنها نميدادم ؛ و بلكه حاضر نشدم در طهران بمانم تا اطبّاى جرّاح و سابقه دار و معروف مرا عمل كنند . و مىگفتم : محال است به خارج بروم ، و در طهران ماندن هم معنى ندارد . چرا كه ما براى عمليّه به طهران نيامده‌ايم ؛ آمدن ما براى تصوير سونوگرافى بوده است ؛ و اينك كه مشخّص است كه سنگ است بايد به أرض اقدس مراجعت كنم و حتماً بايد دكتر توسّلى عمل كند .\r\nامّا در مشهد بايد عمل كنم ، به علّت اينكه مرض ما در مشهد پيدا شده است ، و ما را به بيمارستان به نام قائم انتقال داده‌اند ، و زمين اين بيمارستان از املاك حضرت امام رضا عليه السّلام است ، و در حقيقت ما ميهمان امام رضا هستيم و در ملك او و در خانهء او هستيم ، و او ما را جواب نكرده و بيرون ننموده است ، و من از آنجا به جاى ديگر نمىروم . و امّا علّت اينكه بايد دكتر توسّلى عمل كند ، براى آنكه من وى را ، هم متخصّص و هم متعهّد يافته‌ام . او مردى است كه در اين زمان كه سيل پزشكان لا ابالى و فرصت طلب و يغماگر به سوى خارج روان است و مملكت را خالى گذارده‌اند ، او به عكس با يك كت و شلوار تنش به ايران برگشته است . او نماز گزار و روزه گير است ، و راستگو است و كارى را كه از عهده‌اش ساخته نيست متقبّل نمىشود . بنابراين حتماً ظفر و صحّت و عافيت قرين كار اوست . و براى ما هم مردن و زندگى تفاوتى ندارد ، اگر هم در اين عمليّه جان باختيم به سوى رحمت خدا ميرويم إن شاء الله تعالى .\r\nامّا علّت استنكاف حقير از رفتن به خارج چند امر بود :\r\nاوّل آنكه : آن بلاد ، شهرهاى كفر است ؛ شهرهاى يهود و نصارى و مشركين و ملحدين است . رفتن بدانجا براى معالجه ، در حقيقت دست تكدّى به آنها دراز نمودن است ، و استمداد و استعانت از آنها براى ادامهء حيات است . و اين امر ، خلاف شرافت مسلمان غيور است كه پزشكان مسلم را يله كند و براى بقاءِ زندگى از آنها گدائى نمايد .\r\nدوّم آنكه : من يك شخص عادى نيستم و امروز به عنوان يك مرد روحانى ، و يا فقيه و يا هر چه فرض كنيد مردم مرا مىشناسند و عمل مرا الگوى كار خود قرار ميدهند ؛ آن‌وقت هر كه سرش هم درد بگيرد ميگويد : من بايد بروم به خارج ، چون فلان كس به خارج\r\n","page_name":" 213 ","page_number":253},
  {"content":"\r\n\r\n\r\n\r\n","description":"","footnote":"\r\n- رفته است . امّا در اينجا اگر عمل كنم گرچه منجرّ به فوت شود ، اين عاقبت سوء را در پى ندارد . بخصوص آنكه ما براى حيات خودمان ، براى حيات شخصىمان - نه براى حيات نوع و براى حيات جامعه - خيلى اهمّيّت قائل مىشويم درحالىكه آن مقدار هم ارزش ندارد .\r\nسوّم آنكه : هزينهء عمل به خارج چند صد برابر هزينهء عمل در داخل است ، و از هر راه بدست آيد ، بالاخره از صندوق اسلام كسر شده و به صندوق كفر و به خزانهء استعمار كافر افزوده شده است . چرا ما خودمان پيش قدم در اين مبادله گرديم ؟\r\nچهارم آنكه : آخر ما خاك بر سران خود را مسلمان ميدانيم و اهل توحيد و قرآن مىپنداريم و حيات و ممات و نفع و ضرر را مستقيماً از جانب خدا ميدانيم . مگر ما در قرآن نمىخوانيم :\r\n وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ  . ( آيه 107 ، از سورهء 10 : يونس )\r\n« و اگر خداوند به تو ضررى برساند ، غير از ذات او هيچ موجودى را قدرت رفع آن نيست . و اگر براى تو خيرى را اراده نمايد ، هيچ موجودى قدرت ردّ فضل و رحمت او را ندارد . خداوند از خير و فضل خود به هر يك از بندگانش كه بخواهد مىرساند . و اوست صاحب غفران و رحمت خاصّه . »  ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ  . ( آيه 2 ، از سورهء 35 : فاطر )\r\n« رحمتى را كه خدا براى مردم بگشايد ، هيچ موجودى را توان بستن آن نيست . و رحمتى را كه خدا ببندد ، هيچ موجودى را توان رهائيش پس از بستن خدا نيست ؛ و اوست داراى مقام عزّت و استقلال و إتقان و استحكام . »\r\n وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلْ أَ فَرَأَيْتُمْ ما تَدْعُونَ مِنْ دُونِ اللَّهِ إِنْ أَرادَنِيَ اللَّهُ بِضُرٍّ هَلْ هُنَّ كاشِفاتُ ضُرِّهِ أَوْ أَرادَنِي بِرَحْمَةٍ هَلْ هُنَّ مُمْسِكاتُ رَحْمَتِهِ قُلْ حَسْبِيَ اللَّهُ عَلَيْهِ يَتَوَكَّلُ الْمُتَوَكِّلُونَ  . ( آيه 38 ، از سورهء 39 : الزّمر )\r\n« و اى پيامبر اگر تو از اين مردم شرك پيشه بپرسى : چه كسى آسمانها و زمين را آفريده است ؟ ميگويند : البتّه و البتّه الله آفريده است . به ايشان بگو : شما به من بگوئيد اگر خداوند نسبت به من ارادهء ضررى داشته باشد ، آيا مىتوانند اين موجودات مؤثّرهء غير از خدا در نزد شما ، جلوى ضرر وى را بگيرند ، و آن ضرر و گرفتارى را بر طرف كنند ؟ ! يا اگر خداوند نسبت به من ارادهء رحمتى و خيرى را داشته باشد ، آيا مىتوانند آنها جلوگير فيضان رحمت و ارسال خير او باشند ؟ ! بگو : خدا مرا بس است . اوست تنها كفايت كنندهء من كه\r\n","page_name":" 214 ","page_number":254},
  {"content":"\r\n\r\n\r\n\r\n","description":"","footnote":"\r\n- بايد متوكّلين پيوسته بار توكّل خود را برعهدهء او بنهند . »\r\n إِنِّي تَوَكَّلْتُ عَلَى اللَّهِ رَبِّي وَ رَبِّكُمْ ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ  . ( آيه 56 ، از سوره 11 : هود )\r\n« من حقيقةً توكّل نمودم بر الله كه او پروردگار من و پروردگار شماست . هيچ جنبنده‌اى نيست مگر آنكه مقدّراتش مستقيماً به دست اوست . و پروردگار من بر راه راست و صراط مستقيم ، تدبير امور مخلوقات خود را مىنمايد . »\r\n قُلْ لَنْ يُصِيبَنا إِلَّا ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ  . ( آيه 51 ، از سورهء 9 : التّوبه ) « بگو : ابداً چيزى به ما نميرسد ( گزندى و ضررى ، يا خيرى و رحمتى ) مگر آنچه را كه خداوند براى ما نوشته است . اوست صاحب تدبير و ولايت امور ما . و بنابراين حتماً بايد متوكّلين و مؤمنين او را در جميع امورشان وكيل در تصرّف بگيرند و بر او توكّل نمايند . »\r\nو أمثال و نظائر اين آيات در قرآن مجيد بسيار است . با وجود اين آيات ، وقتى طبيب متخصّص و متعهّدى آمادهء معالجه شده است ، و ميدانيم همهء امور به دست خداست و نفع و ضرر از ناحيهء اوست ، اگر از او فرار كنيم و به خارج برويم درحالىكه ميدانيم آن نفع و ضرر هم هر گونه باشد از ناحيهء خداست ؛ در اين صورت ، اين انحراف طريق نيست ؟ اين عمل ، شرك فعلى و عملى نيست ؟ گو آنكه شرك قولى نباشد .\r\nپنجم آنكه : ما بنده‌ايم و بايد مطيع امر خدا باشيم . او يك وقت مصلحت انسان را در حيات ميداند و يك وقت در موت . و اگر فى الواقع صلاح انسان در مرگ باشد و او دنبال حيات بگردد ، طالب شرّ خود بوده است ، نه خير خود . وقتى انسان مريض شد بايد به طبيب مراجعه كند و طالب عافيت و طول عمر هم باشد ، چون اينها فى حدّ نفسه خير است ، ولى در هر حال بايد تسليم امر خدا باشد و دل به مقدّرات بدهد . و اگر احياناً موت او رسيد خندان باشد ؛ و نگاه برگشت به عالم طبيعت نكند ، و بر نعمتهاى از دست رفتهء آن گريان نباشد كه اين خطرى است بزرگ . ما كه به حمد الله و المنّة در مكتب تشيّع زيست مىكنيم ، و چون بزرگ چراغ پر فروغ « صحيفهء كاملهء سجّاديّه » را به پيروى از آن امام راستين در پيش رو داريم ، و در فقرهء پنجم از دعاى استخاره ( طلب خير ) كه دعاى سى و سوّم است به درگاه خداوند ابتهال داريم كه : وَ ألْهِمْنا الانْقيادَ لِما أوْرَدْتَ عَلَيْنا مِنْ مَشيَّتِكَ ؛ حَتَّى لا نُحِبَّ تَأْخيرَ ما عَجَّلْتَ ، وَ لا تَعْجيلَ ما أخَّرْتَ ، وَ لا نَكْرَهَ ما أحْبَبْتَ ، وَ لا نَتَخَيَّرَ ما كَرِهْتَ - الدّعاءَ .\r\n« اى پروردگار ما ! به ما الهام بخش تا در برابر آنچه را كه از اراده و مشيّتت بر ما وارد\r\n","page_name":" 215 ","page_number":255},
  {"content":"\r\n\r\n\r\n\r\n","description":"","footnote":"\r\n- ميكنى منقاد و مطيع باشيم ؛ بطورى كه دوست نداشته باشيم تأخير آنچه را كه تو در آن تعجيل نمودى ، و نه تعجيل آنچه را كه تو در آن تأخير فرمودى . و ناپسند نداريم چيزى را كه تو دوست داشتى ، و نگزينيم چيزى را كه تو ناپسند داشتى ! »\r\nو در دعاى مروىّ از رسول اكرم صلّى الله عليه و آله و سلّم ميخوانيم :\r\nاللَهُمَّ أحْيِنى ما دامَتِ الْحَيَاةُ خَيْراً لى ، وَ أمِتْنِى إذا كانَ الْمَماتُ خيْرًا لى .\r\n« بار خداوندا ! مرا زنده بدار مادامىكه زندگى براى من خير است . و بميران مرا در زماني كه مردن براى من خير است . »\r\nدر اين صورت اگر ما جدّاً از خدا حيات بخواهيم مادامىكه ممات خير ماست ، آيا اشتباه نرفته‌ايم ؟ و خلاف حقّ و واقع را طلب ننموده‌ايم ؟\r\nبارى ، حال بنده روز به روز سخت‌تر مىشد و يرقان تمام سطح بدن را طورى گرفته بود كه دستمال زردِ زردچوبه‌اى از بدن تشخيص داده نمىشد و مرض رو به پيشرفت بود ، چون مادّهء سمّى سودا به‌هيچ‌وجه از بدن بواسطهء انسداد كامل لولهء كلدوك خارج نمىشد . عمل جرّاحى انجام گرفت و خود عمل بيش از سه ساعت به طول انجاميد ، و حقير از ابتدا تا انتهاى بيهوشى هفت ساعت بيهوش بودم . و ليكن به لطف حضرت بارى تعالى شأنه العزيز عمل بقدرى خوب و پاكيزه بود كه همهء أطبّاى بيمارستان قائم و بعضى از جاهاى ديگر تصديق كردند كه : اگر به خارج هم ميرفتم و عمل در أعلا مركز پزشكى جهان انجام مىشد ، از اين بهتر متصوّر نبود .\r\nبارى ، نظير اين مسأله در دو سال بعد براى چشم بنده پيدا شد . يعنى بدون هيچ مقدّمه و سبب ظاهرى ، شبكهء چشم راست بطور نعلى شكل به اصطلاح چشم پزشكان در « محور ساعت 12 و 20 دقيقه » پارگى پيدا كرد ، و ديد چشم از ميان رفت و تمام أطبّاى مشهد و طهران از عمل آن عاجز بودند و رفتن به خارج را الزام ميكردند . و من هم گفتم به خارج نميروم گرچه كور شوم . امّا چون جوان غيور و فهيم و ذىقيمت ما آقاى دكتر حاج . . . . . . . . . . . . . . . . . . . . . . . . . . . . .\r\n( * ) در حاشيهء « مفاتيح الجنان » ص 351 و 352 در كتاب « الباقيات الصّالحات » در فصل چهارم ، از باب 40 وارد است كه حضرت امام محمّد تقى عليه السّلام فرمودند : چون حضرت رسول اكرم صلّى الله عليه و آله فارغ مىشد از نماز مىگفت : اللَهُمَّ اغْفِرْ لى ما قَدَّمْتُ وَ ما أخَّرْتُ ، وَ ما أسْرَرْتُ وَ ما أعْلَنْتُ ، وَ إسْرافى عَلَى نَفْسى ، وَ ما أنْتَ أعْلَمُ بِهِ مِنّى . اللَهُمَّ أنْتَ الْمُقَدِّمُ وَ الْمُؤَخِّرُ ، لا إلَهَ إلَّا أنْتَ ؛ بِعِلْمِكَ الْغَيْبَ وَ بِقُدْرَتِكَ عَلَى الْخَلْقِ أجْمَعينَ ما عَلِمْتَ الْحَيَاةَ خَيْراً لى فَأحْيِنى ، وَ تَوَفَّنى إذا عَلِمْتَ الْوَفاةَ خَيْراً لى - الدّعاءَ .\r\n","page_name":" 216 ","page_number":256},
  {"content":"\r\n\r\n\r\nزبان حال اولياء الهى در غربت از عالم طبع و استغراق در انوار ملكوتيّهء قدسيّه\r\n من كه ملول گشتمى از نفس فرشتگان * قال و مقال عالمى مىكشم از براى تو « 1 » \r\n مَعْشَرَ النّاسِ ما جُنِنْتُ وَ لَكِنْ * أنَا سَكْرانَةٌ وَ قَلبِىَ صاحِ ( 1 )\r\nأ غَلَلْتُمْ يَدَىَّ وَ لَمْ ءَاتِ ذَنْبًا * غَيْرَ جَهْرى فى حُبِّهِ وَ افْتِضاحى ( 2 )\r\nأنَا مَفْتونَةٌ بِحُبِّ حَبيبٍ * لَسْتُ أبْغى عَنْ بابِهِ مِنْ بَراحِ ( 3 ) \r\n\r\n\r\n","description":"","footnote":"\r\nسيّد حميد سجّادى معاينه كرد ، گفت : عمل اين چشم اورژانس ( فورى ) است . يعنى السّاعه بايد عمل شود و حقّ بيرون رفتن از بيمارستان را نداد و گفت : من متعجّبم از گفتار پزشكان كه حواله به خارج داده‌اند . زيرا در اين صورت در فاصلهء كوتاهى چشم از دست ميرود . ايشان با دستيارى معاون و شاگرد ممتازش جناب صديق ارجمند مؤمن متعهّد آقاى دكتر حاج حسين‌على شهريارى در عمليّه‌اى كه هفت ساعت تمام به طول انجاميد عمل كردند . و الحمد للّه و المنّة عمليّه در نهايت خوبى و پاكى صورت گرفت بطورى كه موجب شگفت همه شد . و اينك پس از شش سال ، اين سطورى را كه ملاحظه ميفرمائيد با معونهء همان چشم عمل شده مىنويسم .\r\n           قالَ أَ فَرَأَيْتُمْ ما كُنْتُمْ تَعْبُدُونَ * أَنْتُمْ وَ آباؤُكُمُ الْأَقْدَمُونَ * فَإِنَّهُمْ عَدُوٌّ لِي إِلَّا رَبَّ الْعالَمِينَ * الَّذِي خَلَقَنِي فَهُوَ يَهْدِينِ * وَ الَّذِي هُوَ يُطْعِمُنِي وَ يَسْقِينِ * وَ إِذا مَرِضْتُ فَهُوَ يَشْفِينِ * وَ الَّذِي يُمِيتُنِي ثُمَّ يُحْيِينِ * وَ الَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ * رَبِّ هَبْ لِي حُكْماً وَ أَلْحِقْنِي بِالصَّالِحِينَ * وَ اجْعَلْ لِي لِسانَ صِدْقٍ فِي الْآخِرِينَ * وَ اجْعَلْنِي مِنْ وَرَثَةِ جَنَّةِ النَّعِيمِ            . ( آيات 75 تا 85 ، از سورهء 26 : الشُّعَراء )\r\n« باز ابراهيم خليل به مشركين از قوم خود گفت : آيا شما ميدانيد كه اين بتهائى را كه اينك شما مىپرستيد ، و پدران پيشين شما مىپرستيدند ، آنها دشمن من و دشمن پرستش و ستايش من به خدا مىباشند ، به غير از خداوند كه پروردگار عالميان است ، آن خدائى كه مرا آفريد و سپس در راه رشد و كمال هدايتم نمود ؛ آن خدائى كه مرا طعام ميدهد و سيراب مىكند ؛ آن خدائى كه چون مريض شوم او مرا شفا مىدهد ؛ آن خدائى كه مرا مىميراند و پس از آن زنده‌ام ميگرداند ؛ آن خدائى كه به او اميد دارم تا در روز پاداش از گناه من درگذرد . بار پروردگار من ! به من در برابر مشركين حكم قاطعى مرحمت فرما و مرا به مردمان صالح خودت ملحق كن ؛ و براى من زبان راست و راستينى در ميان امّت‌هاى پسين قرار بده ، و مرا از وارثين بهشت نعيمت بگردان . » آياتى است از زبان حضرت ابراهيم خليل الرّحمن على نبيّنا و آله و عليه السّلام .\r\n( 1 ) « ديوان حافظ شيرازى » از طبع محمّد قزوينى و دكتر قاسم غنى ، ص 284 ، غزل 411\r\n","page_name":" 217 ","page_number":257},
  {"content":"\r\n\r\n فَصَلاحى الَّذى زَعَمْتُمْ فَسادى * وَ فَسادى الَّذى زَعَمْتُمْ صَلاحى ( 4 )\r\nما عَلَى مَنْ أحَبَّ مَوْلَى الْمَوالى * وَ ارْتضاهُ لِنَفْسِهِ مِنْ جُناحِ ( 5 ) « 1 » \r\n1 - اى گروه آدميان ! من مجنون و ديوانه نشده‌ام ؛ و ليكن من مست محبّت اويم درحالىكه دلم هشيار است .\r\n2 - آيا شما دو دست مرا در غُل نموده‌ايد بدون آنكه جرم و گناهى مرتكب شده باشم غير از آنكه من در محبّت و عشق سوزان وى آشكارا شده‌ام و مشهور و شهره گشته‌ام ، و بواطن و اسرار مخفيّهء محبّتم را ظاهر ساخته‌ام ؟ !\r\n3 - من مفتون و گرفتار محبّت دوستى و محبوبى شده‌ام كه ابداً توانِ آن را ندارم تا از دَرش به جاى ديگر تحوّل پيدا نمايم .\r\n4 - بنابراين آنچه را كه شما براى من مصلحت مىپنداريد ، فساد من است ؛ و آنچه را كه براى من مفسده به شمار مىآوريد صلاح حال من است .\r\n5 - گناه و معصيتى ننموده است آنكه خداى مولى الموالى را دوست داشته باشد ، و وى را براى محبّت و همنشينى خود اتّخاذ نموده باشد .\r\nأنبياء و اولياء چون از كأس وصال نوشيده‌اند ، زبان حالشان پيوسته به اين ابيات مترنّم است :\r\n ألْبَسْتَنى ثَوْبَ وَصْلٍ طابَ مَلْبَسُهُ * فَأنْتَ مَوْلَى الْوَرَى حَقّاً وَ مَوْلائى ( 1 )\r\nكانَتْ لِقَلْبىَ أهْواءٌ مُفَرَّقَةٌ * فَاسْتَجْمَعَتْ مُذْ رَأَتْكَ الْعَيْنُ أهْوائى ( 2 )\r\nمَنْ غَصَّ داوَى بِشُرْبِ الْمآءِ غُصَّتَهُ * فَكَيْفَ يَصْنَعُ مَنْ قَدْ غَصَّ بِالْماءِ ( 3 ) \r\n\r\n\r\n","description":"","footnote":"\r\n( 1 ) « نفحات الانس » جامى ، ص 623 ؛ و « مستطرف » ابشيهى ، باب 31 ، ص 122 ، در ضمن نقل داستان تحفه\r\n","page_name":" 218 ","page_number":258},
  {"content":"\r\n\r\n قَلْبى حَزينٌ عَلَى ما فاتَ مِنْ زَلَلى * فَالنَّفْسُ فى جَسَدى مِنْ أعْظَمِ الدّاءِ ( 4 )\r\nوَ الشَّوْقُ فى خاطِرى وَ الْحَرُّ فى كَبِدى * وَ الْحُبُّ مِنّى مَصونٌ فى سُوَيْدائى ( 5 )\r\nتَرَكْتُ لِلنّاسِ دُنْياهُم وَ دينَهُمُ * شُغْلًا بِذِكْرِكَ يا دينى وَ دُنْيآئى ( 6 )\r\nفَصارَ يَحْسُدُنى مَنْ كُنْتُ أحْسُدُهُ * وَ صِرْتُ مَوْلَى الْوَرَى إذْ صِرْتَ مَوْلائى ( 7 ) « 1 » \r\n1 - تو خلعت وصال را بر من پوشانيدى كه پوشش آن پاك است ؛ فلهذا تو حقّاً و حقيقةً سيّد و سالار همهء عالميان هستى و سيّد و سالار من مىباشى .\r\n2 - در دل من انديشه‌ها و افكار متشتّت و گوناگون بود ؛ امّا وقتى كه چشمم به رويت افتاد ، تمام آن آراء و افكار در تو خلاصه و جمع شد .\r\n3 - آن كس كه لقمه در گلويش گير كند ، با نوشيدن آب خود را علاج مىنمايد ؛ امّا آن كس كه آب گلوگيرش شده است ، خود را با چه چيز معالجه نمايد ؟ !\r\n4 - دلم از تقصير لغزشها و خطاهائى كه انجام داده‌ام غصّه دار است . و\r\n\r\n\r\n","description":"","footnote":"\r\n( 1 ) در « ريحانة الادب » ج 2 ، ص 62 بيت دوّم و ششم و هفتم از اين ابيات را از منصور حلّاج آورده است ؛ و تمام آن را در « مكاتيب » گرامى اصفهانى ضمن نقل داستان مفصّل كنيزك عاشق خدا به نام تحفه و ملاقات سرىّ سقطى با او در بيمارستان ، به طرز جالب و انشاء دلنشين آورده است .\r\nعلّامه حاج شيخ آقا بزرگ طهرانى در كتاب « الذّريعة » ج 22 ، ص 140 به شمارهء 6420 « مكاتيب » گرامى اصفهانى را ذكر كرده‌اند . و در ج 9 ، ص 929 به شمارهء 6117 ديوان او را ذكر نموده‌اند و اضافه كرده‌اند كه اسم او أبو القاسم خان بوده است و به دهلى مسافرت كرد و در آنجا وفات يافت . او در لسان عامّه معروف به « آقا بابا » مىباشد .\r\n","page_name":" 219 ","page_number":259},
  {"content":"\r\n\r\nنفس و جان من در اين جسم و بدن من از بزرگترين دردهاست .\r\n5 - اشتياق به تو در خاطر من است ، و آتش عشق تو در جگر من است ، و محبّت بى شائبهء تو در نهانخانهء ضمير و دل من دست نخورده و محفوظ است .\r\n6 - من دنياى مردم و دين مردم را به خودشان واگذار نمودم ، و پيوسته به ياد تو مشغولم اى دين من ! و اى دنياى من !\r\n7 - بنابراين ، آن كسانى كه من بر آنها حسد مىبردم ، اينك آنها بر من حسد مىبرند ؛ و از هنگامى كه تو آقا و سيّد من شدى ، من آقا و سيّد عالميان شدم .\r\nمشكلاتى كه براى سالكين راه توحيد پيش مىآيد ، اغلب بواسطهء عدم انس و آشنائى مردم با اين مراحل و بالنّتيجه ايجاد زحمت و سدّ طريق است ، تا آنكه سالك را خواه و ناخواه به انعزال و دورى از جماعت مىكشاند .\r\n من از ديار حبيبم نه از بلاد غريب * مُهَيمنا به رفيقان خود رسان بازم « 1 » اگر ز خون دلم بوى شوق مىآيد\r\nعجب مدار كه همدرد نافهء ختنم « 2 » \r\n\r\nيكى از جهات غربت حضرت امام رضا عليه السّلام سياستهاى شيطانى مأمون بود\r\nو ديگر ، جهات خصوصى كه در حضرت ثامن الحجج عليه السّلام موجب غربت شده است و آن چند چيز است :\r\nاوّل : ابتلاى آن حضرت به سياست شيطانيّهء مأمون الرّشيد ؛ چون با نقشه‌اى عجيب آن حضرت را تحت الحفظ از مقرّ و وطن مألوف خود ، جوار قبر جدّش رسول اكرم حركت داد ، و زير نظر خود تمام حالات و گزارشات را ملحوظ ، و در ولايت مَرو در حقيقت زندانى و تبعيد و نفى وطن و حبس نظر نمود ؛ و در ظاهر آن حضرت را به خلعت حكم و ولايت مخلّع ، و در باطن آن حضرت را از همهء شئون جدا و عزل نموده ، اجازهء فتوى و خواندن نماز جمعه و عيد نميدهد . و با نكات دقيق و أنظار خفيّهء خود ، و با نقشه‌هاى\r\n\r\n\r\n","description":"","footnote":"\r\n( 1 ) « ديوان خواجه حافظ شيرازى » از طبع پژمان ، ص 150 ، غزل 334 ؛ و ص 149 ، غزل 332\r\n( 2 ) « ديوان خواجه حافظ شيرازى » از طبع پژمان ، ص 150 ، غزل 334 ؛ و ص 149 ، غزل 332\r\n","page_name":" 220 ","page_number":260},
  {"content":"\r\n\r\nمحتالانه و زيركانه هر لحظه زهر جانكاه به كام آن حضرت ميريزد ، درحالىكه مردم مىپندارند او كمال فدويّت و اخلاص را در بوتهء صدق و صفا گذارده و تقديم آن حضرت مىكند و آن حضرت را مطلق الجناح و مبسوط اليد در جميع امور و در رَتْق و فَتْق امور لشكرى و كشورى قرار داده است . و در ظاهر كنيزكى زيبا از نصارى را مىگمارد ، و خَدَم و حَشَم و غِلمان را در اطراف مىگمارد ؛ ولى از آوردن اهل و عيال و فرزند دلبندش حضرت أبو جعفر امام محمّد تقى عليه السّلام عملًا منع مىكند ، بطورى كه وحيداً غريباً در حجرهء دربسته به زهر جفا شهيد مىشود . و خود در تشييع جنازه پيرهن چاك مىزند ، و اشكش سرازير ، و مجالس فاتحه و تعزيه دائر و بطور معروف براى بزرگداشت و تجليل از آن حضرت عزاى عمومى و تعطيل رسمى اعلام مىكند ؛ و مردم بخت برگشتهء جاهل هم توهّم مىكنند اين كارها براساس اخلاص و مودّت است . وَ بِمِثْلِ هذا عَمِلَ السّياسيّونَ . فَهُوَ لَعَنَهُ اللهُ رَئيسَهُمْ وَ قآئِدُهُم لِهَذِهِ الطَّريقَةِ ، وَ أعْلَمُ مِن أبيهِ هارونَ الَّذى اشْتَبَهَ فى سياسَةِ مَدينَتِهِ بِقَتْلِ أبيهِ موسَى بْنِ جَعْفَرٍ عَلَيْهِما السَّلامُ مَسْجونًا بَعْدَ سِنينَ عَديدَةٍ جِهاراً .\r\n\r\nجهت دوّم از جهات غربت حضرت ، انكار وكلاء موسى بن جعفر عليهما السّلام بر ولايت آن حضرت است\r\nدوّم آنكه : به عوض آنكه پس از شهادت پدرش موسى بن جعفر عليهما السّلام در زندان سِنْدى بن شاهِك ( رئيس شرطهء بغداد ) طرفداران و مواليان و سر سپردگان و وكلاى پدرش ، يكباره اطراف او را بگيرند و امامت او را گردن نهند و او را تجليل و تكريم نمايند و تمام شيعيان پدرش را به او دعوت كنند و اموال خطيرى كه به عنوان وكالت از پدر آن حضرت از مردم گرفته‌اند به آن حضرت بسپارند و اركان ولايت و دعائم امامتش را تقويت و تأييد و تسديد كنند ، اين بىانصافها تصديق نكردند ، و حاضر نشدند تسليم شوند و پولها را بسپارند ، و جاه و اعتبارى را كه از بركت پدرش كسب كرده بودند به مبدأش و محورش و قطبش برگردانند .\r\n\r\n","description":"","footnote":"","page_name":" 221 ","page_number":261},
  {"content":"\r\n\r\nهر يك از وكلاى مهمّ براى خود عنوانى و شخصيّتى و رفت و آمدى و رتق و فتقى و إفتاء و قضاوتى و روايت أحاديث و أخبارى و تفسير آيه و سوره‌اى داشته ، و با مصرف پول كلان امام موسى عليه السّلام در أهواء و آراء شخصيّه و طرفدارانشان ، حاضر نشدند سر تسليم و اطاعت نسبت به امام زمانشان فرود آورند . همه از حضرت رضا عليه السّلام برگشتند و گفتند كه : موسى بن جعفر نمرده است و زنده است . مانند كيسانيّه كه قائل به حيات محمّد بن حنفيّه شدند براى آنكه تسليم امام زندهء خود حضرت سجّاد زين العابدين نشوند ؛ و مانند عُمَر كه در رحلت رسول خدا فرياد ميزد محمّد نمرده است ، چهل روز ديگر برميگردد و با منافقين جنگ مىكند ، براى آنكه أبو بكر كه در خارج مدينه در سُنْح « 1 » بود به مدينه برسد و مردم فوراً با أمير المؤمنين بيعت نكنند ، و همين كه ابو بكر رسيد و گفت : رسول خدا مرده است ، عمر گفت : محمّد مرده است .\r\nبارى ، وكلاى موسى بن جعفر بعد از شهادتش گفتند : امامت به همين امام ختم شده است و ديگر امامى نيست . و لذا آنها را « واقفيّه » گويند . و علناً ، جُحوداً و استكباراً حجّت خدا علىّ بن موسى الرّضا را انكار كردند و او را كه والى اين ولايت بود تكذيب نمودند . چه غربتى از اين بالاتر ؟\r\nو نه تنها خودشان تسليم نشدند ، بلكه شيعيان پدرش حضرت موسى بن جعفر عليهما السّلام را نيز به خود دعوت نموده و از پيروى حضرت ثامن الائمّه منع كردند ؛ و براى خود حزب و دسته‌اى تشكيل داده و بدعت در دين گذارده ، و جماعت واقفيّه از اسلام فرقهء خاصّى تشكيل دادند .\r\nيكى از بزرگان و وكلاى حضرت موسى بن جعفر عليهما السّلام و از دعائم فرقهء واقفيّه ، علىُّ بنُ أبى حَمْزة بطائنى است كه ما براى شاهد و نمونه\r\n\r\n\r\n","description":"","footnote":"\r\n( 1 ) با سين مهموسهء مضمومه و بعدها النّون السّاكنة و الحاء المهملة : محلّى است در يك فرسخى مدينه كه اهل ابو بكر آنجا بودند و براى ملاقاتشان ميرفت .\r\n","page_name":" 222 ","page_number":262},
  {"content":"\r\n\r\nمطالبى را اجمالًا دربارهء او در اينجا ذكر مىكنيم :\r\nدر رجال مامقانى فرموده است كه ايشان پدرش سالم است . شيخ طوسى او را از اصحاب حضرت صادق و حضرت كاظم عليهما السّلام شمرده و گفته است كه او از واقفيّه است .\r\n\r\nاخبار وارده در شأن علىّ بن أبى حمزة بطائنى ، از اركان فرقهء واقفيّه\r\nوَ قالَ النَّجاشىُّ : رَوَى عَن أبى الْحَسَنِ مُوسى عَلَيهِ السّلامُ وَ رَوَى عَنْ أبى عَبْدِ اللهِ عَلَيهِ السّلامُ ، ثُمَّ وَقَفَ ؛ وَ هُوَ أحَدُ عُمُدِ الْواقِفَةِ .\r\nوَ مِثلُهُ فى « الْخُلاصَةِ » مُضيفاً إلَى ذلِكَ قَوْلَهُ : قالَ الشَّيْخُ الطّوسىُّ ( ره ) فى عِدَّةِ مَواضِعَ : إنَّه واقِفىٌّ . وَ قالَ أبو الْحَسَنِ عَلىُّ بْنُ الْحَسَنِ بْنِ فَضّالٍ : عَلىُّ بْنُ أبى حَمْزَةَ كَذّابٌ مُتَّهَمٌ مَلْعونٌ . قَد رَوَيْتُ عَنهُ أحاديثَ كَثيرَةً وَ كَتَبْتُ عَنهُ تَفْسيرَ الْقُرْءَانِ مِن أوَّلِهِ إلَى ءَاخِرِهِ ، إلّا أنّى لا أسْتَحِلُّ أنْ أرْوَى عَنهُ حَديثاً واحِداً .\r\nوَ قالَ ابْنُ الْغَضآئِرىِّ : عَلىُّ بْنُ أبى حَمْزَةَ لَعَنَهُ اللهُ أصْلُ الْوَقْفِ وَ أشَدُّ الْخَلْقِ عَداوَةً لِلْمَوْلَى يَعْنى الرِّضا عَلَيهِ السّلامُ بَعْدَ أبى إبْراهيمَ عَلَيهِ السّلامُ - انتهى ما فى « الخُلاصة » . - انتهى موضعُ الحاجة .\r\nو سپس رواياتى را شاهد بر مطلب مىآورد كه ما بعضى از آنها را در اينجا مىآوريم ؛ و اين روايات در « رجال كشّى » است . مِنْهَا مَا رَوَاهُ عَنْ مُحَمَّدِ بْنِ الْحُسَيْنِ ، قَالَ : حَدَّثَنِى أَبُو عَلِىٍّ الْفَارِسِىُّ عَنْ مُحَمَّدِ بْنِ عِيسَى عَنْ يُونُسَ بْنِ عَبْدِ الرَّحْمَنِ قَالَ : دَخَلْتُ عَلَى الرِّضَا عَلَيْهِ السَّلَامُ فَقَالَ : مَاتَ عَلِىُّ بْنُ أَبِى حَمْزَةَ ؟ ! قُلْتُ : نَعَمْ ! قَالَ : قَدْ دَخَلَ النَّارَ . فَفَزِعْتُ مِنْ ذَلِكَ . قَالَ : أَمَا إنَّهُ سُئِلَ عَنِ الإمَامِ بَعْدَ مُوسَى عَلَيْهِ السَّلَامُ ، فَقَالَ : إنِّى لَا أَعْرِفُ إمَامًا بَعْدَهُ ، فَضُرِبَ فِى قَبْرِهِ ضَرْبَةً اشْتَعَلَ قَبْرُهُ نَاراً .\r\n« روايت است از يونس بن عبد الرّحمن كه گفت : من بر حضرت رضا\r\n\r\n","description":"","footnote":"","page_name":" 223 ","page_number":263},
  {"content":"\r\n\r\nعليه السّلام وارد شدم . فرمود : علىّ بن أبى حمزه مُرد ؟ ! گفتم : آرى ! فرمود : داخل در جهنّم شد . من از اين كلام حضرت به دهشت افتادم . فرمود : آگاه باش كه چون از امام پس از موسى عليه السّلام از وى پرسيدند گفت : من امامى را پس از او نمىشناسم ، لهذا يك ضربه‌اى به قبرش زدند كه از آن آتش بالا گرفت . »\r\nوَ مِنْهَا مَا رَوَاهُ عَنْ حَمْدَوَيْهِ ، قَالَ : حَدَّثَنِى الْحَسَنُ بْنِ مُوسَى عَنْ دَاوُدِ بْنِ مُحَمَّدٍ عَنْ أَحْمَدَ بْنِ مُحَمَّدٍ بْنِ أَبِى نَصْرٍ قَالَ : وَقَفَ أَبُو الْحَسَنِ الرِّضَا عَلَيْهِ السَّلَامُ فِى بَنِى زُرَيْقٍ ، فَقَالَ لِى وَ هُوَ رَافِعٌ صَوْتَهُ : يَا أَحْمَدُ ! قُلْتُ : لَبَّيْكَ ! قَالَ : إنَّهُ لَمَّا قُبِضَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ جَهَدَ النَّاسُ فِى إطْفَآءِ نُورِ اللهِ فَأَبَى اللهُ إلَّا أَنْ يُتِمَّ نُورَهُ بِأَمِيرِ الْمُؤْمِنِينَ عَلَيْهِ السَّلَامُ ؛ فَلَمَّا تَوَفَّى أَبُو الْحَسَنِ عَلَيْهِ السَّلَامُ جَهَدَ عَلِىُّ ابْنُ أَبِى حَمْزَةَ فِى إطْفَآءِ نُورِ اللهِ ، فَأَبَى اللهُ إلَّا أَنْ يُتِمَّ نُورَهُ .\r\nوَ إنَّ أَهْلَ الْحَقِّ إذَا دَخَلَ فِيهِمْ دَاخِلٌ سُرُّوا بِهِ ، وَ إذَا خَرَجَ مِنْهُمْ خَارِجٌ لَمْ يَجْزَعُوا عَلَيْهِ ؛ وَ ذَلِكَ أنَّهُمْ عَلَى يَقِينٍ مِنْ أَمْرِهِمْ . وَ إنَّ أَهْلَ الْبَاطِلِ إذَا دَخَلَ فِيهِمْ دَاخِلٌ سُرُّوا بِهِ ، وَ إذَا خَرَجَ مِنْهُمْ خَارِجٌ جَزِعُوا عَلَيْهِ ؛ وَ ذَلِكَ أنَّهُمْ عَلَى شَكٍّ مِنْ أَمْرِهِمْ . إنَّ اللهَ جَلَّ جَلَالُهُ يَقُولُ :  فَمُسْتَقَرٌّ وَ مُسْتَوْدَعٌ  . « 1 »\r\nقَالَ : ثُمَّ قَالَ أَبُو عَبْدِ الله « 2 » عَلَيْهِ السَّلَامُ : الْمُسْتَقَرُّ الثَّابِتُ ، وَ الْمُسْتَوْدَعُ الْمُعَارُ .\r\n« و روايت است از أحمد بن محمّد بن أبى نصر كه گفت : حضرت امام\r\n\r\n\r\n","description":"","footnote":"\r\n( 1 ) آيه 98 ، از سورهء 6 : الانعام :  وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ . \r\n( 2 ) در تعليقه اينچنين تصحيح شده است : ثُمَّ قَالَ : قَالَ أَبُو عَبْدِ اللهِ . . . ( م )\r\n","page_name":" 224 ","page_number":264},
  {"content":"\r\n\r\nأبو الحسن الرّضا عليه السّلام در ميان طائفهء بنى زُرَيق ايستادند ، و درحالىكه صداى خود را بلند نموده بودند به من گفتند : اى احمد ! گفتم : لبّيك ! فرمود : چون رسول خدا صلّى الله عليه و آله و سلّم رحلت نمودند ، مردم براى خاموش كردن نور خدا كوشيدند ؛ امّا خداوند إبا نمود مگر از اينكه نور خود را تمام كند به أمير المؤمنين عليه السّلام . و چون أبو الحسن موسى بن جعفر عليهما السّلام وفات نمود ، علىّ بن أبى حمزه در خاموش كردن نور خدا كوشيد ، امّا خداوند إبا نمود مگر اينكه نور خود را تمام كند .\r\nاهل حقّ چنانند كه : اگر يكى بر آنان وارد شود و به جمعيّتشان افزوده گردد خوشحال مىشوند ، و اگر يكى از ميانشان خارج شود و از جمعيّتشان كم گردد جزع و فزع نمىكنند ؛ چرا كه ايشان امرشان بر يقين استوار است . و اهل باطل چنانند كه : اگر يكى بر آنان افزوده شود خوشحال مىگردند ، و اگر يكى از ميانشان خارج شود جزع و فزع مىكنند ؛ چرا كه ايشان امرشان بر شكّ و ترديد سوار است . خداوند جلّ جلاله ميگويد :  فَمُسْتَقَرٌّ وَ مُسْتَوْدَعٌ  . ( ايمان بر دو گونه است : مستقرّ و مُستَودع . )\r\nحضرت رضا فرمود : حضرت صادق عليه السّلام فرمود : معنى مستقرّ ، ثابت و پابرجاست ؛ و معنى مستودع ، عاريه و بدون بنيان . »\r\nوَ مِنْهَا مَا رَوَاهُ عَنْ عَلِىِّ بْنِ مُحَمَّدٍ قَالَ : حَدَّثَنِى مُحَمَّدُ بْنُ أَحْمَدَ عَنْ أَحْمَدَ بْنِ الْحُسَيْنِ عَنْ مُحَمَّدِ بْنِ جُمْهُورٍ عَنْ أَحْمَدَ بْنِ الْفَضْلِ عَنْ يُونُسَ ابْنِ عَبْدِ الرَّحْمَنِ قَالَ : مَاتَ أَبُو الْحَسَنِ عَلَيْهِ السَّلَامُ وَ لَيْسَ مِنْ قُوَّامِهِ أَحَدٌ إلَّا وَ عِنْدَهُ الْمَالُ الْكَثِيرُ ، وَ كَانَ ذَلِكَ سَبَبَ وَقْفِهِمْ وَ جُحُودِهِمْ مَوْتَهُ . وَ كَانَ عِنْدَ عَلِىِّ بْنِ أَبِى حَمْزَةَ ثَلَاثُونَ أَلْفَ دِينَارٍ . )\r\n« و روايت است از علىّ بن محمّد كه گفت : حديث كرد براى من محمّد ابن احمد از احمد بن حسين از محمّد بن جمهور از أحمد بن فضل از يونس بن\r\n\r\n","description":"","footnote":"","page_name":" 225 ","page_number":265},
  {"content":"\r\n\r\nعبد الرّحمن كه گفت : حضرت امام أبو الحسن موسى عليه السّلام كه رحلت كردند ، هيچكس از وكلا و نائبان و مدبّران امور آن حضرت نبود مگر آنكه در نزد وى مال بسيار بود ، و همين امر بود كه سبب شد مرگ موسى بن جعفر عليهما السّلام را انكار كردند و در پذيرش امام رضا عليه السّلام توقّف نمودند . و تنها در نزد علىّ بن أبى حمزه سى هزار دينار بود . »\r\nوَ مِنْهَا مَا رَوَاهُ عَلِىُّ بْنُ مُحَمَّدٍ قَالَ حَدَّثَنِى مُحَمَّدُ بْنُ أَحْمَدَ عَنْ أَبِى عَبْدِ اللهِ الرَّازِىِّ عَنْ أَحْمَدَ بْنِ أَبِى نَصْرٍ عَنْ مُحَمَّدِ بْنِ الْفُضَيْلِ عَنْ أَبِى الْحَسَنِ الرِّضَا عَلَيْهِ السَّلَامُ قَالَ : قُلْتُ جُعِلْتُ فِدَاكَ ! إنِّى خَلَّفْتُ ابْنَ أَبِى حَمْزَةَ وَ ابْنَ مَهْرَانَ وَ ابْنَ أَبِى سَعِيدٍ أَشَدَّ أَهْلِ الدُّنْيَا عَدَاوَةً لِلَّهِ .\r\nقَالَ : فَقَالَ : مَا ضَرَّكَ مَنْ ضَلَّ إذَا اهْتَدَيْتَ ! إنَّهُمْ كَذَّبُوا رَسُولَ اللهِ صَلَّى اللهُ عَلَيْهِ وَ ءَالِهِ وَ سَلَّمَ ، وَ كَذَّبُوا أَمِيرَ الْمُؤْمِنِين عَلَيْهِ السَّلَامُ ، وَ كَذَّبُوا فُلَاناً وَ فُلَاناً ، وَ كَذَّبُوا جَعْفَراً وَ مُوسَى ؛ وَ لِى بَابَآئِى عَلَيْهِمُ السَّلَامُ أُسْوَةٌ .\r\nقُلْتُ : جُعِلْتُ فِدَاكَ : إنَّا نَرْوِى أَنَّكَ قُلْتَ لِابْنِ مَهْرَانَ : أَذْهَبَ اللهُ نُورَ قَلْبِكَ ، وَ أَدْخَلَ الْفَقْرَ بَيْتَكَ ! فَقَالَ : كَيْفَ حَالُهُ وَ حَالُ بِرِّهِ ؟ قُلْتُ : يَا سَيِّدِى ! أَشَدُّ حَالٍ ؛ هُمْ مَكْرُوبُونَ بِبَغْدَادَ ، وَ لَمْ يَقْدِرِ الْحُسَيْنُ أَنْ يَخْرُجَ إلَى الْعُمْرَةِ ، فَسَكَتَ .\r\nوَ سَمِعْتُهُ يَقُولُ فِى ابْنِ أَبِى حَمْزَةَ : أَ مَا اسْتَبَانَ لَكُمْ كِذْبُهُ ؟ ! أ لَيسَ هُوَ الَّذِى يَرْوِى أَنَّ رَأْسَ الْمَهْدِىِّ يُهْدَى إلَى عِيسَى بْنِ مُوسَى وَ هُوَ صَاحِبُ السُّفْيَانِىِّ ؟ ! وَ قَالَ : إنَّ أَبَا الْحَسَنِ يَعُودُ إلَى ثَمَانِيَةِ أَشْهُرٍ ؟\r\n« روايت است از محمّد بن فضيل كه گفت : به حضرت أبو الحسن امام رضا عليه السّلام گفتم : فدايت شوم ! من كه اينك آمدم ، در پشت سرم ابن أبى حمزه و ابن مَهران و ابن أبى سعيد را واگذاردم درحالىكه آنان از همهء مردم دنيا عداوتشان به خدا بيشتر بود .\r\n\r\n","description":"","footnote":"","page_name":" 226 ","page_number":266},
  {"content":"\r\n\r\nمحمّد بن فضيل ميگويد : حضرت فرمود : گمراهى گمراهان به تو آسيبى نميرساند در صورتى كه تو راه را يافته باشى ! آنان رسول خدا صلّى الله عليه و آله و سلّم را تكذيب نمودند ، و أمير المؤمنين عليه السّلام را تكذيب كردند ، و فلان و فلان را تكذيب نمودند ، و امام جعفر و امام موسى را تكذيب كردند ؛ و من نيز در اين جهت به پدرانم تأسّى دارم .\r\nگفتم : فدايت شوم ! ما در روايت داريم كه شما به ابن مهران گفته‌ايد : خداوند نور دلت را ببرد ، و فقر و مسكنت را در خانه‌ات داخل سازد ! حضرت فرمود : حالش چطور است ؟ و حال إحسان و بخشش او چطور است ؟ ! « 1 » عرض كردم : اى آقاى من ! در شديدترين وضعى زيست مىكنند ؛ در بغداد زندگى دردناك دارند ، و حسين ( ابن مهران ) قادر نبود به سوى عمره رهسپار شود . پس حضرت سكوت اختيار كرد .\r\nو من شنيدم كه حضرت دربارهء ابن أبى حمزه مىگفت : آيا دروغ وى براى شما آشكارا نشد ؟ ! آيا او نبود كه روايت ميكرد سر مهدى را براى عيسى بن موسى هديه مىآورند و عيسى بن موسى رفيق و مصاحب سفيانى است ؟ ! و او نبود كه گفت : حضرت أبو الحسن امام موسى پس از هشت ماه برميگردد ؟ »\r\nوَ مِنْها ما رَواهُ بِسَنَدٍ عَنْ إسمَعيلَ بْنِ سَهْلٍ فى حَديثٍ أسْبَقْنا نَقْلَهُ فى تَرْجَمَةِ الْحَسَنِ بْنِ أبى سَعيدِ الْمُكارى تَضَمَّنَ مُكالَمَةَ عَلىِّ بْنِ أَبى حَمْزَةَ هَذا مَعَ الرِّضا عَلَيْهِ السَّلامُ وَ إنْكارَهُ إمامَتَهُ وَ وَقْفَهُ عَلَى أبيهِ الْكاظِمِ\r\n\r\n\r\n","description":"","footnote":"\r\n( 1 ) در نسخهء « اختيار معرفة الرّجال » ( رجال كشّى ) طبع مؤسّسهء آل البيت بجاى برّه ، بَزِّهِ آمده است و مرحوم مير داماد در تعليقه گويد : قوله عليه السّلام : حالُ بَزِّهِ بفتح الموحّدة و تشديد الزّاى ، يعنى حال تجارته و أمتعته الّتى يتّجر بها . و بنابراين معنى چنين مىشود : وضع تجارى و سرمايهء او چطور است ؟ و در بعضى نسخ بنيه آمده و معنى چنين مىشود : حال فرزندان او چطور است ؟ ( م )\r\n","page_name":" 227 ","page_number":267},
  {"content":"\r\n\r\nعَلَيْهِ السَّلامُ وَ إنْكارَهُ مَوْتَهُ . « 1 »\r\n« و در روايتى كه با سندى از إسمعيل بن سهل نقل كرده و ما سابقاً آن را در ترجمهء حال حسن بن أبى سعيد مُكارى آورديم ، ذكر شده كه علىّ بن أبى حمزة بطائنى همين مرد معروف و مشهور ، با حضرت امام رضا عليه السّلام مكالمه و گفتگوى شفاهى و حضورى داشت ، و در آن محضر انكار امامتش را نمود ، و توقّفش را بر امامت حضرت موسى بن جعفر پدر حضرت امام رضا اظهار كرد ، و انكار مرگ پدرش را نمود . »\r\nتا اينجا بعضى از روايات وارده در « رجال كشّى » را نقل كرديم ، و سپس مرحوم مامقانى يكى از روايات وارده در كتاب « غيبت » شيخ را نقل مىكند كه شدّت عناد او را نسبت به حضرت ثامن الحجج مىرساند . با اينكه قبلًا معرّف به وصايت آن حضرت بوده است ؛ چنانچه در ص 262 ذكر مىكند كه :\r\nوَ رَوَى فى « الْعُيونِ » فى الصَّحيحِ عَنِ الْحَسَنِ بْنِ عَلىٍّ الْخَزّازِ قالَ : خَرَجْنا إلَى مَكَّةَ وَ مَعَنا عَلىُّ بْنُ أبى حَمْزَةَ ، وَ مَعَهُ مالٌ وَ مَتاعٌ . فَقُلْنا : ما هَذا ؟ فَقالَ : هَذا لِلْعَبْدِ الصّالِحِ عَلَيْهِ السَّلامُ ؛ أمَرَنى أنْ أحْمِلَهُ إلَى عَلىٍّ ابْنِهِ ، وَ قَدْ أوْصَى إلَيْهِ .\r\nثُمَّ قالَ : قالَ مُصَنِّفُ هَذا الْكِتابِ رَضىَ اللهُ عَنْهُ : إنَّ عَلِىَّ بْنَ أبى حَمْزَةَ أنْكَرَ ذَلِكَ بَعْدَ وَفاةِ موسَى ، وَ حَبَسَ الْمالَ عَنِ الرِّضا عَلَيْهِ السَّلامُ .\r\nدر « عيون أخبار الرّضا » به روايت صحيحه از حسن بن على خَزّاز روايت است كه گفت : ما به سوى مكّه رهسپار شديم و علىّ بن أبى حمزه نيز با ما بود ، و با وى مال و متاعى بود . به او گفتيم : اين اموال و أمتعه از كيست ؟ ! گفت : مال\r\n\r\n\r\n","description":"","footnote":"\r\n( 1 ) « تنقيحُ المقال » ج 2 ، طبع رحلى ، تحت رقم 8111 ، ص 260 و 261\r\n","page_name":" 228 ","page_number":268},
  {"content":"\r\n\r\nعبد صالح موسى بن جعفر عليه السّلام است ؛ به من امر نموده است كه به سوى پسرش علىّ ببرم ، و او را وصىّ خود قرار داده است .\r\nسپس گفت : مصنّف اين كتاب ميگويد : علىّ بن أبى حمزه پس از وفات امام موسى انكار اين مطلب را نمود ، و اموال را به حضرت امام رضا عليه السّلام نداد . »\r\nبارى ، با مطالعهء احوال واقفيّه و عناد روساى آنان نسبت به حضرت امام رضا عليه السّلام ، غربت آن حضرت در آن عصر شدّت كه عصر هارون الرّشيد و سپس مأمون الرّشيد است خوب ظاهر ميگردد .\r\n\r\nجهت سوّم از جهات غربت امام رضا عليه السّلام انكار امامت و فرزندى فرزندش محمّد بن على است\r\nسوّم : انكار امامت فرزندش محمّد بن علىّ است ، بلكه انكار فرزندى او را سلامُ الله علَيهما . و اين نه تنها از غريب صورت گرفته ، بلكه أقوام نزديك مانند أعمام و بنى أعمام آن حضرت امامت و وصايت آن نورِ ديده را انكار كردند ، مانند مخالفتهائى كه با خود آن حضرت مىنمودند ، همچون مخالفت برادرش زيد النّار .\r\nو در « بحار الانوار » روايت مفصّلى را راجع به آمدن هشتاد نفر از علماى بغداد و سائر شهرها به قصد حجّ بيت الله الحرام روايت مىكند كه اوّل در مدينه وارد شدند براى آنكه حضرت أبو جعفر عليه السّلام را ديدار كنند . و در اين روايت است كه : در آن مجلس كه در خانهء حضرت امام صادق عليه السّلام تشكيل شد ، عبد الله بن موسى كه عموى حضرت جواد است وارد شد و در صدر نشست ، و شخصى ندا در داد كه : اين است فرزند رسول خدا ؛ هر كس سوال دارد بنمايد . حضّار سوال كردند و جواب عبد الله كافى نبود . تا آنكه حضرت جواد الائمّه عليه السّلام كه طفلى هفت ساله بود وارد مىشود و حضّار سوال مىكنند و پاسخ كافى و وافى مىشنوند بطورى كه همهء آنها خوشحال مىشوند و بر آن حضرت دعا كرده و درودها فرستادند و سپس گفتند : عموى شما عبد الله\r\n\r\n","description":"","footnote":"","page_name":" 229 ","page_number":269},
  {"content":"\r\n\r\nچنين و چنان فتوى داده است . حضرت رو به عموى خود كرده فرمودند :\r\nلَا إلَهَ إلَّا اللهُ . يَا عَمِّ ! إنَّهُ عَظِيمٌ عِنْدَ اللهِ أَنْ تَقِفَ غَداً بَيْنَ يَدَيْهِ فَيَقُولَ لَكَ : لِمَ تُفْتِى عِبَادِى بِمَا لَمْ تَعْلَمْ وَ فِى الامَّةِ مَنْ هُوَ أَعْلَمُ مِنْكَ ؟ !\r\n« لا إله إلّا الله . اى عمو جان من ! حقّاً بزرگ است در نزد خداوند آنكه فردا تو در پيشگاه او بايستى و خداوند به تو بگويد : چرا در ميان بندگان من به چيزى كه ندانسته‌اى فتوى داده‌اى درحالىكه در ميان امّت من از تو داناتر وجود داشت ؟ ! »\r\nتا آخر روايت كه حاوى مطالب نفيسه است . و اين روايت را مرحوم جدّ ما مجلسى رضوان الله عليه از كتاب « عيون المعجزات » روايت نموده است . « 1 »\r\n\r\nروايت علىّ بن جعفر دربارهء درخواست أعمام و برادران حضرت رضا ، رضايت دادن آن حضرت را به حكم قيافه شناسان دربارهء فرزندشان\r\nو مرحوم شيخ انصارى در « مكاسب محرّمه » در باب حرمة القيافة روايتى نقل كرده است كه شايستهء دقّت است :\r\nعَنِ « الْكَافِى » عَنْ زَكَرِيَّا بْنِ يَحْيَى بْنِ النُّعْمَانِ الصَّيْرَفِىِّ قَالَ : سَمِعْتُ عَلِىَّ بْنَ جَعْفَرٍ يُحَدِّثُ الْحَسَنَ بْنَ الْحُسَيْنِ بْنِ عَلِىِّ بْنِ الْحُسَيْنِ فَقَالَ : وَ اللهِ لَقَدْ نَصَرَ اللهُ أَبَا الْحَسَنِ الرِّضَا عَلَيْهِ السَّلَامُ . فَقَالَ الْحَسَنُ : إى وَ اللهِ جُعِلْتُ فِدَاكَ ؛ لَقَدْ بَغَى عَلَيْهِ إخْوَتُهُ . فَقَالَ عَلِىُّ بْنُ جَعْفَرٍ : إى وَ اللهِ ؛ وَ نَحْنُ عُمُومَتُهُ بَغَيْنَا عَلَيْهِ . فَقَالَ لَهُ الْحَسَنُ : جُعِلْتُ فِدَاكَ كَيْفَ صَنَعْتُمْ ؟ فَإنِّى لَمْ أَحْضُرْكُمْ . قَالَ : فَقَالَ لَهُ إخْوَتُهُ وَ نَحْنُ أَيْضًا : مَا كَانَ فِينَا إمَامٌ قَطُّ\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 12 ، در تاريخ أبى جعفر حضرت جواد عليه السّلام ، بابٌ فى فَضائلهِ و أحْوالِ خُلَفاءِ زَمانِهِ و أصْحابِه ، ص 124 عن « عيون المعجزات » : لَمّا قُبِضَ الرِّضا عَلَيْهِ السَّلامُ كانَ سِنُّ أبى جَعْفَرٍ عَلَيْهِ السَّلامُ نَحْوَ سَبْعِ سِنينَ ، فَاخْتُلِفَ الْكَلِمَةُ مِنَ النّاسِ بِبَغْدادَ وَ فى الامْصار - الرّوايةَ و كانتْ طَويلةً . ( ترجمهء اين روايت بطور كامل در جلد سوّم « امام‌شناسى » از دورهء علوم و معارف اسلام ، در ضمن بحث لزوم متابعت از أعلم در درس سى و يكم آمده است . - م )\r\n","page_name":" 230 ","page_number":270},
  {"content":"\r\n\r\nحَائِلُ اللَوْنِ . « 1 »\r\nفَقَالَ لَهُمُ الرِّضَا : هُوَ ابْنِى . فَقَالُوا : إنَّ رَسُولَ اللهِ صَلَّى اللهُ عَلَيْهِ وَ ءَالِهِ وَ سَلَّمَ قَضَى بِالْقَافَةِ « 2 » ، فَبَيْنَنَا وَ بَيْنَكَ الْقَافَةُ . فَقَالَ : ابْعَثُوا أَنْتُمْ إلَيْهِمْ وَ أَمَّا أَنَا فَلَا . وَ لَا تُعْلِمُوهُمْ لِمَا دَعَوْتُمُوهُمْ إلَيْهِ ، وَ لْتَكُونُوا فِى بُيُوتِكُمْ !\r\nفَلَمَّا جَاءُوا وَ قَعَدْنَا فِى الْبُسْتَانِ وَ اصْطَفَّ عُمُومَتُهُ وَ إخْوَتُهُ وَ أَخَوَاتُهُ ، وَ أَخَذُوا الرِّضَا عَلَيْهِ السَّلَامُ وَ أَلْبَسُوهُ جُبَّةً مِنْ صُوفٍ وَ قَلَنْسُوَةً وَ وَضَعُوا عَلَى عُنُقِهِ مِسْحَاةً وَ قَالُوا لَهُ : ادْخُلِ الْبُسْتَانَ كَأَنَّكَ تَعْمَلُ فِيهِ ! ثُمَّ جَاءُوا بِأَبِى جَعْفَرٍ عَلَيْهِ السَّلَامُ وَ قَالُوا : أَلْحِقُوا هَذَا الْغُلَامَ بِأَبِيهِ ! فَقَالُوا : لَيْسَ لَهُ هُنَا أَبٌ ؛ وَ لَكِنْ هَذَا عَمُّ أَبِيهِ ، وَ هَذَا عَمُّهُ ، وَ هَذِهِ عَمَّتُهُ ، وَ إنْ يَكُنْ لَهُ هُنَا أَبٌ فَهُوَ صَاحِبُ الْبُستَانِ ؛ فَإنَّ قَدَمَيْهِ وَ قَدَمَيْهِ وَاحِدَةٌ .\r\nفَلَمَّا رَجَعَ أَبُو الْحَسَنِ عَلَيْهِ السَّلَامُ قَالُوا : هَذَا أَبُوهُ .\r\nفَقَالَ عَلِىُّ بْنُ جَعْفَرٍ : فَقُمْتُ وَ مَصَصْتُ رِيقَ أَبِى جَعْفَرٍ عَلَيْهِ السَّلَامُ وَ قُلْتُ لَهُ : أَشْهَدُ أَنَّكَ إمَامِى عِنْدَ اللهِ . فَبَكَى الرِّضَا عَلَيْهِ السَّلَامُ ثُمَّ قَالَ : يَا عَمِّ ! أَ لَمْ تَسْمَعْ أَبِى وَ هُوَ يَقُولُ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : بِأَبِى ابْنُ خِيَرَةِ الإمَآءِ ! ابْنُ النُّوبِيَّةِ الطَّيِّبَةِ الْفَمُ ، الْمُنْتَجَبَةِ الرَّحِمُ . وَيْلَهُمْ ؛ لَعَنَ اللهُ الأُعَيْبِسَ وَ ذُرِّيَّتَهُ صَاحِبَ الْفِتْنَةِ ، وَ يَقْتُلُهُمْ سِنِينَ وَ شُهُوراً وَ أَيَّامًا يَسُومُهُمْ خَسْفاً وَ يَسْقِيهِمْ كَأْساً مُصْبِرَةً .\r\nوَ هُوَ الطَّرِيدُ الشَّرِيدُ الْمَوْتُورُ بِأَبِيهِ وَ جَدِّهِ « 3 » صَاحِبُ الْغَيْبَةِ ، يُقَالُ :\r\n\r\n\r\n","description":"","footnote":"\r\n( 1 ) حالَ لَونُه : تَغيَّر وَ اسوَدَّ .\r\n( 2 ) القافَةُ : جمع القائِف ، و هُو الّذى يَعرِف الآثارَ و الاشباهَ و يَحكمُ بالنَّسبِ .\r\n( 3 ) در « أقرب الموارد » آورده است : وَتَرَه ( از باب ض ) يَتِرُه وَتراً وَ تِرَةً : أصابَه بذُحْلٍ أو ظُلم فيه . و فى « الاساس » : وَتَرْتُ الرَّجلَ : قَتلْتُ حَميمَهُ فَأفْرَدْتُهُ منه . المَوتورُ : اسمُ مفعولٍ ؛ يُقال : فُلانٌ مَوفورٌ غير مَوتورٍ ، و مَن قُتِل له قتيلٌ فلم يُدركْ بِدَمه .\r\n","page_name":" 231 ","page_number":271},
  {"content":"\r\n\r\nمَاتَ أَوْ هَلَكَ ، أَىَّ وَادٍ سَلَكَ ؟ أَ فَيَكُونُ هَذَا يَا عَمِّ إلَّا مِنِّى ؟ ! فَقُلْتُ : صَدَقْتَ جُعِلْتُ فِدَاكَ !\r\nاز كتاب « كافى » از زكريّا بن يحيى بن نعمان صيرفىّ روايت است كه گفت : شنيدم علىّ بن جعفر را كه با حسن بن حسين بن علىّ بن حسين گفتگو داشت و مىگفت : تحقيقاً خداوند أبو الحسن الرّضا عليه السّلام را يارى كرد . حسن گفت : آرى سوگند به خدا ، فدايت شوم ؛ برادران او با او از در بغى و ستم وارد شدند .\r\nعلىّ بن جعفر گفت : آرى سوگند به خدا ؛ و ما هم كه عموهاى وى محسوب مىشديم با او ستم نموديم .\r\nحسن گفت : فدايت شوم ، شما با او چه‌كار كرديد ؟ براى من بازگو كنيد ، زيرا كه در مجلس شما حضور نداشتم .\r\nعلىّ بن جعفر گفت : برادران امام رضا و همچنين ما عموهايش ، همگى به او گفتيم : تا به حال در ميان ما امامى با چهرهء تند و سياه رنگ نيامده است .\r\nامام رضا به آنها گفت : او پسر من است . آنها گفتند : رسول خدا صلّى الله عليه و آله و سلّم به حكم قيافه شناسان تن در داده است ، اينك قاضى و حاكم ميان ما و ميان تو قيافه شناسان هستند . حضرت فرمود : شما بفرستيد به دنبالشان بيايند ، و امّا من نمىفرستم . و آنان را از مطلب و مرادتان با خبر نكنيد ، و شما در خانه‌هاى خود بمانيد !\r\nچون قيافه شناسان آمدند ، و ما در بستان نشستيم و عموهاى حضرت و برادرانش و خواهرانش صفّ بستند ، و به حضرت امام رضا عليه السّلام جُبّه‌اى پشمينه پوشاندند و يك كلاه ( قَلَنْسُوَه ) برزگرى و كار بر سرش نهادند و بر گردنش يك بيل نهادند ، و به او گفتند : تو داخل بستان برو بطورى كه خود را نشان دهى كه چون كارگر عمله در آنجا به كار اشتغال دارى ! و سپس حضرت أبو جعفر امام\r\n\r\n","description":"","footnote":"","page_name":" 232 ","page_number":272},
  {"content":"\r\n\r\nمحمّد تقى را آوردند و به قيافه شناسان گفتند : اين طفل را به پدرش ملحق كنيد ! آنها گفتند : از ميان اين جمعيّت هيچكس پدر او نيست ؛ و ليكن اين عموى پدر اوست ؛ اين عموى اوست ؛ اين عمّهء اوست . و اگر در اينجا پدرى براى او باشد همانا صاحب بستان است ؛ به علّت اينكه قدمهاى او با قدمهاى وى يكسان است .\r\nو چون حضرت أبو الحسن امام رضا عليه السّلام از ميان بستان به سوى ايشان باز آمدند ، گفتند : اينست پدر اين طفل .\r\nعلىّ بن جعفر ميگويد : من كه اين واقعه را مشاهده كردم برخاستم و آب دهان حضرت أبو جعفر را مكيدم و به او گفتم : شهادت مىدهم كه تو امام من در نزد خدا مىباشى . پس حضرت رضا عليه السّلام گريستند و گفتند : اى عمو جان من ! آيا نشنيدى كه پدرم مىگفت : رسول خدا صلّى الله عليه و آله و سلّم مىگفت : پدرم به فداى پسر بهترين كنيزان باد ! او پسر كنيزى است از بلاد نُوبَه ، كه دهانش پاك و طيّب است ، و رحمش برگزيده و اختيار شده است . اى واى بر اين مردم ! لعنت خداوند بر اعَيْبِس و ذرّيّهء او باد . اوست صاحب فتنه كه آنها را در سالهائى و ماههائى و روزهائى مىكشد و ايشان را به خاك مذلّت مىنشاند و از كاسهء تلخ زهرآلود به آنان مىآشاماند .\r\nو آن پسر ، فرارى و سرگردان در بيابانهاست ، و هنوز خونخواهى پدرش و جدّش را نكرده است . صاحب غيبت است بطورى كه درباره‌اش ميگويند : او مرده است و يا هلاك شده است ، و يا در كدام وادى و درّه و بيابان رفته و ناپديد گرديده است ؟ اى عمو جان ! مگر اين پسر ممكنست وجود داشته باشد مگر از ذرّيّهء من ؟ ! من گفتم : راست ميگويى ؛ من به فدايت ! »\r\nاين روايت را مرحوم انصارى تا أَشْهَدُ أَنَّكَ إمَامِى روايت نموده ، و ما تتمّهء آن را از « كافى » جلد أوّل اصول ، كتاب الحجّة ، بابُ الإشارةِ وَ النّصّ علَى\r\n\r\n","description":"","footnote":"","page_name":" 233 ","page_number":273},
  {"content":"\r\n\r\nأبى جعفرٍ الثّانى عليه السّلام ، ص 322 و 323 آورديم .\r\nو در « كافى » اين روايت را از علىّ بن ابراهيم از پدرش و علىّ بن محمّد القاسانى جميعاً از زكريّا بن يحيى الصّيرفىّ روايت مىكند .\r\nپس در اين صورت آيا امامى كه براى معرّفى فرزند خود به برادران و أعمامش كه نزديكترين افراد به او هستند مجبور به گريه مىشود و دلش مىشكند ، و به قول قيافه شناسان كه خود بدان راضى نيست ، و اين عمل را رسول خدا منع فرموده است تن در ميدهد ، آيا غريب نيست ! ؟\r\n\r\nيكى ديگر از جهات غربت حضرت ، مخفى ماندن حقائق توحيدى در روايات منقوله از آن حضرت است\r\nو يكى ديگر از جهات غربت امام رضا عليه السّلام آنست كه : مطالبى بس نفيس و عالى در باب معرفت و توحيد ذات مقدّس تعالى بيان فرموده است كه در « عيون أخبار الرّضا » و سائر كتب مسطور است ، و روى اين روايات بايد بحث‌ها و دقّت‌ها شود و در حوزه‌هاى علميّه ، مدارسى براى تحليل و تجزيه و تفهيم اين معانى بوجود آيد ؛ ولى مع الاسف هيچ بحثى نشده ، و حقائق اين معانى در بوتهء خفاء مانده ، و مستور از أفهام طلّاب است . و اين غربت از همهء مراتب غربتِ گذشته شديدتر است . صلوات الله عليه .\r\n\r\nخبر يزيد بن سَليط از امام صادق و موسى بن جعفر در شأن امام رضا عليهم السّلام\r\nو امّا مسألهء ثانيه : علّت اشتهار حضرت به\r\n« غَوْث هَذِهِ الْامّةِ وَ غِياثُها »\r\nدر « عيون أخبار الرّضا » فى بابِ النّصّ علَى إمامتِه آورده است :\r\nحَدَّثَنَا أَبِى ، وَ مُحَمَّدُ بْنُ الْحَسَنِ بْنِ أَحْمَدَ بْنِ الْوَلِيدِ ، وَ مُحَمَّدُ بْنُ مُوسَى بْنِ الْمُتَوَكِّلِ ، وَ أَحْمَدُ بْنُ مُحَمَّدِ بْنِ يَحْيَى الْعَطَّارِ ، وَ مُحَمَّدُ بْنُ عَلِىٍّ مَاجِيلَوَيْهِ ؛ قَالُوا :\r\nحَدَّثَنَا مُحَمَّدُ بْنُ يَحْيَى الْعَطَّارِ عَنْ مُحَمَّدِ بْنِ أَحْمَدَ بْنِ يَحْيَى بْنِ عِمْرَانَ الاشْعَرِىِّ عَنْ عَبْدِ اللهِ بْنِ مُحَمَّدٍ الشَّامِىِّ عَنِ الْحَسَنِ بْنِ مُوسَى\r\n\r\n","description":"","footnote":"","page_name":" 234 ","page_number":274},
  {"content":"\r\n\r\nالْخَشَّابِ عَنْ عَلِىِّ بْنِ أَسْبَاطٍ عَنِ الْحُسَيْنِ مَوْلَى أَبِى عَبْدِ اللهِ عَنْ أَبِى الْحَكَمِ عَنْ عَبْدِ اللهِ بْنِ إبْرَاهِيمَ الْجَعْفَرِىِّ عَنْ يَزِيدَ بْنِ سَلِيطٍ الزَّيْدِىِّ ؛ قَالَ : لَقِينَا أَبَا عَبْدِ اللهِ عَلَيْهِ السَّلَامُ فِى طَرِيقِ مَكَّةَ وَ نَحْنُ جَمَاعَةٌ .\r\nفَقُلْتُ لَهُ : بِأَبِى أَنْتَ وَ أُمِّى ! أَنْتُمُ الائِمَّةُ الْمُطَهَّرُونَ ، وَ الْمَوْتُ لَا يَعْرَى « 1 » مِنْهُ أَحَدٌ ؛ فَأَحْدِثْ إلَىَّ شَيْئاً أُلْقِيهِ إلَى مَنْ يَخْلُفُنِى . « 2 »\r\nفَقَالَ لِى : نَعَمْ ؛ هَؤُلَآءِ وُلْدِى ، وَ هَذَا سَيِّدُهُمْ - وَ أَشَارَ إلَى ابْنِهِ مُوسَى عَلَيْهِ السَّلَامُ - وَ فِيهِ الْحِلْمُ ، وَ عِلْمُ الْحُكْمِ ، وَ الْفَهْمُ ، وَ السَّخَاءُ ، وَ الْمَعْرِفَةُ بِمَا « 3 » يَحْتَاجُ النَّاسُ إلَيهِ فِيمَا اخْتَلَفُوا فِيهِ مِنْ أَمْرِ دِينِهِمْ ، وَ فِيهِ حُسْنُ الْخُلْقِ ، وَ حُسْنُ الْجِوَارِ « 4 » ، وَ هُوَ بَابٌ مِنْ أَبْوَابِ اللهِ تَعَالَى عَزّ وَ جَلَّ ؛ وَ فِيهِ أُخْرَى هِىَ خَيْرٌ مِنْ هَذَا كُلِّهِ .\r\nفَقَالَ لَهُ أَبِى : وَ مَا هِىَ بِأَبِى أَنْتَ وَ أُمِّى ؟\r\nقَالَ : يُخْرِجُ اللهُ عَزّ وَ جَلَّ مِنْهُ غَوْثَ هَذِهِ الامَّةِ وَ غِيَاثَهَا وَ عِلْمَهَا وَ نُورَهَا وَ فَهْمَهَا وَ حُكْمَهَا .\r\nخَيْرُ مَوْلُودٍ وَ خَيْرُ نَاشِئ ؛ يَحْقِنُ اللهُ بِهِ الدِّمَاءَ ، وَ يُصْلِحُ بِهِ ذَاتَ الْبَيْنِ ، وَ يَلُمُّ بِهِ الشَّعَثَ « 5 » ، وَ يَشْعَبُ « 6 » بِهِ الصَّدْعَ ، وَ يَكْسُو بِهِ الْعَارِىَ ، وَ يُشْبِعُ بِهِ الْجَائِعَ ، وَ يُؤْمِنُ بِهِ الْخَائِفَ ، وَ يُنْزِلُ بِهِ الْقَطْرَ ، وَ يَأْتَمِرُ « 7 » بِهِ الْعِبَادُ . خَيْرُ كَهْلٍ وَ خَيْرُ نَاشِئ ؛ يُبَشِّرُ بِهِ عَشِيرَتَهُ قَبْلَ أَوَانِ حُلُمِهِ . « 8 »\r\n\r\n\r\n","description":"","footnote":"\r\n( 1 ) لا يبرى - خ ل .\r\n( 2 ) خلفى - خ ل .\r\n( 3 ) مِمّا - خ ل .\r\n( 4 ) الْجَوادِ - خ ل .\r\n( 5 ) الشَّعَثُ : الامرُ ؛ و لمَّ اللهُ به شَعَثَهم : جَمع به أمرَهم .\r\n( 6 ) شَعَبَ شَعْباً الشّىءَ : جمعَه . و الشَعْبُ : الجمعُ . و الصّدعُ : التّفرّقُ . و معنى وَ يَشْعَبُ بِهِ الصَّدْعَ اين مىشود كه بواسطهء او تفرقه را تبديل به جمعيّت مىكند .\r\n( 7 ) يأْتَمِرُ بهِ العِبادُ : أى تشاوَرَ العِبادُ بِه .\r\n( 8 ) در نسخهء « كافى » در اينجا وارد است كه : فَقالَ لَهُ أبى : بِأبى أنْتَ وَ امّى ! وَ هَلْ وُلِدَ ؟\r\n","page_name":" 235 ","page_number":275},
  {"content":"\r\n\r\nقَوْلُهُ حُكْمٌ ؛ وَ صَمْتُهُ عِلْمٌ ؛ يُبَيِّنُ لِلنَّاسِ مَا يَخْتَلِفُونَ فِيهِ .\r\nقَالَ : فَقَالَ أَبِى : بِأَبِى أَنْتَ وَ أُمِّى ! فَيَكُونُ لَهُ وَلَدٌ بَعْدَهُ ؟ !\r\nفَقَالَ : نَعَمْ ، ثُمَّ قَطَعَ الْكَلَامَ .\r\nقَالَ يَزِيدُ : ثُمَّ لَقِيتُ أَبَا الْحَسَنِ يَعْنِى مُوسَى بْنَ جَعْفَرٍ عَلَيْهِمَا السَّلَامُ بَعْدُ ، فَقُلْتُ : بِأَبِى أَنْتَ وَ أُمِّى ! إنِّى أُرِيدُ أَنْ تُخْبِرَنِى بِمِثْلِ مَا أَخْبَرَنِى بِهِ أَبُوكَ !\r\nقَالَ : فَقَالَ : كَانَ أَبِى عَلَيْهِ السَّلَامُ فِى زَمَنٍ « 1 » لَيْسَ هَذَا مِثْلَهُ .\r\nقَالَ يَزِيدُ : فَقُلْتُ : مَنْ يَرْضَى مِنْكَ بِهَذَا فَعَلَيْهِ لَعْنَةُ اللهِ !\r\nقَالَ : فَضَحِكَ ، ثُمَّ قَالَ : أُخْبِرُكَ يَا أَبَا عِمَارَةَ : إنِّى خَرَجْتُ مِنْ مَنْزِلِى ، فَأَوْصَيْتُ فِى الظَّاهِرِ إلَى بَنِىَّ فَأَشْرَكْتُهُمْ مَعَ ابْنِى عَلِىٍّ وَ أَفْرَدْتُهُ بِوَصِيَّتِى فِى الْبَاطِنِ ؛ وَ لَقَدْ رَأَيْتُ رَسُولَ اللهِ فِى الْمَنَامِ وَ أَمِيرُ الْمُؤْمِنِين عَلَيْهِ السَّلَامُ مَعَهُ ، وَ مَعَهُ خَاتَمٌ وَ سَيْفٌ وَ عَصًى « 2 » وَ كِتَابٌ وَ عِمَامَةٌ .\r\nفَقُلْتُ لَهُ : مَا هَذَا ؟\r\n\r\n\r\n","description":"","footnote":"\r\n- قالَ : نَعَمْ ، وَ مَرَّتْ بِهِ سِنُونَ . و در شرح اين عبارت ، مرحوم مجلسى در « مرآة العقول » طبع حروفى ، ج 3 ، ص 350 اشكال كرده است كه : ولادت حضرت رضا عليه السّلام در سنهء وفات حضرت صادق عليه السّلام است ( ولادت حضرت رضا 11 ذوالقعدهء 148 ، و وفات حضرت صادق 25 شوّال 148 ) و بنابراين يا بايد گفت : فقالَ لَه ، لفظ أبى ندارد چنانچه در بعضى از نسخ اين‌طور است ، و در اين صورت سائل ، سليط نبوده است بلكه سائل يزيد و يا مَن رَوى عَن يَزيد بوده و مسؤول نيز حضرت أبا ابراهيم بوده‌اند نه حضرت صادق عليه السّلام . و امّا در نسخه‌هائى كه در آن لفظ أبى آمده اين توجيه صحيح نيست و بايد بگوئيم كه : سائل سليط و مسؤول حضرت أبا ابراهيم بوده ليكن بعد از گذشتن چند سال از اين ملاقات . و امّا در روايت واردهء در « عيون » بدين لفظ آمده است كه : فَقالَ أبى : بِأبى أنْتَ وَ امّى ! فَيَكونُ لَهُ وَلَدٌ بَعْدَهُ ؟ قالَ : نَعَمْ ، ثُمَّ قَطَعَ الْكَلامَ ، و بنابراين عبارت احتياج به تكلّف توجيه ندارد .\r\n( 1 ) زَمَانٍ - خ ل .\r\n( 2 ) بنا بر قواعد كتابت ، چون ناقص واوى است بايد عصاً نوشته شود .\r\n","page_name":" 236 ","page_number":276},
  {"content":"\r\n\r\nفَقَالَ : أَمَّا الْعِمَامَةُ فَسُلْطَانُ اللهِ تَعَالَى ، وَ أَمَّا السَّيْفُ فَعِزَّةُ اللهِ ، وَ أَمَّا الْكِتَابُ فَنُورُ اللهِ ، وَ أَمَّا الْعَصَا فَقُوَّةُ اللهِ ، وَ أَمَّا الْخَاتَمُ فَجَامِعُ هَذِهِ الامُورِ .\r\nثُمَّ قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : وَ الامْرُ يَخْرُجُ إلَى عَلِىٍّ ابْنِكَ .\r\nقَالَ : ثُمَّ قَالَ : يَا يَزِيدُ ! إنَّهَا وَدِيعَةٌ عِنْدَكَ ؛ فَلَا تُخْبِرْ بِهَا إلَّا عَاقِلًا ، أَوْ عَبْدًا امْتَحَنَ اللهُ قَلْبَهُ لِلإيمَانِ ، أَوْ صَادِقاً . وَ لَا تَكْفُرْ نِعَمَ اللهِ تَعَالَى ، وَ إنْ سُئِلْتَ عَنِ الشَّهَادَةِ فَأَدِّهَا ؛ فَإنَّ اللهَ تَعَالَى يَقُولُ : إِنَّ اللهَ يَأْمُرُكُمْ أَن تُؤَدُّوا الأمَانَاتِ إِلَى أَهْلِهَا « 1 » ، وَ قَالَ اللهُ عَزّ وَ جَلَّ : وَ مَنْ أَظْلَمُ مِمَّن كَتَمَ شَهادَةً عِندَهُ و مِنَ اللهِ . « 2 »\r\nفَقُلْتُ : وَ اللهِ مَا كُنْتُ لأَفْعَلَ هَذَا أَبَدًا .\r\nقَالَ : ثُمَّ قَالَ أَبُو الْحَسَنِ عَلَيْهِ السَّلَامُ : ثُمَّ وَصَفَهُ لِى رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ ، فَقَالَ : عَلِىٌّ ابْنُكَ الَّذِى يَنْظُرُ بِنُورِ اللهِ ، وَ يَسْمَعُ بِتَفْهِيمِهِ « 3 » ، وَ يَنْطِقُ بِحِكْمَتِهِ ، يُصِيبُ وَ لَا يُخْطِى ، وَ يَعْلَمُ وَ لَا يَجْهَلُ ، وَ قَدْ مُلِى حُكْمًا « 4 » وَ عِلْمًا . وَ مَا أَقَلَّ مُقَامَكَ مَعَهُ ، إنَّمَا هُوَ شَىْءٌ كَأَنْ لَمْ يَكُنْ . فَإذَا رَجَعْتَ مِنْ سَفَرِكَ فَأَصْلِحْ أَمْرَكَ وَ افْرُغْ مِمَّا أَرَدْتَ ، فَإنَّكَ مُنْتَقِلٌ عَنْهُ وَ مُجَاوِرٌ غَيْرَهُ ، فَاجْمَعْ وُلْدَكَ وَ أَشْهِدِ اللهَ عَلَيْهِمْ جَمِيعًا ؛ وَ كَفَى بِاللهِ شَهِيدًا .\r\nثُمَّ قَالَ : يَا يَزِيدُ : إنِّى أُوخَذُ فِى هَذِهِ السَّنَةِ وَ عَلِىٌّ ابْنِى سَمِىُّ عَلِىِّ بْنِ أَبِى طَالِبٍ عَلَيْهِ السَّلَامُ وَ سَمِىُّ عَلِىِّ بْنِ الْحُسَيْنِ عَلَيْهِ السَّلَامُ ، أُعْطِىَ فَهْمَ الاوَّلِ وَ عِلْمَهُ وَ نَصْرَهُ « 5 » وَ رِدَآءَهُ . وَ لَيْسَ لَهُ أَنْ يَتَكَلَّمَ إلَّا بَعْدَ هارُونَ بِأَرْبَعِ سِنِينَ ، فَإذَا مَضَتْ أَرْبَعُ سِنِينَ فَاسْأَلْهُ عَمَّا شِئْتَ ، يُجِيبُكَ إنْ شَاءَ اللهُ\r\n\r\n\r\n","description":"","footnote":"\r\n( 1 ) صدر آيه 58 ، از سورهء 4 : النّسآء\r\n( 2 ) قسمتى از آيه 140 ، از سورهء 2 : البقرة\r\n( 3 ) بِتَفَهُّمِهِ - خ ل .\r\n( 4 ) حِلْماً - خ ل .\r\n( 5 ) بَصَرَهُ - خ ل .\r\n","page_name":" 237 ","page_number":277},
  {"content":"\r\n\r\nتَعَالَى « 1 » .\r\n\r\nترجمهء روايت يزيد بن سليط دربارهء امام رضا عليه السّلام\r\n« روايت كرد براى من پدرم ، و محمّد بن حسن بن أحمد بن وليد ، و محمّد بن موسى بن متوكّل ، و أحمد بن محمّد بن يحيى عطّار ، و محمّد بن علىّ ماجيلَوَيه ؛ همگى گفتند :\r\nروايت كرد براى ما محمّد بن يحيى عطّار از محمّد بن أحمد بن يحيى بن عمران أشعرىّ از عبد الله بن محمّد شامىّ از حسن بن موسى خشّاب از علىّ بن أسباط از حسين مولى أبى عبد الله از أبو حَكم از عبد الله بن ابراهيم جعفرىّ از يزيد بن سَليط زَيدىّ كه گفت :\r\nما با حضرت أبو عبد الله امام جعفر صادق عليه السّلام ، درحالىكه ما گروهى بوديم ، در راه مكّه ملاقات نموديم .\r\nمن به آن حضرت عرض كردم : پدرم و مادرم قربانت گردد ! شما امامانى هستيد كه مطهَّر و پاكيزه شده‌ايد ؛ و أحدى از خلائق را مفرّى از مرگ نيست ؛ بنابراين شما براى من مطلبى را دربارهء خلافت و امامت بعدى بيان كنيد تا من آن را به آنان كه پشت سر دارم برسانم .\r\nحضرت فرمود : آرى ؛ اينان پسران من مىباشند ، و اين است سيّد و سالار آنها - و اشاره كرد به پسرش : موسى عليه السّلام - و در اوست حلم و شكيبائى ، و علم حُكم « 2 » ، و فهم و سخاوت و معرفت به آنچه كه مردم بدان نيازمند مىباشند در آنچه از امر دينشان كه در آن اختلاف مىنمايند . و در اوست حُسن خلق و حُسن رعايت و حفاظت حقّ جار « 3 » و همسايه و همنشين . و اوست\r\n\r\n\r\n","description":"","footnote":"\r\n( 1 ) « عُيونُ أخبار الرّضا » طبع سنگى ، باب 4 ، ص 15 تا ص 17\r\n( 2 ) مجلسى در « مرآة العقول » فرموده است : مراد از حُكم ، حكمت و فصل خصومت است\r\n( 3 ) . در نسخهء « كافى » بجاى حُسْنُ الْجِوار ، كلمهء حُسْنُ الْجَوابِ آمده است ؛ يعنى\r\n","page_name":" 238 ","page_number":278},
  {"content":"\r\n\r\nدرى از درهاى خداوند عزّ و جلّ . و در اوست چيز ديگرى كه از همهء اينها پسنديده‌تر و محبوب‌تر است .\r\nپدر من به حضرت گفت : آن چيز كدام است فدايت شود پدرم و مادرم ؟ !\r\nفرمود : خداوند عزّ و جلّ بيرون مىآورد از او غَوث « 1 » اين امّت را و غياثش را ، و علمش را و نورش را و فهمش را و حكمش « 2 » را .\r\nبهترين مولودى است كه به دنيا قدم ميگذارد ، و بهترين جوانى است كه لباس زيبندهء رشد و درايت را در بر كرده است . خداوند بواسطهء او خونها را حفظ مىنمايد ، و در ميان افرادِ با هم دشمن ، صلح و صفا برقرار مىسازد ؛ و بواسطهء او امور را مجتمع مىكند ، و پراكندگيها و تفرقه‌ها را مبدّل به جمعيّت و اتّفاق مىنمايد ؛ و برهنگان را مىپوشاند و گرسنگان را سير مىكند ، و دهشت زدگان و خائفان را امان مىبخشد ، و باران رحمت از آسمان فرو مىبارد ، و بندگان خدا به مشورت گرد مىآيند .\r\nاو بهترين مردِ مُسنّ ، و بهترين جوان آراسته است كه خداوند پيش از زمان بلوغش عشيره و طائفه‌اش را به او بشارت ميدهد . « 3 »\r\nگفتارش راست و درست و قاطع ؛ و سكوتش ناشى از فهم و درايت است . براى مردم روشن مىسازد آنچه را كه آنان در آن اختلاف دارند .\r\n\r\n\r\n","description":"","footnote":"\r\n- هر سوالى كه از او بشود ، سائل را به خوبى به واقعيّت و حقيقت مطلبش دلالت مىنمايد .\r\n( 1 ) غَوْث به معنى كمك براى شخص مضطرّ ، و غياث به معنى آن چيزى است كه رفع حاجت فقط بواسطهء او متحقّق است . يعنى حضرت امام رضا عليه السّلام يگانه مايهء كمك و معونه و پناهگاه افراد مضطرّ از اين امّت مىباشند أعمّ از شيعيان و غير آنها\r\n( 2 ) يعنى حكمتش را و فصل خصومت و حكم قاطع را در برابر آراء و افكار .\r\n( 3 ) در نسخهء « كافى » يَسودُ عَشيرَتَهُ وارد است . يعنى حضرت بقدرى داراى وزانت و رزانت و متانت و درايت است كه در سنّ قبل از بلوغ بر تمام افراد عشيره از أعمام و بنى أعمام به سيادت و آقائى برازندگى دارد .\r\n","page_name":" 239 ","page_number":279},
  {"content":"\r\n\r\nيزيد گفت : پدرم گفت : پدرم و مادرم به فدايت ! آيا وى نيز پسرى پس از خود خواهد داشت ؟ !\r\nفرمود : آرى ؛ و پس از آن گفتار را قطع نمود .\r\nيزيد ميگويد : سپس من حضرت أبا الحسن موسى بن جعفر عليهما السّلام را بعد از اين واقعه ديدار كردم و گفتم : پدرم و مادرم فدايت گردد ! من ميخواهم به من خبر دهى به مانند همان چيزهائى را كه پدرت به من خبر داد !\r\nفرمود : پدرم عليه السّلام در زمانى بود كه شدّت و تقيّه مثل اين زمان نبود .\r\nيزيد گفت : كسى كه از تو چنين جوابى را بپسندد و قانع شود ، بر او لعنت خدا باد !\r\nحضرت خنديدند و سپس گفتند : اى أبو عِمارة ، من به تو خبر مىدهم : از منزلم كه بيرون آمدم ، در ظاهر همهء پسران خود و از جملهء آنان علىّ را وصىّ خود قرار دادم ؛ امّا در باطن فقط علىّ را وصىّ نمودم . من رسول خدا را در خواب ديدم كه أمير المؤمنين عليهما السّلام هم با او بود ؛ و با وى انگشترى بود ، و شمشيرى ، و عصائى ، و كتابى ، و عِمامه‌اى .\r\nمن گفتم : اينها چيست ؟ رسول اكرم فرمود : امّا عِمامه عبارت است از قدرت و سلطنت خداوند تعالى ؛ و امّا شمشير عبارت است از عزّت خدا ؛ و امّا كتاب عبارت است از نور خدا ؛ و امّا عصا عبارت است از قوّت خدا ؛ و امّا انگشترى عبارت است از جامع اين امور .\r\nسپس رسول خدا صلّى الله عليه و آله و سلّم فرمود : امر ولايت و امامت به سوى پسرت علىّ خارج مىشود ) يزيد گفت كه حضرت فرمود : اى يزيد ! اين مطالب امانت است در نزد تو ، كسى را از آن خبردار مكن مگر مرد عاقلى ، يا بنده‌اى را كه خداوند دل وى را در بوتهء ايمان آزمايش نموده است ، يا مرد راست و درستى را ؛ و بر\r\n\r\n","description":"","footnote":"","page_name":" 240 ","page_number":280},
  {"content":"\r\n\r\nنعمتهاى خداوند متعال كفران مورز ؛ و اگر از تو خواستند كه به اين مطالب شهادت دهى ، تو اداى شهادت كن ! چرا كه خداوند ميفرمايد : حقّاً خداوند شما را امر مىكند كه امانتها را به سوى صاحبانش برگردانيد ؛ و نيز خدا ميفرمايد : كدام كس ستمكارتر است به خدا از آنكه شهادتى را كه نزد اوست كتمان نمايد ؟\r\nمن گفتم : من أبداً افشاى سرّ نمىكنم ، و كتمان شهادت نمىنمايم .\r\nيزيد گفت : پس از آن حضرت أبو الحسن موسى عليه السّلام گفت : در اين حال رسول خدا صلّى الله عليه و آله و سلّم او را براى من توصيف كرد و فرمود : علىّ پسر توست كه به نور خدا نظر مىكند و با تفهيم خدا مىشنود و به حكمت خدا سخن ميگويد ، درست و راست كار مىكند و خطا نمىنمايد ، و در امور ميداند و در امرى بواسطهء جهالت در نمىماند . او سرشار از حكمت و فصل قضاء و استوارى در حكم ، و لبريز از علم و دانش و درايت شده است . امّا چقدر درنگ و توقّف تو در اين دنيا با او بعد از اين كم است ! اين توقّف به قدرى كوتاه است كه قابل احصاء نيست . پس چون از سفرت بازگشتى به اصلاح امورت بپرداز و از هر چه ميخواهى خود را فارغ ساز ؛ زيرا كه تو از اين دنيا در آستانهء كوچ هستى و همنشين با غير آن . پسرانت را گرد آور و خداوند را در اين وصيّت‌ها بر آنان گواه بگير ؛ و خداوند در گواهى و شهادت بس است .\r\nپس فرمود : اى يزيد ، مرا در اين سال ميگيرند ؛ و علىّ پسرم همنام علىّ ابن أبى طالب عليه السّلام است و همنام علىّ بن الحسين عليهما السّلام ، كه به او فهم و علم و نصرت و رداى عظمت أمير المؤمنين داده شده است ؛ و وى حقّ تكلّم و اظهار ندارد مگر آنكه چهار سال از مرگ هارون بگذرد . چون چهار سال سپرى شد ، از او هر چه ميخواهى بپرس كه إن شاء الله تعالى پاسخت را خواهد\r\n\r\n","description":"","footnote":"","page_name":" 241 ","page_number":281},
  {"content":"\r\n\r\nداد . »\r\nاين روايت شريفه را با مختصر اختلافى در لفظ و با تتمّه‌اى ، مرحوم كُلَينىّ در « اصول كافى » با يك سند ديگر از أبو الحكم ارمنىّ ، و أبو الحكم ارمنىّ با دو سند ( همان سند « عيون » و سندى ديگر ) از يزيد بن سَليط روايت كرده است « 1 » و شايان مراجعه است ؛ و در « إثبات الهُداة » به سه روايت جدا ، از حضرت صادق و از حضرت موسى بن جعفر عليهما السّلام تقطيع نموده و در دو باب اختصار آن را ذكر كرده است . « 2 »\r\n\r\nجلالت شأن يزيد بن سليط در كتب رجالى\r\nو در رجال اردبيلى ، ج 2 ، ص 343 گفته است كه : يَزيدُ بْنُ سَليطٍ الزَّيْدىُّ ، مِن أصحابِ الكاظِمِ عَلَيهِ السّلامُ ( صه . جخ ) حَديثُهُ طَويلٌ ( كش . صه ) عَدَّهُ المُفيدُ فى إرشادِهِ مِن خاصّةِ أبى الحَسَنِ مُوسى عَلَيه السّلامُ وَ ثِقاتِهِ وَ مِن أهلِ الْوَرَعِ وَ العِلْمِ وَ الفِقْهِ مِن شيعَتِهِ « مح » .\r\nو در رسالهء « توضيح الاشتباه و الإشكال » تأليف شيخ محمّد على سارَوى در ص 303 ، تحت عدد 1485 فرموده است : يزيدُ بن سَليط - بفتح السّين - الزّيدىّ ، مِن أصحاب الكاظم عليه السّلام .\r\nو در « تنقيح المقال » ج 3 ، ص 326 فرمايد : شيخ در رجالش و كشّى او را از اصحاب حضرت كاظم عليه السّلام شمرده‌اند و شيخ گويد : از خواصّ اصحاب حضرت كاظم عليه السّلام و از ثِقات آن حضرت و از اهل علم و ورع و فقه و رواة از شيعيان آن حضرت بوده است ، و نصّ راجع به امامت حضرت رضا\r\n\r\n\r\n","description":"","footnote":"\r\n( 1 ) « اصول كافى » ج 1 ، كتاب الحجّة ، باب الإشارة و النّصّ علَى أبى الحسن الرّضا عليه السّلام ، ص 313 ، حديث 14\r\n( 2 ) « إثبات الهُداة » ج 5 ، الباب الثّانى و العشرون فى النُّصوص علَى إمامةِ أبى الحسن موسى بن جعفر عليه السّلام ، ص 474 ، تحت عنوان عدد 18 ، و ج 6 ، الباب الرّابع و العشرون فى النُّصوص علَى إمامةِ أبى الحسن الرِّضا عليه السّلام ، ص 6 و 7 ، تحت عنوان عدد 11 و 12\r\n","page_name":" 242 ","page_number":282},
  {"content":"\r\n\r\nعليه السّلام را روايت نموده است .\r\nو از همين جا جمعى از اساطين كه از جملهء ايشان ملّا صالح مازندرانى است تصريح كرده‌اند كه : زيدىّ بودن او به اعتبار نَسَب است ، نه به اعتبار مذهب . و علّامه حلّى گمان كرده است كه به اعتبار مذهب بوده است ؛ و اين گمان و توهّم از علّامه از غرائب است ؛ و گويا علّامه آن حديث طويل را كه راجع به امامت حضرت رضا عليه السّلام روايت كرده است ملاحظه ننموده تا بر او روشن گردد كه تصريحاتى در آن روايت است كه دلالت دارد بر آنكه زيدىّ المذهب نبوده است .\r\nو سپس گويد : در « كافى » دو حديث طويل از او روايت شده كه هر دو ، دلالت بر جلالت و امانت و عدالت او دارد . و در آنها حضرت سرّ خود را كه در نزد غير عادل امين نمىگذارد در نزد او گذارده است .\r\nو سپس مقدارى از آن دو روايت را كه يكى از آنها همين روايتى بود كه ما در اينجا نقل كرديم نقل ميفرمايد .\r\n\r\nلقب « غياث » در مورد هيچيك از ائمّه جز امام رضا عليه السّلام نيامده است\r\nأقولُ : در هيچيك از روايات ، صفت « غَوْث » و « غياث » و « يَلُمُّ بِهِ الشَّعَثَ وَ يَشْعَبُ بِهِ الصَّدْعَ » و « يُؤْمِنُ بِهِ الْخائِفَ » لقب هيچيك از ائمّه عليهم السّلام غير از حضرت بقيّة الله عجّل الله فرجه قرار نگرفته است ، و فقط در اين روايت حضرت رضا عليه السّلام را بدين صفات متّصف و بدين القاب ملقّب نموده‌اند .\r\nغَوْث در لغت به معناى كمك و معونه است ، و غياث كه اصل آن غِواث است به معناى آن چيزى است كه با او رفع حاجت مضطرّ را مىنمايند مانند غذا و طعام و سرمايهء كسب و نحو ذلك .\r\nالْغَوْثُ وَ الْغُواثُ وَ الْغَواثُ : الْمَعونَةُ . الْغَوْثُ أيضًا وَ الْغياثُ وَ الْغَويثُ : ما أغَثْتَ بِهِ الْمُضْطَرَّ مِن طَعامٍ أو نَجْدَةٍ .\r\n\r\n","description":"","footnote":"","page_name":" 243 ","page_number":283},
  {"content":"\r\n\r\nدر « لسان العرب » گويد : وَ غَوَّثَ الرَّجُلُ ، وَ اسْتَغاثَ : صاحَ وا غَوْثاهُ ! وَ الاسْمُ : الْغَوْثُ وَ الْغُواثُ وَ الْغَواثُ . وَ اسْتَغاثَنى فُلانٌ فَأَغَثْتُهُ ، وَ الاسْمُ : الْغياثُ ؛ صارَتِ الْواوُ ياءً لِكَسْرَةِ ما قَبْلَها\r\nبايد دانست كه در القاب حضرت حجّت هم غِياث نيامده است ، بلكه فقط غَوْث ذكر شده است ، و غَوْث الفُقَراء نيز آمده است . در « نجم ثاقب » باب دوّم ، ص 30 گويد : وجه ملقّب شدن آن حضرت به غوث در باب نهم خواهد آمد . و در باب نهم ص 152 خوابى را از رسول خدا صلّى الله عليه و آله و سلّم نقل مىكند كه در آن وارد است كه به هر يك از امامان بايد دربارهء چه چيزى توسّل نمود ، تا آنكه دربارهء حضرت حجّت ميفرمايد كه : براى فريادرسى از گرفتاريها بايد متوسّل شد ، و بايد گفت : يَا صَاحِبَ الزَّمَانِ أَغِثْنِى ، يَا صَاحِبَ الزَّمَانِ أَدْرِكْنِى ! و يا بگويد : يَا مَوْلَاىَ يَا صَاحِبَ الزَّمَانِ ، أَنَا مُسْتَغِيثٌ بِكَ !\r\nو نيز گويد : جهت ملقّب شدن آن حضرت به غوث الفقراء در روايتى كه در لقب بيست و هشتم ذكر شد ، گذشت . و در باب دوّم ، ص 23 گويد :\r\nبيست و هشتم : بَقيَّة الانبياء . و اين با چند لقب ديگر مذكور است در خبرى كه حافظ برسى در « مشارق الانوار » روايت كرده از حكيمه خاتون ، به نحوى كه عالم جليل سيّد حسين مفتى كركى سبط محقّق ثانى در كتاب « دفع المناداة ( المناواة ) » از او نقل كرده كه او گفت : مولد قائم عليه السّلام شب نيمهء شعبان بود . - تا آنكه ميگويد : پس آن جناب را آوردم به نزد برادرم حسن ابن علىّ عليهما السّلام ؛ پس مسح فرمود به دست شريف بر روى پر نور او كه نور أنوار بود و فرمود : سخن گو ! اى حُجَّة الله ، و بقيّهء أنبياء ، و نور أصفياء ، و غَوْث فقراء ، و خاتم أوصياء ، و نور أتقياء ، و صاحب كرهء بيضاء .\r\n\r\n","description":"","footnote":"","page_name":" 244 ","page_number":284},
  {"content":"\r\n\r\n\r\nمسألهء ثالثه : رابطهء ميان زيارت آن حضرت و زيارت خانهء خدا در ماه رجب المرجّب\r\nو امّا مسألهء ثالثه : رابطهء ميان زيارت آن حضرت\r\nو زيارت خانهء خدا در ماه رجب المرجّب\r\n\r\nروايت امام محمّد تقى دربارهء افضليّت زيارت امام رضا بر حجِّ غير از حجّة الاسلام\r\nدر « كافى » ج 4 ، فروع ، كتاب الحجّ و المزار ، در باب فضل زيارت أبى الحسن الرّضا عليه السّلام ، ص 584 روايت كرده است كه :\r\nأبو عَلىٍّ الاشْعَرىُّ عَنِ الْحَسَنِ بْنِ عَلىٍّ الْكوفىِّ عَنِ الْحُسَيْنِ بْنِ سَيْفٍ عَنْ مُحَمَّدِ بْنِ أسْلَمَ عَنْ مُحَمَّدِ بْنِ سُلَيْمانَ قالَ :\r\nسَأَلْتُ أَبَا جَعْفَرٍ عَلَيْهِ السَّلَامُ عَنْ رَجُلٍ حَجَّ حِجَّةَ الإسْلَامِ ، فَدَخَلَ مُتَمَتِّعاً بِالْعُمْرَةِ إلَى الْحَجِّ ، فَأَعَانَهُ اللهُ عَلَى عُمْرَتِهِ وَ حَجِّهِ ، ثُمَّ أَتَى الْمَدِينَةَ فَسَلَّمَ عَلَى النَّبِىِّ صَلَّى اللهُ عَلَيْهِ وَ ءَالِهِ ثُمَّ أَتَاكَ عَارِفًا بِحَقِّكَ ؛ يَعْلَمُ أَنَّكَ حُجَّةُ اللهِ عَلَى خَلْقِهِ وَ بَابُهُ الَّذِى يُؤْتَى مِنْهُ ، فَسَلَّمَ عَلَيْكَ ، ثُمَّ أَتَى أَبَا عَبْدِ اللهِ الْحُسَيْنِ صَلَوَاتُ اللهِ عَلَيْهِ فَسَلَّمَ عَلَيْهِ ، ثُمَّ أَتَى بَغْدَادَ وَ سَلَّمَ عَلَى أَبِى الْحَسَنِ مُوسَى عَلَيْهِ السَّلَامُ ، ثُمَّ انْصَرَفَ إلَى بِلَادِهِ ، فَلَمَّا كَانَ فِى وَقْتِ الْحَجِّ رَزَقَهُ اللهُ الْحَجَّ ؛ فَأَيُّهُمَا أَفْضَلُ : هَذَا الَّذِى قَدْ حَجَّ حِجَّةَ الإسْلَامِ يَرْجِعُ أَيْضًا فَيَحُجُّ ، أَوْ يَخْرُجُ إلَى خُرَاسَانَ إلَى أَبِيكَ عَلِىِّ ابْنِ مُوسَى عَلَيْهِ السَّلَامُ فَيُسَلِّمُ عَلَيْهِ ؟ !\r\nقَالَ : ( لَا ) بَلْ يَأْتِى خُرَاسَانَ فَيُسَلِّمُ عَلَى أَبِى الْحَسَنِ عَلَيْهِ السَّلَامُ أَفْضَلُ ؛ وَ لْيَكُنْ ذَلِكَ فِى رَجَبٍ ؛ وَ لَا يَنْبَغِى أَنْ تَفْعَلُوا ( فِى ) هَذَا الْيَوْمِ ؛ فَإنَّ عَلَيْنَا وَ عَلَيْكُمْ مِنَ السُّلْطَانِ شُنْعَةً .\r\n« روايت مىكند أبو على اشعرى از حَسن بن على كوفىّ از حسين بن سَيف از محمّد بن أسلم از محمّد بن سليمان كه گفت :\r\nمن از حضرت أبو جعفر امام محمّد تقىّ عليه السّلام پرسيدم راجع به مردى كه حِجّة الإسلام خود را انجام داده بود متمتّعاً با عمره ، يعنى حجّ تمتّع\r\n\r\n","description":"","footnote":"","page_name":" 245 ","page_number":285},
  {"content":"\r\n\r\nبجاى آورده بود ، و خداوند وى را كمك نموده بود تا اينكه آنها را صحيحاً بجاى آورد ؛ و پس از آن به مدينه آمده بود و زيارت رسول اكرم صلّى الله عليه و آله و سلّم را بجاى آورده بود ، و سپس با معرفت به حقّ تو و به اينكه تو حجّت خداوند در روى زمين هستى و درِ خدا مىباشى كه بايد از آن در وارد شد ، به سوى تو آمده بود و تو را زيارت نموده و بر تو سلام داده بود . و پس از آن به سوى حضرت أبا عبد الله الحسين صلوات الله عليه آمده و بر آن حضرت سلام داده ، و سپس به بغداد رفته و بر حضرت أبو الحسن موسى عليه السّلام سلام داده و زيارت نموده ، و پس از آن به سوى شهر خود مراجعت نموده است . اينك كه موسم حجّ فرا رسيده است ، او متمكّن از حجّ مىباشد ، بفرمائيد : براى او با اين كيفيّتى كه ذكر شد كه حِجّة الاسلام خود را انجام داده است ، آيا باز حجّ بيت الله الحرام براى او أفضل است ، يا اينكه به سوى خراسان برود و بر پدرت علىّ بن موسى عليهما السّلام سلام كند ؟ !\r\nحضرت فرمود : نه ! بلكه به خراسان رود و بر حضرت أبو الحسن عليه السّلام سلام كند البتّه آن افضل است ؛ و ليكن بايد زيارت و سلامش در ماه رجب باشد . و سزاوار نيست كه زيارت آن حضرت را در امروز بجاى آوريد ؛ زيرا سلطان وقت اين عمل را براى ما و براى شما قبيح و ناپسند مىشمرد . »\r\nاين روايت مباركه را با سند صحيح ديگرى شيخ الطّائفة المقدّم متوفّى در سنهء 367 أبو القاسم جعفر بن محمّد بن قولَوَيْه در كتاب نفيس و معتبر « كامل الزّيارات » باب 101 : ثواب زيارةِ أبى الحَسن علىّ بنِ موسَى الرّضا عليه السّلام بِطوس ، ص 305 از پدرش و از محمّد بن حسن و علىّ بن حسين جميعاً از سعد بن عبد الله بن أبى خلف از حسن بن علىّ بن عبد الله بن مغيرة از حسين بن سيف بن عميرة از محمّد بن أسلم جبلىّ از محمّد بن سليمان روايت مىكند كه : از حضرت أبا جعفر عليه السّلام پرسيدم . . . آنگاه روايت را به عين عباراتى كه ما از « كافى »\r\n\r\n","description":"","footnote":"","page_name":" 246 ","page_number":286},
  {"content":"\r\n\r\nآورديم روايت مىكند . مگر اينكه علّامه شيخ عبد الحسين أمينى ( ره ) در تعليقهء خود در ذيل كتاب ميفرمايد :\r\nعبارت ثُمَّ أتاكَ به همين گونه در نسخه‌هاى كتاب آمده است ، و مشهدى در « مزار كبير » با اسناد خودش نيز به همين طريقى كه در كتاب آمده است روايت كرده است ؛ و شيخ صدوق هم با همين سند روايت نموده است و ليكن بجاى قوله : ثُمَّ أَتَاكَ - إلَى قَوْلِهِ : ثُمَّ أَتَى آورده است : ثُمَّ أَتَى أَبَاكَ أَمِيرَ الْمُؤْمِنِي عَلَيْهِ السَّلَامُ عَارِفًا بِحَقِّهِ يَعْلَمُ أَنَّهُ حُجَّةُ اللهِ عَلَى خَلْقِهِ وَ بَابُهُ الَّذِى يُؤْتَى مِنْهُ ، فَسَلَّمَ عَلَيْهِ ثُمَّ أَتَى - إلخ ؛ و آن روايت صدوق أقرب به صواب است )\r\n\r\nمراد از « هَذا اليَومِ » در روايت\r\nدر تفسير ذيل اين حديث مبارك ، دو وجه به نظر ميرسد :\r\nاوّل آنكه : مراد از هَذَا الْيَوْمِ زمان خلافت خليفهء جائر زمان بوده باشد ؛ و بنابراين ، مفاد حديث چنين مىشود : بايد زيارت در ماه رجب بوده باشد ، و سزاوار نيست در اين زمان و در اين دوره كه بر ما و شما از سلطان وقت خوف تشنيع هست بجاى آوريد ، بلكه صبر كنيد تا اين دوره سپرى شود و در آن وقت در ماه رجب مشرّف شويد و زيارت كنيد .\r\nو اشكالى كه به اين احتمال وارد مىشود آنست كه : شايد تا چندين سال بعد از اين ، اين خلافت جائره سپرى نشود و اين دوره به پايان نرسد ؛ پس چرا حضرت جواد الائمّه آن مرد را از حجّ در موسم خود منع فرموده با آنكه بنا به فرض ، تمكّن از زيارت حضرت علىّ بن موسى الرّضا را ندارد ؟ !\r\nدوّم آنكه : مراد از هَذَا الْيَوْمِ ، يوم حجّ و موسم حجّ باشد ؛ و بنابراين حضرت ميفرمايند : اين شخص كه موسم حجّ رسيده و امر دائر است بر اينكه يا حجّ كند يا زيارت پدرم را ، و زيارت مقدّم است ، در ايّام حجّ و موسم حجّ به خراسان نرود و زيارت نكند زيرا خليفه ميگويد : اينان حجّ خود را زيارت قبر حضرت امام رضا قرار داده‌اند . و در موسم حجّ كه مشهود است تمام زائرين\r\n\r\n","description":"","footnote":"","page_name":" 247 ","page_number":287},
  {"content":"\r\n\r\nبيت الله الحرام از أوطان خود خارج و به سوى مكّه ميروند ، معلوم است كه اگر كسى به سمت خراسان و براى زيارت سفر كند اين سفرِ چشمگير مشخّص خواهد شد و خليفه ميگويد : اينان از عمل حجّ با چنين و چنان أهمّيّت إعراض نموده و محلّى ديگر كه قبر امامشان است ، بدانسوى قصد مىكنند و حجّ مى كنند . پس در موسم حجّ به زيارت نرويد و صبر كنيد در زمانى كه از نقطهء نظر تدريج زمان در مقابل موسم حجّ قرار دارد و آن ، ماه رجب است كه در ضمن داراى شرف و فضيلت و شهر الله الاصَبّ است زيارت كنيد تا اين احتمال تشنيع از شما برداشته شود . در اين صورت ، زيارت كرده‌ايد و سلطان را نيز نسبت به خود در شكّ و شبهه نينداخته ايد !\r\nو اين وجه از احتمال بسيار خوب است و اشكالى ندارد . مضافاً به آنكه در زيارت حضرت امام رضا در موسم حجّ به بيان مقدّم خوف تشنيع هست نه مطلق زيارت گرچه در ماه رجب باشد ؛ چون زيارت ائمّه عليهم السّلام بطور مطلق در آن زمانها رائج و دارج بوده ، و شيعيان به زيارت قبور ائمّهء خود معروف بوده‌اند .\r\nبارى ، على أىِّ الاحتمالَين عبارت روايت ، لفظ رجب است بالجيم المُعْجَمة ؛ ولى يكى از دوستان : جناب آية الله آقاى حاج سيّد موسى شُبَيرى زنجانى دامت بركاته گفتند : در نسخهء « كافى » كه به تصحيح مرحوم آية الله شهيد حاجّ شيخ فضل الله نورى أعلى اللهُ مَقامَه الشّريف طبع شده است ، رجب را بالحاء المُهْملة ضبط كرده‌اند و يك نفر از آيات عظام دامت بركاتهم كه كتابى در باب زيارت حضرت امام رضا عليه السّلام نوشته‌اند ، اين ضبط را ترجيح داده و گفته‌اند كه : عبارت رَحْب است ، يعنى بايد زيارت را در سِعه بجاى آوريد ، و در اين زمان كه زمان شدّت و ضيق است خوددارى كنيد چون از سلطان خوف تشنيع است . و بنابراين زيارت حضرت ثامن الائمّه عليه السّلام در ماه رجب\r\n\r\n","description":"","footnote":"","page_name":" 248 ","page_number":288},
  {"content":"\r\n\r\nخصوصيّتى ندارد ؛ چون مناطِ توهّم خصوصيّت ، فقط همين روايت است ؛ و بعد از آنكه معلوم شد عبارت روايت رَحْب است نه رجب اين مناط برچيده مىشود .\r\n\r\nاشكالات وارده در احتمال ضبط « رَحْب » در روايت بجاى « رَجَب »\r\nأقول : بر اين احتمال ، يعنى احتمال ضبط رَحْب بالحاء المهملة وجوهى از ايراد و اشكال است :\r\nاوّلًا : مرحوم محدّث و علّامهء مجلسى در « بحار الانوار » اين حديث را از كتاب « عيون أخبار الرّضا » با سند ديگر از ابن المُغيرة عَن جدّه الحَسن عَن الحسينِ بنِ سَيفٍ عَن محمّدِ بنِ أسْلَمَ عَن محمّد بنِ سليمانَ از حضرت أبا جعفر عليه السّلام روايت مىكند ، و در آن لفظ رَجَب بالجيم المعجمة مضبوط است . « 1 »\r\nو در آخر اين باب فرموده است : و قد مَرَّ استِحبابُ كَونِها فى رَجَب . « 2 »\r\nو ثانياً : مرحوم مجلسى در « تحفة الزّائر » رجَب ضبط فرموده چون در اين كتاب در ضمن ترجمهء اين حديث شريف گويد : و بايد كه در ماه رَجَب باشد ، و در اين زمان مكنيد كه بر ما و شما از خليفه خوف تشنيع هست . « 3 »\r\nو مرحوم محدّث قمّى در « هديّة الزّائرين » عين همين ترجمهء مجلسى را در اين فقره از حديث آورده است . « 4 »\r\nو ثالثاً : ابن قولَوَيه در « كامل الزّيارات » با سند متّصل خود از پدرش و محمّد بن الحسن و علىّ بن الحسين جميعاً از سعد بن عبد الله بن أبى خلف از حسن بن علىّ بن عبد الله بن المُغيرة از حسين بن سيف بن عُمَيرة از محمّد بن اسْلَم جبلى از محمّد بن سليمان از حضرت أبى جعفرٍ الجواد عليه السّلام عين\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، جلد 22 ، كتاب المزار ، ص 225 ، و ص 226\r\n( 2 ) « بحار الانوار » طبع كمپانى ، جلد 22 ، كتاب المزار ، ص 225 ، و ص 226\r\n( 3 ) « تحفة الزّائر » طبع سنگى ، ص 402\r\n( 4 ) « هديّة الزّائرين » طبع سنگى ، ص 238\r\n","page_name":" 249 ","page_number":289},
  {"content":"\r\n\r\nاين روايت را با لفظ رجب با جيم معجمه روايت كرده است . « 1 »\r\nو در « وسائل الشّيعة » بابى را به عنوان استحباب اختيار زيارة الرّضا عليه السّلام و خصوصاً فى رجب منعقد نموده است . « 2 »\r\nو رابعاً : مرحوم شيخ فضل الله نورى در اين حديث شريف ضبط رجب را به حاء مهمله نفرموده است و تصريحى بر مادّهء رَحْب ندارد و فقط چنانچه در ص 326 از جلد اوّل « فروع كافى » ملاحظه مىشود عبارت به لفظ رَحْب نوشته شده است ؛ بنابراين به چه دليل مىتوان گفت : اين تصحيح آن مرحوم است ؟ بلكه به ظنّ قريب به يقين در كتابت ، كاتب نقطهء جيم را نگذارده است .\r\nو خامساً : اگر شكّ كنيم كه در اصل رَحب بوده يا رَجَب ، أصالة عَدمِ زيادةِ النُّقطةِ مُقدّمٌ على أصالةِ عدم النَّقيصة ؛ و بنابراين بايد گفت رَجَب در نُسَخ صحيح است نه رَحْب .\r\nو سادساً : معنى رَحْب مناسب با مقام نيست ، چون رحب به معنى وسعت در مكان و محلّ است نه هر سِعِه‌اى . و از موارد استعمال آن مشاهده مىشود كه پيوسته در موارد سعهء مكانى و محلّى از آن استفاده مىشود ، و اگر احياناً به معنى مطلق سعه آيد ، باز به عنايت استعمال لفظ خاصّ در معنى مطلق آن است .\r\nدر « لسان العرب » گويد : وَ الرَّحْبُ بِالفَتْحِ وَ الرَّحيبُ : الشَّىْءُ الْواسِعُ . تَقولُ مِنْه : بَلَدٌ رَحْبٌ و أرْضٌ رَحْبَةٌ . الازْهَرىُّ : ذَهَبَ الْفَرّآءُ إلَى أنّهُ يُقالُ : بَلَدٌ رَحْبٌ و بِلادٌ رَحْبَةٌ ، كَما يُقالُ : بَلَدٌ سَهْلٌ و بِلادٌ سَهْلَةٌ . و قَد رَحُبَتْ تَرْحُبُ و رَحُبَ يَرْحُبُ رُحْبًا و رَحابَةً و رَحِبَتْ رَحَبًا . قالَ الازْهَرىُّ : و أرْحَبَتْ ، لُغَةٌ بِذَلِكَ الْمَعْنَى . و قِدْرٌ رُحابٌ أىْ واسِعَةٌ\r\n\r\n\r\n","description":"","footnote":"\r\n( 1 ) « . . . كامل الزّيارات » ص 305 و 306\r\n( 2 ) « وسائل الشّيعة » طبع امير بهادر ، ج 2 ، ص 410\r\n","page_name":" 250 ","page_number":290},
  {"content":"\r\n\r\nابْنُ الاعْرابىِّ : وَ الرَّحْبَةُ : ما اتَّسَعَ مِنَ الارْضِ ، و جَمْعُها رُحَبٌ ، مِثْلُ قَرْيَةٍ وَ قُرًى . « - إلَى أنْ قالَ صاحِبُ لِسانِ الْعَرَبِ :\r\n« و رَحَبَةُ المَسْجِدِ وَ الدّارِ ، بِالتَّحْريكِ : ساحَتُهُما و مُتَّسَعُهُما . قالَ سيبَوَيْهِ : رَحَبَةٌ و رِحابٌ كَرَقَبَةٍ و رِقابٍ و رَحَبٌ و رَحَباتٌ .\r\nالازْهَرىُّ : قالَ الْفَرّآءُ : يُقالُ لِلصَّحْرآءِ بَيْنَ أفْنيَةِ الْقَوْمِ وَ الْمَسْجِدِ : رَحْبَةٌ وَ رَحَبَةٌ . وَ سُمّيَتِ الرَّحَبَةُ رَحَبَةً لِسَعَتِها . بِما رَحُبَت أىْ بِما اتَّسَعَتْ . يُقالُ : مَنْزِلٌ رَحيبٌ و رَحْبٌ » .\r\nو در « صِحاح اللُغة » گويد : الرُّحْبُ بِالضَّمِّ : السَّعَةُ ؛ تَقولُ مِنهُ : فُلانٌ رُحْبُ الصَّدْرِ . وَ الرَّحْبُ بِالْفَتْحِ : الْواسِعُ ، تَقولُ مِنهُ : بَلَدٌ رَحْبٌ و أرْضٌ رَحْبَةٌ ؛ و قَد رَحُبَت بِالضَّمِّ تَرْحُبُ رُحْبًا و رَحابَةً . و قَوْلُهُمْ : مَرحَبًا و أهْلًا أىْ أتَيْتَ سَعَةً و أتَيْتَ أهلًا فَاسْتَأْنِسْ و لا تَسْتَوْحِشْ . و قَدْ رَحَّبَ بِهِ تَرْحيبا ، إذا قالَ لَهُ : مَرْحَبًا . . .\r\nو قِدْرٌ رُحابٌ أىْ واسِعَةٌ . وَ الرُّحْبَى : أعْرَضُ الاضْلاعِ ، و إنَّما يَكونُ النّاحِزُ فى الرُّحْبَيَيْنِ وَ هُما مَرْجِعُ الْمِرْفَقَيْنِ ، وَ هُوَ أيضًا سِمَةٌ فى جَنْبِ الْبَعيرِ . وَ الرَّحيبِ : الاكولُ . و فُلانٌ رَحيبُ الصَّدْرِ أىْ واسِعُ الصَّدْرِ . و رَحآئِبُ التُّخومِ : سَعَةُ أقْطارِ الارْضِ . و رَحُبَتِ الدّارُ و أرْحَبَتْ بِمَعْنًى ، أى اتَّسَعَتْ . - إلى ءَاخرِ ما أفادَهُ .\r\nو مشابه آنچه گفته شد در « تاج العروس » آمده است . و محصّل از آنچه ذكر شد آنكه : اين توهّم فقط و فقط از نگذاردن يك نقطهء « رَجَب » بوجود آمده است . وَ بما ذكَرْنا كلَّه عرفتَ أنّه توهّمٌ بِلا مَوردٍ ؛ فلا تَغفُلْ .\r\nو سابعاً : از آنچه اخيراً در معنى رحب ذكر شد معلوم شد كه : رُحْب به معنى سَعَة است و رَحْب به معنى واسع ؛ و روايت شريفه بر فرض صحّتِ وارد شدن آن با حاء مهمله و بدون نقطه ، بايد رُحْب بالضّمّ باشد نه رَحْب بالفتح ؛ و چون در نسخهء « كافى » مطبوع مرحوم شيخ ، رَحب بالفتح نوشته شده است و فتحهء روى راء مشهود است ، بنابراين متعيّن حذف نقطه است از جيم معجمه نه به غلط ضمّه را فتحه قرار دادن .\r\n\r\n","description":"","footnote":"","page_name":" 251 ","page_number":291},
  {"content":"\r\n\r\n\r\nافضليّت زيارت مشاهد مشرّفه در ماه رجب\r\nو علّت آنكه حضرت جواد عليه السّلام ماه رجب را معيّن مىكنند ، مضافاً إلى ما ذَكرْناه آنكه زيارت همهء ائمّه عليهم السّلام در ماه رجب مستحبّ است و حائز فضيلت بيشترى از سائر شهور است ؛ كما آنكه در « إقبال » در باب أعمال رجب ، ص 631 راجع به استحباب زيارت هر يك از مشاهد مشرّفه در ماه رجب ميفرمايد : رَوَيْناها بِإسْنادِنا إلَى جَدّى أَبى جَعْفَرٍ الطّوسىِّ ( ره ) فِيما ذَكَرَهُ عَنِ ابْنِ عَبّاسٍ قالَ : حَدَّثَنى جُبَيْرُ بْنُ عَبْدِ اللهِ عَنْ مَوْلَينا يَعْنى أَبَا الْقاسِمِ بْنِ رُوحٍ رَضىَ اللهُ عَنْهُ قَالَ : زُرْ أَىَّ الْمَشَاهِدِ كُنْتَ بِحَضْرَتِهَا فِى رَجَبٍ ، تَقُولُ : الْحَمْدُ لِلَّهِ الَّذِى أَشْهَدَنَا مَشْهَدَ أَوْلِيَآئِهِ فِى رَجَبٍ وَ أَوْجَبَ عَلَيْنَا مِنْ حَقِّهِمْ مَا قَدْ وَجَبَ - تا آخر زيارت شريفهء وارده .\r\nنصّ بر استحباب زيارت حضرت ثامن الحُجَج عليه السّلام در شهر رجب ، فقط در اين روايت است و روايتى ديگر نداريم . امّا چون اين روايت سندش قوى است ، لهذا كافى است براى عقد باب استحباب زيارت آن حضرت در ماه رجب .\r\n\r\nپاداشهاى مترتّبه بر زيارت حضرت ثامن الحجج عليه السّلام\r\nو أمّا روايات در فضيلت زيارت آن حضرت بطور مطلق ، بسيار است . در بعضى وعدهء بهشت داده شده است ، و در بعضى عِدل شهادت شهداى بدر بشمار آمده است ، و در بعضى ثواب هزار حجّ و هزار هزار حجّ بر آن مترتّب گرديده است .\r\nجعفر بن محمّد بن قولَوَيْه روايت مىكند از حسن بن عبد الله از پدرش عبد الله بن محمّد بن عيسى از داود صَرْمىّ « 1 » از أبو جعفر ثانى ( امام محمّد تقى )\r\n\r\n\r\n","description":"","footnote":"\r\n( 1 ) علّامه شيخ عبد الحسين أمينى رحمة الله عليه در تعليقه دارد كه : الصَّرْمىُّ بفتح الصّاد الْمُهْمَلةِ و قيل بكسرها و بَعدَها رآءٌ ساكنةٌ ، يُنسبُ إلى بنى صَرمةَ بنِ كثيرٍ : بَطْنٌ مِن عُذْرةَ بنِ زيدٍ اللاتِ مِنَ القحطانيّة ؛ أو إلى صَرمةَ بنِ مرّة : حىٌّ مِن ذُبيانَ . و داود هذا هو داوُد بنُ مافِئَةِ الصَّرْمىّ بقرينةِ أحمدَ بنِ عيسى ، لا داوُد الصَّرمىُّ الّذى مِن أصحاب الْهادى عليه السَّلام يَروى عنه أحمدُ بنُ أبى عبدِ الله ؛ و\r\n","page_name":" 252 ","page_number":292},
  {"content":"\r\n\r\nعليه السّلام ، قالَ : سَمِعْتُهُ يَقُولُ : مَنْ زَارَ قَبْرَ أَبِى فَلَهُ الْجَنَّةُ « 1 » .\r\n« داود صرمى گفت : شنيدم كه حضرت مىگفت : كسى كه قبر پدرم را زيارت كند پس جزاى وى بهشت است . »\r\nو أيضاً روايت مىكند از پدرش از سَعد از إبراهيم بن ريّان « 2 » كه گفت : حديث كرد براى من يحيى بن الحسنِ الحسينىِّ كه او گفت : حديث كرد براى من علىّ بن عبدِ اللهِ بنِ قُطرب از حضرت أبو الحسن موسى عليه السّلام :\r\nقَالَ : مَرَّ بِهِ ابْنُهُ وَ هُوَ شَابٌّ حَدَثٌ وَ بَنُوهُ مُجْتَمِعُونَ عِنْدَهُ ؛ فَقَالَ : إنَّ ابْنِى هَذَا يَمُوتُ فِى أَرْضِ غُرْبَةٍ . فَمَنْ زَارَهُ مُسَلِّمًا لِامْرِهِ عَارِفًا بِحَقِّهِ كَانَ عِنْدَ اللهِ عَزّ وَ جَلَّ كَشُهَدَاءِ بَدْرٍ . « 3 »\r\n« ابن قطرب ميگويد : در حضور حضرت امام موسى كاظم عليه السّلام كه پسرانش مجتمع بودند ، پسرش على كه نوجوانى بود عبور كرد . حضرت فرمود : اين پسرم در زمين غربت مىميرد . پس كسى كه تسليم أمر ولايت و امامت او باشد و به حقّ او عارف و شناسا باشد ، اگر او را زيارت كند ثواب او در نزد خداوند عزّ و جلّ مانند شهيدان غزوهء بدر مىباشد . »\r\nو أيضاً روايت مىكند از پدرش ، و از محمّد بن يعقوب ، از علىّ بن إبراهيم از حَمْدان بن إسحق كه گفت : از حضرت أبا جعفر عليه السّلام شنيدم ، و يا آنكه براى من از مردى از أبا جعفر عليه السّلام حكايت كرد - و شكّ از علىّ بن إبراهيم است - كه حضرت أبا جعفر عليه السّلام گفت :\r\n\r\n\r\n","description":"","footnote":"\r\n- و قد ذَهبَ بعضٌ إلى اتِّحادِهما .\r\n( 1 ) « كامل الزّيارات » ، باب 101 ، ص 303\r\n( 2 ) در نسخهء « بحار » ( ج 22 ، ص 226 از طبع كمپانى و ج 102 ص 41 از طبع حيدرى ) ابراهيم بن الزّيّات ضبط نموده است . ( م )\r\n( 3 ) « كامل الزّيارات » ، باب 101 ، ص 304 و 305\r\n","page_name":" 253 ","page_number":293},
  {"content":"\r\n\r\nمَنْ زَارَ قَبْرَ أَبِى بِطُوسٍ غَفَرَ اللهُ لَهُ مَا تَقَدَّمَ مِنْ ذَنْبِهِ وَ مَا تَأَخَّرَ .\r\nقَالَ : فَحَجَجْتُ بَعْدَ الزِّيَارَةِ فَلَقِيتُ أَيُّوبَ بْنَ نُوحٍ . فَقَالَ لِى ( قَالَ - ظ ) أَبُو جَعْفَرٍ عَلَيْهِ السَّلَامُ : مَنْ زَارَ قَبْرَ أَبِى بِطُوسٍ غَفَرَ اللهُ لَهُ مَا تَقَدَّمَ مِنْ ذَنْبِهِ وَ مَا تَأَخَّرَ ، وَ بَنَى لَهُ مِنْبَراً بِحِذَاءِ مِنْبَرِ رَسُولِ اللهِ صَلَّى اللهُ عَلَيْهِ وَ ءَالِهِ وَ عَلِىٍّ عَلَيْهِ السَّلَامُ حَتَّى يَفْرُغَ اللهُ مِنْ حِسَابِ الْخَلَائِقِ .\r\nفَرَأَيْتُ أَيُّوبَ بْنَ نُوحٍ بَعْدَ ذَلِكَ وَ قَدْ زَارَ فَقَالَ : جِئْتُ أَطْلُبُ الْمِنْبَرَ . « 1 »\r\n« كسى كه قبر پدرم را در طوس زيارت نمايد ، خداوند گناهان گذشته و آينده‌اش را مىآمرزد .\r\nحَمدان بن إسحق يا آن مرد ديگر ميگويد : من پس از ملاقات و ديدار حضرت أبو جعفر امام جواد عليه السّلام حجّ بيت الله الحرام را بجاى آوردم ، و در حجّ با أيّوب بن نوح برخورد و ملاقات نمودم . او به من گفت : حضرت أبو جعفر عليه السّلام فرموده است : كسى كه قبر پدر مرا در طوس زيارت كند ، تمام گناهان گذشته و آينده‌اش آمرزيده مىشود و خداوند در روز قيامت در صحراى حشر براى او منبرى مىسازد در مقابل منبر رسول اكرم صلّى الله عليه و آله و علىّ عليه السّلام تا اينكه خداوند از حساب خلائق فارغ گردد .\r\nمن پس از اين جريان ، أيّوب بن نوح را ديدار كردم درحالىكه زيارت قبر حضرت علىّ بن موسى الرّضا عليهما السّلام را انجام داده بود و گفت : من آمدم تا اينكه آن منبر موعود را به دست آورم . »\r\nو ايضاً روايت مىكند از محمّد بن حسن از محمّد بن حسن صفّار از أحمد ابن محمّد بن عيسى از أحمد بن محمّد بن أبى نصر بَزَنْطىّ ؛ قَالَ : قَرَأْتُ فِى كِتَابِ أَبِى الْحَسَنِ الرِّضَا عَلَيْهِ السَّلَامُ : أَبْلِغْ شِيعَتِى : إنَّ زِيَارَتِى تَعْدِلُ\r\n\r\n\r\n","description":"","footnote":"\r\n( 1 ) « كامل الزّيارات » باب 101 ، ص 305\r\n","page_name":" 254 ","page_number":294},
  {"content":"\r\n\r\nعِنْدَ اللهِ أَلْفَ حَجَّةٍ .\r\nقَالَ : فَقُلْتُ لِأبِى جَعْفَرٍ عَلَيْهِ السَّلَامُ : أَلْفَ حَجَّةٍ ؟ ! قَالَ : إى وَ اللهِ ! وَ أَلْفَ أَلفِ حَجَّةٍ لِمَنْ زَارَهُ عَارِفًا بِحَقِّهِ . « 1 »\r\n« ميگويد : من در كتاب حضرت امام أبو الحسن الرّضا عليه السّلام خواندم : به شيعيان من برسانيد كه : زيارت من در نزد خداوند معادل با هزار مرتبه حجّ بيت الله الحرام را انجام دادن است .\r\nبَزَنْطى ميگويد : من از روى تعجّب به حضرت أبو جعفر امام محمّد تقىّ عليه السّلام عرض كردم : هزار حجّ ؟ !\r\nفرمود : آرى قسم به خدا ! و هزار هزار حجّ براى كسى كه زيارت كند او را درحالىكه عارف به حقّ وى باشد . »\r\nبارى ، با ملاحظهء آنچه ذكر شد ، شايد بدست آيد سرّ استحباب زيارت حضرت ثامن الائمّه عليه السّلام در ماه رجب المرجّب ، و ارتباط قويم آن زيارت با زيارت بيت الله الحرام . چرا كه شهر رجب از ماه‌هاى حرام است كه تك افتاده است ، به خلاف ذوالقعدة الحرام و ذوالحجّة الحرام و محرّم الحرام كه اين سه ماه ، متوالى و پى در پىاند ؛ و در ماه رجب جنگ حرام است ، و داراى اعتبار و خصوصيّاتى است كه آن را از سائر ماه‌ها متمايز ميگرداند ؛ و شهر الله است ؛ و براى بسيارى از سالكان راه خدا ، در ماه رجب فتح باب مىشود . ولادت أمير المؤمنين و بعثت رسول الله صلواتُ الله و سلامُه عليهما موجب مزيد تكريم و تشريف اين ماه شده است .\r\n\r\nسرّ استحباب زيارت امام رضا عليه السّلام در ماه رجب و رابطهء آن با حجّ كعبهء بيت الله الحرام\r\nبنابراين هيچيك از أقسام عمره ، چون عمرهء رجبيّه نيست ؛ و در فضيلت ، با فضيلت حجّ فقط يك درجه فرق دارد . و در اين روايت أخير ديديم\r\n\r\n\r\n","description":"","footnote":"\r\n( 1 ) همان مصدر ، ص 306\r\n","page_name":" 255 ","page_number":295},
  {"content":"\r\n\r\nزيارت حضرت امام هشتم براى شيعيان خُلَّص و عارفان به مقام و منزلت و حقّ او ، ثواب هزار و يا هزار هزار حجّ بر آن مترتّب است . و أبداً جاى استبعاد نيست ؛ زيرا حيات كعبه به ولايت است . بنابراين ولايت محور است و كانون ، و كعبه در حكم محيط پرگار است . نمىبينى چگونه مردم دور كعبه‌اى كه علىّ در آن متولّد شده است دور ميزنند و طواف مىكنند و خواهى نخواهى طوعاً أو كرهاً ناچارند تسليم آن حقيقت و واقعيّت شوند ؟ !\r\nهمهء مسلمين چه شيعه و چه عامّه بر سر سفرهء آن حضرت نشسته‌اند ، چرا كه بقدرى گسترده است كه در برابرش سفرهء دگرى متصوَّر نيست . بلكه همهء عالم از بركات وجودى و از ولايت تكوينيّه و وجوديّهء آن حضرت متمتّع‌اند . در اين صورت مبادا استبعاد كنى كه چطور مىشود ثواب يك زيارت حضرت امام رضا عليه السّلام عارِفاً بِحَقِّه ، معادل با ثواب هزار هزار حجّ باشد ؟ !\r\nآنجا كعبهء ظاهر است و اينجا كعبهء باطن . آنجا تكليف است و اينجا محبّت . آنجا جسم است و اينجا جان .\r\n\r\nرؤياى صادقه دربارهء ارتباط زيارت آن حضرت با حجّ و عمره\r\nبارى ! اگر بخواهيم در اين باره سخن را گسترش دهيم به درازا مىكشد ؛ يك سرش در دست ما و سر ديگرش به لا يتناهى ميرسد . آن‌وقت بايد نه تنها به درازاى دنيا بلكه به گسترش عالم برزخ و مثال ، بلكه به وسعت قيامت و بهشت و دوزخ ، و از آن برتر و بالاتر مطلب را گسترش دهيم . بنابراين فعلًا صلاح است كه به همين مقدار اكتفا شود ، تا نه خامهء من بشكند ، و نه شما از خانه و لانه و دكّان آواره شويد ! فقط به ذكر يك روياى صادقه كه از يكى از همشيره‌هاى خود حقير است اكتفا نموده ، مطلب را خاتمه ميدهيم :\r\nحقير قبل از تشرّف به نجف أشرف فقط سه بار به زيارت حضرت ثامن الائمّه عليه السّلام مشرّف شده‌ام ؛ و چون مَحَطِّ دروس تحصيلى ما مطالعهء اخبار و احاديث نبود ، نميدانستم زيارت آن حضرت ثواب حجّ بيت الله را دارد ؛\r\n\r\n","description":"","footnote":"","page_name":" 256 ","page_number":296},
  {"content":"\r\n\r\nو بالخصوص در ماه رجب زيارت مخصوصه است . در مدّت اقامت هفت ساله در نجف هم به احاديث زيارت حضرت أمير المؤمنين و حضرت سيّد الشّهداء عليهما السّلام چون محلّ ابتلا بود مراجعه مىشد ؛ ولى به احاديث ثواب زيارت حضرت امام رضا عليه السّلام مراجعه نمىشد .\r\nدر مراجعت از نجف اشرف نيز تا بيش از يك سال كه اشتياق زيارت بود توفيق تشرّف دست نداد ، تا در اواسط ماه رجب 1378 هجريّهء قمريّه با چند تن از دوستان سلوكى بنا به تقاضا و دعوت آنها عازم بر تشرّف شديم ، و من تا آن زمان به گوشم نخورده بود كه زيارت حضرت ثواب حجّ دارد ، و نيز زيارت در ماه رجب را داراى خصوصيّتى نميدانستم و سفر ما در ماه رجب حسب الاتّفاق بود ، نه از روى قصد و انتخاب .\r\nيكى دو روز مانده به موقع حركت ، حقير كه براى خداحافظى به ديدار بزرگان و اقوام و ارحام ميرفتم ، يك روز به منزل همشيرهء كوچك براى توديع رفتم ؛ وقتى مطّلع شد كه عازم آستان بوسى حضرت ثامن هستم ، گفت : سُبْحانَ اللهِ ! سُبْحانَ اللهِ ! من ديشب تو را در خواب ديدم كه دو جامهء إحرام پوشيده‌اى و عازم بيت الله الحرام مىباشى !\r\nگفتم : خوب اين خواب چه تعجّبى دارد ؟ !\r\nگفت : تعبيرش روشن شد كه شما عازم زيارت امام رضا عليه السّلام مىباشيد ، زيرا كه در روايت وارد است كسى كه زيارت آن حضرت را بجا بياورد كأنَّه حجّ و عُمره را انجام داده است ؛ و شما كه عازم اين زيارت هستيد در عالم رويا ملبّس به لباس احرام بوده و مقصد ، بيت الله الحرام بوده است .\r\nمن هم از اين رويا تعجّب نمودم ، و به او گفتم : تا به حال من نميدانستم كه زيارت آن حضرت ارتباطى با حجّ و عمره دارد .\r\n\r\nاشعار بحر العلوم در فضيلت كربلا و سائر مشاهد بر كعبه ، و عظمت إتيان صلوة در آنها\r\nبالجمله ، اين حقيقت را مىتوان از أشعار سيّد بحر العلوم استفاده نمود ،\r\n\r\n","description":"","footnote":"","page_name":" 257 ","page_number":297},
  {"content":"\r\n\r\nآنجا كه كربلا را در مرتبه و درجه ، برتر از كعبه قلمداد نموده است و سپس در بيت بعد بقيّهء مشاهد را در مرتبه و درجه به منزلهء كربلا به شمار آورده است :\r\n أكْثِرْ مِنَ الصَّلاةِ فِى المَشاهِدِ * خَيْرِ الْبِقاعِ أفْضَلِ المَعابِدِ ( 1 )\r\nلِفَضلِهَا اخْتيرَتْ لِمَنْ بِهِنَّ حَلّ * ثُمَّ بِمَنْ قَد حَلَّها سَما الْمَحَلّ ( 2 )\r\nوَ السِّرُّ فى فَضْلِ صَلَوةِ الْمَسْجِدِ * قَبرٌ لِمَعصومٍ بِهِ مُسْتَشْهَدِ ( 3 )\r\nبِرَشَّةٍ مِن دَمِهِ مُطَهَّرَهْ * طَهَّرَهُ اللهُ لِعَبْدٍ ذَكَرَهْ ( 4 )\r\nوَ هىَ بُيوتٌ أذِنَ اللهُ بِأنْ * تُرْفَعَ حَتَّى يُذْكَرَ اسْمُهُ الْحَسَنْ ( 5 )\r\nوَ مِنْ حَديثِ كَرْبَلا وَ الْكَعْبَةِ * لِكَرْبَلا بانَ عُلُوُّ الرُّتْبَةِ ( 6 )\r\nوَ غَيْرُها مِن سائِرِ الْمَشاهِدِ * أمْثالُها بِالنَّقْلِ ذِى الشَّواهِدِ ( 7 )\r\nفَأدِّ فى جَميعِهَا الْمُفْتَرَضا * وَ النَّفْلَ وَ اقْضِ ما عَلَيكَ مِن قَضا ( 8 )\r\nوَ راعِ فيهِنَّ اقْتِرابَ الرَّمْسِ * وَ ءَاثِرِ الصَّلَاةَ عِندَ الرَّأْسِ ( 9 )\r\nوَ النَّهْىُ عَن تَقَدُّمٍ فِيها أدَبْ * وَ النَّصُّ فى حُكْمِ الْمُساواةِ اضْطَرَبْ ( 10 )\r\nوَ صَلِّ خَلْفَ الْقَبْرِ فَالصَّحيحُ * كَغَيْرِهِ فى نَدْبِها صَريحُ ( 11 )\r\nوَ الْفَرْقُ بَيْنَ هذِهِ الْقُبورِ * وَ غَيْرِها كَالنّورِ فَوْقَ الطّورِ ( 12 )\r\nفَالسَّعْىُ لِلصَّلَاةِ عِندَها نُدِبْ * وَ قُرْبُها بَلِ اللُصوقُ قَد طُلِبْ ( 13 )\r\nوَ الاتِّخاذُ قِبْلَةً وَ إنْ مُنِعْ * فَلَيْسَ بِالدّافِعِ إذْنًا قَد سُمِعْ ( 14 ) « 1 » \r\n1 - نماز را در مشاهد مشرّفه زياد بجاى آور ، كه آنجاها بهترين نقاط روى زمين است ، و با فضيلت‌ترين معبدهاى خداوند است .\r\n2 - به جهت فضيلت داشتن آن خاك است كه برگزيده شده است تا قبر امامى باشد كه در آن مدفون گشته است . سپس همين محلّ بواسطهء حلول امام در آن شرافت ديگرى پيدا كرده است ( يعنى اوّلًا خودش لياقت داشته كه خاك\r\n\r\n\r\n","description":"","footnote":"\r\n( 1 ) منظومهء علّامه سيّد مهدى بحر العلوم معروف به « الدُّرّة النّجفيّة »\r\n","page_name":" 258 ","page_number":298},
  {"content":"\r\n\r\nقبر امام گردد ، ثانياً با قبر امام شدن فضيلت ديگرى پيدا نموده است ) . « 1 »\r\n3 - و علّت آنكه نماز گزاردن در مسجد فضيلت دارد ، وجود قبر معصومى است كه در آنجا به درجهء رفيعهء شهادت رسيده است .\r\n4 - خداوند به بركت تراوش قطره‌اى پاك و پاكيزه شده از خون آن شهيد ، آن محلّ را پاك قرار داده است براى بنده‌اى كه ياد خدا كند .\r\n5 - مشاهد مشرّفه خانه‌هائى هستند كه خداوند اجازه فرموده است تا بالا روند و رفيع القدر و عالى الرّتبه باشند تا اينكه اسم مبارك خداوند كه نيكو و حَسن است در آنجاها برده شود .\r\n6 - و از حديثى كه دربارهء كربلا و دربارهء كعبه وارد شده است ، برترى و علوّ رتبهء كربلا نسبت به كعبه روشن و واضح شده است . « 2 »\r\n7 - و غير از كربلا بقيّهء مشاهد مشرّفهء ديگر هم در مقام و مرتبت ، در حكم كربلا مىباشند ؛ و براى اين مطلب شواهدى از علوم نقليّه در دست داريم .\r\n\r\n\r\n","description":"","footnote":"\r\n( 1 ) بنابراين ضمير اختيرت به همان بقاع و مشاهد برميگردد نه به نماز ، و لام اوّل براى تعليل و لام دوّم براى اختصاص خواهد بود . و چون ما اين ابيات را در ص 225 از جلد يازدهم « امام‌شناسى » از دورهء علوم و معارف اسلام آورده‌ايم و به گونه‌اى معنى نموده‌ايم كه ضمير اختيرت به نماز برميگردد ، اينك بايد آن ترجمه اصلاح گردد و اين ترجمه بجاى آن بنشيند .\r\n( 2 ) آية الله محقّق سيّد محمود طباطبائى ( قدّه ) در كتاب « المَواهب السَّنيَّة فى شرح الدُّرَّة الغَرَويّة » كه از علّامه سيّد مهدى بحر العلوم مىباشد در ج 5 ، ص 215 در شرح اين بيت سيّد ( ره ) فرموده است :\r\nفَفى خَبَرِ عَمْرِو بْنِ ثابِتٍ عَن أبيهِ عَن أبى جَعْفَرٍ عليه السّلامُ قالَ : خَلَقَ اللهُ كَرْبَلا قَبْلَ أنْ يَخْلُقَ الكعبةَ بِأرْبَعَةٍ و عِشْرينَ ألْفَ عامٍ ، و قَدَّسَها و بارَكَ عَلَيْها فَما زالَتْ قَبْلَ أنْ يَخْلُقَ اللهُ الخَلْقَ مُقَدَّسَةً مُبارَكَةً لا تَزالُ كَذلِكَ جَعَلَها اللهُ أفْضَلَ الارْضِ فى الْجَنَّةِ .\r\nو يُمْكِنُ الاستنادُ فى ذلك إلى الاخبارِ الواردةِ فى فضلِ زيارتهِ صلواتُ اللهِ عليهِ علَى الحجِّ و العُمرَةِ مِراراً مع أنّ فيهِما الطّوافَ بِالْبَيتِ و زيارتَه . - تا آخر شرح طويلى كه افاده نموده است .\r\n","page_name":" 259 ","page_number":299},
  {"content":"\r\n\r\n8 - بنابراين ، تو جميع نمازهاى واجب و نوافل خود را در آن مشاهد بگزار ، و نمازهاى قضايت را همچنين در آنجا انجام بده !\r\n9 - و در آن مشاهد مراعات كن كه هر چه ميتوانى به قبر مبارك نزديك باشى ؛ و نماز خواندن در نزد سر امام را بر سائر جاها برگزين !\r\n10 - و نهى شرعى كه از خواندن نماز جلوتر از قبر امام وارد شده است ، نهى أدبى و تنزيهى است ، نه نهى تحريمى ؛ و نصّى كه دربارهء نماز خواندن محاذى و مساوى قبر معصوم وارد است ، در متنش اضطراب دارد ؛ و استفادهء حرمت از آن نمىشود .\r\n11 - و نماز بخوان در پشت قبر ( بطورى كه قبر را قبلهء خود قرار دهى ) زيرا أخبار واردهء صحيحه و غير صحيحه در استحباب آن صراحت دارد .\r\n12 - و فرق ميان اين قبور مطهّره ( كه در آنجاها نماز گزاردن استحباب اكيد دارد ) و ميان غير اين قبور ( كه در آنجاها نماز گزاردن كراهت دارد ) مانند قطعه نورى است كه بر فراز كوهى ميدرخشد و خودش را نشان ميدهد . ( ديگر جاى شبهه نيست . )\r\n13 - بنابراين ، شتافتن براى نماز خواندن در نزديكى اين قبور مطهّره مندوب و مستحبّ است ؛ و هر چه نزديكتر بودن به قبر ، و بلكه چسبيدن به آن نيز مطلوب و ممدوح است .\r\n14 - و قبر مردگان را در وقت نماز ، قبلهء خود قرار دادن اگرچه مورد نهى و منع واقع شده است ؛ و ليكن اين عمومات و اطلاقات نمىتواند إذنى را كه دربارهء خصوص معصومين وارد شده است از ميان بردارد .\r\nحضرت آقاى حاج سيّد هاشم پس از زيارت و طواف اگر به راحتى در بالاى سر مطهّر جا براى نماز بود ، آنجا نماز ميگزاردند ؛ و گرنه هر جاى حرم كه\r\n\r\n","description":"","footnote":"","page_name":" 260 ","page_number":300},
  {"content":"\r\n\r\nجا بود و مزاحم كسى نبود به آنجا ميرفتند ؛ و اين رويّهء آن حضرت بود در همهء مشاهد مشرّفه مثل نجف و كربلا و كاظمين و سامرّاء .\r\n\r\nدر ذكر معجزات و كرامات صادره از حضرت امام رضا عليه السّلام\r\nدر ذكر معجزات و كرامات صادره از حضرت امام رضا عليه السّلام\r\nدر آن يك دههء توقّف ايشان در ارض اقدس معجزهء خاصّى از حضرت امام رضا عليه السّلام مشهود نشد تا حقير آن را در اينجا بنگارم ، ولى حاجتمندانى كه براى شفاى امراض از راههاى دور آمده بودند و بست نشسته بودند و خود را به شُبّاك حرم يا شبّاك صحن بزرگ بسته بودند بسيار بودند . يك روز با ايشان راجع به معجزات خاصّهء حضرت ثامن الائمّه عليه السّلام سخن به ميان آمد ، ايشان شرحى بيان فرمودند كه محصّلش اينست :\r\n\r\nبيان حضرت آقا حاج سيّد هاشم كه : وجود خود امام بزرگترين معجزهء الهى است\r\nوجود خود أئمّه عليهم السّلام بزرگترين معجزه است ، و أفعال آنان حيّاً و ميّتاً همه معجزه است . و انسان نبايد فقط إعجاز آنان را در موارد استثنائى بجويد ؛ و از يك دريچه به عظمتشان نظاره كند .\r\nكسى كه عملًا نه علماً به مقام ولايت ميرسد و ولىّ خدا مىشود و خدا ولىّ او ميگردد ، همهء اعمالش و كردارش و صفاتش ، فعل و كردار و صفات خدا مىشود . نه اينكه او خدا مىشود و يا خدا از خود چيزى را بريده و جدا كرده به او ميدهد ، يا آنكه از خود چيزى را نبريده و جدا ننموده و ليكن به او هم مشابه آنچه را كه خودش دارد عنايت مىكند . اينها همه غلط است و نادرست .\r\nبلكه بواسطهء شدّت صفا و خلوصى كه بنده پيدا نموده است ، از هستى مجازى و اعتبارى بيرون آمده و فانى در ذات خدا شده و خداوند در او تجلّى نموده است . يعنى وجودش و سرّش و واقعيّتش آينهء محض و مرآت تمام و كمال جمال و جلال ذات احديّت گشته و خدا نما شده است . ممكن الوجود هر چه هم ترقّى كند و بالا و بالاتر رود ، محال است چيزى را از خدا اخذ نمايد و\r\n\r\n","description":"","footnote":"","page_name":" 261 ","page_number":301},
  {"content":"\r\n\r\nبه خود نسبت دهد . و اصولًا معنى ترقّى و صعود ، غيرِ از دست دادن شوائب هستى ، و خلوص و اخلاص در راه خداوند ، و پيمودن درجات و مراتب فناء فى الله چيز دگرى نمىباشد ؛ و جز تحقّق به حقيقت معنى عبوديّت محضه و سجدهء مطلقه و خاكسارى بدون قيد ، چيز ديگرى نيست .\r\n\r\nاولياى خدا ، اسماء كلّيّهء الهيّه هستند و كار خلاف نمىكنند\r\nولايت به معنى حائز شدن صفات خداوندى بالاستقلال و با عزّت شخصيّه نيست . اين فرض ثبوتاً و اثباتاً غلط است . و نيز به معنى مشاركت و مساهمت با صفات وى نيست . اين نيز ثبوتاً و اثباتاً غلط است .\r\n\r\nمعنى ولايت ، عبوديّت صرفه و محو و نيست شدن در ذات خداست\r\nولايت به معنى عبوديّت محضه در برابر ربوبيّت مطلقهء اوست . به معنى ذلّت محضه در برابر عزّت مطلقهء اوست . و ولايت مطلقه و كامله و تامّه ، به معنى تحقّق جميع مراتب عبوديّت و اندكاك و فناى محض در ذات أقدس اوست . و ولايتهاى مقيّده و جزئيّه به معنى تحقّق بعضى از مراحل عبوديّت و اندكاك در فعل و يا اسم و صفت ، و يا اندكاك اجمالى و موقّتى در ذات او است كه هنوز به مرحلهء فعليّت تامّه نرسيده و از مراحل قوّه و استعداد بطور كامل عبور نكرده است .\r\nدر اين صورت ولىّ خدا كه به ولايت تامّه متحقّق است ، خواست و طلب و اراده و اختيارى از خود ندارد . آنچه در وى از خواست و طلب و اراده و اختيار مشهود است ، عين صفات و أسماء خداوند است كه در او ظهور نموده است . عين شعاع و نور خورشيد است كه در آب صافى و يا در آئينه منعكس شده است . اين معنىِ درست و صحيح است در باب ولايت .\r\nفلهذا ائمّه عليهم السّلام كه داراى مقام ولايت مطلقه و كلّيّه هستند ، به معنى آن نيست كه هر چه بخواهند از نزد خودشان ، گرچه جدا و مُنحاز از خواست خدا باشد ، مىتوانند انجام دهند ؛ و به معنى آن نيست كه مشابه و مماثل خواست خدا در خود خواستى دارند و به اعطاءِ خدا به ايشان بطور\r\n\r\n","description":"","footnote":"","page_name":" 262 ","page_number":302},
  {"content":"\r\n\r\nمُنحاز و منفكّ ، اين خواسته‌ها را در عالم خارج متحقّق سازند .\r\nبلكه به معنى اينست كه : در خارج يك اراده و اختيار و مشيّت بيش نيست ، و آن اراده و اختيار و مشيّت خداست و بس . و جميع مردمِ محجوب و نابينا و چشم دردداران و رَمَدآلودگان كه عالم را متفرّق و پاره پاره مىنگرند و جدا جدا و گسيخته از هم مشاهده مىنمايند ، نسبت به هر فرد و يكايك موجودات ، هستى مستقلّ و اراده و علم و قدرت و حيات مستقلّ قائل مىباشند ؛ امّا براى خصوص اين افراد كه از خواب غفلت بيدار شده ، و از مستى طبعى و طبيعى و شهودى و غضبى و وهمى به هوش آمده ، و چشمان رمددار را با سرمهء حقيقت‌نگرى مُكَحَّل نموده‌اند ، مطلب چنين هويدا و مشهود گرديده است كه : لا مُؤَثِّرَ فِى الْوُجودِ إلّا اللهُ ، وَ لا عالِمَ فى الْوُجودِ إلّا اللهُ ، وَ لا قادِرَ فى الْوُجودِ إلّا اللهُ ، وَ لا حَىَّ فى الْوُجودِ إلّا اللهُ ، وَ لا ذاتَ مُسْتَقِلَّةً فى الْوُجودِ إلّا اللهُ .\r\nروى اين اساس كه تمام اختيار و اراده و علم و قدرتشان عين اختيار و اراده و علم و قدرت خداست ، تمام موجودات از سِفلى گرفته تا عِلوى ، و از مُلكى تا مَلَكوتى ، و از جسمى تا روحى ، و از ظاهرى تا باطنى ، و از دنيوى تا اخروى ، و در موجودات عالم طبع و طبيعت از هيولاى أوّليّه تا آخرين نقطهء فعليّت و كمال ، هر چه هست و شده است و خواهد شد ، همه و همه مخلوقات و مقدورات و معلومات خود اينهاست . چون بنا به فرض ، همه مخلوقات خداست و بس ؛ و در اين مرحله از ولايت ، غير از خدا چيزى متصوَّر نيست . اينها نيست‌اند ، و خداوند هست است ؛ و هستىِ محض در مقام نيستىِ محض است .\r\n يكى قطره باران ز ابرى چكيد * خجل شد چو پهناى دريا بديد\r\nكه جائى كه درياست من كيستم ؟ * گر او هست حقّا كه من نيستم \r\n\r\n","description":"","footnote":"","page_name":" 263 ","page_number":303},
  {"content":"\r\n\r\n چو خود را به چشم حقارت بديد * صدف در كنارش به جان پروريد\r\nسپهرش به جائى رسانيد كار * كه شد نامور لؤلؤ شاهوار\r\nبلندى از آن يافت كو پست شد * درِ نيستى كوفت تا هست شد \r\n* * *\r\n بزرگان نكردند در خود نگاه * خدا بينى از خويشتن بين مخواه\r\nبزرگى به ناموس و گفتار نيست * بلندى به دعوىّ و پندار نيست\r\nتواضع سر رفعت افرازدت * تكبّر به خاك اندر اندازدت\r\nز مغرور دنيا ره دين مجوى * خدا بينى از خويشتن بين مجوى « 1 » \r\n\r\nولايت ولىّ خدا مقامى است رفيع كه انديشه را بدان راه نيست\r\nبنابراين ، تنها نبايد از مقام ولايت توقّع انجام بعضى از كرامات نادره ، و برخى از معجزات قاهره را داشت . چشم بگشا به آسمان و زمين و ستارگان و افلاك و شجر و حجر و مدر ، انسان و حيوان و نبات و جماد ، فرشته و ديو و پرى ؛ هر چه مىبينى و مىشنوى ، همه از ولايت و از آثار ولايت و از شئون ولايت است . چشم بگشا به جنين در شكم مادر و رشد و عقل و كمال وى ، چشم بگشا به حركت خورشيد و زمين و ماه و سائر سيّارات و ثوابت و كهكشان و كهكشانها ، همه و همه با اين نظم بديع و شگفت انگيز ؛ اينها همه از ولايت و خواصّ آنست . چشم بگشا به خودت ، به ابتدايت و انتهايت و سِيْرت ، و ظاهرت و باطنت ، و خواب و بيداريت ، و سكون و حركتت ، و علم و قدرت و حياتت ، همه از لوازم و خصائص ولايت است .\r\nبنابراين اگر ما ولايت را فقط در شبكهء شقّ القمر ، يا تسبيح حَصَى ، يا نالهء ستون حَنّانه ، يا مرده زنده كردن أمير المؤمنين عليه السّلام و يا سائر معجزاتى كه از امامان معصومين صلواتُ الله و سلامُه عليهم أجمعين نقل شده است\r\n\r\n\r\n","description":"","footnote":"\r\n( 1 ) « كلّيّات سعدى » طبع محمّد على فروغى ، بوستان ، باب چهارم در تواضع ، منتخبى از ص 122 تا ص 124\r\n","page_name":" 264 ","page_number":304},
  {"content":"\r\n\r\nبنگريم ، چقدر كوتاه و سبك و بدون ارزش به ولايت نظر نموده‌ايم ! عيناً مانند مورى كه در باغ سلطان با خَدَم و حَشَم و گل و ريحان و عزّت و جلالت وى ، و با وسعت نفوذ امر و نهى او ، فقط لطف وى را در دانه‌اى ميداند كه به لانه مىكشد ، و قهر او را در شبنمى كه در لانه‌اش فرود مىآيد !\r\n پشّه كِىْ داند كه اين باغ از كِىْ است * كو بهاران زاد و مرگش در دِىْ است \r\nآرى ، در اينجا درست كلام مولانا دربارهء ديدگاه مردم محجوب با ولايت كلّيّة الهيّه صادق است كه :\r\n حقّ آن شه كه تو را صاف آفريد * كرد چندان مشعله در تو پديد\r\nآن چنان معمور و باقى داشتت * تا كه دَهرىّ در « 1 » ازل پنداشتت\r\nشكر دانستيم آغاز تو را * انبيا گفتند آن راز تو را\r\nآدمى داند كه خانه حادث است * عنكبوتى نى كه در وى عابث « 2 » است « 3 » پشّه كِى داند كه اين باغ از كِىْ است\r\nكو بهاران زاد و مرگش در دِى است * كرم كاندر چوب زائيد است حال\r\nكى بداند چوب را وقت نهال * ور بداند كرم از ماهيّتش\r\nعقل باشد ، كرم باشد صورتش * عقل « 4 » خود وا مىنمايد رنگها\r\nچون پرى دور است از آن فرسنگها * از مَلَك بالاست چه جاى پرى\r\nتو مگس پرّى ، به پستى مىپرى * گرچه عقلت سوى بالا مىپرد\r\nمرغِ تقليدت به پستى مىچرد * علم تقليدى و بال جان ماست\r\nعاريه است و ما نشسته كان ماست \r\n\r\n\r\n","description":"","footnote":"\r\n( 1 ) در نسخه بدل : از\r\n( 2 ) . بازى كننده . ( تعليقه )\r\n( 3 ) آدمى كه خانه بنا كرده است ميداند كه اين خانه نوبنياد است ، و عنكبوت كه در آن خانه مسكن كرده ، اين خانه را قديم ميداند . ( تعليقه )\r\n( 4 ) مراد عقل جزوى است كه عقل معاش باشد . ( تعليقه )\r\n","page_name":" 265 ","page_number":305},
  {"content":"\r\n\r\n زين خرد جاهل همى بايد شدن * دست در ديوانگى بايد زدن\r\nهر چه بينى سود خود زان مىگريز * زهر نوش و آب حيوان را بريز\r\nهر كه بستايد تو را دشنام ده * سود و سرمايه به مفلس وام ده\r\nايمنى بگذار و جاى خوف باش * بگذر از ناموس و رسوا باش فاش\r\nآزمودم عقل دور انديش را * بعد از اين ديوانه سازم خويش را « 1 » \r\nيا در مقدّمهء زيبا و پر محتواى اين كتاب شريف كه در حكم براعت استهلال تمام ديوان اوست :\r\n من به هر جمعيّتى نالان شدم * جفت بدحالان و خوشحالان شدم\r\nهر كسى از ظنّ خود شد يار من * وز درون من نجست أسرار من\r\nسرّ من از نالهء من دور نيست * ليك چشم و گوش را آن نور نيست\r\nتن ز جان و جان ز تن مستور نيست * ليك كس را ديد جان دستور نيست « 2 » \r\nبنابراين ، كار اولياء الله كار حقّ است و همهء كارها از آنان ساخته است ؛ از شفاى مرضى ، و إحياء موتى ، و معجزات و كرامات و خوارق عادات ، و تصرّف در موادّ طبيعت ، و إعمال كارهائى كه با عقل تجربى و حسّى ابداً درست در نمىآيد .\r\nو ليكن نكتهء مهمّ اينجاست كه : ايشان كار ناصحيح نمىكنند ؛ و خلاف حكمت و مصلحت انجام نميدهند ، و بر ضرر و زيان بشر قدمى برنميدارند .\r\nچرا كه بنا به فرض ، آنان اسم خدا هستند و خداوند كار بيهوده و عبَث و لغو و لهو نمىكند . كار اولياى حقّهء خداوند بقدرى ظريف و لطيف و دقيق و بدون اسم و اثر و بروز و ظهور است كه گاهى خودشان هم از أفعال خود خبر ندارند ، خودشان كار مىكنند و نفوسشان و مثالشان از آن مطّلع نيست . اگر ولىّ خدا را\r\n\r\n\r\n","description":"","footnote":"\r\n( 1 ) « مثنوى مولوى » طبع آقا ميرزا محمود ، ج 2 ، ص 155 و 156 ، سطر 23 به بعد\r\n( 2 ) همان مصدر ، ج 1 ، ص 1 ، سطر 4\r\n","page_name":" 266 ","page_number":306},
  {"content":"\r\n\r\nقطعه قطعه كنى و بندبندش را جدا كنى و پوستش را زنده از بدنش بيرون كشى ، كار خلاف رضاى خدا انجام نميدهد .\r\n\r\nيكى از علل عدم استجابت بعضى از دعاهاى غالب مردم ، اينست كه از درون قلب برنخاسته است\r\nبنابراين مىبينيم با اين سعة عظمت و گسترش قدرت روحى و تكوينى ، ائمّه طاهرين صلواتُ الله عليهم أجمعين تمام خواهشها و طلب‌هاى مردم را برآورده نمىكنند . به چند علّت :\r\nاوّل آنكه : غالباً دعاهاى مردم جدّى نيست ، و از درون قلب برنخاسته است . دعاهاى مردم چه بسا از روى عادت و تقليد و اتّكاء به اسباب ظاهريّه و اعتماد به امور اعتباريّه است . و در اين صورت ، حقيقت دعائى كه از سرّ ايشان برخاسته باشد نيست ؛ و گرنه در صورت اضطرار و انقطاع كامل ، همين دعاها مستجاب و خواهشها برآورده ميگردد .\r\n أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ .  « 1 »\r\n« يا آن كس كه دعاى بيچارگان و درماندگان را برآورده مىكند در صورتى كه او را بخوانند ، و گرفتارى و مضرّت را از آنان برميدارد » ؟\r\n\r\nعلّت دوّم اينست كه دعاها غالباً به منافع شخصى است\r\nدوّم آنكه : دعاها غالباً به منافع شخصى و إعراض از منافع عمومى است . يعنى شخص دعا كننده براى خودش چيزى را بخصوصه مىطلبد در صورتى كه اگر بر آورده شود مستلزم سلب آن چيز از وى خواهد بود . مثلًا شخصى متوسّل به امام مىشود و جدّاً دعا مىكند كه ظلم همسايه از وى رفع شود ، درحالىكه خودش در درون منزل پيوسته به زنش شديدتر از آن ظلم مىكند و كسى هم خبر ندارد ؛ در اين صورت اگر خداوند فقط دعاى او را دربارهء همسايه مستجاب كند و او را از بين ببرد ، به زن بيچارهء اين ظالم ظلم نموده است ، چرا كه ظلم او را بر زنش مستدام داشته است ؛ و اگر دربارهء همهء ظالمان كه مقتضاى سعهء أسماء\r\n\r\n\r\n","description":"","footnote":"\r\n( 1 ) صدر آيه 62 ، از سورهء 27 : النّمل\r\n","page_name":" 267 ","page_number":307},
  {"content":"\r\n\r\nجلاليّهء اوست مستجاب نمايد ، بايد در وهلهء اوّل خود اين مرد را از ميان بردارد ، چرا كه در درون خانه به زنش ظلم مىنمايد . امّا چون انسان هميشه به خويشتن خوش بين است ، ظلم خود را قبيح نميداند ، بلكه ظلم خود را ظلم نمىبيند ، آنگاه دعا براى رفع ظلم غير مىكند . اين گونه از دعا هم مستجاب نمىگردد ، زيرا كه مآلش به از ميان رفتن جميع ستمكاران از جمله خود اوست .\r\n\r\nعلّت سوّم : غالب خواسته‌هاى مردم ، بر خلاف مصالح واقعيّهء آنان است\r\nسوّم آنكه : دعاهاى مردم غالباً بر خلاف مصلحت آنهاست ؛ يعنى آنان روى انديشه و فكر خود چيزى را مىطلبند و بر آن اصرار دارند كه اگر بر آورده شود بر ضرر آنهاست ؛ ولى چون خودشان در پردهء حجاب واقعند و بر أسرار آگاه نيستند ، چنين تخيّل مىنمايند كه به منفعتشان است . مردم غالباً از مصالح و مفاسد معنوى و حقيقى غافلند ، و مصلحت و مفسده را بر اساس زياده روى در شهوات و تمتّع از لذائذ خسيسهء دنيويّه و اندوختن مال و ثروت و ما شابهها تصوّر مىكنند ؛ خواه موجب آرامش خيالشان بشود يا نشود ، و خواه روحشان را آزاد نگه بدارد و يا ندارد ، و يا نفسشان را در تعب بيفكند يا نيفكند ، و بطور كلّى خواه درجه و مقام علمى و قرب آنان را به خداوند بيفزايد و يا نيفزايد ؛ درحالىكه اين انديشه خلاف صلاحشان مىباشد .\r\nچه بسا يك قاشق حلواى شيرين ، در بدنشان ايجاد سمّ كشنده بنمايد ؛ و چه بسا زيادى مال و زراندوزى ، آنان را به طغيان و سركشى درآورد ؛ و چه بسا صحّت مزاج ، ايشان را به غفلت و مَرَح و فخريّه بكشاند ؛ و چه بسا قدرت بدن و پهلوانى موجب به خاك در آوردن رقيب ، و موجب عُجب و خودپسندى آنها گردد ؛ و أمثال اين مثالها كه چه بسيار است . آن‌وقت در برابر به چنگ آوردن منفعتى قليل و موقّتى ، مضرّتى كثير و دائمى به آنها ميرسد و خودشان هم نميدانند . مسكينان دنبال لهو و لعب مىروند ، و چشم به لذّت زودگذر ميدوزند ، و از تعب و خستگى و درماندگى روحشان بدون اطّلاع مىباشند .\r\n\r\n","description":"","footnote":"","page_name":" 268 ","page_number":308},
  {"content":"\r\n\r\n\r\nكلام حدّاد : حاجات مردم غالباً امور مادّى است ؛ همه مىگويند : وصله‌اى به وصله‌هاى لباس ما اضافه كن !\r\nحضرت حدّاد قدَّس الله سرَّه ميفرمود : من مىبينم در همهء حرمهاى مشرّفه مردم خود را به ضريح مىچسبانند و با التجا و گريه و دعا ميگويند : وَصْله‌اى بر وصله‌هاى لباس پارهء ما اضافه كن تا سنگين‌تر شود . كسى نمىگويد : اين وصله را بگير از من تا من سبك‌تر شوم ، و لباسم ساده‌تر و لطيف‌تر شود !\r\nحاجات مردم غالباً راجع به امور مادّى است گرچه مشروع باشد ، مثل ادا شدن قرض و بدست آمدن سرمايهء كسب و خريدن منزل و ازدواج دختر جوان و شفاى مريض و ميهمانى دادن در ماه رمضان و امثالها . و اينها خوب است در صورتى كه موجب قرب و تجرّد انسان گردد ، نه آنكه بر شخصيّت و أنانيّت وى افزوده كند و هستى او را تقويت نمايد ؛ زيرا اين تقويتِ هستى موجب سنگينى نفس و بُعد از راه خدا مىشود ؛ به خلاف آنكه اينها بايد موجب قرب و سبكى و انبساط نفس گردد .\r\nعملى خوب و صلاحِ واقعى بشر است كه موجب قرب شود و نفس او را آزاد كند ، خواه توأم با منفعت طبعى و طبيعى باشد و يا نباشد . و به عبارت ديگر : مجموعهء انسان ، مجموعه‌اى مانند حيوان و نبات و جماد نيست كه فقط پيكرش ملحوظ باشد و بس . انسان داراى نفس ناطقه و قابليّتِ ارتقاء به أعلى علّيّين است . و در اين صورت اگر به آن پيكر فقط دلخوش باشد بسى زيان كرده است ، و حقيقت وجودى و ثمرهء حياتى خود را به ثمن بَخْسى فروخته ، و در ميدان بازى اين دنيا محروم مانده است .\r\nدر مثل اين فروض اگر امامان بخواهند حاجات همه را برآورند و دعاى همه را مستجاب گردانند ، بر خلاف مصلحت ايشان مَشْى نموده‌اند . امامان مُصلح عالم بشريّت‌اند . حكم طبيب را دارند كه به بيمار غذا و دواى تلخ و أحياناً عمليّهء جرّاحى و سوزن و پرهيز و گرسنگى ميدهد . عاقلان ميدانند و از دستور طبيب سرپيچى نمىكنند ؛ ولى جاهلان و شهوت پرستان ، يا أطفال\r\n\r\n","description":"","footnote":"","page_name":" 269 ","page_number":309},
  {"content":"\r\n\r\nبى سرپرست گوش فرا نمىدارند ، و با دست خود گور خود را در مقابل خود حفر مىنمايند .\r\nالبتّه چون نفسِ التجا و دعا محبوبيّت دارد ، اين متوسّلين و دعا كنندگان بهرهء معنوى مىبرند ، و در اين أعتاب عاليه داراى بهجت و نشاط و سبكى مىگردند ، و از لذّت دنيا و عبادت بهره ور مىشوند ؛ و احياناً مىبينيم در صورتى كه مصلحت اقتضا كند حاجاتشان برآورده ميگردد ، و مريضهاى مشرف به مرگ و كور و افليج شفا مىيابند ، و با برآورده شدن نيازها به أوطان خود مراجعت مىنمايند .\r\nبرآورده شدن حاجات ، اختصاصى به عتبهء مباركهء حضرت ثامن الائمّه عليه السّلام ندارد ؛ در همهء أعتاب مباركه مطلب از همين قرار است . ما در زمان حيات خود بقدرى از اين بزرگواران هر كدام كه باشند كرامتها شنيده‌ايم كه از حصر خارج است . حتّى خود حقير كه منزلمان در طهران بود ، و بسيار به زيارت امامزاده حضرت عبد العظيم سلامُ الله عليه مشرّف مىشديم ، من تا به حال ياد ندارم دعائى در آن محلّ مبارك كرده باشم و برآورده نشده باشد .\r\n\r\nكرامات حضرت عبد العظيم عليه السّلام در كنار طهران\r\nپينه‌دوزى بود سر كوچهء حمّام وزير كه منزل ما در آنجا بود ، و ما كفشهاى خود را براى پينه و وصله به او ميداديم . يك روز با حالت گريه به منزل آمد و اين قضيّه را براى پدرم كه عالم محلّه بود تعريف كرد ، و من صغير بودم و خوب به خاطر دارم .\r\nمىگفت : ما كفش دوزها عادتمان بر اينست كه چون بخواهيم ميخهائى را به كفش بزنيم ، يك مشت از آن را در دهان خود ميريزيم ، سپس يكى يكى در مىآوريم و به كفش ميكوبيم . من يك مشت ميخ سياه بنفش ( كه معروف است و بلند و نوك تيز است ) در دهان خود ريختم تا به كفش بزنم . ناگهان كسى آمد و مشغول گفتار شد و من غفلت كردم و آنها را بلعيدم .\r\n\r\n","description":"","footnote":"","page_name":" 270 ","page_number":310},
  {"content":"\r\n\r\nدر آنگاه مرگ را در برابر چشمانم مشاهده كردم كه اينك است كه معده و رودهء من پاره پاره شود . بدون معطّلى در دكّان را بستم و به حضرت عبد العظيم عليه السّلام رفتم ، و خود را به ضريح چسباندم و گفتم : يا سَيِّدَ الْكَريم ! تو ميدانى كه من عائلهء سنگين دارم ، فقط شفاى خود را از تو ميخواهم . حالم بسيار منقلب بود . چون از حرم بيرون آمدم ، وسط صحن كنار حوض نشستم . ناگهان حال قِى و استفراغى به من دست داد ، چون قى كردم ديدم همهء آن ميخها در آن است .\r\n\r\nبركات و كرامات مشهد امام رضا عليه السّلام پيوسته متّصل است\r\nامّا قضاء حوائج مردم از حضرت امام رضا عليه السّلام از اندازه و حساب بيرون است . حقير بعضى از ارامنه را در طهران مىشناختم كه نذر امام رضا عليه السّلام ميكردند و خودشان به مشهد مشرّف مىشدند و گوسفند يا قاليچه و يا طلائى را كه نذر كرده بودند ادا مىنمودند .\r\nمرحوم محدّث قمّى ميفرمايد : « مؤلّف گويد : كه در كتب معجزات بخصوص كتاب « عُيون أخبار الرّضا عليه السّلام » تأليف شيخ صدوق عليه الرّحمة كرامات و معجزات بسيار براى روضهء مقدّسهء رضويّه على مشرِّفها السّلام ذكر شده كه ايرادش در اين مقام مناسب نيست ، با آنكه در هر زمان آن‌قدر ظاهر مىشود كه كسى محتاج به نقل وقايع گذشته نيست . » « 1 »\r\nو همچنين ميفرمايد : « فقير گويد : مبادا استبعاد كنى اين مطلب را ! همانا معجزات و كراماتى كه از اين مشاهد مشرّفه بروز كرده و به تواتر رسيده ، زياده از آنست كه إحصا شود . و در ماه شوّال گذشته سنهء هزار و سيصد و چهل و سه ( هجريّهء قمريّه ) در حرم مطهّر حضرت ثامنُ الائمّة الهُداة ، و ضامنُ الامّة العُصاة ، مولانا أبو الحسن علىّ بن موسى الرّضا صلواتُ الله عليه ، سه نفر\r\n\r\n\r\n","description":"","footnote":"\r\n( 1 ) « هديّة الزّائرين » در فضيلت زيارت امام رضا عليه السّلام ، ص 284 و 285\r\n","page_name":" 271 ","page_number":311},
  {"content":"\r\n\r\nزن كه هر كدام به سبب مرض فلج و نحو آن زمينگير بودند و أطبّاء و دكترها از معالجهء آنها عاجز شده بودند شفا يافتند . و اين معجزات از آن قبر مطهّر بر همه واضح و آشكارا گرديد مانند نمودار شدن خورشيد در سماءِ صاحيه ، مثل باز شدن در دروازهء نجف اشرف بر روى عربهاى باديه ؛ و به حدّى اين مطلب واضح بود كه نقل شد : دكترهائى كه مطّلع بر مرض‌هاى آن زنها بودند تصديق نمودند ، با آنكه در اين باب خيلى دقيق بودند ؛ بلكه بعضى از آنها تصديق خود را بر شفاء آنها نوشتند . و اگر ملاحظهء اختصار و عدم مناسبت محلّ نبود قصّهء آنها را نقل مىنمودم . و لَقَدْ أجادَ شَيْخُنا الْحُرُّ الْعامِلىُّ فى ارْجوزَتِهِ :\r\n وَ ما بَدا مِنْ بَرَكاتِ مَشْهَدِهْ * فى كُلِّ يَوْمٍ أمْسُهُ مِثْلُ غَدِهْ ( 1 )\r\nوَ كَشِفاءِ الْعُمْىِ وَ الْمَرْضَى بِهِ * إجابَةُ الدُّعاءِ فى أعْتابِهِ » ( 2 ) « 1 » \r\n1 - و آنچه از بركات قبر مطهّر حضرت امام رضا عليه السّلام به ظهور پيوسته است به قدرى زياد است كه در هر روزى كه ميگذرد ، جريان بركتها و كرامتهاى فرداى آن روز نظير ديروزش ثابت و متّصل و لا ينقطع است .\r\n2 - و مثل شفا يافتن كوران و مريضان در آن مشهد مقدّس ، اجابت دعاى مضطرّين است در أعتاب مباركه‌اش .\r\nحقير چون بنايم در جميع نوشتجات بر اينست كه غالباً آنچه را كه خودم ديده‌ام يا بعضى از ثقات معروف و مشهور براى خود من بدون واسطه بيان كرده‌اند نقل كنم ، نه از آنچه را كه سابقين شَكّر اللهُ مساعيَهم نقل نموده و در\r\n\r\n\r\n","description":"","footnote":"\r\n( 1 ) « مفاتيح الجنان » أعمال شب بيست و هفتم رجب ، ص 149 و 150 ؛ و در ضبط ابيات مرحوم شيخ حرّ عاملى وَ كَشِفَا الْعِمَى ضبط شده است . و شايد ناسخ اشتباه نوشته است چون صحيحش اينست : وَ كَشِفاءِ الْعُمْى زيرا شفاء بالمدّ است لا بالقَصر ؛ شَفَى يَشْفِى شِفَاءً . و عُمْى بر وزن حُمْر جمع أعْمَى است يعنى مرد كور . و شاهد بر اين آنست كه مَرْضى جمع مريض است كه عطف بر عُمْى شده است .\r\n","page_name":" 272 ","page_number":312},
  {"content":"\r\n\r\nكتب و دفاتر مضبوط فرموده‌اند ، و بِعبارَةٍ اخْرَى بنايم بر درايت است و مشاهده ، نه بر روايت و محاكات ، لهذا در اينجا فقط ميل داشتم دو قضيّه‌اى را كه براى أقوام بسيار نزديك ما از معجزات حضرت امام رضا عليه السّلام اتّفاق افتاده است بنگارم ، و دو قضيّه‌اى را كه از ثقاتِ أعلام و أعاظم از آيات و رجال شنيده‌ام . امّا دو قضيّهء مربوط به اقوام ، چون يك نفر از آنها للّه الحمد و له المنّة در قيد حيات است از ذكر آن خوددارى مىنمايم ، و فقط به حكايت حال آن ديگرى كه به رحمت خداوندى و اصل شده است اكتفا مىنمايم .\r\n\r\nمعجزهء حضرت امام رضا عليه السّلام در شفا دادن كور\r\nيكى از ارحام بسيار قريب ما كه جوانى پر قدرت و با نشاط و زيبا و برومند بود و در بازار كاسبى ميكرد ، ناگهان مبتلا مىشود به عارضهء يك چشم كه ديد خود را از دست ميدهد ؛ و چند روزى ميگذرد و بهبود نمىيابد ؛ و مراجعه به أطبّاى سابق معروف طهران مثل دكتر حسن علوى و دكتر لشكرى و دكتر محسن زاده و دكتر ضرّابى و أمثالهم مىنمايد ، همگى متّفق القول ميگويند : در آخرين نقطهء زير چشم كه رگى خون را به چشم مىرساند به علّت انقباض و بسته شدن خون لكّه‌اى گير كرده است و رابطهء حياتى چشم را با تغذيهء خونى بريده است . و اين سكتهء چشمى است و ابداً قابل علاج و عمل نيست . در تمام دنيا هم به روى فائده ندارد . مطلب از اين قرار است كه براى تو گفته‌ايم ؛ مگر آنكه با احتمال و درصد بسيار كمى بواسطهء ترقيق خون ، آن لكّه از جاى خود حركت كند .\r\nفلهذا او را از خوردن غذاهائى كه خون را كثيف مىكند مثل تخم مرغ و روغن و گوشت قرمز و امثالها منع كردند ، و قرصهاى رقّت خون به او دادند ، و مرتّباً داروها را استعمال ميكرد و ابداً فائده‌اى نداشت . كم كم سه عارضه در او پديدار شد :\r\nاوّل : چشم از حالت عادى و اوّليّه بر مىگشت و جمع و خميده مىشد و\r\n\r\n","description":"","footnote":"","page_name":" 273 ","page_number":313},
  {"content":"\r\n\r\nاطراف مژگانها را شورهء فراوانى فرا مىگرفت و به اصطلاح چشم مىمُرد . و أطبّاء گفته بودند : محتمل است اين كسالت به چشم ديگر هم سرايت كند ؛ و آثار و علائم بروز اين مرض در چشم ديگر هم كم كم ظاهر مىشد .\r\nدوّم : بواسطهء رقّت فوق‌العادهء خون در اثر استعمال دواها ، از زير لثه‌ها خون زياد مىآمد .\r\nسوّم : حال تشنّج و لرزه دست ميداد ، و در شبانه روز مرتّباً مىلرزيد . و در بعضى اوقات پنج دقيقه ، و ده دقيقه ، تا نيم ساعت هم به شدّت بدن متشنّج مىشد .\r\nاين جوان قوى و متمكّن در خانه افتاد و نيرو در بدنش نماند . در خانهء او كه آن زمان خانهء پدرش بود ، در تمام اوقات شبانه روز صداى گريه به قدرى از ارحام و متعلّقين وى بلند مىشد كه به خانهء همسايه ميرفت . و پيوسته اقوام و ارحام كه به ديدن و ملاقاتش ميرفتند ، عيناً مثل مجلس عزا ، كار واردين و اهل منزل جميعاً يكسره گريه بود .\r\nاين جوان بواسطهء اين عوارض ، حال روحى خود را از دست داده بود ، و ديگر داراى اراده و اختيار و مركز تصميم گيرى نبود . به هر جا مىبردند و هر چه با او ميكردند ، بدون اختيارش بود ؛ و اتّفاقاً عيال و اولاد هم داشت .\r\nدر آن زمان افراد محيط بر او تصميم گرفتند وى را يا به اسپانيا و يا به اتريش بفرستند ؛ زيرا كه طبيب مشهور جهانى چشم فقط دو نفر مشهور در اين دو كشور بودند . و بعد از مشورت اتريش را ترجيح دادند . و براى گذرنامهء وى سعى كردند ، به زودى تهيّه شد . از طهران با طيّاره به لندن رفت ، تا با يكى از جوانان آشنا و محصّل ايرانى آنجا به اتريش بروند ؛ و وقت قبلى هم از آن طبيب گرفته شد .\r\nاگر ميخواهيد تصوّر كنيد روزى را كه اين جوان را با اين وضع به فرودگاه\r\n\r\n","description":"","footnote":"","page_name":" 274 ","page_number":314},
  {"content":"\r\n\r\nمهرآباد طهران بردند ، و پدر پير و اقوام و آشنايان و دوستان براى توديع آمده بودند ، و حالت ضعف و نقاهت و عدم تمكّن از بالا رفتن از پلّه‌هاى نردبان طيّاره ، حقّاً سيرى را در معجزهء حضرت امام رضا عليه السّلام خواهيد نمود ؛ و شرحش گفتنى نيست .\r\nجوان به لندن ميرسد و در ظرف چند روز به اتريش ميرود ، و در معروف‌ترين بيمارستان چشم آنجا تحت نظر همان طبيب بسترى مىشود . او هم ميگويد : قابل عمل نيست . ولى با دستگاههائى كه چشم را در مىآورده‌اند و داروهائى در بن چشم ميريخته‌اند ، و بالاخره با عمليّاتى كه به عمليّات فيزيكى أشبه بود تا عمليّات شيميائى و داروئى ، خواسته بودند تا شايد آن لكّه را بردارند ؛ و نشد .\r\nدو ماه تمام اين جوان در آنجا بود و معالجه نشد . تازه يك علّت ديگر هم بر چشم اضافه شد ، و آن اين بود كه حدقهء چشم در كاسه جاى خود را عوض كرد يعنى سياهى به درون رفت و سفيدى چشم ظاهر شد . و طبيب گفته بود : نهايت كارى را كه ميتوانيم بكنيم آن هم با دارو و طول مدّت آنست كه وضع چشم را به حالت اوّليّه بازگردانيم ؛ و امّا بينائى و بازگشت نور براى من محال است .\r\nاين مطالبى است كه خود جوان پس از مراجعت براى من بيان كرد ، فلهذا براى روشن بودن جريان در اينجا معروض ميدارم .\r\nجوان گفت : خدمتكاران آن بيمارستان كه غالباً دختران راهب و تارك دنياى نصارى بودند ، همه به حال من رقّت آورده بودند ؛ ولى بيچارگان چه كنند ؟ كارى از دستشان ساخته نيست .\r\nتا در شبى كه رفيق همراه من براى كار شخصى خود به لندن رفته بود تا بازگردد و وسائل مراجعت مرا ترتيب دهد ، من برخاستم و نماز زيادى خواندم و سپس گفتم : يا عَلىَّ بْنَ مُوسَى الرّضا ! تو شاهدى كه من در كارهاى مهمّ به\r\n\r\n","description":"","footnote":"","page_name":" 275 ","page_number":315},
  {"content":"\r\n\r\nتو متوسّل مىشدم و بطور كلّى زيارتت را بسيار بجاى مىآوردم ؛ و اگر اختيار در دست من بود نمىگذاردم مرا در اين شهر مسيحى نشين و كفر بياورند ؛ حتماً مىآمدم به پابوست و حاجتم را مىگرفتم . تو بودى كه براى من چنين كردى ، تو بودى كه چنان كردى ، تو بودى كه چه و چه ، شروع كردم يكايك از حوائجى را كه از دست احدى ساخته نبود و آن حضرت برآورده بود بر شمردم و گريهء زيادى هم كردم ؛ و عرض كردم : به ما شيعيان اين‌طور ياد داده‌اند كه امام معصوم ، زنده و مرده ندارد ، مشرق و مغرب ندارد . من الآن از اينجا خودم را در حرم مباركت مىبينم و از تو ميخواهم كه چشم مرا شفا دهى . اين بگفتم و به خواب رفتم .\r\n\r\nبه خواب آمدن امام رضا عليه السّلام در اتريش بر جوان كور ، و شفا دادن چشم او را\r\nيك خواب گويا راحت و چند ساعته‌اى نمودم . نزديك طلوع فجر بود كه در خواب ديدم حضرت امام رضا عليه السّلام كأنّه حقيقت و روح امام را ، كه از عوالم ملكوت و حجابها و پرده‌هائى كه وصف ناشدنى است ، كم كم نزول مىنمايند تا اينكه با همين بدن و جسم خارجى پهلوى من ايستادند ؛ و لوحه‌اى در دستشان بود كه بر روى آن خطوطى سبز رنگ و مشعشع نگاشته شده بود . آن لوحه را به من عنايت كردند و فرمودند : بخوان !\r\nمن شروع كردم به خواندن ؛ قدرى از آن را خوانده بودم كه از خواب بيدار شدم و ديدم چشم من به حالت طبيعى است و كاملًا مىبيند . من هم شروع كردم به نماز خواندن ؛ در آن تاريكى شب نماز خواندم ، و پس از نماز صبح رفتم در رختخوابم خوابيدم ، و با خود گفتم : ابداً بروز و ظهور نميدهم . گويا در عالم رويا هم به ايشان اشاره شده بود كه اين از أسرار است و نبايد اظهار كنى ! و خود آن مرحوم مىگفت : من اين سرّ را فاش كردم و حتّى به بعضى از همكاران و دوستان عادى خود گفتم كه نبايد مىگفتم ، و از اين اظهار پشيمان بود .\r\nچاشتگاه كه پرستاران براى شستشوى چشم مىآيند ، همه تعجّب\r\n\r\n","description":"","footnote":"","page_name":" 276 ","page_number":316},
  {"content":"\r\n\r\nمىكنند . به اطبّاء خبر ميدهند ، و خود آن طبيب معروف اطّلاع پيدا مىكند و خود ، چشم را ملاحظه مىكند ؛ و همگى متّفقاً و مجموعاً ميگويند : اين خارق عادت است . اين معجزهء مسيح است . اين معجزه است ، معجزه است . و من هم لب نگشودم و در دل خود مىگفتم : آرى معجزه است ، امّا معجزهء استاد و معلّم و آقاى مسيح .\r\nحقير كه پس از گذشت سى سال اين واقعه را براى دوست ارجمند و صديق گرامى آقاى دكتر حاج سيّد حميد سجّادى وَفّقه اللهُ تعالى كه از چشم پزشكان معروف جهانى هستند تعريف كردم ، گفتند : راست است ؛ اين‌طور كه مىگوئيد اين‌گونه مرض چشم در دنيا قابل علاج نيست ؛ و در صورت بهبود غير از معجزه چيز ديگرى نمىتواند بوده باشد .\r\nآنگاه اضافه كردند : يك نفر از مريضان ما كه مردى بود و چشمش آب مرواريد آورده بود ، و ما براى وى فلان روز را معيّن كرده بوديم تا چشمش را عمل كنيم ؛ قبل از عمل پيش ما آمد و گفت : من رفتم خدمت امام رضا عليه السّلام و شفاى خودم را گرفتم . ما چشمش را مجدّداً معاينه كرديم و ديديم أبداً اثرى از آب مرواريد در آن نيست .\r\nايشان ميفرمودند : أحياناً ممكنست بعضى از آب مرواريدها خود به خود بر طرف شود ولى در طويل المدّة ؛ و تا آن ساعت براى من سابقه نداشت كه چند روزه آب مرواريد خود به خود بهبود يابد . اين نيست مگر معجزهء حضرت ثامن الائمّة عليهم السّلام .\r\n\r\nمعجزهء حضرت ثامن الحجج به نقل آية الله حائرى قَدّس اللهُ سرَّه\r\nو امّا آن دو داستان منقولهء از أعلام ، اوّل : قضيّه‌اى است كه حضرت استاذنا المكرّم آية الله مرحوم حاج شيخ مرتضى حائرى قَدّس الله سرَّه در جلسهء ديدار و ملاقات با ايشان در مشهد مقدّس در طول يك سفرشان كه فيما بين دوازدهم شهر مبارك رمضان تا سوّم شهر شوّال المكرّم سنهء 1400\r\n\r\n","description":"","footnote":"","page_name":" 277 ","page_number":317},
  {"content":"\r\n\r\nهجريّهء قمريّه به طول انجاميد ، براى حقير بيان فرمودند .\r\nفرمودند : آية الله حاج شيخ آقا بزرگ اراكى كه مردى پير و قريب به نود سال دارد و فعلًا در قيد حيات و در اراك از علماى برجسته است ( اخوى بزرگ آية الله حاج شيخ مجتبى اراكى كه در قم ساكن بوده و از رفقاى صميمى مىباشند ؛ و در صدق گفتار و كلام هر دو برادر هيچ جاى شبهه و ترديد نيست ) براى من حكايت كرد آقاى حاج شيخ آقا بزرگ كه : عيال من قبل از ازدواج در سنّ جوانى مبتلا به چشم درد شديد ميگردد كه مدّتها در اراك و همدان معالجه مىكنند و هيچ مثمر ثمر واقع نشده و أطبّاء از بهبود آن مأيوس ميگردند و إعلام عدم قدرت بر معالجه مىكنند . چشم‌ها روز بروز رو به كورى ميرود بطورى كه دختر در آستانهء فقدان بينائى قرار ميگيرد .\r\nپدر و مادر پريشان شده و چون شنيده بودند اگر كسى چهل روز در مشهد مقدّس به عنوان زيارت و قضاء حاجت اقامت نمايد حاجتش را بر مىآورند ، دختر را با خود به ارض اقدس مشهد حركت داده و به قصد اقامت يك اربعين سكنى مىگزينند ؛ و پيوسته به حال اضطرار و التجاء بوده و راه تضرّع و استكانت مىپيمايند .\r\nاتّفاقاً چشم دختر علاوه بر آنكه هيچ اثرى از بهبودى در آن مشاهده نمىشود ، رفته رفته رو به نقصان بوده و ديگر از تشرّف به حرم مطهّر هم مىمانند ، و فقط در منزل روزها را ميگذرانند ؛ تا تقريباً چند روز به انتهاى اربعين مانده بود ، پدر و مادر بسيار گرفته و ملول و با حال ضَجْرت و انفعال ميگويند : وا اسَفا ! اربعين هم بسر آمد و نتيجه‌اى عائد نگشت .\r\nدر يكى دو روز آخر كه مشغول جمع‌آورى اسباب و اثاثيّه بوده و آماده براى حركت بودند ، ناگهان از سقف اطاق يك چيز مختصرى مىافتد مانند گچ يا فضلهء پرنده و شبه آن ؛ و به دل آنها چنين الهام مىشود كه اين داروى چشم\r\n\r\n","description":"","footnote":"","page_name":" 278 ","page_number":318},
  {"content":"\r\n\r\nفرزند است . فوراً آن را كوبيده و با آب مخلوط مىكنند و به چشم‌ها ميريزند و چشم‌ها شفا مىيابد كَأن لَم يَكُن شَيئاً مَذْكورًا .\r\nو چند روز ديگر را با دختر به حرم مطهّر مشرف مىشوند براى زيارت ، و سپس بار سفر بسته و به سمت اراك مراجعت مىنمايند .\r\n\r\nمعجزهء حضرت امام رضا عليه السّلام به نقل آية الله لواسانى دامت بركاتُه\r\nدوّم : حضرت آية الله حاج سيّد على لواسانى دامت بركاتُه ، فرزند مرحوم آية الله حاج سيّد أبو القاسم لواسانى كه وصىّ مرحوم آية الله آقا سيّد احمد كربلائى طهرانى بوده‌اند ، در روز يكشنبه 14 شهر صفر الخير سنهء 1404 هجريّهء قمريّه در منزل حقير در مشهد مقدّس رضوى عليه السّلام از كرامت حضرت حكايتى نقل كردند كه جالب است .\r\nاين حكايت متعلّق است به دختر مرحوم آقا سيّد على نقى حيدرى صاحب كتاب « اصول الاستنباط » فرزند مرحوم آية الله آقا سيّد مهدى حيدرى صاحب كتاب « جنگ انگليس و عراق » فرزند مرحوم آقا سيّد احمد حيدرى بانى حسينيّهء حيدرىها در كاظمين عليهما السّلام . و حكايت به قرار ذيل است :\r\nتقريباً در حدود ده سال قبل از اين ، دختر مرحوم آقا سيّد على نقى حيدرى كه مدّتى بود شوهر كرده و از وى اولادى به هم نرسيده بود ، با جمعى از ارحام خود ولى بدون شوهر از كاظمين عليهما السّلام براى زيارت قبر مطهّر حضرت امام علىّ بن موسى الرّضا عليهما السّلام به صوب ارض اقدس مشهد مقدّس رهسپار مىگردند ؛ و روزى براى ديدار با اهل بيت ما كه با هم سابقهء آشنائى ممتدّ داشتند در منزل ما آمدند ؛ و اهل بيت ما به آنها خير مقدم گفت ، ولى بسيار ايشان را مهموم و مغموم ديد .\r\nاز علّت سوال كرد . گفتند : اين دختر ساليان درازى است كه ازدواج كرده و ليكن اولادى نياورده است ؛ و اينك شوهر وى در صدد تجديد فراش است . و از وقتى اين خبر به دختر رسيده است زندگانى براى او تلخ شده است ؛ نه روز\r\n\r\n","description":"","footnote":"","page_name":" 279 ","page_number":319},
  {"content":"\r\n\r\nدارد و نه شب . پژمرده و پلاسيده و پيوسته در تشويش و نگرانى بسر مىبرد .\r\nاهل بيت ما به آنها ميگويد : هر كس به زيارت امام رضا عليه السّلام بيايد و سه حاجت بخواهد ، آن حوائج و يا يكى از آنها ( ترديد از ناقل است ) برآورده خواهد شد . الآن برخيز و وضو بگير و به حرم مطهّر مشرّف شو و از آن حضرت طلب اولاد كن !\r\nدختر بر مىخيزد و وضو ميگيرد و به حرم مطهّر مشرّف مىشود و دعا مىنمايد . و اين خانواده پس از زيارت مشهد مقدّس ، به كاظمين عليهما السّلام مراجعت مىكنند .\r\nآية الله حاج سيّد على لواسانى فرمودند : ما عادتمان اين بود كه در هر سال يك بار به زيارت أعتاب عاليات مشرّف مىشديم و فصل زمستان را در آنجا مىمانديم . چون به كاظمين مشرّف شديم و در منزل مرحوم حيدرى رفتيم ، ديديم صداى گريهء طفل نوزاد بلند است ، و اهل خانه آن‌قدر خوشحالند كه در پوست نمىگنجند . و گفتند : همين كه ما از ارض اقدس مراجعت نموديم و شوهر اين مخدّره با او مضاجعت كرد ، به مجرّد آميزش حمل برداشت و اينك كه نه ماه سپرى مىشود بچّه تولّد يافته است ؛ و بهترين و شيرين‌ترين موهبت و عطاى حضرت ثامن الائمّه عليه السّلام به ما رسيده است .\r\n\r\nضيافت آية الله العظمى حاج سيّد محمّد هادى ميلانى از حضرت حدّاد\r\nضيافت آية الله العظمى حاج سيّد محمّد هادى ميلانى\r\nاز حضرت حدّاد\r\nبراى آخرين شب توقّف حضرت آقاى حاج سيّد هاشم موسوى حدّاد در مشهد مقدّس ، حضرت آية الله العظمى حاج سيّد محمّد هادى ميلانى از ايشان ضيافتى در محلّ مدرسهء خودشان به عمل آوردند كه چون بعد از نماز مغرب و عشاء بود ، تقريباً تا پاسى از شب به طول انجاميد . آن ضيافت بسيار مهمّ بود ؛\r\n\r\n","description":"","footnote":"","page_name":" 280 ","page_number":320},
  {"content":"\r\n\r\nزيرا اوّلًا از جميع همراهان و آشنايان طهرانى و همدانى و اصفهانى و شيرازى ايشان كه جمع كثيرى قريب هفتاد هشتاد نفر بودند ، از جمله آية الله حاج شيخ حسن‌على نجابت شيرازى با جميع شاگردان سلوكى و همراهانشان ، اين ميهمانى به عمل آمد ؛ و اين تعداد از جمعيّت مسألهء مهمّى بود .\r\nو ثانياً در موقع شام و گستردن سفره در صحن حياط مدرسه ، از هر نوع غذائى به نحو أحسن و أكمل موجود بود و واقعيّتِ  وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  مشهود . و اين در همان اوقاتى بود كه ايشان در نهايت شدّت كنترل و مراقبت سازمان امنيّت ( ساواك ) بودند ، و مأمورى در وسط كوچه و مأمور ديگرى در سر كوچه دائماً ايستاده بود ، و رفت و آمد واردين را زير نظر داشتند و از هويّت افراد وارد بر ايشان سوال مىنمودند . فلهذا تردّد عامّه به منزل ايشان نمىشد ، و رفت و آمد منحصر به افراد خاصّ خانواده و أمثالهم بود .\r\nنمازى را هم كه در صحن پائين پا ، به جماعت انجام ميدادند تحت مراقبت بود و با مأمور ، و راه عبورشان به نماز منحصر بود از صحن موزه كه تماسّى با مردم نداشته باشند .\r\nو آن وقت اين ضيافت با اين خصوصيّات از حضرت آقاى حدّاد براى سازمان أمنيّت سوال برانگيز بود كه اين سيّد كيست ؟ و چرا به ضيافت ايشان آمده ؟ و اين افراد أهل علم و غير اهل علم كيانند ؟ و شايد نظر توطئه‌اى دارند .\r\n\r\nمراقبت شديد مأمورين سازمان امنيّت در آخرين شب توقّف در مشهد\r\nلهذا در همان وقت صرف شام ، سازمان امنيّت با مأمورين خود مدرسه را محاصره نمود ، و در موقع خروج افراد از مدرسه ، جماعت ايشان را در تحت مراقبت گرفتند . حتّى گفته شد : چون مسير حضرت آقاى حدّاد از مدرسه تا مسافرخانه كه در بازارچهء حاج آقا جان بود طبعاً از صحن مطهّر ميگذشت ، به مجرّد آنكه ايشان وارد صحن مىشوند ، مأمورين با دوچرخه بقيّهء درهاى صحن را كنترل مىكنند تا خروج ايشان معلوم و محلّشان مشهود شود . و پس از خروج\r\n\r\n","description":"","footnote":"","page_name":" 281 ","page_number":321},
  {"content":"\r\n\r\nاز در بازار سنگ‌تراشها كه پشت به قبله است تا مسافرخانه مىآيند ، و تا صبح در مسافرخانه و بقيّهء منازل معروفين از همراهان ايشان ميروند ؛ و صبح هم كه ايشان با همراهان طهرانى و ضمائم كه تقريباً قريب يك اتوبوس مىشدند و بايد از ترمينال سابق مشهد حركت كنند ، در آنجا هم مأمورين بودند .\r\nو خود رئيس سازمان امنيّت مشهد به ترمينال آمده بود ، و از جوانان شيرازى كه بدرقه آمده بودند سوال ميكرد كه اين سيّد كيست ؟ ! آنها هم همه مودّب ايستاده و جواب نميدادند . و لهذا بسيار عصبانى شده بود .\r\nوقتى ماشين ما از مشهد به صوب طهران حركت كرد و در خيابان ناصر خسرو گاراژ ميهن تور وارد شد ، به مجرّد آنكه من از اتوبوس پائين آمدم ، ديدم شخص ناشناسى از كنار محوّطهء باربرى نزد من آمد و پرسيد : اين سيّد كيست ؟ ! گفتم : اسمشان حاج سيّد هاشم حدّاد است ؛ از زوّار كربلاست و به مشهد مشرّف شده بود ، و اينك با همراهان برميگردد .\r\nبارى ! حضرت آقا ميفرمودند : آن شب بلاى عجيبى ما را دنبال ميكرد ؛ و خداوند به بركت حضرت امام رضا عليه السّلام آن را مرتفع ساخت . « 1 »\r\n\r\n\r\n","description":"","footnote":"\r\n( 1 ) در وقتىكه حضرت آقا در گاراژ ايستاده بودند و منتظر سوار شدن و حركت به طهران ، درحالىكه معلوم بود در وداع با حضرت رضا عليه السّلام در باطن چه سر و سرّى دارند ، حقير كه در جنب ايشان ايستاده بودم اين بيت را شنيدم كه چند بار آهسته با خود زمزمه مىنمودند :\r\n فَأنتمُ الْمَلُا الاعْلى و عِنْدَكمُ * عِلمُ الكِتابِ وَ ما جاءَتْ بهِ السُّوَرُ \r\nو اين از جمله ابيات أبو نواس است كه در مدح حضرت امام علىّ بن موسى الرّضا عليه السّلام سروده است ، و در تاريخ « وفيات الاعيان » ابن خَلِّكان ، ج 3 ، ص 271 مسطور مىباشد ؛ و تمامش بدين گونه است :\r\n مُطَهَّرونَ نَقيّاتٌ جُيوبُهمُ * تَجرِى الصَّلاةُ عَليهِم أينَما ذُكِروا\r\nمَن لَم يَكُن عَلَويًّا حينَ تَنسِبُهُ * فَما لَهُ فى قَديمِ الدَّهْرِ مُفتَخَرُ\r\nاللهُ لَمّا بَرا خَلقاً فَأتقَنَهُ * صَفّاكُمُ وَ اصْطَفاكُمْ أيُّهَا الْبَشرُ \r\n","page_name":" 282 ","page_number":322},
  {"content":"\r\n\r\n\r\nسفر حضرت حدّاد براى زيارت مرقد مطهّر حضرت معصومه سلام الله عليها ، و به شهر اصفهان\r\nحضرت استاد فقيد مرحوم حاج سيّد هاشم موسوى مجموعاً در مدّت درنگشان در طهران چندين بار به زيارت حضرت عبد العظيم سلامُ الله عليه و امامزاده حمزه و شيخ صدوق ( ابن بابويه ) مشرّف شدند . و موقع حركت از طهران بعد از نماز صبح بود كه بين الطّلوعين و مقدارى از طلوع آفتاب برآمده را در آن بِقاع مقدّسه ميگذراندند ، و براى تقريباً يك ساعت از روز گذشته به طهران باز مىگشتند .\r\n\r\nمسافرت حضرت حاج سيّد هاشم حدّاد به بلدهء طيّبهء قم ، و كيفيّت زيارت حرم مطهّر و قبرستان‌هاى اطراف\r\nدر مراجعت از مشهد مقدّس براى زيارت حضرت بى بى فاطمهء معصومه بنت إمام موسى بن جعفر سلامُ الله عليها عازم به شهر قم شدند ؛ و چون أحبّه و أعزّة از دوستان اصفهانى از جمله آقاى حاج محمّد حسن شركت اصفهانى ايشان را دعوت به اصفهان و زيارت مساجد و قبور بزرگان در تخت فولاد نموده بودند ، از قم به صوب اصفهان رهسپار گرديدند .\r\nبنابراين در خدمت ايشان بدواً سه شب در قم ، و سپس چهار شب در اصفهان ، و پس از آن نيز يك شب در قم بوديم .\r\nزيارت ايشان در قم قبر بى بى حضرت معصومه سلامُ الله عليها را بعد از طلوع سپيدهء صبح انجام ميگرفت ؛ يعنى قدرى زودتر از طلوع فجر صادق به\r\n\r\n\r\n","description":"","footnote":"\r\n-\r\n فَأنتمُ الْمَلُا الاعْلى و عِنْدَكمُ * عِلمُ الكِتابِ وَ ما جاءَتْ بهِ السُّوَرُ \r\nو ايضاً دربارهء آن حضرت سروده است اين ابيات را بنا بر روايت كتاب « نقض » ص 245 و « وفيات الاعيان » أيضاً ج 3 ، ص : 270\r\n قيلَ لى : أنتَ أشْعَرُ النّاسِ طُرًّا * إذْ تَفَوَّهْتَ بِالكَلامِ الْبَديهِ\r\nلَك مِن جَوهَرِ الكَلامِ قَريضٌ * يُثْمِرُ الدُّرَّ فى يَدىْ مُجْتَنيهِ\r\nفَلِما ذا تَرَكتَ مَدْح ابْنِ موسى * و الخِصالَ الَّتى تَجَمَّعنَ فيهِ\r\nقلتُ : لا أهتَدى لِمدحِ إمامٍ * كانَ جِبريلُ خَادِماً لِابيهِ \r\n","page_name":" 283 ","page_number":323},
  {"content":"\r\n\r\nحرم مطهّر مشرّف مىشدند ، و پس از چند ركعت نافله و نماز تحيّت و نماز صبح و قدرى تفكّر و تأمّل در گوشهء رواق ، زيارت را در بين الطّلوعين انجام ميدادند ؛ و پس از آن به بعضى از قبرستانها مانند علىّ بن جعفر يا قبرستان شيخان و يا قبرستان مرحوم حاج شيخ مىآمدند ، و بدون آنكه در ميان قبور گردش كنند ، در گوشه‌اى مىايستادند ، و پس از تماشاى عميق ، فاتحه ميخواندند و طلب غفران مىنمودند ؛ و در حدود يك ساعت از آفتاب برآمده به منزل مراجعت ميكردند .\r\n\r\nملاقات حضرت آية الله علّامهء طباطبائى و حضرت حاج سيّد هاشم حدّاد\r\nچون فصل تابستان بود و حوزه تعطيل بود ، لهذا بسيارى از أعاظم و فضلاء در حوزه نبودند ؛ ولى بعضاً اطّلاع پيدا نموده به ديدنشان مىآمدند . حضرت استاذنا العلّامة حاج سيّد محمّد حسين طباطبائى نَوّر اللهُ مرقدَه مسافرت ننموده و در قم بودند . بنده خدمت آقا عرض كردم : ميل داريد ايشان را اطّلاع دهم تا به ديدار شما بيايند ؟ !\r\nفرمودند : ميل به حدّ كمال است ، ولى ما خدمتشان ميرسيم نه اينكه ايشان تشريف بياورند . فلهذا حقير از حضرت استاد وقت گرفتم . در حدود دو ساعت به ظهر مانده خدمتشان شرفياب شديم . پس از سلام و معانقه و احوالپرسى و پذيرائى ، در حدود يك ساعت مجلس به طول انجاميد ، كه سخنى و گفتارى ردّ و بدل نشد و هر دو بزرگوار ساكت و صامت بودند . البتّه اين به حسب ظاهر امر بود ؛ امّا آنچه از گفتار در باطنشان ردّ و بدل مىشد ، و آنچه از تماشاى سيما و چهرهء همديگر برداشت مىنمودند ، حقائقى است كه از سطح افكار و علوم ما خارج ، و جز خداوند متعال و رسول او و اولياى به حقّ او كسى از آن مطّلع نمىباشد .  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ .  « 1 »\r\n\r\n\r\n","description":"","footnote":"\r\n( 1 ) صدر آيه 105 ، از سورهء 9 : التّوبة\r\n","page_name":" 284 ","page_number":324},
  {"content":"\r\n\r\n« و بگو اى پيامبر ! هر كارى را كه ميخواهيد انجام دهيد ! به زودى خداوند و رسول او و مؤمنين ، آن عمل را مىبينند ! »\r\n\r\nابتهاج حضرت آقاى حاج سيّد هاشم از قبرستان شيخان قم عظمت و نورانيّت قبر حضرت معصومه سلامُ الله عليها\r\nحضرت آقاى حاج سيّد هاشم از قبرستان معروف به شيخان بسيار مبتهج بودند ، و ميفرمودند : بسيار پر نور و پر بركت است ، و خدا ميداند چه نفوس زكيّه و طيّبه‌اى در اينجا مدفونند . پس از قبر مطهّر بى بى كه فضاى قم و اطراف قم را باز و گسترده و سبك و نورانى نموده است ، و بواسطهء بركات آن حضرت است كه گويا خستگى از زمين قم و از خاك قم برداشته شده است ، هيچ مكانى در قم به اندازهء اين قبرستان نورانى و با رحمت نيست . و سزاوار است طلّاب و سائرين بيشتر از اين به اين مكان توجّه داشته باشند و از فضائل و فواضل معنوى و ملكوتى آن بهرمند شوند ، و نگذارند اين آثار محو شود و دستخوش نسيان قرار گيرد - انتهى كلام حدّاد .\r\nقبر بسيارى از أعلام تشيّع مانند زكريّا بن إدريس ، و زكريّا بن آدم ، و محمّد ابن قولَوَيه در اينجاست ؛ و أخيراً قبر مرحوم هيدجى سالك دلسوخته و وارسته ، و قبر مرحوم حاج ميرزا جواد آقا ملكى تبريزى ، و قبر مرحوم حاج ميرزا على آقاى شيرازى و أمثالهم در اينجاست كه هر يك استوانه‌اى از عظمت و جلال مىباشند .\r\n\r\nكلام رهبر عظيم انقلاب آية الله خمينى ( ره ) دربارهء مرحوم حاج ميرزا جواد آقا ملكى تبريزى ، و مرحوم قاضى ( قدّه )\r\nمرحوم صديق ارجمند آية الله شيخ مرتضى مطهّرى رحمةُ الله عليه به حقير گفت : من خودم از رهبر عظيم انقلاب : آية الله خمينى أعلى اللهُ تعالى مقامَه شنيدم كه ميفرمود : در قبرستان قم يك مرد خوابيده است و او حاج ميرزا جواد آقاى تبريزى است . « 1 » و ايضاً شنيدم كه ميفرمود : قاضى كوهى بود از عظمت و مقام\r\n\r\n\r\n","description":"","footnote":"\r\n( 1 ) ذكر يك دستور از كتاب « أسرار الصّلاة » مرحوم حاج ميرزا جواد آقا تبريزى\r\nمرحوم حاج ميرزا جواد آقاى تبريزى از اعاظم تلامذهء مرحوم آية الحقّ و سند التّوحيد معلّم ربّانى حاج شيخ حسين‌قلى همدانى رضوان الله عليهما است . و كتب وى عبارتند از : « لقاء الله » و « أسرار الصَّلاة » و « المراقبات » ( أعمال السَّنة ) كه الحقّ مستغنى از\r\n","page_name":" 285 ","page_number":325},
  {"content":"\r\n\r\nتوحيد .\r\nبارى ، چون كلام بدينجا رسيد ، سزاوار است براى إخوان دينى و أخلّاءِ روحانى مطالبى را از مرحوم ثقة المحدّثين محدّث قمّى ذكر نمائيم تا موجب مزيد اهتمام از ادراك فيض اين قبور شريفه شود ، و مقيمين شهر مقدّس قم از طلّاب و غيرهم و همچنين زائرين ، از بركات آن مستفيض گردند .\r\nاو در كتاب « هديّة الزّائرين » ميگويد : « بلى چون قبرستان بلدهء طيّبهء قم از علماء و محدّثين مملوّ است ، چنانچه علّامهء مجلسى اشاره به آن فرموده ، سزاوار است كه اين مقام را تزيين كنم به ذكر چند نفر از مشاهير ايشان كه مزارشان\r\n\r\n\r\n","description":"","footnote":"\r\n- تعريف است ، بالاخصّ كتاب « لقاء الله » ايشان آتشى مخصوص دارد و براى فتح باب سالكين إلى الله كليد و رمز موفّقيّت است . ما در اينجا به ذكر يك دستور از كتاب « أسرار الصّلاة » وى ، طبع سنگى ، ص 46 اكتفا مىنمائيم ؛ ميفرمايد :\r\n« من از بعضى أجلّاء مشايخ خودم كه همانند او حكيم عارفى ، و معلّم حاذقى را در راه خير ، و طبيب كاملى را نديده‌ام پرسيدم : كداميك از أعمال جوارح را كه شما تجربه نموده‌ايد اثرش در قلب بيشتر است ؟ ! فرمود : سجدهء طويله در هر روزى كه آن را ادامه دهد ، و طول بدهد جدّاً تا اينكه يك ساعت و يا سه ربع ساعت به طول انجامد و در آن بگويد :  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  . « هيچ معبودى نيست جز تو اى خداوند ! تو پاكى و منزّه و مقدّس مىباشى ! من هستم كه رويّه و دأبم اين بوده است كه از ستمگران بوده‌ام . » بطورى كه نفس خود را گرفتار و محبوس در حبس عالم طبيعت مشاهده نمايد و مقيَّد و مغلول به قيدها و غلهاى اخلاق رذيله بنگرد ، و خداوند را تنزيه كند كه : تو اين كار را از روى ظلم و ستم به من ننمودى ! و من بودم كه به نفس خودم ستم نمودم و آن را در اين مهلكهء عظيمه وارد ساختم .\r\nو ديگر خواندن سورهء قدر را در شبهاى جمعه و عصرهاى جمعه يكصد بار . مرحوم استاد قُدّس سرّه ميفرمود : من در ميان أعمال مستحبّه عملى را نيافته‌ام كه مانند اين سه چيز مؤثّر باشد . و در روايات مطالبى وارد است كه حاصلش اين است : در روز جمعه صد نفحه يا صد رحمت نازل مىشود ، نود و نه تاى آن براى كسى است كه سورهء قدر را در عصر جمعه يكصد بار قرائت كند ، و براى او همچنين نصيبى در آن يك نفحه و يا يك رحمت ديگر نيز هست . - انتهى .\r\n","page_name":" 286 ","page_number":326},
  {"content":"\r\n\r\nمعروف و به كثرت فضيلت و علوّ شأن موصوف‌اند :\r\nمانند شيخ جليل أبو جَرير زكريّا بن إدريس كه علماءِ رجال تصريح به جلالت و وثاقت او نموده ، و خدمت چند نفر از ائمّه را درك نموده ، و از حضرت صادق و موسى بن جعفر و امام رضا عليهم السّلام روايت نموده . و شيخ كَشّى به سند صحيح از زكريّا بن آدم قمّى روايت كرده كه گفت : داخل شدم بر حضرت امام رضا عليه السّلام در اوّلِ شب در اوايل زمان موت أبو جرير زكريّا بن إدريس . پس حضرت مذاكره فرمود او را و از من از حال او سوال ميفرمود . و رحمت فرستاد بر او و دائماً حديث فرمود با من و من حكايت ميكردم با آن حضرت تا فجر طالع شده برخاست و نماز فجر گزارد .\r\n\r\nنورانيّت قبور واقعه در قبرستان شيخان قم\r\nبه هر حال جلالت شأن آن بزرگوار بسيار ، و قبر شريفش در وسط قبرستان شهر در ميان شيخان بزرگ مشهور است . و در جنب او قبور جمله‌اى از علماست .\r\nو مانند شيخ معظّم نَبيل ثقهء جليل القدر زكريّا بن آدم بن عبد الله [ بن 
  ] سعد أشْعرىّ قمّى كه از خواصّ اصحاب حضرت امام رضا عليه السّلام است و درك خدمت چند نفر از ائمّه عليهم السّلام نموده ، و احاديث از ايشان روايت نموده ؛ و اخبار بسيارى در فضيلت او روايت شده ، و در سفر مكّه با حضرت امام رضا عليه السّلام هم كجاوه شده ، و حديث الْمَأْمُونُ عَلَى الدِّينِ وَ الدُّنْيَا در حقّ او وارد شده . و شيخ كشّى به سند صحيح روايت نموده كه : زكريّا بن آدم خدمت حضرت امام رضا عليه السّلام عرض كرد كه : ميخواهم از اهل بيت خود دور شوم ، يعنى از قم بيرون روم ، به جهت آنكه سفهاء در ايشان زياد شده . حضرت فرمود : اين كار مكن ! بدرستى كه از اهل بيت تو بلا دفع مىشود به سبب تو ، همچنان كه بلا دفع مىشود از اهل بغداد به سبب موسى بن جعفر عليهما السّلام .\r\nو نيز از علىّ بن مُسَيِّبِ همدانىّ روايت كرده كه خدمت حضرت امام رضا\r\n\r\n","description":"","footnote":"","page_name":" 287 ","page_number":327},
  {"content":"\r\n\r\nعليه السّلام عرض كردم كه : راه من به شما دور است ، و هميشه ممكن نيست مرا تشرّف به خدمت شما ؛ پس از كه بگيرم معالم دين خود را ؟ !\r\nفرمود كه : ياد گير معالم دين خود را از زكريّا بن آدم كه مأمون است بر دين و دنيا !\r\n\r\nاعاظم محدّثين از قدماء كه در قبرستان قم مدفونند\r\nو غير اين اخبار از خبرهاى ديگر كه دلالت دارد بر نهايت فخامت شأن آن معظّم . قبر شريفش در مكان معروف به شيخان بزرگ معروف ، و از براى او است بقعهء بزرگى و در جنب او مدفونند جماعتى از علماء كه از آن جمله است عالم فاضل خبير ماهر آخوند ملّا محمّد طاهر قمّى مؤلّف كتاب « أربعين » و كتاب « حكمة العَين » « 1 » و غيره .\r\nو مانند شيخ معظّم جليل نبيه علىّ بن بابوَيه قمّى صَدوق اوّل والد بزرگوار رئيس المحدّثين شيخ أبو جعفر محمّد كه تعبير از او به صدوق مطلق مىشود ، و جلالت و عظمت شأن اين دو بزرگوار بر همه معلوم و ظاهر است .\r\nو در « إحتجاج » طَبَرسى مذكور است كه حضرت عسكرىّ عليه السّلام نامه نوشتند به علىّ بن بابوَيه ؛ و در اوّل آن بعد از حمد و صلوة چنين مرقوم است :\r\nأَمَّا بَعْدُ ! يَا شَيْخِى وَ مُعْتَمَدِى يَا أبَا الْحَسَنِ عَلِىَّ بْنَ الْحُسَيْنِ الْقُمِّىَّ ! وَفَّقَكَ اللهُ لِمَرْضَاتِهِ وَ جَعَلَ مِنْ صُلْبِكَ أَوْلَادًا صَالِحِينَ بِرَحْمَتِهِ - تا آخر توقيع شريف كه از جمله فقرات آخرش اينست :\r\nيَا شَيْخِى ! وَ أْمُرْ جَمِيعَ شِيعَتِى بِالصَّبْرِ .\r\nزهى شرافت علم كه صاحبش را به درجه‌اى رساند كه امام عليه السّلام به او چنين مخاطبه فرمايد . قبر شريفش در قبرستان قم معروف است ، و از براى اوست بقعهء بزرگى با قبّهء عاليه . و مزار نجل شريفش رئيس المحدّثين در رَىّ در\r\n\r\n\r\n","description":"","footnote":"\r\n( 1 ) اسم كتاب را مرحوم شيخ آقا بزرگ در « الذّريعة » ( ج 7 ، ص 58 ) و نيز خود مرحوم محدّث قمّى در « الفوائد الرّضويّة » ص 548 « حكمة العارفين » ضبط نموده‌اند . ( م )\r\n","page_name":" 288 ","page_number":328},
  {"content":"\r\n\r\nنزديكى بلد شاهزاده عبد العظيم در وسط باغ با نضارتى با بقعه و قبّهء عاليه و زيارتگاه عامّهء خلق آنجاست ؛ رضوانُ الله عليهما .\r\nو مانند شيخ جليل محدّث محمّد بن قولَوَيه قمّى كه قبر شريفش در قبرستان قم معروف در ميان محوّطه‌اى كه تعبير به شيخان صغير مىكنند ، و اين شيخ معظّم والد شيخ أبو القاسم جعفر بن قولويه « 1 » استاد شيخ مفيد است كه در كاظمين مدفون است چنانچه در سابق به شرح رفت .\r\nو مانند شيخ فاضل سديد قطبُ الدّين سعيد بن هِبَة الله راوندىّ كه از مشاهير علماء و مؤلّف كتاب « خَرائج » و « قِصَص الانبياء » است . مزار شريفش در صحن جديد حضرت معصومهء قم معروف است .\r\nو مانند خاتم الفقهاء و المجتهدين و أفضل المدقّقين و المحقّقين حاوى المفاخر و المكارم جناب آقا ميرزا أبو القاسم معروف به محقّق قمّى صاحب « قوانين » و غيره كه فعلًا مرجع درس و تدريس فضلاء است . قبر شريفش در نزديكى قبر زكريّا بن آدم در ميان بقعه ايست با قبّهء عاليه ؛ و در اطراف او قبور بسيارى از علماء و فضلاء است كه مقام را گنجايش تعداد آنها نيست .\r\n\r\nقبر أحمد بن إسحق أشعرى وكيل حضرت عسكرى عليه السّلام در حُلوان : سَر پُل زهاب است\r\nو در نزديكى دروازهء معصومه شهر در بازار مقابل در مسجد امام « 2 » عليه السّلام قبرى است با بقعهء عاليه ، و معروف است كه قبر أحمد بن إسحق أشعرىّ وكيل حضرت عسكرى عليه السّلام است . و اين مطلب بعيد است ؛ چه آن جناب بحسب آنچه از روايت مستفاد شده موتش در حُلْوان واقع شده ، و\r\n\r\n\r\n","description":"","footnote":"\r\n( 1 ) صاحب كتاب معتبر و نفيس « كامل الزّيارات » كه با مساعى جميله و تعليقهء علّامهء أمينى ( ره ) طبع شده است .\r\n( 2 ) در « مرآة البُلدان » ناصرى است كه مسجد معروفه به مسجد امام عليه السّلام كه در قم واقع است ، أحمد بن إسحق أشعرى كه وكيل موقوفات حضرت امام حسن عسكرى عليه السّلام بوده ، به فرمودهء آن جناب بنا نموده است - مِنه عُفى عنه . ( يعنى تعليقه از محدّث قمّى است رضوانُ الله عليه . )\r\n","page_name":" 289 ","page_number":329},
  {"content":"\r\n\r\nكيفيّت آن چنانست كه در كتاب « نجم الثّاقب » مرقوم است ؛ و شيخ أبو جعفر محمّد ابن جَرير طَبَرسىّ ( طَبَرىّ ) در « دلائل » خود گفته كه : أحمد بن إسحق أشعرىّ شيخ صدوق ، وكيل أبو محمّد عليه السّلام بود ، پس چون أبو محمّد عليه السّلام به كرامت خداى تعالى رسيد ، مقيم بود بر وكالت خود از جانب مولاى ما صاحب الزّمان عليه السّلام ، و مىرسيد به او توقيعات آن جناب ؛ و حمل مىشد به سوى او اموال از جميع نواحى كه در آنجا بود مال مولاى ما ، پس آنها را تسليم ميگرفت . تا آنكه رخصت خواست كه به قم برود ، پس اذن رسيد كه برود . و ذكر فرمود كه او به قم نميرسد ؛ و اينكه او مريض مىشود و وفات مىكند در راه . پس مريض شد در حُلْوان و مرد و در آنجا دفن شد . و اقامه فرمود مولاى ما بعد از فوت أحمد بن إسحق أشعرى مدّتى در سُرَّ مَنْ رآهُ ، آنگاه غائب شد - إلخ .\r\nو شيخ مرحوم ثقة الإسلام نورى طاب ثراه در همان كتاب بعد از اين فقره ميفرمايد : أحمد بن إسحق أشعرى از بزرگان اصحاب ائمّه عليهم السّلام و صاحب مراتب عاليه در نزد ايشان ، و از وكلاى معروفين بود . و كيفيّت وفات او به نحو ديگر نيز ذكر شده كه در حيات عسكرى عليه السّلام بود و حضرت ، كافور : خادم خود را با كفن براى او فرستاد در حلوان ، و غسل و كفن او به دست كافور يا مانند او شد ، بى اطّلاع كسانى كه با او بودند . چنانچه در خبر طولانى سعد بن عبد الله قمّى است كه با او بود در آن سفرِ وفات . و ليكن نجاشىّ از بعضى نقل كرده تضعيف آن خبر را .\r\nو حلوان همين زهاب معروف است كه در راه كرمانشاهان است به بغداد . و قبر آن معظّم در نزديكى رودخانهء آن قريه است معروف به سَرْپُل به فاصلهء هزار قدم تقريباً از طرف جنوب . و بر آن قبر بناى محقّرى است خرابى است ، و از بى همّتى و بى معرفتى اهل ثروت آن اهالى بلكه اهل كرمانشاهان و متردّدين ،\r\n\r\n","description":"","footnote":"","page_name":" 290 ","page_number":330},
  {"content":"\r\n\r\nچنين بى نام و نشان مانده ؛ و از هزار نفر زوّار يكى به زيارت آن بزرگوار نميرود ؛ با آنكه كسى را كه امام عليه السّلام خادم خود را به طىّ الارض با كفن براى تجهيز او بفرستد ، و مسجد معروف قم را به امر آن جناب بنا كند ، و سالها وكيل در آن نواحى باشد ، بيشتر و بهتر از اين بايد به او رفتار كرد و قبرش را مزار معتبرى قرار بايد داد كه از بركت صاحب قبر و به توسّط او به فيض‌هاى الهيّه برسند - انتهى كلام حاجى نورى . » « 1 »\r\n\r\nاداء نماز در مسجد جمكران قم ، در معيّت حضرت حدّاد\r\nبارى ، در يكى از روزهاى توقّف جناب آقاى حاج سيّد هاشم حدّاد قَدّس اللهُ نفسَه ، در معيّتشان براى أداءِ نماز در مسجد معروف جَمْكَران يك ساعت به غروب مانده رفته و در همان محلّ مخصوص از مسجد ، ايشان نماز تحيّت مسجد و نماز توسّل به حضرت صاحب‌الامر عجَّل الله تعالى فرجَه را طبق روايت حاجى نورى در « نجم ثاقب » و « هديّة الزّائرين » محدّث قمّى « 2 »\r\n\r\n\r\n","description":"","footnote":"\r\n( 1 ) « هديّة الزّائرين » محدّث قمّى ، طبع سنگى ، ص 359 تا ص 362\r\n( 2 ) ذكر مرحوم نورى نماز مسجد جمكران را در « نجم ثاقب » و ذكر سه نكته\r\nدر كتاب « نجم ثاقب » مرحوم نورى ، طبع سنگى رحلى ( سنهء 1308 هجريّهء قمريّه ) باب هفتم : در ذكر آنان كه در غيبت كبرى به خدمت امام رسيده‌اند ، در اوّلين حكايت ( ص 5 تا ص 7 ) كه راجع به بناى مسجد جمكران است ؛ و در كتاب « هديّة الزّائرين » ص 363 ؛ و در حاشيهء « مفاتيح الجنان » كتاب « الباقيات الصّالحات » باب دوّم ، ص 254 به بعد ، در ضمن نمازهاى استغاثه ، كيفيّت نماز مسجد جمكران را كه در يك فرسخى بلدهء طيّبهء قم است ، به فرمودهء امام زمان عَجّل اللهُ تعالى فرجَه الشّريف بدين گونه بيان مىكند كه :\r\n* در اين مسجد چهار ركعت نماز بگزارند : دو ركعت تحيّت مسجد ، در هر ركعتى يك بار الحمد و هفت بار   قُلْ هُوَ اللَّهُ أَحَدٌ   ، و تسبيح ركوع و سجود هفت بار بگويند ؛ و دو ركعت نماز امام صاحب الزّمان عليه السّلام بگزارند بر اين نَسَق : چون فاتحه خواند به  إِيَّاكَ نَعْبُدُ وَ إِيَّاكَ نَسْتَعِينُ  رسد ، صد بار بگويد ، و بعد از آن فاتحه را تا آخر بخواند و در ركعت دوّم نيز به همين طريق بگزارد ، و تسبيح در ركوع و سجود هفت بار بگويد ، و چون نماز تمام كرده باشد تهليل بگويد و تسبيح فاطمة زهراء عليها السّلام ، و چون از تسبيح فارغ شود سر به سجده نهد و صد بار صلوات بر پيغمبر و آلش صلواتُ اللهِ علَيهم بفرستد . و اين نقل از لفظ مبارك امام عليه السّلام است كه : فَمَنْ صَلّاهُمَا فَكَأنَّما صَلَّى فى الْبَيْتِ الْعَتيقِ . يعنى\r\n","page_name":" 291 ","page_number":331},
  {"content":"\r\n\r\nبجاى آوردند ، و پس از اداءِ نماز مغرب و عشاء به قم بازگشتند ) حضرت آقا پس از سه روز توقّف و زيارت در شهر مقدّس قم به صوب شهر اصفهان عزيمت نمودند ، و در منزل آقاى حاج محمّد حسن شركت\r\n\r\n\r\n","description":"","footnote":"\r\n- « هر كه اين دو ركعت نماز را بگزارد ، همچنين باشد كه دو ركعت نماز در كعبه گزارده باشد . » - انتهى .\r\nأقول : در اينجا ذكر سه نكته ضرورى است : اوّل آنكه : مرحوم حاجى نورى رحمةُ الله عليه در كتاب « نجم ثاقب » داستان احضار حسن مُثله جمكرانى را به محضر مقدّس حضرت صاحب الزّمان أرواحنا فداه از شيخ فاضل حسن بن محمّد بن حسن قمّى معاصر صدوق در « تاريخ قم » نقل كرده ، از كتاب « مونِس الحزين فى معرفة الحقّ و اليقين » از مصنّفات شيخ أبى جعفر محمّد بن بابويه قمّى ، و شرح قضيّه را مفصّلًا بيان كرده است . و نه در سند و نه در متن اشكالى كه مخالف اصول باشد به نظر نمىآيد .\r\nدوّم آنكه : داستان تشرّف او طبق متن كتاب در شب سه شنبه هفدهم ماه مبارك رمضان سنهء ثلاث و تسعين و مأتين ( 293 ) بوده است ، و چون حضرت بقيّة الله در سنهء 255 متولّد شده‌اند ، بنابراين در آن وقت 38 ساله بوده‌اند ؛ و چون ميدانيم كه غيبت كبرى در سنهء 329 واقع شد ، لهذا بايد تشرّف حسن مثله را از زمرهء مشرّف‌شدگان به حضورش در غيبت صغرى دانست ، نه در غيبت كبرى .\r\nسوّم آنكه : مرحوم نورى ( قدّه ) در ذيل قصّه فرموده است : « مؤلّف گويد : در نسخهء فارسى « تاريخ قم » و در نسخهء عربى آن كه عالم جليل آقا محمّد على كرمانشاهى مختصر اين قصّه را از آن نقل كرده ، در حواشى « رجال مير مصطفى » در باب حَسَن ، تاريخ قصّه را در ثلاث و تسعين يعنى نود و سه بعد از دويست نقل كرده ، و ظاهراً بر ناسخ مشتبه شده و اصل سبعين بوده كه به معنى هفتاد است زيرا كه وفات شيخ صدوق پيش از نود است . » أقول : درست است كه وفات صدوق پيش از نود است امّا پيش از نودِ قرن چهارم ، نه قرن سوّم . مرحوم صدوق در سنهء 381 هجريّهء قمريّه فوت مىكند ، و اين از مسلّميّات تاريخ است ؛ نه در سنهء 281 كه يك قرن جلوتر است . بنابراين نقل او قضيّهء حسن مثله جمكرانى را دهها سال پس از وقوع قصّه بوده است نه قبل از آن تا نياز به تصحيح تسعين به سبعين گردد . از اين گذشته در متن حكايت آمده است كه حسن مثله ميگويد : جوانى كه بر روى تخت نشسته بود ( امام زمان ) سى ساله مىنمود ، و اين سنّ با سنّ حقيقى حضرت در آن وقت كه سى و هشت ساله بودند ملايمت دارد ؛ به خلاف آنكه اگر تاريخ را سبعين بگيريم يعنى 273 ، در آن صورت سنّ شريفشان 18 ساله مىشود و با مرد سى ساله مشابهت ندارد .\r\n","page_name":" 292 ","page_number":332},
  {"content":"\r\n\r\nدام توفيقُه وارد شدند ؛ و غالباً در منزل بودند به جهت ديدار بعضى از آشنايان و دوستان ، و پاسخ برخى از سوالات واردين .\r\nيك روز كه جمعيّتى نسبةً در آنجا مجتمع بودند ، به بنده فرمودند تا تفسير قسمت آخر سورهء توحيد را بيان كنم ، و به حمد الله اين عملى شد .\r\n\r\nمسافرت از قم به اصفهان ، ملاقات با مرحومه بانو علويّهء اصفهانى\r\nرفقا و دوستان بسيار از شخصيّت و كمالات مرحومهء مخدّره بانو علويّهء هاشمى اصفهانى در نزد ايشان تمجيد و تحسين به عمل آورده بودند ، بالاخصّ از مكاشفات عرفانى و درجات توحيدى وى داستانهائى بيان نموده بودند ، فعلىهذا ايشان ميل به ديدار و گفتگوى با او را داشتند . جناب آقاى شركت وقت گرفتند ، و حقير در معيّت حضرت آقا و آقاى شركت و آقاى حاج محمّد على خلف زاده كه از رفقا و دوستان بود و از كربلا و نجف براى زيارت آمده بود ، دو ساعت به ظهر مانده در منزل آن مخدّرهء جليله حاضر شديم و ما را در اطاق پذيرائى وارد كردند . مخدّرهء محترمه‌اى عفيفه با چادر سفيد كه در آن هنگام هشتاد ساله مىنمود ، به درون اطاق آمدند و خوش آمد و مرحبا گفتند ؛ و پس از پذيرائى ، سوال از هويّت و محلّ سكونت آقاى حدّاد نمودند .\r\nحضرت آقاى حدّاد به من فرموده بودند دربارهء توحيد با اين علويّهء مجلّله گفتگو شود ، نه دربارهء علوم و مسائل فقهيّه و يا اصوليّه و يا تفسيريّه و يا أحياناً مكاشفات مثاليّه و حالات نفسانيّه و گزارشات ما سبق و ما يأتى . و بالاخره منظورشان اين بود كه وقت مجلس به بيهوده و سخنهاى معمولى و تعارفات عادى نگذرد ؛ و از اين مجلس ، مقدار درجات و سير توحيدى و عرفان عملى وى مشخّص گردد .\r\nفلهذا حقير باب بحث را در باب توحيد گشودم ، و سوالاتى نمودم كه آن مخدّره پاسخ ميدادند ؛ و پاسخهايشان مناسب و مورد پسند بود . حضرت آقا به من اشاره فرمودند : دقيق‌تر به ميدان بيا !\r\n\r\n","description":"","footnote":"","page_name":" 293 ","page_number":333},
  {"content":"\r\n\r\nحقير در كيفيّت اضمحلال و نيستى سالك پس از فناى اسم در فناى ذات و أصل الوجود ، و بالاخره از حقيقت و واقعيّت نُقْطَةُ الْوَحْدَة بَيْنَ قَوْسَىِ الاحَديَّةِ وَ الْواحِديَّة مطلب را گسترش دادم ، و از كيفيّت حقيقت وحدت مقام ولايت كلّيّهء ائمّهء معصومين صلواتُ الله عليهم أجمعين با ذات أقدس خداوندى و كيفيّت هو هويّت آن پرسيدم .\r\nآن مخدّره در اينجا گويا تمجمجى نموده ، و در پاسخ و جواب ، اضطراب مشهود بود . در اينجا باز حضرت آقا به بنده اشاره فرمودند : كوتاه بيا ! بنده نيز بحث را دنبال ننمودم و تا همين جا قطع شد .\r\nچون مخدّره ميدانست حضرت آقا زائرند و به عتبات عاليات برميگردند ، به ايشان التماس دعا گفت و ايشان هم براى او توفيق و تأييد و حسن عاقبت و ترقّى در معارج و مدارج كمال را مسألت نموده ، پس از آنكه درنگمان در آنجا حدود يك ساعت شد خداحافظى نموده بيرون آمديم .\r\n\r\nنماز گزاردن در مساجد معروفهء اصفهان ، و زيارت اهل قبور در قبرستان تخت فولاد\r\nنماز ظهر و عصر در منزل بجاى آورده مىشد ، و ليكن شبها نماز مغرب و عشاء را در يكى از مساجد معروف انجام ميدادند : يك شب در مسجد مرحوم سيّد ، و يك شب در مسجد جامع ، و يك شب در مسجد شاه سابق ( امام خمينى ) و يك شب در مسجد شيخ لطف الله . و پس از اداى نماز در آن دو مسجد اوّل بر سر مزار مرحوم سيّد و مرحومين مجلسيّين آمده و إعلاء روحشان را از خداوند متعال مسألت داشتند .\r\nصبحها پس از اداى نماز صبح در اوّل طلوع فجر صادق در منزل ، براى زيارت اهل قبور به قبرستان تخت فولاد مىآمدند ، و تمام مدّت بين الطّلوعين را در آنجا بودند ؛ و چون قبرستان بسيار وسيع بود ، هر روز فقط به ناحيه‌اى از نواحى آن مىپرداختند . يك روز در اطراف قبر مرحوم مير فندرسكى ، و يك\r\n\r\n","description":"","footnote":"","page_name":" 294 ","page_number":334},
  {"content":"\r\n\r\nروز قبر مرحوم حاج آقا محمّد بيدآبادى « 1 » ، و يك روز قبر مرحوم آخوند كاشى و\r\n\r\n\r\n","description":"","footnote":"\r\n( 1 )\r\nرسالهء مختصرى از مرحوم بيدآبادى در سير و سلوك\r\nآقا محمّد بيدآبادى از عرفاءِ مشهور است و صاحب مقامات و درجات . رحلتش در سنهء 1197 هجريّهء قمريّه است . و حقير كراراً بر سر مزارش رفته‌ام . و مراد از بيدآبادى بطور مطلق اوست . و امّا آقا محمّد جواد بيدآبادى از عرفاءِ زمان اخير بوده است ، و استاد والد صديق مكرّم حاج محمّد حسن شركت است . آقاى حاج محمّد حسن دام توفيقه گفتند : مرحوم پدر ما مىگفت : آقا محمّد جواد بيدآبادى را كسى نشناخت ؛ و خود مرحوم بيدآبادى يك بيت سروده بود كه مرحوم پدرم يادداشت كرده بود :\r\n صد گنج نهان بود مرا در دل و ياران * ناديده گرفتند كه اين خانه خراب است \r\nبارى ، مرحوم آقا محمّد بيدآبادى كه به بيدآبادى بزرگ معروف است مطالبى جالب و دلنشين دارد ، و هنگامى كه حقير در نجف أشرف بودم براى خود استنساخ نمودم . سپس معلوم شد مرحوم علّامهء طهرانى شيخ آقا بزرگ كه استاد حقير در فنّ درايه و حديث و اجازات بودند در كتاب « الذّريعة » ج 12 ، ص 283 در تحت عنوان « رِسالةٌ فى السَّيرِ و السّلوكِ [ 1 
  ] فارسيّة لِاغا مُحمّدٍ البيدآباديّ أيْضاً كَتَبها مُراسلَةً إلى بعضِ تَلاميذِه » ذكر كرده‌اند . و چون از طرفى مختصر است و از طرف ديگر حاوى مطالب عميقه است ، ما عين آن را در اينجا براى مزيد بهرمندى مطالعه كنندگان ارجمند مىآوريم\r\n: بسم الله الرّحمن الرّحيم و به نستعين\r\nبيدآبادى گويد :\r\nيا أخى و حَبيبى ! إنْ كُنتَ عَبدَ اللهِ فارْفَعْ هِمَّتك ، وكل علَى اللهِ أمرَ ما يُهِمُّك ! تا توانى همّت خود را عالى نما ، لانّ المرْءَ يطيرُ بهمَّته كما أنّ الطّيرَ يطيرُ بجَناحَيه .\r\n غلام همّت آنم كه زير چرخ كبود * ز هر چه رنگِ تعلّق پذيرد آزاد است\r\nهر چه در اين خانه نشانت دهند * گر نستانى به از آنت دهند \r\n- [ 1 
  ] - اين رساله را صاحب « الذّريعة » به شمارهء 1905 ذكر نموده است . و قبل از اين رسالهء ديگرى به شمارهء 1904 بدين عبارت آورده است : « رِسالَةٌ فى السَّيرِ و السُّلوكِ » لجَمالِ السّالكينَ العالمِ العارفِ المتشرِّعِ الحكيم الآقا مُحمّدٍ البيدآباديِّ الاصفَهانىِّ ابنِ محمّدٍ رفيعِ الجيلانىِّ الاصلِ ، المولودِ باصْفَهانَ وَ المتوفّى بِها 1197 ؛ كَتَبها جَواباً عمّا كَتبهُ إليه المحقّقُ القُمّىُّ صاحبُ « القوانينِ » يسألُهُ فيه عَن بَيانِ ما هُوَ لازمٌ لَه فى السُّلوكِ . أوّلُها : « الحمدُ لِلّه الّذى خَمَّر بِيَدَىْ جَلالِه و جَمالِه أربعينَ صَباحاً طينةَ الإنسانِ ، وَ أوْدعَ فِيه أسرارَ الاسماءِ كلِّها ، وَ عَلَّمهُ المعانىَ وَ البيان » -\r\n","page_name":" 295 ","page_number":335},
  {"content":"\r\n\r\n\r\nكلام حضرت حدّاد : دو چيز فضاى اصفهان را صاف نگه داشته است\r\nمرحوم جهانگيرخان )\r\n\r\n\r\n","description":"","footnote":"\r\nيعنى به تأمّلات صحيحه و كثرت ذكر موت ، خانهء دل را از غير حقّ خالى گردان ! يك دل دارى ؛ يك دوست بس است تو را !  أَ لَيْسَ اللَّهُ بِكافٍ عَبْدَهُ  . و  ما جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ . \r\n در دو عالم گر تو آگاهى از او * از چه بد ديدى كه در خواهى از او\r\nالهى زاهد از تو حور ميخواهد قصورش بين * به جنّت ميگريزد از درت يا ربّ شعورش بين \r\nما عَبَدْتُكَ خَوْفاً مِنْ نارِكَ وَ لا طَمَعًا فى جَنَّتِكَ ، بَلْ وَجَدْتُكَ أهْلًا لِلْعِبادَةِ فَعَبَدْتُكَ . هر دو عالم را به يك بار از دل تنگ برون كرديم تا جاى تو باشد . و تحصيل اين كار به هوس نمىشود ؛ بلكه تا نگذرى از هوس نمىشود . أبَى اللهُ أنْ يُجْرىَ الامورَ إلّا بِأسْبابِها . و الاسبابُ لا بُدَّ مِن اتِّصالِها بمُسبِّباتِها . و الامورُ العِظامُ لا تُنالُ بِالمُنَى ، و لا تُدرَكُ بالهَوَى ؛ و اسْتَعينوا فى كُلّ صَنْعةٍ بِأرْبابِها ، وَ أْتُوا الْبُيُوتَ مِنْ أَبْوَابِهَا ؛ فإنّ التَّمنّىَ بِضاعَةُ الهَلكَى .\r\n آئينه شو جمال پرى طلعتان طلب * جاروب كن تو خانه و پس ميهمان طلب\r\nچو مستعدّ نظر نيستى وصال مجوى * كه جام جم نكند سود وقت بى بصرى \r\nبايد اوّل از مرشد كلّ و هادى سبل هدايت جسته ، دست تولّى به دامن متابعت ائمّهء هدى عليهم السّلام زده ، پشت پا به علائق دنيا زنى و تحصيل عشق نمائى ؛  قُلِ اللَّهُ ثُمَّ ذَرْهُمْ . \r\n عشق مولى كِىْ كم از ليلى بود * محو گشتن بهر او أولى بود\r\nحاصل عشق همان بس كه اسير غم او * دل به جائى ندهد ميل به جائى نكند \r\nپس هموم خود را همّ واحد ساخته با جدّ و جهد تمام پا به جادّهء شريعت گذارد و تحصيل ملكهء تقوى نمايد ، يعنى پيرامون حرام و شبهه و مباح قولًا و فعلًا و حالًا و خيالًا و اعتقاداً نگردد تا طهارت صورى و معنوى حاصل شود كه شرط عبادت است ، و اثرى از عبادت مترتّب شود و محض صورت نباشد .  إِنَّما يَتَقَبَّلُ اللَّهُ مِنَ الْمُتَّقِينَ  . « وَ لَن تُقْبَلَ نَفَقاتكُمْ إن كُنتُمْ قَوْمًا فاسِقينَ . » « وَ ما مَنَعَهُ عَن قَبولِ صَدَقاتِهِم إلّا كَوْنُهُمْ فاسِقينَ . » « لَن يُقْبَلَ عَمَلُ رَجُلٍ عَلَيهِ جِلْبابٌ مِن حَرام . » « مَن أكلَ حَراماً لَن يَقْبَلَ اللهُ مِنْهُ صَرْفاً و لا عَدلًا . » وَ تَركُ لُقمةٍ حَرامٍ أحَبُّ إلَى اللهِ مِن ألفَىْ رَكعَةٍ تَطوُّعًا ، وَ رَدُّ دانِقٍ مِن حرامٍ تَعْدِلُ سَبعينَ حِجَّةٍ مَبرورَةٍ . و به تدريج حوصلهء فهم وسيع شود . و من يتق الله يجعل له فرقانا [ 1 
  ] .\r\n- [ 1 
  ] - اقتباس از آيه 29 ، از سورهء 8 : الانفال :  يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً  و آيه 2 ، از سورهء 65 : الطَّلاق :  وَ مَنْ يَتَّقِ اللَّهَ يَجْعَلْ لَهُ مَخْرَجاً  . ( م ) -\r\n","page_name":" 296 ","page_number":336},
  {"content":"\r\n\r\nميفرمودند : فضاى اصفهان را دو چيز ، صاف نگه داشته است : وجود\r\n\r\n\r\n","description":"","footnote":"\r\n وَ اتَّقُوا اللَّهَ وَ يُعَلِّمُكُمُ اللَّهُ  . در اين وقت دقيقه‌اى از وظائف و طاعات مقرّرهء واجبه و مندوبه را فرو گذار ننمايد تا به مرور ، روح قدسى قوّت گيرد . و نَحنُ نُؤيِّدُ روحَ القُدْسِى بِالعَمَل الصّالِحِ ؛ وَ العملُ الصّالِحُ بَعضُهُ مِن بَعضٍ . و شرح صدرى بهم رسد . و پيوسته نور عبادات بدنى و نور ملكات نفسى تقويت يكديگر نموده  نُورٌ عَلى نُورٍ  شود ؛ الطّاعةُ تَجُرُّ الطّاعةَ . و احوال سابقه در اندك زمانى به مرتبهء مقام رسد و ملكات حسنه و اخلاق جميله حاصل شود و عقائد حقّه را رسوخ كامل بهم رسد ، و ينابيع حكمت از چشمهء دل به زبان جارى گردد ، و به كلّى رو از غير حقّ بگرداند .\r\nدر اين هنگام هرگاه از زمرهء سابقين باشد ، جذبهء عنايت او را استقبال كند و خودى او را گرفته در عوض ، ما لا عينٌ رَأتْ وَ لا أُذُنٌ سَمِعَتْ و لا خَطَرَ على قَلبِ بَشرٍ كرامت فرمايد . و حقيقت  إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ  و  إِنَّ هُدَى اللَّهِ هُوَ الْهُدى  را بعينه مشاهده نمايد ؛ « إذا أرادَ اللهُ بِعَبْدٍ خَيْراً فَتَحَ عَيْنَ قَلْبِهِ » را مشاهده نموده سالك مجذوب شود .\r\nإلَهى تَرَدُّدى فى الآثارِ يوجِبُ بُعْدَ الْمَزارِ ؛ فَاجْذِبْنى بِجَذْبَةٍ توصِلُنى إلَى قُرْبِكَ ، و اسلُكْنى مَسالِكَ أهْلِ الْجَذْبِ ، وَ خُذْ لِنَفسِكَ مِن نَفْسى ما يُصْلِحُها . جَذبَةٌ مِن جَذَباتِ الرَّبِّ تُوازى عَملَ الثَّقَلَيْن . ز سوداى بزرگان هيچكس نقصان نمىبيند .\r\n طالع اگر مدد كند ، دامنش آورم به كف * ار بكشم زهى طرب ، ور بكشد زهى شرف\r\nما بدان مقصد عالى نتوانيم رسيد * هم مگر لطف شما پيش نهد گامى چند\r\nتا به دنيا فكر اسب و زين بود * بعد از آنت مركب چوبين بود \r\nتا هبوبِ نسايمِ رحمت او را به كداميك از جزائر خالدات بحرين جلال و جمال كه در خور استعداد و لائق حسن سعى او بود رساند . إنّ لِلَّهِ تَعالَى فى أيّامِ دَهرِكُمْ نَفَحاتٍ ، ألا فَتَعرَّضوا لَها . مراتب مزبوره منازل سير إلى الله و مجاهدهء فى سبيل الله است ؛  يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ . \r\nبعد از آن إنَّ  الَّذِينَ جاهَدُوا فِينا  كه سفر السّير فى الله است خواهد بود ، و ذكر آن ضرور نيست بلكه مضرّ است .\r\n درِ دير مىزدم من ز درون صدا برآمد * كه تو در برون چه كردى كه درون خانه آئى \r\nالإيمانُ مَراتِبُ وَ مَنازِلُ لَوْ حُمِّلَتْ عَلى صاحِبِ الإثْنَينِ ثَلاثَةٌ لَتَقَطَّعَ كَما تَقَطَّعَ الْبيضُ عَلَى الصَّفا . رَحِمَ اللهُ امْرُؤٌ ( امْرَءًا - ظ ) عَرَفَ قَدْرَهُ وَ لَم يَتَعَدَّ طَورَهُ .\r\n چون نديدى شبى سليمان را * تو چه دانى زبان مرغان را \r\n فَخُذْ ما آتَيْتُكَ وَ كُنْ مِنَ الشَّاكِرِينَ  . و  لَئِنْ شَكَرْتُمْ لَأَزِيدَنَّكُمْ \r\n","page_name":" 297 ","page_number":337},
  {"content":"\r\n\r\nموحّدين و عارفين و حكماى اسلام از اعاظم علماء كه در مدّت قرون متماديه در اين قبرستان خوابيده‌اند ، و وجود دختران جوان معصوم و متديّن كه شبها بالاخصّ در نزديكى صبح سجّاده‌هاى خود را پهن مىكنند و بر روى آن براى عبادت خداوند قيام و ركوع و سجود دارند .\r\nميفرمودند : هيچ جا من به قدر اصفهان كثرت دختران متعبّد و متهجّد را نديده‌ام ؛ و نفوس طاهرهء ايشان ، در شبها فضاى اصفهان را به صورتى ديگر در مىآورد .\r\n\r\nحفظ قبور علماء بالله و توسّل عامّهء مردم بدانها از وظائف حتميّه است\r\nامّا افسوس كه نه تنها در اصفهان بلكه در شيراز و قم و سائر اماكن ، قبرستانها را خراب مىكنند . يعنى آب مىاندازند و درخت مىكارند و تبديل به باغ ملّى نموده و به صورت تفريحگاه در مىآورند ؛ با آنكه در اين اماكن ، نفوس طيّبه و طاهره‌اى از علماءِ كبار و حكماءِ عظام و عرفاى ذوى القدر و الاعتبار خفته‌اند كه ذكرشان و نامشان و اثر قبرشان و زيارت و ديدار قبورشان موجب رحمت و نزول نعمت است .\r\nاينها ذخائر علمى و حياتى و گنجينه‌هاى معنوى و روحى هستند كه\r\n\r\n\r\n","description":"","footnote":"\r\n با كه گويم اندرين ره زنده كو * بهر آب زندگى پوينده كو\r\nآنچه من گفتم به قدر فهم تست * مُردم اندر حسرت فهم درست \r\nرَحِمَ اللهُ امرَأً سَمِعَ قَولى وَ عَمِلَ فَاهتَدَى بِهِ .\r\nبه يقين بدانكه به نحو مذكور ، هر كه شروع در سلوك نمايد ، در مرحله‌اى كه اجل موعود رسد ، در زمرهء  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  محشور گردد .\r\nگر مرد رهى رهت نمودم .  وَ اللَّهُ يَقُولُ الْحَقَّ وَ هُوَ يَهْدِي السَّبِيلَ .  آنچه به خاطر بود به قلم آمد ، تا كه را به كار آيد .\r\n هر كس كه ز شهر آشنائى است * داند كه متاع ما كجائى است \r\nحاجى ره هدى به خدا غير عشق نيست . گفتيم : زور اين باده ندانى به خدا تا نچشى !  وَ السَّلامُ عَلى مَنِ اتَّبَعَ الْهُدى  . »\r\n","page_name":" 298 ","page_number":338},
  {"content":"\r\n\r\nسرمايه‌هاى حياتى و واقعى ما بوده‌اند ؛ و وزنه‌ها و استوانه‌هاى علم و ادب و توحيد و معرفت مىباشند كه اگر قبرشان نابود و گمنام شود ، و اثرشان از ميان برود ، و تردّد و رفت و آمد مردم بر سر مزارشان به عنوان توسّل و استفاده از نفوسشان برداشته شود ، ديگر روح و معنويّتى ، و طهارت و صفائى در ميان ما نخواهد بود .\r\nزيارت قبور بايد انسان را به ياد آخرت و انعدام عالم طبيعت بيندازد ، تا انسان در اين دنيا عنان‌گسيخته نگردد . باغ و سبزه و آب و فوّاره ، از حُظوظ و تمتّعات دنيوى است . اين همه بيابانهاى وسيع را تبديل به آنها كنيد ، كسى جلوگير آن نيست ؛ امّا بر گور پدران و مادران درخت نشاندن ، غفلت از واقعيّت و حقيقت است . چه اشكال دارد كه قبرستان هم در داخل شهر باشد ؟ در هر محلّه‌اى يك قبرستان اختصاصى آنجا باشد ، تا مردم ياد مرگ را از خاطر نبرند و پيوسته در ذهنشان مجسّم باشد . آن مرگى كه واقعيّت دارد و بخواهيم يا نخواهيم به سراغ ما مىآيد .\r\nما هنگامى به اسلام واقعى نزديك مىشويم كه همه چيزمان نزديك شود . سياست ما وقتى عين ديانت ما ميگردد كه رابطهء ميان جسممان با روحمان ، دنيايمان با آخرتمان ، ظاهرمان با باطنمان ، حياتمان با مرگمان ، و بالاخره تمام جهاتمان يكى گردد . ما بايد درست به اصول و مَمشى و مجراى اسلام نظر كنيم ، و ببينيم كه زيارت اهل قبور و ياد مرگ كردن ، عين دستورات عملى و اسلامى ماست .\r\nدر آن صورت از شدّت طغيان نفس امّارهء ما مىكاهد ، و جنايات در جامعه با ضريب قابل توجّهى افت مىكند . و امّا اگر به پيروى دنياپرستان ، حاضر نباشيم نامى از پدر مردهء خود ببريم ، يا گور او را در نقطه‌اى بعيد قرار دهيم كه فرسخها بايد طىّ كنيم تا بدان برسيم ، و بالنّتيجه آنها را از خود و خود را از آنها ببُريم ، و\r\n\r\n","description":"","footnote":"","page_name":" 299 ","page_number":339},
  {"content":"\r\n\r\nايشان را نَسْياً مَنْسيّاً نموده و به خاك نسيان بسپاريم ، در آن صورت با ضرر و خطر عظيمى مواجه شده‌ايم . چرا كه نيمى بلكه نيم بيشترى بلكه اصل وجود و حيات خودمان را كه روح است و واقعيّت بينى و حقيقت انديشى است ، فراموش نموده‌ايم ؛ درحالىكه مسلك ما در اسلام چيز دگرى است . اسلام به ما روح واقع بينى و رَفْضِ وهميّات و تخيّلات و امور اعتباريّه و بدون اساس را تعليم ميدهد ؛ زندگى ما را توأم با نماز و روزه و عبادت و عبوديّت نموده است ) ما وقتى به اسلام واقعى نزديك مىشويم كه فرهنگمان نزديك شود ، روح واقع‌نگرى و اصالت بينى و باطل‌زدائىمان نزديك شود ؛ و گرنه اگر خود را مسلمان بدانيم و بخوانيم و ليكن سلوك و مسلك ما همان سلوك و مسلك غافلان و دنياپرستان باشد و در منهج و منهاج از همان رويّه و سيرهء كفّار تبعيّت كنيم ، بهره‌اى از اسلام جز لفظ و عبارتى نخواهيم داشت ) بارى ، نگاه داشتن روح علم و تقوى و پاسدارى از حقيقت حكمت و عرفان ، نگهدارى از آثار و قبور علماء متّقى و پاسدارى از قبور و نام و نشان حكماء و عرفاء بالله است . و اگر خداى ناخواسته بدين امر مهمّ كم اهمّيّتى گردد ، منتظر عذاب خدا بايد بوده باشيم . خداوند وقتى بخواهد نقمتى را در قومى فرود بياورد ، آثار رحمت و نام خود را و اولياى خود را از ميانشان برميدارد . اخيراً ديديم در فرمايشات حضرت امام علىّ بن موسى الرّضا عليه السّلام كه به زكريّا بن آدم فرمودند : اگر تو از شهر قم بيرون به روى ، خداوند عذاب را بر اهل بيتت نازل مىنمايد ، و وجود تو در ميان آنها مانع از فرود آمدن عقوبت خدا ميگردد ، همچنان كه از بركت قبر موسى بن جعفر عليهما السّلام ، عذاب را از اهل بغداد دفع نموده است . « 1 »\r\n\r\n\r\n","description":"","footnote":"\r\n( 1 ) همين كتاب « روح مجرّد » ص 287 به نقل از كتاب « هديّة الزّائرين » مرحوم حاج شيخ عبّاس محدّث قمّى أعلى الله مقامه .\r\n","page_name":" 300 ","page_number":340},
  {"content":"\r\n\r\nآن‌قدر از اين ارواح طيّبه و مجاهدهء فى سبيل الله به جهاد اكبر ، و وارستگان عالم توحيد در ميان ما بسيار است كه قدر و قيمتشان را نميدانيم و براى برقرارى آثار و قبورشان تلاش نداريم ؛ درحالىكه هر كدام آنها يگانه دُرّ و گوهر گرانبها بلكه برون از بهائى مىباشند كه از دنيا و آخرت مجموعاً ، قيمتشان فزونتر است .\r\n\r\nعذابهاى آسمانى نتيجهء اهانت به مقدّسات است\r\nقحطىها ، كمبودها ، سيلهاى نامتوقّع ، زلزله‌هاى خانمان برانداز ، جنگهاى بدون اصل و اساس ، اسراف و تَرَف و زياده روىهاى بى جا كه انسان را به طغيان مىكشاند ، همه نتيجه و واكنش اين‌گونه ناسپاسىها و اين طريق اهانت به مقدّسات علمى و دينى و آثار مذهبى و اسلامى و تشيّع « 1 » است كه چون وارد\r\n\r\n\r\n","description":"","footnote":"\r\n( 1 ) أمير المؤمنين عليه السّلام ميفرمايد : لا يَتْرُكُ النّاسُ شَيْئاً مِنْ أمْرِ دينِهِمْ لِاسْتِصْلاحِ دُنْياهُمْ إلّا فَتَحَ اللهُ عَلَيْهِمْ ما هُوَ أضَرُّ مِنْهُ . ( « نهج البلاغة » حكمت 106 ؛ و از طبع مصر و تعليقهء شيخ محمّد عبده ، ج 2 ، ص 161 )\r\n« مردم به جهت آبادانى دنياى خودشان ، چيزى از امور دينشان را رها نمىكنند مگر آنكه خداوند مىگشايد براى آنها - در پاداش اين عملشان - چيزى را كه ضررش براى آنها بيشتر از ضرر دنيوى آن امر از دست رفته مىباشد . »\r\nمحيى الدّين عربى در كتاب « محاضرات » خود در ص 166 از ج 2 گويد :\r\nشاطبى در علّت مرگ عليم بن هانى عمرى كه از فقهاء و زهّاد مشهور بوده است چنين آورده است : اين سيّد ناچار شد دربارهء امر مهمّى كه بر او نازل شده بود با سلطان ملاقات كند . از محلّ خود حركت كرد به سوى او ، تا اينكه وارد شد در شهرى كه سلطان در آنجا بود . شب جمعه‌اى با خداى خود خلوت نمود و در آن نماز خواند و سوره‌اى كه در آن سجده بود قرائت نمود ، چون به سجده افتاد از خدا خواست جان او را بگيرد و با سلطان اجتماع نكند . در حال سجده ديگر كلامش قطع شد . او را برداشتند ، دو روز درنگ كرد و بدون آنكه سخنى بگويد فوت كرد .\r\nو اين شيخ مردى بود كه خانهء او را غارت كرده بودند و شروع كرد به گريستن . فقهاء و ادباء در نزد وى گرد آمدند و او را دعوت به صبر مىنمودند و او را دلدارى ميدادند . او در پاسخشان گفت : من گريه نمىكنم براى آنكه دنيا از دستم رفته است ، و ليكن گريه‌ام به علّت آنست كه براى من از پيغمبر صلّى الله عليه و آله روايت شده است كه فرمود : ما اسْتَخَفَّ\r\n","page_name":" 301 ","page_number":341},
  {"content":"\r\n\r\nشود ، انسان را گيج و متحيّر نموده ، آن‌وقت بيچارهء مسكين دنبال علل طبيعى و فيزيكى ميرود و ميخواهد با اين تجربيّات جلوى مقدّرات آسمانى را بگيرد ؛ امّا اين آيه را نخوانده است كه :\r\n وَ فَوْقَ كُلِّ ذِي عِلْمٍ عَلِيمٌ .  « 1 »\r\n« در بالاى هر دانشمندى و صاحب علمى كه علمش افزون است ، صاحب علم ديگرى وجود دارد كه علم پائينى آن عالم بدان راه ندارد . »\r\n\r\nبيان حضرت آقاى حاج سيّد هاشم حدّاد در سبب مسافرت برخى از اولياء الهى\r\nمرحوم آية الحقّ و العرفان آية الله حاج شيخ محمّد جواد انصارى همدانى در سالهاى آخر عمر ، و با توارد ضعف شديد و كسالت قلب مسافرتى به پاكستان نمودند كه با نبودن وسائل نقليّهء آن زمان به مانند امروز ، بسيار مشكل و طاقت فرسا بود . علّت مسافرتشان را ايشان به كسى نگفتند . آنگاه در ميان محافل و مجالس دوستان سخن از سبب مسافرت به ميان مىآمد و هر كس از نزد خود حدسى ميزد . تا پس از ساليان دراز و بعد از فوت ايشان ، روزى حقير از حضرت آقاى حاج سيّد هاشم حدّاد علّت سفر آن مرحوم را پرسيدم .\r\nفرمودند : سفر اين‌گونه از بزرگان براى يكى از دو امر صورت ميگيرد :\r\nاوّل آنكه : در آن نواحى ، عاشق دلسوخته و شوريده و وارسته‌اى است كه درمان درد هجران او در عالم توحيد به دست اين مرد است ؛ خداوند او را\r\n\r\n\r\n","description":"","footnote":"\r\n- قَوْمٌ بِعالِمِهِمْ وَ انْتَهَكوا حُرْمَتَهُ إلّا سُلِّطَ عَلَيْهِمُ الْعَدُوُّ . « هيچ قومى عالمشان را سبك نمىشمرند و حرمت او را پاره نمىكنند مگر آنكه دشمن بر آنان مسلّط مىشود . » شيخ در همان سال غارت ، فوت كرد و خداوند در سال بعد دشمن را بر شهر مسلّط نمود بطورى كه با بدترين قسمى از آنان انتقام گرفت و حكايت و داستان زشتشان سالهاى متمادى زبانزد خاصّ و عامّ شد ؛ با آنكه تعدادشان فراوان و قوّتشان عظيم بود امّا اينها دستى از آنان نگرفت و همينطور كه شيخ گفته بود واقع شد . »\r\n( 1 ) ذيل آيه 76 ، از سورهء 12 : يوسف\r\n","page_name":" 302 ","page_number":342},
  {"content":"\r\n\r\nمأمور مىكند تا برود و از آن عاشق دستگيرى كند و درد وى را درمان نمايد .\r\nدوّم آنكه : روى مقدّرات عامّ و كلّى خداوند ، بناست در آن نواحى عذابى فرود آيد ؛ خداوند اين بنده را امر مىكند تا از تمام آن نواحى عبور كند ، و در اثر بركت و رحمت نفس رحمانى اين بنده ، خداوند عذاب را از آن قوم برميدارد .\r\n\r\nعدم تمايل حضرت آقا براى تماشاى آثار عتيقهء شهر اصفهان ؛ و ديدار از يكى از طلّاب آشنا و محبّ\r\nبالجمله ، جناب محترم ميزبان و بعضى از دوستان اصفهانى ديگر ، حضرت آقا را براى تماشاى آثار عتيقهء شهر اصفهان دعوت كردند ؛ ايشان در جواب فرمودند : خُلق و حوصله ندارم ؛ و بعد از قدرى مكث و تأمّل فرمودند :\r\n هر كه در خانه‌اش صنم دارد * گر نيايد برون چه غم دارد ؟ \r\nامّا يك روز را براى ديدار و بازديد يكى از طلّاب آشنا و سالك و محبّ فرمودند : به حجره‌اش ميرويم . ايشان عبارت بود از جناب حجّة الاسلام آقاى شيخ أسد الله طيّاره كه در آن‌وقت در مدرسهء صدر بازار اصفهان حجره داشتند . آن روز هم هوا گرم بود و چند ساعتى ايشان در مدرسه توقّف كردند ؛ و جناب محترم طيّاره با شربت خنك آماده از حضرت آقا و جميع همراهانشان پذيرائى نمود .\r\n\r\nمراجعت حاج سيّد هاشم به قم و طهران و ديدار از ارحام و دوستانى كه دعوت مىنمودند\r\nپس از توقّف چهار روز در اصفهان ، مراجعت به قم نمودند و يك شب نزد حضرت معصومه سلام الله عليها توقّف و فردا به طهران مراجعت نمودند . بعضى از أحبّه و أعزّهء از رفقا و ارحام ، ايشان را به منزل خود دعوت نمودند ، از جمله داماد ما ( شوهر همشيرهء ما ) جناب مكرّم آقاى حاج سيّد جواد حسينى پدر همشيره زادهء محترم حجّة الاسلام و المسلمين آقاى حاج سيّد عبد الصّاحب ( سيّد على أكبر ) حسينى أدام الله توفيقهما بود .\r\nحضرت آقا كه در اطاقشان وارد شدند ، چشمشان در روى طاقچهء بخارى به عكسى افتاد كه نسبةً بزرگ و قاب كرده بود . با دقّت تمام به او نگاه كردند ، و\r\n\r\n","description":"","footnote":"","page_name":" 303 ","page_number":343},
  {"content":"\r\n\r\nسپس به حقير فرمودند : سيّد محمّد حسين ! اين عكس كيست ؟ ! عرض كردم : عكس پدرم است !\r\nفرمودند : عجب عالَمى است . يكى از روى آن درست كن من با خود به كربلا ببرم ! عرض كردم : چشم !\r\nحقير از روى آن عكس ، توسّط عكّاسى نسخه‌اى برداشتم و قاب كردم ، و در وقت رفتن در ميان أثاثيه شان گذاردم .\r\nدر سفر بعد از اين كه حقير به كربلا مشرّف شدم آن عكس را در اطاقشان نديدم . فرمودند : در نسخه بردارى ، در حكايت تصوير تغيير صورت گرفته است . آن عكس چيز ديگرى بود ؛ و من اين را در اطاق پائين گذارده‌ام .\r\nيك روز كه در معيّت يكى از دوستان با ماشين او به جائى ميرفتيم ، وى چون در دانشگاه طهران كارى داشت ماشين را در محوّطهء آنجا نگه داشت تا كار خود را انجام دهد و برگردد . قدرى طول كشيد ، و حضرت آقا خيلى مبتهج شدند و فرمودند : عجب نفوس قابله و مستعدّه‌اى از جوانان در اين محيط هستند ! حيف است كه انسان نمىتواند لب بگشايد و از أسرار و مخفيّات پرده بردارد .\r\nاقامت ايشان مجموعاً در طهران و مشهد و قم و اصفهان و همدان دو ماه تمام طول كشيد ، و عازم بر مراجعت شدند . چون مسير از همدان بود رفقاى همدانى تقاضا كردند دو شبى را در همدان بگذرانند . ايشان قبول نموده ، از طهران به سمت همدان حركت نمودند و دو شب در آنجا ماندند .\r\n\r\nكلام حضرت آقاى حاج سيّد هاشم حدّاد به آقاى بياتى در شاهزاده حسين همدان\r\nدر وقت حركت از همدان به كاظمين كه نزديك غروب بود ، ساعتى را در مسافربرى منتظر بودند . رفقا گفتند : خوب است اين ساعت را در شاهزاده حسين بگذرانيم كه مسافت ميان مسافربرى و آنجا فقط عبور از عرض خيابان نزديك سبزه ميدان همدان بود .\r\nجناب محترم آقاى حاج محمّد حسن بياتى أدام اللهُ توفيقَه ميگويند :\r\n\r\n","description":"","footnote":"","page_name":" 304 ","page_number":344},
  {"content":"\r\n\r\nمن در معيّت ايشان از مسافربرى به شاهزاده حسين رفتيم ، همين كه ميخواستيم عرض خيابان را طىّ نمائيم ، حضرت آقا به من فرمودند : مرحوم آية الله انصارى سالكان راه خدا را از يك طريق مىبرد ؛ و ليكن من از سه طريق مىبرم .\r\n\r\nمراجعت حاج سيّد هاشم از ايران به عتبات عاليات\r\nپس از درنگ در آن محلّ ، قريب به غروب آفتاب بود كه حضرت آقا با اهل بيتشان و آقاى خلف زاده سوار اتوبوس شده و در ميان خداحافظى و جمعيّت أحبّه و دوستان همدانى و طهرانى و شيرازى و اصفهانى به سمت كاظمين عليهما السّلام روانه شدند .\r\nايشان غانماً و موفّقاً به سوى عتبات عاليات در كمال عِزّ و حُسن و ناز حركت كردند و چشم حقير و رفقاى دلسوخته و اينك در بلاى فراق افتاده ، همينطور به ماشين بود تا از نظر پنهان شد . و چقدر مناسب آن مقام عزّ و تمكين ، و مسكنت و نياز ما بود در آن حال اين غزل حافظ أعلى اللهُ درجتَه :\r\n اى آفتاب آينه‌دار جمال تو * مشك سياه مجمره گردان خال تو\r\nصحن سراى ديده بشستم ولى چه سود * كاين گوشه نيست در خور خيل خيال تو\r\nدر اوج ناز و نعمتى اى پادشاه حسن * يا ربّ مباد تا به قيامت زوال تو\r\nمطبوع‌تر ز نقش تو صورت نبست باز * طغرا نويس ابروى مشكين مثال تو\r\nدر چين زلفش اى دل مسكين چگونه‌اى * كآشفته گفت باد صبا شرح حال تو\r\nبرخاست بوى گل ز در آشتى درآى * اى نو بهار ما رخ فرخنده فال تو \r\n\r\n","description":"","footnote":"","page_name":" 305 ","page_number":345},
  {"content":"\r\n\r\n تا آسمان ز حلقه بگوشان ما شود * كو عشوه‌اى ز ابروى همچون هلال تو\r\nتا پيش بخت باز روم تهنيت كنان * كو مژده‌اى ز مقدم عيد وصال تو\r\nاين نقطهء سياه كه آمد مَدار نور * عكسى است در حديقهء بينش ز خال تو\r\nدر پيش شاه عرضِ كدامين جفا كنم * شرح نيازمندى خود يا ملال تو\r\nحافظ درين كمند ، سرِ سركشان بسى است * سوداى كج مپز كه نباشد مجال تو « 1 » \r\n\r\n\r\n","description":"","footnote":"\r\n( 1 ) « ديوان حافظ شيرازى » طبع محمّد قزوينى و دكتر قاسم غنى ، ص 282 ، غزل 408 ؛ و از طبع پژمان ، ص 189 و 190 ، غزل 416\r\n","page_name":" 306 ","page_number":346},
  {"content":"\r\n\r\n\r\nبخش ششمين : سفر چهارم حقير به أعتاب عاليات در سنهء 1387 هجريّهء قمريّه\r\n\r\n","description":"","footnote":"","page_name":" 307 ","page_number":347},
  {"content":"\r\n . \r\n","description":"","footnote":"","page_name":" 308 ","page_number":348},
  {"content":"\r\n\r\nسفر چهارم حقير به أعتاب عاليات در سنهء 1387 هجريّهء قمريّه\r\nاين سفر نيز در اواخر شهر ذوالقعدة الحرام بود كه تا پس از دههء دوّم محرّم به طول انجاميد ؛ و خداوند منّان زيارت حضرت أبا عبد الله الحسين سيّد الشّهداء عليه السّلام را در عرفه و ايّام دههء محرّم و عاشورا ، و زيارت حضرت والد بزرگوارش أمير المؤمنين عليه السّلام را در عيد سعيد غدير خمّ ، و زيارت كاظمين عليهما السّلام و ائمّهء سامرّاء عليهم السّلام را نصيب فرمود .\r\n\r\nملاقات‌هاى اعلام از علماء با حضرت حدّاد در كربلا\r\nدر اوقات توقّف حقير در كربلا چندين بار جناب آية الله حاج سيّد مصطفى خمينى رحمةُ الله تعالَى عليه كه از نجف به كربلا براى زيارت مشرّف مىشدند ، به منزل حضرت آقا مىآمدند ؛ و حقير كه با آن مرحوم سابقهء مودّت داشتم كراراً ايشان را در اين منزل ملاقات ، و گفتگوهاى بالنّسبه طولانى و مفيد مىشد .\r\nاز جمله كسانى كه ايضاً چندين بار از نجف اشرف به كربلا مشرّف و به منزل حضرت آقا مىآمدند و مذاكرات و سوالاتى داشتند جناب آية الله صديق گرامى آقاى حاج سيّد عبد الكريم كشميرى دامت معاليه بودند كه آن مجالس هم براى حقير مغتنم بود .\r\nو از جمله كسانى كه در اين سفر چندين بار بلكه كراراً و مراراً خدمت آقا مىآمدند ، رفيق صديق و حميم و دوست شفيق و قديمى و گرامى ما : حضرت آية الله مرحوم شهيد حاج سيّد عبد الحسين دستغيب شيرازى رحمةُ الله تعالَى\r\n\r\n","description":"","footnote":"","page_name":" 309 ","page_number":349},
  {"content":"\r\n\r\nعليه بودند كه از شيراز براى زيارت أعتاب عاليات در اين ايّام مشرّف شده بودند . و حقير هم با حضرت آقاى حدّاد يك بار در مسافرخانهء كربلا به ديدنشان رفتيم . سوابق آشنائى ايشان هم با حضرت آقا از سابق الايّام بوده است ، و مراتب صفا و مودّت ، دائم و برقرار .\r\nحالات آقا در اين سفر بسيار قوىّ بود . يعنى مقامات و مراتب توحيديّه به باطن نشسته و در نفس متمكّن شده بود . بروزات و ظهورات خارجيّه بسيار كمتر گرديده بود .\r\n\r\n« فتوحات مكّيّة » محيى الدّين عربى\r\nايشان در اين مسافرت بسيار به مطالعهء كتاب « فتوحات مكّيّة » محيى الدّين عربى مىپرداختند ؛ نه به‌طورىكه بخواهند از آن استفاده كنند ، بلكه براى انطباق محتويات آن با حالات خودشان . در بعضى از جاها ميگذشتند ، و چون در آن اشكالى نميديدند عبور مىنمودند ؛ و غالباً چنين بود . و امّا در بعضى از جاها هم ديده مىشد كه احياناً به وى اعتراض داشتند و مطلب وى براى ايشان مورد پسند واقع نمىشد . و بعضاً در اين‌گونه مطالب زود نمىگذشتند ، و چند روز ميگذشت تا آن مطلب با واردهء حالى ايشان اندازه گيرى شود ، و ردّ و يا قبولش مورد امضا قرار گيرد و تثبيت شود .\r\nاز جمله مطالب وى كه براى ايشان در آن روزها قابل قبول بود و وى را بر اين مطلب مىستودند ، حقيقتى بود كه براى ايشان ايضاً مكشوف افتاده بود كه حقيقت تمام قوا نور است ؛ و نور امر واحدى است كه بر حسب موارد و عوالم ، أسماءِ مختلفه به خود گرفته است . همانطور كه محيى الدّين آورده است كه :\r\n« و اعْلَمْ - أيَّدَكَ اللهُ - أنَّ الامْرَ يُعْطى أنَّه لَوْ لَا النّورُ ما ادْرِكَ شَىْءٌ ، لا مَعْلومٌ وَ لا مَحْسوسٌ وَ لا مُتَخَيَّلٌ أصْلًا . وَ تَخْتَلِفُ عَلَى النّورِ الاسْماءُ الْمَوْضوعَةُ لِلْقُوَى . فَهىَ عِندَ الْعامَّةِ أسْماءٌ لِلْقُوَى ؛ وَ عِندَ الْعارِفينَ أسْماءٌ لِلنّورِ الْمُدْرَكِ بِهِ .\r\n\r\n","description":"","footnote":"","page_name":" 310 ","page_number":350},
  {"content":"\r\n\r\nفَإذا أدْرَكْتَ الْمَسْموعاتِ سَمَّيتَ ذلِكَ النّورَ سَمْعاً ، وَ إذا أدْرَكْتَ الْمُبْصَراتِ سَمَّيتَ ذَلِكَ النّورَ بَصَرًا ، وَ إذا أدْرَكْتَ الْمَلْموساتِ سَمَّيتَ ذلِكَ الْمُدْرَكَ بِهِ لَمْسا ؛ وَ هكَذا الْمُتَخَيَّلاتُ . فَهُوَ الْقُوَّةُ اللامِسَةُ لَيْسَ غَيْرَهُ ، وَ الشّامَّةُ وَ الذّائِقَةُ وَ الْمُتَخَيِّلَةُ وَ الْحافِظَةُ وَ الْعاقِلَةُ وَ الْمُفَكِّرَةُ وَ الْمُصَوِّرَةُ . وَ كُلُّ ما يَقَعُ بِهِ إِدْراكٌ فَلَيْسَ إلّا النّورَ . - إلى ءَاخر ما أفادَهُ « 1 » .\r\n« بدان - كه خدايت مؤيّد بدارد - حقيقت امر چنين به دست ميدهد كه : اگر نور نبود هيچ معلوم و يا محسوس و يا متخيّلى أصلًا ادراك نمىشد . و نور برحسب اختلاف اسامى كه براى قواى انسانى وضع شده‌اند ، اختلاف اسم پذيرفته است . چرا كه آن أسماء در نزد عامّهء مردم عبارت است از اسمهائى براى قوا ؛ و امّا در نزد عارفان عبارت است از اسمهائى براى نورى كه بواسطهء آن ادراك شده است . بنابراين چون تو ادراك كنى شنيدنيها را ، آن نور را سمع و شنوائى ميگوئى . و چون ادراك كنى ديدنيها را آن نور را بَصَر و بينائى نام ميگذارى . و چون ادراك كنى لَمس شدنيها را آن نور را لمس ميگوئى ؛ و همچنين است امر در متخيّلات .\r\nبناءً على هذا همان نور است كه قوّهء لامسه است نه غير آن ، و قوّهء شامّه و ذائقه و متخيّله و حافظه و عاقله و مفكّره و مصوّره است نه غير آن . پس هر چيزى كه ادراك انسان بدان انجام گيرد غير از نور چيزى نمىتواند بوده باشد . »\r\nو از اين فقرهء دعاى كميل : وَ بنُورِ وَجْهِكَ الَّذِى أَضَآءَ لَهُ كُلُّ شَىْءٍ . . « من از تو سوال ميكنم به نور وجهت كه از آن تمام أشياء و موجودات روشن شدند . »\r\n\r\n\r\n","description":"","footnote":"\r\n( 1 ) « فتوحات » ج 3 ، باب 360 ، وصل اوّل ، ص 276 و 277\r\n","page_name":" 311 ","page_number":351},
  {"content":"\r\n\r\nكه از آن قاعدهء وحدت در كثرت اسماء و صفات إلهيّه را استفاده نموده‌اند ميتوان آن مطلب را ايضاً به خوبى مسّ نمود .\r\nو در دعاى جوشن كبير در فقرهء 47 آن ميخوانيم : يَا نُورَ النُّورِ ! يَا مُنَوِّرَ النُّورِ ! يَا خَالِقَ النُّورِ ! يَا مُدَبِّرَ النُّورِ ! يَا مُقَدِّرَ النُّورِ ! يَا نُورَ كُلِّ نُورٍ ! يَا نُوراً قَبْلَ كُلِّ نُورٍ ! يَا نُوراً بَعْدَ كُلِّ نُورٍ ! يَا نُوراً فَوْقَ كُلِّ نُورٍ ! يَا نُوراً لَيْسَ كَمِثْلِهِ نُورٌ !\r\n« اى خدائى كه نورِ نور هستى ! اى نور دهندهء نور ! اى آفرينندهء نور ! اى تدبير كنندهء نور ! اى اندازه زنندهء نور ! اى نور هر نور ! اى نور پيش از هر نور ! اى نور پس از هر نور ! اى نور بالاى هر نور ! اى نورى كه همانند او نور نيست ! »\r\nو از آيه مباركهء نور :  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ  ، تا ميرسد به اينجا كه ميفرمايد :  نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ  « 1 » ، مىتوان استفادهء جميع مراحل نور را در شبكه‌هاى عالم امكان با اختلاف درجاتشان نمود ، تا برسد به نور قاهر تجلّى جلال كه چون ظاهر شود هستى سالك را براندازد و وى را در فناء و اندكاك محض قرار دهد :\r\nوَ بنُورِكَ الَّذِى قَدْ خَرَّ مِنْ فَزَعِهِ طُورُ سَيْنَاءَ . « 2 »\r\n« و من از تو سوال ميكنم به نورت كه از شدّت ترس و دهشت آن ، كوه سينا فرو ريخت . »\r\nوَ بِنُورِ وَجْهِكَ الَّذِى تَجَلَّيْتَ بِهِ لِلْجَبَلِ فَجَعَلْتَهُ دَكًّا وَ خَرَّ مُوسَى صَعِقًا . « 3 »\r\n« و من سوال مىكنم از تو به نور وجهت ، آن‌چنان نورى كه تو چون با آن نور تجلّى نمودى بر كوه ، آن را خرد و پاره پاره ساختى ، و موسى مدهوش و\r\n\r\n\r\n","description":"","footnote":"\r\n( 1 ) قسمتى از آيه 35 ، از سورهء 24 : النّور .\r\n( 2 ) از فقرات دعاى سمات است\r\n( 3 ) از فقرات دعاى سمات است .\r\n","page_name":" 312 ","page_number":352},
  {"content":"\r\n\r\nبيهوش از فزع و ترس آن بر روى زمين افتاد . »\r\nو بنابراين مقام توحيد محض ، أعلا درجهء نور و ارقَى رتبهء آنست . چنانچه مرحوم حاج سيّد هاشم در نامهء كوچكى براى يكى از دوستانشان فقط اين عبارت را نوشته‌اند :\r\nبسْم اللهِ الرَّحمَن الرَّحيم\r\nالتَّوْحيدُ نورٌ ؛ وَ الشِّرْكُ نارٌ . التَّوْحيدُ يُحْرِقُ جَميعَ سَيِّئَاتِ الْمُوَحِّدينَ ؛ وَ الشِّرْكُ نارٌ يُحْرِقُ جَميعَ حَسَناتِ الْمُشْرِكينَ - وَ السَّلامُ . « 1 »\r\n« به اسم الله رحمن رحيم . توحيد نور است ؛ و شرك آتش است . توحيد مىسوزاند جميع زشتيهاى موحّدين را ؛ و شرك آتش است كه مىسوزاند جميع خوبيهاى مشركين را و السّلام » )\r\n\r\nنصّ عبارت محيى الدّين عربى بر امام زمان طبق عقيدهء شيعهء اماميّه\r\nو از جمله مطالب واردهء در « فتوحات » كه براى حضرت آقا حاج سيّد هاشم معجب بود ، عبارت او در باب 366 بود كه راجع به حضرت امام زمان عَجّل الله تعالَى فرجَه الشّريف مىباشد . ايشان كراراً اين عبارت را ميخواندند و از يكايك فقراتش دليل بر صحّت طَويَّت شيخ مىآوردند . و ما در اينجا براى مزيد اطّلاع ، آن عبارت را بنا بر نقل شيخ الفقهاء و المتكلّمين ، بهاء الملّة و الدّين ، شيخ بهاء الدّين عاملى أعلَى الله مقامَه در كتاب « أربعين » خود ، در خاتمهء حديث سى و ششم ، مىآوريم ؛ چرا كه او نيز از كنايات آن عبارت ، بر تشيّع وى تفطّن جسته است . و عين عبارت شيخ بهاء الدّين اينست :\r\nخاتِمَةٌ : إنَّهُ لَيُعْجِبُنى كَلامٌ فى هذَا الْمَقامِ لِلشَّيْخِ الْعارِفِ الْكامِلِ\r\n\r\n\r\n","description":"","footnote":"\r\n( 1 ) در كتاب « تذكرة الاولياء » ص 320 ، باب 35 ، طبع صفى على شاه ، در ترجمهء احوال يحيى معاذ رازى از وى حكايت نموده است كه : « توحيد نور است ؛ و شرك نار است . نور توحيد جملهء سيّئات موحّدان را بسوزاند ؛ و نار شرك جملهء حسنات مشركان را خاكستر گرداند . »\r\n","page_name":" 313 ","page_number":353},
  {"content":"\r\n\r\nالشَّيْخِ مُحْيى الدّينِ بْنِ عَرَبىٍّ أوْرَدَهُ فى كِتابِهِ : « الْفُتوحاتِ الْمَكّيَّةِ » قالَ رحمةُ اللهِ عليهِ فى الْبابِ الثَّلاثِمِائَةٍ وَ السِّتِّ وَ السِّتّينَ مِنَ الكِتابِ المَذكور :\r\nإنَّ لِلَّهِ خَليفَةً يَخْرُجُ ؛ مِن عِتْرَةِ رَسولِ اللهِ صَلَّى اللهُ عَلَيهِ ( وَ ءَالِهِ ) و سَلَّمَ ، مِن وُلْدِ فاطِمَةَ ( عَلَيْها السّلامُ ) ، يُواطِىُ اسْمُهُ اسْمَ رَسولِ اللهِ صَلَّى اللهُ عَلَيْهِ ( وَ ءَالِهِ ) و سَلَّمَ . جَدُّهُ الْحُسَيْنُ بْنُ عَلىِّ بْنِ أبى طالبٍ ( عَلَيهِ السّلامُ ) ، يُبايَعُ بَيْنَ الرُّكْنِ وَ الْمَقامِ . يُشْبِهُ رَسولَ اللهِ صَلَّى اللهُ عَلَيْهِ ( وَ ءَالِهِ ) وَ سَلَّمَ فى الْخَلْقِ بِفَتْحِ الْخاءِ وَ يَنْزِلُ عَنهُ فى الخُلْقِ بِضَمِّ الْخاءِ .\r\nأسْعَدُ النّاسِ بِهِ أهْلُ الْكوفَةِ . يَعيشُ خَمْساً أوْ سَبْعاً أوْ تِسْعا .\r\nيَضَعُ الْجِزْيَةَ . وَ يَدْعو إلَى اللهِ بِالسَّيْفِ . وَ يَرْفَعُ الْمَذاهِبَ عَنِ الارْضِ . فَلا يَبْقَى إلّا الدّينُ الْخالِصُ .\r\nأعْدآؤُهُ مُقَلِّدَةُ العُلَماءِ أهْلِ الاجْتِهادِ ، لِما يَرَوْنَهُ يَحْكُمُ بِخِلافِ ما ذَهَبَ إلَيْهِ أئِمَّتُهُمْ ؛ فَيَدْخُلونَ كُرْهاً تَحْتَ حُكْمِهِ خَوْفاً مِن سَيْفِهِ .\r\nيَفْرَحُ بِهِ عامَّةُ الْمُسْلِمينَ أكْثَرَ مِن خَواصِّهِمْ . يُبايِعُهُ الْعارِفونَ بِاللهِ مِن أهْلِ الْحَقائِقِ عَن شُهودٍ وَ كَشْفٍ بِتَعْريفٍ إلَهىٍّ .\r\nلَهُ رِجالٌ إلَهيّونَ يُقيمونَ دَعْوَتَهُ وَ يَنْصُرونَهُ . وَ لَوْ لا أنَّ السَّيْفَ بِيَدِهِ لَافْتَى الْفُقَهآءُ بِقَتْلِهِ . وَ لَكِنَّ اللهَ يُظْهِرُهُ بِالسَّيْفِ وَ الْكَرَمِ ؛ فَيَطْمَعونَ وَ يَخافونَ . وَ يَقْبَلونَ حُكْمَهُ مِن غَيْرِ إيمانٍ وَ يُضْمِرونَ خِلافَهُ وَ يَعْتَقِدونَ فيهِ إذا حَكَمَ فيهِمْ بِغَيْرِ مَذْهَبِ أئِمَّتِهِمْ أنَّهُ عَلَى ضَلالٍ فى ذلِكَ . لِانَّهُمْ يَعْتَقِدونَ أنَّ أهْلَ الاجْتِهادِ وَ زَمانَهُ قَدِ انْقَطَعَ وَ ما بَقىَ مُجْتَهِدٌ فى الْعالَمِ ؛ وَ أنَّ اللهَ لا يوجِدُ بَعْدَ أئِمَّتِهِمْ أحَدًا لَهُ دَرَجَةُ الاجْتِهادِ .\r\nوَ أمّا مَن يَدَّعى التَّعْريفَ الإلَهىَّ بِالاحْكامِ الشَّرْعيَّةِ فَهُوَ عِندَهُم\r\n\r\n","description":"","footnote":"","page_name":" 314 ","page_number":354},
  {"content":"\r\n\r\nمَجْنونٌ فاسِدُ الْخَيالِ - انتهى كلامُه . « 1 »\r\nفَتَأَمَّلْهُ بِعَيْنِ الْبَصيرَةِ ، وَ تَناوَلْهُ بِيَدٍ غَيْرِ قَصيرَةٍ ؛ خُصوصاً قَوْلَهُ : إنَّ لِلَّهِ خَليفَةً ، وَ قَوْلَهُ : أسْعَدُ النّاسِ بِهِ أهْلُ الْكوفَةِ ، وَ قَوْلَهُ : أعْدآؤُهُ مُقَلِّدَةُ الْعُلَماءِ أهْلِ الاجْتِهادِ ، وَ قَوْلَهُ : لِانَّهُمْ يَعْتَقِدونَ أنَّ أهْلَ الاجْتِهادِ وَ زَمانَهُ قَدِ انْقَطَعَ - إلَى ءَاخِرِ كَلامِه ؛ عَسَى أنْ تَطَّلِعَ عَلَى مَرامِهِ ، وَ اللهُ وَلىُّ التَّوْفيقِ . « 2 »\r\n« خاتمه : حقّاً و حقيقةً مرا به شگفت در مىآورد در اين مقام گفتارى كه شيخ عارف كامل محيى الدّين بن عربى در كتاب « فتوحات مكّيّه » اش آورده است . وى در باب سيصد و شصت و ششم از اين كتاب ميگويد :\r\nخداوند خليفه‌اى دارد كه خروج مىكند . وى از عترت رسول الله از پسران فاطمه مىباشد كه نامش با نام رسول الله مطابقت دارد . جدّ او حسين بن علىّ بن أبى طالب است . مردم با او در ميان ركن و مقام بيعت مىنمايند . در خِلقتش با رسول خدا صلّى الله عليه و آله و سلّم شباهت دارد ، و در خُلقش از او پائين‌تر است .\r\n\r\n\r\n","description":"","footnote":"\r\n( 1 ) عين اين عبارت را مرحوم شهيد قاضى نور الله شوشترى در « مجالس المؤمنين » طبع سنگى ، مجلس 6 ، ص 281 در شرح حال محيى الدّين از وى نقل كرده است .\r\n( 2 ) « أربعين » شيخ بهائى ، طبع سنگى ، ص 312 و 313 ؛ و « شرح مناقب » طبع سنگى ، ص 31 تا ص 34 بنقل از « اربعين » . و عبد الوهّاب شعرانى در كتاب « اليَواقيتُ و الجواهر » از طبع مكتبهء مصطفى البابى الحلبى ( سنهء 1378 ) در ج 2 ، ص 143 در المبحثُ الخامسُ و السّتّونَ فى بيانِ أنَّ جَميعَ أشْراطِ السّاعةِ الّتى أخبَرَنا بها الشّارعُ حقٌّ لا بدَّ أنْ تقعَ كُلُّها قَبلَ قيامِ السّاعةِ ، داستان حضرت مهدى را كه فرزند بلافصل حضرت امام حسن عسكرى است با شمردن يك يك اجداد آن حضرت را تا أمير المؤمنين و فاطمهء زهراء سلام الله عليهم أجمعين و زمان تولّدش را در سنهء 255 و مقدار عمرش را تا زمان كتابت « اليواقيت » و وزراء و خصوصيّاتش را مفصّلًا ذكر نموده است ، از ص 142 تا ص 145 ، و مطالب آن متّخذ از مطالب شيخ محيى الدّين عربى در « فتوحات » است .\r\n","page_name":" 315 ","page_number":355},
  {"content":"\r\n\r\nسعادتمندترين مردم كه از وجودش بهرمند مىشوند اهل كوفه مىباشند . او پنج سال يا هفت سال يا نه سال زندگى مىكند .\r\nاو جزيه و خراج را از كفّار ذمّى برميدارد ؛ و مردم را با شمشير به خدا فرا مىخواند ؛ و تمام مذهبها را از روى زمين بر مىاندازد ؛ بنابراين غير از دين خالص چيز ديگرى باقى نمىماند ) دشمنان او مردمى هستند كه از علمائى كه فقط آنان را مجتهد ميدانسته‌اند تقليد مىكنند ، چون مىبينند كه او بر خلاف رأى و فتواى ائمّهء آنها حكم و فتوى ميدهد ؛ بنابراين از روى كراهت فرمان او را مىپذيرند از ترس شمشير او .\r\nعامّهء مسلمانان بيشتر از خواصّ آنها به او خوشنود و مسرور ميگردند . از ميان اهل حقائق ، عارفين به خدا از روى مشاهدهء باطنى و كشف قلبى كه بواسطهء شناسائى خداوندى صورت ميگيرد با او بيعت مىنمايند .\r\nاو مُعينان و ياورانى دارد كه رجال الهى هستند . ايشان دعوت او را بر پا ميدارند و او را نصرت و يارى مىنمايند . و اگر هر آينه شمشير بر كفَش نبود ، فقهاء فتوى به كشتنش ميدادند ؛ و ليكن خداوند ظهور او را با كرم و با بخشش و ايضاً با شمشير و قهر توأم فرموده است ؛ فلهذا هم از روى طمع به كرم او ، و هم از روى خوف از شمشير او حُكمش را بدون آنكه بدان ايمان داشته باشند قبول مىكنند ، و امّا در دل خلافش را نيّت دارند . و چون او بر خلاف مذاهب ائمّه شان حكم ميدهد ، دربارهء او معتقدند كه او در اين حكم در گمراهى است . به جهت آنكه ايشان اعتقاد دارند كه : هم صاحبان اجتهاد و هم زمان اجتهاد سپرى شده است ، و در عالَم ، ديگر مجتهدى نمىتواند بوده باشد ، و خداوند پس از ائمّهء آنها كسى را كه داراى مرتبهء اجتهاد باشد به وجود نمىآورد .\r\nو امّا كسى كه از روى عرفان الهى و شناخت خداوندى ادّعاى أحكام\r\n\r\n","description":"","footnote":"","page_name":" 316 ","page_number":356},
  {"content":"\r\n\r\nشرعيّه را بنمايد ، وى در نزد آنان مجنون و فاسد الخيال است . ( در اينجا كلام محيى الدّين پايان مىپذيرد ، و شيخ بهائى كه ناقل اين مطالب از او بود ميفرمايد : )\r\nتو در اين مطالبِ محيى الدّين با چشم بصيرت تأمّل كن ، و با دست بلند و دراز - نه كوتاه و قصير - آن را بگير ، مخصوصاً گفتار او را كه : خداوند خليفه‌اى دارد ، و گفتار او را كه : سعادتمندترين مردم به او اهل كوفه هستند ، و گفتار او را كه : دشمنان او مقلّدين علمائى هستند كه آنها اجتهاد را در خود منحصر نموده‌اند ، و گفتار او را كه : به جهت آنكه ايشان معتقدند كه صاحبان اجتهاد و زمان اجتهاد منقضى شده است - تا آخر گفتار او را ؛ اميد است كه بر مرام و مقصودش و بر عقيده و مذهبش دست يا بى ، و خداوند است كه صاحب و مالك توفيق بخشيدن است . » « 1 »\r\n\r\n\r\n","description":"","footnote":"\r\n( 1 ) شارح « مناقب » محيى الدّين در اينجا گويد : حاصل مقصود ، اظهار عقيدهء صحيحه است بر وجود حضرت قائم عجّل الله تعالى فرجه . و وجه دلالت اين عبارت بر تشيّع وى چنانچه شيخنا البهائى قدّس سرّه تعرّض نموده‌اند به چندين جهت است :\r\nيكى آنكه در آغاز عبارت گويد : إنّ لِلّه خَليفةً يخرُج - اه ؛ يعنى براى خداوند تعالى شأنه خليفهء موجودى است كه بعد از اين ظهور خواهد كرد ، و اين عقيدت به خلاف كفّار و سنّيان است ؛ چه آنها اگرچه بر ظهور مهدى موعود معترفند ولى حىّ موجود دانستن مهدى از خصائص جماعت اماميّه است .\r\nو ديگر آنكه گويد : و أسعدُ النّاسِ به أهلُ الكوفَة ، و اين عقيدت نيز از مختصّات طائفهء اثنا عشريّه است كه گويند : آفتاب امامت حضرت قائم از مكّهء معظّمه طلوع نموده از آنجا مستقيماً تشريف فرماى كوفه خواهند شد ، و بعد از تملّك كوفه و اطاعت كوفيان ، لشكر به سائر بلاد خواهند فرستاد .\r\nو ديگر آنكه جميع تشنيعاتى كه در اين عبارت بر جماعت فقها نموده تماماً محصور است بر حالت فقيهان جماعت و پيروان آنها ، چنانچه تصريحاً گويد : لانّهم يَعتقدونَ أنّ أهلَ الاجتهادِ و زمانَه قد انقَطَع ؛ يعنى بعد از ظهور آن حضرت فقهاى جماعت ، ايمان واقعى بدان حضرت نياورده ، طريق مخاصمت پيمايند ؛ چه ميگويند : بعد از ائمّهء اربعه : محمّد بن\r\n","page_name":" 317 ","page_number":357},
  {"content":"\r\n\r\nأقول : آنچه را كه مرحوم شيخ بهاء الدّين عامِلى در اينجا ذكر كرده‌اند ، در « فتوحات مكّيّه » ج 3 ، باب 366 ، ص 327 ( از طبع دار الكتب العربيّة الكبرى - مصر كه چهار جلدى است ) تا عبارت : يُقيمونَ دَعْوَتَهُ وَ يَنْصُرونَهُ موجود مىباشد ، و بقيّهء عبارات مذكوره در ص 336 از همين باب ، از سطر 7 تا 13 بطور پراكنده ذكر شده است . بنابراين ، مطالب شيخ بهاء الدّين بدين صورت كامل ، ملتقَطاتى است از كلام محيى الدّين در همهء اين باب .\r\nنكتهء ديگر آنكه : در همه جا ، يعنى در طبع 6 جلدى « فتوحات » طبع بولاق و حتّى در « يواقيت » شَعرانى ، نام حضرت مهدىّ را كه ذكر نموده است او را از اولاد حسين بن علىّ بن أبى طالب شمرده است و گفته است : وَ جَدُّهُ الحُسَين . و امّا در طبع چهار جلدى دار الكتب العربيّه آن را حسن بن علىّ بن أبى طالب طبع نموده است ؛ و واضح است كه اين اشتباه مطبعه‌اى بوده است .\r\n\r\nمحيى الدّين در « فتوحات » عمل به رأى و قياس را به شدّت محكوم مىكند\r\nاين عبارت شيخ محيى الدّين را بسيارى از أعلام شيعه دليل بر تشيّع وى گرفته‌اند . زيرا كه عين معتقدات شيعه است . أضِفْ إلَى ذلك مطالب ديگرى كه در « فتوحات » راجع به قياس آمده است كه او ميگويد : ما ابداً عمل به قياس نمىكنيم .\r\nأقول : در ميان عامّه كسى كه ابداً به قياس عمل نكند يافت نمىشود . أبو حنيفه سراپاى فتاوايش قياس است . محيى الدّين عربى بر حسب ظاهر مالكى مذهب بوده است « 1 » ، و مالك هم عمل به قياس مىكند البتّه كمتر از\r\n\r\n\r\n","description":"","footnote":"\r\n- نُعْمان أبو حنيفه و مالك بن أنس و أحمد بن حنبل و محمّد بن إدريس شافعى طرق اجتهاد بكلّى مسدود است و هر فتوائى كه به خلاف آراءِ اين فقهاءِ اربعه صادر شود مردود ، و أحكام الهيّهء حضرت حجّت را كه مخالف آن مجعولات است نامشروع شمارند ، و تعريفات الهيّه را كه به غير از طريق اجتهاد ظاهرى است محال انگارند . ( « شرح مناقب » ص 34 تا ص 36 )\r\n( 1 ) مرحوم حاجى نورى قدّس سرّه در كتاب « نجم ثاقب » طبع سنگى ، باب هفتم ،\r\n","page_name":" 318 ","page_number":358},
  {"content":"\r\n\r\nأبو حنيفه . فقط از ميان عامّه كسى كه در عدم عمل به قياس به شيعه از همه نزديكتر مىباشد شافعى است ؛ او تقريباً همان تنقيح مناط قطعى را كه ما حجّت ميدانيم او نيز حجّت ميداند ، و عمل به قياس نمىكند ، گرچه او هم در مبانى فقهىاش با شيعه تفاوت دارد .\r\nحضرت آقا حاج سيّد هاشم نيز اين جملهء محيى الدّين را تمجيد مىنمودند كه ميگويد : وَ أمّا الْقياسُ فَلا أقولُ بِهِ ، وَ لا اقَلِّدُ فيهِ جُمْلَةً واحِدَةً . « و امّا قياس ، پس من رأى بر طبق آن نميدهم ، و يكسره و بطور كلّى در اين مسأله تقليد نمىكنم . »\r\n\r\nدليل محدّث نيشابورى بر تشيّع محيى الدّين ، إبطال عمل به رأى و قياس است\r\nملّا سيّد صالح خلخالى موسوى كه از مبرّزين شاگردان آقا سيّد ميرزا أبو الحسن جِلْوة إصفهانى است در كتاب خود به نام « شرح مناقب محيى الدّين بن عربى » شرحى از محدّث نيشابورى در تشيّع محيى الدّين آورده و در آنجا ذكر كرده است كه وى از جمله أدلّهء بر تشيّع محيى الدّين را مخالفت با قياس دانسته است ؛ و عبارت شارح اين است :\r\n« و از جمله دلايلى كه محدّث نيشابورى در صراحت در تشيّع وى حكايت نمايد ، اين عبارت است : . . .\r\nفما ثَمَّةَ شارِعٌ إلّا اللهُ . قالَ اللهُ تَعالَى لِنَبيِّهِ :  لِتَحْكُمَ بَيْنَ النَّاسِ بِما أَراكَ اللَّهُ  « 1 » ، وَ لَمْ يَقُلْ لَهُ بِما رَأَيْتَ . بَلْ عاتَبَهُ سُبْحانَهُ لِما حَرَّمَ عَلَى نَفْسِهِ بِالْيَمينِ فى قِصَّةِ عائِشَةَ وَ حَفْصَةَ بِقَوْلِهِ جَلَّ وَ عَلَا :\r\n\r\n\r\n","description":"","footnote":"\r\n( 1 ) قسمتى از آيه 105 ، از سورهء 4 : النّساء :  إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَ لا تَكُنْ لِلْخائِنِينَ خَصِيماً  .\r\n","page_name":" 319 ","page_number":359},
  {"content":"\r\n\r\n  يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ   . « 1 »\r\nوَ كانَ هَذا مِمّا أرَتْهُ نَفْسُهُ . فَلَوْ كانَ هذَا الدّينُ بِالرَّأْىِ لَكانَ رَأْىُ النَّبىِّ أوْلَى مِن رَأْىِ مَن لَيْسَ بِمَعْصومٍ . - إلَى أنْ قالَ فى بابٍ ءَاخَرَ مِنهُ :\r\nلا يَجوزُ أنْ يُدانَ اللهُ بِالرَّأْىِ . وَ هُوَ الْقَوْلُ بِغَيْرِ حُجَّةٍ وَ بُرْهانٍ مِن كِتابٍ وَ لا سُنَّةٍ وَ لا إجْماعٍ . وَ أمّا الْقياسُ فَلا أقولُ بِهِ وَ لا أُقَلِّدُ فيهِ جُمْلَةً واحِدةً .\r\nفَما أوْجَبَ اللهُ عَلَيْنا الاخْذَ بِقَوْلِ أحَدٍ غَيْرِ رَسولِ اللهِ صَلَّى اللهُ عَلَيهِ وَ ءَالِه . » « 2 »\r\n« بنابراين در آنجا شارعى غير از خدا نيست . خداوند تعالى به پيغمبرش ميفرمايد : براى اينكه در ميان مردم حكم كنى طبق آنچه را كه خدا به تو نشان داده است ؛ و نگفته است : طبق آنچه را كه خودت ديده‌اى . بلكه خداوند او را در داستان قَسمى كه در قصّهء عائشه و حَفْصه خورد و طبق آن قسم بر خود حرام كرد ، او را مورد عتاب قرار داد بدين كلام : اى پيامبر ! چرا بر خود حرام نمودى چيزى را كه خدا بر تو حلال كرده است ؟ ! تو ميخواهى طبق دلخواه زنهايت عمل كنى !\r\nو اين موضوع از آن چيزهائى بود كه رأى خود پيغمبر بر آن قرار گرفته بود . بناءً على هذا اگر بنياد دين استوار بر عمل به رأى باشد ، تحقيقاً رأى پيغمبر أولى است از رأى كسى كه داراى مقام عصمت نيست .\r\nمحيى الدّين مطلب را در اينجا ادامه ميدهد « 3 » تا اينكه در باب ديگرى\r\n\r\n\r\n","description":"","footnote":"\r\n( 1 ) قسمتى از آيه 1 ، از سورهء 66 : التّحريم\r\n( 2 ) « شرح مناقب محيى الدّين » ص 29 و 30 ؛ « روضات الجنّات » طبع سنگى ، ج 4 ، ص 195 نقلًا عن المحدِّث النيسابورىّ فى رِجاله الكَبير .\r\n( 3 ) « فتوحات مكّيّه » طبع دار الكتب العربيّه ، ج 3 ، ص 68 تا ص 72 ، باب 318 ، و\r\n","page_name":" 320 ","page_number":360},
  {"content":"\r\n\r\nميگويد :\r\nجائز نيست كه دين خدا را بر اساس رأى قرار داد . چرا كه رأى عبارت است از گفتار بدون حجّت و برهان و پشتوانه‌اى از كتاب و يا سنّت و يا اجماع . و امّا عمل به قياس را من نمىپذيرم ، و در اين مسأله بطور كلّى تقليد نمىكنم و\r\n\r\n\r\n","description":"","footnote":"\r\n- عنوان باب اين است : فى مَعرِفَةِ مَنزِلِ نَسخِ الشّريعةِ المحمّديَّةِ و غَيرِ المحمّديَّةِ بِالاغراضِ النَّفسيَّةِ عافانا اللهُ و إيّاكُم مِن ذلِكَ بِمَنِّه .\r\nو ما خوانندگان عزيز خصوصاً طلّاب را به مطالعهء اين باب دعوت مىكنيم . زيرا مطالب بسيار مفيدى طبق آراء شيعه و مكتب جعفرى در عدم صحّت عمل به رأى دارد ؛ و بطور كلّى اثبات مىكند كه : علّت پيدايش عمل به رأى ، متابعت فقهاءِ عامّهء دنياپرست بود كه خواستند طبق أميال خلفاء و حكّام حكم جارى كنند . از جمله ميفرمايد :\r\n« و اعلَمْ أنّهُ لَمّا غلَبَتِ الاهواءُ علَى النُّفوسِ وَ طَلَبتِ العلماءُ المَراتِبَ عِندَ المُلوكِ ، تَركوا المَحَجَّةَ الْبَيضاءَ وَ جَنَحوا إلَى التَّأويلاتِ البَعيدةِ لِيَمشوا أغراضَ المُلوكِ فيما لَهُم فيهِ هَوى نَفْسٍ ، لِيَستَنِدوا فى ذلكَ إلَى أمرٍ شَرعىٍّ ؛ مَع كَونِ الفَقيهِ رُبَّما لا يَعتَقدُ ذلكَ و يُفْتى بِه .\r\nو قَدْ رَأينا مِنهُم جماعَةً علَى هذا مِن قُضاتِهِم و فُقَهائِهِم . و لقد أخْبَرَنى المَلِكُ الظّاهرُ غازى ابْنُ المَلِكِ النّاصرِ صَلاحُ الدّين يوسفُ بنُ أيّوبَ و قَد وَقعَ بَينى وَ بَينَه فى مثلِ هذا كَلامٌ ، فَنادَى بِمَملوكٍ و قالَ : جِئْنى بِالحَرْمَدانِ . فَقُلتُ لَه : ما شَأنُ الحَرْمَدانِ ؟ ! قالَ : أنتَ تُنكِرُ عَلى ما يُجرَى فى بَلَدى و مَمْلكَتى مِنَ المُنكَراتِ وَ الظُّلم ، وَ أنا و اللهِ أعتَقِدُ مثلَ ما تَعتَقدُ أنتَ فيهِ مِن أنّ ذلكَ كُلَّه مُنْكَرٌ ، وَ لَكِن و اللهِ يا سَيِّدى ، ما مِنهُ مُنكَرٌ إلّا بِفَتوَى فَقيهٍ و خَطِّ يَدِه عِندى بِجَواز ذلكَ ، فَعَليهِم لَعنةُ الله . و لَقد أفتانى فَقيهٌ هو فُلانٌ - و عيَّنَ لى أفْضلَ فقيهٍ عِندَه فى بَلَدِه فى الدّينِ و التَّقشُّفِ - بأنّه لا يَجِبُ علَىَّ صَومُ شَهرِ رَمضانَ هذا بِعَيْنِه ، بِل الواجبُ علَىَّ شهرٌ فى السَّنةِ و الاخْتيارُ لى فيه أىَّ شَهرٍ شِئتُ مِن شُهور السَّنةِ ! قالَ السّلطانُ : فَلَعَنْتُه فى باطنى و لَم اظهِرْ له ذلكَ و هو فُلانٌ ، و سَمّاهُ لى رَحِم اللهُ جَميعَهُم .\r\nفلْتَعْلَمْ أنّ الشّيطانَ قد مكَّنه اللهُ مِن حَضْرَةِ الخَيالِ و جَعَل له سُلطاناً فيها ؛ فإذا رَأَى الفَقيهَ يَميلُ إلَى هَوًى يَعرِفُ أنّه يَرْدَى عِندَ اللهِ ، زَيَّن له سوءَ عَمَله بِتأويلٍ غريبٍ يُمَهِّدُ له فيه وَجهاً يُحَسِّنُه فى نَظَرِه و يقولُ له : إنّ الصَّدْرَ الاوّلَ قد دانوا اللهَ بالرّأْىِ و قاس العُلماءُ فى الاحكامِ و اسْتَنبَطوا العِلَلَ لِلاشْيآءِ و طَرَّدوها و حكَموا فى المَسكوتِ عنه بما حَكموا به فى المَنْصوصِ علَيه لِلعِلَّة الجامعَةِ بَينهما ؛ و العلَّةُ مِنِ استِنْباطِه . فإذا مَهَّد لَه هذِه السَّبيلَ جَنَحَ إلَى نَيلِ هَواهُ و شَهْوَتِه بِوَجهٍ شَرعىٍّ فى زَعْمه ، فَلا يزالُ هكذا فِعْلُه فى كُلِّ ما لَه أو لِسُلطانِه فيه هوَى نفْسٍ ؛ و يَرُدّ الأحاديثَ النّبويّة » . - تا آخر آنچه را كه افاده نموده است ؛ و الحقّ خوب فرموده است .\r\n","page_name":" 321 ","page_number":361},
  {"content":"\r\n\r\nبا تمام مذاهب مخالفت دارم . . . »\r\nدر اينجا شارح گويد : « و امّا دلالت اين عبارت بر تشيّع وى چنانچه محدّث نيشابورى تصوّر نموده اين است كه : علماء تسنّن در اجراى احكام شرعيّه ، دليل قياس را در مقابل كتاب و سنّت و اجماع ، برهان مستقلّ دانسته ، عمل بر مقتضاى آن را مُتّبَع شمارند . ازآنجائىكه عقيدهء شيخ مخالف اعتقاد علماءِ جماعت بوده ، بر اين معنى انكار بليغ آورده ميگويد : عمل نمودن بر رأى خود بدون دليل شرعى اگر جائز بود ، براى حضرت ختمى مرتبت كه منزلت و مقام عصمت داشت مجوَّز مىشد ، با آنكه رأى شريف آن حضرت مسلّماً از احتمال زَلَّت معصوم است ؛ خداى تعالى وى را در متابعت رأى خود به خطاب   يا أَيُّهَا النَّبِيُّ لِمَ تُحَرِّمُ   ( اى پيغمبر ! چرا حرام ميكنى ؟ ) عتاب فرمود .\r\nپس در اين صورت متابعت قياس كه در واقع رأى بدون دليل است ، أحدى را مجوَّز نخواهد بود . « 1 »\r\n\r\nدلائلى كه علماء بر تشيّع محيى الدّين ذكر نموده‌اند\r\nبالجمله ، بسيارى از علماى اعلام قائل به تشيّع محيى الدّين هستند ، و به طرق عديده‌اى اثبات اين مطلب را مىنمايند .\r\nملّا سيّد صالح موسوى خلخالى قدّس سرُّه كه وى تقريباً مقدّمهء كتاب « شرح مناقب » خود را بدين موضوع اختصاص داده است بيان مفصّل و نيكوئى دارد ؛ جناب وى ميگويد : محيى الدّين در شهر رمضان المبارك سنهء 560 در مدينهء مُرسيه كه از مدائن شرقيّهء جزائر اندلس است متولّد شد « 2 » و در دهم رمضان سنهء 638 رحلت كرد « 3 » ، و در ظاهر « 4 » دمشق كه معروف به صالحيّه است به خاك\r\n\r\n\r\n","description":"","footnote":"\r\n( 1 ) « شرح مناقب محيى الدّين » طبع سنگى ، به ترتيب ص 30 و 31 ، و ص 12\r\n( 2 ) « شرح مناقب محيى الدّين » طبع سنگى ، به ترتيب ص 30 و 31 ، و ص 12\r\n( 3 ) قاضى نور الله تسترى در كتاب « مجالس المؤمنين » مجلس ششم در شرح احوال محيى الدّين ، ص 284 گويد : ولادت شيخ محيى الدّين در هيجدهم رمضان سنهء ستّين و خمسمائة بوده و فوت او شب جمعه بيست و دوّم ربيع الآخر سنهء ثمان و ستّمائة ( و ثلاثين )\r\n","page_name":" 322 ","page_number":362},
  {"content":"\r\n\r\nسپرده شد .\r\nملّا صالح از استادش مرحوم حكيم جلوه حكايت مىكند كه او گفته است : در زمانى كه ملّاى رومى صاحب « مثنوى » در سر تربت شيخ مشغول رياضت و استفاضات روحانيّه بوده است ، اين شعر را گفته است :\r\n اندر جبل صالحه كانى است ز گوهر * زان است كه ما غرقهء درياى دمشقيم « 1 » \r\nمحيى الدّين « فتوحات مكّيّه » را در مكّه نوشت ، و سپس به دمشق آمد ؛ و جمعى از روساى مشايخ طريقت نيز مانند شيخ سَعد الدّين حَمَوىّ ، و شيخ عثمان رومى ، و أوحد الدّين كرمانى ، و جلال الدين محمّد رومى صاحب « مثنوى » در آن اوقات شهر دمشق را مقرّ اقامت نموده ، با شيخ كامل ، جليس خلوت و أنيس وحدت بودند .\r\nكتاب « فُصوصُ الحِكَم » را كه از كتب نفيسهء اوست ، در روزگار اقامت دمشق حسب‌الامر حضرت ختمى مرتبت صلواتُ الله و سلامه عليه به نظم تأليف درآورد . « 2 »\r\nاشخاصى مانند ابن فَهْد حِلّى و شيخ بَهائى و محقّق فيض كاشانى و مرحوم مجلسى اوّل و قاضى نور الله تُسْتَرى و محدّث نيشابورى و غير اينها ، پاى مردى در اثبات تشيّع وى فشارند . « 3 »\r\n« و فاضل معاصر در كتاب « رَوضات » گويد : مُحَمّدُ بْنُ علىٍّ الْمَغْرِبىُّ الْحاتِمىُّ الإشْبيلىُّ الانْدُلُسىُّ ثُمَّ الْمَكّىُّ ثُمَّ الدِّمَشْقىُّ الْمُلَقَّبُ مُحْيى الدّينِ ابْنِ العَرَبىِّ ، كانَ مِن أركانِ سِلسِلَةِ العُرَفاءِ وَ أقطابِ أربابِ المُكاشَفَةِ\r\n\r\n\r\n","description":"","footnote":"\r\n- مىباشد .\r\nيعنى خارج شهر دمشق ؛ ظاهِرُ البَلَدِ : خارجُهُ .\r\n( 1 ) « شرح مناقب محيى الدّين » طبع سنگى ، به ترتيب ص 61 ، و ص 16 تا 18 ، و ص 24\r\n( 2 ) « شرح مناقب محيى الدّين » طبع سنگى ، به ترتيب ص 61 ، و ص 16 تا 18 ، و ص 24\r\n( 3 ) « شرح مناقب محيى الدّين » طبع سنگى ، به ترتيب ص 61 ، و ص 16 تا 18 ، و ص 24\r\n","page_name":" 323 ","page_number":363},
  {"content":"\r\n\r\nوَ الصَّفاءِ مُماثِلًا وَ مُعاصِراً لِلشَّيْخِ عَبْدِ الْقادِرِ الْحَسَنىِّ الْجيلانىِّ الْمُشْتَهِرِ قَبرُهُ بِبَغدادَ ، بَل جَماعَةٍ اخْرَى مِن كِبارِ هذِهِ الطّائِفَةِ المُنْتَشِرِ ذِكْرُهُمْ فى الْبِلادِ ؛ إلّا أنَّ الْقآئِلَ بِكَوْنِهِ مِن جُمْلَةِ الشّيعَةِ الإماميَّةِ بَيْنَ هذِهِ الطّائِفَةِ مَوجودٌ بِخِلافِ اولَئِكَ الجُنود . » « 1 »\r\n« و محدّث نيشابورى در كتاب « رجال كبير » خود گويد : . . . ظاهِرُ تَصانيفِهِ علَى مَذْهَبِ الْعامَّةِ لِانَّهُ كانَ فى زَمَنٍ شَديدٍ ، وَ قَد أخْرَجْنا عِباراتِهِ النّاصَّةَ علَى خَصائِصِ مَذهَبِ الإماميَّةِ الإثْنَا عَشَريَّةِ فى كِتابِ « ميزانِ التَّمْييزِ فى الْعِلْمِ العَزيزِ » - انتهى . » « 2 »\r\nو محدّث سيّد جزائرى بعد از نقل عبارت مذكورهء او دربارهء صاحب الزّمان از « فتوحات » گويد : « وَ هُوَ كَلامٌ أنيقٌ بَل رُبَّما لاحَ مِنهُ حُسْنُ الاعْتِقادِ وَ الرَّدُّ علَى أهْلِ الرَّأْىِ وَ الْقياسِ كَأَبى حَنيفَةَ وَ أضْرابِهِ ، وَ لَكِنَّ الظّاهِرَ أنَّهُ كَلامٌ خالٍ عَنِ التَّعَصُّبِ وَ إنْ كانَ صاحِبُهُ مِن أهلِ السُّنَّةِ بِلا كَلامٍ . » « 3 »\r\nصاحب « روضات » اين اشعار را نيز از كتاب « وصايا » ى او روايت نموده و به وى مستند داشته :\r\n وَصَّى الإلَهُ وَ وَصَّتْ رُسْلُهُ فَلِذا * كَانَ التَّأسّى بِهِمْ مِن أفْضَلِ الْعَمَلِ ( 1 )\r\nلَوْ لَا الْوَصيَّةُ كانَ الخَلْقُ فى عَمَهٍ * وَ بِالْوَصيَّةِ دامَ الْمُلْكُ فى الدُّوَلِ ( 2 )\r\nفَاعْمِدْ إلَيْها وَ لا تُهْمِلْ طَريقَتَها * إنَّ الْوَصيَّةَ حُكْمُ اللهِ فى الازَلِ ( 3 ) « 4 » \r\n\r\n\r\n","description":"","footnote":"\r\n( 1 ) « شرح مناقب محيى الدّين » ص 24 تا ص 27 ، و ص 36 و 37 ؛ و « روضات الجنّات » طبع سنگى ، ج 4 ، ص 193 تا ص 195 ، در احوال محيى الدّين\r\n( 2 ) « شرح مناقب محيى الدّين » ص 24 تا ص 27 ، و ص 36 و 37 ؛ و « روضات الجنّات » طبع سنگى ، ج 4 ، ص 193 تا ص 195 ، در احوال محيى الدّين\r\n( 3 ) « شرح مناقب محيى الدّين » ص 24 تا ص 27 ، و ص 36 و 37 ؛ و « روضات الجنّات » طبع سنگى ، ج 4 ، ص 193 تا ص 195 ، در احوال محيى الدّين\r\n( 4 ) اين ابيات كه با بقيّه‌اش مجموعاً 21 بيت است در صدر باب 560 از « فتوحات » است ؛ و آن آخرين باب از اين كتاب است كه در عنوانش ميفرمايد :  بِسْمِ اللَّهِ الرَّحْمنِ الرَّحِيمِ  البابُ الموفى سِتّينَ و خَمْسَمِائةٍ فى وصيَّةٍ حِكَميّةٍ يَنتفِعُ بِها المُريدُ السّالكُ و الواصلُ و مَن وقَفَ عَلَيها إن شاء اللهُ تعالَى . و در طبع دار الكتب العربيّة - مصر ، در ج 4 ، ص 444 آمده است ، و بقيّهء باب كه وصاياى بسيار نافع و كثير الفائدهء او مىباشد تا آخر كتاب را كه ص 561 است استيعاب\r\n","page_name":" 324 ","page_number":364},
  {"content":"\r\n\r\n[ 1 - خداوند وصيّت كرد و پيغمبرانش نيز وصيّت كردند ؛ و بنابر اين اصل ، تأسّى نمودن به آنها از با فضيلت‌ترين اعمال است\r\n2 - اگر وصيّت نبود ، مردم در حيرت و سرگردانى فرو ميرفتند ، و بواسطهء وصيّت است كه حكم و قدرت و سلطنت در دوره‌ها دوام دارد .\r\n3 - بنابراين تو همچنين وصيّت را پيشهء خود ساز ، و از راه و روش آن غفلت مورز ؛ چرا كه وصيّت حكم خداوند است در أزل .\r\nحاصل مقصود آنست كه : خداوند تعالى شأنه در عالم ناسوت براى اجراءِ نواميس إلهيّه بقوله تعالى :  إِنِّي جاعِلٌ فِي الْأَرْضِ خَلِيفَةً  « 1 » تعيين خلافت نمود ، و سائر أنبياءِ مرسلين هر يك براى تكميل و حفظ شريعت خود وصىّ قرار دادند . اگر تَوْصيَت رسم ديرين انبيا نبود ، تمامى مردم گرفتار حيرت و ضلالت بودند .\r\nو اين اشعار آبدار نيز كه نسج خاطر اوست ، كاشف است از حسن ضمير و صفاءِ نيّت وى ؛ زيرا كه عقيدهء علماءِ تسنّن آنست كه تعيين وصىّ بر خدا و پيغمبر لازم نيست . و او از جهت إشعار از حسن طَويّت خود با اين اشعار آبدار ، عقيدهء صافيانهء خود را اظهار نموده و بر مخالفت طريقهء جماعت تعريض آورده است .\r\nقاضى نور الله تُسْتَرى در كتاب « مجالس » شرح حالت او را چنين سرايد : أوْحَدُ الْمُوَحِّدينَ مُحْيى الدّينِ مُحَمّدُ بنُ علىٍّ الْعَرَبىُّ الطّائِىُّ الحاتِمىُّ\r\n\r\n\r\n","description":"","footnote":"\r\n- مىنمايد . و بواسطهء مزيد اهمّيّت اين باب آن را به صورت كتابى مستقلّ طبع نموده‌اند ؛ و براى بار دوّم ، مكتبهء قصيباتى در دمشق در سنهء 1376 هجريّهء قمريّه به عنوان « الوَصايا لِلشّيخ مُحيى الدّينِ بنِ عَرَبىِّ الحاتِمىِّ الطّائِىّ » طبع كرده است ، و اين ابيات در صفحهء اوّل كتاب كه بر حسب شماره گذارى صفحهء چهارم است قرار دارد . و أيضاً در « روضات » ج 4 ، ص 193 از وى حكايت نموده است .\r\n( 1 ) قسمتى از آيه 30 ، از سورهء 2 : البقرة\r\n","page_name":" 325 ","page_number":365},
  {"content":"\r\n\r\nالانْدُلُسىُّ از خاندان فضل و جود بوده ، از حضيض تعلّقات و قيود به اوج إطلاق و شهود صعود نموده . نسبت خرقهء وى به يك واسطه به حضرت خضر على نبيّنا و عليه السّلام ميرسد . و حضرت خضر به موجب تصريح مولانا قطب الدّين انصارى صاحب « المكاتيب » ، خليفهء حضرت علىّ بن الحسين عليه السّلام است .\r\nشيخ أبو الفتوح رازىّ در تفسير اين آيه كه :  قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ  « 1 » روايت نموده كه : حضرت خضر با بعضى از نظر يافتگان درگاه گفته كه : من از مواليان علىّ و از جملهء موكّلان بر شيعهء اويم .\r\nو از بعضى درويشان سلسلهء نور بخشيّه شنيده شد كه : هر يك از مشايخ صوفيّه اظهار ملاقات خضر نمايد ، يا خرقهء خود را به دو منسوب سازد ، فى الحقيقة إخبار از التزام مذهب شيعه نموده ، و إشعار به عقيدهء خود در باب امامت فرموده است .\r\nكلام شيخ در « فتوحات » بر وجهى كه سابقاً مذكور شد ، در اعتقاد او به امامت و وصايت أئمّهء اثنا عشر نسبت به سيّد بشر صلواتُ الله علَيهم صريح است . و در عنوان فَصِّ هارونىّ از كتاب « فُصوص » ايمائى دقيق به حديث مَنْزِلَت فرموده ، و در رسالهء مشهودهء خود ذكر ايمان به امامت خلفا را طىّ نموده ، و اشارات لطيف به وجوب اعتقاد امور واقعه در روز غدير كه از آن جمله تعيين خلافت حضرت امير است فرموده ، تا آنجا كه گفته :\r\nوَ وَقَفَ فى حِجَّةِ وَداعِهِ عَلَى كُلِّ مَن حَضَرَ مِن أتْباعِهِ ، فَخَطَبَ وَ ذَكَّرَ وَ خَوَّفَ وَ حَذَّرَ وَ وَعَدَ وَ أوْعَدَ . - إلَى أنْ قالَ : ثُمَّ قالَ : هَلْ بَلَّغْتُ ؟ ! فَقَالُوا : بَلَّغْتَ يَا رَسُولَ اللهِ ! فَقَالَ : اللَهُمَّ اشْهَدْ !\r\nباز گويد : جناب غوث المتأخّرين سيّد محمّد نور بخش نَوّر اللهُ مرقدَه كه\r\n\r\n\r\n","description":"","footnote":"\r\n( 1 ) صدر آيه 26 ، از سورهء 5 : المائدة\r\n","page_name":" 326 ","page_number":366},
  {"content":"\r\n\r\nجامع علوم ظاهريّه و باطنيّه بود ، تصحيح عقيدهء شيخ را بر وجه أكمل و أتمّ نموده . و اين اشعار را نيز كه در طريقهء موالات اهل بيت اطهار است قاضى تسترى به وى مستند داشته :\r\n رَأيْتُ وَلائِى ءَالَ طه وَسيلَةً * لِارْغِمَ أهْلَ الْبُعْدِ يورِثُنى الْقُرْبَى ( 1 )\r\nفَما طَلَب الْمَبْعوثُ أجْرًا عَلَى الْهُدَى * بِتَبْليغِهِ إلّا الْمَوَدَّةَ فِى الْقُرْبَى ( 2 ) « 1 » \r\n[ 1 - براى به خاك ماليدن مردم دور از ولايت ، من ولاى خودم را به آل طه وسيله‌اى ديدم كه براى من نزديكى بيافريند .\r\n2 - چرا كه پيامبر مبعوث مزدى را در برابر هدايتش كه با تبليغش صورت گرفت ، درخواست ننمود مگر مودّت به ذوى القرباى خود را 
  ] .\r\n\r\nدلالت « فَصُّ حِكْمَةٍ إماميَّةٍ فى كَلِمَةٍ هارونيَّةٍ » بر تشيّع محيى الدّين\r\nمُطَرّزِ أوراق گويد : عبارت فَصِّ هارونىّ كه قاضى تُسْتَر از اشارات آن عبارت ، بشارت تشيّع داده اين است : فَصُّ حِكْمَةٍ إماميَّةٍ فى كَلِمَةٍ هارونيَّةٍ .\r\nتفهيم إشعار اين عبارت بر حديث منزله ، شرح مبسوطى لازم دارد . بايد دانست كه : حديث منزله از أحاديث مستفيضه و در نزد بعضى ، از أخبار متواتره است . هر يك از جماعت شيعى و سنّى آن حديث شريف را بر وجه مخصوصى روايت نموده‌اند .\r\nجمال الدّين يوسف كه سبط أبو الفرج جَوْزى و از فضلاى اهل سنّت و جماعت است ، از أحمد بن حنبل كه يكى از ائمّهء اربعهء آن جماعت است ،\r\n\r\n\r\n","description":"","footnote":"\r\n( 1 ) تمام مطالب منقوله از قاضى نور الله ، در « روضات الجنّات » طبع سنگى ، ج 4 ، ص 195 و 196 وارد است . و دربارهء خصوص اين دو بيت ، مرحوم قاضى نور الله در مجلس ششم از « مجالس المؤمنين » ص 281 گويد : و از أشعار جناب شيخ كه در مدائح آل طه واقع شده اين دو بيت در كتاب « الإحياء » مسطور است .\r\n","page_name":" 327 ","page_number":367},
  {"content":"\r\n\r\nبدين‌سان روايت نمايد :\r\nقَالَ : ءَاخَى رَسُولُ اللهِ بَيْنَ الْمُهَاجِرِينَ وَ الانْصَارِ . فَبَكَى عَلِىٌّ عَلَيْهِ السَّلَامُ . قَالَ رَسُولُ اللهِ مَا يُبْكِيكَ ؟ !\r\nفَقَالَ : لَمْ تُوَاخِ بَيْنِى وَ بَيْنَ أَحَدٍ !\r\nفَقَالَ : إنَّمَا ادَّخَرْتُكَ لِنَفْسِى ؛ ثُمَّ قَالَ لِعَلِىٍّ : أَنْتَ مِنِّى بِمَنْزِلَةِ هارُونَ مِنْ مُوسَى !\r\n( « رسول خدا صلّى الله عليه و آله در ميان مهاجرين و أنصار عقد اخوّت برقرار نمود . در اين حال علىّ عليه السّلام گريست . رسول خدا فرمود : سبب گريه‌ات چيست ! ؟ گفت : براى آنكه ميان من و ميان كسى عقد اخوّت برقرار ننمودى ! رسول اكرم فرمود : من تو را براى خودم ذخيره نمودم ؛ و سپس به علىّ گفت : نسبت تو با من مانند نسبت هارون است با موسى ! » 
  ]\r\nو محمّد بن ( محمّد بن ) نُعْمان معروف به شيخ مُفيد أعلَى اللهُ تعالى مقامَه كه به ابن المُعَلّم مشهور است ، اين حديث شريف را در كتاب « ارشاد » چنين حكايت نموده گويد : در هنگامهء غزوهء تبوك كه حضرت رسول صلّى الله عليه و آله أمير المؤمنين على عليه السّلام را در مدينهء منوّره بر جاى خود به خلافت و نيابت باز گذاشت ، و در آن أثنا بواسطهء إرجافى كه از ارباب غَرَض و منافقين يثرب به ظهور رسيد ، آن حضرت به تعاقب رسول برخاست و به موكب همايون رسالت ملحق شد ، و معروض داشت :\r\nيَا رَسُولَ اللهِ ! إنَّ الْمُنَافِقِينَ يَزْعُمُونَ أَنَّكَ إنَّمَا خَلَّفْتَنِى مَقْتًا وَ اسْتِثْقَالًا !\r\nفَقَالَ لَهُ النَّبِىُّ : ارْجِعْ يَا أَخِى إلَى مَكَانِكَ ! فَإنَّ الْمَدِينَةَ لَا تَصْلَحُ إلَّا بِى أَوْ بِكَ . فَأَنْتَ خَليفَتِى فِى أَهْلِ بَيْتِى وَ دَارِ هِجْرَتِى وَ قَوْسِى « 1 » ! أَ مَا تَرْضَى\r\n\r\n\r\n","description":"","footnote":"\r\n( 1 ) در « إرشاد » شيخ مفيد « قَوْمى » آمده است . و بنابراين معناى آن چنين مىشود : تو جانشين من و خليفهء من مىباشى در اهل بيت من و در خانهء هجرت من و در قوم من .\r\n","page_name":" 328 ","page_number":368},
  {"content":"\r\n\r\nأَنْ تَكُونَ مِنِّى بِمَنْزِلَةِ هارونَ مِنْ مُوسَى إلَّا أَنَّهُ لَا نَبِىَّ بَعْدِى ؟ !\r\n[ « اى رسول خدا ! منافقين چنين گمان دارند كه : تو كه مرا بجاى گذاشتى ، از روى آن بود كه مورد غضب و نفرت تو واقع شدم ، و تحمّل من براى تو سنگين بود !\r\nرسول خدا به او گفت : اى برادرم به سوى منزلت برگرد ! چرا كه مدينه را نشايد مگر آنكه يا من و يا تو در آن بايد بوده باشد . بنابراين تو جانشين و خليفهء من مىباشى در اهل بيت من ، و در خانهء هجرت من ، و در جائى كه قوّت آن به منزلهء قوس كمان من است . آيا تو راضى ندارى كه نسبتت با من ، مِثل منزلهء هارون باشد با موسى به جز آنكه پيامبرى پس از من نيست ؟ ! » 
  ]\r\nبالجمله ، روساى علماى اماميّه رضوانُ الله عليهم أجمعين از اين حديث شريف بر خلافت آن حضرت برهان قاطعى استخراج نموده ، گويند : تمامى منزلتهاى هارونى به قرينهء عموم مَنْزِلَه و وجود استثناء نبوّت ، به مقتضاى اين حديث متواتر ، براى حضرت أمير ثابت است ؛ و من‌جملهء آن منزلتها ، خلافت وى بوده براى حضرت موسى . پس حضرت أمير نيز از روى ميزان عمومى اين حديث داراى خلافت بلافصل محمّدى باشد كَما فى هارونَ لِموسَى . »\r\nتا آنكه فرمايد : « چون اين مقدّمات معلوم شد گوئيم : ازآنجائىكه شيخ عارف را هواى تشيّع بر سر بوده ، از اين عبارت دو گونه بشارت از حديث منزلة داده :\r\nيكى آنكه : ايهامى در ظاهر عبارت نصب نموده ، بطورى كه ممكن است از ظاهر عبارت بطور ايهام چنين قصد شود كه : حكمت طائفهء اماميّه ، در كَلِمهء هارونيّه است كه حديث منزلة و لفظ اخْلُفْنِى باشد .\r\nو ديگر آنكه : به جهت مخالفت علماى جماعت از انكار خلافت هارونى كه عقيدهء آن جماعت است استكشاف نموده ، مقام هارونى را صريحاً با لفظ\r\n\r\n","description":"","footnote":"","page_name":" 329 ","page_number":369},
  {"content":"\r\n\r\nامامت عبارت آورد ، و از مخالفت آن جماعت مبالات نكرد .\r\nو نيز قاضى تسترى در شرح حالت حضرت سلمان فارسى اين عبارت را كه دليل حسن طويّت شيخ است از « فتوحات » وى روايت نمايد :\r\nهذا شَهادَةٌ مِنَ النَّبىِّ لِسَلْمانَ الْفارِسىِّ بِالطَّهارَةِ وَ حِفْظِ الآلِ « 1 » ، حَيْثُ قالَ فيهِ رَسولُ اللهِ : سَلْمَانُ مِنَّا أَهْلَ الْبَيْت ؛ وَ شَهِدَ اللهُ لَهُم بِالتَّطْهيرِ وَ ذَهابِ الرِّجْسِ عَنهُمْ . وَ إذا كانَ لا يُضافُ إلَيْهِم إلّا مُطَهَّرٌ مُقَدَّسٌ وَ حَصَلَتْ لَهُ الْعِنايَةُ الإلَهيَّةِ بِمُجَرَّدِ الإضافَةِ ، فَما ظَنُّكَ بِأهْلِ الْبَيْتِ فى نُفوسِهِمْ وَ هُمُ الْمُطَهَّرونَ بَل عَيْنُ الطَّهارَةِ ؟ ! « 2 »\r\n[ « اين شهادت و گواهى است از رسول خدا راجع به سلمان فارسى به طهارت او و به محفوظ بودن معنى آل در او ، آنجائى كه دربارهء او فرمود : سلمان از ما اهل بيت است . و چون ميدانيم كه خداوند دربارهء اهل بيت شهادت به تطهير و از ميان رفتن رجس و پليدى را داده است ، و أيضاً چون نمىتواند با اهل بيت نسبت پيدا كند مگر وجود مطهَّر و مقدّس ( پاك و پاكيزه شده ) و به مجرّد نسبت با اهل بيت اين عنايت الهيّه براى سلمان پيدا شده است ، بنابراين گمان تو چه خواهد بود دربارهء خود اهل بيت كه نفوسشان مطهّر بلكه عين طهارت است ؟ ! » 
  ]\r\nبالجمله اگرچه از أمثال اين‌گونه عبارات با وجود كلمات متضافرهء ديگرى كه مرجّح سنّيّت اوست ، اثبات تشيّع وى مشكل است ؛ ولى بعد از ملاحظهء تضاعيف اين عبارات كه دفاتر و تصانيف او به آنها مملوّ و مشحون است ، يقين عادى حاصل مىشود به اينكه : ضمير وى را از محبّت آن ارواح مقدّسه سرورى بوده ، و قلب سليمش از مشكوة انوار طاهره اكتساب نورى نموده ؛ چنانچه اين\r\n\r\n\r\n","description":"","footnote":"\r\n( 1 ) در نسخهء « فتوحات » و « مجالس » وَ الحِفظِ الإلهىِّ وَ العِصْمةِ آمده است . ( م )\r\n( 2 ) « مجالس المؤمنين » مجلس سوّم ، ص 89 ؛ « فتوحات » ج 1 ، باب 29 ، ص 196\r\n","page_name":" 330 ","page_number":370},
  {"content":"\r\n\r\n« مناقب أئمّهء إثنى عشريّه » را جمعى از نتائج خاطر او شمرده « 1 » و آن تصنيف شريف را بر سلامت ارادت وى آيت محكم دانسته و بر قوّت ايمان او برهان أعظم گرفته‌اند . « 2 » »\r\n\r\nمطالب محيى الدّين در فَصّ داودىّ و در فصّ إسحقىّ\r\nشارح « مناقب » در اينجا مطلب را گسترش ميدهد و شرحى مفصّل دربارهء احوال سالكين در بدايات و نهايات بيان مىكند تا ميرسد به اينجا كه ميفرمايد :\r\nچنانچه محيى الدّين خود در فَصِّ داوُدىّ گويد :\r\nوَ لِلَّهِ فى الارْضِ خَلائِفُ عَنِ اللهِ هُمُ الرُّسُلُ . وَ أمّا الْخِلافَةُ الْيَوْمَ ، فَعَنِ الرُّسُلِ لا عَنِ اللهِ ، فَإنَّهُمْ لا يَحْكُمونَ إلّا بِما شَرَعَ لَهُمُ الرَّسولُ وَ لا يَخْرُجونَ عَن ذلِكَ . غَيْرَ أنَّ هُنا دَقيقَةً لا يَعْلَمُها إلّا أمْثالُنا ؛ وَ ذلِكَ فى أخْذِ ما يَحْكُمونَ بِهِ عَمّا هُوَ شَرْعٌ لِلرَّسولِ .\r\nفَقَدْ يَظْهَرُ مِنَ الْخَليفَةِ ما يُخالِفُ حَديثاً ما مِنَ الْحُكْمِ فَيُتَخَيَّلُ أنَّهُ\r\n\r\n\r\n","description":"","footnote":"\r\n( 1 ) مرحوم علّامه استاذنا المكرّم شيخ آقا بزرگ طهرانى قدَّس الله سرَّه در « الذّريعة » ج 13 ، ص 261 گويد : « شرح دوازده امام ، مِن إنشآءِ مُحيى الدّينِ بنِ العربىِّ » لِلحكيم المعاصِر السّيّدِ صالِحِ الخَلخالىِّ المتَوفَّى فى سَنهءِ 1306 ه تِلميذِ الحكيمِ الْميرزا أبى الحَسَن جِلوه . ذكر فى « المآثِر و الآثار » أنّه ألّفه لِمحمّد حَسَن خان صَنيعِ الدَّولةِ ثمّ اعتِمادِ السَّلطنةِ . وَ هوَ فارسىٌّ كَما ذَكَره فى « دانشمندان آذربايجان » وَ قد طبع بِطهران .\r\nو در « الذّريعة » ج 8 ، ص 269 ، تحت رقم 1139 گويد :\r\n« « دوازده إمام » يُنسَب إلى مُحيى الدّينِ بنِ العربىِّ أبى عَبد اللهِ محمّدِ بنِ علىِّ بنِ مُحمَّدِ الطّائىِّ الاندلُسىِّ المكّىِّ الشّامى المَدفونِ بِصالحيّة دِمَشْقٍ فى سَنة 638 . »\r\nو در « الذّريعة » ج 22 ، ص 317 و 318 گويد : « « المَناقبُ » مرَّ بِعنوانِ « دوازده إمام » مَنسوباً إلَى مُحيى الدّينِ بنِ العربىِّ ، وَ لعلَّهُ مِن إنشآءِ الْعَيانىِّ الخَفْرىِّ المَذْكورِ فى ج 9 ، ص 777 .\r\nو در « الذّريعة » ج 9 ، ص 777 گويد : عَيانىٌّ خَفْرىٌّ ، هُو محمَّدُ بنُ محمود الشّيرازىّ المتخلّص : عيانىّ ، الملقّب : دَهدار ؛ صاحِبُ « خُلاصةِ التَّرجمان » الّذى ألَّفه 1013 . »\r\n( 2 ) « شرح مناقب » طبع سنگى ، ص 37 تا ص 48\r\n","page_name":" 331 ","page_number":371},
  {"content":"\r\n\r\nمِنَ الاجْتِهادِ ؛ وَ لَيْسَ كَذَلِكَ ، وَ إنَّما هذا الإمامُ لَمْ يَثْبُتْ عِندَهُ مِن جَهَةِ الْكَشْفِ ذلِكَ الْخَبَرُ عَنِ النَّبىِّ ، وَ لَوْ ثَبَتَ لَحَكَمَ بِهِ ؛ وَ إنْ كانَ الطَّريقُ فيهِ الْعَدْلَ عَنِ الْعَدْلِ ، فَما هُوَ بِمَعْصومٍ مِنَ الْوَهْمِ وَ لا مِنَ النَّقْلِ عَلَى الْمَعْنَى ؛ فَمِثْلُ هَذا يَقَعُ مِنَ الْخَليفَةِ الْيَوْمَ\r\n[ « و خداوند براى خود خليفگانى در روى زمين دارد كه عبارتند از پيغمبران ، و امّا امروزه خلافت مردم ، از پيغمبران است نه از خداوند ؛ چرا كه اين خليفگان حكم نمىكنند مگر به آنچه را كه رسول الله براى ايشان تشريع نموده است ، و از اين دائره پا فراتر نمىگذارند . مگر آنكه در اينجا نكتهء باريكى است كه هيچكس آن را نميداند مگر كسانى كه مثل و نظير ما باشند ؛ و آن در كيفيّت بدست آوردن حكمى است كه مىنمايند از آنچه را كه شريعت رسول معيّن نموده است .\r\nبناءً على هذا گاهى از خليفه ظاهر مىشود حكمى كه بر حسب ظاهر با حديث مخالفت دارد ، آنگاه چنين تصوّر مىشود كه اين حكم ناشى از اجتهاد اوست ؛ درحالىكه اين‌طور نيست ، بلكه از اين باب است كه اين امام از جهت كشف باطنى خود برايش مضمون آن حديث از پيغمبر ثابت نشده است ، و اگر ثابت شده بود تحقيقاً بر طبق آن حكم مىنمود .\r\nو اگرچه طريق ثبوت آن خبر در حديث ، خبر شخص عادلى بوده است از عادل ديگرى ، امّا ميدانيم كه آن عادل ، معصوم از اشتباه و خطا نيست و چه بسا در نقل به معنى دچار سهو و خطا گردد .\r\nبنابراين ، مثل اين نوع احكام از خليفه در امروز واقع مىشود . » 
  ]\r\nو نيز در فَصّ اسحقىّ گويد :\r\n فَمَنْ شَهِدَ الامْرَ الَّذى قَدْ شَهِدْتُهُ * يَقولُ بِقَوْلى فى خِفاءٍ وَ إعْلانِ ( 1 ) \r\n\r\n","description":"","footnote":"","page_name":" 332 ","page_number":372},
  {"content":"\r\n\r\n وَ لا تَلْتَفِتْ قَوْلًا يُخالِفُ قَوْلَنا * وَ لا تَبْذُرِ السَّمْراءَ « 1 » فى أرْضِ عُمْيانِ ( 2 ) \r\n[ 1 - پس هر كس كه مشاهده كند آن حقيقتى را كه من مشاهده نمودم ، در آشكار و در پنهان طبق گفتار من گفتارش را قرار ميدهد .\r\n2 - و تو هيچگاه به گفتارى كه مخالف گفتار ما باشد التفات مكن ، و گندم را در زمين لم يَزْرَع و غير حاصلخيز كوردلان مپاش ) ! 
  ]\r\n\r\nكلام صدر المتألّهين در « مفاتيح الغيب » دربارهء احكام مجذوبين\r\nچنانچه حاصل اين تقرير را صدر الحكماءِ و المتألّهين صدر الدّين شيرازى در موارد متعدّده ذكر نموده ؛ از آن جمله در كتاب « مفاتيح » گويد :\r\nفَالْواجِبُ عَلَى الطّالِبِ الْمُسْتَرْشِدِ اتِّباعُ عُلَماءِ الظّاهِرِ فى الْعِباداتِ وَ مُتابَعَةُ الاوْلياءِ فى السَّيْرِ وَ السُّلوكِ ، لِيُفْتَحَ لَهُ أبْوابُ الْغَيْبِ .\r\nوَ عِندَ هذا الفَتْحِ يَجِبُ لَهُ الْعَمَلُ بِمُقْتَضَى عِلْمِ الظّاهِرِ وَ الْباطِنِ مَهْما أمْكَنَ . وَ إنْ لَمْ يُمْكِنِ الْجَمْعُ بَيْنَهُما ، فَما دامَ لَمْ يَكُنْ مَغْلوباً لِحُكْمِ الْوارِدَةِ وَ الْحالِ أيْضًا يَجِبُ عَلَيْهِ اتِّباعُ الْعِلْمِ الظّاهِرِ ، وَ إنْ كانَ مَغْلوباً لِحالِهِ بِحَيْثُ يَخْرُجُ عَن مَقامِ التَّكْليفِ فَيَعْمَلُ بِمُقْتَضَى حالِهِ ، لِكَوْنِهِ فى حُكْمِ الْمَجْذوبينَ .\r\nوَ كَذَلِكَ الْعُلَماءُ الرّاسِخونَ ؛ فَإنَّهُمْ فى الظّاهِرِ مُتابِعونَ لِلْفُقَهاءِ الْمُجْتَهِدينَ ، وَ أمّا فى الْباطِنِ فَلا يَلْزَمُ لَهُمُ الاتِّباعُ ، لِشُهودِهِمُ الامْرَ عَلَى ما فى نَفْسِهِ .\r\nفَإذا كانَ إجْماعُ عُلَماءِ الظّاهرِ فِى أمْرٍ ، مُخالِفَ مُقْتَضَى الْكَشْفِ الصَّحيحِ الْمُوافِقِ لِلْكَشْفِ الصَّريحِ النَّبَوىِّ وَ الفَتْحِ الْمُصْطَفَوىّ ، لا يَكونُ حُجَّةً عَلَيْهِمْ .\r\n\r\n\r\n","description":"","footnote":"\r\n( 1 ) سَمْراء : گندم .\r\n","page_name":" 333 ","page_number":373},
  {"content":"\r\n\r\nفَلَوْ خالَفَ فى عَمَلِ نَفْسِهِ مَن لَهُ الْمُشاهَدَةُ وَ الْكَشْفُ إجْماعَ مَن لَيْسَ لَهُ ذلِكَ ، لا يَكونُ مَلوماً فى الْمُخالَفَةِ وَ لا خارِجاً عَنِ الشَّريعَةِ ، لِاخْذِهِ ذلِكَ عَنْ باطِنِ الرَّسولِ وَ باطِنِ الْكِتابِ وَ السُّنَّةِ - انتهَى .\r\n[ « بنا بر آنچه گفته شد ، بر جويندهء راه رشد و ارتقاء واجب است كه در عبادات از علماى ظاهر پيروى نمايد و در سير و سلوك از اولياى خدا متابعت كند ، تا ابواب غيب براى او گشوده گردد .\r\n\r\nبراى اولياى عالى رتبه ، امكان دارد احكام را از باطن رسول الله و كتاب و سنّت اخذ نمايند\r\nو چون براى وى درهائى از غيب گشوده شد ، بايد تا سرحدّ امكان عمل به مقتضاى ظاهر أحكام و به مقتضاى باطنِ كشف شده بنمايد . و اگر براى او جمع ميان عمل به ظاهر و باطن امكان نداشت ، پس تا هنگامى كه آن حال باطنى و آن واردهء ملكوتى بر حال اين سالك غلبه پيدا ننموده ، باز واجب است بر او از علم ظاهر پيروى كند ؛ و اگر آن وارده و حال باطن غلبه پيدا كرد و سالك را مغلوب نمود بطورى كه از مقام تكليف بيرون برد ، در اين صورت بايد به مقتضاى حالش عمل كند ؛ چرا كه وى در حكم مجذوبين است ( كه جذبهء الهيّه آنان را فرا گرفته و از اراده و اختيار خارج نموده است ) .\r\nو عالمان راسخ نيز همين گونه‌اند ؛ زيرا آنان در ظاهر پيرو فقيهان مجتهدند ، ولى در باطن لازم نيست كه از آنان پيروى كنند ، زيرا خودشان مطلب را آن‌گونه كه در واقع هست شهود مىكنند .\r\nپس براى چنين كسانى اگر اجماع و اتّفاق علماى ظاهر در امرى از امور ، با كشف صحيح - كه موافق است با كشف صريح كه از ناحيهء رسول الله براى او حاصل شده و گشايش و فتحى كه از باطن مقام نبوّت به او رسيده است - مخالفت داشت ، آن اجماع براى ايشان حجّت نيست .\r\nبنابراين ، اگر براى او در عمل خودش طبق مشاهده و كشفش مخالفتى با اجماع كسانى كه داراى مشاهده و كشف نيستند پيدا شد ، نبايد مورد ملامت\r\n\r\n","description":"","footnote":"","page_name":" 334 ","page_number":374},
  {"content":"\r\n\r\nقرار گيرد ، و نبايد او را خارج از شريعت دانست . زيرا كه چنين شخصى آن حكم را از باطن رسول و از باطن كتاب و سنّت اخذ نموده است » - تمام شد كلام صدر المتألّهين . » 
  ]\r\nولى وصول بدين مرتبه حاصل نمىشود مگر براى نادر از عرفا و أوحدىِّ از ناس ؛ چنانچه شيخ الرّئيس حسين بن عبد الله بن سينا گويد :\r\n ز منزلات هوس گر برون نهى گامى * نزول در حرم كبريا توانى كرد\r\nوليك اين عملِ رهروان چالاك است * تو نازنين جهانى كجا توانى كرد \r\nبالجمله چون اين‌گونه اشخاص خود را صاحب مقامات مكاشفه ميدانند ، تمامى احكام خود را طبق مشاهدات خويش قرار ميدهند . از اين جهت بعضى از متتبّعين كتب آنها ، جمله‌اى از احكام اين اشخاص را موافق قواعد شيعه يافته ، حكم بر تشيّع آنها مىنمايند ، و جمعى ، احكام ديگر را كه مطابق قوانين اهل جماعت است ملاحظه نموده آنها را در جرگهء علماءِ سنّت و جماعت شمارند ، و پاره‌اى از اشخاص كه اختلاف مدارك اين احكام را مشاهدت نموده ، پاره‌اى از آنها را مطابق سنّى و جمله‌اى از آن احكام را مطابق شيعه يافته و از علّت و منشأ آن اختلافات خبردار نگشته‌اند ، بدين واسطه نسبت تجرّد و ترديد در مذهب و عدم استقلال در رأى واحد بدين اشخاص ميدهند . « 1 » »\r\nشارح « مناقب » از سيّد استاد : سيّد ميرزا ابو الحسن جلوه نقل كرده است كه او گفته است : از جمله اشخاصى كه در باب تشيّع شيخ اقدام بليغ داشته‌اند ، قاضى سعيد سيّد قمّى بوده كه در كتاب « شرح أربعين » خود كلماتى را كه صريح در تشيّع شيخ است از كتاب « فتوحات مكّيّه » التقاط نموده و در آنجا مندرج ساخته است . « 2 » »\r\n\r\n\r\n","description":"","footnote":"\r\n( 1 ) « شرح مناقب » ص 57 تا ص 61 ؛ و ص 62\r\n( 2 ) « شرح مناقب » ص 57 تا ص 61 ؛ و ص 62\r\n","page_name":" 335 ","page_number":375},
  {"content":"\r\n\r\n\r\nگفتار محيى الدّين در فصّ داودىّ ، طبق عقيدهء سنّت است\r\nأقول : محيى الدّين در « فُصوص الحكم » در فَصّ داودى عبارتى دارد كه مفادش عدم تنصيص رسول الله به خلافت أحدى بعد از خودش مىباشد . او ميگويد :\r\n« وَ كَذَلِكَ أخْذُ الْخَليفَةِ عَنِ اللهِ عَيْنُ ما أخَذَهُ مِنْهُ الرَّسولُ . فَنَقولُ فيهِ بِلِسانِ الكَشْفِ : خَليفَةُ اللهِ ، وَ بِلِسانِ الظّاهِرِ : خَليفَةُ رَسولِ اللهِ .\r\nوَ لِهَذا ماتَ رَسولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ وَ ما نَصَّ بِخِلافَتِهِ عَنهُ إلَى أحَدٍ وَ لا عَيَّنَهُ ، لِعِلْمِهِ أنَّ فى امَّتِهِ مَن يَأْخُذُ الْخِلافَةَ عَن رَبِّهِ ؛ فَيَكونُ خَليفَةً عَنِ اللهِ مَعَ الْمُوافَقَةِ فى الْحُكْمِ الْمَشْروعِ . فَلَمّا عَلِمَ ذلِكَ رَسولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ لَمْ يَحْجُرِ « 1 » الامْرَ . « 2 » »\r\n« و همچنين آنچه را كه خليفه از خدا اخذ مىكند ، عين آن چيزى است كه رسول خدا از خدا اخذ كرده است . بنابراين ما با اصطلاح و زبان كشف ميگوئيم : خليفهء خدا ؛ و ليكن با اصطلاح و زبان ظاهر ميگوئيم : خليفهء رسول خدا .\r\nو به همين سبب بود كه رسول خدا صلّى الله عليه و آله و سلّم از دنيا رفت و نصّى از خود براى خلافت پس از خودش براى كسى بجاى نگذاشت ، و خليفه‌اى را تعيين نكرد ؛ به جهت آنكه ميدانست در ميان امّت او كسى هست كه خلافت را از پروردگارش اخذ مىنمايد ؛ و در اين فرض در صورتى كه حكمش موافق حكم مشروع باشد ، او خليفه از جانب خدا مىباشد .\r\nو بر اين اساس چون رسول الله صلّى الله عليه و آله و سلّم اين مطلب را\r\n\r\n\r\n","description":"","footnote":"\r\n( 1 ) حَجَرَه يَحْجُره حجْراً و حجْراناً ( بتثليث الحاء فى المصدرَين ) : مَنَعه . حَجَر علَيه القاضى : مَنَعه عن التّصرّفِ بِمالِه . و - ( حَجْراً و مَحْجَرًا ) علَيه الامرَ : حَرَّمه\r\n( 2 ) « فصوص الحكم » ص 163 ؛ « شرح فُصوص الحكم » قيصرىّ ، طبع سنگى ، ص 372\r\n","page_name":" 336 ","page_number":376},
  {"content":"\r\n\r\nميدانست ، امر ولايت را از كسى منع ننمود . »\r\n\r\nردّ رهبر عظيم انقلاب بر فصّ داودىّ « فُصوص الحِكَم »\r\nرهبر معظّم انقلاب آية الله خمينى أعلَى اللهُ درجتَه در تعليقاتى كه بر « شرح فصوص الحكم » دارند ، بسيار زيبا و دلنشين از اين كلام پاسخ ميدهند كه :\r\n« قَوْلُهُ : وَ ما نَصَّ بِخِلافَتِهِ عَنهُ ؛ الْخِلافَةُ الْمَعْنَويَّةُ الَّتى هىَ عِبارَةٌ عَنِ الْمُكاشَفةِ الْمَعْنَويَّةِ لِلْحَقائِقِ بِالاطِّلاعِ عَلَى عالَمِ الاسْماءِ أوِ الاعْيانِ ، لا يَجِبُ النَّصُّ عَلَيْها . وَ أمّا الْخِلافَةُ الظّاهِرَةُ الَّتى هىَ مِن شئُونِ الإنْباءِ وَ الرِّسالَةِ الَّتى هىَ تَحْتَ الاسْماءِ الْكَوْنيَّةِ ، فَهىَ واجِبٌ إظْهارُها . وَ لِهَذا نَصَّ رَسولُ اللهِ صَلَّى اللهُ عَلَيهِ وَ ءَالِهِ عَلَى الْخُلَفاءِ الظّاهِرَةِ .\r\nوَ الْخِلافَةُ الظّاهِرَةُ كَالنُّبُوَّةِ تَكونُ تَحْتَ الاسْماءِ الْكَوْنيَّةِ . فَكَما يَكونُ النُّبُوَّةُ مِنَ الْمَناصِبِ الإلَهيَّةِ الَّتى مِن ءَاثارِها الاوْلَويَّةُ عَلَى الانْفُسِ وَ الامْوالِ ، فَكَذا الْخِلافَةُ الظّاهِرَةُ ؛ وَ المَنْصَبُ الإلَهىُّ أمْرٌ خَفىٌّ عَلَى الْخَلْقِ لا بُدَّ مِن إظْهارِهِ بالتَّنْصيصِ .\r\nوَ لَعَمْرُ الْحَبيبِ يكونُ التَّنْصيصُ عَلَى الْخِلافَةِ مِن أعْظَمِ الْفَرآئِضِ عَلَى رَسولِ اللهِ صَلَّى اللهُ عَلَيْهِ وَ ءَالِهِ وَ سَلَّمَ . فَإنَّ تَضْييعَ هذا الامْرِ الْخَطيرِ الَّذى بِتَضْييعِهِ يَتَشَتَّتُ أمْرُ الامَّةِ وَ يَخْتَلُّ أساسُ النُّبُوَّةِ وَ يَضْمَحِلُّ ءَاثارُ الشَّريعَةِ ، مِن أقْبَحِ الْقَبآئِحِ الَّتى لا يَرْضَى أحَدٌ أنْ يَنْسِبَها إلَى أوْسَطِ النّاسِ فَضْلًا عَن نَبىٍّ مُكَرَّمٍ وَ رَسولٍ مُعَظَّمٍ . نَعوذُ بِاللهِ مِن شُرورِ أنْفُسِنا . تَدَبَّرْ ! « 1 » »\r\n« خلافت معنويّه كه عبارت است از مكاشفهء معنويّهء حقائق بواسطهء اطّلاع پيدا كردن بر عالم اسماء يا اعيان ، واجب نيست كه براى معرّفى آن تصريح و نَصّى به عمل آيد . و امّا خلافت ظاهريّه كه از لوازم و شئون نبوّت خداوندى و رسالتى است كه در تحت أسماء كونيّه واقع است ، واجب است كه آن را اظهار و\r\n\r\n\r\n","description":"","footnote":"\r\n( 1 ) « تعليقاتٌ على شرح فصوص الحكم و مصباح الانس » لسماحة ءَاية اللهِ العُظمَى الخمينىّ ، نشر مؤسّسهء پاسدار اسلام ، ص 196 و 197\r\n","page_name":" 337 ","page_number":377},
  {"content":"\r\n\r\nمعرّفى نمود . و بر اين اصل است كه رسول خدا صلّى الله عليه و آله براى معرّفى و شناساندن خلفاءِ ظاهريّه تصريح و تنصيص به عمل آورد .\r\nو خلافت ظاهريّه همچون اصل نبوّت است كه در تحت أسماءِ كونيّه واقع مىباشد . بنابراين ، همچنان كه نبوّت از مناصب الهيّه‌اى است كه از آثارش اولويّت بر نفوس و اموال است ، همينطور است خلافت ظاهريّه . و منصب الهى امرى است پنهان از افكار و انديشهء مردم ، و گريز و گزيرى نيست مگر آنكه با تصريح و تنصيص آن را اظهار و تعريف نمود .\r\nو سوگند به جان دوست كه تنصيص بر خلافت از عظيم‌ترين فرائض و واجبات است بر رسول اكرم صلّى الله عليه و آله و سلّم ، به علّت آنكه تضييع و إهمال در اين امر خطيرى كه با تضييع آن ، امر امّت متشتّت و متفرّق ميگردد و اساس نبوّت اختلال مىپذيرد و آثار شريعت مضمحلّ مىشود ، از زشت‌ترين أعمال زشتى است كه هيچكس راضى نيست آن را به يكى از مردمان عامّى و متوسّط الدِّراية نسبت دهد ، تا چه رسد نسبت آن را به پيامبرى ذو المَجْد و الكَرَم و رسولى بزرگ داشته شده . ما پناه مىبريم به خدا از شرهائى كه از نفوسمان بر مىخيزد . در اين گفتار تدبّر و تأمّل بنما ! »\r\nأقول : كتب محيى الدّين گرچه مشحون است از مناقب اهل بيت عليهم السّلام همچون كتاب « مُحاضَرَةُ الأبرارِ و مُسامَرَةُ الاخيار » ، ولى اساس مطالبش بر اصول اهل سنّت است ، همچون همين فَصّ داودى كه ذكر شد ؛ و امّا در « فتوحات مكّيّه » كه آن را در مكّه تأليف نموده است چيزى كه موافق اصول اهل سنّت باشد نيست . و چون به دمشق هجرت نموده است كتاب « فصوص الحكم » را در آنجا به رشتهء تأليف در آورده است .\r\nقاضى نور الله تسترى ميگويد : چون در شام تقيّه شديد بود و كسى جرأت دم زدن از تشيّع را نداشت ، لهذا شيخ مجبور بوده است كه ولاى خود را\r\n\r\n","description":"","footnote":"","page_name":" 338 ","page_number":378},
  {"content":"\r\n\r\nكتمان نمايد و در كتب خود بر طريق عامّه سير نمايد .\r\nاو در كتاب « مجالس المؤمنين » شرح حال شيخ را بطور مبسوط ذكر نموده است ، تا آنكه ميگويد :\r\n« سيّد محمّد نور بخش نَوّر اللهُ مرقدَه كه جامع علوم ظاهرى و باطنى بود ، تزكيهء عقيدهء شيخ بر وجه أتمّ نموده و در بعضى از مكاتيب مشهورهء خود فرموده كه : شيخ محيى الدّين در إخفاى محبّت آدم أولياء : علىّ مرتضى عليه السّلام معذور بوده ؛ چرا كه مملكت جاى متعصّبان است ، و شيخ را دشمنان بسيار بودند كه قصد قتل وى داشتند . »\r\nتا آنكه ميگويد : و شيخ علاء الدّولهء سمنانى با يبوست فقاهتى كه ميدانى ، در بسيارى از حواشى « فتوحات » به بزرگى حضرت شيخ اعتراف نموده خطاب به وى نوشته كه : « أيُّهَا الصِّدّيقُ ، وَ أيُّها الْمُقَرَّبُ ، وَ أيُّها الْوَلىُّ ، وَ أيُّها الْعارِفُ الْحَقّانىُّ !\r\nامّا او را در آن معنى كه حضرت حقّ را وجود مطلق گفته تخطئه كرده ، وَ لَيْسَ هَذا أوَّلَ قارورَةٍ كُسِرَتْ فى الإسْلامِ ؛ چه بسيارى از علماى شام نيز تكفير و تضليل شيخ محيى الدّين كرده‌اند . »\r\nو مطلب را قاضى شهيد دنبال مىكند تا اينكه ميگويد :\r\n« اين تقيّه و خوف از اهل سنّت است ، و ايشان از غايت تعصّب و ضلالت ، كافر حربىِ متظاهر به فسق را حامى و پشت و پناهند و با شيعهء متّقى تا كشتن و سوختن همراهند ، به غايتى كه اگر در ولايت شام كه محلّ هجوم بنى اميّهء شوم و تابعان رسوم ايشان بوده و همچنين در ماوراء النّهر كه در زمان آن فراعنه مفتوح گرديده و از احكام مبتدعه و رسوم مخترعهء آن قوم به ايشان رسيده ، اگر كافرى گويد : محمّد رسول خدا نيست متعرّض او نمىشوند ؛ و اگر مسلمانى گويد : علىّ ولىّ خداست او را به رفض منسوب مىسازند و در معرض\r\n\r\n","description":"","footnote":"","page_name":" 339 ","page_number":379},
  {"content":"\r\n\r\nقتل و سوختن مىاندازند ؛ تا آنكه خود بهاء الدّين نَقْشْبَند را كه « شيخى » را به خيال و تزوير به خود بسته وَلىّ خدا ميگويند ، و استمداد بركات از باطن تيرهء او ميجويند .\r\nو مؤيّد اينست آنكه : أبو بكر بيهقى در كتابى كه در مناقب شافعى تأليف كرده آورده كه به امام شافعى گفتند كه : جماعتى صبر نمىكنند بر شنيدن صفتى يا فضيلتى كه تو ذكر ميكنى در شأن اهل البيت ، و هرگاه شنيدند كه كسى از اين مقوله چيزى ذكر مىكند ميگويند : تجاوز كنيد از اين ، كه اين حديث روافض است . امام شافعى در آن‌وقت اين ابيات انشاء نمود : شِعرٌ :\r\n إذا فى مَجْلِسٍ نَذْكُرْ عَليًّا * وَ سِبْطَيْهِ وَ فاطِمَةَ الزّكيَّهْ ( 1 )\r\nيُقالُ : تَجاوَزوا يا قَوْمِ * هذا فَهذا مِن حَديثِ الرّافِضيَّهْ ( 2 )\r\nبَرِئْتُ إلَى الْمُهَيْمِنِ مِن اناسٍ * يَرَوْنَ الرَّفْضَ حُبَّ الْفاطِميَّهْ ( 3 ) \r\n[ 1 - چون در محفلى و مجلسى ، ما علىّ را و دو فرزندش را و فاطمهء پاك و عاليمقام را به نيكى ياد كنيم ،\r\n2 - گفته مىشود : اى قوم ! از اين مطلب بگذريد ؛ چرا كه اين گفتار از حديث مردم رافضى مذهب است .\r\n3 - من در پيشگاه خداوندِ مسلِّط و مسَيطِر بر امور ، بيزارى خود را اعلام ميكنم از جماعتى كه خروج از دين را محبّت فاطمه و منتسبين به فاطمه ميدانند 
  ] .\r\n\r\nعامّه كسى را كه مُتعه كند مىكشند ، ولى اگر زنا كند او را رها مىكنند\r\nو مؤيّد اينست آنكه : اگر كسى در بلاد ايشان به زنا و لواط كه در هيچ شريعتى حلال نبوده ، مبادرت نمايد متعرّض نمىشوند ؛ و اگر اقدام به نكاح متعه نمايد كه خدا و رسول آن را حلال كرده و عُمَر خِلافاً عَلَى اللهِ و رَسولِه حكم به حرمت آن نموده ، بواسطهء آنكه فعل آن نزد ايشان علامت رفض تابعيّت خدا و رسول و اهل البيت است در كشتن آن سعى مىنمايند .\r\n\r\n","description":"","footnote":"","page_name":" 340 ","page_number":380},
  {"content":"\r\n\r\nچنان كه شيخ محمّد بن أبى جمهور در بعضى از مؤلّفات خود آورده كه : شخصى از سنّيان در دمشق همسايهء زنى بيوه بود و مشاهده نمود كه مردى غريب همه روزه به خانهء آن زن مىآيد . از او پرسيد كه : وجه آمدن تو به خانهء اين زن چيست ؟ ! گفت : او را نكاح متعه كرده‌ام . چون آن شخص سنّى اين از او شنيد ، عِرْق عصبيّت او به جوش آمده فى الحال او را بگرفت و مو كشان او را به بازار آورد و فرياد كرد كه : بيائيد اى مسلمانان كه رافضى مستحِلّ متعه را گرفته‌ام ؛ و از هر طرف جمعى كثير از سنّيان بر او جمع شدند ، و آن غريب بيچاره را گرفته پيش قاضى بردند .\r\nقاضى پرسيد كه با اين مرد غريب چه‌كار داريد ؟ ! گفتند : ميگويد كه من زنى را كه به همسايهء فلان است به نكاح متعه كرده‌ام .\r\nپس يكى از نائبان قاضى كه در باطن شيعى مذهب بود برخاست و به قاضى گفت كه مرا اذن ميدهيد كه در خلوت از او اقرار بگيرم ؟ ! قاضى او را اذن داد . آنگاه نائب او را به خلوت برده با او گفت كه اگر خلاصى خود را ميخواهى بايد كه پيش قاضى بگوئى كه : من زنا كرده‌ام . و بعد از آن نزد قاضى آمده گفت كه اين مرد غريب ، مظلوم است و آنچه او ميگويد غير آنست كه اين جماعت ميگويند .\r\nپس قاضى صورت حال از آن مرد پرسيد . چون به تعليم نائب اعتراف به زنا نمود ، قاضى او را رها كرد و آن جماعت كه او را آورده بودند دست از او برداشتند و اظهار معذرت نمودند كه ما از او شنيده بوديم كه مىگفت متعه كرده‌ام ، و اگر مىگفت زنا كرده‌ام متعرّض او نمىشديم .\r\nآنگاه آن جماعت متفرّق شدند ، و آن مرد غريب بيچاره بواسطهء اعتراف به زنا از شرّ ايشان خلاصى يافت . وَ لِلَّهِ دَرُّ الْقائِلِ ؛ بَيْتٌ :\r\n زِناؤُكُمُ تَعْفونَ عَنْها وَ مَنْ أتَى * إلَيْكُمْ مِنَ الْمُسْتَمْتِعينَ قَتَلْتُمُ \r\n\r\n","description":"","footnote":"","page_name":" 341 ","page_number":381},
  {"content":"\r\n\r\n[ « زنائى را كه شما انجام ميدهيد مورد عفو قرار ميدهيد ، و كسى كه متعه كند و به سوى شما بيايد او را مىكشيد ! » 
  ]\r\n\r\nعامّه شيعه را به اتّهام رَفْض مىكشند ، ولى كافر و مُلحد را رها مىكنند\r\nو از بعضى ثقات شنيده شده كه در مبادى سلطنت سلطان جلال الدّين محمّد أكبر پادشاه غازى ، چون مخدوم الملك هندى كه مخدوم كُرّهء مروانِ حمار بود ، به كشتن بعضى از آحاد شيعه كه در ملازمت آن پادشاه بود فتوى داد ، تا آنكه مير حبشى تربتى و ميرزا مقيم هَرَوىّ را كشتند ؛ ملّا غَزالى مشهدىّ از مشاهدهء آن حالت خائف و مضطرب شده به خدمت ملّا قاسم كاهى مشهور كه صوفى ملامتى بود و طائفهء جُغْتاى معتقد او بودند رفت و صورت حال را عرض نموده التماس تدبيرى جهت خود ازو نمود .\r\nمولانا قاسم گفت : تدبير آنست كه تو نيز مانند من اظهار شيوهء الحاد كنى تا از ضرر اين طائفه ايمن شوى ! « 1 » »\r\n\r\nمرحوم قاضى ، محيى الدّين و ملّاى رومى را كامل و شيعه ميدانسته‌اند\r\nحضرت آقا حاج سيّد هاشم حدّاد قَدّس الله روحَه ميفرمودند : مرحوم آقا ( آقاى قاضى ) به محيى الدّين عربى و كتاب « فتوحات مكّيّة » وى بسيار توجّه داشتند ، و ميفرموده‌اند : محيى الدّين از كاملين است ، و در « فتوحات » او شواهد و ادلّه‌اى فراوان است كه او شيعه بوده است ؛ و مطالبى كه مناقض با اصول مسلّمهء اهل سنّت است بسيار است .\r\nمحيى الدّين كتاب « فتوحات » را در مكّهء مكرّمه نوشت ، و سپس تمام اوراق آن را بر روى سقف كعبه پهن كرد و گذاشت يك سال بماند تا بواسطهء باريدن باران ، مطالب باطله‌اى اگر در آن است شسته شود و محو گردد ، و حقّ از باطل مشخّص شود . پس از يك سال باريدن بارانهاى پياپى و متناوب ، وقتىكه اوراق گسترده را جمع نمود مشاهده كرد كه حتّى يك كلمه هم از آن شسته نشده\r\n\r\n\r\n","description":"","footnote":"\r\n( 1 ) « مجالسُ المؤمنين » ترجمهء حال محيى الدّين محمّد بن علىٍّ العربىّ الطّائىّ الحاتِمىّ الاندلسىّ ، مجلس ششم ، ص 281 تا ص 283\r\n","page_name":" 342 ","page_number":382},
  {"content":"\r\n\r\nو محو نگرديده است .\r\nو ملّاى رومى را هم عارفى رفيع مرتبه ميدانستند ، و به اشعار وى استشهاد مىنمودند ، و او را از شيعيان خالص أمير المؤمنين عليه السّلام مىشمردند . مرحوم قاضى قائل بودند كه : محال است كسى به مرحلهء كمال برسد و حقيقت ولايت براى او مشهود نگردد . و ميفرموده‌اند :\r\nوصول به توحيد فقط از ولايت است . ولايت و توحيد يك حقيقت مىباشند .\r\nبنابراين بزرگان از معروفين و مشهورين از عرفاء كه اهل سنّت بوده‌اند ، يا تقيّه ميكرده‌اند و در باطن شيعه بوده‌اند ، و يا به كمال نرسيده‌اند .\r\nحضرت آقا حاج سيّد هاشم ميفرمودند : مرحوم قاضى ايضاً يك دوره از « فتوحات مكّيّه » را به زبان تركى داشتند كه بعضاً آن را هم ملاحظه و مطالعه مىنمودند .\r\nحضرت آية الله حاج شيخ عبّاس قوچانى قَدّس الله روحَه ميفرمودند : من هر روز قبل از ظهرها به مدّت دو ساعت به محضر مرحوم قاضى ميرفتم ، و اين ساعتى بود كه جميع شيفتگان و شاگردان ايشان به حضورشان شرفياب مىشدند .\r\nو در اين سنوات اخيره من براى ايشان كتاب « فتوحات » را ميخواندم و ايشان استماع مىنمودند ؛ و أحياناً اگر مردى غريب وارد مىشد ، من از ادامهء قرائت آن خوددارى ميكردم ، و مرحوم قاضى از مطالب ديگر سخن به ميان مىآوردند .\r\n\r\nمقايسه ميان شعر حافظ شيرازى و ابن فارض مصرىّ\r\nمرحوم قاضى ( ره ) حافظ شيرازى را هم عارفى كامل ميدانستند ، و اشعار مختلف او را شرح منازل و مراحل سلوك تفسير ميفرمودند ؛ ولى معتقد بودند كه : ابن فارض كه شاگرد محيى الدّين است از وى اكمل است ؛ و از « ديوان حافظ » و از اشعار ابن فارض در « نَظمُ السُّلوك » ( تائيّهء كبرى ) و غيره بر اين مطلب شواهدى\r\n\r\n","description":"","footnote":"","page_name":" 343 ","page_number":383},
  {"content":"\r\n\r\nذكر مىنموده‌اند . از جمله ميفرموده‌اند : در تمثيل و بيان اصالت عشق و تَيَمان و محبّت خداوندى ، حافظ ميگويد :\r\n عشق تو در وجودم و مهر تو در دلم * با شير اندرون شد و با جان بِه دَر شود « 1 » \r\nو همين محبّت و عشق را ابن فارض بدين عبارت بازگو مىكند كه :\r\n وَ عِنْدِىَ مِنْها نَشْوَةٌ قَبْلَ نَشْأتى * مَعى أبَدًا تَبْقَى وَ إنْ بَلِىَ الْعَظْمُ « 2 » \r\nيعنى « عشق و مستى من از شراب او ، پيش از خلقت و ايجاد من است ؛ و همينطور إلى الأبَد باقى خواهد ماند اگرچه استخوانم بپوسد . »\r\nحافظ ابتداى عشق را بَدْوِ خلقت مادّى و طبيعى گرفته ، و انتهايش را مرگ طبيعى ميداند . امّا ابن فارض ابتدايش را قبل از خلقت ( به هزاران و هزاران سال ) كه تا بى نهايت پس از خلقت باقى خواهد ماند ميداند .\r\nو حقّاً ابن فارض در اين بيت معنى تجرّد از زمان و مكان را براى نفس آدمى ، و ابديّت و ازليّت را براى وى در سير مدارج نزول و صعود ، در اين نكته گنجانيده است كه شعر حافظ بدين ذِروه نرسيده است .\r\nابن فارض در بيت پس از اين بيت ميگويد :\r\n عَلَيْكَ بِها صِرْفًا وَ إنْ شِئْتَ مَزْجَها * فَعَدْلُكَ عَنْ ظَلْمِ الْحَبيبِ هُوَ الظُّلْمُ \r\nظَلْم با فتحهء ظاء به معنى آب دهان است ؛ و معنى اين بيت اين‌طور مىشود :\r\n\r\n\r\n","description":"","footnote":"\r\n( 1 ) « ديوان حافظ » با تصحيح دكتر رشيد عيوضى و دكتر اكبر بهروز ، ص 235\r\n( 2 ) « ديوان ابن فارض » طبع دار صادر - دار بيروت ( سنهء 1382 ) ميميّه ، ص 143 ، سطر 35\r\n","page_name":" 344 ","page_number":384},
  {"content":"\r\n\r\nبر تو باد به ذات و نفس محبوبه ( و عدم تجاوز و تنازل از آن به چيز ديگرى ) و اگر أحياناً خواستى از ذات و نفس او تنازل نمائى و آن ذات صرف و نفس مجرّد و نور را به چيز دگرى مخلوط و ممزوج كنى ، متوجّه باش كه : در اين صورت فقط به آب دهان او تجاوز كن ، و آن را با ذات محبوبه در هم بياميز ! و مبادا غير از آب دهان وى به چيزى غير آن توجّه نمائى كه اين ستمى است بزرگ ؛ بلكه يگانه ظلم و ستم است .\r\nمرحوم قاضى ميفرموده است : مراد از ظَلْمُ الْحَبيب ، آل محمّد عليهم السّلام مىباشند . زيرا كه در اين بيت دعوت به توحيد محض است و استغراق در ذات احديّت و عدم تنازل از آن به هر چيز دگرى كه فرض شود و تصوّر گردد . امّا آل محمّد عليهم السّلام در اين تعبير راقى عرفانى و كنايهء بديعهء سلوكى ، به منزلهء ظَلمُ الحَبيب يعنى آب دهان محبوبه است كه شيرين‌ترين و آرام بخش‌ترين و خوشگوارترين چيز از هر چيزى است ، و از ذات محبوبه گذشته ، هيچ چيز به حلاوت آن نيست ؛ در اين صورت در مقام كثرت و تنازل از آن وحدت حقيقيّه ، فقط به آل محمّد عليهم السّلام تمسّك جو و با آنان بياميز كه در هيچيك از نشت عالم وجود از مُلك و مَلَكوت به مثابهء آنان موجودى آرام‌بخش‌تر ، و به مانند ايشان از جهت سعهء ولايت و گسترش آيتيّت و أقربيّت به ذات أحديّت چيزى نيست .\r\nمكيدن لبان و نوشيدن آب دهان محبوبه از لحاظ قرب و فناء و اندكاك در هستى ذات و نفس محبوبه ، بزرگترين و قوىترين چيزى است كه اتّحاد با خود محبوبه را مىرساند ، و در صورت مَزْج و خَلْط وى با چيز ديگر ، از خود محبوبه حكايت مىكند . و در اين تشبيه و استعارهء بديعهء عرفانيّه ، آل محمّد عليهم السّلام را با حضرت ذات احديّت و فناء و اندكاك در آن ذات ما لا اسمَ لَهُ وَ لا رَسْمَ لَه چنان متّحد و واحد قرار داده است كه اقرب از آن متصوّر\r\n\r\n","description":"","footnote":"","page_name":" 345 ","page_number":385},
  {"content":"\r\n\r\nنيست ) بنابراين ظَلمُ الحبيب كه در مقام بقاءِ بعد از فناء لازم و براى سالك ضرورى است ، غير از عترت حضرت ختمى مرتبت و آل محمّد نخواهد بود .\r\nشاهد بر اين مدّعى است آنچه اين عارف بلند پايه در يائيّهء خود ميگويد :\r\n ذَهَبَ الْعُمْرُ ضياعًا وَ انْقَضَى * باطِلًا إذْ لَمْ أفُزْ مِنْكُمْ بِشَىْ\r\nغَيْرَ ما اوليتُ مِنْ عِقْدى وَ لَا * عِتْرَةِ الْمَبْعوثِ حَقّاً مِنْ قُصَىّ « 1 » \r\n« عمر من ضايع شد و به باطل سپرى گشت ؛ چرا كه من به‌هيچ‌وجه به حقيقت شما نرسيدم و كامياب نشدم ، غير از عَقد و گره ولايت عترت برانگيخته‌شدهء به حقّ از اولاد قُصَىّ ( عترت و خاندان محمّد بن عبد الله . . . ابن قُصَىّ ) كه آن به من رسيده است . »\r\nيعنى نتيجهء يك عمر سير و سلوك إلَى الله ، وصول به ولايت عترت طاهره و گره خوردن و عقد ولاءِ ايشان است كه بطور مِنْحه و بخشش به من اعطاء شده و من از آن كامياب و فائز گرديده‌ام .\r\nاز اينجا اوّلًا بدست مىآيد كه : سير و سلوك صحيح و بىغِشّ و خالص از شوائب نفس امّاره ، بالاخره سالك را به عترت طيّبه مىرساند ، و از انوار\r\n\r\n\r\n","description":"","footnote":"\r\n( 1 ) « ديوان ابن فارض » يائيّهء آن كه اوّلش اينست : سائِقَ الاظعانِ يَطْوى البيدَ طَىّ ، ص 25 ؛ و دانشمند گرامى و محقّق عاليقدر و صديق ديرين ما حضرت آقاى حاج سيّد جلال الدّين آشتيانى دامت بركاته در پيشگفتار كتاب « مَشارقُ الدَّرارىّ » سعيد فَرَغانى در ص يازده مرقوم داشته‌اند كه :\r\n« ابن فارض در اين اثر بنا به مشرب تحقيق و مختار ، معتقد است كه : جهت ولايت حضرت ختمى نبوّت قطع نمىشود ، و ولىّ كامل در هر عصر ، قائم مقام نبوّت است و وارث اين مقام ، عترت و اهل بيت نبوّت مىباشد ، لذا گويد :\r\n بِعترتِهِ اسْتَغْنَتْ عَنِ الرّسُلِ الوَرَى * و أولادِه الطّاهرينَ الائمّةِ \r\nدر بعضى از نسخ چاپى و خطّى تائيّه عبارت « و أصْحابِهِ و الطّاهرينَ . . . » آمده است ؛ و چون بعضى از نسخه‌نويسان سنّى مشرب بوده‌اند ، أولادِهِ را به أصحابِهِ تبديل كرده‌اند . »\r\n","page_name":" 346 ","page_number":386},
  {"content":"\r\n\r\nجماليّه و جلاليّهء ايشان در كشف حُجُب بهرمند مىسازد . و ابن فارض كه مسلّماً از عامّه بوده و مذهب سنّت را داشته است و حتّى كنيه و نامش أبو حَفْص عُمَر است ، در پايان كار و آخر عمر از شرب مَعين ولايت سيراب و از آب دهان محبوب ازل سرشار و شاداب گرديده است .\r\n\r\nكلام قاضى و حدّاد : وصول به توحيد بدون ولايت محال است\r\nو ثانياً : همانطور كه مرحوم قاضى قَدّس الله نفسَه فرموده‌اند ، وصول به مقام توحيد و سير صحيح إلَى الله و عرفان ذات احديّت عَزّ اسمُه بدون ولايت امامان شيعه و خلفاى به حقّ از علىّ بن أبى طالب و فرزندانش از بتول عذراء صلواتُ الله علَيهم محال است .\r\nاين امر دربارهء ابن فارض مشهود ، و دربارهء بسيارى ديگر از عرفاى عاليقدر همچون محيى الدّين عربى ، و ملّا محمّد رومى و فريد الدّين عطّار نيشابورى و أمثالهم به ثبوت و تحقّق رسيده است .\r\nو حاصل مطلب آنست كه : از ارتباط دقيق معانى « فتوحات » با اشعار ابن فارض ، و با در نظر گرفتن آنكه محيى الدّين عربى استاد ابن فارض مصرى بوده است و در راه و طريق و سلوك ، گفتارشان هماهنگ بلكه مشابه و متّحد است ، و نتيجهء سلوك ابن فارض رسيدن به وَلاءِ اهل بيت عصمت بوده است ؛ اين نتيجه و ثمره را مىتوان در سلوك و راه محيى الدّين مشاهده نمود .\r\nمرحوم قاضى ميفرموده‌اند : محيى الدّين روزى به ابن فارض گفت : خوب است شما شرحى بر ديوان خود بنويسيد ! ابن فارض گفت : حضرت استاد ! « فتوحات مكّيّة » شما شرح ديوان من است .\r\n\r\nمحى الدين : أقرب الناس اليه على بن ابى طالب ، امام العالم و سر الانبياء اجمعين\r\nمرحوم محقّق فيض كاشانى : افتخار العلماءِ و المفسّرين ، و رأس أهل الرّواية و المحدّثين ، و عَلَم الحكماءِ و العارفين ، در كتاب « كلمات مكنونة » خود مطلبى را از محيى الدّين نقل مىكند كه تا روز قيامت چون خورشيد مىدرخشد ، و همچون خطوط منقّشهء با انوار ملكوتيّه بر رخسار افق نيلگون\r\n\r\n","description":"","footnote":"","page_name":" 347 ","page_number":387},
  {"content":"\r\n\r\nإلى الأبَد تلألؤ و درخشندگى مىكند . او ميگويد :\r\nوَ قالَ صاحِبُ « الفُتوحاتِ » بَعدَ ذِكْرِ نَبيِّنا صَلَّى اللهُ عَلَيهِ وَ ءَالِهِ ، وَ أنَّهُ أوَّلُ ظاهِرٍ فى الْوجودِ ؛ قالَ : وَ أقْرَبُ النّاسِ إلَيهِ عَلىُّ بْنُ أبى طالبٍ ، إمامُ الْعالَمِ وَ سِرُّ الانْبياءِ أجْمَعينَ . « 1 » »\r\n« صاحب « فتوحات » پس از آنكه شرحى دربارهء پيامبر ما صلّى الله عليه و آله آورده و گفته است : او اوّلين اسم ظاهر خداوند در صحنهء وجود و عالم هستى است ، گفته است : و نزديكترين مردم به او علىّ بن أبى طالب است ، امام همهء عوالم و سرّ جميع أنبياء و مرسلين . »\r\n\r\nتحقيقى از حقير راجع به سير و سلوك افراد در اديان و مذاهب مختلفه\r\n\r\nو نتيجهء مثبت و يا منفى آن در وصول به توحيد و عرفان ذات حقّ متعال از عامّه و غيرهم\r\nحقّ در خارج يكى است . زيرا به معنى اصل هستى و تحقّق و وجود است . و معلوم است كه حقيقت وجود و موجود لا يتغيّر و لا يتبدّل است . و در مقابل آن ، باطل است كه به معنى غير اصيل و غير متحقّق و معدوم مىباشد .\r\n\r\nعرفاى غير شيعه در طول تاريخ ، يا عارف نبوده‌اند و يا از ترس عامّه تقيّه مىنموده‌اند\r\nتمام افرادى كه در عالم ، ارادهء سير و سلوك به سوى خدا و حقيقة الحقائق و أصل الوجود و علّة العلل و مبدأ هستى و منتهاى هستى را دارند ، چه مسلمان و چه غير مسلمان ، از يهود و نصارى و مجوس و تابع بودا و كُنفُسيوس ، و مسلمان هم چه شيعه و يا غير شيعه از اصناف و انواع مذاهب حادثه در اسلام ، از دو حال خارج نيستند :\r\nاوّل : آنان كه در نيّتشان پاك نيستند ، و در سير و سلوك راه اخلاص و\r\n\r\n\r\n","description":"","footnote":"\r\n( 1 ) « كلمات مكنونه » طبع سنگى ، ص 181 ؛ و « اليواقيت و الجواهر » شعرانى ، ج 2 ، مبحث 32 ، ص 20 با مختصر تغييرى در لفظ\r\n","page_name":" 348 ","page_number":388},
  {"content":"\r\n\r\nتقرّب را نمىپيمايند ؛ بلكه به جهت دواعى نفسانيّه وارد در سلوك مىشوند . اين گروه ابداً به مقصود نميرسند ، و در طىّ راه به كشف و كرامتى و يا تقويت نفس و تأثير در موادّ كائنات و يا إخبار از ضمائر و بواطن و يا تحصيل كيميا و امثالها قناعت مىورزند ، و بالاخره دفنشان در همين مراحل مختلفه هر كدام بر حسب خودش مىباشد .\r\nدوّم : جماعتى هستند كه قصدشان فقط وصول به حقيقت است ، و غرض ديگرى را با اين نيّت مشوب نمىسازند . در اين صورت اگر مسلمان و تابع حضرت خاتم الانبياءِ و المرسلين و شيعه و پيرو حضرت سيّد الاوصياء أمير المؤمنين علَيهما أفضلُ صلواتِ الله و ملائكتِه المُقرَّبين باشند ، در اين راه ميروند و به مقصود ميرسند . زيرا كه راه منحصر است ، و بقيّهء طرق منفىّ و مطرود هستند .\r\nو اگر مسلمان نباشند و يا شيعه نباشند ، حتماً از مستضعفين خواهند بود . زيرا كه برحسب فرض غِلّى و غِشّى ندارند ، و دربارهء اسلام و تشيّع دستشان و تحقيقشان به جاى مثبتى نرسيده است ؛ و گرنه جزو گروه اوّل محسوب مىشوند كه حالشان معلوم شد .\r\nاين افراد را خداوند دستگيرى ميفرمايد ؛ و از مراتب و درجات ، از راه همان ولايت تكوينيّه كه خودشان هم مطّلع نيستند عبور ميدهد ، و بالاخره وارد در حرم الهى و حريم كبريائى ميگردند و فناء در ذات حقّ را پيدا مىنمايند . و چون دانستيم كه : حقّ واحد است ، و راه او مستقيم و شريعت او صحيح است ؛ اين افراد مستضعف كه غرض و مرضى ندارند ، خودشان در طىّ طريق و يا در نهايت آن ، به حقيقت توحيد و اسلام و تشيّع ميرسند و در مىيابند . زيرا كه وصول به توحيد بدون اسلام محال است ، و اسلام بدون تشيّع مفهومى بيش نيست و حقيقتى ندارد .\r\n\r\n","description":"","footnote":"","page_name":" 349 ","page_number":389},
  {"content":"\r\n\r\nاينانند كه با نور كشف و شهود در مىيابند كه : ولايت متن نبوّت است ، و نبوّت و ولايت راه و طريق توحيد است . فلهذا اگر هزار قَسم و يا دليل هم براى آنان اقامه كنند كه : علىّ عليه السّلام خليفهء رسول خدا نبود ، و پيغمبر براى خود خليفه‌اى را معيّن نكرد و وصيّى را قرار نداد ، قبول نمىكنند و نمىتوانند قبول كنند ؛ چونكه در برابر خود ، خدا را و جميع حقائق را بالشُّهود و العَيان نه بالْخَبَر و السَّماع ادراك مىكنند .\r\nكسى كه خدا را يافت همه چيز را يافته است ، در اين صورت آيا متصوّر است كه به توحيد برسد و نبوّت و ولايت را كه حقيقت و عين آنند نيابد ؟ ! اين امر ، امر معقول نيست .\r\nبنابراين ، جميع عرفاى غير اسلام و يا عرفاى مسلمان غير شيعه كه نامشان در تواريخ مسطور است ؛ يا در باطن مسلمان و شيعه بوده‌اند ، غاية الامر بواسطهء عدم مساعدت محيط بواسطهء حكومتها و قضات جائره و عوامّ النّاس كالانعام - كه چه بسيار از بزرگان از عرفا را بواسطهء عدم كتمان سرّ و ابراز امور پنهانى ، به قتل و غارت و نهب و سوزاندن و به دار كشيدن محكوم كرده‌اند - از ابراز اين حقيقت خوددارى نموده‌اند ، زيرا هيچ عاقلى كه بر خودش مطلب مكشوف شده است ، راضى ندارد آن را افشا كند و خود را طعمهء سگان درنده و گرگان آدمىخوار قرار بدهد ؛ و يا به مقصد و مقصود نرسيده‌اند و ادّعاى عرفان و وصول را دارند ، و با كشف امرى ، خود را فرعون كرده ، مردم را به سجدهء خود فراخوانده‌اند .\r\nمحيى الدّين عربى و ابن فارض و ملّا محمّد بلخى صاحب « مثنوى » و عطّار و أمثالهم كه در تراجم و احوال ، حالشان ثبت و ضبط است ، بدون شكّ در ابتداى امر خود سنّى مذهب بوده‌اند ؛ زيرا در حكومت سنّى مذهب و شهر سنّى نشين و خاندان سنّى آئين و حاكم و مفتى و قاضى و امام جماعت و مؤذّن تا برسد به\r\n\r\n","description":"","footnote":"","page_name":" 350 ","page_number":390},
  {"content":"\r\n\r\nبقّال و عطّار و خاكروبه برِ سنّى نشو و نما يافته‌اند . مدرسه و مكتبشان سنّى بوده و كتابخانه و كتابهايشان مملوّ از كتب عامّه بوده و حتّى يك جلد كتاب شيعه در تمام شهر ايشان يافت نمىشده است .\r\nولى چون روز بروز در راه سير و تعالى قدم زدند ، و با ديدهء انصاف و قلب پاك به جهان شريعت نگريستند ، كم كم بالشُّهود و الوجدان حقائق را دريافتند ، و پردهء تعصّب و حميّت جاهلى را دريدند ، و از مخلِصين موحّدين و از فدويّين شيعيان در محبّت به أمير المؤمنين عليه السّلام شدند . غاية الامر اسم شيعه و ابراز بغض و عداوت با خلفاى غاصب نه تنها براى آنها در آن زمان محال بود ، امروز هم شما مىبينيد در بسيارى از كشورهاى سنّى نشين مطلب از اين قرار است .\r\nامروز هم در هر گوشه از مدينه : خانهء رسول الله و بيت فاطمه و محلّ گسترش جهاد و علوم أمير المؤمنين عليهم السّلام ، اگر كسى در اذان خود و يا غير اذان علناً بگويد : أَشْهَدُ أَنَّ عَلِيًّا أَمِيرُ الْمُؤْمِنِين وَ وَلِىُّ اللهِ خونش را ميريزند ، و قبائل و طوائف خونش و گوشتش را براى تبرّك مىبرند ، و نمىگذارند جسد او باقى بماند تا آنكه وى را دفن كنند ؛ ولى اگر يك ساعت تمام از عائشه تمجيد و تعريف كند - با آن سوابق شوم و تاريخ سياه او - دور او جمع مىشوند و نُقل مىپاشند و هلهله مىكنند .\r\nبنابراين ، آنچه را كه اين بزرگان در كتب خود آورده‌اند ، بر ما واجب نيست كه بدون چون و چرا بپذيريم ، بلكه بايد با عقل و سنّت صحيحه و گفتار ائمّهء حقّه تطبيق كنيم . آنچه را كه درست است مىپذيريم و استفاده مىكنيم ، و اگر أحياناً در كتابهايشان چيزى نادرست به نظر آمد قبول نمىنمائيم ، و آن را حمل بر تقيّه و أمثالها مىكنيم ؛ همانطور كه دأب و دَيْدن ما در جميع كتب حتّى كتب شيعه از اين قرار است .\r\n\r\n","description":"","footnote":"","page_name":" 351 ","page_number":391},
  {"content":"\r\n\r\nدر « محاضرات » محيى الدّين بسيارى از مطالب ، خلاف عقيدهء ماست ؛ آنها را قبول نمىكنيم ؛ آنچه موافق تاريخ صحيح است و منافاتى با اصول ما ندارد البتّه مىپذيريم . و مطلب دربارهء « فتوحات » او و سائر كتابهاى او نيز از همين قبيل است .\r\n\r\nمحيى الدّين و سائر عرفاء ، هر يك در مقام بقاء بعد از فناء نور خاصّى دارند\r\nمطلب ديگر آنكه : عرفاى عاليقدر كه به مقام فناء فى الله رسيده‌اند ، پس از اين مقام در مقام بقاءِ بالله ، تابع ظروف و اعيان ثابتهء خود مىباشند . بعضى از آنها بسيار نورانى و وسيع‌اند و بعضى ديگر در مراحل و درجات مختلف ، و بطور كلّى هر يك از آنها داراى نورى مخصوص به خود ، و احاطه‌اى مختصّ به خويشتن مىباشند ؛ و بعضى از آنها نور و سعهء وجوديشان اندك است .\r\nقاضى نور الله در شرح حالات ملّا عبد الرّزّاق كاشى گويد : « صاحب « جامع الاسرار » قَدّس اللهُ سرَّه ( سيّد حيدر آملى ) با آنكه در مواضعى با شيخ محيى الدّين مخالف افتاده بعد از استدلال بر اختلاف شيخ عقلًا و نقلًا و كَشفاً ميفرمايد :  وَ فَوْقَ كُلِّ ذِي عِلْمٍ عَلِيمٌ  « 1 » ، در بسيارى از مواضع شيخ عبد الرّزّاق را ثنا گفته و اعتراف به صحّت كشف او نموده و از خداى تعالى درخواست وصول به مقام او را نموده است . « 2 » »\r\n\r\nكلام سعد الدّين حَمَوىّ دربارهء محيى الدّين و شهاب الدّين سُهْرَوَردىّ\r\nو نيز قاضى نور الله در شرح حال شيخ شهاب الدّين سهروردى گويد : « در « رسالهء إقباليّه » از شيخ علاء الدّولهء سمنانى منقول است كه : از شيخ سَعد الدّين حَمَوىّ پرسيدند كه : شيخ محيى الدّين عربى را چون دريافتى ؟ !\r\nگفت : بَحْرٌ مَوّاجٌ لا نِهايةَ لَهُ . [ « دريائى است پر خروش كه پايان ندارد . » 
  ] گفتند كه : شيخ شهاب الدّين سهروردى را چون يافتى ؟ !\r\nگفت : نورُ مُتابَعَةِ النَّبىِّ فى جَبينِ السُّهْرَوَرْدىِّ شَىْءٌ ءَاخَر . [ « نور\r\n\r\n\r\n","description":"","footnote":"\r\n( 1 ) ذيل آيه 76 ، از سورهء 12 : يوسف\r\n( 2 ) « مجالس المؤمنين » مجلس 6 ، ص 284\r\n","page_name":" 352 ","page_number":392},
  {"content":"\r\n\r\nپيروى و متابعت از رسول الله در پيشانى سهروردى چيز دگرى است . » 
  ] « 1 » »\r\nقاضى نور الله نسبت او را به قاسم بن محمّد بن أبى بكر مىرساند و ميگويد : « اگرچه كنيتش أبو حَفْص و نامش عُمَر است ليكن از اولاد محمّد بن أبى بكر است . و صورت سلسلهء نسب او تا محمّد بر اين وجه است :\r\nشهاب الدّين أبو حَفْص عُمَر بن محمّد بن السُّهْرَوَردىّ بن النَّضير بن القاسم بن عبد الله بن عبد الرّحمن بن القاسم بن محمّد بن أبى بكر . « 2 »\r\nو نسب محيى الدّين عربى به عَدىّ بن حاتم طائى ميرسد كه عدىّ در ولايش به أمير المؤمنين عليه السّلام داستانها دارد .\r\n\r\nمكاشفاتى در « فتوحات » وارد است كه با واقع مطابقت ندارد\r\nدر اينجا يادآورى چند نكته نيكو است :\r\nنكتهء اوّل :\r\nكسى كه بر « فتوحات مكّيّة » محيى الدّين وارد باشد ، در عين آنكه آن را حاوى نكات دقيق و عميق و أسرار عجيبه و علوم بديعهء متنوّعه مىيابد ، مىبيند كه حاوى بعضى از مكاشفات او نيز هست كه با متن واقع و معتقَد شيعه تطبيق ندارد . مثل آنكه در اواخر كتاب « وصايا » ى خود كه از كتب زيبا و مفيد آنست ، و آخرين باب از « فتوحات » را تشكيل ميدهد ، در دعاى وقت خاتمهء مجلس ميگويد :\r\nاللَهُمَّ أسْمِعْنا خَيْراً وَ أطْلِعْنا خيْرًا ! وَ رَزَقَنا اللهُ الْعافيَةَ وَ أدامَها لَنا ، وَ جَمَعَ اللهُ قلوبَنا عَلَى التَّقْوَى وَ وَفَّقَنا لِما يُحِبُّ و يَرْضى !  رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ  . « 3 »\r\n\r\n\r\n","description":"","footnote":"\r\n( 1 ) « مجالس المؤمنين » مجلس 6 ، ص 285\r\n( 2 ) « مجالس المؤمنين » مجلس 6 ، ص 285\r\n( 3 ) قسمتى از آيه 286 ، از سورهء 2 : البقرة\r\n","page_name":" 353 ","page_number":393},
  {"content":"\r\n\r\nسپس ميگويد : « من اين دعا را در خواب از رسول الله صلّى الله عليه و آله و سلّم شنيدم ، هنگامى كه مردى قارى ، از قرائت كتاب « صحيح بخارى » براى آن حضرت فارغ شد .\r\nو من در آن رويا از حضرت پرسيدم از حكم زن مطلَّقه‌اى كه با صيغهء واحده او را سه طلاقه كرده‌اند بدين گونه كه شوهرش به وى بگويد : أَنْتِ طَالِقٌ ثَلَاثًا ! ( تو سه طلاقه هستى ! )\r\nرسول خدا صلّى الله عليه و آله و سلّم فرمود : هِىَ ثَلَاثٌ كَمَا قَالَ : لَا تَحِلُّ لَهُ و [ مِن بَعْدُ 
  ]  حَتَّى تَنْكِحَ زَوْجاً غَيْرَهُ  .\r\n« آن طلاق ، سه طلاق است همانطور كه خدا ميفرمايد : ديگر بر اين مرد حلال نيست مگر آنكه شوهر ديگرى او را به نكاح خويشتن درآورد . »\r\nمن به رسول خدا گفتم : يَا رَسُولَ اللهِ ! جماعتى از اهل علم آن طلاق را يك طلاق محسوب مىنمايند .\r\nرسول خدا صلّى الله عليه و آله و سلّم فرمود : آن جماعت اين‌طور حكم كرده‌اند طبق آنچه به ايشان رسيده است ؛ و درست رفته‌اند .\r\nمن از اين كلام رسول خدا فهميدم تقرير و امضاى حكم هر مجتهدى را و اين را كه هر مجتهدى مصيب است . در اين حال پرسيدم : يا رَسولَ الله ! من در اين مسأله نمىخواهم حكمى را مگر آن حكمى كه تو بر آن حكم مىكنى در صورتى كه از تو استفتاء شود ، و اينكه اگر دربارهء خودت واقع مىشد چه‌كار ميكردى ؟ !\r\nرسول خدا فرمود : هِىَ ثَلَاثٌ كَمَا قَالَ : لَا تَحِلُّ لَهُ و ( مِن بَعْدُ )  حَتَّى تَنْكِحَ زَوْجاً غَيْرَهُ  . « 1 »\r\n\r\n\r\n","description":"","footnote":"\r\n( 1 ) قسمتى از آيه 230 ، از سورهء 2 : البقرة\r\n","page_name":" 354 ","page_number":394},
  {"content":"\r\n\r\nدر اين حال ديدم مردى را كه از آخر جمعيّت برخاست و صدايش را بلند كرد ، و با سوءِ ادب ، رسول الله صلّى الله عليه و آله و سلّم را مخاطب نموده مىگفت :\r\nيا هذا ! ( بِهَذَا الْلَفظِ ) لا نُحَكِّمُكَ بِإمْضاءِ الثَّلاثِ ، وَ لا بِتَصْويبِكَ حُكْمَ اولَئِكَ الَّذينَ رَدُّوها إلَى واحِدَةٍ ! « اى مرد ! ( به همين لفظ ! ) ما حكم تو را به امضاى سه طلاق و واقع شدن آن زن را سه طلاقه نمىپذيريم ، و درست پنداشتن و تصويبت را دربارهء حكم آنهائى كه آن طلاق را به يك طلاق ارجاع داده‌اند نيز نمىپذيريم ! »\r\nدر اين حال چهرهء رسول أكرم از شدّت غضبى كه بر آن مرد نموده بود سرخ شد ، و صدايش را بلند نمود : هِىَ ثَلَاثٌ كَمَا قَالَ ( تَعَالَى ) : لَا تَحِلُّ لَهُ [ مِن بَعْدُ 
  ]  حَتَّى تَنْكِحَ زَوْجاً غَيْرَهُ  !\r\nتَسْتَحِلُّونَ الْفُرُوجَ ؟ ! « آيا شما نكاح زنان مُحَرَّمه را حلال مىشماريد ؟ ! »\r\nو رسول خدا به قدرى اين عبارات را تكرار مىنمود تا آنكه آنها را به كسانى كه در دور بيت الله به طواف مشغول بودند شنوانيد . و آن مرد متكلّم بى ادب ، ذوب شد و مضمحلّ شد بطورى كه در روى زمين اثرى از وى باقى نماند .\r\nمن مىپرسيدم : اين مردى كه رسول خدا را به غضب درآورد چه كسى بود ؟ به من گفته شد : إبليس لَعَنهُ اللهُ بود . و من از خواب بيدار شدم . « 1 » »\r\n\r\n\r\n","description":"","footnote":"\r\n( 1 ) « فتوحات مكّيّه » طبع دار الكتب العربيّة ، ج 4 ، ص 552 . محيى الدّين در اينجا ميگويد : « اين قضيّه براى من در سنهء 599 در مكّه ميان باب حَزْوَرَة و باب أجياد واقع شد ، و آن مردى كه براى رسول خدا « صحيح بخارى » را قرائت ميكرد ، مرد صالح : محمّد بن خالد صدفى تِلِمْسانى بود ، و او همان كسى است كه براى ما كتاب « إحياء العلوم » غزّالى را قرائت مىنمود . و ايضاً در ص 274 و 275 از كتاب « وصايا » ى محيى الدّين كه مكتبهء قصيباتى آن را مجدّداً طبع نموده است ، موجود است .\r\n","page_name":" 355 ","page_number":395},
  {"content":"\r\n\r\nو با وجود اين نحوه از كشفيّات و مطالبى كه در « فتوحات » است اگر كسى بگويد : پس چگونه كلام مرحوم قاضى صحيح است كه : محيى الدّين چون از تصنيف « فتوحات مكّيّه » كه آن را بدون مراجعه به كتابى از حفظ نوشته بود فارغ شد ، آن را بر بالاى بام كعبه قرار داد تا يك سال در آنجا بماند ، و پس از آن ، آن را پائين آورد ديد كه همانطور كه نوشته است باقى مانده و يك ورقه از آن تر نشده است و بادها آن را متفرّق نكرده‌اند ، با وجود كثرت باد و باران مكّه ؛ و به مردم اذن استنساخ آن را نداد مگر بعد از اين عمل ؟ !\r\n« وَ لَمّا فَرَغَ مِنْها وَضَعَها فى سَطْحِ الْكَعْبَةِ المُعَظَّمَةِ فَأقامَتْ فيهِ سَنَةً ، ثُمَّ أنزَلَها فَوَجَدَها كَما وَضَعَها لَمْ يَبْتَلَّ مِنها وَرَقَةٌ وَ لا لَعِبَتْ بِها الرّياحُ ، مَعَ كَثْرَةِ أمْطارِ مَكَّةَ وَ رياحِها . وَ ما أذِنَ لِلنّاسِ فى كِتابَتِها وَ قِراءَتِها إلّا بَعْدَ ذلِكَ . » « 1 »\r\nجواب از دو نظر است : اوّل آنكه محيى الدّين به خطّ خود ، دو نسخه از « فتوحات » را نوشته است و هر كدام را براى يك پسرش گذارده است ؛ و اين نسخهء « فتوحات » فعلى كه در دست است نسخهء دوّم است كه در دمشق نوشته است ، و آن شامل مطالب نسخهء مكتوبهء در مكّه هست به اضافهء زيادتيهائى كه خود در آن به عمل آورده است . و تاريخ ختم كتاب از اين نسخه دو سال مانده به آخر عمر اوست .\r\nخودش در پايان كتاب كه دنبال كتاب « وصايا » ى اوست ميگويد : « كتابت اين كتاب به حمد الله بر مختصرترين و موجزترين عبارات و مطالب ممكنه بر دست مؤلّفش پايان يافت ؛ و اين نسخهء دوّم است كه من به خطّ خودم نوشته‌ام ، و فراغ از كتابت آن در صبح روز چهارشنبه بيست و چهارم از شهر ربيع الاوّل سنهء\r\n\r\n\r\n","description":"","footnote":"\r\n( 1 ) « اليَواقيت و الجواهر » عبد الوهّاب شعرانى ، ج 1 ، ص 10 در ضمن الفصل الاوّل\r\n","page_name":" 356 ","page_number":396},
  {"content":"\r\n\r\nششصد و سى و شش مىباشد ، و به خطّ مؤلّف آن : محمّد بن علىّ بن محمّد بن عَرَبىّ طائىّ حاتِمىّ وَفَّقه اللهُ است . و اين نسخه سى و هفت جلد است ؛ و در اين ، زيادتيهائى است نسبت به نسخهء اوّل كه من آن را وقف كردم براى پسر بزرگم : محمّد كه مادرش فاطمه بنت يونس بن يوسف أمير الحرمين وَفَّقه اللهُ مىباشد . من وقف كردم آن را براى او و براى اولادش و پس از اولادش براى مسلمين عالم شرقاً و غرباً بَرًّا و بَحرًا ، وَ صَلَّى اللهُ عَلَى سَيِّدِنا مُحَمّدٍ خاتَمِ النَّبيّينَ وَ عَلَى ءَالِهِ وَ صَحْبِهِ أجْمَعينَ . » « 1 »\r\nدوّم آنكه : در اين نسخه‌هاى مطبوعه از « فتوحات » دستكارى زياد شده است . اضافاتى و نقيصه‌هائى به عمل آمده است .\r\nعبد الوهّاب شعرانى كه مطّلع‌ترين علماء بر كتب محيى الدّين است ، شرحى مفصّل در تحريفات واردهء در كتب محيى الدّين ذكر نموده است . « 2 »\r\nمحمّد قَطَّه عَدَوىّ ابن شيخ عبد الرّحمن ، مصحّح دار الطّباعة المصريّة در خاتمهء « فتوحات » صورت شرح حال محيى الدّين و فتوحاتش را كه در طبع اوّل آمده است ذكر نموده است ؛ و در آن صورت چنين وارد است :\r\n« و كتب متعدّد ديگرى نوشته است ، مانند « فُصوص الحِكَم » و « فتوحات مدنيّه » و آن كتاب مختصرى است به اندازهء ده ورق ، و مانند اين كتاب « فتوحات مكّيّه » كه آن را عبد الوهّاب بن احمد شعرانى متوفّى در سنهء 973 مختصر نموده است و نامش را « لَواقِحُ الانوارِ القُدسيَّةِ المُنْتَقاةُ مِنَ الفُتوحاتِ المكّيَّة » گذارده است ، سپس اين مختصر را نيز مختصر كرده است و نامش را « الكِبْريتُ الاحْمَرُ مِن عُلومِ الشَّيخِ الاكبَر » گذارده است .\r\n\r\nتحريفات بسيارى در « فتوحات مكّيّه » به عمل آمده است\r\nشعرانى در « مختصر فتوحات » با عين اين عبارت مطلبش را بيان مىكند :\r\n\r\n\r\n","description":"","footnote":"\r\n( 1 ) « فتوحات » ج 4 ، ص 553 و 554\r\n( 2 ) « اليواقيت و الجواهر » ج 1 ، ص 7 تا ص 13\r\n","page_name":" 357 ","page_number":397},
  {"content":"\r\n\r\nمن در هنگام مختصر كردن « فتوحات » در مواضع كثيره‌اى از آن ، يافتم مطالبى را كه طبق آراء اهل سنّت و جماعت نبود ؛ فلهذا آنها را از اين مختصر حذف كردم ، و چه بسا اشتباه كردم ، و در اشتباه پيروى از خود كتاب اصل نمودم ، همانطور كه براى بيضاوى با زمخشرى اتّفاق افتاده است . « 1 »\r\nو سپس من پيوسته بر همين حال بودم كه مطالب محذوفه را از شيخ محيى الدّين ميدانستم ، و بواسطهء عدم موافقتشان با عامّه حذف كرده‌ام ، تا اينكه برادر ما عالم شريف شمس الدّين سيّد محمّد بن سيّد أبى الطَّيّب مدنىّ متوفّى در سنهء 955 بر ما وارد شد و من با او اين مطلب را در ميان نهادم . او براى من بيرون آورد نسخه‌اى را كه مقابله نموده بود با نسخه‌اى كه بر صحّت و امضاى آن ، خطّ شيخ محيى الدّين در قونيه مشاهده مىشد . من در اين نسخه آن چيزهائى را كه در آن توقّف داشتم و حذف كرده بودم نيافتم .\r\nلهذا دانستم : اين نسخه‌هائى كه اينك از « فتوحات » در مصر است ، از\r\n\r\n\r\n","description":"","footnote":"\r\n( 1 ) شعرانى در مقدّمهء « اليَواقيت » ص 3 ميگويد : پس از آنچه گفته شد ، بدان اى برادرم كه : من به قدرى از كتب اهل مكاشفه مطالعه نموده‌ام كه به شمارش درنيايد ؛ و در ميان آنها از عبارات شيخ كامل محقّق و مربّى عارفين شيخ محيى الدّين بن عربى رحِمهُ اللهُ واسع‌تر و گسترده‌تر نيافتم ، و لهذا اين كتاب خود را ( اليواقيت و الجواهر ) بر اساس گفتار وى از « فتوحات » و غيره مشيّد ساخته‌ام . امّا مع‌ذلك در « فتوحات » مطالبى را يافته‌ام كه آنها را نفهميده‌ام ؛ آنها را هم در اينجا ذكر نموده‌ام تا علماى اسلام بنگرند و حقّ را أخذ كنند و اگر باطلى را يافتند إبطال نمايند . بنابراين اى برادرم گمان مبر كه اين مطالبى را كه من در اينجا آورده‌ام مطالبى است كه بدانها اعتقاد دارم و آنها را پسنديده‌ام ، بطورى كه مردم متهوّر و بى باك در آبروى مردم بدين جمله لب بگشايند كه : اگر او مطالبش را نمىپسنديد و معتقد به صحّت آنها نمىبود در كتابش ذكر نمىكرد . نه ؛ اينچنين نيست . معاذَ الله كه من در گفتارم راهى را كه با جمهور متكلّمين مخالفت داشته باشد بپيمايم و معتقد شوم كلام بعضى از اهل كشف غير معصوم را كه مخالف آراءِ آنان باشد ؛ چون در حديث وارد است كه : يَدُ اللهِ مَعَ الْجَماعَة . و لهذا من غالباً پس از بيان اهل كشف ميگويم : « انتهى » تا سخنان ايشان مشخّص باشد و با عقيده و بيان من ممزوج نگردد . »\r\n","page_name":" 358 ","page_number":398},
  {"content":"\r\n\r\nروى نسخه‌هائى نوشته شده است كه بر شيخ محيى الدّين دسّ و تحريف كرده‌اند ، و مطالبى را كه مخالف عقائد اهل سنّت و جماعت است وارد ساخته‌اند ؛ مثل كتاب « فصوص الحكم » و غيره . « 1 » »\r\nشاهد بر اين كلام آنكه : در همين طبع از « فتوحات » امام زمان را از پسران حسن بن علىّ بن أبى طالب ذكر كرده است ؛ و همچنين مطلبى را كه محقّق فيض در كلمات مكنونه‌اش دربارهء أمير المؤمنين عليه السّلام از « فتوحات » نقل نموده است كه : إنَّهُ ذَكَرَ نَبيَّنا صَلَّى اللهُ عَلَيهِ و ءَالِهِ ، وَ أنَّهُ أوّلُ ظاهِرٍ فى الْوُجودِ ؛ قالَ : وَ أقْرَبُ النّاسِ إلَيهِ عَلىُّ بْنُ أبى طالِبٍ ، إمامُ الْعالَمِ وَ سِرُّ الانْبياءِ أجْمَعينَ « 2 » در اين نسخه از « فتوحات » نيست .\r\n\r\nكلام شعرانى در تحريفاتى كه در « فتوحات » به عمل آمده است\r\nامّا شعرانى در « يَواقيت » آن را بدين عبارت ذكر نموده است كه :\r\nوَ إيضاحُ ذلِكَ أنَّ اللهَ تَبارَكَ وَ تَعالَى لَمّا أرادَ بَدْءَ ظُهورِ الْعالَمِ عَلَى حَدِّ ما سَبَقَ فى عِلْمِهِ ، انْفَعَلَ الْعالَمُ عَن تِلْكَ الإرادَةِ الْمُقَدَّسَةِ بِضَرْبٍ مِن تَجَلّياتِ التَّنْزيهِ إلَى الْحَقيقَةِ الكُلّيَّةِ .\r\nفَحَدَثَ الْهَبآءُ وَ هُوَ بِمَنْزِلَةِ طَرْحِ الْبَنّاءِ الْجصَّ لِيَفْتَتِحَ فيهِ مِنَ الاشْكالِ وَ الصُّوَرِ ما شاءَ . وَ هذا أوَّلُ مَوجودٍ فى الْعالَم .\r\nثُمَّ إنَّهُ تَعالَى تَجَلَّى بِنورِهِ إلَى ذلِكَ الْهَبآءِ وَ الْعالَمُ كُلُّهُ فيهِ بِالْقُوَّةِ ، فَقَبِلَ مِنهُ كُلُّ شَىْءٍ فى ذلِكَ الْهَبآءِ عَلَى حَسَبِ قُرْبِهِ مِنَ النّورِ كَقَبولِ زَوايا الْبَيْتِ نورَ السِّراجِ : فَعَلَى حَسَبِ قُرْبِهِ مِن ذلِكَ النّورِ يَشْتَدُّ ضَوْءُهُ وَ قَبولُهُ . وَ لَمْ يَكُنْ أحَدٌ أقْرَبَ إلَيْهِ مِن حَقيقَةِ مُحَمّدٍ صَلَّى اللهُ عَلَيهِ ( و ءَالِهِ ) و سَلَّمَ ؛ فَكانَ أقْرَبَ قَبولًا مِن جَميعِ ما فى ذلِكَ الْهَبآءِ . فَكانَ صَلَّى اللهُ عَلَيْهِ ( و ءَالِهِ ) و سَلَّمَ مَبْدَأَ ظُهورِ الْعالَمِ وَ أوَّلَ مَوجودٍ .\r\n\r\n\r\n","description":"","footnote":"\r\n( 1 ) « فتوحات » ج 4 ، ص 555\r\n( 2 ) « روح مجرّد » ص 348 از « كلمات مكنونهء » فيض ، طبع سنگى ، ص 181\r\n","page_name":" 359 ","page_number":399},
  {"content":"\r\n\r\nقالَ الشّيْخُ مُحْيى الدّينِ : وَ كانَ أقْرَبَ النّاسِ إلَيهِ فى ذلِكَ الْهَبآءِ عَلىُّ ابْنُ أبى طالِبٍ رَضىَ اللهُ تَعالَى عَنهُ ، الْجامِعُ لِاسْرارِ الانْبياءِ أجْمَعين - انتهى . « 1 » »\r\nنكتهء دوّم :\r\nحاج ميرزا أبو الفضل طهرانى در كتاب « شِفاءُ الصُّدور فى شرح زيارَة العاشور » گويد : « هيچيك از علماى اسلام جز عبد المُغيث بغدادى كه رساله در منع لعن يزيد نوشته ، و محيى الدّين عربى ، و عبد القادر جيلانى ، و عامّهء نواصب كه هيچيك از اينها مسلمان نيستند ، نبايد ملتزم به اين امر شوند . « 2 » »\r\n\r\nنسبت كلام « لَمْ يَقْتُلْ يَزيدُ الْحُسَيْنَ إلّا بِسَيْفِ جَدِّهِ » به محيى الدّين تهمت است\r\nو ايضاً گويد : « و از محيى الدّين عربى كلامى در « صواعق » نقل شده كه تصريح به جميع آنچه گفته‌ايم بر سبيل اجمال كرده ، وَ عِبارَتُهُ هكَذا : لَمْ يَقْتُلْ يَزيدُ الْحُسَيْنَ إلّا بِسَيْفِ جَدِّهِ ؛ أىْ بِحَسَبِ اعْتِقادِهِ الْباطِلِ أنَّهُ الْخَليفَةُ ، وَ الْحُسَيْنَ باغٍ عَلَيهِ . وَ الْبَيْعَةُ سَبَقَتْ لِيَزيدَ وَ يَكْفى فيها بَعْضُ أهلِ الْحَلِّ وَ العَقْدِ . وَ بَيْعَتُهُ كَذلِكَ ، لِانَّ كَثيرينَ أقْدَموا عَلَيْها مُختارينَ لَها . هذا مَعَ عَدَمِ النَّظَرِ إلَى اسْتِخْلافِ أبيهِ لَهُ ، أمّا مَعَ النَّظَرِ لِذَلِكَ فَلا تُشْتَرَطُ مُوافَقَةُ أحَدٍ مِن أهلِ الْحَلِّ وَ العَقْدِ عَلَى ذلِك . » « 3 »\r\n« يزيد حسين را نكشت مگر با شمشيرى كه جدّ حسين در كف يزيد نهاده بود . يعنى موجب قتل حسين اعتقاد باطل يزيد بود كه خود را خليفه و حسين را طغيان كنندهء بر خود مىپنداشت . چرا كه مردم قبلًا با يزيد بيعت نموده بودند ؛ و در تحقّق بيعت ، بيعت بعضى از اهل حلّ و عقد كفايت مىكند . و بيعت با يزيد اينچنين بود ، به علّت آنكه بسيارى از مردم از روى اختيار اقدام بر بيعت با يزيد كردند . اين در صورتى است كه از جانشين قرار دادن معاويه وى\r\n\r\n\r\n","description":"","footnote":"\r\n( 1 ) « اليواقيت و الجواهر » ج 2 ، ص 20 ، مبحث 32\r\n( 2 ) « شِفاء الصّدور » طبع سنگى ، ص 302 و ص 310 و 311\r\n( 3 ) « شِفاء الصّدور » طبع سنگى ، ص 302 و ص 310 و 311\r\n","page_name":" 360 ","page_number":400},
  {"content":"\r\n\r\nرا در جاى خود صرف نظر نمائيم ؛ و امّا با در نظر گرفتن استخلاف معاويه ، ديگر موافقت أحدى از اهل حلّ و عقد ، شرط نيست . »\r\nحقير يك بار با دقّت كامل كتاب « الصّواعق المُحرِقة » را در ابواب مناسبِ اين مطلب فحص كردم ، و چنين عبارتى را از محيى الدّين نيافتم . آنگاه دو نفر از بنده زادگان : آقاى حاج سيّد محمّد محسن و آقاى حاج سيّد على ، تمام كتاب « الصّواعق » را از اوّل تا به آخر ، آن هم از دو طبع تفحّص كردند و نيافتند ؛ و حتّى در كتاب « تطهير الجنان » كه در هامش « صواعق » طبع شده است فحص به عمل آمد ، آنجا هم نبود . وَ هذا أمْرٌ عَجيبٌ مِنَ الْمُؤَلِّفِ أعْنى مُؤَلِّفَ « شِفاءِ الصُّدور » ، لِانّهُ مَعَ دِقّتِهِ و ضَبْطِهِ و حُسنِ كَمالِهِ كَيفَ أسْنَدَ هذا الكَلامَ إلَى مُحْيى الدّينِ عَن طَريقِ الصَّواعِق ؟ !\r\nاين گذشت تا پس از دو سال از مطالعهء « شفاء الصّدور » به حلّ اين مشكل ، توفيق رفيق شد و آن اين بود كه : عبارت أبداً از محيى الدّين نيست بلكه از قاضى أبو بكر بن عربى مالكى است ، و صاحب « شفاء الصّدور » آن را از روى اشتباه و غلط به محيى الدّين عربى نسبت داده است . و گويا در جائى ديده است كه آن را از ابن عربى نقل كرده‌اند ، و بدون فحص از مصدر ، پنداشته است از محيى الدّين است . و ثانياً عبارت قاضى أبو بكر بن عربى نيز در « صواعق » نيست . فهذا غلطٌ فى غلطٍ .\r\nآية الله سيّد شرف الدّين عاملىّ در كتاب « الفصول المهمّة » طبع دوّم ، ص 119 در تعليقه آورده است : وَ نَقَلَ ابْنُ خَلْدونٍ فى صَفحةِ 241 أثْنآءَ الْفَصْلِ الَّذى عَقَدَهُ فى مُقَدِّمَتِهِ لِوِلايَةِ الْعَهْدِ عَنِ الْقاضى أبى بكرِ بنِ العَرَبىِّ المالِكىِّ أنّه قالَ فى كِتابِهِ الّذى سَمّاهُ بِالْعَواصِمِ وَ الْقَواصِمِ ما مَعْناهُ : أنَّ الحُسَينَ قُتِلَ بِشَرْعِ جَدِّهِ صَلَّى اللهُ عَلَيهِ و ءَالِهِ و سَلَّم .\r\nو صاحب « روضات » در شرح حال محيى الدّين از محدّث نيشابورى فى\r\n\r\n","description":"","footnote":"","page_name":" 361 ","page_number":401},
  {"content":"\r\n\r\nرجاله الكبير حكايت مىكند كه : « وَ مَا نَسَبَ إلَيهِ بَعْضُ الْغاغَةِ أنّهُ قالَ : لَمْ يَقْتُلْ يَزيدُ الْحُسَيْنَ إلّا بِسَيْفِ جَدِّهِ ، فَذَلِكَ قَولُ الْقاضى أبى بَكْرٍ مُحَمّدِ بْنِ عَبدِ اللهِ بْنِ العَرَبىِّ المَعافِرىِّ تِلْميذِ الغَزالىِّ فى شَرحِ قَصيدَتِهِ الهَمزيَّةِ . وَ فَسَّرَهُ ابنُ حَجَرٍ وَ قالَ : أىْ لِانَّهُ الْخَليفَةُ وَ الْحُسَيْنَ عَلَيهِ السّلامُ باغٍ عَلَيه . « 1 » »\r\n« و آنچه را كه بعضى از مردم عامّى به محيى الدّين نسبت داده‌اند كه : يزيد حسين را نكشت مگر با شمشير جدّش ، پس بدانكه اين كلام ، گفتار قاضى أبو بكر محمّد بن عبد الله بن عربى معافرى شاگرد غزالىّ است در شرح قصيدهء همزيّهء خود ؛ و ابن حجر آن را تفسير كرده و گفته است : به جهت آنكه يزيد خليفه بود ، و حسين عليه السّلام بر وى به عنوان بغى خروج نموده بود . » « 2 »\r\n\r\n\r\n","description":"","footnote":"\r\n( 1 ) « روضات » طبع سنگى ، ج 4 ، ص 195\r\n( 2 ) در كتاب « ذخائر الاعلاق فى شرح ترجمان الاشواق » كه متن و شرح آن هر دو از محيى الدّين بن عربى مىباشد ، محقّق و معلّق آن : محمّد عبد الرّحمن كردى كه مدرّس لغت عرب در دانشگاه الازهر است ، در صفحهء ط از مقدّمهء خود گويد :\r\n« نسب او أبو بكر محيى الدّين محمّد بن علىّ بن محمّد بن أحمد بن عبد الله حاتمىّ طائىّ است كه در بلاد أندلس به او ابن العربىّ گويند با الف و لام ؛ امّا در مشرق زمين به او ابن عربىّ گويند بدون الف و لام ، براى آنكه ميان او و ميان قاضى أبو بكر بن العربىّ المعافِرىّ فرق داده شود . وى قاضى القضاة إشْبيليه بوده است كه به شرق كوچ كرد و در سنهء پانصد و چهل و سه ( 543 ) بمرد . »\r\nبايد دانست كه : او شاگرد غزالى بوده است و زمانش قريب يك قرن مقدّم بر محيى الدّين بوده است . تولّد محيى الدّين در سنهء پانصد و شصت ( 560 ) هجريّه و مرگش در سنهء ششصد و سى و هشت ( 638 ) بوده است . بنابراين ، مدّت نود و پنج ( 95 ) سال ، قريب يك قرن ، محيى الدّين پس از قاضى معافرى بوده است . محيى الدّين علاوه بر شهرت به ابن عربى ، به حاتمى طائى عَدَوى نيز مشهور است ؛ به حاتمى به جهت آنكه از اولاد حاتم است ، و به طائى به جهت آنكه حاتم از قبيلهء طىّ بوده است ، و به عدوى به جهت آنكه از اولاد عَدىّ ابن حاتم است . و جلالت و عظمت مقام عَدىّ بن حاتم و اخلاص و ولايتش به ساحت مقدّس أمير المؤمنين عليه السّلام و تشيّع او امرى است كه جاى ترديد نيست ؛ صحف و تواريخ و سيَر از اين معانى مشحون و زينت بخش دفاتر روزگار است . و خود\r\n","page_name":" 362 ","page_number":402},
  {"content":"\r\n\r\nدر اينجا بايد دانست كه : چقدر محيى الدّين عربى با اين اتّهامات ناروا مظلوم واقع شده است ! اوّلًا او را از منع كنندگان لعن بر يزيد به شمار آورده‌اند ، ثانياً او را جزو عامّهء نواصب شمرده‌اند ، و ثالثاً بدين كلام قبيح متّهم ساخته‌اند ، و رابعاً او را مسلمان ندانسته‌اند .\r\n\r\nردّ صاحب « روضات » بر محيى الدّين و بر جميع عرفاء\r\nنكتهء سوّم :\r\nسيّد محمّد باقر خوانسارى اصفهانى در كتاب « رَوضات الجَنّات » شرح حال محيى الدّين عربى را بدين گونه آورده است : « قُدْوَةُ العارِفينَ وَ اسْوَةُ الْعاسِفينَ « 1 » ، أبو عَبدِ اللهِ مُحَمّدُ بنُ عَلىِّ بنِ مُحمّدِ بْنِ مُحَمّدِ بْنِ مُحَمّدٍ الْمَغْرِبىُّ الحاتِمىُّ الطّائىُّ الإشْبيلىُّ الاندُلُسىُّ ثُمَّ المَكّىُّ ثُمَّ الدِّمَشْقىُّ الشّامىُّ ، الْمُلَقَّبُ ( بِ ) مُحْيى الدّينِ ابْنِ العَرَبىّ » .\r\nيعنى « رئيس و مقتداى عارفان ، و الگو و پيشواى منحرفان و كج‌روان و گمراهان » . در اينجا علاوه بر آنكه وى را منحرف و مشتبه و گمراه شده دانسته است ، از عطف اين جمله به مقتداى عارفان ، همهء عارفان را به همين گونه گمراه و ضالّ و متحيّر در طريق و سرگردان شمرده است .\r\nتا ميرسد به اينجا كه ميگويد : « و فى هذَا الكِتابِ مَواضِعُ مِنَ الدِّلالَةِ عَلَى تَسَنُّنِهِ وَ اعْوِجاجِهِ أوْ تَحَيُّرِهِ فى سَبيلِهِ وَ مِنْهاجِهِ أوْ وُقوعِ تَصَرُّفٍ مِنَ الابالِسَةِ فى مِزاجِه .\r\n« و در اين كتاب ( باب وصيّت از كتاب « فتوحات » ) مواضعى است كه\r\n\r\n\r\n","description":"","footnote":"\r\n- همين انتساب وى به عَدىّ و جوهره و نوادهء وجودى او بودن نيز موجب فَناء و اندكاك او در ولاءِ اهل بيت مىباشد .\r\n( 1 ) عَسَفَ الطّريق و - عنه ( از باب ضرب يضرب ) عَسْفًا : مالَ عنه و عَدَلَ ، و قيل : خَبَطَه على غير هدايةٍ . و - المفازةَ : قَطَعها بغَير قصدٍ و لا هِدايةٍ و لا تَوَخّى طريقٍ مسلوكٍ . ( « أقرب الموارد » ج 2 ، ص 781 )\r\n","page_name":" 363 ","page_number":403},
  {"content":"\r\n\r\nدلالت دارد بر آنكه وى سنّى مذهب بوده است ، و كج‌رو و منحرف بوده است ، و يا آنكه در راهش و رويّه‌اش سرگردان بوده است ، و يا آنكه إبليس‌ها و شياطين در مزاج او تصرّف نموده‌اند . »\r\nو پس از بيان خواب و مكاشفه‌اى از او ميگويد :\r\n« فَهَلْ هذا مِنهُ إلّا خُروجٌ عَن دآئِرَةِ الشَّرْعِ وَ الدّينِ أوْ دُخولٌ فى أهلِ السَّفْسَطَةِ وَ الْخَيْلِ الْمَجانينَ ؟ !\r\nبَل مِن جُمْلَةِ ما يُؤَيِّدُ كَوْنَ نَطَقاتِ الرَّجُلِ مِن بابِ الوَسْوَسَةِ وَ الخَيالِ ، و كَلِماتِهِ مِن قَبيلِ كَلِماتِ أرْبابِ الحَيْرَةِ وَ الضَّلال . . . »\r\n« پس اين قضايا از وى مگر ميتواند محملى داشته باشد مگر خروج از دائرهء شرع و دين ، و يا دخول در ميان اهل سَفْسَطه و گروه ديوانگان ؟ !\r\nبلكه از جملهء آن چيزهائى كه تأييد مىكند كه گفتار اين مرد از باب وسوسه و خيال است ، و كلماتش از قبيل گفتار صاحبان حيرت و گمراهى است ، » و در اينجا پس از نقل دو قضيّه ، شروع به نقل قضيّهء ديگرى از دَميرى در « حيوة الحيوان » دربارهء نكاح محيى الدّين با زن جنّيّه‌اى نموده ، گويد : شيخ عزّ الدّين بن عبد السّلام گفته است كه :\r\nابْنُ عَرَبىٍّ شَيْخُ سَوْءٍ كَذّابٍ . فَقيلَ لَهُ : و كَذّابٌ أيْضًا ؟ ! قالَ : نَعَمْ ! « محيى الدّين شيخى است بد و دروغگو . به او گفته شد : آيا همچنين كذّاب هم مىباشد ؟ ! گفت : آرى ! »\r\nدر اينجا پس از بيان قضيّه ميگويد : امام ذهبى گفته است :\r\nوَ ما أظُنُّ ابْنَ عَرَبىٍّ تَعَمَّدَ هَذِهِ الْكَذْبَةَ ، وَ إنَّما هىَ مِنْ خُرافاتِ الرّياضَةِ . « مرا گمان نيست كه محيى الدّين عمداً اين دروغ را گفته باشد ، و ليكن اين سخن ناشى از خرافات رياضت كشيدن است . »\r\nدر اينجا صاحب « روضات » كلامى را از آقا محمّد على بهبهانى فرزند آية الله\r\n\r\n","description":"","footnote":"","page_name":" 364 ","page_number":404},
  {"content":"\r\n\r\nآقا محمّد باقر بهبهانى از كتاب وى به نام « مَقامِعُ الفضْل » در پاسخ كسى كه از وى از ادلّهء قائلين به وحدت وجود سوال نموده بود نقل مىكند ؛ و در اين پاسخ آقا محمّد على پس از بيان كلامى از مير سيّد شريف در « حواشى شرح تجريد » ميگويد : « و شيخ عارف علاء الدّولهء سمنانى با نهايت اعتقاد و غلوّش دربارهء شيخ عارف محيى الدّين أعرابى بطورى كه او را در حواشى « فتوحات » بقوله : أيُّها الصِّدّيقُ ، وَ أيُّها الْمُقَرَّبُ ، وَ أيُّها الْوَلىُّ ، وَ أيُّها الْعارِفُ الحَقّانىّ خطاب مىنمايد ، در حاشيهء خود بر كلام محيى الدّين در اوّل « فتوحات » كه ميگويد : سُبْحانَ مَن أظْهَرَ الاشْياءَ وَ هُوَ عَيْنُها « پاك و منزّه است آنكه اشياء را به ظهور آورد ، و خودش عين آنهاست . » با اين عبارت ، حاشيه نوشته است كه :\r\nإنَّ اللهَ لا يَسْتَحْيى مِنَ الحَقِّ ؛ أيُّهَا الشّيْخُ ! لَوْ سَمِعْتَ مِن أحَدٍ أنَّهُ يقولُ : فَضْلَةُ الشّيْخِ عَيْنُ وُجودِ الشَّيخِ لا تُسامِحُهُ الْبَتَّةَ ، بَل تَغْضِبُ عَلَيهِ ! فَكَيفَ يَسوغُ لَكَ أنْ تَنْسِبَ هذَا الْهَذَيانَ إلَى الْمَلِكِ الدَّيّانِ ؟ !\r\nتُبْ إلَى اللهِ تَوبَةً نَصوحاً لِتَنْجُوَ مِن هذِهِ الْوَرْطَةِ الْوَعِرَةِ الَّتى يَستَنْكِفُ مِنها الدَّهْريّونَ وَ الطَّبيعيّونَ وَ الْيونانيّونَ ؛  وَ السَّلامُ عَلى مَنِ اتَّبَعَ الْهُدى  !\r\n« خداوند از باز گفتن حقّ حيا نمىكند ؛ اى شيخ ! اگر تو از كسى بشنوى كه او ميگويد : فَضلهء شيخ ، عين وجود شيخ است ، البتّه مسامحه با او نمىنمائى ، بلكه بر وى غضب ميكنى ! پس چگونه جائز و روا شد براى تو كه اين هذيان را به خداوند پادشاه و مقتدر و ديّان نسبت ميدهى ؟ !\r\nبه درگاه خداوند توبه كن توبهء جدّى و استوار تا آنكه از اين لغزشگاه و كريوهء صعب العبورى كه از وقوع در آن دهريّون و طبيعيّون و يونانيّون استنكاف دارند ، نجات بيابى ؛ و سلام براى آن كسى است كه دنبال هدايت رفته است ! »\r\nسپس آقا محمّد على به فارسى گفته است : و شيخ محيى الدّين در\r\n\r\n","description":"","footnote":"","page_name":" 365 ","page_number":405},
  {"content":"\r\n\r\n« فُصوص » و « فُتوحات » گويد كه : هر كه بت‌پرستيد ، به همان خدا را پرستيده باشد . و چون سامِرىّ گوساله ساخت و مردم را به عبادت او خواند ، حقّ تعالى يارى نكرد هارون را بر سامرىّ ؛ از براى آنكه ميخواست كه در هر صورتى پرستيده شود .\r\nحقّ تعالى نصارى را تكفير ننمود به سبب آنكه به الوهيّت عيسى قائل شدند ؛ بلكه به سبب آنكه خدا را منحصر در عيسى دانستند . چنان كه فرمود :  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ  . « 1 »\r\nو خود را خاتم الاولياء دانسته و گفته كه ختم ولايت به او شده ، و پيغمبران نزد او حاضر شدند به جهت تهنيت و مباركبادى ختم ولايت .\r\nو نيز گفته كه : جميع أنبيا اقتباس علم مىكنند از مشكوة خاتم أنبيا ، و جميع أوليا اقتباس علم مىكنند از مشكوة خاتم أوليا .\r\nو گفته كه : خاتم أوليا افضل است از خاتم أنبيا در ولايت ؛ چنان كه خاتم أنبيا أفضل است از سائر أنبيا در رسالت .\r\nو نيز گفته كه : اهل آتش در دوزخ تنعّم مىكنند ، و به آتش راحت مىيابند و لذّت مىبرند ؛ و عذاب كافر منقطع خواهد شد ؛ و عذاب مشتقّ است از عَذْب به معنى شيرينى .\r\nو نيز محيى الدّين مذهب جبر را به جميع عرفا داده و شبسترى در « گلشن راز » نيز گفته است :\r\n هر آن كس را كه مذهب غير جَبْر است * نبى گفتا كه او مانند گبر است \r\nدر اينجا صاحب « روضات » از محدّث نيشابورى ادلّهء وى را بر تشيّع محيى الدّين بيان مىكند ، تا چون محدّث ميرسد به اينجا كه ميگويد :\r\n\r\n\r\n","description":"","footnote":"\r\n( 1 ) صدر آيه 17 و آيه 72 ، از سورهء 5 : المائدة : « حقّاً كافر شدند آنان كه گفتند : خداوند فقط مسيح است . »\r\n","page_name":" 366 ","page_number":406},
  {"content":"\r\n\r\n« أشارَ فِى الْفَصِّ الْهَارونىِّ إلى حَديثِ المَنزِلَةِ وَ قالَ فِى « الْفُتوحاتِ » : إنَّ بَيْنَ الْفَلَكِ الثّامِنِ وَ التّاسِعِ قَصْراً لَهُ اثْنا عَشَرَ بُرْجًا عَلَى مِثالِ النَّبىِّ وَ الائِمَّةِ الإثْنَى عَشَرَ .\r\nصاحب « روضات » ميگويد : - إلى ءَاخِرِ ما نَقَلَهُ عَنِ الرَّجُلِ مِن عِباراتِ فُصوصِهِ وَ فُتوحاتِهِ الظّاهِرَةِ فى صَفاءِ طَويَّتِهِ و حُسنِ اعْتِقاداتِهِ . مَعَ أنّها أعَمُّ مِنَ الْمُدَّعَى عِندَ مَن وَجَدَ أضْعافَ هذِهِ الْعِباراتِ فى كُتُبِ الْعامَّةِ الْعَمْياءِ ؛ لِاعْتِرافِ جَميعِ الامَّةِ بِالائِمّةِ الإثْنَىْ عَشَرَ مِن ذَوِى الْقُرْبى ، وَ كَذا يكونُ الْمَهْدىُّ الْمُنتظَرُ مِن أوْلادِ فاطِمَةَ الزّهراءِ و نَسْلِ عَلىٍّ الْمُرْتَضَى ، فَكَيفَ بِمِثلِ هذَا الفَهِمِ العارِفِ الحاذِقِ المُدَّعِى لِلْمَرْتَبَةِ العُلْيا وَ المُتَحَيِّرِ فى أمْرِهِ عُقولُ أبْنآءِ الدّينِ وَ الدُّنْيا .\r\n« اشاره كرده است محيى الدّين در فَصّ هارونى به حديث منزله و در « فتوحات » گفته است كه : ما بين فلك هشتم و نهم قصرى است كه دوازده برج دارد بر مثال وجود پيغمبر اكرم و ائمّهء اثناعشر صلواتُ الله عليهم . - تا آخر آنچه را كه محدّث نقل كرده است از عبارات او در « فصوص » و « فتوحات » كه ظاهر است در صفاى باطن و حسن اعتقادات وى . با آنكه اين مطالب اعمّ است از مدّعى در نزد كسى كه آنها را با أضعاف آن در نزد عامّهء كور بصيرتان مىيابد ؛ چون جميع امّت اعتراف دارند به ائمّهء دوازده گانه از ذوى القرباى رسول الله ، و همه اعتراف دارند بر اينكه مهدىّ منتظر از اولاد فاطمهء زهراء و نسل علىّ مرتضى است ، تا چه رسد به اين مرد فهيم عارف حاذق كه مدّعى مرتبهء بلندى است و دربارهء او انديشه‌هاى انديشمندان أبناء دين و دنيا به تحيّر آمده است . »\r\nدر اينجا ادلّهء محدّث را بيان مىكند و سپس ميگويد : اين محدّث و غير او نقل كرده‌اند كه : در باب سيصد و شصت و شش از « فتوحات » وارد است كه : إنَّ لِلَّهِ خَليفَةً يَخْرُجُ مِنْ عِتْرَةِ رَسول اللهِ . ( - تا آخر اين مطلب را كه ما ذكر\r\n\r\n","description":"","footnote":"","page_name":" 367 ","page_number":407},
  {"content":"\r\n\r\nكرديم . )\r\nو سپس بعد نقل كلام سيّد نعمة الله جزائرى دربارهء اين مطلب ميگويد :\r\n« و أقولُ : بَل لَوْ ثَبَتَ مِنهُ هذَا الْكَلامُ لَدَلَّ عَلَى كَوْنِهِ عِلاوَةً عَلَى الْفَضيلَةِ مِنَ الصّوفيَّةِ الصّابِئَةِ « 1 » النّابِئَةِ « 2 » عَنِ الطَّريقَةِ ، الْعائِبَةِ بِمَراسِمِ الشَّريعَةِ . وَ عَلَى ذلِكَ فَهُوَ مَعْذورٌ فيما يَنْطِقُ وَ يَلوكُ « 3 » وَ مَخْذولٌ مِنَ اللهِ و رَسولِهِ فى هذَا السَّيْرِ وَ السُّلوك . »\r\n« و من ميگويم : اگر اين گفتار از محيى الدّين مسلّماً بوده باشد ، علاوه بر فضيلت دلالت دارد بر آنكه وى از صوفيان زنديق و مُلْحِد است ، و از صوفيان منحرف و بر كنار از راه استوار است كه به مراسم شريعت عيب و خُرده ميگيرند . و بنابراين او در اين سخنانش كه مىلافد و بهم مىبافد معذور است ؛ و در اين سير و سلوك از جانب خدا و رسولش مخذول . »\r\nدر اينجا نيز صاحب « روضات » پس از بيان اشكالى از مولى إسمعيل خواجوئى ( ره ) در تعليقهء خود بر گفتار محيى الدّين ، در دنبالهء نقل قولى از سيّدنا المعظّم عليه « 4 » فى كتاب شرحه علَى أسماءِ اللهِ الحُسنَى از قول آن سيّد حكايت مىكند كه : « وَ أمّا الصَّلَاةُ وَ الْعِباداتُ ، فَمَشايِخُهُمْ يَتْرُكونَها اسْتِناداً إلى أنّها وَسائِطُ بَيْنَ الرَّبِّ وَ الْعَبْدِ ، وَ لَيْسَ بَيْنَهُ وَ بَيْنَ العارِفينَ حِجابٌ . و يَسْتَدِلّونَ بِقَوْلِهِ تَعالَى :  وَ اعْبُدْ رَبَّكَ حَتَّى يَأْتِيَكَ الْيَقِينُ  « 5 » ، وَ شُيوخُ الصّوفيَّةِ\r\n\r\n\r\n","description":"","footnote":"\r\n( 1 ) صَبَأَ : خَرج مِن دينٍ إلى ءَاخر .\r\n( 2 ) نَبَأَ : تَجافى و تَباعد . ( نَبَأَ بهذا المعنى لغةٌ فى نَبا مِن النّاقص . - م\r\n( 3 ) ) لاكَ يَلوكُ اللُقمةَ : مَضَغَها أهونَ المَضْغِ و أدارَها فى فَمِه ، أوْ هوَ مَضْغُ صُلبٍ\r\n( 4 ) . مراد ، سيّد جزائرى است كه بنا به نقل « الذّريعة » ج 13 ، ص 90 ، و ج 22 ، ص 14 كتابى به نام « مقامات النّجاة » در شرح اسماء الله الحسنى نوشته است و علّامهء مجلسى او را از إتمامش منع كرده است .\r\n( 5 ) آيه 99 ، از سورهء 15 : الحجر\r\n","page_name":" 368 ","page_number":408},
  {"content":"\r\n\r\nتَرَقَّوْا إلَى دَرَجَةِ الْيَقين .\r\nأقولُ : و يَلْزَمُ مِن هذا أنَّهُمْ أكْمَلُ مِنَ الانْبياءِ وَ أوْصيآئِهِم ؛ و لَعَلَّ الصّوفيَّةَ يَلْتَزِمونَ ذلِكَ ، كَما هُوَ الظّاهِرُ مِن كَلامِ مُحيى الدّينِ الاعْرابىّ - انتهى . »\r\n« و مشايخ صوفيّه ، نماز و عبادات را ترك مىنمايند ، و استدلال مىكنند بر آنكه اين أعمال ، واسطه‌هائى هستند ميان پروردگار با بندگانش ؛ و ميان خداوند با عارفان حجابى نيست . و به آيه مباركهء قرآن استدلال مىكنند : كه خداوند را عبادت كن تا زماني كه به تو يقين برسد ؛ و مشايخ صوفيّه ترقّى كرده و به درجهء يقين و اصل شده‌اند .\r\nمن ميگويم : و لازمهء اين گفتار اينست كه آنان أكمل از انبياء و أوصيائشان باشند ؛ و چه بسا كه صوفيّه ملتزم و پابند بدين كلام باشند ، همانطور كه از گفتار محيى الدّين أعرابى مشهود است - تمام شد سخنان سيّد در « شرح أسماءِ حُسنى » . »\r\nصاحب « روضات » نيز ميگويد :\r\n« وَ لِذا سَمّاهُ بَعْضُ مَشايِخِ عُرَفآئِنا الْمُتَأخِّرينَ بِمُميتِ الدّينِ ، و عَبَّرَ عَنهُ مَولانا الْوالِدُ المَرْحومُ المُحْتَرَمُ - أعْلَى اللهُ مَقامَهُ فى عِلّيِّينَ - بِلَقَبٍ أحْسَنَ مِن ذلِكَ اللَقَبِ هُوَ ماحى الدّين . »\r\n« و بدين علّت است كه بعضى از مشايخ متأخّرين از عرفاى ما او را به مميت الدّين ( ميرانندهء دين ) لقب داده‌اند ، و مولا و سيّد و سالار ما : پدر مرحوم ما كه خداوند مقامش را در علّيّين بالا برد ، به او لقبى نيكوتر از اين داده و او را به ماحى الدّين ( يعنى محو كننده و نابود كنندهء دين ) ملقّب ساخته است . »\r\nدر اينجا صاحب « روضات » به سخنان خود ادامه ميدهد به اينكه :\r\n\r\n","description":"","footnote":"","page_name":" 369 ","page_number":409},
  {"content":"\r\n\r\n« نَعَمْ فى هذِهِ الطّائِفَةِ جَماعَةٌ عَلَيحِدَةٍ يَنظُرونَ دآئِمًا إلَى أمْثالِ هَؤُلآءِ الْمَلاحِدَةِ بِعَيْنٍ واحدَةٍ ؛ مِثْلُ ابْنِ فَهْدٍ الْحِلّىِّ ، وَ شَيْخِنا الْبَهائىِّ ، وَ مَوْلانا مُحْسِنِ الْكاشىِّ ، وَ الْمَوْلَى مُحَمَّد تَقىٍّ الْمَجْلِسىِّ ، وَ الْقاضى نورِ اللهِ التُّسْتَرىِّ ، وَ لا سيَّما الْمُتَأَخِّرِ مِنهُمُ الْمُتَلَقِّبِ مِن أجْلِ ذلِكَ بِ « شيعه‌تراش » . »\r\n« آرى در ميان اين طائفهء عظيم و گسترده از فقهاى شيعه ، جماعتى هستند جدا و بر كنار كه پيوسته به أمثال اين صوفيان و عرفاى مُلحِد با يك چشم مىنگرند ؛ مانند ابن فَهد حلّى ، و شيخ بهائى ، و مولى محسن كاشانى ، و مولى محمّد تقى مجلسى ، و قاضى نور الله شوشترى ، و بخصوص اين مردى كه در عبارت ما متأخّر آمده است و به سبب همين يك چشمى بودنش وى را به شيعه‌تراش لقب داده‌اند . »\r\nصاحب « روضات » شرحى از بيان قاضى نور الله در اثبات تشيّع محيى الدّين بيان مىكند ؛ و با اشاره به آنكه قاضى نور الله كه در صدد برآمده است تا سخنان كفرآميز و إلحادآور و زندقه خيز محيى الدّين را تصحيح كند ، كجا ميتواند از عهدهء آن برآيد ، مطلب را خاتمه داده است . « 1 »\r\nما در اينجا در نقل مطالب « روضات » دربارهء محيى الدّين عربى ، به تمام جهات ضعف و نقاط إشكالى كه به او وارد ساخته‌اند ، با گسترشى بالنّسبه وسيع نگريستيم و آنها را در اينجا ذكر نموديم ، تا با ملاحظه و مشاهدهء مدبّران و مطالعه كنندگان ، جميع جوانب وى از مدح و ذمّ ، و تحسين و تقبيح ، و تسليم و تكفير ، و تعديل و تفسيق ، و تسنّن و تشيّع وى با دقّت ملاحظه شود و روى آن كنجكاوى به عمل آيد ، و خداى ناكرده مانند گفتار مصنّف ، وى را با يك چشم\r\n\r\n\r\n","description":"","footnote":"\r\n( 1 ) « روضات الجنّات » طبع سنگى ، ج 4 ، ص 193 تا ص 196\r\n","page_name":" 370 ","page_number":410},
  {"content":"\r\n\r\nنظر نكرده باشيم . « 1 »\r\n\r\n\r\n","description":"","footnote":"\r\n( 1 ) از جمله معترضين بر محيى الدّين أعرابى ، ملّا محسن فيض كاشانى است . وى در كتاب « بشارة الشّيعة » خود كه با پنج كتاب ديگرش مجموعاً طبع سنگى شده و در يك جا تجليد گرديده است ، بطور تفصيل محيى الدّين را در اصول و فروع ردّ مىنمايد . تمام ايرادهاى وى در صورتى است كه ما او را شيعه بدانيم ، البتّه در اين صورت چه در اصول و چه در فروع به او اشكالاتى وارد است ؛ و امّا بر اصل تسنّن و مالكى بودن وى ، آن اشكالات به‌هيچ‌وجه وارد نميباشد و آنگاه فقط إشكال در عدم تشيّع اوست كه اگر او را از مستضعفين به شمار آوريم ديگر اشكالى بر وى نخواهد ماند .\r\nيكى از اشكالات مهمّ فيض بر او عبارتى است كه در ص 150 آن مرحوم بر او وارد مىكند كه بايد روى آن بحث گردد ؛ و عين عبارت او اينست :\r\nوَ هَذا شَيْخُهمُ الاكبرُ مُحيى الدّينِ بنِ العَربىِّ وَ هوَ مِن أئمّةِ صوفيَّتهمْ و رُؤسآءِ أهلِ مَعرفتِهم ، يقولُ فى فتوحاتِهِ : « إنّى لَمْ أسألِ اللهَ أن يُعرّفنى إمامَ زَمانى ؛ و لَو كُنتُ سَألتُه لعرَّفنى . » فَاعْتَبِرُوا يَا أُولِى الأبْصَارِ ، فَإنّه لمّا اسْتغنَى عَن هَذِه المعرفةِ مَع سَماعِه حَديثَ « مَنْ ماتَ وَ لَمْ يَعْرِفْ إمامَ زَمانِهِ ماتَ مِيتَةً جاهِليَّةً » المَشهورةَ بَين العُلماءِ كآفّةً ؛ كَيف خَذَله اللهُ وَ تركَه و نَفْسَه فَاسْتَهْوَتْه الشَّياطينُ فى أرضِ العُلوم حَيرانَ ، فَصارَ مَعَ وُفور علمِه و دِقّةِ نَظَرِه وَ سَيْرهِ فى أرضِ الحقائقِ و فَهْمهِ لِلاسرارِ و الدَّقائق لَم يستَقِمْ فى شىءٍ مِن علومِ الشَّرائعِ و لَم يعَضَّ عَلَى حُدودِها بضِرسٍ قاطعٍ . - الكَلامَ .\r\nو نظير اين ايراد را مولى إسمعيل خواجوئى ( ره ) از فيض اقتباس نموده و بر ابن عربى وارد ساخته است . وى بنا به نقل صاحب « روضات » ( در طبع سنگى آن ج 4 ، أواخر ص 195 ) گويد :\r\n« قَوْلُه : إنّ لِلَّهِ خليفَةً - الخ هَذَا يُناقِضُ ما نُقلَ عَنه أنَّه قال فى فُتوحاتِه : « إنّى لَمْ أسألِ اللهَ أن يُعرِّفَنى إمامَ زمانى ؛ و لَو كُنتُ سَألتُه لَعرَّفنى . » فانظُرْ كيفَ خَذَلهُ اللهُ وَ تَرَكَه و نَفْسَه ، فإنَّه مَع سَماعهِ حديثَ « مَنْ ماتَ وَ لَمْ يَعْرِفْ إمامَ زَمانِهِ ماتَ ميتَةً جاهِليَّةً » المشهورَ بَين العُلماءِ كآفَّةً كَيف يَسَعه الاسْتغناءُ عَن هَذه المَعرفةِ و كَيف يَسوغُه عَدمُ السّؤَالِ عَنها ؟ ! »\r\nاين ايراد بر محيى الدّين از اين دو بزرگوار كه خود أهل حكمت و معقول بوده‌اند ، بسيار عجيب است . زيرا محيى الدّين به كرّات و مرّات در « فتوحات » تصريح دارد بر آنكه : من از مراتب خواهش و طلب عبور كرده‌ام ؛ در من تقاضا و طلبى وجود ندارد ؛ هر چه بگويم و انجام دهم خواست خداوند است عزّ شأنه . بنابراين من در برابر عظمت حضرت حقّ نابود مىباشم و از خود بودى و وجودى و اراده و انتخابى ندارم . آنچه خداوند بخواهد همان خواست من است و دو گونه اراده و مشيّت در ميانه نيست .\r\n","page_name":" 371 ","page_number":411},
  {"content":"\r\n\r\nآنچه بنده از جميع اشكالاتى كه بر او شده است ، و أعلام و بزرگان همچون خود مصنّف و والد محترمشان و مولى إسمعيل خواجوئى و علاء الدّولهء سمنانى و آقا محمّد على كرمانشاهى بهبهانى و أمثالهم به وى نموده‌اند بدست آورده‌ام ، منشأ و ريشه‌اش قول اوست به « وحدت وجود » ، كه اگر درست فهميده نشود و حقيقت و مراد از آن بدست نيايد و به لفظ و عبارت تنها اكتفا گردد ، آرى مستلزم اين اشكالات بلكه بيش از اينها هست ؛ امّا و لَعَمْرُ الْحَبيب مقصد و مقصود او از وحدت ، اين معنى بسيط و زير پا افتاده نيست ، وحدت به معنى اتّحاد و حلول ذات خالق با مخلوق نيست ؛ وحدت به معنى عينيّت ذات لا يتناهى و ما لا اسم له و لا رسم له با اين وجودات متعيّنهء كثيفهء متقيّده و محدودهء به هزاران عيب و علّت نيست .\r\n\r\n\r\n","description":"","footnote":"\r\n- اين از يك طرف و از طرف ديگر ابن عربى خود مدّعى است كه من به مقام زيارت أنبياء و أولياء و أوصياى آنان به حقّ المعرفة نائل آمده‌ام و ايشان را به حقيقت و نورانيّت و ولايت كلّيّه مشاهده و ادراك نموده‌ام ؛ و عمدهء معرفتِ امام زمان ، معرفت او به نورانيّت است نه مجرّد تشرّف خارجى و معرفت به شخص او . اين همه روايات شيعه دربارهء معرفت آن ذوات مقدّسه به نورانيّت راجع به همين مسأله مىباشد ؛ و آن أهمّ از جميع امور است كه اگر انسان جان خود و تمام أقرباى خود را براى مشاهدهء آنان به نورانيّت و به ولايت كلّيّهء مطلقه فدا كند ارزش دارد . وقتى آن معرفت پيدا شد و بالفرض هم سالك از اختيار بيرون آمده است ، و خداوند متعال زيارت و تشرّف او را در خارج به وجود جسمى و كالبدى إمامش مقدّر نفرموده است ، در اين صورت جاى چگونه حسرتى و ندامتى باقى مىماند ؟\r\nاينست مراد و مرام ابن عربى كه از يكايك جملات و حالاتش پيداست . اينست كه ملّا صدرا آن حكيم بصير حاذق را در برابر وى به تواضع وا مىدارد و به كُرنش مىاندازد و در برابر عظمت ابن عربى آن عبارات متين و سنگين را ادا مىنمايد . از اينجا دستگير مىشود كه : نه مرحوم ملّا محسن فيض كه خود شاگرد و داماد ملّا صدرا بوده است و نه ملّا إسمعيل خواجوئى ، به روح و معانى كلمات محيى الدّين پى نبرده‌اند ، و از آن ظرائف و دقائق بطور سطحى عبور كرده‌اند . امّا حكيم سبزوارى حاج ملّا هادى چنين نمىباشد ؛ فتأمّلْ و افهَمْ ! لانَّ هَذا مِن مَزالِّ الاقدامِ !\r\n","page_name":" 372 ","page_number":412},
  {"content":"\r\n\r\n\r\nتحقيقى از مصنّف دربارهء حقيقت وحدت وجود\r\nوحدت به معنى استقلال ذات حقّ تعالى شأنه در وجود است كه با وجود اين استقلال و عزّت ، هيچ موجود دگرى توان استقلال را نداشته و وجودش وجودى ظِلّى و تَبَعى است ، همچون سايهء شاخص كه به دنبال آن ميگردد . تمام موجودات وجودشان از حقّ است ؛ همه آيه و نماينده مىباشند . بنابراين همه ظهورات او مىباشند و تجلّيات ذات أقدس وى .\r\nامّا ظاهر از مَظْهر جدا نيست ، و متجلِّى از متجلَّى فيه انفكاك نمىتواند داشته باشد ؛ و گرنه ديگر ظهور و تجلّى نيست ؛ آن وجودى است جدا و اين وجودى است جدا . در اين صورت عنوان مخلوق و ربط و رابطه برداشته مىشود و تمام كائنات مواليد خدا مىگردند ، درحالىكه او  لَمْ يَلِدْ  است . « 1 »\r\nعينيّت حقّ با اشياء ، عينيّت ذات بسيط ما لا اسم له و لا رسم له با اشياء نيست ؛ زيرا آن قابل وصف نيست و اين اشياء به وصف مىآيند . او تعيّن و حدّ ندارد ؛ اينها همگى محدود و متعيّن هستند .\r\nعينيّت به معنى عينيّت علّت با معلول ، و خالق با فعل ، و ظاهر با ظهور است . بدين معنى كه : اگر فرض رفع حدود و تعيّنات شود ، ديگر غير از وجود بَحْت و بسيط و مجرّد چيز ديگرى در ميان نمىماند و نمىتواند در ميان بماند .\r\nوحدت وجود به معنى تعلّق و ربط حقيقى - نه اعتبارى و توهّمى و خيالى - همهء موجودات است با خالقشان ، و در اين صورت ديگر فرض زنگار استقلال در موجودات بى معنى مىشود . همه با خدا مربوط اند ؛ بلكه ربط صرف مىباشند . و خالق متعال كه حقيقت وجود و أصل الجودِ و الوُجود است با تمام اشياء معيّت دارد ؛ نه معيّت 1 + 1 كه اين غلط است و عين شرك است ؛ بلكه فى المَثَل مانند معيّت نفس ناطقه با بدن ، و معيّت عقل و اراده با أفعال\r\n\r\n\r\n","description":"","footnote":"\r\n( 1 ) صدر آيه 3 ، از سورهء 112 : التّوحيد\r\n","page_name":" 373 ","page_number":413},
  {"content":"\r\n\r\nصادرهء از انسان كه تحقيقاً در مفهوم و مفاد و معنى يكى نيستند ؛ ولى از هم منفكّ و متمايز هم نمىباشند .\r\n\r\nآيات دالّهء بر وحدت وجود در قرآن كريم\r\nعزيزم ! مگر آيات قرآن را نمىخوانيم كه :  وَ هُوَ مَعَكُمْ أَيْنَ ما كُنْتُمْ  « 1 » « او با شماست هر كجا كه بوده باشيد ! » ؟\r\nآيا اين معيّت ، حقيقى است يا اعتبارى و مجازى ؟ اگر بگوئيد : اعتبارى است ، در اين صورت ديگر ميان او و ما به‌هيچ‌وجه ربط و رابطه‌اى برقرار نمىشود ، و هر ذرّه از ذرّات عالم و هر موجود از مُلك تا ملكوت جميعاً موجودات مستقلّه مىگردند ، و به تعداد آنها بايد قائل به قديم و أزل و أبد شويم ، و گفتار نبىّ محترم حضرت يوسف على نبيّنا و آله و عليه السّلام به دو رفيق و مصاحب زندانى خود دربارهء ما صدق خواهد كرد ، آنجا كه گفت :\r\n يا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ .  « 2 »\r\n« اى دو همنشين زندانى من ! آيا اين ارباب و خدا نمايان جدا جدا و پراكنده مورد پسند و اختيار است ، يا خداوند واحد قهّار ؟ ! ( كه با عزّت و استقلالش در وجود و با اسم قهّاريّتش كه از لوازم وحدت اوست ، ديگر رَبّى و اربابى و موجود جدا و پراكنده و مستقلّى را بجاى نگذاشته است ؛ و وحدت ذات أقدسش جميع وحدتهاى اعتبارى و مجازى را سوزانده و اين خس و خاشاكها را از سر راه برداشته است . ) »\r\nآيا ما هيچ در اين آيه مباركهء قرآن فكر كرده‌ايم كه :\r\n ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا .  « 3 »\r\n\r\n\r\n","description":"","footnote":"\r\n( 1 ) قسمتى از آيه 4 ، از سورهء 57 : الحديد\r\n( 2 ) آيه 39 ، از سورهء 12 : يوسف\r\n( 3 ) قسمتى از آيه 7 ، از سورهء 58 : المجادلة\r\n","page_name":" 374 ","page_number":414},
  {"content":"\r\n\r\n« هيچگونه آهسته سخن گفتن و راز گفتن در ميان سه نفر نيست مگر آنكه خداوند چهارمين آنهاست ، و در ميان پنج نفر نيست مگر آنكه او ششمين آنهاست ؛ و پائين‌تر از اين مقدار هم نيست و بيشتر از اين مقدار هم نيست مگر آنكه او با آنهاست هر كجا كه باشند . » ؟ !\r\nدر اين صورت اين معيّت خداوند با ما چگونه متصوَّر است ؟ اگر وى را از خودمان جدا و خودمان را از او جدا بدانيم ، مثل دو رفيقى كه با هم سفر مىكنند و يا دو نفرى كه در كارِ شركت معيّت دارند ؛ در اين صورت اينكه معيّت واقعى نخواهد بود ؛ بلكه معيّت اعتبارى و مجازى و دروغى است .\r\nپس خدا با ما معيّت حقيقى دارد ، يعنى معيّت وجودى ؛ امّا او همچون خورشيد است و ما چون شعاع ، و يا بهتر به تعبير قرآن همچون سايه . او استقلال است و ما تبعيّت . او عزيز است و ما ذليل . او حقيقت است و ما آيه و آئينه .\r\nشما را به خدا سوگند ! قرآن بهتر از اين آيا متصوّر است كه بتواند معنى معيّت را براى ما روشن سازد ؟ !\r\nآيا در اين كريمهء شريفه فكر كرده‌ايم كه :\r\n هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ .  « 1 »\r\n« اوست اوّل و آخِر و ظاهر و باطن ( ابتداى هر چيز و انتهاى هر چيز ، و آشكارا در هر چيز و پنهان و باطن هر چيز ) و اوست كه به هر چيز داناست . » ؟ !\r\nو ليكن ادراك اين معنى بالمشاهدة و بالوجدان و بالعيان كار هر كس نيست . اين مقام توحيد عالى است كه واقعاً بايد مسلمان به پايه‌اى برسد تا خدا را قلباً و سِرّاً واحد بنگرد ، و تمامى موجودات را موجودات فانيه و مضمحلّه و\r\n\r\n\r\n","description":"","footnote":"\r\n( 1 ) آيه 3 ، از سورهء 57 : الحديد\r\n","page_name":" 375 ","page_number":415},
  {"content":"\r\n\r\nمندكّه و هيچ و بدون قدرت و حيات در برابر آن وجود عزيز و مستقلّ و قادر و حىّ ادراك كند . در اينجاست كه اهل توحيد لب نمىگشايند ، و اگر بگشايند و بگويند : در عالم هستى يك وجود مستقلّ و مختار و ذى اراده و يك وجود عليم و سميع و قدير و بصير و حىّ و قيّوم بيش نيست ، و همهء موجودات بطور كلّى فانىِ محض در برابر آن وجودند ، مردم ايشان را زنديق و كافر مىشمرند و ميگويند : شما چگونه به اين قدرتها و مراكز عظمت و حيات و علم در دنيا ميگوئيد : بى اثر ، و آنها را فانى محض ميدانيد ؟ ! چگونه فرعونها و نمرودها و شيطان را مقهور و مسخّر امر حقّ ميدانيد ؟ ! اين نيست مگر عين كفر و نسبت كار قبيح و زشت را به خدا دادن . امّا نميدانند كه فرق است ميانهء تكوين و تشريع . عالم تكوين و ايجاد و وجود در راهى براى خود در حركت است ، و مسائل عالم تشريع مسائل دگرى است ، و نبايد با هم مخلوط و ممزوج شوند ؛ و الّا همين تكفيرها و تفسيق‌ها پيدا مىشود . عجيب اينجاست كه خود محيى الدّين عربى در مقدّمهء « فتوحات » به كلام حضرت سيّد العابدين و إمام السّاجدين عليه السّلام استشهاد نموده ، و دو بيت از آن حضرت را در اين باره نقل مىكند .\r\n\r\nنقل محيى الدّين از حضرت سجّاد ، أشعار كتمان توحيد را\r\nمحيى الدّين ميگويد : اگر كتمان سرّ لازم نبود و أسرار توحيد براى جميع مردم قابل ادراك بود ، لَمْ يَكُنْ لِقَوْلِ الرَّضىِّ مِن حَفَدَةِ عَلىِّ بْنِ أبى طالِبٍ صَلَّى اللهُ عَلَيهِ و سَلَّمَ مَعْنًى إذْ قالَ :\r\n يَا رُبَّ جَوْهَرِ عِلْمٍ لَوْ أَبُوحُ بِهِ * لَقِيلَ لِى أَنْتَ مِمَّنْ يَعْبُدُ الْوَثَنَا\r\nوَ لَاسْتَحَلَّ رِجَالٌ مُسْلِمُونَ دَمِى * يَرَوْنَ أَقْبَحَ مَا يَأْتُونَهُ حَسَنَا « 1 » \r\n\r\n\r\n","description":"","footnote":"\r\n( 1 ) « فتوحات مكّيّه » طبع مطبعهء اميريّه - مصر ، ج 1 ، مقدّمهء كتاب ، ص 32 ؛ أقول : مجموع اين اشعار چهار بيت است :\r\n إنّى لَاكْتُمُ مِنْ عِلْمى جَواهِرَهُ * كَيْلا يَرَى الْحَقَّ ذو جَهْلٍ فَيَفْتَتِنا \r\n","page_name":" 376 ","page_number":416},
  {"content":"\r\n\r\n« براى گفتار شخص پسنديده و پاكيزه از دودمان علىّ بن أبى طالب صلّى الله عليه و سلّم ديگر معنىاى موجود نبود در وقتىكه گفت :\r\nاى چه بسيار از آن علوم جوهريّهء أصيله را كه در من است ، و اگر بدان لب بگشايم تحقيقاً به من ميگويند : تو بت‌پرست مىباشى . و جمعى از مردان مسلمان بدين جرم خون مرا حلال مىشمرند ؛ آنان زشت‌ترين كردار خود را نيك ميدانند . »\r\nخوب توجّه كنيد ! اينجا حضرت ميگويد : حقائقى را كه من از توحيد فهميده‌ام ، در نزد مردم ، بت‌پرستى است ؛ آن مردمى كه زشت‌ترين كار خود را كه عين شرك است خوب و عمل نيكو ميدانند . يعنى ايمان من با همين ايمان\r\n\r\n\r\n","description":"","footnote":"\r\n-\r\n وَ قَدْ تَقَدَّمَ فى هَذا أبو حَسَنٍ * إلَى الْحُسَيْنِ وَ أوْصَى قَبْلَهُ الْحَسَنا \r\nبا دو بيتى كه محيى الدّين ذكر نموده است . در ج 7 ، ص 35 و 36 « الغدير » اين اشعار را از آن حضرت نقل نموده است ، و در پاورقى آن گويد : آلوسى در تفسيرش ج 6 ، ص 190 از آن حضرت آورده است .\r\nو أقول اينكه : مرحوم محقّق فيض كاشانى در مقدّمهء كتاب « وافى » و در « الاصول الاصيلة » ص 167 از حضرت حكايت نموده است . و محدّث ارمَوى در تعليقهء بر آن گويد : نسبت اين اشعار به حضرت امام زين العابدين عليه السّلام مشهور است و در غالب از كتابهاى مصنّف ( ره ) از حضرت مأثور ، حتّى غزالى در كتب خود نقل كرده است و به آن حضرت نسبت داده است .\r\nو عبد الوهّاب شعرانى در « اليواقيت و الجواهر » طبع مكتبهء الحلبى ( سنهء 1378 ) در مقدّمهء آن در ج 1 ، فصل ثالث فى بيان إقامةِ العذرِ لاهلِ الطّريق فى تكلُّمِهم فى العِبارات المُغلَقَةِ على غَيرِهم ، در ص 21 از محيى الدّين حكايت مىكند كه : نَقَل الإمامُ الغَزالىُّ فى « الإحيآء » و غَيرِه عَن الإمام زينِ العابدينَ علىِّ بنِ الحسينِ رضىَ الله عَنهُ أنّهُ كان يَقول ؛ در اينجا آن دو بيت وارد در « فتوحات » را ذكر مىكند و پس از آن ميگويد : قالَ الغَزالىُّ : و المرادُ بِهذا العلمِ الّذى يستحِلّونَ به دمَه هو العلمُ اللدنىّ الّذى هو علمُ الاسرارِ ، لا مَن يتولَّى مِن الخلفاء و مَن يَعزِلُ كما قالَه بعضُهم . لانّ ذلك لا يستحِلّ علماءُ الشَّريعَة دمَ صاحِبه و لا يقولونَ له : أنتَ ممّن يَعبُد الوَثَنَ - انتهى . فتأمّلْ فى هذَا الفصلِ فانّه نافعٌ لكَ و اللهُ يَتولَّى هُداكَ .\r\n","page_name":" 377 ","page_number":417},
  {"content":"\r\n\r\nمردم كاملًا در دو جهت متعاكس قرار گرفته است . آنچه من از توحيد ميدانم اين مردم شرك مىدانند ؛ و آنچه اين مردم از اسلام و مسلمانى ميدانند و كارهاى خود را از روى نيّت و عقيدهء خوب انجام ميدهند و حجّ مىكنند و جهاد مىنمايند و سائر اعمال نيكو را انجام ميدهند ، و به همين جهت از روى عِرْق مسلمانى خون مرا حلال مىشمارند ، تمام اين أعمال چون با ديدار جمال حقّ و انكشاف وحدت او نيست فلهذا به خود نسبت ميدهند و خود را كانون فِعل و عمل و اختيار مىپندارند ، اين اعمالشان قبيح‌ترين و نازيباترين أفعال است ، گرچه به صورت ظاهر همه خيرات است ، درس است و بحث و تعليم و تعلّم ، امّا چون صبغهء وحدت به خود نگرفته ، و زنگار أنانيّت و مَنيّت از روى آنها برداشته نشده است ، لهذا عامل خبيث‌ترين أفعال و قبيح‌ترين أعمال مىباشند . فَتَأمَّلْ يا أخى و أرْسِلْ فِكْرَكَ حَتَّى يَخْطُرَ عَلَى بالِكَ ما لَمْ يَخْطُرْ قَبْلَ التَّأمُّلِ فى هذِهِ الْمَعانى عَلَيْها !\r\nالبتّه آن كس كه تمام موجودات را با ديدهء توحيد مىبيند ، طور دگرى مشاهده مىكند ؛ و گرنه حضرت نمىفرمود : من از بيان علم خودم كتمان دارم و آن را ابداً به زبان نمىآورم .\r\nبنابراين ، راه چاره و راه منحصر آنست كه : ما با قدم صدق در صراط توحيد قدم زنيم و به ديده و مشاهدهء حضرت امام سجّاد نائل گرديم ، در آن‌وقت امامت او و مأموميّت ما صدق مىكند ؛ نه آنكه بر همين درجه از ادراك خود بمانيم و درجا بزنيم و زنگار شرك را كه أقْبَحُ ما نَأْتى است از دل نزدائيم و چشمان رمدآلودهء خود را براى ديدار إشراق شمس جهانتاب معالجه ننمائيم ؛ آن‌وقت خود را حقّ و مُدرَكات فعليّهء خود را حقّ بدانيم ، و چون دستمان به تكفير و تفسيق امام سجّاد نميرسد و در اين زمان از عهده‌مان ساخته نيست كه خونش را بريزيم ، دست به تكفير و تفسيق عرفاء بالله و أولياى حقّ همچون\r\n\r\n","description":"","footnote":"","page_name":" 378 ","page_number":418},
  {"content":"\r\n\r\nمحيى الدّين عربى بزنيم ، و هر بيچارهء مفلوك و شوريده را به نام تصوّف و قول به وحدت وجود بكشيم ، و درويش كشى معنىً و ظاهراً شيوه‌مان گردد .\r\nپاسخى كه ما در اينجا دربارهء قول به وحدت وجود آورديم ، غير از جوابهائى است كه شهيد فضل و ولايت و علم و درايت مرحوم قاضى سَيّد نور الله شوشترى در « مجالس المؤمنين » ميدهد . « 1 » پاسخ ما روشن‌تر و بى پرده‌تر است ؛ و با اين بيانى كه عرض شد ، معلوم شد كه : انكار وحدت وجود يعنى انكار استقلال در ربوبيّت و خلّاقيّت حضرت بارى تعالى شأنه العزيز .\r\nبنابراين منكر وحدت وجود ، منكر توحيد است ؛ و مبارز و معارض و مخاصم با آيات مباركاتى كه ذكر شد .\r\n\r\nدفاع قاضى نور الله از محيى الدّين در معنى وحدت وجود\r\nقاضى نور الله كه الحقّ خدايش با شهداءِ طفّ محشور گرداند خيلى زحمت كشيده است ، كتاب نفيس وى : « إحقاقُ الحقّ » تا روز قيامت تاج افتخارى بر تارك شيعه است . امّا افسوس كه از متن آن - نه ملحقات - تا به حال همه‌اش طبع نشده است .\r\nوى در « مجالس المؤمنين » در دفاع از محيى الدّين مطلب را به اينجا مىرساند كه :\r\n« پس ظاهر شد كه : منشأ ايراد ، عدم فهم مراد شيخ است ؛ كه كمالِ صورتِ كلام شيخ به نظر مُورِد نرسيده و متوجّه طرفى ديگر گرديده . شعر :\r\n صوفى اگر آن روى نبيند بگذارش * كآن مرغ ندانست كه انجير كدام است \r\nو أيضاً مستند شيخ در وحدت وجود ، كشف صحيح و ذوق صريح است نه دليل عقلى يا مقدّمات نقلى .\r\n\r\nگفتار مير سيّد شريف در « حواشى شرح تجريد » در معنى صحيح وحدت وجود\r\nحضرت مير سيّد شريف در « حواشى شرح تجريد » ميفرمايد :\r\n\r\n\r\n","description":"","footnote":"\r\n( 1 ) « مجالس المؤمنين » طبع سنگى ، مجلس ششم ، ص 283\r\n","page_name":" 379 ","page_number":419},
  {"content":"\r\n\r\nإنْ قُلْتَ : ما ذا تَقولُ فى مَن يَرَى أنَّ الْوُجودَ مَعَ كَوْنِهِ عَيْنَ الْواجِبِ وَ غَيْرَ قابِلٍ لِلتَّجَزّى وَ الانْقِسامِ ، قَدِ انْبَسَطَ عَلَى هَياكِلِ الْمَوْجوداتِ ، يَظْهَرُ فيها فَلا يَخْلو عَنهُ شَىْءٌ مِنَ الاشْياءِ بَلْ هُوَ حَقيقَتُها وَ عَيْنُها ؛ وَ إنَّما امْتازَتْ وَ تَعَدَّدَتْ بِتَقَيُّداتٍ وَ تَعَيُّناتٍ اعْتِباريّاتٍ ، و يُمَثَّلُ ذلِكَ بِالْبَحْرِ وَ ظُهورِهِ فى صورَةِ الامْواجِ الْمُتَكَثِّرَةِ مَعَ أنَّهُ لَيْسَ هُناكَ إلّا حَقيقَةُ الْبَحْرِ فَقَط ؟\r\nقُلْتُ : هذا طَوْرٌ وَراءَ طَوْرِ الْعَقْلِ ، لا يُتَوَصَّلُ إلَيْهِ إلّا بِالْمُشاهَداتِ الْكَشْفيَّةِ دونَ الْمُناظَراتِ الْعَقْليَّةِ . وَ كُلٌّ مُيَسَّرٌ لِما خُلِقَ لَهُ . » « 1 »\r\n( « اگر بگوئى : رأى تو چيست دربارهء كسى كه وجود را چنان مىبيند كه در عين آنكه حقيقت واجب است و قابل تجزيه و انقسام نيست مع‌ذلك بر پيكرهاى موجودات گسترده شده است ، و در تمام اشياء ظهور نموده بطورى كه چيزى از آن خالى نمىباشد ، بلكه آن وجود ، حقيقت أشياء و عين اشياء است ، و امتياز و تعدّد و تقيّد و تعيّن اشياء بواسطهء اعتباريّات است ؛ و آن را مثال ميزنند به دريا و ظهور دريا در صورت و شكل امواج كثيره با آنكه در حقيقت چيزى غير از حقيقت دريا و آب در ميانه نيست ؟\r\nمن ميگويم : اين معنى را با قواى عقلانى نمىتوان ادراك نمود ، بلكه بايد با مشاهدات كشفيّه آن را دريافت نمود نه با گفتگوهاى بحثى و مناظرات عقلى . و راه هر كس براى آنچه كه وى براى آن آفريده شده باز و آسان است . » 
  ]\r\nو امّا آنچه شيخ علاء الدّوله در آخر گفته كه اگر كسى گويد كه فضلهء شيخ عين وجود شيخ است ، غضب خواهد فرمود و مسامحه نخواهد نمود ؛ تمثيلى به غايت ناستوده است ، و به فضلهء نادرويشى آلوده . زيرا كه ارباب توحيد اگر معيّت حقّ را به أشياء چون معيّت جسم به جسم دانند اين فساد لازم آيد .\r\n\r\n\r\n","description":"","footnote":"\r\n( 1 ) گفتار مير سيّد شريف را در « روضات » طبع سنگى ج 4 ، ص 194 ، از « مقامع الفَضل » نقل نموده است .\r\n","page_name":" 380 ","page_number":420},
  {"content":"\r\n\r\nامّا معيّت بر زعم ايشان چون معيّت وجود است به ماهيّات ، و ماهيّت ملوّث نيست ؛ به خلاف معيّت شخص با فضله كه از قبيل معيّت جسم است مر جسم را و به آن ملوّث ميتواند شد .\r\nو أيضاً سخن در نفى وجودات ممكنات است كه آثار وجودِ حقّند ؛ و أثر شىء فضلهء آن شىء نمىشود تا تمثيل و تنظير كه نموده‌اند درست باشد . و لهذا اگر كسى شيخ علاء الدّوله را گفتى كه : كتاب « عروة » فضلهء تست ، غضب خواستى نمود و مسامحه و تجوّز را تجويز نمىفرمود .\r\nبالجمله أمثال اين كلمات پريشان نه لايق به علوّ شأن ايشان است ؛ ديگر چه گويد و چه نويسد درويشى درويشان است . « 1 »\r\nأقول : الحقّ مرحوم قاضىِ شهيد خوب از شيخ پاسخ داده است ، و حقّ مطلب را ادا فرموده است . و حقير گويد : اشكال علاء الدّوله به شيخ محيى الدّين ، اشكال برهانى نيست ، بلكه خطابه و شعر ، بلكه مغالطه است . و اين از كسى كه خود را حكيم ميداند بعيد است . إشكال او مثل هُوْ كردن است . شيخ محيى الدّين در جواب وى ميگويد : اگر مراد از عينيّت فضله ، عينيّت با نفس ناطقه و روح است ، اين مثال مع الفارق است ؛ و اگر عينيّت با جسم و بدن است ، آرى ما ملتزم به اين عينيّت مىشويم .\r\nمگر شما مقدارى از همين فضله يا بول و يا خون نجس و كثيف را در آزمايشگاه تحليل نمىكنيد و از تحليل آن به تمام جهات بدن انسان از سلامت و مرض و نژاد و انواع و اقسام جهات اختلاف انواع پى نمىبريد ؟ ! اگر فضله به‌هيچ‌وجه مناسبتى با بدن نداشت اين عجائب از كجا كشف مىشد ؟ عنوان\r\n\r\n\r\n","description":"","footnote":"\r\n( 1 ) « مجالس المؤمنين » مجلس ششم ، احوال محيى الدّين عربى ، ص 283\r\n","page_name":" 381 ","page_number":421},
  {"content":"\r\n\r\nزشت فضله و نجاست خون و إدرار را از روى آن برداريد ، ديگر ميان آنها با سائر اجزاء و اعضاء و آثار بدن چه تفاوتى است ! ؟\r\n\r\nفرمان آقا محمّد على كرمانشاهى به كشتن سه تن از دراويش\r\nامّا جناب آية الله زادهء بهبهانى : آقا شيخ محمّد على كرمانشاهى در « مَقامع الفَضل » با اين أجوبه‌اى كه ملاحظه نموديد ، جواب از وحدت وجود نداده‌اند . و بيچاره محيى الدّين را علاوه بر تكفير ، به هزار عيب و علّت ديگرى مزيّن فرموده‌اند . و بايد خودشان در مواقف آينده از عهدهء پاسخهاى او برآيند .\r\nايشان فقط گفتار مير سيّد شريف در « حاشيهء تجريد » را ذكر نموده ، و سپس شروع كرده‌اند به انتقاد از عرفاء و محيى الدّين عربى .\r\nدر زمان ايشان درويش كشى رائج بود . عوامّ كالانعام هر جا مسكينى دل سوخته را كه شعار درويشى داشت مىيافتند ، خانه‌اش را غارت ميكردند و خودش را مىكشتند .\r\nدر ليلهء جمعه دوازدهم شهر جُمادَى الثّانيه سنهء يكهزار و سيصد و هفتاد و هفت هجريّهء قمريّه كه حقير در همدان و در منزل و محضر حضرت آية الله حاج شيخ محمّد جواد أنصارى همدانى مشرّف بودم ، ايشان در ضمن نصايح و مواعظ و قضايا فرمودند :\r\nآقا سيّد معصوم على شاه « 1 » را آقا محمّد على بهبهانى « 2 » در كرمانشاه كشت .\r\n\r\n\r\n","description":"","footnote":"\r\n( 1 ) حضرت آقا حاج شيخ محمّد جواد در همان شب فرمودند : آقا سيّد معصوم على شاه شاگرد آقا سيّد علىرضا دكنى بود . و در دكن كه از بلاد هند است زيست مىنمود . پس از مدّتى از هند به ايران آمد درحالىكه يك ساتر عورت بيشتر نداشت . و حاج محمّد جعفر بروجردى و حاج محمّد رضا تبريزى از شاگردان آقا سيّد علىرضا دكنى بودند و در عين حال از مجذوبين آقا سيّد معصوم على شاه به شمار مىآمدند .\r\nحاج محمّد رضا و حاج محمّد جعفر دو مرد بسيار بزرگ بودند ولى در عين حال مرام درويشى داشتند . و حاج محمّد رضا داراى مقام علمى بود و كتاب « الدُّرّ النَّظيم » و\r\n","page_name":" 382 ","page_number":422},
  {"content":"\r\n\r\nآقا محمّد على سه نفر از أولياى خدا را كشت . سوّمى آنها بُدَلا بود كه فرمان قتل او را صادر كرده بود . بُدلا به او گفت : اگر مرا بكشى ، تو قبل از من خاك خواهى رفت !\r\nآقا محمّد على به وى گفت : مظفّر على شاه و سيّد معصوم على شاه كه از تو مهم‌تر بودند چنين معجزه‌اى نكردند ، تو حالا ميخواهى بكنى ؟ ! بدلا گفت : همينطور است . چون آنها كامل بودند ، مرگ و حيات در نزدشان تفاوت\r\n\r\n\r\n","description":"","footnote":"\r\n- « مَفاتيحُ الابْواب » و بسيارى از كتابهاى ديگر از مصنّفات اوست . و در بروجرد سكونت گزيد . بروجرديها به تهمت تصوّف ، تمام اموال وى را غارت كردند و خود او را تنها از بروجرد بيرون نمودند . حاج محمّد رضا به شهر تبريز رفت و در آنجا مورد علاقهء مردم واقع شد و در پاى منبرش جمع كثيرى حاضر مىشدند . يك روز در بالاى منبر كه تمام مردم مجتمع و مستمع بوده و منظرهء عجيبى داشت ، در دلش خطور كرد كه : اين استقبال مردم تبريز ، عوض آن اذيّتهاى مردم بروجرد . ناگهان درويشى پر و پا بسته از در وارد شد و يكسره به سوى منبر رفت و آهسته در گوش حاج محمّد رضا چيزى گفت ؛ و ظاهراً اين بود كه : بكنم آن كارى را كه بايد بكنم يا نه ؟ ! حاج محمّد رضا گفت : بكن ! درويش عمامهء حاج محمّد رضا را به گردنش پيچيده او را از منبر پائين كشيد و از مسجد بيرون برد تَلافيًا لِهذا الخُطورِ النَّفْسانىّ . اين درويش را آقا سيّد علىرضا دكنى از دكن فرستاده بود و فرموده بود : فوراً به تبريز برو كه يكى از دوستان خدا نزديك است هلاك شود او را نجات بده ! و بدين‌طريق حاج محمّد رضا نجات پيدا كرد .\r\nآية الله حاج سيّد محسن عاملى در « أعيان الشّيعة » از طبع دوّم ( سنهء 1378 ) در ج 46 ، ص 156 به شمارهء 2586 ترجمهء او را بدين گونه ذكر نموده است :\r\n« آقا محمّد على بن آقا محمّد باقر بهبهانى در سنهء 1144 متولّد شد و در سنهء 1216 در كرمانشاه فوت نمود . او پسر وحيد بهبهانى مشهور است كه اصلشان از اصفهان و سپس از بهبهان است . پدرش در كربلا سكونت گزيد و او در كربلا به دنيا آمد ؛ و او افضل از ميان دو پسرى است كه وحيد از خود بجاى گذارده است . دروس خود را در نزد پدرش در وقتىكه در بهبهان توقّف كرد و پس از آن در كربلا آموخت و سپس به كاظمين عليهما السّلام منتقل شد ، آنگاه به ايران آمد . در تكملهء « أمل الآمل » گويد : وى از كوههاى علم و اركان دين و أعلام علماءِ مذهب بود . در عصر او از او أفضل و أوسع در علم و اطّلاع نبود . و أعلم مردم بود به اصول مذاهب اربعه و فروع آنها تا چه رسد به علوم مذهب اماميّه . »\r\n","page_name":" 383 ","page_number":423},
  {"content":"\r\n\r\nنداشت ؛ ولى من هنوز كامل نشده‌ام و نارس هستم . اگر مرا بكشى به من ظلم كرده‌اى !\r\nآقا محمّد على به حرف او اعتنا نكرد و او را كشت . هنوز جنازهء بدلا روى زمين بود كه آقا محمّد على از زير دالانى عبور ميكرد ناگهان سقف خراب شد و در زير سقف جان سپرد . چون ايشان عالم مشهور و معروف كرمانشاه بود و احترامى مخصوص در ميان مردم داشت فوراً جنازه‌اش را تشييع و دفن كردند ، امّا در اين أحيان كسى به بدلا توجّه نداشت و جنازهء وى در گوشه‌اى افتاده بود و هنوز دفن نشده بود .\r\nمرحوم آية الله انصارى فرمودند : گرچه مظفّر على شاه و سيّد معصوم على شاه و بدلا مسلك درويشى داشتند ؛ و اين مسلك خوب نيست ، امّا فرمان قتل اولياى خدا را صادر كردن كار آسانى نيست .\r\n\r\nكلام استاد علّامهء طباطبائى در حرّيّت اهل توحيد در زمان رفع جُمود و تحجّر\r\nحضرت استاد آية الله علّامهء طباطبائى قدَّس الله نفسَه ميفرمود : اين مشروطيّت و آزادى و غرب گرائى و بى دينى و لا ابالى گرى كه از جانب كفّار براى ما سوغات آمده است ، اين ثمره را داشت كه ديگر درويش كشى منسوخ شد ، و گفتار عرفانى و توحيدى ، آزادى نسبى يافته است ؛ و گرنه شما ميديديد : امروز هم همان اتّهامات و قتل و غارتها و به دار آويختن‌ها براى سالكين راه خدا وجود داشت .\r\n\r\nادلّه و شواهد قاضى نور الله از كلمات أعلام و أشعار بر حقيقت توحيد\r\nبالجمله مرحوم شهيد قاضى سيّد نور الله در دفاع از محيى الدّين در صحّت گفتارش به وحدت وجود ، و در ردّ علاء الدّولهء سمنانى مطلب را به عين عبارات زير دنبال مىكند :\r\n« صاحب « نفحات » آورده كه : بعضى اهالى عصر كه كلمات هر دو شيخ را تتبّع بسيار كرده بود و به هر دو اعتقاد و اخلاص تمام داشت ، در بعضى از رسائل خود نوشته است كه : در حقيقتِ توحيد ميان ايشان خلاف\r\n\r\n","description":"","footnote":"","page_name":" 384 ","page_number":424},
  {"content":"\r\n\r\nنيست ، و تخطئه و تكفير شيخ علاء الدّوله شيخ را قدِّس سرُّه راجع به اين معنى است كه وى از كلام شيخ فهم كرده ، نه به آن معنى كه مراد شيخ است .\r\nزيرا كه وجود را سه اعتبار است : يكى اعتبار وى به شرط شىء كه مقيّد است ، دوّم به شرط لا شىء كه وجود عامّ است ، و سيّم لا به شرط كه وجود مطلق است . و آنكه شيخ قدّس سرّه ذات حقّ را سبحانه وجود مطلق گفته‌اند به معنى أخير است ، و شيخ علاء الدّوله آن را بر وجود عامّ حمل كرده و در نفى و انكار آن مبالغه نموده ؛ با وجود آنكه خود به اطلاق وجود بر ذات به معنى اخير اشاره كرده است ، چنان كه در بعضى رسائل فرموده آنست كه : الْحَمْدُ لِلَّهِ عَلَى الإيمانِ بِوُجوبِ وُجودِهِ ، و نَزاهَتِهِ عَنْ أنْ يَكونَ مُقَيَّداً مَمْدوداً ، وَ مُطْلَقاً لا يكونُ بِلا مُقَيَّداتِه .\r\nو وجود چون مقيّدى محدود نباشد ، و مطلقى نباشد كه وجود وى موقوف باشد بر مقيّدات ، ناچار مطلقى خواهد بود لا به شرط شىء كه به هيچيك از تقيّد مشروط نباشد ؛ و قيود و تعيّنات ، شرط ظهور وى در مراتب ، نه شرط وجود او فى حدّ ذاته . و نزاعى كه ميان شيخ علاء الدّوله و شيخ عبد الرّزّاق كاشى واقع شده نيز از اين قبيل تواند بود .\r\nو بالجمله طائفهء صوفيّهء موحّده چنان كه حكم به عينيّت اشياء مىكنند و همه را وجود حقّ و هستى مطلق ميگويند ، حكم به غيريّت اشياء نيز از ايشان واقع است ، و اشياء را غير حقّ گفته‌اند كه نه عين اوست و نه غير او . چنان كه در « فصوص » اشارت به اين عبارت و اطلاقات كرده ؛ و مَستِ بادهء قيّومى مولاى رومى نيز فرموده :\r\n گاه كوه قاف و گه عنقا شوى * گاه خورشيد و گهى دريا شوى\r\nتو نه اين باشى نه آن در ذات خويش * اى برون از وهمها در پيش پيش \r\n\r\n","description":"","footnote":"","page_name":" 385 ","page_number":425},
  {"content":"\r\n\r\nو چنين نيز ميگويند كه : طريقهء اعتدال در توحيد اين است :\r\n كه جهان پرتوى است از رخ دوست * جملهء كاينات سايهء اوست \r\n* * *\r\n هر آن چيزى كه در عالم عيان است * چو عكسى ز آفتاب آن جهان است \r\n* * *\r\n اى جلوه‌گر از جمال جانان همه تو * مقصود دل و آرزوى جان همه تو\r\nأعيان همه آئينه و عكس رخ خويش * بنموده در آئينهء أعيان همه تو \r\nهر يك از اين اطلاقات ، به اعتبارى است از تشبيه و تنزيه ، و جمع و تفصيل ، و نظر به بعضى از حيثيّات نه به جميع حيثيّات . و لهذا در كلام ايشان تناقض نما بسيار است ، كَما لا يَخْفَى عَلَى الْمُتَتَبِّعِ لِكَلامِهِمْ وَ الْمُتَفَطِّنِ لِمَرامِهِمْ . و از آن جمله است اين نظم مرغوب كه به بعضى از موحّدان عالى منسوب است : شعر :\r\n يا جَلىَّ الظُّهورِ وَ الإشْراقْ * كيست جز تو در أنفس و آفاق\r\nلَيْسَ فى الْكآئِناتِ غَيْرَكَ شَىْءْ * أنْتَ شَمْسُ الضُّحى وَ غَيْرُكَ فَىْءْ\r\nدو جهان سايه است و نور توئى * سايه را مايهء ظهور توئى\r\nحرف ما و من از دلم بتراش * محو كن غير را و جمله تو باش\r\nخود چه غير و كدام غير اينجا * هم ز تو سوى تست سير اينجا\r\nدر بدايت ز تست سير رجال * وز نهايت به سوى تست آمال \r\nاللَهُمَّ أنْتَ السَّلامُ وَ مِنْكَ السَّلامُ وَ إلَيْكَ يَرْجِعُ السَّلامُ !\r\nيافِعى در « ارشاد » گويد كه : شيخ عزّ الدّين عبد السّلام دِمَشقىّ گفتى : شيخ زنديق است . روزى بعضى ياران او گفتند : ما ميخواهيم قطب را ببينيم . او اشارت به شيخ كرد . گفتند : تو طعن در او ميكنى ! گفت : آن براى نگاه داشتن ظاهر شرعى است .\r\n\r\n","description":"","footnote":"","page_name":" 386 ","page_number":426},
  {"content":"\r\n\r\n گر پير مغان مرشد من شد چه تفاوت * در هيچ سرى نيست كه سرّى ز خدا نيست\r\nدر صومعهء زاهد و در خلوت صوفى * جز گوشهء ابروى تو محراب دعا نيست « 1 » \r\nأقول : تمام اين ردّ و بدلها و اشكالات و پاسخها را خود محيى الدّين فقط با همان عبارت مورد سوال و اشكالش پاسخگو مىباشد كه : سُبْحانَ مَن أظْهَرَ الاشْياءَ مِنَ العَدَمِ وَ هُوَ عَيْنُها . « پاك و منزّه و مقدّس است آنكه اشياء را از كتم عدم به وجود آورد ؛ و خودش عين آن اشياء است . »\r\n« سُبحانَ » يعنى من آن ذات عالى و راقى و عظيم المرتبة و جليل المقام را كه در وصف نمىآيد تنزيه ميكنم از شوائب دوئيّت و غيريّت و مخلوط شدن با اشيائى كه از عدم به وجود آورده و به خلعت حيات مخلّع فرموده است درحالىكه خودش عين آنهاست . يعنى آن ذاتِ ما فوق انديشه و خيال ، و برتر از وهم و توصيف ، و عالىتر از اسم و رسم ، حقيقت وجود و أصالت است ؛ و اشيائى را كه به ظهور آورده است جز سايه‌اى بيش نيستند ؛ و عينيّت ربط و ارتباط آنها با ذات در عين حفظ مقام كثرت بوده ، اندكاك و فنايشان موجب تركيب و حدوث و تجزيه و انقسام نخواهد شد .\r\n دائماً او پادشاه مطلق است * در كمال عِزِّ خود مستغرق است\r\nاو به سَر نايد ز خود آنجا كه اوست * كى رسد عقل وجود آنجا كه اوست « 2 » \r\nصاحب « روضات » براى در هم كوبيدن و خرد كردن صولت\r\n\r\n\r\n","description":"","footnote":"\r\n( 1 ) « مجالس المؤمنين » طبع سنگى ، مجلس ششم ، ص 283 و 284 ، ضمن ترجمهء احوال شيخ عارف باللّه محيى الدّين عربى\r\n( 2 ) از أشعار شيخ عارف : فريد الدّين عطّار نيشابورى است در كتاب مشهورش به نام « مَنطقُ الطَّير . »\r\n","page_name":" 387 ","page_number":427},
  {"content":"\r\n\r\n\r\nصاحب « روضات » شيخ أحمد أحسائى را « بَعْضُ مَشايِخِ عُرَفآئِنا الْمُتَأَخِّرين » ميداند\r\nمحيى الدّين ، أيضاً متوسّل مىشود به كلمات شيخ أحمد احسائى كه او را به جاى محيى الدّين ، مميت الدّين لقب داده بود ؛ و در كتابهايش و در درسهايش مميت الدّين مىگفت . و از شيخ أحمد أحسائى به بَعضُ مَشايخِ عُرَفائنا المُتَأخِّرين « 1 » ياد مىكند . يعنى شيخ أحمد ، بعضى از مشايخ و أعاظم عرفاى متأخّر ايشان بوده است .\r\nشيخ أحمد أحسائى امروز ترجمهء احوالش بر كسى مخفى نيست . وى مردى بود زاهد و عابد و خوش حافظه ؛ ولى بدون استاد خواست تا مطالب حكما را دريابد ، و شروع كرد به مطالعهء كتب حكمت ، و حقيقت مطلب آنها را نفهميد و دچار سرگشتگى و تحيّر شد . و چون به أخبار اطّلاع كافى داشت ، خواست تا با ظواهر عباراتِ أحاديث ، حقائق معانى حكمّيه را تطبيق دهد ؛ موفّق نيامد .\r\nدر مسألهء توحيد وجود و أصل قديم عالم ، هم قائل به أصالة الوجود شد و هم به أصالة الماهيّة . و اين خطاى بزرگ كه عين ثنويّت و آئين مجوس است براى وى در تاريخ ثبت شد . آنگاه چون به مسائل حكمت نرسيد و مَغْزى و مُفاد آراءِ حكما را ادراك نكرد ، جميع حكماء را زنديق و مُلْحِد خواند ، و جميع أهل عرفان را زنديق و ملحد خواند ؛ چون همانند أخباريّون ظواهر گفتارشان را با ظواهر كلمات واردهء در احاديث منطبق ندانست ؛ شمشير برّندهء سخن را بر روى آنان فرا كشيد ، و انكار أصل عرفان و معرفت الهى را نمود و گفت : براى بشر راه وصول و عرفان ذات احدى مسدود است ، و غايت سير بشر معرفت واسطه و امام است . بالاخصّ با محيى الدّين سرسختى به خرج داد ، و او را مُميت الدّين ملقّب ساخت ؛ و با افتخار شيعه و افتخار علماء و مفسّرين و\r\n\r\n\r\n","description":"","footnote":"\r\n( 1 ) « روضات » طبع سنگى ، ج 4 ، ص 196\r\n","page_name":" 388 ","page_number":428},
  {"content":"\r\n\r\nمحدّثين و حكما و عرفاى اسلام : محقّق فيض كاشانى سخت در آويخت ؛ و او را كه نامش ملّا محسن است ، به ملّا مُسىء يعنى ملّاى بدعمل و زشتكار ملقّب كرد و در كتابهايش و دروسش از وى بدين لقب نام مىبرد . « 1 »\r\n\r\nمدح عظيم و تحسين بليغ صاحب « روضات » از سيّد كاظم رشتى\r\nو شاگردانى كه تربيت كرد و صاحب « روضات » آنان را « عرفائنا المتأخّرين » ناميده است ، عبارتند از : سيّد كاظم رشتى و پروريده و شاگرد مكتب او : سيّد على محمّد شيرازى مؤسّس مذهب بابيّه كه ادّعاى بابيّت امام زمان و سپس ادّعاى امامت نمود .\r\nاينها هستند گل سر سبد مخالفان با عرفان خداوندى كه زمين را فاسد ، و نسل بشر را فاسد و خراب نمودند .\r\nصاحب « روضات » در ترجمهء شيخ أحمد أحسائى وى را بدين عبارات مىستايد :\r\nتَرْجُمانُ الْحُكَماءِ الْمُتألِّهينَ ، و لِسانُ الْعُرَفاءِ وَ الْمُتَكَلِّمينَ ، غُرَّةُ الدَّهْرِ ، و فَيْلَسوفُ الْعَصْرِ ، الْعالِمُ بِأسْرارِ المَبانى وَ المَعانى ، شَيْخُنا أحْمَدُ بْنُ الشَّيْخِ زَيْنِ الدّينِ بْنِ الشّيْخِ إبْراهيمَ الاحْسائيِّ البَحْرانىِّ . لَمْ يُعْهَدْ فى هذِهِ الاواخِرِ مِثْلُهُ فِى الْمَعْرِفَةِ وَ الفَهْمِ وَ المَكْرَمَةِ وَ الْحَزْمِ ، وَ جَوْدَةِ السَّليقَةِ و حُسنِ الطَّريقَةِ و صَفاءِ الْحَقيقَةِ و كَثْرَةِ الْمَعْنَويَّةِ وَ الْعِلْمِ بِالْعَرَبيَّةِ وَ الاخْلاقِ السَّنيَّةِ وَ الشّيَمِ الْمَرْضيَّةِ وَ الْحِكَمِ الْعِلْميَّةِ وَ الْعَمَليَّةِ و حُسنِ التَّعْبيرِ وَ الْفَصاحَةِ و لُطْفِ التَّقْريرِ وَ الْمَلاحَةِ و خُلوصِ الْمَحَبَّةِ وَ الْوَدادِ لِاهْلِ بَيْتِ الرَّسولِ الامْجادِ ؛ بِحَيْثُ يُرْمَى عِندَ بَعْضِ أهلِ الظّاهِرِ مِن عُلَمائِنا بِالإفْراطِ وَ الْغُلُوِّ ، مَعَ أنَّهُ لا شَكَّ مِن أهلِ الْجَلالَةِ وَ الْعُلُوِّ . و قَد\r\n\r\n\r\n","description":"","footnote":"\r\n( 1 ) ما در ج 5 از « امام‌شناسى » از دورهء علوم و معارف اسلام در درس 68 تا 71 ، ص 177 تا ص 190 ( و نيز در ج 3 از « الله‌شناسى » از همين دوره ، در مبحث 35 و 36 ، ص 356 تا 388 - م ) دربارهء شيخ أحمد أحسائى مطالبى را آورده‌ايم .\r\n","page_name":" 389 ","page_number":429},
  {"content":"\r\n\r\nرَأَيْتُ صورَةَ إجازَةِ سَيِّدِنا صاحِبِ « الدُّرَّةِ » أجْزَلَ اللهُ تَعالَى بِرَّهُ لِاجْلِهِ مُفْصِحَةً عَن غايَةِ جَلالَتِهِ وَ فَضْلِهِ وَ نُبْلِه . »\r\n« آئينه و نمايشگر حكماى متألّه ، و زبان عرفاء و متكلّمين ، جلوه و درخشش روزگار ، و فيلسوف عصر ، عالم به أسرار مبانى و معانى : شيخ ما أحمد پسر زين الدّين پسر شيخ إبراهيم أحسائى بحرانى . و ما كسى را مانند و همتاى وى در اين اواخر ، در معرفت و فهم و بزرگوارى و دور انديشى و سليقهء راست و استوار و طريقهء نيكو و پسنديده و صافى حقيقت و كثرت معنويّت و علم به عربيّت و اخلاق عالى رتبه و صفات حميده و ممتاز و حكمتهاى علميّه و عمليّه و حسن تعبير و فصاحت در بيان و لطف تقرير و ملاحت در بحث و كلام و خلوص وَداد و محبّت به أهل بيت بزرگوار رسول الله سراغ نداريم ؛ بطورى كه برخى از علماءِ أهل ظاهر ما وى را به افراط و غلوّ رانده‌اند ، با وجود آنكه بدون شكّ و ترديد او از أهل جلالت و علوّ است . و من صورت اجازه‌اى را كه سيّدنا صاحب « درّهء نجفيّه » أجْزلَ اللهُ تعالى بِرَّه براى او نوشته است مشاهده كرده‌ام و آن از غايت جلالت و فضل و نُبل او پرده برميدارد . »\r\nدر اينجا صاحب « روضات » شرح كتب مصنّفهء او را ميدهد و ميگويد :\r\n« وَ كانَ ( ره ) شَديدَ الإنكارِ علَى طَريقَةِ المُتَصَوِّفَةِ الْمَوْهونَةِ ، بَل علَى طَريقَةِ الفَيْضِ فى الْعِرْفانِ بِحَيْثُ قَد يُنْسَبُ إلَيْهِ أنَّهُ يُكَفِّرُه . »\r\n« و او در انكار و ردّ طريق تصوّفِ خوار و پست شده ، شديد بود ؛ بلكه در ردّ طريقهء فيض در عرفان شديد بود بگونه‌اى كه به او نسبت داده مىشود كه فيض را تكفير ميكرده است . »\r\nتا ميرسد به اينجا كه ميگويد : شيخ أحمد دو پسر فاضل و مجتهد داشت به نام محمّد و علىّ ؛ مگر آنكه پسر بزرگش مخالف طريقهء او بود ، و شديداً او را به باد انتقاد و انكار ميگرفت ؛ و هر وقت ذكر او مىشد مىگفت : كَذا فَهِمَ\r\n\r\n","description":"","footnote":"","page_name":" 390 ","page_number":430},
  {"content":"\r\n\r\nعَفَى اللهُ تَعالَى عَنْهُ . « خدا او را بيامرزد و از گناهش درگذرد ؛ اين‌طور در اين مسأله فهميده است . »\r\nوَ قَد يُحْكَى أيْضًا أنَّ الحَكيمَ الْمُتَألِّهَ الْمُحَقِّقَ النّورىَّ المُعاصِرَ أيضًا كانَ يُنكِرُ فَضْلَهُ بَل كَوْنَهُ فى عِدادِ الفُضَلاء\r\n« و اين‌طور نقل شده است كه همچنين حكيم متألّه محقّق نورى معاصر ، فضل او را إنكار داشت بلكه أصلًا وى را در زمرهء علماء محسوب نميداشت . »\r\nإلّا أنَّ تِلْميذَهُ الْعَزيزَ ، و قُدْوَةَ أرْبابِ الفَهْمِ وَ التَّمْييزِ ، بَل قُرَّةَ عَيْنِهِ الزّاهِرَةِ ، و قُوَّةَ قَلْبِهِ الباهِرَةَ الفاخِرَةَ ، بَل حَليفُهُ فى شَدائِدِهِ و مِحَنِهِ ، و مَن كانَ بِمَنزِلَةِ القَميصِ علَى بَدَنِه ؛ أعْنى السَّيِّدَ الفاضِلَ الجامِعَ البارِعَ الجَليلَ الحازِمَ ، سَليلَ الأجِلَّةِ السّادَةِ القادَةِ الافاخِمِ الاعاظِمِ ، ابْنَ الاميرِ سَيّد قاسِمِ الْحُسَيْنىِّ الْجيلانىِّ ، الحاجَّ سَيّد كاظِمَ ؛ النّائِبَ فى الامورِ مَنابَهُ ، و إمامَ أصْحابِهِ المُقْتَدينَ بِهِ بِالْحآئِرِ المُطَهَّرِ الشَّريفِ إلَى زَمانِنا هذا ؛\r\n« مگر آنكه شاگرد عزيزش و پيشواى أرباب فهم و درايت ، بلكه نور چشم و خنكى و آرامش ديدگان درخشان او ، و قوّت باهر و فاخر دل او ، بلكه هم سوگند و هم پيمان با او در شدائد و مصائبش ، و آنكه نسبتش با او مانند لباس تنش مىباشد ، مقصودم از اين شاگرد ، سيّد فاضل جامع ، سرآمد أقران ، مرد بزرگوار و صاحب انديشه و خرد ، چكيده و شالودهء سادات و پيشوايان فخيم و عظيم : حاج سيّد كاظم رشتى فرزند مير سيّد قاسِم حسينىّ جيلانىّ ، نائب و خليفهء وى در امورش ، و إمام جماعت اصحاب و يارانش كه در حائر مطهّر شريف حسينىّ تا اين زمان به او اقتدا مىكنند ؛ » »\r\nدر اينجا صاحب « روضات » پس از آنكه مصنّفات او را مفصّلًا مىشمرد ، ميگويد :\r\nلَقَد أطْرَأَ و أفْرَطَ فى الثَّناءِ علَى هذَا الشَّيخِ و تَفضيلِهِ علَى مَن كانَ\r\n\r\n","description":"","footnote":"","page_name":" 391 ","page_number":431},
  {"content":"\r\n\r\nفى عَصْرِهِ مِنَ الافاضِلِ المَشْهورينَ ، وَ ادِّعائِهِ الإجْماعَ مِنهُمْ علَى ثِقَتِهِ و فَضلِهِ و جَلالَةِ قَدْرِهِ و نُبْلِهِ ؛ تَعْريضًا علَى مَنْ أنكَرَ طَريقَتَهُ مِنَ القَوْمِ و إلْحاقًا لَهُ بِالْمَعْدوم .\r\nو قَد ذَكَرَ فى وَصْفِهِ أنَّهُ كانَ فى جَميعِ ما يُتَخَيَّلُ مِنَ المَراتِبِ وَ الافانينِ حَتَّى الْفِقْهِ وَ الاصولِ وَ الرِّجالِ وَ الحَديثِ وَ العُلومِ الغَريبَةِ بِأَسْرِها وَ الْعَرَبيَّةِ بِرُمَّتِها ، مِن أعْلَمِهِمْ بِالْجَميعِ و أبْدَعِهِم لِكُلِّ بَديعٍ .\r\nو مِن جُمْلَةِ ما ذَكَرَهُ فيهِ أنَّهُ لَمّا وَصَلَ الشَّيخُ المَرْحومُ إلَى بَلْدَةِ إصْفَهانَ و خُصَّ بِأَفاضِلِ التَّحيَّةِ وَ التَّكْريمِ مِن عُلَمآئِهَا الاعْيانِ ، و كُنْتُ إذْ ذاكَ بِحَضْرَتِهِ الْعاليَةِ ، سُئِلَ الْمَوْلَى الاعْلَى الْمُلّا عَلىٌّ النّورىُّ عَن نِسْبَةِ مَقامِهِ مَعَ مَقامِ المَرْحومِ الآقا مُحَمّدٍ البيدآباديّ ؛ فَأجابَ المَرْحومُ بِأنَّ التَّمْييزَ بَيْنَهُما لا يَكونُ إلّا بَعْدَ بُلوغِ الْمُمَيِّزِ مَقامَهُما ، وَ أيْنَ أنا مِن ذاك ؟ ! »\r\n« هر آينه بسيار تحسين و تحميد نموده ، و در ثناء و تمجيد بر اين شيخ و در تفضيل و برترى دادن او بر تمام علماء و أفاضل مشهورى كه در عصر وى بودند ، راه مبالغه را پيموده است ؛ و در برابر افرادى كه طريقه و روش او را إنكار كرده بودند ، ادّعاى اتّفاق و إجماع علماء را بر وثاقت و فضل و جلالت منزلت و مَجد و بزرگوارى او نموده و مخالفين او را ملحق به معدوم كرده است .\r\nو در مقام توصيف او چنين گويد : او در جميع آنچه به تصوّر و تخيّل درآيد ، از مراتب علوم و فنون دانش حتّى علم فقه و اصول و رجال و حديث و تمامى علوم غريبه و همگى علوم عربيّه ، از أعلم علماء بود ؛ و در ورودش به آن علوم در پايه گذارى و ايراد امور نوين و بديع ، از بديع‌ترين ايشان به شمار مىآمد .\r\n\r\n","description":"","footnote":"","page_name":" 392 ","page_number":432},
  {"content":"\r\n\r\nو از جمله مطالبى را كه دربارهء او گفته است آنست كه : چون شيخ مرحوم به شهر اصفهان رسيد ، و به بهترين قسمى از انواع تحيّت و اكرام مورد استقبال أعيان علماى آنجا قرار گرفت ، و من در آن هنگام در محضر شريفش بودم ، از عالِم أعلى ملّا علىّ نورىّ ، چون از مقايسه و ميزان مقام مرحوم آقا محمّد بيدآبادى با وى سوال شد ، آن مرحوم در پاسخ گفت : مرا كجا و بيان درجه و فضل و مقايسهء ميان اين دو ؟ ! چرا كه مقايسه و تميز از عهدهء كسى ساخته است كه به مقام ايشان رسيده باشد . »\r\nدر اينجا سيّد رشتى شروع مىكند به بيان مخالفت علماى كربلا و عتبات عاليات با وى ، و سعايت آنها نزد وزير بغداد كه او مسلمان نيست ؛ و ورقهء مزوّرانه‌اى را به او نشان دادند كه وى معتقد است : مولانا و سيّدنا أمير المؤمنين علىّ عليه السّلام يگانه خالق و رازق و زنده كننده و ميراننده است . و فتنه بالا گرفت . و لهذا او با وجود ضعف بنيه از روى خوف ، با اهل و عيال خود از كربلا به سوى حجاز سفر كرد و در سه منزلى مدينه در جائى به نام هَديّة در سنّ نزديك نود سالگى فوت كرد ، و جنازه‌اش را در بقيع دفن نمودند .\r\nصاحب « روضات » ميگويد : اين داهيهء عُظمى و واقعهء كبرى در أوائل سنهء 1243 هجريّهء قمريّه واقع شد . « 1 »\r\nدر اينجا مىبينيم صاحب « روضات » از شيخ أحمد أحسائىّ بقدرى تعريف و تحسين مىكند ، و در تعظيم و تكريم وى با انواع عبارات و اشارات كوتاهى نمىنمايد ، و او را همطراز آقا محمّد بيدآبادى بنا بنقل سيّد كاظم رشتى قرار ميدهد كه حقّاً انسان در شگفت مىآيد .\r\nديرى نپائيد تا آثار عداوت شيخ أحمد أحسائى و سيّد كاظم رشتى با\r\n\r\n\r\n","description":"","footnote":"\r\n( 1 ) « روضات الجنّات » طبع سنگى ، ج 1 ، ص 25 و 26 ؛ و طبع بيروت ، ج 1 ، ص 88 تا ص 94\r\n","page_name":" 393 ","page_number":433},
  {"content":"\r\n\r\nدست پرورده‌اش سيّد على محمّد باب شيرازى ظهور كرد ، و نتائج بدون استادى شيخ أحمد در حكمت و سير و سلوك ، در هالهء خَبْطِ دِماغ و افكار غير صحيحه و شيطانيّهء او بروز نمود ، و از او ادّعاهاى باطل خلاف واقع - أعمّ از آنكه طبق معتقدات او باشد يا نه - بقدرى ظهور نمود كه در مدّت مختصرى صحنهء خاك تشيّع و ايران به فساد آلوده گشت ، و فتنه و آشوب بالا گرفت و خونها جارى شد ؛ و معلوم شد : عرفان حقيقى و توحيد واقعى غير از تخيّلات و وارده‌هاى نفسانى و شيطانى است ، و گول رياضت و تزهّد و تورّع را نبايد خورد . عرفان واقعى با تخيّل عرفان فرقش از زمين تا آسمان بيشتر است . محيىالدّين‌ها و ملّا محسن‌ها جزاف نگفته‌اند . جزاف ، گفتار اين مشايخ عرفائنا المُتأخِّرين است ، با خود عرفائنا المتأخّرين كه با آراء و افكارشان راه وصول بشر به خدا را سدّ نموده‌اند و انكار معرفت نموده‌اند ، و صورت علومشان جز انديشهء تفكيرى و تخيّلى بيش نيست . علم در قلوبشان وارد نشده و از مَعين حقيقت توحيد و ولايت سيراب نگشته‌اند . و ادّعاى محبّت أهل بيت ، غير از واقع ولاى ايشان است ؛ و تزهّد غير از زهد است .\r\nهنوز صاحب « روضات » در قيد حيات بودند كه آثار عرفان شيخ أحمد أحسائى بروز كرد و فتنهء بابيّه و بهائيّه ايران را گرفت ؛ بطورى كه مىبينيم آن تعريفها و تمجيدها و تحسين‌ها تبديل به تكذيب شد ، و خود ايشان در ترجمهء احوال شيخ حافظ رجب بُرسىّ ، شيخ أحمد أحسائى را همچون عُلوج ثلاثه كه پس از حضرت عيسى آئين وى را درهم ريختند قلمداد نمودند .\r\n\r\nترجمهء صاحب « روضات » حافظ رَجَب بُرسىّ را\r\nاينك بايد به مقدار مختصرى از ترجمهء حافظ رجب بُرسىّ در كتاب « روضات الجنّات » نظر كنيم تا حقيقت مشهود گردد :\r\n« الْمَوْلَى الْعالِمُ ، وَ الشَّيْخُ المُرْشِدُ الكامِلُ ، وَ القُطْبُ الْواقِفُ الإنْسىُّ ، وَ الإنْسُ الْعارِفُ القُدْسىُّ ، رَضىُّ الدّينِ رَجَبُ بْنُ مُحَمّدِ بْنِ رَجَبٍ\r\n\r\n","description":"","footnote":"","page_name":" 394 ","page_number":434},
  {"content":"\r\n\r\nالْمَعْروفُ بِالْحافِظِ البُرْسىّ . « 1 » »\r\nتا اينكه ميگويد : « از جملهء آنچه را كه صاحب « رياضُ العلماء » در ترجمهء احوال حافظ رجب برسى ذكر كرده است اينست :\r\nو استاد استناد ما در مقدّمهء كتاب « بحار الانوار » چون كتبى را كه از آنها در « بحار » نقل مىنمايد مىشمارد ، در ضمن ميگويد : و كتاب « مَشارق الانوار » و كتاب « الالفين » كه از تصنيفات حافظ رجب بُرسى است ؛ من در آن منقولاتى كه\r\n\r\n\r\n","description":"","footnote":"\r\n( 1 ) در « روضات الجنّات » گويد : او ساكن حِلّه بود ، و اصلش از قريهء بُرس است كه بين حلّه و كوفه مىباشد همانطور كه در « قاموس » آمده است . و ضبط آن با ضمّهء باءِ موحّده و سكون راء و سين مهمله است ، و آن قريه‌اى است معروف در عراق كَما فى « مَجمع البَحرَين » در ذيل كلامش كه ميگويد : در خبر وارد است كه : أحْلَى مِنْ ماءِ بُرْسٍ . - تا اينكه ميگويد : و مراد از ماءِ برس ، آب فرات است ؛ چون قريهء برس در كنار شطّ فرات واقع است .\r\nحافظ رجب برسى از علماى اواخر قرن هشتم هجرى است يا از اوائل قرنِ پس از آن ؛ و معاصر با أمثال صاحب « مطوّل » و مير سيّد شريف از علماء عامّه ، و با اشباه شيخ مقداد سيورى و ابن متوّج بحرانى از فقهاء معروف أصحاب ما جماعت شيعه بوده است .\r\nو از جمله مطالبى كه صاحب « رياضُ العلماء » در حقّ او گفته است اينست كه : تولّد او در بُرْس و اقامتش در حلّه بوده ، و وى فقيه و محدّث و صوفى معروف است ، و صاحب كتاب « مشارقُ الانوار » و غير آن از مصنّفات كثيره بنا بر نقل كفعمى . و از كتابهاى اوست « مشارقُ الامان و لُباب حقائق الإيمان » و من آن را در مازندران ديده‌ام و آن غير از كتاب « مشارق الانوار » است ، و از آن مختصرتر است و تاريخ تأليفش سنهء 801 مىباشد .\r\nو از منشت اوست صورت زيارت معروفهء طويلة الذّيل لسيّدنا أمير المؤمنين عليه السّلام در نهايت لطف و فصاحت ، و رسالهء « اللُمعَة » كه در آن از أسرار أسماء و صفات و حروف و آيات و دعوات مناسب با آنها و يا مقارب با آنها در كلمات پرده بردارى كرده است ، و آن را طبق ترتيب ساعات و تعاقب اوقات در ليالى و أيّام به جهت اختلاف امور و احكام مرتّب ساخته است . و نيز كتاب « الدُّرّ الثَّمين » در ذكر پانصد آيه‌اى كه در شأن أمير المؤمنين عليه السّلام نازل شده است ، و كتاب « لوامعُ أنوارِ التَّمجيد و جوامعُ أسرارِ التَّوحيد » و رساله‌اى در « تفسير سورهء إخلاص » و رسالهء ديگرى در كيفيّت إنشاء التّوحيد و الصّلوات علَى النَّبىّ و ءاله كه مختصر است . ( طبع سنگى ، ص 284 و 285 ؛ و طبع حروفى بيروت ، ج 3 ، ص 337 و 338 )\r\n","page_name":" 395 ","page_number":435},
  {"content":"\r\n\r\nاو متفرّد است در نقل آنها ، بدانها اعتماد ندارم ؛ زيرا كه اين دو كتابش مشتمل است بر خَبط و خَلط و غلوّ .\r\nو در نزد من احتمال ميرود كه لفظ حافظ ، تخلّص وى باشد ، نه به معنى معروفى كه در نزد اهل قرائت و حديث و تجويد مىباشد .\r\n\r\nأشعار فاخرهء حافظ رجب بُرسىّ به نقل صاحب « روضات »\r\nو شيخ معاصر در « أمَلُ الآمِل » ميگويد : شيخ حافظ رجب بُرسىّ مردى بوده است فاضل و محدّث و شاعر و مُنشى و أديب . از اوست كتاب « مَشارِقُ أنوارِ اليَقينِ فى حقائقِ أسرارِ أميرِ المؤمنينَ عليه السّلام » و رساله‌هائى در توحيد و غيره . و در كتابش إفراط ديده مىشود ؛ و چه بسا نسبت به غُلُوّ داده شده است ؛ و در آن اشعار بسيار زيبائى را كه خودش سروده است آورده است ؛ و ذكر كرده است كه ما بين ولادت حضرت مهدىّ عليه السّلام و تأليف اين كتاب پانصد و هجده سال فاصله است . و از جمله اشعارش اينست :\r\n فَرْضِى وَ نَفْلى وَ حَديثى أنتُمُ * وَ كُلُّ كُلّى مِنكُمُ وَ عَنكُمُ ( 1 )\r\nوَ أنتُمُ عِندَ الصَّلاةِ قِبْلَتى * إذا وَقَفْتُ عِندَكُمْ ايَمِّمُ ( 2 )\r\nخَيالُكُمْ نَصْبٌ لِعَيْنى أبَدًا * وَ حُبُّكُمْ فى خاطِرى مُخَيَّمُ ( 3 )\r\nيا سادَتى وَ قادَتى أعْتابُكُمْ * بِجَفْنِ عَيْنى لِثَراهَا ألْثَمُ ( 4 )\r\nوَقْفاً عَلَى حَديثِكُمْ وَ مَدْحِكُمْ * جَعَلْتُ عُمْرى فَاقْبَلوهُ وَ ارْحَموا ( 5 )\r\nمَنّوا عَلَى الْحافِظِ مِن فَضْلِكُمُ * وَ اسْتَنْقِذوهُ فى غَدٍ وَ أنْعِموا ( 6 ) « 1 » \r\n\r\n\r\n","description":"","footnote":"\r\n( 1 ) اين ابيات نظير ابيات ابن فارض است ، و شايد با مطالعهء آنها اينها را سروده است . ابن فارض كه تولّدش در سنهء 576 و وفاتش در سنهء 632 مىباشد اين‌طور سروده است :\r\n أنتُم فُروضى و نَفْلى * أنتُم حَديثى و شُغْلى\r\nيا قِبْلَتى فى صَلاتى * إذا وَقَفْتُ اصَلّى\r\nجَمالُكُم نَصْبُ عَيْنى * إليه وَجَّهتُ كُلّى\r\nو سِرُّكم فى ضَميرى * و القَلبُ طورُ التَّجلّى \r\n","page_name":" 396 ","page_number":436},
  {"content":"\r\n\r\n1 - واجب من و مستحبّ من و گفتار من شما هستيد ! و تمام وجودِ كلّ من از شماست و ناشى از شماست !\r\n2 - چون به نماز بر مىخيزم ، شما هستيد قبلهء من ؛ زماني كه در نزد شما مىايستم و نيّت نماز مىنمايم !\r\n3 - سيما و خيال و تصوّر شما پيوسته و هميشه در برابر چشم من قرار دارد ! و محبّت شماست كه در خاطر من خيمه افكنده است !\r\n4 - اى سروران و سالاران من و اى پيشوايان من ! منم كه خاكِ درِ أعتاب شما را با پلك چشم مىبوسم !\r\n5 - من بر گفتار شما و مدح شما تمام مدّت عمرم را وقف نموده‌ام ، بنابراين آن را بپذيريد و ترحّم آوريد !\r\n6 - بر حافظ از فضل و كرم خودتان منّت نهيد ! و در فرداى قيامت از وى دستگيرى نموده او را نجات دهيد و نعمت آريد !\r\nتا اينكه ميگويد : « همچنين از جملهء اشعار فاخرهء وى ، به نقل سيّد نعمة الله جزائرى در مدح سيّدنا أمير المؤمنين عليه السّلام اين اشعار است :\r\n الْعَقْلُ نورٌ وَ أنتَ مَعْناهُ * وَ الْكَوْنُ سِرٌّ وَ أنتَ مَبْداهُ ( 1 )\r\nوَ الخَلْقُ فى جَمْعِهِمْ إذا جُمِعوا * الْكُلُّ عَبْدٌ وَ أنتَ مَوْلاهُ ( 2 ) \r\n\r\n\r\n","description":"","footnote":"\r\n-\r\n ءَانَستُ فى الحىِّ ناراً * لَيلًا فَبَشَّرتُ أهلى\r\nقُلتُ امْكُثوا فَلَعَلّى * أجِدْ هُداىَ لَعلّى\r\nدَنَوتُ مِنها فَكانَت * نارُ المُكَلَّمِ قبلى\r\nنوديتُ مِنها جِهاراً : * رُدّوا لَيالىَ وَصلى\r\nحتَّى إذا ما تَدانَى الْ * ميقاتُ فى جَمع شَمْلى\r\nصارَتْ جِبالىَ دَكًّا * مِن هَيْبَةِ المُتَجَلّى\r\nوَ لاحَ سِرٌّ خَفىٌّ * يَدْريهِ مَن كانَ مِثْلى\r\nفالمَوتُ فيه حَياتى * و فى حَياتىَ قَتلى \r\n( « ديوان ابن فارض » طبع بيروت ، سنهء 1382 هجريّه ، ص 175 و 176 )\r\n","page_name":" 397 ","page_number":437},
  {"content":"\r\n\r\n أنتَ الْوَلىُّ الَّذى مَناقِبُهُ * ما لِعُلاها فِى الْخَلْقِ أشْباهُ ( 3 )\r\nيا ءَايَةَ اللهِ فى الْعِبادِ وَ يا * سِرَّ الَّذى لا إلَهَ إلّا هُو ( 4 )\r\nفَقالَ قَوْمٌ بِأنَّهُ بَشَرٌ * وَ قالَ قَوْمٌ لا بَلْ هُوَ اللهُ ( 5 )\r\nيا صاحِبَ الْحَشْرِ وَ المَعادِ وَ مَنْ * مَوْلاهُ حُكْمَ الْعِبادِ وَلّاهُ ( 6 )\r\nيا قاسِمَ النّارِ وَ الْجِنانِ غَداً * أنتَ مَلاذُ الرّاجى وَ مَنْجاهُ ( 7 )\r\nكَيْفَ يَخافُ الْبُرْسىُّ حَرَّ لَظَى * وَ أنتَ عِندَ الْحِسابِ غَوْثاهُ ( 8 )\r\nلا يَخْتَشِى النّارَ عَبْدُ حَيْدَرَةٍ * إذْ لَيْسَ فى النّارِ مَن تَوَلّاهُ » ( 9 ) \r\n1 - عقل ، نور است و تو معنى و حقيقت آن نور هستى ! و عالم كون و آفرينش سرّى است پنهان ، و تو مبدأ و آغاز آن مىباشى !\r\n2 - تمام مخلوقات را اگر روى هم جمع نموده و يك جا قرار دهيم ، تمامى آنها بنده‌اى هستند و تو آقا و مولايشان مىباشى !\r\n3 - تو ولىّ و صاحب ولايتى هستى كه در قلّه و فراز مناقب و فضائلت ، در ميان جميع مخلوقات ، شبه و نظيرى نيست !\r\n4 - اى نماينده و آئينه و آيه الله در ميان بندگان ! و اى سرّ آنكه هيچ معبودى نيست مگر حقيقت هويّت او !\r\n5 - گروهى گويند : او بشر است ؛ و گروهى گويند : نه ، بلكه اوست الله !\r\n6 - اى فرمانده و سالار روز حشر و روز معاد ! و اى كسى كه مولايش امور بازرسى و حكم بندگان را در روز بازپسين به او سپرده است !\r\n7 - اى قسمت كنندهء آتش و بهشت در فرداى قيامت ! تو هستى كه پناه و پناهگاه و ملجأ و مأواى اميدوارانى !\r\n8 - در اين صورت چگونه بُرْسىّ از حرارت آتش گداخته و شعلهء زبانه كشيده بترسد ، درحالىكه در وقت حساب تو دادرس او مىباشى !\r\n9 - آرى بندهء حيدر و غلام او از آتش هراسى ندارد ؛ چرا كه در ميان آتش\r\n\r\n","description":"","footnote":"","page_name":" 398 ","page_number":438},
  {"content":"\r\n\r\nاز دوستان وى يافت نمىشوند .\r\n\r\nردّ شديد صاحب « روضات » بر حافظ رجب برسىّ\r\nدر اينجا عنان قلم از دست صاحب « روضات » گسيخته ميگردد و شروع مىكند به انتقاد و مؤاخذه و نسبت غلوّ و ارتفاع و تجديد نمودن سنّتهاى مُبْدِعين و بدعتهاى أهل ضلال از غُلات را به او دادن ، و او را صريحاً مخالف با شرع و طريقهء فقهاء و مجتهدين مىشمرد ؛ و عين نصّ عبارات او اينچنين است :\r\n« و أقولُ : بَل أمْرُ الرَّجُلِ فى تَشْييدِهِ لِدَعآئِمِ المُرْتَفِعينَ ، و تَجْديدِهِ لِمَراسِمِ المُبتَدِعينَ ، و خُروجِهِ عَن دائِرَةِ ظَواهِرِ الشَّريعةِ المُحْكَمةِ اصولُها بِالْفُروعِ ، و عُروجِهِ علَى قَواعِدِ الغالينَ وَ المُفَوِّضَةِ المُلْتَزِمِ وُصولُها إلَى غَيْرِ المَشْروعِ ، وَ الْتِزامِهِ لِتَخْطِئَةِ كُبَرآءِ أهلِ المِلَّةِ وَ الدّينِ ، و تَزكيَةِ مَن يُخالِفُ طَريقَةَ الفُقَهاءِ وَ المُجْتَهِدينَ ، و فَتْحِهِ بِكَلِماتِهِ الْخِطابيَّةِ الَّتى تُشْبِهُ مَقالاتِ المُغيرِيَّةِ وَ الخَطّابِيَّةِ ، أبْوابَ الْمُسامَحَةِ فى امورِ التَّكاليفِ العَظيمَةِ علَى وُجوهِ الْعَوامِّ الَّذينَ هُم أضَلُّ مِنَ الانْعامِ ، وَ اعْتِقادِهِ لِعَدَمِ مُؤاخَذَةِ أحَدٍ مِن أحِبَّةِ أهلِ البَيْتِ المَعْصومينَ عَلَيهِمُ السّلامُ بِشَىْءٍ مِنَ الجَرائِمِ وَ الآثامِ ، و بَنآئِهِ المَذهَبَ علَى التَّأْويلاتِ الْهَوائيَّةِ الفاسِدَةِ مِن غَيرِ دَليلٍ ، مَعَ أنَّ أوَّلَ مَراتِبِ الإلْحادِ - كَما اسْتَفاضَتْ عَلَيهِ الكَلِمَةُ - فَتْحُ بابِ التَّأْويلِ ؛ مِمّا لَيْسَ لِاحَدٍ مِنَ الْمُتَدَرِّبينَ لِكَلِماتِهِ عَلَيهِ نِقابٌ وَ لا لِاحَدٍ مِنَ الْمُتَأمِّلينَ فى تَصْنيفاتِهِ مَوْضِعُ تَأمُّلٍ وَ ارْتياب . »\r\n« و من اين‌طور ميدانم كه : امر اين مرد در تشييد ستونهاى أهل ارتفاع و غلوّ ، و در تجديد مراسم بدعت گذاران ، و در خروجش از دائرهء ظواهر شريعتى كه اصول آن با پيوستگى به فروعش استوار و محكم است ، و بلند پروازيش بر قواعد غُلات و مفوِّضه كه حتماً منجرّ به غير مشروع است ، و التزامش به تخطئهء بزرگان أهل دين و ملّت ، و ستودن و از عيب و عار پاك شمردن كسانى را كه مخالف طريقهء فقهاء و مجتهدين‌اند ، و گشودن أبواب مسامحه در امور تكاليف\r\n\r\n","description":"","footnote":"","page_name":" 399 ","page_number":439},
  {"content":"\r\n\r\nعظيمه بر روى عوام كه از حيوانات گمراه‌ترند با كلمات خطابيّه‌اش كه مشابه مقالات گروه مُغيريَّه و خَطّابيّه مىباشد ، و اعتقادش بر عدم مؤاخذهء أحدى از دوستان أهل بيت معصومين عليهم السّلام به هر گناه و جرمى كه فرض شود ، و بنايش مذهب را بر تأويلات هوائيّهء فاسده بدون دليل ، با آنكه همه ميدانند كه اوّلين مرتبهء إلحاد ، گشودن باب تأويل است ؛ از جملهء مطالب مسلَّمه و يقينيّه‌اى است كه براى أحدى از آشنايان به گفتارش بر آن پرده و نقابى نيست ، و براى احدى از تأمّل كنندگان در تصنيفاتش موضع شكّ و ترديد بجاى نمىگذارد . »\r\nو سپس ادامه ميدهد كه :\r\nمگر اينكه او - كه خداى با او بطور تسامح رفتار كند و از دقّت در حساب و عقوبتش درگذرد ( سامَحَهُ اللهُ ) - چونكه اوّلين كسى است كه دلش به سوى اين مراد و مطلب كشيده شده و دربارهء محبّت أهل بيت پيامبر عقلش را از دست داده است ، و از كسانى نيست كه از روى تقليد كور كورانه دنبال آنچه كه مىشنوند بروند ، و از مشايخ خود بشنوند تمامى آنچه را كه ايشان ادّعا مىكنند ، و از حقيقت تشريعى كه آنان مىكنند پرده بر ندارند ، و به منزلهء پرستندگان بتها باشند كه از نياكانشان پيروى مىنمايند ، و به سوى بتها در عباداتشان رو مىكنند بدون بصيرتى كه در اينان باشد بر اينكه اين‌گونه أعمال از آنان نمونه و يادآور عباداتى است كه قدماى متعبّدشان بر صورتهاى آن بتها ميكرده‌اند ، همانطور كه نصّ از معصوم عليه السّلام بدين مضمون وارد است ، محتمل است كه : در نظر كسى كه در احوال او تأمّل و دقّت نمايد ، اين دستگيرش گردد كه او أهل نجات و هدايت‌شدهء به سوى سبيل معرفت و شناسائى حقوق أهل بيت عليهم السّلام است ؛ امّا مقلِّدين او گرفتار و بسته و در غل و زنجير آمدهء به زنجيرهاى نقمت‌اند دربارهء آنچه كه در حقّ ايشان چنين و چنان ميگويند . »\r\n\r\n","description":"","footnote":"","page_name":" 400 ","page_number":440},
  {"content":"\r\n\r\nدر اينجا صاحب « روضات » پا فراتر مىنهد ، و مطلب را تا مُفَضِّل بن عُمَر ، و جابر بن يزيد جُعْفى ، و صفّار ، و شيخ طوسى ، و علىّ بن عيسى إربِلى ، و راوندى ، و شاذان و نسلش و سائر افرادى كه در اين باره كتاب نوشته‌اند و حديثى روايت نموده‌اند مىرساند :\r\n« وَ إنِ احْتُمِلَ أنْ يكونَ بُروزُ نائِرَةِ هذِهِ الْفِتْنَةِ النّآئِمَةِ مِن لَدُنْ تَعَرُّضِ راوِيَىِ « التّفْسيرِ المَنسوبِ إلَى الإمامِ علَيهِ السّلامُ » لِوَضْعِ ذلِكَ مِنَ الْبَدْوِ إلَى الخِتامِ علَى حَسَبِ الْمَرامِ ، أوْ مِن زَمَنِ شُيوعِ « تَفْسيرِ فُراتِ بْنِ إبراهيمَ الْكوفىِّ » ، أمْ وُقوعِ « تَفْصيلِ » ( تَفْضيلِ ) فارِسِ بْنِ حاتِمِ القَزْوينىِّ الصّوفىِّ علَى أيْدى الانامِ ؛ بَل مِن ءَاوِنَةِ انْتِشارِ أخبارِ الْمُفَضَّلِ بْنِ عُمَرَ و جابِرِ بْنِ يَزيدَ الْجُعْفِيَّيْنِ بَيْنَ هذِهِ الطّائِفَةِ ، و تَدْوينِ طآئِفَةٍ مِنْها فى « بَصآئِرِ الدَّرَجاتِ » و « مَجالِسِ » الشَّيْخِ و « كَشْفِ الْغُمَّةِ » و « خَرائِجِ » الرّاوَنْدىِّ و « فَضائِلِ » شاذانَ وَ وُلْدِهِ و سائِرِ كُتُبِ المَناقِبِ وَ الفَضآئِلِ العَرَبيَّةِ وَ الفارِسيَّةِ وَ تَفاسيرِ المُرْتَفِعينَ وَ الاخْباريَّةِ .\r\nوَ أنْ يكونَ أوَّلُ مَن تَكَلَّمَ بِهَذِهِ الخِطابيّاتِ المُنْطَبِعَةِ فى قُلوبِ الْعَوامِّ بِالنِّسْبَةِ إلَى أهلِ الْبَيْتِ عَلَيهِمُ السّلامُ أيْضًا هُم أمْثالُ اولئِكَ ، أوْ مَن كانَ مِن نَظائِرِ أبى الْحُسَيْنِ بْنِ الْبِطْريقِ الاسَدىِّ فى كِتابِ عُمْدَتِهِ و خَصائِصِهِ ، وَ السَّيِّدِ الرَّضىِّ و رَضىِّ الدّينِ بْنِ طاوُسٍ و بَعْضِ فُضَلاءِ الْبَحْرَيْنِ و قُمَّ المُطَهَّرِ فى جُمْلَةٍ مِن كُتُبِهِم . »\r\n« و اگرچه احتمال ميرود كه بروز آتش اين فتنهء خواب و خاموش از زمانى بوده باشد كه دو نفر راوى « تفسير منسوب به امام عليه السّلام » آن را از ابتدا تا انتهايش بر حسب مرام و مراد خويشتن وضع و جعل نموده باشند ؛ و يا از زمان إشاعهء « تفسير فرات بن إبراهيم كوفىّ » ، يا از واقع شدن كتاب « تفضيل » فارِس بن حاتم قزوينىّ صوفىّ در ميان عامّهء مردم ، بلكه از زمان انتشار أخبار مُفَضَّل بن\r\n\r\n","description":"","footnote":"","page_name":" 401 ","page_number":441},
  {"content":"\r\n\r\nعُمَر جُعْفىّ و جابر بن يزيد جُعْفىّ در ميان طائفهء شيعه ، و تدوين مقدارى از آنها در كتاب « بصائر الدّرجات » ، و « أمالى » شيخ طوسى ، و « كشف الغمّة » ، و « خرائج » راوندى ، و « فضائل » شاذان و پسران او ، و سائر كتب مناقب و فضائلى است كه به زبان عربى و فارسى و تفاسير غُلات و مرتفعين و أخباريّين ، بوده باشد ) و احتمال ميرود كه : اوّلين كسى كه بدين گونه سخنان خطابى كه در دلهاى عوام النّاس بالنّسبة به أهل بيت عليهم السّلام مىنشيند تكلّم كرده باشد ، همچنين خود ايشان بوده باشند كه اين كتابها را به رشتهء تصنيف كشيده‌اند ؛ و يا افرادى همچون أبو الحسين بن بِطْريق اسدىّ در كتاب « عمده » و « خصائص » خود و سيّد رضىّ ، و رضى الدّين بن طاووس ، و بعضى از فضلاى بحرين و شهر طيّبهء قم بوده باشند كه در جمله‌اى از كتابهايشان ذكر نموده‌اند . »\r\nثُمَّ أنْ يكونَ كُلُّ مَن جاءَ عَلَى أثَرِ هذا الْمَذْهَبِ ، و اشْرِبَ فى قُلوبِهِمُ الْمُلاءَمَةُ لِهَذا الْمَشْرَبِ ؛ زادَ فى الطُّنْبورِ نَغْمَةً ، و هَتَكَ عِصْمَةً ، و رَفَعَ وَقْعاً ، و أبْدَعَ وَضْعاً ، و جَمَعَ جَمْعًا ، و أسْمَعَ سَمْعاً ، و أراقَ عاراً ، و أظْهَرَ شَنارًا ، و رَدَّ علَى فَقيهٍ مِن فُقَهاءِ الشّيعَةِ ، وَ هَدَّ سَدًّا مِن سنونِ « 1 » الشَّريعَة ) إلَى أنِ انْتَهَتِ النَّوْبَةُ إلَى هذَا الرَّجُلِ ؛ فَكَتَبَ فى ذلِكَ كِتاباً ، و فَتَحَ أبْوابًا ، و كَشَفَ نِقاباً ، و خَلَّفَ أصْحابًا ، فَسُمّىَ أتْباعُهُمُ الْمُقَلِّدَةُ لَهُ فى ذلِكَ بِالْكَشْفيَّةِ ، لِزَعْمِهِمُ الاطِّلاعَ علَى الاساريرِ الْمَخْفيَّة .\r\n« و پس از آن ، احتمال مىرود كه هر كس كه به دنبال اين مذهب و روش\r\n\r\n\r\n","description":"","footnote":"\r\n( 1 ) در دو طبع سنگى و حروفى « روضات » كه سنون را با نون اوّل نوشته است ، معنى مناسبى را نيافتيم . آرى محتمل است ستون با تاء بوده باشد ، ولى ستون هم با اين وزن و معنى نيامده است .\r\n","page_name":" 402 ","page_number":442},
  {"content":"\r\n\r\nآمد و دلش از اين آبشخوار إشراب شد ، در اين طنبور با نغمهء جديدى كه از ناحيهء خود بر آن افزود دمساز گشت ، و پرده و حجاب و عصمتى ديگر را پاره كرد ، و امر ثابتى را از ميان برد ، و حديث و كتابى نوين را ابداع نمود ، و ميان آن سخنها و گفتگوهاى متفرّق ، مجموعه‌اى گرد آورد ، و آن را به گوش افراد بى خبر و تازه وارد شنوانيد ، و عار و ننگى جديد را رونق بخشيد ، و زشتيها و قبائحى را هويدا ساخت ، و بر فقيهى از فقهاء شيعه تاخت و وى را ردّ كرد ، و سدّى از أركان شريعت را شكست .\r\nتا آنكه نوبت بدين مرد رسيد . او راجع به اين مسائل كتابى نوشت ، و درهاى نوينى را گشود ، و نقاب و پرده را بالا زد ، و همنشينان و يارانى از خود به يادگار گذاشت كه آن پيروان و مقلّدان را « كشفيّه » نامند ، چون چنين مىپندارند كه بر اسرار مخفيّه و خفاياى غيبيّه اطّلاع دارند » )\r\n\r\nانتقاد صاحب « روضات » از شيخ أحمد أحسائى و از پيروان وى و سيّد على محمد باب\r\nثُمَّ أتْباعُ أتْباعِهِمُ الَّذينَ ءَالَتْ مُعامَلَةُ التَّأْويلِ إلَيْهِم فى هذِهِ الاواخِرِ ، و هُمْ فى الْحَقيقَةِ أعْمَهونَ بِكَثيرٍ مِن غُلاةِ زَمَنِ الصَّدوقَيْنِ فى قُمَّ ، الَّذينَ كانوا يَنْسِبونَ الْفُقَهآءَ الأجِلَّةَ إلَى التَّقْصيرِ ، بِسِمَةِ الشَّيْخيَّةِ و الپُشْت‌ِسَريَّة و هىَ مِنَ اللُغاتِ الْفارِسيَّةِ ، لِنِسْبَتِهِمْ إلَى الشَّيْخِ أحْمَدَ بْنِ زَيْنِ الدّينِ الاحْسائىِّ الْمُتَقَدَّمِ ذِكْرُهُ و تَرْجَمَتُه ) وَ كانَ هُوَ يُصَلِّى الْجَماعَةَ بِقَوْمِهِ خَلْفَ الْحَضْرَةِ المُقَدَّسَةِ الحُسَيْنيَّةِ فى الْحائِرِ الشَّريفِ ؛ بِخِلافِ المُنْكِرينَ عَلَى طَريقَتِهِ مِن فُقَهاءِ تِلْكَ الْبُقْعَةِ المُبارَكَةِ ، فَإنَّهُمْ كانوا يُصَلّونَها مِن قِبَلِ رَأْسِ الإمامِ عَلَيْهِ السّلامُ وَ لِهَذا يُسَمّونَ عِندَ اولئِكَ بِالبالاسَريَّة .\r\n« و پس از آن جماعت ، پيروانِ پيروانشان مىباشند كه عمل به تأويل كردن در اين أواخر به آنها بازگشت نمود . آنان كه با نام و نشان شيخيّه و پشت سريّه ناميده مىشوند ، به مراتب بيشترى از غُلات زمان شيخ صدوق و\r\n\r\n","description":"","footnote":"","page_name":" 403 ","page_number":443},
  {"content":"\r\n\r\nپدرش كه در قم بوده‌اند گمراه‌تر و سرگردان‌ترند ؛ آن غلاتى كه دربارهء فقهاى أجلّهء شيعه قائل به تقصير و كوتاهى در معرّفى مقام و منزلت معصومين بوده‌اند ) پشت سريّه از لغات فارسى است بواسطهء انتسابشان به شيخ أحمد بن زين الدّين أحسائى كه ذكرش و ترجمه‌اش بيان شد . چون او با اصحاب و يارانش در پشت سر قبر مقدّس حسينى در كربلا در حائر شريف نماز ميخواندند ، ايشان را پشت سريّه نامند ؛ به خلاف منكرين آنها كه مخالف طريقه و راه و عقيدهء ايشان بوده‌اند از فقهاء آن بقعهء مباركه ، كه چون نماز جماعت را در بالاى سر امام عليه السّلام بجاى مىآورده‌اند آنان را بالا سريّه گويند . »\r\nوَ لا يَذْهَبْ عَلَيْكَ غِبَّ ما ذَكَرْتُهُ لَكَ كُلَّهُ أنّ مَنْزِلَةَ ذلِكَ الشَّيْخِ الْمُقَدَّمِ مِن هذِهِ الْمُقَلِّدَةِ الْغاويَةِ الْمُغْويَةِ ، إنّما هىَ مَنزِلَةُ الْعُلوجِ « 1 » الثَّلاثَةِ الَّذينَ ادَّعَوُا النَّصْرانيَّةَ و أفْسَدوها بِإظْهارِهِمُ الْبِدَعَ الثَّلاثَ مِن بَعْدِ أنْ عُرِجَ بِنَبيِّهِمُ الْمَسيحِ عيسَى بْنِ مَرْيَمَ عَلَيْهِ السّلام ) كَيْفَ لا وَ قَدِ ارْتَفَعَ بِهَذِهِ الْمُقَلِّدَةِ الْمُتَمَرِّدَةِ - وَ اللهِ - الامانُ فى هذِهِ الازْمانِ ، وَ وَهَنَتْ بِقُوَّتِهِمْ أرْكانُ الشَّريعَةِ وَ الإيمانِ . بَل حَداهُمْ خِذْلانُ اللهِ و ضَعْفُ سِلْسِلَةِ الْعُلَماءِ إلَى أنِ ادَّعَوُا الْبابيَّةَ وَ النّيابَةَ الْخاصَّةَ عَن مَوْلانا الْحُجَّةِ صاحِبِ الْعَصْرِ وَ الزَّمانِ عَلَيْهِ السّلامُ ، و ظَهَرَ فيهِم مَن أظْهَرَ التَّحَدِّىَ فيما أتَى بِهِ مِنَ الْكَلِماتِ المَلْحونَةِ علَى أهلِ الْبَيانِ ، وَ وَسَمَ أقاويلَهُ الْكاذِبةَ و مُزَخْرَفاتِهِ الْباطِلةَ - وَ الْعَياذُ بِاللهِ تَبارَكَ و تَعالَى - بِوَسْمَةِ الصَّحيفَةِ وَ القُرْءَانِ ؛ بَل لَمْ يَكْتَفِ بِكُلِّ ذلِكَ حَتَّى أنَّهُ طالَبَ المُجْتَهِدينَ\r\n\r\n\r\n","description":"","footnote":"\r\n( 1 ) العِلْج بالكسر : العَيْر ، و - : الحِمار ، و - : حِمارَ الوحْش السَّمينُ القَوىُّ ، و - : الرّغيفُ و قيل الرّغيفُ الغليظُ الحرف ، و - : الرَّجلُ القوىُّ الضَّخْم من كفّار العَجَم ، وَ بعضُ العربِ يُطلِقُ العِلْجَ علَى الكافرِ مُطلقاً ؛ ج : عُلوج و أعْلاج و عِلَجَة ، و اسمُ الجمعِ : مَعْلُوجاء ، و كلُّ ذى لِحْيةٍ عِلْجٌ ؛ و لا يقالُ لِلامْردِ عِلْجٌ . ( « أقربُ الموارد » ج 2 ، مادّهء علج )\r\n","page_name":" 404 ","page_number":444},
  {"content":"\r\n\r\nالأجِلَّةَ بِأنْ يَتَعَرَّضوا لِمِثْلِ هذَا الإتْيانِ ، و يَظْهَروا مِن نَظائِرِ ذلِكَ التِّبْيانِ ، و يُبارِزوا مَعَهُ مَيَدانَ الْمُبارَزَةِ لَدَى جَماعَةِ الاجامِرَةِ وَ النِّسْوانِ ) مَعَ أنَّ علَى كُلِّ مَا انْتَحَلَهُ مِنَ الْباطِلِ ، أم أوْلَعَهُ مِنَ الْفاسِدِ الْعاطِلِ ، وَصْمَةٌ مِن وَصَماتِ الْمَلْعَنَةِ وَ الْخُروجِ عَنِ الإسلامِ إلَى دينٍ جَديدٍ ، مُضافاً إلَى مَا انْكَشَفَ مِن تَعَوُّمِهِ و سَفَهِهِ عَنِ الْحَقِّ لِمَنْ كانَ لَهُ قَلْبٌ أوْ ألْقَى السَّمْعَ وَ هُوَ شَهيدٌ ، وَ ما انْحَسَرَ عَنهُ مِن أكاذيبِهِ الْواضِحَةِ فيما أخْبَرَ بِهِ مِن ظُهورِ نورِ الْحَقِّ فى ما سَلَفَ عَنّا مِن قُرْبِ هذَا الزَّمان ) ثُمَّ اعْتَذَرَ عَنهُ لَمّا أنْ ظَهَرَ كِذْبُهُ الصَّريحُ بِإمْكانِ وُقوعِ الْبَدا فيما اوحِىَ إلَيْهِ مِن جَهَةِ الشَّيْطان . « 1 »\r\n« و با وجود آنكه من از شيخ أحمد أحسائى آن تحسين‌ها و تحميدها را براى تو كردم ، مبادا از خاطرت برود كه : منزله و نسبت اين شيخ با پيروان گمراه و گمراه كننده‌اش ، همان منزله و نسبت سه مرد كافرى است كه پس از آنكه خداوند پيغمبرشان مسيح عيسى بن مريم عليه السّلام را عروج داد ، آنان ادّعاى نصرانيّت كردند ، و شريعت مسيح را با بدعتهاى سه گانه‌اى كه از خود گذاردند به فساد و تباهى كشيدند ) چگونه اين‌طور نباشد با وجودى كه بواسطهء همين گروه پيروان أحسائى ، سوگند به خدا كه در اين زمانهاى أخيره ، امان از روى زمين برداشته شد ، و با قوّت آنان اركان ايمان و شريعت سست گرديد ، تا جائى كه خِذلان الهى و ضعف سلسلهء علماء ، آنها را به ادّعاى بابيّت و نيابت خاصّه از مولانا الحجّة صاحب العصر و الزّمان عليه السّلام كشانيد ؛ و در ميانشان كسى ظهور كرد كه با كلمات غلط و اشتباهى كه آورده بود إظهار تحدّى و معجزه كرد در برابر أهل\r\n\r\n\r\n","description":"","footnote":"\r\n( 1 ) « روضاتُ الجنّات » طبع سنگى ، ج 1 ، ص 284 تا ص 286 ؛ و طبع حروفى بيروت ، ج 3 ، در تحت رقم 302 ، ص 337 تا ص 343\r\n","page_name":" 405 ","page_number":445},
  {"content":"\r\n\r\nبيان ؛ و عياذاً بالله تعالى اقاويل كاذبه و مزخرفات باطله‌اش را به علامت صحيفه و قرآن نشان زد ؛ و به همين اندازه هم اكتفا ننموده از مجتهدينِ با جلال و عظمت خواست تا اگر مىتوانند مثل آن را بياورند و همانند آن تبيان را ارائه دهند ، و خود را براى مبارزه و همتائى با او نزد جماعت أجامِرَه « 1 » و زنان آماده كنند ) با اينكه تمام مدّعاهاى باطل او و أحكام فاسد و عاطل او روشن بود كه لكّهء ننگ خروج از اسلام به سوى دين جديدى بر آن زده شده است ، و خروج از حقّ به باطل در يكايكشان مشهود بود . مضافاً به انكشاف آنكه او مردى نفهم و سفيه العقل و الحقّ بود براى آن كس كه داراى قلب و ادراك بود ، يا آن كس كه گوش خود را فراميداشت و شاهد منظره و جريان امور بود ؛ و مضافاً به مُهر بطلان خوردن بر أكاذيب واضحهء او در آنكه خبر داد : در فلان زمان نور حقّ ظاهر مىشود ، و آن زمان آمد و سپرى شد و نور حقّ ظهورى ننمود . و چون دروغ صريح و كذب واضحش بر مَلا شد ، ادّعا كرد كه ممكن است در وحىهائى كه به وى از جهت شيطان مىشود بَدا حاصل شده باشد . »\r\nاينها همه نظريّاتى بود كه صاحب « روضات » از خود بيان كرد ، و فساد و تباهى رويّه و روش شيخ أحمد أحسائى در عدم وصول به عرفان إلهى و حقيقت شناخت أصل الجود و مبدأ الوجود ، و در مستقلّ دانستن أئمّهء معصومين عليهم السّلام را در فيض ، و بريدن ربط و رابطهء مخلوقات را با خالقشان ، و سدّ\r\n\r\n\r\n","description":"","footnote":"\r\n( 1 ) در « لغت نامهء دهخدا » ج 4 ( اثبات - اختيار ) ص 1028 ، در آخر ستون سوّم گويد : أجامِر و أجامِرَه جمعى است بى مفرد بمعنى بوش . و در ج 11 ( بشر - بييضه ) ص 374 اوّل ستون دوّم گويد : بوش ( بَ يا بو ) مردم درهم آميخته و أوْباش جمع آنست ؛ و هذا جَمعٌ مَقلوبٌ ( غياث ) . بسيارى از مردم و يا جماعت مردم درهم آميخته از هر جنس . ج : أوْباش ( منتهى الإرب ) ( ناظم الاطبّاء ) ( آنندراج ) ( از أقرب الموارد ) .\r\n","page_name":" 406 ","page_number":446},
  {"content":"\r\n\r\nباب معرفت خدا را براى أنام ، و انحصار آن را براى امامان ، و لزوم ركن رابع كه غايت سير بشر غير معصوم به معرفت اوست ؛ نتيجه و ثمره‌اش چنين و چنان شد كه او را مجبور و مضطرّ مىنمايد تا پس از آن‌همه مدائح و محامد ، عنان قلم را باز به سوى تقبيح و تشنيع شيخيّه و پيروانشان و خود شيخ أحسائى برگرداند ، و وى را مانند عُلوج ثلاثه كه پس از عروج حضرت مسيح آئين او را خراب و فاسد كردند معرّفى كند )\r\n\r\nلازمهء پيمودن طريقهء ضدّ عرفان ، مَدسوس دانستن آثار عظيمهء مذهب است\r\nاينست نتيجهء مبارزه و مخاصمه با عرفان ، يعنى قطع رابطهء بشر با ذات حضرت حقّ سبحانه و تعالى و مستقلّ نگريستن أسماء و صفات كلّيّه و جزئيّه و بطور كلّى هر يك از مخلوقات را در مقام و منزلت خود ) و ديديم چنان گرفتار أوهام و خيالات در پيمودن مسير ضدّ عرفان شد كه ناچار شد مانند آدم سرگشته و كلاف پيچيده به أعيان مذهب همچون مُفَضَّل بن عُمَر و جابر بن يزيد و فَضْل بن شاذان و شيخ طوسى و سيّد ابن طاووس و من شابههم جسارت كند ، و روايات واردهء در كتبشان را كه در فضائل أهل بيت عليهم السّلام است مدسوس و مخشوش و مخدوش قلمداد نمايد . و با همين كلمات مختصر چنان اصل و بنياد تشيّع را در هم بكوبد كه انسان شكّ كند : اين كلام واقعاً از اوست يا از مثل ابن تيميّه‌اى كه كمر بر هدم اصول و فروع تشيّع بسته است ، و در كتاب « منهاج السُّنَّة » خويش پيوسته از روافض به « لعَنهُم الله » ياد مىكند ، و از رئيسشان آية الله علّامهء حِلّى به « قالَ الرّافِضىُّ خَذَلَهُ اللهُ ! ؟ »\r\n\r\nگفتار علّامهء أمينى در ترجمهء شاعر غدير : حافظ رجب برسىّ\r\nامّا خوشوقتيم كه خامهء تواناى زنده كنندهء بنياد مذهب ، علّامهء أمينى در كتاب ارزشمند و ذىقيمت خود ، از روى اين موضوع عبور ننموده بلكه توقّف و درنگ كرده ، و در ترجمهء حافظ رَجَب بُرسىّ حقّ مطلب را ادا فرموده است ؛ جَزاهُ اللهُ عَنِ الإسْلامِ وَ القُرْءَانِ وَ النَّبىِّ وَ الْعِتْرَةِ خَيْراً ) أمينى پس از ذكر يك غديريّه از او ، در مقام معرّفى و ترجمهء احوال وى\r\n\r\n","description":"","footnote":"","page_name":" 407 ","page_number":447},
  {"content":"\r\n\r\nميگويد :\r\n« شاعر ما : حافظ شيخ رضى الدّين رَجَب بن محمّد بن رَجَبِ بُرْسىّ حلّى از عرفاء إماميّه و فقهاء ايشانست كه همگى با او مشاركت دارند در علوم ، علاوه بر فضل واضح او در فنّ حديث ، و تقدّم وى در ادب و سرودن شعر ، و علوّ رتبهء شعرى او ، و تضلّع او در علم حروف و أسرار آن و استخراج فوائد آن . و بدين جهت كتب او مشحون است از تحقيق و دقّت نظر .\r\nو در علم عرفان و علم حروف مسلكهاى خاصّه‌اى را واجد است ؛ همچنان كه در وَلاء ائمّهء دين عليهم السّلام آراء و نظريّاتى دارد كه جمعى از مردم آن را نمىپسندند و وى را رَمْىِ به مرتبهء غلوّ و ارتفاع كرده‌اند ؛ إلّا اينكه بايد دانست : حقّ مطلب اينست كه جميع آنچه را كه وى براى ائمّه عليهم السّلام إثبات كرده است از شئون و مقامات و مرتبه و درجات ، پائين‌تر از مرتبهء غلوّ است و غير از درجهء نبوّت است ؛ و از مَوْلانا أمير المؤمنين عليه السّلام روايت است كه :\r\nإيَّاكُمْ وَ الْغُلُوَّ فِينَا ! قُولُوا : إنَّا عَبِيدٌ مَرْبُوبُونَ ، وَ قُولُوا فِى فَضْلِنَا مَا شِئْتُمْ ! « 1 »\r\n« مبادا شما دربارهء ما غلوّ كنيد ! بگوئيد : ما بندگانى مىباشيم تحت تربيت و ادارهء پروردگارمان ، و بگوئيد در فضيلت ما آنچه را كه بخواهيد ! »\r\nو حضرت امام صادق عليه السّلام فرمود :\r\nاجْعَلْ لَنَا رَبًّا نئوب إلَيْهِ ، وَ قُولُوا فِينَا مَا شِئْتُمْ !\r\nوَ قَالَ عَلَيْهِ السَّلَامُ : اجْعَلُونَا مَخْلُوقِينَ وَ قُولُوا فِينَا مَا شِئْتُمْ ، فَلَنْ تَبْلُغُوا ! « 2 »\r\n\r\n\r\n","description":"","footnote":"\r\n( 1 ) « خصال » شيخ صدوق ( تعليقه )\r\n( 2 ) « بصائر الدّرجات » صفّار ( تعليقه )\r\n","page_name":" 408 ","page_number":448},
  {"content":"\r\n\r\n« براى ما پروردگارى را بگذاريد تا امور ما به سوى او باشد و دربارهء ما آنچه را كه ميخواهيد بگوئيد !\r\nو فرمود : ما را مخلوق قرار دهيد و بگوئيد دربارهء ما آنچه را كه بخواهيد ؛ و مع‌ذلك به حقيقت مقام ما نخواهيد رسيد ! »\r\nو كجا ما توان آن را داريم كه به پهنا و سعهء آنچه را كه مولى سبحانه به آنها عنايت نموده است برسيم از فضائلشان و مآثرشان ؟ ! و كجا ما ياراى آن را داريم كه به غايت تشريفى كه خداوند ايشان را به آن غايت مشرّف گردانيده است دست يابيم ، از مَلَكات فاضله ، و نفسيّات نفيسه ، و روحيّات قدسيّه ، و خُلقيّات كريمه ، و مكارم و محامدى كه خدا به آنها عنايت فرموده است ! ؟\r\n\r\nروايت وارده در اوج عظمت مقام و منزلت امام عليه السّلام\r\nفَمَنْ ذَا الَّذِى يَبْلُغُ مَعْرِفَةَ الإمَامِ ؟ أَوْ يُمْكِنُهُ اخْتِيَارُهُ ؟\r\nهَيْهَاتَ ! هَيْهَاتَ ! ضَلَّتِ الْعُقُولُ ، وَ تَاهَتِ الْحُلُومُ ، وَ حَارَتِ الالْبَابُ ، وَ خَسَأَتِ « 1 » الْعُيُونُ ، وَ تَصَاغَرَتِ الْعُظَمَاءُ ، وَ تَحَيَّرَتِ الْحُكَمَاءُ ، وَ تَقَاصَرَتِ الْحُلَمَاءُ ، وَ حَصَرَتِ الْخُطَبَاءُ ، وَ جَهِلَتِ الالِبَّاءُ ، وَ كَلَّتِ الشُّعَرَاءُ ، وَ عَجَزَتِ الأدَبَاءُ ، وَ عَيِيَتِ الْبُلَغَاءُ ؛ عَنْ وَصْفِ شَأْنٍ مِنْ شَأْنِهِ ، وَ فَضِيلَةٍ مِنْ فَضَائِلِهِ ؛ وَ أَقَرَّتْ بِالْعَجْزِ وَ التَّقْصِيرِ .\r\nوَ كَيْفَ يُوصَفُ بِكُلِّهِ ؟ أَوْ يُنْعَتُ بِكُنْهِهِ ؟ أَوْ يُفْهَمُ شَىْءٌ مِنْ أَمْرِهِ ؟ أَوْ يُوجَدُ مَنْ يَقُومُ مَقَامَهُ وَ يُغْنِى غِنَاهُ ؟ لَا .\r\nكَيْفَ ؟ وَ أَنَّى ؟ فَهُوَ بِحَيْثُ النَّجْمِ مِنْ يَدِ الْمُتَنَاوِلِينَ وَ وَصْفِ الْوَاصِفِينَ .\r\nفَأَيْنَ الاخْتِيَارُ مِنْ هَذَا ؟ وَ أَيْنَ الْعُقُولُ عَنْ هَذَا ؟ وَ أَيْنَ يُوجَدُ مِثْلُ\r\n\r\n\r\n","description":"","footnote":"\r\n( 1 ) خَسَأَ البَصرُ ( ع ) خَسْاً و خُسوءاً : كَلَّ و أعْيا . و مِنه فى القرءَان : يَنقَلِبْ إِلَيْكَ الْبَصَرُ خَاسِئاً وَ هُوَ حَسِيرٌ . ( « أقرب الموارد » ج 1 ، مادّهء خسأ )\r\n","page_name":" 409 ","page_number":449},
  {"content":"\r\n\r\nهَذَا ؟ « 1 »\r\n« پس كيست آن كس كه به معرفت امام برسد ؟ يا آنكه در اختيارش باشد كه به شناسائى وى دست يازد ؟\r\nدور است ! دور است ! عقلها و خردها گم شده‌اند ، و ادراكها و فهم‌ها متحيّر و سرگردان گرديده‌اند ، و انديشه‌ها و مغزها والِهْ و حيران شده‌اند ، و چشمها و أعيانِ از مردم خسته و فرسوده گرديده‌اند ، و عظماء و بزرگان كوچك شده‌اند ، و حكماء و فيلسوفان متحيّر و سرگشته گرديده‌اند ، و وزن داران و شكيبايان كوتاه آمده‌اند ، و خُطبا و سخنوران در تنگى و ضيق افتاده‌اند ، و انديشمندان و لبيبانْ نادان و جاهل مانده‌اند ، و شعراء و قافيه پردازان خسته و ناتوان گرديده‌اند ، و بُلَغا و فُصَحا ناتوان و بيچاره گشته‌اند ؛ كه بتوانند شأنى از شئون إمام را بيان كنند ، و فضيلتى از فضائلش را روايت نمايند ؛ و همگى به عجز و تقصير خود اقرار و اعتراف نموده‌اند .\r\nو چگونه ممكن است امام را به كلّيّت خودش توصيف كرد ؟ و يا كنه و حقيقتش را ستود و به شرح آورد ؟ و يا چيزى از امر او را فهميد ؟ و يا بتواند كسى در مقام و جاى وى بنشيند ، و به مثابه و مثال او مردم را سير و سيراب گرداند ، و مانند غناى او غنا بخشد ؟ ! أبداً ممكن نمىباشد .\r\nو چگونه و كجا امكان داشته باشد درحالىكه وى مثل ستارهء آسمان است كه دستِ دست برندگان بدان ساحت عالى نميرسد ، و توصيف وصف كنندگان و ستايشگران را بدان مقام منيع راهى نيست .\r\nبنابراين چگونه مردم قدرت دارند امام را انتخاب و اختيار نمايند ؟ و كجا\r\n\r\n\r\n","description":"","footnote":"\r\n( 1 ) علّامهء امينى گويد : از قول ما : فَمَنْ ذَا الَّذى يَبْلُغُ - إلَى هُنا مأخوذ است از حديثى كه شيخنا الكلينى ثقة الاسلام در « اصول كافى » ص 99 از امام رضا صلواتُ الله علَيه روايت نموده است .\r\n","page_name":" 410 ","page_number":450},
  {"content":"\r\n\r\nهستند عقلها و خردها از نيل بدين مراد ؟ و كجا مثل و مانند إمام يافت مىشود تا او را بجاى وى بگزينند ؟ »\r\nو به همين سبب است كه بسيارى از علماى محقّقين ما كه در معرفت به أسرار يدِ طولائى داشته‌اند براى ائمّهء هدى صلواتُ الله علَيهم تمام اين شئونى را كه ذكر شد و غير اين شئون را اثبات نموده‌اند درحالىكه آن دسته از علماى غير محقّق تحمّل اثبات آن را نداشته‌اند . و در ميان علماء قم افرادى بودند كه راويان و بيان كنندگان اين اسرار را رَمْىِ به غُلُوّ مىنموده‌اند ، تا به جائى كه سخنگو و زبان‌آور آن قوم گفت :\r\nإنَّ أوَّلَ مَراتِبِ الْغُلُوِّ نَفْىُ السَّهْوِ عَنِ النَّبىِّ صَلَّى اللهُ عَلَيْهِ وَ ءَالِهِ وَ سَلَّمَ .\r\n« اوّلين مرتبهء غلوّ آنست كه : سهو كردن و اشتباه نمودن را از پيغمبر صلّى الله عليه و آله و سلّم نفى كنند . »\r\nو اين رويّه ادامه داشت تا زمانى كه پس از آنان ، محقّقين از علما آمدند و حقيقت را شناختند ؛ و بنابراين براى آن تضعيفاتى كه به راويان از جهت نسبت ارتفاع و غلوّ داده مىشد ، وقعى ننهاده و وزنى را استوار نديدند ) و اين بليّه و مصيبتى بود كه بسيارى از أهل حقائق و ارباب عرفان بدان دچار شدند ؛ و از جملهء آنان حافِظ رَجَب بُرسىّ است . و پيوسته و هميشه ميان اين دو طائفه ، حكم نقيض برقرار بود ، و گاهى آتش جنگ با شديدترين صورتى بر پا است ؛  وَ الصُّلْحُ خَيْرٌ  « 1 » . « و صلح ، زيبا و\r\n\r\n\r\n","description":"","footnote":"\r\n( 1 ) آيه 128 ، از سورهء 4 : النّسآء :  وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَ الصُّلْحُ خَيْرٌ وَ أُحْضِرَتِ الْأَنْفُسُ الشُّحَّ وَ إِنْ تُحْسِنُوا وَ تَتَّقُوا فَإِنَّ اللَّهَ كانَ بِما تَعْمَلُونَ خَبِيراً . \r\n","page_name":" 411 ","page_number":451},
  {"content":"\r\n\r\nپسنديده و مورد اختيار و انتخاب است » .\r\n\r\nعلّامهء أمينى : علّت اختلاف عرفاء با اهل ظاهر ، اختلاف استعداد نفوس است\r\nو محصّل و جوهرهء مطلب آنست كه : نفوس مردم به حسب غرائز و صفات جِبِلّيّهء خودشان ، و برحسب استعدادهاى متفاوته شان ، در تلقّى حقائقى كه در نفوس بشر به وديعت نهاده شده است تفاوت دارند . بعضى از آنها در تلقّى حقائق قبض دارند ، و معضلات و أسرار ، آنان را خرد مىكند و در هم مىشكند . و بعضى از نفوس‌اند كه چون به آنها دست يابند ، انبساط و گشايشى در خود يافته ، دستى به سوى آن دراز مىكنند و باعى « 1 » را به سوى آن مىكشند . و معلوم است كه طبيعت حال اقتضا دارد كه : دستهء اوّل در وسعشان نمىباشد كه از روى اكراه آنچه را كه نميدانند بر خود تحميل نمايند ؛ همانطور كه معرفت و شناخت براى دستهء دوّم بدانها اجازه نميدهد تا آنچه را كه فهميده‌اند و تحقيق كرده‌اند در بوتهء بطلان رها كنند .\r\nفلهذا از اينجاست كه منافرت ميان دو دسته به حركت و انقلاب مىافتد ، و كينه‌ها و مخفيّات بواطن شعله ور ميگردد ؛ و ليكن رويّه و روش ما اينست كه : مساعى جميلهء هر دو دسته را براساس آنچه كه از نيّتهاى حسنهء آنان ميدانيم ، و از سلوكشان در طرق مختلفهء طلب حقّ اطّلاع داريم ، تقدير مىنمائيم و ميگوئيم :\r\n عَلَى الْمَرْءِ أنْ يَسْعَى بِمِقْدارِجُهْدِهِ * وَ لَيْسَ عَلَيْهِ أنْ يَكونَ مُوَفَّقا \r\n« بر عهدهء هر انسان است كه به مقدار توانائى و قدرتش بكوشد ؛ و برعهدهء او نيست كه در اين كوشش كامياب گردد . »\r\n\r\n\r\n","description":"","footnote":"\r\n( 1 ) باع به معنى بلندى دو دست است وقتىكه آنها را باز مىكنند و در دو طرف بدن يكى را به يمين و ديگرى را به يسار مستقيماً دراز مىكنند . يعنى مقدار فاصلهء سر انگشتان دو دست در اين حالت .\r\n","page_name":" 412 ","page_number":452},
  {"content":"\r\n\r\nو ميدانيم كه : إنَّ النَّاسَ لَمَعَادِنُ كَمَعَادِنِ الذَّهَبِ وَ الْفِضَّة « 1 » .\r\n« حقّاً و تحقيقاً مردم معدنهائى هستند مانند معدنهاى طلا و نقره . »\r\n\r\nعلّامهء أمينى : كلام عرفاء بالله ما فوق انديشهء بشر است و كتمان آن لازم\r\nو به تواتر از ائمّهء اهل بيت عليهم السّلام رسيده است كه :\r\nإنَّ أَمْرَنَا - أَوْ حَدِيثَنَا - صَعْبٌ مُسْتَصْعَبٌ ، لَا يَتَحَمَّلُهُ إلَّا نَبِىٌّ مُرْسَلٌ أَوْ مَلَكٌ مُقَرَّبٌ ، أَوْ مُؤْمِنٌ امْتَحَنَ اللهُ قَلْبَهُ بِالإيمَانِ . « 2 »\r\n« حقّاً و تحقيقاً امر ما - يا حديث ما - مشكل ، و بسيار سخت و پيچيده و غير رام و دور از دسترس است ، بطورى كه نمىتواند آن را تحمّل نمايد مگر پيامبر مرسلى ، و يا فرشتهء مقرّبى ، و يا مؤمنى كه خداوند دلش را به ايمان آزمايش نموده باشد . »\r\nو بناءً على هذا ما در صدد آن بر نمىآئيم تا در علماى دين عيبى را جستجو كنيم ؛ و بر كرامت و مَجد عارفين نيز خرده نمىگيريم ؛ و از كسى مؤاخذه ننموده و پاداش و مكافات بد نمىكنيم كه چرا به درجه و مقام و منزلت كسى كه برتر از اوست نرسيده است ؟ ! زيرا كه :\r\n لا يُكَلِّفُ اللَّهُ نَفْساً إِلَّا وُسْعَها .  « 3 »\r\n« خداوند بر كسى تكليف نمىنمايد مگر به قدر سعه و گسترش او . »\r\nو مولانا أمير المؤمنين عليه السّلام فرمود :\r\nلَوْ جَلَسْتُ أُحَدِّثُكُمْ مَا سَمِعْتُ مِنْ فَمِ أَبِى الْقَاسِمِ صَلَّى اللهُ عَلَيْهِ وَ ءَالِهِ وَ سَلَّمَ لَخَرَجْتُمْ مِنْ عِنْدِى وَ أَنْتُمْ تَقُولُونَ : إنَّ عَلِيًّا مِنْ أَكْذَبِ الْكَاذِبِينَ ! « 4 »\r\n\r\n\r\n","description":"","footnote":"\r\n( 1 ) در نزد شيعه و سنّى اين حديث ثابت و محقّق است . ( تعليقه )\r\n( 2 ) « بصائر الدّرجات » صفّار ، ص 6 ؛ و « اصول كافى » ص 216 ( تعليقه )\r\n( 3 ) صدر آيه 286 ، از سورهء 2 : البقرة\r\n( 4 ) « منح المنحة » شعرانى ، ص 14 ( تعليقه )\r\n","page_name":" 413 ","page_number":453},
  {"content":"\r\n\r\n« اگر من نزد شما بنشينم و حديث كنم براى شما آنچه را كه از دهان أبو القاسم صلّى الله عليه و آله و سلّم شنيده‌ام ، شما از نزد من بيرون مىرويد درحالىكه مىگوئيد : حقّاً و تحقيقاً علىّ از دروغگوترين دروغگويان است ! »\r\nو امام ما حضرت سيّد سجّاد عليه السّلام فرمود :\r\nلَوْ عَلِمَ أَبُو ذَرٍّ مَا فِى قَلْبِ سَلْمَانَ لَقَتَلَهُ ؛ وَ لَقَدْ ءَاخَى رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ بَيْنَهُمَا ، فَمَا ظَنُّكُمْ بِسَائِرِ الْخَلْقِ ؟ ! « 1 »\r\n« اگر أبو ذرّ ميدانست آنچه را كه در دل سلمان بود وى را مىكشت ، درحالىكه هر آينه تحقيقاً رسول خدا صلّى الله عليه و آله و سلّم در ميان آن دو عقد اخوّت برقرار كرده بود ؛ بنابراين پندار شما دربارهء سائر مخلوقات چيست ؟ ! »\r\n وَ كُلًّا وَعَدَ اللَّهُ الْحُسْنى وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً .  « 2 »\r\n« و تمامى آنها را خداوند وعده به نيكوئى داده است ؛ و خداوند مجاهدين را بر قاعدين با پاداش عظيمى برترى بخشيده است . »\r\nو به اين مطلب اشاره دارد قول سيّدنا الإمام السّجّاد زين العابدين عليه السّلام كه ميگويد :\r\n إنِّى لَاكْتُمُ مِنْ عِلْمِى جَوَاهِرَهُ * كَيْلَا يَرَى الْحَقَّ ذُو جَهْلٍ فَيَفْتَتِنَا \r\n\r\nردّ علّامهء أمينى بر صاحب « أعيان الشّيعة » نسبت غلوّ را به حافظ رجب برسىّ\r\nدر اينجا علّامهء أمينى چهار بيتى را كه ما در ص 376 از همين كتاب « روح مجرّد » از آن حضرت در متن و تعليقه آورديم مىآورد و سپس ميگويد :\r\n\r\n\r\n","description":"","footnote":"\r\n( 1 ) « بصائر الدّرجات » صفّار ، ص 7 ، آخر باب 11 از جزء اوّل ؛ و « اصول كافى » ثقة الإسلام كلينى ، ص 216 ( تعليقه )\r\n( 2 ) ذيل آيه 95 ، از سورهء 4 : النّسآء\r\n","page_name":" 414 ","page_number":454},
  {"content":"\r\n\r\n« سَيِّدُنا الامين در « أعيان الشّيعة » ج 31 ، صفحهء 193 تا 205 در ترجمهء احوال اين مرد ( حافظ رجب برسى ) مطالبى را آورده است كه از حدود آنچه كه ذكر كرديم بيرون نيست . و از جمله ايرادهائى كه بر او دارد اعتماد اوست بر علم حروف و أعداد كه برهانى براى صحّتش قائم نشده است ، و حجّتى براى اثبات آن به ميان نيامده است .\r\nو ما اگرچه با او در اين ايراد موافق مىباشيم إلّا اينكه براى شخص مورد ذكر و نظائر او از علماء مانند ابن شهرآشوب و كسانى كه پس از او آمده‌اند ، در ايراد و طرح چنين مسائلى عذرى وجود دارد ؛ چرا كه طرح اينها بسيار شبيه به جَدَل است در برابر افرادى از عامّه كه به اين مسائل اتّكاء نموده‌اند . مثل آنكه عبيدىّ مالكىّ در « عمدة التّحقيق » ص 155 از بعضى از علماء علم حروف نقل كرده است : دوام ناموس آل صِدّيق ( ابو بكر ) و قيام عزّت او تا انتهاى عمر دنيا كه يكهزار و چهارصد و ده سال است ، از سرّ گفتار خدا : فِى ذُرِّيَّتِى به دست مىآيد . » آن‌وقت در اينجا مرحوم أمينى آن طريق محاسبه را ذكر كرده است . آنگاه ميگويد :\r\n« و ما نميدانيم : سيّدنا الامين در گفتارش كه آورده است : « در طبع حافظ رجب برسى شذوذ است ، و در مؤلَّفاتش خبط و خلط است ، و مقدارى از غلوّ ديده مىشود كه موجب و داعىاى نبوده است آنها را بياورد ، و در آن مقدارى از ضرر است ؛ گرچه ممكن است براى آن نوع گفتار ، محمل صحيحى فرض نمود . » چه مقصودى داشته است ؟ ! ايكاش سيّد الامين نشان ميداد به ما آن شذوذى كه در طبع شاعر مَرد و زندهء ما بود ، تا اينكه دعواى او بدون بيّنه نباشد ، و گفتارش مجرّد ادّعا نگردد . و پس از آنكه خود او اعتراف نموده است كه : محمل صحيح براى كلامش امكان دارد ، چه داعى داشت كه آن را بر خبط و خلط حمل نمايد ؟ و چه داعى داشت كه : حديث ضَعْ أَمْرَ أَخِيكَ عَلَى\r\n\r\n","description":"","footnote":"","page_name":" 415 ","page_number":455},
  {"content":"\r\n\r\nأَحْسَنِهِ ! ( امر برادرت را بر نيكوترين وجه آن قرار بده ! ) را فراموش نمايد ؟ و در آن صورت چه ضررى وارد مىشد ؟\r\nعلاوه بر اين ما بسيارى از مؤلّفات بُرسىّ را كه تفحّص و مرور نموديم شاهدى بر كلام سيّد أمين نيافتيم . و اينك به تو بطور مستوفى خواهد رسيد مقدار سودمندى از شعر شگفت انگيزش كه در مدائح أهل بيت عليهم السّلام و مراثى آنان سروده است . و در اين اشعار چيزى نيست مگر إعلان و اظهار فضائل مسلّمهء ايشان كه بين فريقين شيعه و عامّه مسلّم است ، يا مدح و ثناى جميلى كه پائين‌تر از مقام و منزلت أعلاى ايشان است . بنابراين ، آن مُغالات و غلوّى كه بعضى وى را بدان رَمْى مىكنند كجاست ؟ و آن ارتفاعى را كه سيّد ديده است كجاست ؟ بُرْسى در كلامش فقط شعر مقبولش را دنبال مىكند ؛ پس آن خبط و ضرر و غلوّى كه سيّد الاعيان گمان نموده است ، كدام گفتار است ؟\r\nو امّا مؤاخذه‌اى كه از وى نموده است در اختراع صلوات و زيارت به اينكه : « و اختراع صلوة و زيارت براى ايشان كه داعى براى آن نبود بعد از ورود صلوات و زيارتى كه مُغْنى از آن بود ، گرچه بنا بر قول صاحب « رياضُ العلماء » آن زيارت در نهايت فصاحت باشد . » آن هم مانعى ندارد مگر اينكه آن زيارت اختراعيّه گمان شود كه مأثور است و از معصوم وارد است .\r\nكدام امرى جلوگير ميتواند بوده باشد از اظهار كردن تمام افراد ، تحيّت و درودى را كه خداوند تعالى بر زبانشان جارى مىكند ، و آنها به قصد ورود آن را نمىخوانند و نيّت تشريع هم ندارند ؟ علماى فحل از فريقين شيعه و سنّى قبل از برسى و بعد از او ، از اين قبيل زيارتها ساخته و پرداخته‌اند ؛ و گوش دنيا تا به حال نشنيده است از أحدى از أعلام امّت كه بدانها طعن زند و خرده گيرد .\r\nوَ أمّا قَوْلُ سَيِّدِنا : « وَ إنَّ مُؤَلَّفاتِهِ لَيْسَ فيها كَثيرُ نَفْعٍ وَ فى بَعْضِها\r\n\r\n","description":"","footnote":"","page_name":" 416 ","page_number":456},
  {"content":"\r\n\r\nضَرَرٌ ، وَ لِلَّهِ فى خَلْقِهِ شُئونٌ ؛ سامَحَهُ اللهُ وَ إيّانا » فَإنَّهُ مِنْ شَطْفَةِ « 1 » الْقَلَمِ صَدَرَ عَنِ الْمِشْظَفِ « 2 » ؛ سامَحَهُ اللهُ وَ إيّانا .\r\n« و امّا گفتار سيّدنا الامين : و بدرستى كه در مؤلَّفاتش فائدهء بسيارى نيست ، و در بعضى از آنها ضرر است ، و از براى خداوند در مخلوقاتش شئونى است ، خداوند با او و با ما مسامحه فرمايد ؛ اين كلام ناشى از لغزش قلم است كه از روى غير تعمّد از او صادر شده است ، خداوند با او و با ما مسامحه فرمايد . »\r\n\r\nأشعار بلند پايهء حافظ رجب در مدائح رسول أكرم و أهل البيت عليهم السّلام\r\nدر اينجا علّامهء أمينى پس از شمارش سيزده كتاب از مصنَّفات او ميگويد :\r\nشِعْرُهُ الرّائِقُ ( شعر شگفت انگيز و زيباى او ) :\r\nشيخ حافظ رجب بُرسى صاحب اشعار رائق و زيبائى است كه غالب آنها بلكه تمام آنها در مدائح پيغمبر أقدس و أهل بيت طاهرين او صلواتُ الله علَيهم مىباشد . و در شعر خود به حافظ تخلّص ميجويد . و از أشعارش در مدح رسول اعظم صلّى الله عليه و آله و سلّم اين اشعار است :\r\n أضآءَ بِكَ الأفُقُ الْمُشْرِقُ * وَ دانَ لِمَنْطِقِكَ الْمَنْطِقُ ( 1 )\r\nوَ كُنْتَ وَ لا ءَادَمٌ كآئِناً * لِانَّكَ مِنْ كَوْنِهِ أسْبَقُ ( 2 ) \r\n1 - افق درخشان و تابان بواسطهء تو بود كه نور داد و درخشيد ؛ و كلام و منطق مرهون منطق تو بود كه تحقّق يافت .\r\n2 - و بودى تو در وقتىكه آدم نبود ؛ چرا كه وجود تو قبل از تحقّق آدم متحقّق شد .\r\n\r\nروايات وارده در اينكه رسول أكرم اوّلين آفريدهء خدا بود\r\nدر اين بيت اخير اشاره دارد به آنچه كه از پيامبر صلّى الله عليه و آله و سلّم روايت است كه :\r\n\r\n\r\n","description":"","footnote":"\r\n( 1 ) رَمْيَةٌ شاطِفَةٌ : أى زَلَّتْ عَن المَقْتَل . نيَّةٌ شَطوفٌ : أى بعيدةٌ . ( أقرب الموارد )\r\n( 2 ) المِشْظَف كَمِنبر : مَن يُعَرِّض بالكلامِ على غير القَصد . ( تعليقه )\r\n","page_name":" 417 ","page_number":457},
  {"content":"\r\n\r\nكُنْتُ أَوَّلَ النَّاسِ فِى الْخَلْقِ ، وَ ءَاخِرَهُمْ فِى الْبَعْثِ . « من اوّلين مردم بودم در آفرينش ، و آخرين آنها بودم در پيامبرى و برانگيختگى . »\r\nاين روايت را ابن سعد در « طبقات » و طبرى در تفسيرش ج 21 ، ص 79 و أبو نُعَيم در « دلآئل » ج 1 ، ص 6 تخريج نموده‌اند . و ابن كثير در تاريخش ج 2 ، ص 307 و غزالى در « مضنون صغير » در هامش « انسان كامل » ج 2 ، ص 97 و سيوطى در « خَصائص الكُبرى » ج 1 ، ص 3 و زُرقانى در « شرحُ المَواهِب » ج 3 ، ص 164 ذكر نموده‌اند .\r\nو در حديث إسراء وارد است :\r\nإنَّكَ عَبْدِى وَ رَسُولِى ، و جَعَلْتُكَ أَوَّلَ النَّبِيِّينَ خَلْقاً وَ ءَاخِرَهُمْ بَعْثًا . « 1 »\r\n« تو بندهء من هستى و رسول من مىباشى . من تو را أوّلينِ پيمبران در آفرينش قرار دادم و آخرين آنها مبعوث نمودم . »\r\nو از رسول الله صلّى الله عليه و آله و سلّم وارد است :\r\nأَوَّلُ مَا خَلَقَ اللهُ نُورِى . « 2 » « اوّلين چيزى كه خداوند آفريد نور من است . »\r\nو به تواتر از آن حضرت روايت است كه :\r\nكُنْتُ نَبِيًّا وَ ءَادَمُ بَيْنَ الْمَآءِ وَ الطِّينِ . أَوْ : بَيْنَ الرُّوحِ وَ الْجَسَدِ . أَوْ : بَيْنَ خَلْقِ ءَادَمَ وَ نَفْخِ الرُّوحِ فِيهِ .\r\n« من پيغمبر بودم درحالىكه آدم ميان آب و گل بود . يا : ميان روح و تن بود . يا : ميان آفرينش آدم و دميدن روح در او بود . »\r\nو اين روايت با طرق صحيحه‌اى آمده است .\r\n وَ لَوْلاكَ لَمْ تُخْلَقِ الْكآئِناتُ * وَ لا بانَ غَرْبٌ وَ لا مَشْرِقُ ( 3 ) \r\n3 - و اگر تو نبودى كائنات آفريده نمىگشت ، و نه مغربى پيدا مىشد و نه\r\n\r\n\r\n","description":"","footnote":"\r\n( 1 ) « مَجمع الزّوائد » ج 1 ، ص 71 ( تعليقه )\r\n( 2 ) « سيرهء حلبيّه » ج 1 ، ص 159 ( تعليقه )\r\n","page_name":" 418 ","page_number":458},
  {"content":"\r\n\r\nمشرقى هويدا بود .\r\nدر اين بيت اشاره دارد به آنچه كه حاكم در « مستدرك » ج 2 ، ص 615 و بيهقى و طبرانى و سُبْكى و قَسْطَلانى و عزامى و بُلْقينى و زرقانى و غيرهم از طريق ابن عبّاس تخريج كرده‌اند كه :\r\nأَوْحَى اللهُ إلَى عِيسَى عَلَيْهِ السَّلَامُ : يَا عِيسَى ! ءَامِنْ بِمُحَمَّدٍ ، وَ أْمُرْ مَنْ أَدْرَكَهُ مِنْ أُمَّتِكَ أَنْ يُؤْمِنُوا بِهِ ؛ فَلَوْ لَا مُحَمَّدٌ مَا خَلَقْتُ ءَادَمَ ، وَ لَوْ لَا مُحَمَّدٌ مَا خَلَقْتُ الْجَنَّةَ وَ لَا النَّارَ .\r\n« خداوند به عيسى عليه السّلام وحى نمود : اى عيسى ! به محمّد ايمان بياور ، و به آن دسته از امّتت كه او را ادراك كنند نيز امر كن تا به او ايمان بياورند ؛ كه اگر محمّد نبود من آدم را خلق نمىنمودم ، و اگر محمّد نبود من بهشت و دوزخ را نمىآفريدم . »\r\nو از طريق عمر بن خطّاب روايت است كه گفت :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : لَمَّا اقْتَرَفَ ءَادَمُ الْخَطِيئَةَ قَالَ : يَا رَبِّ أَسْأَلُكَ بِحَقِّ مُحَمَّدٍ لَمَّا غَفَرْتَ لِى ! فَقَالَ اللهُ : يَا ءَادَمُ ! وَ كَيْفَ عَرَفْتَ مُحَمَّدًا وَ لَمْ أَخْلُقْهُ ؟\r\nقَالَ : يَا رَبِّ ! لِانَّكَ لَمَّا خَلَقْتَنِى بِيَدِكَ وَ نَفَخْتَ فِىَّ مِنْ رُوحِكَ ، رَفَعْتُ رَأْسِى فَرَأَيْتُ عَلَى قَوَائِمِ الْعَرْشِ مَكْتُوباً : لَا إلَهَ إلَّا اللهُ مُحَمَّدٌ رَسُولُ اللهِ ، فَعَلِمْتُ أَنَّكَ لَمْ تُضِفْ إلَى اسْمِكَ إلَّا أَحَبَّ الْخَلْقِ إلَيْكَ !\r\nفَقَالَ اللهُ : صَدَقْتَ يَا ءَادَمُ ! إنَّهُ لَاحَبُّ الْخَلْقِ إلَىَّ . ادْعُنِى بِحَقِّهِ ، قَدْ غَفَرْتُ لَكَ . وَ لَوْ لَا مُحَمَّدٌ مَا خَلَقْتُكَ !\r\n« رسول خدا صلّى الله عليه و آله و سلّم فرمود : چون آدم مرتكب گناه شد گفت : اى پروردگار من ! از تو سوال ميكنم به حقّ محمّد كه از من درگذرى !\r\nخداوند گفت : اى آدم ! از كجا محمّد را شناختى و من هنوز او را\r\n\r\n","description":"","footnote":"","page_name":" 419 ","page_number":459},
  {"content":"\r\n\r\nنيافريده‌ام ؟ !\r\nآدم گفت : اى پروردگار من ! چون مرا با دست خود آفريدى و از روحت در من دميدى ، من سر خود را بلند كردم و ديدم بر پايه‌هاى عرش نوشته بود : نيست معبودى غير الله ، و محمّد است پيامبر الله ، در اين صورت دانستم كه : تو با نام خودت همراه نمىكنى مگر محبوب‌ترين خَلقت را !\r\nخداوند گفت : راست گفتى اى آدم ! او محبوب‌ترين خلق من است نزد من ! مرا به حقّ او بخوان ، من از گناه تو درگذشتم . و اگر محمّد نبود من تو را نمىآفريدم ! »\r\n فَميمُكَ مِفْتاحُ كُلِّ الْوُجودِ * وَ ميمُكَ بِالْمُنْتَهَى يُغْلَقُ ( 4 )\r\nتَجَلَّيْتَ يا خاتَمَ الْمُرْسَلينَ * بِشَأْوٍ « 1 » مِنَ الْفَضْلِ لا يُلْحَقُ ( 5 )\r\nفَأنْتَ لَنا أوَّلٌ ءَاخِرٌ * وَ باطِنُ ظاهِرِكَ الاسْبَقُ ( 6 ) \r\n4 - پس « ميم » نام تو ، كليد تمام عالم وجود است ؛ و ميم تو بسته مىشود به انتهاى عالم وجود . 5 - تو اى خاتم المرسلين ! بر اوجى از فضل و شرف تجلّى كردى كه هيچگاه فضلى و شرفى بدان پايه نخواهد رسيد .\r\n6 - بنابراين تو هستى كه براى ما اوّل و آخر مىباشى ، و باطنِ ظاهر تو از همهء موجودات أسبق مىباشد .\r\n\r\nأشعار بلند پايهء حافظ رجب برسى در مدح و تعظيم رسول أكرم صلّى الله عليه و آله\r\nدر اين أبيات اشاره‌اى است به أسماء شريفهء وى : الفاتِح ، الخاتم ، الاوَّل ، الآخر ، الظّاهِر ، الباطِن . در اين باره بايد به « مواهب » زرقانى ج 3 ، ص 163 و 164 مراجعه شود .\r\n تَعالَيْتَ عَنْ صِفَةِ الْمادِحينَ * وَ إنْ أطْنَبوا فيكَ أوْ أعْمَقوا ( 7 ) \r\n\r\n\r\n","description":"","footnote":"\r\n( 1 ) شَأى القَومَ ( از باب نَصَرَ يَنْصُرُ ) يَشُوهم شَأْوًا : سَبَقَهُم ، كشآءَهم يَشوءُهم علَى القَلبِ . وَ - التّرابَ مِن البِئْر : نزَعَه .\r\n","page_name":" 420 ","page_number":460},
  {"content":"\r\n\r\n فَمَعْناكَ حَوْلَ الْوَرَى دارَةٌ * عَلَى غَيْبِ أسْرارِها تَحْدِقُ ( 8 )\r\nوَ رُوحُكَ مِنْ مَلَكوتِ السَّماءِ * تَنَزَّلُ بِالامْرِ ما يُخْلَقُ ( 9 )\r\nوَ نَشْرُكَ يَسْرِى عَلَى الْكآئِناتِ * فَكُلٌّ عَلَى قَدْرِهِ يَعْبَقُ ( 10 )\r\nإلَيْكَ قُلوبُ جَميعِ الانامِ * تَحِنُّ وَ أعْناقُها تَعْنَقُ ( 11 )\r\nوَ فَيْضُ أياديكَ فى الْعالَمينَ * بِأنْهارِ أسْرارِها يَدْفُقُ ( 12 )\r\nوَ ءَاثارُ ءَاياتِكَ الْبَيِّناتِ * عَلَى جَبَهاتِ الْوَرَى تَشْرُقُ ( 13 )\r\nفَموسَى الْكَليمُ و تَوْراتُهُ * يَدُلّانِ عَنْكَ إذا اسْتُنْطِقوا ( 14 )\r\nوَ عيسَى وَ إنْجيلُهُ بَشَّرا * بأنَّكَ أحْمَدُ مَنْ يُخْلَقُ ( 15 )\r\nفَيا رَحْمَةَ اللهِ فى الْعالَمينَ * وَ مَنْ كانَ لَوْلاهُ لَمْ يُخْلَقوا ( 16 )\r\nلِانَّكَ وَجْهُ الْجَلالِ الْمُنيرِ * وَ وَجْهُ الْجَمالِ الَّذى يَشْرُقُ ( 17 )\r\nوَ أنْتَ الامينُ وَ أنْتَ الامانُ * وَ أنْتَ تُرَتِّقُ ما يُفْتَقُ ( 18 )\r\nأتَى رَجَبٌ لَكَ فى عاتِقٍ * ثَقيلُ الذُّنوبِ فَهَلْ تَعْتِقُ ( 19 ) \r\n7 - بلند پايه‌تر و رفيع‌تر مىباشى از آنكه ستايشگران تو را بستايند و اگرچه در اين باره سخن به درازا كشانند و يا خود را به عمق و ريشه برسانند .\r\n8 - بنابراين ، حقيقت و معنى تو در گرداگرد خلائق ، حكم دائره‌اى است كه بر غيب أسرار و مخفيّات آنها گردش مىكند و دور مىزند .\r\n9 - و روح تو از مَلَكوت آسمان ، حكم امر مخلوقات را نازل مىنمايد .\r\n10 - و بوى خوش و عطرآگين تو بر كائنات مىوزد ، و هر موجودى به نوبهء خود به مقدار و اندازهء هويّتش از آن معطّر مىشود .\r\n11 - به سوى تو دلهاى جميع خلائق مىطپد و اشتياق دارد ، و گردنهاى جميع خلائق دراز و كشيده شده به سويت مىباشد .\r\n12 - و فَيَضان و ريزش نعمتهاى تو در عوالم وجود ، با نهرهاى أسرار و رموز و مخفيّاتش پاشيده مىشود .\r\n\r\n","description":"","footnote":"","page_name":" 421 ","page_number":461},
  {"content":"\r\n\r\n13 - و آثار نشانه‌هاى روشن و آشكاراى تو بر پيشانىهاى خلائق ميدرخشد .\r\n14 - فلهذا موسى كليم الله و تورات وى ، دلالت و هدايتشان از ناحيهء تست ، اگر از آنها پرسيده شود و به سخن آيند .\r\n15 - و عيسى مسيح روح الله و إنجيل وى هر دو با هم بشارت ميدهند كه تو بهترين و پسنديده‌ترين مخلوقات خدا مىباشى !\r\n16 - پس اى پيامبر رحمت كه در عوالم وجود رحمت خدا مىباشى ! و اى آنكه اگر تو نبودى عالميان آفريده نمىشدند !\r\n17 - به علّت اينكه تو هستى كه وجه جلال نور دهندهء خدا هستى ، و وجه جمالى كه إشراق مىكند و ميدرخشد .\r\n18 - و تو امين پروردگار متعال و امان مردمان مىباشى ؛ و تو هستى كه ربط ميدهى و متّصل مىنمائى شكافها را و پارگيها را .\r\n19 - اينك « رَجَب » به سوى تو آمده است درحالىكه گناهان سنگين دارد بر روى شانه‌هاى خويشتن ؛ آيا مىشود او را آزاد كنى ؟ ! »\r\nدر اينجا علّامهء أمينى چندين قصيدهء آبدار و شيوا در مدح مولى أمير المؤمنين عليه السّلام و عترت طاهره صلوات الله عليهم از او نقل مىكند كه حقّاً از جهت سلاست و عذوبت معنى و عمق مُفاد و مَغزى و نظم بديع و قافيهء دلنشين ميتوان آن را از أشعار درجهء يك در لسان عرب محسوب داشت . از جمله آن أبياتى را كه ما از او در همين كتاب از « روضات » نقل كرديم : فَرْضى وَ نَفْلى وَ حَديثى أنْتُمُ . و أيضاً مرثيه‌هائى براى حضرت سيّد الشّهداء عليه السّلام و أيضاً غزلى را نقل مىكند كه همه راقى و عالى است . و در پايان ميگويد :\r\n« اين مجموعهء أشعارى بود كه ما از شيخنا الحافظ البُرسىّ بدست آورده‌ايم ، و آنها مجموعاً 540 بيت است ؛ و همانطور كه مىبينى در آنها چيزى\r\n\r\n","description":"","footnote":"","page_name":" 422 ","page_number":462},
  {"content":"\r\n\r\nنيست كه موجب رَمْى به غُلُوّ و ارتفاع باشد ؛ امّا حقيقت مطلب آنست كه خود گفته است :\r\n وَ ظَنّوا وَ بَعْضُ الظَّنِّ إثْمٌ وَ شَنَّعوا * بِأنَّ امْتِداحى جاوَزَ الْحَدَّ وَ الْعَدّا\r\nفَوَ اللهِ ما وَصْفى لَها جازَ حَدَّهُ * وَ لَكِنَّها فى الْحُسْنِ قَدْ جازَتِ الْحَدّا \r\n« و دربارهء من گمان بد برده‌اند ، با آنكه برخى از گمانها گناه است ، و مرا تشنيع و تعييب نموده‌اند كه : اين مدحهاى من از حدّ و مقدار ، و از شماره و اندازه تجاوز نموده است .\r\nسوگند به خدا كه وصف من دربارهء آن ذوات مقدّسه از حدّ تجاوز ننموده است ؛ و ليكن ( چه بايد كرد كه ) آنها در حسن و نيكوئى و زيبائى ، از حدّ و مقدار تجاوز كرده‌اند ! »\r\nترجمهء احوال او را در « أمل الآمِل » و « رياض العُلماء » و « رياضُ الجَنّة » در روضهء چهارم ، و « روضات الجنّات » و « تتميم أمل الآمل » سيّد ابن أبى شَبانه ، و « الكُنَى و الالقاب » و « أعيان الشّيعة » و « طليعة » و « بابليّات » ذكر نموده‌اند .\r\nو ما بر تاريخ ولادتش و وفاتش وقوف نيافتيم ، إلّا اينكه او بعضى از تأليفات خود را اين‌طور تاريخ زده است كه : ميان ولادت حضرت مهدىّ عليه السّلام و ميان تأليف اين كتاب پانصد و هجده سال است ؛ در اين صورت موافق با سنهء 773 مىشود بنا بر روايتى كه ولادت آن إمام منصور صلواتُ الله عليه را 255 گرفته است . و در تاريخ بعضى از كتبش گذشت كه آن را به سنهء 813 نوشته است ، و گمان ميرود وفاتش در حدود همين تاريخ باشد . « 1 » »\r\n\r\n\r\n","description":"","footnote":"\r\n( 1 ) « الغدير » ج 7 ، ص 33 تا ص 68\r\n","page_name":" 423 ","page_number":463},
  {"content":"\r\n\r\n\r\nشيخيّه و حَشويّه با محيى الدّين عربى و عرفاء در دو قطب متعاكس قرار دارند\r\nمحيى الدّين عربىّ و جميع عرفاء ، با شيخيّه و حَشويّه\r\nو برخى از أخباريّون در دو قطب متعاكس قرار دارند\r\nمحيى الدّين عربى و تمامى عرفاءِ بالله ميگويند : معرفت خداوند براى انسان ممكن است ، و آن درجه و مقام و شخصيّت انسان است كه مىتواند اين راه را طىّ كند و به لقاى محبوب نائل آيد . و لقاى او فناى در ذات اوست ؛ زيرا در صورت غير فناء ، او شناخته نشده است ، و در صورت تحقّق فناء ، ديگر غيرى بر جاى باقى نمانده است تا غير خدا بتواند او را بشناسد . در آنجا خداست كه خود را مىشناسد .\r\nشيخيّه ميگويند : معرفت حقّ تعالى محال است . آنچه ممكن است معرفت أسماء و صفات اوست ، آن هم براى كُمَّلين از مردم نه براى همهء مردم . بنابراين اسم رازق و خالق و مُحْيى و مُميت و سَميع و بَصير و عَليم و قادر و حَىّ و آنچه از اينها نشأت ميگيرد ، حقيقت إمامان معصومين عليهم السّلام مىباشند كه غير از مقام ذات هستند . نهايت سير هر يك از افراد بشر فناء در آن اسمى است كه از آن برتر است . فلهذا مقام و درجات مردم برحسب اختلاف استعدادشان در فناى أسماء كلّيّه و يا جزئيّه مىباشد . و بالاخره مِن حيثُ المجموع همگى فانى در أسماء و صفات مِن حيث المجموع مىباشند .\r\nحقيقت أسماء و صفات خداوندى در مراتب عاليه ، همان ولايت كلّيّه است كه در معصومين متحقّق است ؛ و انسان كامل كسى است كه بتواند بدانها راه يابد و معرفت پيدا كند .\r\nو اين نظريّه اشكالات مهمّى دارد :\r\nاوّل آنكه : سدِّ باب معرفت به خالق است ؛ و خداوند ، آسمان و زمين و أفلاك را براى مقدّميّت معرفت آدمى آفريده است .\r\n\r\n","description":"","footnote":"","page_name":" 424 ","page_number":464},
  {"content":"\r\n\r\nدوّم آنكه : اين نظريّه ، حقيقت معنى تفويض است « 1 » ، يعنى روشن‌ترين صورت از صور متصوِّرهء آن . زيرا مفوّضه را عقيده چنانست كه : خداوند عالم را كه آفريد ، اختيار تدبيرش را به دست امامان داد . امّا اين شيخيّه ميگويند : نه تنها تدبير عالم به دست آنهاست ، بلكه خلقت و آفرينش عالم ، و روزى\r\n\r\n\r\n","description":"","footnote":"\r\n( 1 ) چقدر زيباست كه در اينجا عين عبارت حضرت مُبيِّن المَشاكل استاذنا المحقّق علّامه آية الله طباطبائى قدَّس اللهُ سرَّه را نقل نمائيم . ايشان راجع به قضا و قدر و مسألهء أمرٌ بين الامرين در تعليقات خود بر « اصول كافى » ج 1 از ص 155 به بعد مطالبى دارند كه ما به ذكر چند جمله از آن اكتفا مىنمائيم :\r\nالمُجبِّرةُ أثْبتوا تعلُّقَ الإرادةِ الحَتْميَّة الإلَهيّةِ بالافعال كسآئرِ الاشياءِ ؛ و هُو القَدَر . و قالوا : بكَونِ الإنْسان مَجبورًا غَيرَ مُختارٍ فى أفعالِهِ ، و الافعالُ مَخلوقةٌ للَّه تعالَى ، و كذا أفعالُ سائر الاسباب التكوينيَّةِ مخلوقةٌ له . و المُفوِّضةُ أثْبتوا اخْتياريّةَ الافعالِ ، و نَفَوْا تعلُّقَ الإرادة الإلهيّةِ بالافعالِ الإنسانيَّةِ فَاسْتَنتجوا كَونَها مَخلوقةً للإنسان . »\r\nتا آنكه فرمايد : « و اعْلَمْ أنّ البَحثَ عَن القضاءِ و القَدَر كانتْ فى أوّل الامْر مَسألةً واحِدةً ، ثمّ تحوَّلَت ثلاثَ مسآئلَ أصليّةٍ : الاولَى : مَسألةُ القَضاء ، و هو تعلُّقُ الإرادةِ الإلهيّةِ الحَتميَّةِ بكلِّ شىءٍ . وَ الاخبارُ تَقضى فيها بالإثباتِ كما مرَّ فى الابوابِ السّابقةِ . الثّانيةُ : مَسْألَةُ القَدَر ، وَ هُو ثُبوتُ تأثيرِ ما لَهُ تعالَى فى الافعال ، و الاخبارُ تدلُّ فيها أيضًا علَى الإثباتِ . الثّالثةُ : مَسألةُ الجَبر و التَّفويضِ . وَ الاخبار تُشيرُ فيها إلى نَفْى كِلا القَولين و تُثْبِتُ قَولًا ثالثًا و هو الامر بَين الامرَين ؛ لا مِلكاً للّه فَقط مِن غَير مِلْكِ الإنسان و لا بِالعكْس . بل مِلكاً فى طولِ مِلكٍ و سَلطنَةً فى ظَرْفِ سَلطنةٍ .\r\nو اعْلَم أيضًا أنّ تسميَةَ هَؤلَاءِ بالقَدَريّةِ مأخوذةٌ ممّا صَحَّ عنِ النّبىّ صلَّى الله عليه و ءَاله و سلَّم : إنَّ الْقَدَريَّةَ مَجوسُ هَذِهِ الامّةِ - الحديثَ ، فَأَخذتِ المُجبِّرةُ تُسَمّى المُفَوِّضةَ بِالقدريَّةِ لانّهُم يُنكرونَ القَدَرَ و يتكلَّمون علَيها ، و المُفَوِّضةُ تُسَمّى المُجَبِّرةَ بالقَدَريّةِ لانّهم يُثبتونَ القَدَر . و الّذى يتَحصَّلُ مِن أخبارِ أئمّةِ أهل البَيتِ عليهمُ السّلام : أنَّهم يُسَمّون كِلتا الفرقتَين بالقدريّةِ و يُطَبِّقونَ الحديثَ النّبوىَّ علَيهِما . أمّا المُجبِّرةُ فلانّهم يَنسِبون الخَيرَ و الشّرَّ و الطّاعةَ و المَعصيةَ جميعاً إلَى غَير الإنسان ، كما أنَّ المَجوسَ قآئلونَ بكَون فاعلِ الخيرِ و الشّرِّ جميعاً غَيرَ الإنسان . و قولُه عليه السَّلام فى هذا الخبرِ مَبنىٌّ علَى هذا النَّظرِ . و أمّا المفوِّضةُ فلانّهم قآئلونَ بخالقَين فى العالَم : هما الإنسانُ بالنّسبةِ إلَى أفعالِه ، و اللهُ سبحانَه بالنّسبةِ إلى غيرها ؛ كما أنَّ المجوسَ قآئلونَ بإلهِ الخيرِ و إلهِ الشَّرِّ . و قولُه عليه السَّلام فى الرّواياتِ التّاليةِ : لا جَبْرٌ وَ لا قَدَرٌ - اه ، ناظِرٌ إلى هذا الاعْتبارِ . »\r\n","page_name":" 425 ","page_number":465},
  {"content":"\r\n\r\nرسانيدن ، و زنده كردن ، و مرده كردن ، و سلامتى و مرض همه و همه به دست ايشان است . و اين وجه ، قبيح‌ترين فرض تصوّرِ تفويض است كه خدا را از جميع جهات منعزل كرده ، و در گوشه و زاويهء عالم بدون اثر و مُسَمَّى معطّل و باطل و عاطل ساخته است . و تَعَالَى اللهُ عَمَّا يَقُولُ الظّالِمونَ عُلُوًّا كَبِيرًا . « 1 »\r\nسوّم آنكه : از روشن‌ترين اقسام شرك است كه در جميع موجودات مؤثّرى را غير از خدا قرار داده است .\r\nچهارم آنكه : از روشن‌ترين اقسام ارتفاع و غلوّ است . چرا كه نه تنها أئمّهء معصومين را مصدر امور قرار داده‌اند ، بلكه خدا را هم با آنها شريك ننموده‌اند ؛ و در بسته و سربسته عالم را به آنها سپرده‌اند و از خدا فقط نامى بر زبان مىآورند ؛ و در حقيقت و واقع خدا را پوچ و بى معنى و مَغزى ميدانند .\r\nپنجم آنكه : عبادتشان براى اين ذوات مقدّسه مىباشد . از آنان مستقلّا حاجت مىطلبند و توسّل ميجويند ، و چشم اميدشان به سوى آنهاست ، با غفلت بلكه با طَرد و منع خداى واحد قهّار كه آنها و غير آنها را آفريده است و در هر لحظه بر آنها ولايت دارد .\r\nششم آنكه : چه دليلى قائم است بر آنكه معرفت خدا اختصاص به أئمّهء معصومين دارد ؟ چون آنها بشرند و سائر افراد بشر نيز بشرند ، بنابراين عقلًا هر چه براى آنها ممكن باشد براى غيرشان نيز امكان دارد ؛ و شرعاً چون آنها امام هستند ، مأموم بايد بتواند در عمل و وصول ، بدانها برسد ، و إلّا معنى امامت متحقّق نخواهد شد .\r\n\r\nكلام مرحوم قاضى : شيخ أحمد أحسائى ، خدا را پوچ و بدون اثر معرّفى مىكند\r\nوصىّ مرحوم قاضى : مرحوم حضرت آية الله حاج شيخ عبّاس قوچانى أعلَى اللهُ درجتَه ميفرمودند : يك روز به حضرت آقا ( استاد قاضى ) عرض\r\n\r\n\r\n","description":"","footnote":"\r\n( 1 ) اقتباس از آيه 43 ، از سورهء 17 : الإسراء :  سُبْحانَهُ وَ تَعالى عَمَّا يَقُولُونَ عُلُوًّا كَبِيراً \r\n","page_name":" 426 ","page_number":466},
  {"content":"\r\n\r\nكردم : در عقيدهء شيخيّه چه اشكالى است ؟ ! آنها هم اهل عبادتند ، و اهل ولايتند ؛ بخصوص نسبت به إمامان عليهم السّلام مانند خود ما بسيار اظهار محبّت و اخلاص مىكنند ، و فقهشان هم فقه شيعه است ، و كتب أخبار را معتبر ميدانند و به روايات ما عمل مىنمايند ؛ خلاصه هر چه ميخواهيم بگرديم و اشكالى در آنها از جهت اخلاق و عمل پيدا كنيم نمىيابيم !\r\nمرحوم قاضى فرمودند : فردا « شرح زيارت » شيخ أحمد أحسائى را بياور !\r\nمن فردا « شرح زيارت » او را خدمت آن مرحوم بردم . فرمودند : بخوان ! من قريب يك ساعت از آن قرائت كردم . فرمودند : بس است ! حالا براى شما ظاهر شد كه اشكال آنها در چيست ؟ ! اشكال آنها در عقيده شان مىباشد .\r\nاين شيخ در اين كتاب ميخواهد اثبات بكند كه : ذات خدا داراى اسم و رسمى نيست ؛ و آن ما فوق أسماء و صفات اوست ؛ و آنچه در عالم متحقّق ميگردد ، با اسماء و صفات تحقّق مىپذيرد ؛ و آنها مبدأ خلقت عالم و آدم و مؤثّر در تدبير شئون اين عالم مىباشند در بقاء و ادامهء حيات .\r\nآن خدا اتّحادى با اسماء و صفات ندارد ، و اينها مستقلّا كار مىكنند . و عبادت انسان به سوى اسماء و صفات خداوند صورت ميگيرد ؛ نه به سوى ذات او كه در وصف نمىآيد و در وهم نمىگنجد .\r\nبنابراين ، شيخ أحسائىّ خدا را مفهومى پوچ و بدون اثر ، خارج از اسماء و صفات ميداند ؛ و اين عين شرك است .\r\nامّا عارف ميگويد : ذات خداوندِ بالاتر از توصيف و برتر از تخيّل و توهّم ، سيطره و هيمنه بر أسماء و صفات دارد . و جميع اسماء و صفات بدون حدود وجودى خودشان و بدون تعيّنات و تقيّدات ، در ذات أقدس او موجود مىباشند . و همهء صفات و اسماء به ذات برميگردد ، و مقصود و مبدأ و منتهى\r\n\r\n","description":"","footnote":"","page_name":" 427 ","page_number":467},
  {"content":"\r\n\r\nذات است ؛ غاية الامر از راه اسماء و صفات . و ما در  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  « 1 » اشاره به همان ذات مىكنيم گرچه براى ما معلوم نباشد . - انتهى فرمايش حضرت قاضى .\r\nبدين مناسبت شيخيّه و حشويّه كه رئيسشان شيخ أحمد أحسائى است ، در قطب مخالف عرفا قرار دارند ؛ و لهذا اين‌همه با عرفا دشمنى مىكنند و سرسختى مىنمايند . چرا كه صد در صد با يكديگر در مَمْشى مختلف هستند .\r\n\r\nشيخ أحمد أحسائى بدون استاد رياضت كشيد ، و در وادى خطير گرفتار آمد\r\nدر اينجا تذكّر اين نكته ضرورى است كه سالكان راه خدا حتماً بايد در تحت تربيت استاد كامل كه داراى مقام توحيد و عرفان إلهى بوده و پس از فناء فى الله به بقاء بالله رسيده و أسفار اربعه‌اش خاتمه يافته باشد طىّ طريق كنند ، و گرنه به همان دردى مبتلا مىشوند كه شيخ أحمد أحسائى مبتلا شد . فائدهء استاد ، عبور دادن از مراحل و منازل خطرناك است كه در اين وادى ، عبارت از أبالسه ، و طغيان نفس أمّاره ، و بالاخره استقلال وجودى و ذاتى خود ، و أسماء و صفات را مستقلّا ملاحظه نمودن مىباشد .\r\nسالك طريق پس از عبور از مراحل مثالى و ملكوت أسفل و تحقّق به معانى كلّيّهء عقليّه ، أسماء و صفات كلّيّهء ذات حقّ تعالى براى وى تجلّى مىنمايد . يعنى علم محيط ، و قدرت محيط ، و حيات محيط بر عوالم را بالعيان مشاهده مىنمايد ، كه در حقيقت همان وجود باطنى و حقيقى ائمّه عليهم السّلام مىباشند . و حتماً براى كمال و وصول به منبع الحقائق و ذات حضرت أحديّت ، بايد از اين مرحله عبور كند و إلّا إلى الأبد در همين جا خواهد ماند ؛ و عبور از آن بدون فداى حقيقت هستى و جهاد أكبر با تمام مراتب آن امكان ندارد ، زيرا تا هنگامى كه شائبهء هستى و لو به مقدار ذرّه‌اى باقى باشد\r\n\r\n\r\n","description":"","footnote":"\r\n( 1 ) آيه 79 ، از سورهء 6 : الانعام :  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ \r\n","page_name":" 428 ","page_number":468},
  {"content":"\r\n\r\nتجلّى آن حقيقت محال است ، و فناء ذاتى امكان پذير نخواهد شد .\r\nسالكين راه خدا كه به اين مرحله فائز آمده‌اند و ليكن فناى ذاتى براى آنان صورت نگرفته است ، فقط در اثر تعليم و سيطرهء استاد از اين مرحله عبور مىكنند ؛ زيرا او بر اين كريوهء خطرناك و صعب العبور وارد است ، و از حال شاگرد اطّلاع دارد . فلهذا با ذبح نفس و قربانى شاگرد ، از اين مرحله شاگرد را عبور ميدهد . قربانى بايد به دست غير صورت گيرد . قربانى به دست خود معقول نيست .\r\nامّا افرادى كه بدون رهبر و دليل ، خودسرانه راه رياضت در پيش گرفته ، و بناى نمازهاى مستحبّى و روزهء مداوم ، و ترك حيوانى و ذكر و ورد و فكر خودسرانه ، از مطالعهء كتب يا از تبعيّت و پيروى استاد غير كامل ، و يا از روى انتخاب و اختيار خويش نموده‌اند ، ابداً نمىتوانند از اين منزل بار سفر بربندند ؛ زيرا اوّلًا اين منزل بسيار جالب و زيباست ، و دل كندن و عبور كردن مشكل است ، و ثانياً عبور از آن مستلزم قربانى نفس در راه اوست ، و چگونه نفس حاضر براى قربانى خودش مىشود ؟\r\nنفس كه تا به حال اين حالات و كمالات را كسب كرده ، حالا بايد همهء آنها را يك جا فدا كند ، و علاوه همراه با آنها خودش را قربانى نمايد . لهذا اين اراده از نفس غير ممكن است . و او در اين منزل مىماند و إلى الأبد مقبرهء او همين منزل مىشود . و كوس انانيّت و فرعونيّت كه تجلّيگاه أعظم نفس است ، در اينجا پيدا مىشود . استقلال أسماء و صفات در اينجا براى او مشهود مىگردد . غلوّ و ارتفاع و دعواى الوهيّت كردن ، و رازق و خالق دانستن ذوات مقدّسه در اينجا پيدا مىشود . و چون بالحِسِّ و العيان ، و بالمشاهدة و الوجدان ادراك مىكند و مىبيند ، ديگر راه تغيير فكر و انديشه و مشاهده براى وى باقى نمىماند .\r\nگرچه سالكِ راه ، عالم باشد به أخبار و آيات ، و در علوم مصطلحه\r\n\r\n","description":"","footnote":"","page_name":" 429 ","page_number":469},
  {"content":"\r\n\r\nمتضلّع باشد ، اينها دستگير او نخواهد شد و دردى از او دوا نمىكند . همچون شيخ أحمد أحسائى كه با وجود امتياز او در عربيّت و ادبيّت و سيطره بر أخبار و روايات ، مع‌ذلك در اين وادى عميق دچار شد . و افرادِ از اين مرحله گذشته و به فناى ذات رسيده را كه در مصطلح « عارف » گويند تكفير كرد ؛ و افرادى را كه مَمْشى و طريق و راه او را غلط ميدانستند ، آنها را تكفير كرد . و روح عظمت نفس و سيطرهء وحدانيّت او در كلمات تربيت‌شدگانش ظاهر شد كه : خود را إمام زمان دانستند ، و براى شكستن قرآن كتاب « بيان » آوردند ، و كردند آنچه را كه كردند .\r\nتاريخ‌نويسان و ترجمه‌نگاران ما هم كه از حقيقت عرفان بى خبر بودند ، و هر كس كه سخنى از حكمت مىگفت يا باطل و يا صحيح به او حكيم مىگفتند ، و هر كس كه دعوى شهود ميكرد و خود را صاحب مكاشفه ميخواند او را عارف و ولىّ ميخواندند ، ديگر در ميان أحسائى و آقا محمّد بيدآبادى در عرفان ، و يا ميان او و ملّا على نورى در حكمت فرق نمىگذاشتند و نمىتوانستند بگذارند ، زيرا از محدودهء علوم و شئونشان خارج بود .\r\nبدين جهت راه عرفان را به روى مردم بستند ، و أمثال محيى الدّين را كافر و زنديق خواندند و به فيض كاشانى ناسزاها گفتند ، و در تراجم از حدّ گذشتند و واقعيّات را با تخيّلات خويشتن درهم آميختند ، و بجاى آنكه لا أقلّ محيى الدّين را يك عارف سنّى مذهب مالكى معرّفى كنند ، ديگر از هزار تهمت دست بر نداشتند .\r\nمرحوم جدّ ما علّامهء مجلسىّ در بسيارى از جاها همهء عرفا : حقّ و باطل را با يك چوب مىراند و با يك كلمه جملگى را متّهم مىنمايد . مرحوم حاجى نورى و صاحب « روضات » چنين بوده‌اند . امّا مرحوم استادنا الاكرم حاج شيخ آقا بزرگ طهرانىّ أعلى اللهُ مَقامَه در نوشتجاتش راه انصاف را از دست نميدهد ، و تنقيصاً و تحميداً زياده روى نمىكند . در مطالب شفاهىاش هم همينطور بود . مرحوم محدّث قمّى حاج شيخ عبّاس نيز اينچنين است . مرحوم ميرزا محمّد\r\n\r\n","description":"","footnote":"","page_name":" 430 ","page_number":470},
  {"content":"\r\n\r\nعلى مدرّس در « ريحانةُ الادب » راه انصاف را مىپيمايد ، و آنچه براى او ثابت شده است همان را ثابت مىشمرد و قدمى فراتر نمىنهد ؛ و در جلد پنجم از اين كتاب شرح خوبى دربارهء محيى الدّين ميدهد ، و او را مالكى مذهب ميداند . و پس از شرحى دربارهء احوال او ميگويد :\r\nسنّى و شيعى ، عَدْلى و جَبرى بودن ، و عقائد ابن العربى بين أرباب سِيَر محلّ خلاف و نظر مىباشد . ملّا سعد تفتازانى و علّامهء سَخاوى و جمعى ديگر ، محض مخالف شرع بودن ظاهر بعضى از كلمات او تكفيرش كرده‌اند . شيخ أحمد أحسائى نيز به عوض محيى الدّين به عبارت مُميت‌الدّين‌اش ستوده ؛ عبد الوهّاب شعرانى و صاحب « قاموس » و گروهى ديگر ، از أكابر عرفا و اوليايش ميدانند . جلال الدّين سيوطىّ و بعضى ديگر با اذعان و تصديق مقام ولايت او ، مطالعهء كتابهاى او را حرام شرعى مىشمارند . قضاوت در اين مراتب خارج از موضوع كتاب مىباشد ، و اينك موكول به كتب مبسوطه ميدارد . « 1 »\r\n\r\nتعظيم و تجليل ملّا صدراى شيرازى و عبد الوهّاب شَعرانى ، از محيى الدّين عربى\r\nحكيم عظيم الشَّأن و فيلسوف متفكّر و متعبّد ما : ملّا صدر الدّين شيرازى أعلَى اللهُ درجتَه هر جا در كتبش بالاخصّ در « أسفار اربعه » مطلبى را از محيى الدّين نقل مىكند ، نام وى را در كمال عظمت و جلالت و منزلت مىآورد ؛ و اگر مطلبى را از بو على سينا نقل مىكند كأنّه او را فيلسوف نميداند . « 2 »\r\n\r\n\r\n","description":"","footnote":"\r\n( 1 ) « ريحانةُ الادب » ج 5 ، ص 255 تا ص 259\r\n( 2 ) مثلًا در باب وجود ذهنى ، از « أسفار » طبع حروفى ، ج 1 ، ص 266 ميگويد : و يُؤيِّد ذلكَ ما قالَه الشّيخُ الجليلُ مُحيى الدّينِ العربىُّ الاندلسىُّ قدَّس اللهُ سرَّه فى كتاب « فُصوصُ الحِكَم » - الخ . و در مبحث كيفيّة علمه تعالى ، ج 6 ، ص 286 ميگويد : قالَ العارفُ المحقِّقُ مُحيى الدّينِ العربىُّ فى البابِ السّابعِ و السَّبعين و ثَلاث مائةٍ من « الفتوحاتِ المكّيَّةِ » : اعْلَمْ - إلخ . و در بحث أصالة الوجود ، ج 1 ، ص 48 مىگويد : و ما أكثَر ما زلَّتْ أقدامُ المتأخِّرين حيثُ حمَلوا هذِه العباراتِ و أمثالَها الموروثةَ من الشّيخِ الرَّئيسِ و أترابِه و أتباعه على اعتباريّةِ الوجود - إلخ . و در بحث ثبوت برزخين للارواح ، ج 9 ، ص 54 ميگويد : هو ما قالَه قُدوةُ\r\n","page_name":" 431 ","page_number":471},
  {"content":"\r\n\r\nعبد الوهّاب شَعرانىّ كه از عامّه است امّا در علم و وثاقت او ميان خاصّه و عامّه ترديدى نيست ، و كتاب نفيس « اليَواقيت و الجَواهِر » او جوهرهء « فتوحات مكّيّه » است ، و كتاب « طبقات » او كه به نام « لَواقِحُ الانوار فى طَبَقاتِ الاخْيار » است و مختصر و جوهرهء « فتوحات » است ، و مختصر مختصر آن كه به نام « الانوارُ القُدسيَّةِ فى بَيان ءَادابِ العُبوديَّة » مىباشد ، و همچنين كتاب « كِبْريت أحمر » او همه و همه مطالب زيبا و عالى است ، و بنيادگذار مطالب محيى الدّين است ؛ در « طبقات » خود ، محيى الدّين را به گونه‌اى مىستايد كه حقّاً موجب شگفت است ، با آنكه فاصلهء زمان او با محيى الدّين متجاوز از سيصد سال بوده است . او ميگويد :\r\n« الشَّيْخُ الْعارِفُ الكامِلُ المُحَقِّقُ الْمُدَقِّقُ ، أحَدُ أكابِرِ الْعارِفينَ بِاللهِ ، سَيِّدى مُحْيى الدّينِ ابْنِ الْعَرَبىِّ رَضىَ اللهُ عَنْهُ ، محقّقين أهل الله بر جلالت او در جميع علوم اتّفاق و اجماع دارند ، و شاهد بر اين مدّعى كتب مصنَّفهء اوست . و علّت انكار كسانى كه او را انكار كرده‌اند يك چيز است و بس ، و آن\r\n\r\n\r\n","description":"","footnote":"\r\n- المُكاشِفين محيى الدّين العربىِّ : عَليكَ أن تعلمَ أنَّ البرزخَ . . )\r\nملّا صدرا أسفارش را با كلامى از محيى الدّين خاتمه ميدهد ، و چون آن مطلب نيز بسيار جالب است ما در اينجا نقل مىنمائيم . در ج 9 ، ص 382 در انتهاى بحث معاد ميفرمايد :\r\nقالَ العارفُ المحقِّقُ فى « الفتوحاتِ المكّيّةِ » فى البابِ السّابع و الاربعينَ منها : فلا تزالُ الآخرةُ دآئمةَ التَّكوينِ ، فإنّهم يَقولون فى الجِنان لِلشَّىْءِ الّذى يُريدونهُ : كُن فيكونُ . فلا يتمنَّون فيها أمْراً و لا يَخطُر لهُم خاطرٌ فى تكوينِ أمرٍ إلّا و يتكوَّن بَين أيديهِم . و كذلكَ أهلُ النّار لا يَخطُر لهم خاطرٌ خَوفاً من عذابٍ أكبَر ممّا هُم عَليه إلّا و يكونُ فيهم ذلكَ العذابُ و هو خُطور الخاطرِ . فإنّ الدّارَ الآخرةَ تَقتضى تكوينَ الاشياءِ حِسّاً بمجرَّدِ حصولِ الخاطرِ و الهَمِّ و الإرادةِ و الشَّهوةِ كلُّ ذلكَ محسوسٌ ، و لَيسَ ذلكَ فى الدّنيا أعنى الفعلَ بمجرَّدِ الهمَّةِ لكلِّ أحدٍ . - انتهى كلامه .\r\nسپس ملّا صدرا ميگويد : وَ مَن عَرف كيفيَّةَ قُدرةِ الله فى صُنع الخيالِ و ما تَجدهُ النَّفسُ بل توجِدُهُ بإذنِ الله من صُوَر الاجرامِ العَظيمةِ و الافْلاكِ الجِسْميَّةِ السّاكنةِ و المتحرِّكةِ و البِلادِ الكَثيرةِ و خلائِقها و أحوالِها و صِفاتِها فى طَرْفةِ عَينٍ ، هانَ علَيه التَّصديقُ . »\r\n","page_name":" 432 ","page_number":472},
  {"content":"\r\n\r\nعبارت است از دقّت كلامش . پس براى كسانى كه از طريق رياضت سلوك راه ننموده‌اند ، مطالعهء كتب وى را ممنوع كرده‌اند ، از ترس آنكه مبادا شبهه‌اى براى او قبل از مرگش در معتقداتش پيدا شود و راهى براى تأويل و مراد شيخ نداشته باشد .\r\nترجمهء أحوال او را شيخ صَفىّ الدّين بن أبى المنصور و غيره با ولايت كبرى و صلاح و عرفان و علم آورده است ، و چنين گفته است :\r\nهُوَ الشَّيْخُ الإمامُ الْمُحَقِّقُ ، رَأْسُ أجِلآءِ الْعارِفينَ وَ الْمُقَرَّبينَ ، صاحِبُ الإشاراتِ الْمَلَكوتيَّةِ ، وَ النَّفَحاتِ الْقُدْسيَّةِ ، وَ الانْفاسِ الرَّوْحانيَّةِ ، وَ الْفَتْحِ الْمونِقِ ، وَ الْكَشْفِ الْمُشْرِقِ ، وَ الْبَصائِرِ الْخارِقَةِ ، وَ السَّرائِرِ الصّادِقَةِ ، وَ الْمَعارِفِ الْباهِرَةِ ، وَ الحَقائِقِ الزّاهِرَةِ ، لَهُ الْمَحَلُّ الارْفَعُ مِن مَراتِبِ الْقُرْبِ فى مَنازِلِ الانْسِ ، وَ الْمَوْرِدُ الْعَذْبُ فى مَناهِلِ الْوَصْلِ ، وَ الطَّوْلُ الاعْلَى مِنْ مَعارِجِ الدُّنُوِّ ، وَ الْقَدَمُ الرّاسِخُ فى التَّمْكينِ مِن أحْوالِ النِّهايَةِ ، وَ الْباعُ الطَّويلُ فى التَّصَرُّفِ فى أحْكامِ الآيَةِ ، وَ هُوَ أحَدُ أرْكانِ هذِهِ الطَّريقِ ؛ رَضِىَ اللهُ عَنهُ .\r\nو همچنين وى را شيخ عارف بالله محمّد بن اسْعد يافعىّ رضى الله عنه توصيف نموده است ، و او را به عرفان و ولايت نام برده است . و شيخ أبو مَدْيَن رضىَ اللهُ عَنه به او لقب سُلْطان العارفين داده است . » « 1 » و « 2 »\r\n\r\n\r\n","description":"","footnote":"\r\n( 1 ) « الطّبقاتُ الكبرَى » طبع دار العلم للجميع ، ج 1 ، ص 188 ، در رقم 288 .\r\n( 2 ) از جمله مخالفين محيى الدّين ، مرحوم ملّا محسن فيض كاشانى است . وى در كتاب « بشارة الشّيعة » خود - كه با پنج كتاب ديگر به اسامى : « مِنهاجُ النّجاة » ، « خلاصةُ الاذكار » ، « مِرءَاةُ الآخِرة » ، « ضيآء القَلب » و « الإنصاف » مجموعاً طبع سنگى شده و در يك مجموعه تجليد گرديده است - در ص 124 و 125 در ردّ عدالت صحابه ميرسد به آنكه ميگويد :\r\n« گفته‌اند : رسول خدا صلّى الله عليه و آله و سلّم تصريح به ده نفر از بهشتيان آنها\r\n","page_name":" 433 ","page_number":473},
  {"content":"\r\n\r\n\r\n\r\n","description":"","footnote":"\r\n- نموده است و با نامهايشان ذكر فرموده است . و شمرده‌اند از ايشان عُمَرَيْن و طَلحَتَيْن و عثمان و روايت كنندهء همين خبر را كه خودش هم از آنانست . و از زمرهء آنها أمير المؤمنين عليه السّلام را شمرده‌اند با اعتراف و علمشان كه او با طلحتين در واقعهء جمل جنگ كرد و آن دو نفر درحالىكه جزو متعدّيان و متجاوزان بر او بودند كشته شدند . و ابن عربى كه از بزرگان آنهاست در باب هفتاد و سوّم از فتوحاتش ، آنجا كه رجال خدا و أهل الله را به گمان خود ذكر مىنمايد ، ميگويد : بعضى از آنان داراى حكومت ظاهريّه و هم حائز خلافت باطنيّه از جهت مقام مىباشند ؛ مثل أبو بكر و عُمَر ، و عثمان ، و علىّ ، و حَسن ، و معاوية بن يزيد ، و عُمَر بن عبد العزيز ، و متوكّل . و ابن عربى گويد : و از ايشانست حواريّين ، و آن در هر عصر و زمانى يك تن مىباشد ، و نمىشود دو تن شوند . چون يكى بميرد ديگرى بجاى او نصب ميگردد . و اين حَوارىّ در زمان رسول خدا صلّى الله عليه و آله و سلّم زُبَيْر بن عوّام بود . او بود صاحب اين مقام ، زيرا وى جمع نموده بود ميان نصرت دين با شمشير و حجّت ، و به او عطا شده بود علم و عبادت و حجّت ، و به او عطا شده بود شمشير و شجاعت و إقدام - انتهى كلام ابن عربى .\r\nفيض ميگويد : اى كاش من مىفهميدم : چگونه براى خليفهء ظاهريّه و باطنيّه كه رسول خدا به او بشارت بهشت را داده است جائز مىباشد كه اين حوارىّ را كه او را نيز بشارت بهشت داده است بكشد ؟ ! و همچنين چگونه جائز است براى اين حوارىّ با آن خليفه جنگ كند ؟ با وجود آنكه ايشان از رسول الله صلّى الله عليه و آله و سلّم روايت كرده‌اند كه فرمود : إذا الْتَقَى الْمُسْلِمانِ بِسَيْفِهِما فَالْقاتِلُ وَ الْمَقْتولُ فى النّار . « وقتى كه دو نفر مسلمان به روى همديگر شمشير بكشند قاتل و مقتول هر دو در آتش هستند . » قيلَ ما بالُ الْمَقْتولِ ؟ ! قالَ : لِانّهُ أرادَ قَتْلَ صاحِبِهِ . « گفته شد به پيامبر : مقتول چه گناهى كرده است ؟ ! فرمود : چون وى اراده داشت رفيقش را بكشد . »\r\nو محدّث نورى در « خاتمهء مستدرك » طبع رحلى ، ج 3 ، فائدهء ثالثه از خاتمه در ص 422 يكى از اعتراضات خود را بر محيى الدّين همين قرار داده است كه : چگونه وى در فتوحاتش در ذكر بعضى از حالات أقطاب گفته است : وَ مِنهُم من يَكون ظاهرَ الحُكمِ ، و يَحوزُ الخِلافَةَ الظّاهرةَ كما حازَ الخلافةَ الباطِنةَ من جَهَةِ المَقام ؛ كأبى بكرٍ و عمرَ و عثمانَ و علىٍّ و حَسنٍ و مُعَويةَ بن يزيدَ و عمرَ بنِ عبدِ العزيزِ و المتوكِّلِ . و اين متوكّلى را كه وى از أقطاب شمرده است و حائز خلافت ظاهره و باطنه دانسته است همان كسى مىباشد كه سيوطى كه خود نيز از متعصّبين است در « تاريخ الخلفاء » تصريح كرده است كه در سنهء 236 أمر به انهدام قبر حسين عليه السّلام و انهدام خانه‌هاى اطراف آن كرد ، و أمر كرد تا در آن زراعت نمودند ،\r\n","page_name":" 434 ","page_number":474},
  {"content":"\r\n\r\n\r\n\r\n","description":"","footnote":"\r\n- و مردم را از زيارت آن منع كرد ، و خراب شد و به صورت صحرا در آمد . و متوكّل در تعصّب معروف بود . مسلمانان از اين عمل رنجيده شدند و اهالى بغداد شتم او را بر روى ديوارها نوشتند ، و شعراء او را هجو كردند ، از جمله آنكه :\r\n بِالله إنْ كانَت امَيَّةُ قد أتَتْ * قتلَ ابنِ بنتِ نَبيِّها مَظلوماً\r\nفلَقد أتاهُ بنوا أبيهِ بِمثلِها * هذا لَعَمرى قبرُه مَهْدوماً\r\nأسَفوا علَى أن لا يكونوا شارَكوا * فى قَتْلِهِ فَتَتَبَّعوه رَميمًا » \r\n« سوگند به خدا اگر بنى اميّه متصدّى كشتن پسر دختر پيغمبرشان از روى ظلم و ستم شدند ، حقّاً پسران پدر او ( بنى أعمام او ) هم مثل همان عمل را انجام دادند ؛ و سوگند به خدا كه قبر وى را مهدوم نمودند . براى آنان جاى تأسّف بود كه نتوانستند در قتل او شركت كنند ، اينك دنبال استخوانهاى پوسيدهء او رفته و بدان دست آزيدند . »\r\nو أيضاً مرحوم فيض در ص 150 از همين كتاب « بشارة الشّيعة » ميگويد : و اين شيخ اكبر ايشان : محيى الدّين ابن عربى كه از پيشوايان تصوّف و روساى أهل معرفت آنهاست در فتوحاتش ميگويد : من از خدا نخواستم تا امام زمان مرا به من بشناساند ؛ و اگر ميخواستم مىشناسانيد . فيض ميگويد :  فَاعْتَبِرُوا يا أُولِي الْأَبْصارِ  ! چرا كه او چون خود را از معرفت امام زمانش مستغنى ديد با آنكه حديث مَنْ ماتَ وَ لَمْ يَعْرِفْ إمامَ زَمانِهِ ماتَ ميتَةً جاهِليَّةً كه مشهور ميان كافّهء علما مىباشد به گوش او رسيده بود ، چگونه خدا او را مخذول نموده و به نفس خود واگذارش نمود تا آنكه شياطين ، او را در وادى علوم به آراء و أهواء خودشان گرفتار كنند ؛ تا با وفور علم و دقّت نظر و سير در زمين حقائق و فهم أسرار و دقائقش ، در چيزى از علوم شرايع مستقيم نباشد ، و با ضِرس قاطع بر حدود و موازين علوم ، دندان ننهاده باشد ؟ و در كلماتش در مخالفت شرع و مناقضات عقل مطالبى مندرج است كه اطفال بدان مىخندند و زنان وى را به باد تمسخر مىگيرند . « در اينجا مرحوم فيض يك فرع فقهى و يكى از مكاشفات او را از « فتوحات » بيان مىكند و آنها را ردّ مىنمايد .\r\nبارى ، آنچه را كه دربارهء أقطاب حائز خلافت ظاهريّه و باطنيّه از جمله متوكّل از او نقل شد ، اين نقل ، عين واقع است و محيى الدّين در ص 6 از ج 2 ، باب 73 از « فتوحات » ذكر كرده است . و حَوارىّ بودن زبير را در ص 8 آورده است . ولى سخن در اينجاست كه آيا از يك عالم سنّى مذهب مالكى مرام كه از به دو امرش در محيط عامّه و مدارس و مكتبه‌هاى آنان رشد و نما كرده است و با علماى شيعه و مكاتب ايشان سر و كار نداشته است و در مدينه و كوفه نبوده است ، بيش از اين را ميتوان توقّع داشت ؟ ! بقدرى اين مرد با انصاف بوده است كه از آراء و افكار خاصّهء او كه مخالف عامّه مىباشد وى را شيعه دانسته‌اند و در\r\n","page_name":" 435 ","page_number":475},
  {"content":"\r\n\r\n\r\n\r\n","description":"","footnote":"\r\n- اثبات تشيّع او پايمردى نموده‌اند . اين مطلب گرچه در نزد ما تمام نيست ولى ميگوئيم : چرا به او ناصبى ميگوئيد ؟ ! چرا دشمن اهل بيت به شمار مىآوريد ؟ ! همين قدر كه معاويه را ردّ كرده است و خلفاى بنى اميَّه و جائران بنى عبّاس را قبول نكرده است و لا أقلّ حاضر شده است معاوية بن يزيد و عمر بن عبد العزيز را در رديف أمير المؤمنين و إمام حسن مجتبى عليهما السّلام قرار دهد ممنون باشيد ! و براى وى دعا كنيد تا پردهء جهلش بكلّى پاره شود ، و صريحاً شيخين را از خلفاى غاصب و طلحتين را از متجاوزان به حقّ امام مفترض الطّاعة بداند ! شما وى را شيخ مفيد شيعهء خالص و عالم تربيت‌شدهء در مكتب تشيّع فرض كرده‌ايد ، آن‌وقت اشكال مىكنيد : چرا اين‌طور ؟ ! چرا آن‌طور ؟ ! و امّا حقير كلامش را دربارهء متوكّل ملعون و خبيث ، ناشى از عدم وصول او به حقيقت امر ميدانم ؛ و اگر آن‌طور كه بايد و شايد مير سيد ، چنين حكمى را نمىنمود .\r\nروزى بحث ما با حضرت استادنا الاكرم حضرت علّامهء فقيد طباطبائى قدَّس اللهُ نفسَه بر سر همين موضوع به درازا انجاميد . چون ايشان ميفرمودند : چطور مىشود محيى الدّين را اهل طريق دانست با وجودى كه متوكّل را از اولياى خدا ميداند ؟ ! عرض كردم : اگر ثابت شود اين كلام از اوست و تحريفى در نقل به عمل نيامده است - چنان كه شعرانى مدّعى است در « فتوحات » ابن عربى تحريفات چشمگيرى به عمل آمده است - با فرض آنكه ميدانيم : او مرد منصفى بوده است و پس از ثبوت حقّ انكار نمىكرده است ، در اين صورت بايد در نظير اين نوع از مطالب ، او را از زمرهء مستضعفين به شمار آوريم ! ايشان لبخند منكرانه‌اى زدند و فرمودند : آخر محيى الدّين از مستضعفين است ؟ ! عرض كردم : چه اشكال دارد ؟ وقتى مناط استضعاف ، عدم وصول به متن واقع باشد با وجود آنكه طالب در صدد وصول بوده و نرسيده باشد ، فرقى ما بين عالم كبيرى همچون محيى الدّين و عامى صغيرى همچون سياه لشكر سنّيان نمىباشد ! همه مستضعفند اگر انكار و جحودى در ميان نباشد . همانطور كه ابو بكر و عمر و عثمان از تحريف سير تاريخ حقّ كمتر از متوكّل نبوده‌اند . آنها اساس را خراب كردند تا متوكّلى و يا متوكّل‌هائى بر رقاب مسلمانان ظالمانه حكومت كردند . و اگر شما بخواهيد تمام سنّيان را كه قائل به حقّانيّت شيخين مىباشند از زمرهء جاحدين و منكرين بدانيد ، ديگر فرقهء مستضعفى در ميانه باقى نخواهد ماند ؛ درحالىكه ميدانيم بسيارى از آنها مردمان منصف هستند ولى حقّ به آنها نرسيده است و اگر برسد مىپذيرند ، مانند شيخ سَليم بشرى رئيس اعظم جامع ازهر و شخص أوّل علم در عالم عامّه كه با مكاتبات مرحوم آية الله عاملى سيّد عبد الحسين سيّد شرف الدّين أعلَى اللهُ مقامَه از باطل برجست و به حقّ گرائيد !\r\n","page_name":" 436 ","page_number":476},
  {"content":"\r\n\r\n\r\n\r\n","description":"","footnote":"\r\n- اين بحثى بود كه روزى با حضرت استاد پيش آمد . و ليكن مناسب است در اينجا به مناسبت آنكه مرحوم محدّث نورى - همانطور كه ديديم - ملّا جلال الدّين سيوطى را از متعصّبين شمرده است ، اضافه كنيم كه : اوّلًا سيوطى از متعصّبين نيست بلكه از منصفين است ، و تفسير « الدّرّ المنثور » و سائر كتب وى از ولاء أهل بيت سرشار است ؛ غاية الامر مردى است سنّى شافعى ؛ و شما ملاحظه كنيد كجا از مرام و مذهب خود تعدّى نموده و به أهل بيت و يا شيعيان آنها نسبت ناروائى داده است ؟ ! و اين علامت استضعاف اوست ، چرا كه در آخر عمر چون براى وى ثابت شد كه حق با علىّ بن أبى طالب عليهما السّلام بوده است از مذهب شافعى به مذهب أهل بيت عدول كرد .\r\nمرحوم محدّث قمّى در كتاب « هديَّةُ الأحباب » ص 157 و 158 گويد : از مير بهاء الدّين مختارى نقل شده كه : ايشان از سيّد عليخان شيرازى نقل كرده‌اند كه : سيوطى از مذهب شافعيّه به مذهب اماميّه منتقل شده . و فرموده : من ديدم كتابى از سيوطى كه ذكر كرده بود در آن رجوع خود را به سوى حقّ و استدلال كرده بود بر خلافت أمير المؤمنين عليه السّلام بلافصل . »\r\nو در كتاب « الكنَى و الالقاب » ج 2 ، ص 309 و 310 به وجه مبسوطترى ذكر كرده است . وى گويد : أبو الفضل جلال الدّين عبد الرّحمن بن أبى بكر بن ناصر الدّين محمّد سيوطى شافعى ، فاضل معروف ، صاحب مصنّفات مشهوره در فنون مختلفه كه گفته شده است : از پانصد تصنيف متجاوز مىباشد . - تا آنكه گويد : و امّا دين و مذهبش ظاهراً آنست كه در اصول ، سنّى أشعرى است و در فروع بر نحلهء شافعى مُطَّلبى مىباشد ؛ مگر اينكه آنچه كه از سيّد فقيه عالم محدّث أمير بهاء الدّين محمّد الحسينىّ المختارى در حاشيه‌اش بر كتاب « أشباه و نظائر » سيوطى نقل گرديده است آن مىباشد كه وى گفت : شنيدم از سيّد سند فاضل كامل عالم عامل إمام علّامه : السَّيِّد عليخان المَدَنىّ أطالَ اللهُ بقاءَه در سنهء 1116 در اصفهان كه : سيوطى مصنّف اين كتاب شافعىّ بوده است ، و ليكن از تسنّن عدول نموده است و مستبصر گرديده و قائل به امامت ائمّهء اثناعشر عليهم السّلام شده است و شيعى امامى گرديده است ، و خداوند خاتمت امر او را به خير مختوم فرمود . سيّد كه خداوند عمرش را طولانى گرداند فرمود : من خودم از مصنّفات سيوطى كتابى را ديدم كه در آن ، رجوع خويشتن را به مذهب حقّ ذكر نموده بود و بر امامت بلافصل علىّ بن أبى طالب عليه السّلام پس از رسول خدا استدلال نموده بود . رَزَقنى اللهُ الفوزَ به - تمام شد كلام ناقل و منقول عنه . و بعيد نيست كه تأليف كتاب وى در مناقب اولى القُربَى مشعر به صحّت اين نسبت جليله به او باشد ؛ علاوه بر آنچه را كه ما از گفتار متين او در تقويت حديث ردّ شمس براى أمير المؤمنين عليه السّلام ذكر نموديم .\r\n","page_name":" 437 ","page_number":477},
  {"content":"\r\n\r\n\r\n) توصيف محدّث نورى ، جَلالت شَعرانى را از لسانِ مير حامد حسين از اعلام عامّه\r\nامّا در جلالت و وثاقت شَعرانى كه اين مطالب را از « طبقات » او راجع به محيى الدّين نقل كرديم همين بس كه محدّث نورى أعلَى الله مقامَه وى را بدين گونه توصيف نموده است :\r\n« و جناب سيف الشّيعة ، و برهان الشَّريعة ، حامى الدّين ، و قامع بِدَع المُلْحِدين ، العالمُ المؤيَّد المُسَدَّد ، مولوى مير حامد حُسين ، ساكن لَكْنَهو از بلاد هند أيَّده اللهُ تعالَى ، كه تا كنون به تتبّع و اطّلاع او بر كتب مخالفين و نقض شبهات و دفع هفوات آنها كسى ديده نشده ، خصوص در مبحث امامت ، و حقير در اين مقام پيشتر كلمات را از كتاب « استِقصاءُ الإفحام » ايشان نقل نمودم ، در حاشيهء آن كتاب فرموده كه :\r\nبايد دانست كه : أكابر علماى سنّت از حنفيّه و شافعيّه و حنبليّه كه از معاصرين شعرانى بودند ، نهايت مدح و إطراء و كمال ستايش و ثناى كتاب « يَواقيت و جواهر » نموده‌اند .\r\nشهاب الدّين بن شلبىّ حنفىّ تصريح نموده كه : من حِلَقى كثير را از أهل طريق ديدم ، لكن هيچكس گرد معانى اين مؤلَّف نگرديده ، و بر هر مسلم ، حسن اعتقاد و ترك تعصّب و لِداد واجب است .\r\nو شهاب الدّين رَمْلى شافعى گفته كه : اين كتابى است كه فضيلت آن را انكار نتوان كرد ؛ و هيچكس اختلاف نمىكند در اينكه مثل آن تصنيف نشده .\r\nو شهاب الدّين عميرة شافعى بعد مدح اين كتاب گفته كه : من گمان نداشتم كه درين زمانه مثل اين تأليف عظيم الشَّأن بروز و ظهور خواهد كرد - الخ .\r\nو شيخ الإسلام فتوحى حنبلى گفته كه : در معانى اين كتاب قدح نمىكند\r\n\r\n\r\n","description":"","footnote":"\r\n- تمام شد آنچه را كه ما از « روضاتُ الجنّات » نقل نموديم . ( چون مرحوم محدّث قمّى تمام اين مطالب واردهء در « الكُنى » را از كتاب « روضات » نقل كرده است . و صاحب « روضات » گويد : از جملهء كتابهاى او كتاب « ذَخآئر العُقبَى فى مناقبِ اولى القُربَى » مىباشد . »\r\n","page_name":" 438 ","page_number":478},
  {"content":"\r\n\r\nمگر دشمن مُرتاب يا جاحد كذّاب .\r\nو شيخ محمّد بَرَهْمُتوشىّ حنفىّ هم مبالغه و إغراق در مدح اين كتاب به عبارات بليغه نموده ، بعد از حمد و صلوة گفته :\r\nوَ بَعْدُ ، فَقَدْ وَقَفَ الْعَبْدُ الْفَقيرُ إلَى اللهِ تَعالَى مُحَمَّدُ بْنُ مُحَمَّدٍ الْبَرَهْمُتوشىُّ الحَنَفىُّ عَلَى « الْيَواقيتِ وَ الْجَواهِرِ ، فى عَقآئِدِ الاكابِرِ » لِسَيِّدِنا وَ مَوْلانا الإمامِ العالِمِ العامِلِ العَلّامَةِ المُحَقِّقِ المُدَقِّقِ الفَهّامَةِ ، خاتِمَةِ المُحَقِّقينَ ، وارِثِ عُلومِ الانْبياءِ وَ المُرْسَلينَ ، شَيْخِ الحَقيقَةِ وَ الشَّريعَةِ ، مَعْدِنِ السُّلوكِ وَ الطَّريقَةِ ، مَن تَوَّجَهُ اللهُ تاجَ العِرْفانِ ، وَ رَفَعَهُ عَلَى أهْلِ الزَّمانِ ، مَوْلانا الشَّيْخِ عَبْدِ الوَهّابِ ، أدامَ اللهُ النَّفْعَ بِهِ عَلَى الانامِ ، وَ أبْقاهُ اللهُ تَعالَى لِنَفْعِ الْعِبادِ مَدَى الايّامِ ؛ فَإذَا هُوَ كِتابٌ جَلَّ مِقْدارُهُ ، وَ لَمَحَتْ أسْرارُهُ ، وَ سَمَحَتْ مِنْ سُحُبِ الْفَضْلِ أمْطارُهُ ، وَ تاحَتْ فى رياضِ التَّحْقيقِ أزْهارُهُ . « 1 » »\r\nگرچه اين محامد را براى « يواقيت » او ذكر نموده‌اند امّا دلالت بر عظمت مؤلّف و سائر كتب وى از جمله « طبقات » مىنمايد .\r\nبالجمله بايد دانست : صلحى را كه علّامهء أمينى ميان دو طائفهء مخالف برقرار كرده است و آيه  وَ كُلًّا وَعَدَ اللَّهُ الْحُسْنى  « 2 » را شاهد گرفته است ، در صورتى است كه غير اهل توحيد شهودى و عرفان وجدانى ، در راه جستجوى مطلوب بوده و در مقام تهذيب و تزكيه برآمده و قدم راستين در سير و سلوك نهاده و از عهدهء جهاد أكبر كه مجاهدهء با نفس است تحت تربيت صحيحه برآمده باشند ، غاية الامر توحيد برايشان مكشوف نگشته باشد ؛ همچون أبو ذرّ غِفارى كه از درجات و مقامات توحيدى عور نموده بود و ليكن به پايه و درجهء سلمان\r\n\r\n\r\n","description":"","footnote":"\r\n( 1 ) « نجم ثاقب در احوال امام غائب عليه السّلام » طبع سنگى ، باب هفتم ، ص 127\r\n( 2 ) قسمتى از آيه 95 ، از سورهء 4 : النّسآء\r\n","page_name":" 439 ","page_number":479},
  {"content":"\r\n\r\nنرسيده بود .\r\n\r\nهمه بايد در راه سير و سلوك خدا قدم نهند ؛ برسند يا نرسند\r\nو امّا اگر افرادى باشند كه گرچه از اهل علم و تقوى بوده باشند و ليكن در مقام تزكيهء نفس برنيامده باشند و در راه لقاى إلهى قدمى برنداشته ، و مقصد و مطلوب اصلى آنها در زندگى دنيوى و حيات طبيعى فناء در ذات خدا نباشد ، و جهاد أكبر را در برنامهء زندگى خود قرار نداده باشند ، و بالاخره از خدا به لفظى ، و از ايمان به عبارتى ، و از لِقاء و عرفان به مفهومى قانع و دلخوش شده باشند ، كار آنها تمام نيست و در مواقف و مراحل پس از مرگ متوقّف ميگردند ، و خطاب :    وَ قِفُوهُمْ إِنَّهُمْ مَسْؤُلُونَ * ما لَكُمْ لا تَناصَرُونَ * بَلْ هُمُ الْيَوْمَ مُسْتَسْلِمُونَ    « 1 » به آنها زده مىشود .\r\n« و در موقف حساب ايشان را متوقّف كنيد ! چرا كه بايد بازپرسى شده و مورد سوال و بازخواست قرار گيرند ، كه به چه علّت شما در راه معرفت و توحيد و إحياءِ دين با همديگر يارى نكرديد ؟ ! آرى آنان همگى در آن روز سخت به حالت تسليم و سرافكندگى و بيچارگى در مىآيند . »\r\nچرا كه قبل از اين آيات آمده است :\r\n  احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ * مِنْ دُونِ اللَّهِ فَاهْدُوهُمْ إِلى صِراطِ الْجَحِيمِ .  \r\n« حاضر كنيد و جمع نمائيد كسانى را كه بر خود و ديگران ستم روا ميداشتند ، با أمثال و اتباعشان ، و با معبودهايشان كه از خدا إعراض كرده و آنها را مىپرستيدند ؛ و همگى را به سوى صراط آتش گداختهء دوزخ رهبرى نمائيد ! »\r\nآيا آن كسانى كه هدف اصلى آنها خدا و لقاى خدا و رضايت او در پنهان و آشكارا نباشد ، و دين را ملعبهء دنيا قرار داده ، حبّ رياست نفوسشان را\r\n\r\n\r\n","description":"","footnote":"\r\n( 1 ) آيات 24 تا 26 ، از سورهء 37 : الصّافّات\r\n","page_name":" 440 ","page_number":480},
  {"content":"\r\n\r\nفراگرفته ، و حسّ زياده طلبى در جاه و مقام و لو به صورت دين و در كسوت و خلعت دين داشته باشند ، مشمول اطلاق و عموم اين كريمهء مباركه نخواهند بود ؟ ! آرى ، موقف ايشان سخت است و حسابشان مشكل ؛ و خداوند با كسى تعارف ندارد و صيغهء برادر و خواهرى نخوانده است . او عادل است . كجا افراد ستمكار و متعدّى را گرچه به صورت خارج تعدّى به اموال و نواميس مردم نداشته باشند ، بلكه متعدّى به خويشتن باشند كه خود را مهجور و محجوب داشته و از هواى نفس أمّاره بيرون نگرديده‌اند ، آنها را در بهشت مىبرد و وعدهء حُسْنى به آنان ميدهد ؟ !\r\nمجالس و محافل ما بايد براساس توحيد باشد ، قرآن خوانده شود ؛ ذكر و فضائل ائمّه عليهم السّلام بايد در راه مسير توحيد و عرفان إلهى قرار گيرد ؛ نه آنكه خدا را فراموش كنيم و از ايشان ياد كنيم . ذكر آنها بدون عنوان مرآتيّت ، شكل استقلال به خود ميگيرد و سر از غلوّ و ارتفاع بيرون مىآورد . هر چه را كه ما از امام بخواهيم و در آن حال از خدا غافل باشيم ، إمام را پرستيده‌ايم . امام راه است ، و مقصد و مطلوبْ خداست . نبايد راه و طريق با هدف و مقصد خلط شود كه در آن صورت از صبغهء توحيد خارج ميگردد .\r\nدر وقتىكه مقابل ضريح مقدّس مىايستيم ، هر چه بخواهيم و دعا كنيم بايد از خدا باشد ؛ و از آن حضرت كه ميخواهيم بايد به عنوان وساطت و نمايندگى باشد ، تا از خدا بگيرد و به ما بدهد . اگر از خود حضرت بخواهيم و خدا را فراموش كنيم راه خلاف را پيموده‌ايم . خودش بدين گونه رضا نميدهد ، و دعايمان را مستجاب نمىنمايد . چون در برابر خدا بت ساخته‌ايم و امامان ما عليهم السّلام نفى اين معنى را كرده و مىكنند . امّا اگر بوسيلهء آنها از خدا بخواهيم و مؤثّر حقيقى و إعطا كنندهء واقعى را خدا بدانيم ، هم دعايمان را مستجاب مىنمايند و حاجتمان را بر مىآورند ، و هم از صراط توحيد قدمى\r\n\r\n","description":"","footnote":"","page_name":" 441 ","page_number":481},
  {"content":"\r\n\r\nتجاوز نكرده‌ايم و خود را به غلوّ و شرك نيالوده‌ايم .\r\nهر چه از خود امام بخواهيم غُلوّ است و شرك . و هر چه از خدا بواسطهء امام بخواهيم توحيد است و معرفت .\r\nاشكال شيخ أحمد أحسائى و پيروانش از همين جا پيدا شد ؛ و عرفان عرفاءِ حقّهء ما نيز براساس توجّه بدين دقيقه بود . در اين صورت بايد درست متوجّه باشيم تا خداى نخواسته عبادتمان و دعايمان و توسّلمان و زيارتمان سر از مذهب شيخيّه درنياورد ؛ و خود به صورت ، صحيح العقيده و در باطن موافق آن طرزِ آداب نباشيم كه غلوّ و ارتفاعِ مَنْهىّ در روايات غير از اين چيزى نيست .\r\nمبادا يك عمر بحث از صحّت و استوارى أمْرٌ بَينَ الامْرَيْن بنمائيم ولى عملًا در دام مُفَوِّضه گرفتار آئيم !\r\n\r\nكلام محدّث نورى و نقل خبر رجبيّون از محيى الدّين عربى\r\nنكتهء چهارم :\r\nمحدّث نورى رَحمةُ الله علَيه گفته است :\r\nابن عربىّ مالكىّ با آن همه نَصْب و عداوتى كه با إماميّه دارد حتّى در مسامرهء خود ميگويد : رَجَبيّون جمعى از أهل رياضتند در ماه رَجَب كه اكثر كشف ايشان اينست كه : رافِضيان را به صورت خوك مىبينند . . . « 1 » »\r\n\r\n\r\n","description":"","footnote":"\r\n( 1 ) « نجم ثاقب » طبع سنگى ، باب هفتم ، ص 128 و 129 ؛ و نظير اين نقل را محدّث نورى در « خاتمهء مستدرك » طبع رحلى ، ج 3 ، الفائدة الثّالثة در ص 422 ذكر كرده است ، در آنجا كه در مقام ردّ حكيم إلهى صدر المتألّهين شيرازى كمر مىبندد و آشوبى بدون محتوى بر پا مىكند ، ميگويد :\r\nچرا ملّا صدرا از محيى الدّين مدح مىكند مَع أنَّه لم يَرَ فى عُلماءِ العامَّةِ و نَواصِبهم أشدَّ نَصباً مِنه . « با آنكه او در ميان دانشمندان عامّه و نواصب آنها دشمن‌تر از او به خاندان اهل بيت نديده است . » » تا ميرسد به اينجا كه ميگويد :\r\n« محيى الدّين أيضاً تصريح كرده است كه : أصل ضلالتها از شيعه است ؛ و در كتاب « مسامرة الأبرار » تصريح كرده است كه : رجبيّون جماعتى مىباشند كه به رياضتى اشتغال دارند و از آثارش اينست كه رافضيان را به صورت خنزير مىبينند . »\r\n","page_name":" 442 ","page_number":482},
  {"content":"\r\n\r\nمحيى الدّين عربىّ در « محاضرات و مسامرات » ميگويد :\r\n« خَبَرُ الارْبَعينَ الرَّجَبيّينَ وَ الأبْدَالِ :\r\nبدانكه : خداوند چهل مرد از مخلوقات خودش را دارد كه به آنها نظر مىكند ، و از حركات ، آنها را مىاندازد بطورى كه مىنشينند و هيچ قدرتى بر حركت در ماه رَجَب ندارند ؛ از اوّل ماه رَجَب تا آخر آن .\r\nو در آن نظر كه موجب از بين بردن حركات آنها مىشود ، خودشان از حالشان و از واردات روحى شان خبر ندارند ، غير از آنچه را كه خداوند در آن حالِ عدم تحرّك به آنها مىفهماند . و اين قضيّه در هر سال واقع مىشود .\r\nو چون ماه رجب سپرى ميگردد ، براى هيچيك از آنان خبرى باقى نمىماند غير از آنچه را كه خداوند فهمانده است . و باقى نمىماند براى او هيچ كشفى و نه اطّلاعى و نه ندائى از آن عالم ، و نه هيچ چيز دگرى تا اينكه هلال ماه رجب آتيه طلوع نمايد ؛ در اين صورت آن حالت براى ايشان برميگردد ، و آن حالت براى آنها پايدار مىماند تا انقضاء ماه رجب ؛ پس مىبينند از عجائب كونيّه بقدرى كه خداوند اراده كند . مگر آنكه براى بعضى از آنها يك علامت منحصرى در طول سال براى ادراك امرى از امور نه غير آن ، باقى مىماند .\r\n\r\n\r\n","description":"","footnote":"\r\n- آرى ، و با آنچه ما از « مسامرات » او در اين باب مىآوريم معلوم مىشود كه اين نسبت نادرست است و در كلام او از پنج جهت نادرستى پيداست . آرى ، در « فتوحات » محيى الدّين ، ج 2 ، ص 8 كه ضمن باب 73 بيانى دارد ، عين همان گفتار خود را در « مسامرات » آورده است ؛ با اين تفاوت كه آن شخص اهل كشفى را كه وى به او برخورد كرده است گفته است : من روافض از اهل شيعه را در تمام سال به صورت خنازير مىبينم . و با آنكه خواهيم گفت مراد از روافض خوارج هستند بخصوص كه در اينجا نمىگويد : شيعه و روافض را ( بطور عطف ) بلكه ميگويد : روافض از شيعه را ، معلوم مىشود : مراد او از « روافضِ شيعه » گروهى هستند كه از شيعه جدا شده و مذهب انحراف و نصب را پيموده‌اند ، و كاملًا بر خوارج مغرب زمين قابل انطباق مىباشد .\r\n","page_name":" 443 ","page_number":483},
  {"content":"\r\n\r\nوَ قَدِ اجْتَمَعْنا بِرَجُلٍ مِنهُمْ فى شَهْرِ رَجَبٍ وَ هُوَ مَحْبوسٌ فى بَيْتِهِ ، قَدْ حَبِسَتْهُ هذِهِ الْحالَةُ وَ هُوَ بآئِعٌ لِلْجَزَرِ وَ الْخُضْرِ الْعامَّةِ . غَيْرَ أنّى سَألْتُهُ عَن حالَتِهِ فَأخْبَرَنى بِكَيْفيَّتِها عَلَى ما كانَ عِلْمى فيها ؛ وَ كانَ يُخْبِرُ بِعَجآئِبَ .\r\nفَسَألْتُهُ هَلْ يَبْقَى لَكَ عَلامَةٌ فى شَىْءٍ ؟ ! قالَ : « نَعَمْ ! لى عَلامَةٌ مِنَ اللهِ فى الرّافِضَةِ خاصَّةً ؛ أراهُمْ فى صورَةِ الْكِلابِ لا يَسْتَتِرونَ عَنّى أبَدًا . » وَ قَدْ رَجَعَ مِنْهُمْ عَلَى يَدِهِ جَماعَةٌ مَسْتورونَ لا يَعْرِفُهُمْ أهلُ السُّنَّةِ ، إلّا أنَّهُمْ مِنهُمْ عُدولٌ فَدَخَلوا عَلَيْهِ فَأعْرَضَ عَنهُمْ وَ أخْبَرَهُمْ بِأمْرِهِمْ فَرَجَعوا وَ تابوا وَ شَهِدوا عَلَى أنفُسِهِمْ بِما أخْبَرَ عَنهُمْ مِمّا لَيْسَ عِندَ أحَدٍ مِن غَيْرِهِمْ خَبَرُهُ .\r\n« و ما در ماه رجب به يك مرد از آنان كه در خانه‌اش مقيّد و محبوس شده بود ، و آن حالت او را در خانه‌اش محبوس و زندانى نموده بود برخورد كرديم . و او فروشندهء هويج و سبزيجات عمومى بود . مطلبى ميان ما و او واقع نشد مگر اينكه من از حال او از او پرسش نمودم ، او به من از كيفيّت حالش خبر داد به همانگونه‌اى كه من علم داشتم ؛ و آن مرد خبر ميداد مرا از عجائبى .\r\nمن از وى پرسيدم : آيا از آن مشاهدات براى تو اينك علامتى دربارهء چيزى باقى مانده است ؟ ! گفت : آرى ! براى من از جانب خدا نشانه‌اى است دربارهء رافضيان به خصوص ، كه من آنها را به صورت سگ مىبينم ، و ابداً از من پنهان نمىباشند . ( محيى الدّين ميگويد : ) و جمعى از آنها كه پنهان بودند و اهل سنّت آنان را نمىشناختند ، به دست او برگشتند ، إلّا اينكه در ميان ايشان مردمان عادلى بودند كه چون بر او وارد شدند و او از آنها إعراض كرد و ايشان را از امرشان آگاه ساخت ، توبه كردند و بازگشتند و گواهى دادند به صحّت آنچه را كه از ايشان خبر داده است از مطالبى كه يك نفر از غير آنان آگاهى از آن\r\n\r\n","description":"","footnote":"","page_name":" 444 ","page_number":484},
  {"content":"\r\n\r\nنداشت . « 1 » »\r\nو ما قبل از آنكه وارد در بحث آن شويم كه مراد از رَوافِض در اين حكايت خَوارِج مىباشند نه شيعهء إماميّه ، لازم است در عبارت محدّث نورىّ بحث كنيم كه : در اين جملات كوتاهش پنج خطا و اشتباه روشن نموده است :\r\nاوّل آنكه : محيى الدّين را أهل نَصب شمرده است . نصب به معنى عداوت و دشمنى با اهل بيت و ذرارى رسول الله و امامان معصومين عليهم الصّلاة و السّلام مىباشد . و ناصِبىّ به كسى گويند كه با اين خاندان عداوت داشته باشد ؛ مثل مَروان حَكَم و عبد الله بن زُبَير و اغلب از بنى اميّه ، و جميع خوارج . آيا اين نسبت به محيى الدّين ناروا نيست با آن درجه از و داد و محبّت به امامان معصوم و أهل بيت رسول أكرم صلّى الله عليه و آله و سلّم ؟ ! و اين حقيقت در همهء كتابهاى او مشهود است تا جائى كه ديديم بسيارى از أعاظم و اساطين مذهب ، او را شيعه دانسته‌اند و چنان كه گذشت او اين دو بيت را در ولاى آل طه سروده است :\r\n رَأيْتُ وَلائى ءَالَ طه وَسيلَةً * لِارْغِمَ أهْلَ الْبُعْدِ يورِثُنى الْقُرْبَى\r\nفَما طَلَبَ الْمَبْعوثُ أجْرًا عَلَى الْهُدَى * بِتَبْليغِهِ إلّا الْمَوَدَّةَ فى الْقُرْبَى « 2 » و « 3 » \r\n\r\n\r\n","description":"","footnote":"\r\n( 1 ) « مُحاضرةُ الأبرار و مُسامرةُ الاخيار » طبع اوّل ( سنهء 1324 هجريّه ) مطبعة سعادة - مصر ، ج 1 ، ص 245 و 246\r\n( 2 ) همين كتاب « روح مجرّد » ص 327 نقل از « روضات الجنّات » ج 4 ، ص 195 ، و اصل آن در « مجالس المؤمنين » مجلس ششم ، ج 2 ، ص 281 مىباشد كه قاضى نور الله چنين آورده است كه : و از اشعار شيخ كه در مدائح آل طه واقع شده ، اين دو بيت در كتاب « الإحيآء » مسطور است .\r\n( 3 ) بعضى از دوستان گفتند : بخاطر دارم كه در كنار قبر محيى الدّين قصيده‌اى قاب\r\n","page_name":" 445 ","page_number":485},
  {"content":"\r\n\r\nمرحوم نورى كدام عبارت و يا اشارتى را در كتب وى ديده است كه دلالت و يا ايماء به نصب او داشته باشد ؟\r\nدوّم آنكه : او را از اهل عداوت با اماميّه شمرده است . اين نيز اتّهامى بيش نيست . اماميّه كه پيروان و شيعيان ائمّهء دوازده گانه مىباشند مورد احترام و توقير اويند . از ائمّهء شيعه در بسيارى از موارد ياد مىكند ، چه در « فتوحات » و چه در « محاضرات » خود . در اين صورت نسبت عداوت با اماميّه نسبتى است ناروا . و ايشان براى اين تهمت نيز بايد شاهد و دليلى از كتب او بياورند ؛ وَ أنَّى لَه ذلِك ؟ « 1 »\r\nو معلوم است كه : اين نسبت نَصْب و عداوت با اماميّه جدا از عبارت اوست دربارهء رجبيّين كه آنان را آن مرد رَجَبىّ به صورت كِلاب ديده است . چرا كه ميگويد : « ابن عربى مالكى با آن‌همه نصب و عداوتى كه با اماميّه دارد حتّى در\r\n\r\n\r\n","description":"","footnote":"\r\n- كرده با شيشه در ديوار منصوب است و اين دو بيت از جملهء آن قصيده مىباشد .\r\n( 1 ) ما در اينجا به جهت دفاع از محيى الدّين در كثرت مودّت و ولاء به اهل بيت ، فقط مختصرى را از باب بيست و نهم « فتوحات » كه از طبع دار الكتب العربيّة - مصر ، در ج 1 ، ص 195 تا ص 199 ذكر كرده است حكايت مىنمائيم تا عشق و وَلَهِ او به أهل بيت معلوم گردد كه تا چه حدّ رسيده است ؟ و اين مطلب به گونه‌اى است كه ملّا محسن فيض كاشانى كه در كتاب « بشارة الشّيعة » طبع سنگى ص 152 در مقام ردّ و تخطئهء ابن عربى برآمده است و سخت به او حمله مىكند ، ميگويد : و در اين باب أيضاً در تفسير آيه تطهير اهل بيت مطالبى را ذكر كرده است كه حكايت آن جائز نمىباشد بلكه لازم است انسان از آن بگذرد و آن را ناديده گيرد . ( لا يَجوزُ أن يُحكَى ؛ بلْ يَجِب أن يُطوَى و لا يُروَى . ) و امّا خلاصه و اجمال مطلب محيى الدّين ، اينست كه در معرفت سرّ سلمان كه پيامبر وى را به اهل بيت ملحق نمودند ميگويد :\r\n« بدان أيّدك الله ! كه براى ما از جعفر بن محمّد از پدرش محمّد بن على از پدرش علىّ ابن الحسين از پدرش حسين بن علىّ از پدرش علىّ بن أبى طالب از رسول خدا صلّى الله عليه و آله و سلّم روايت شده است كه فرمود : مَوْلَى الْقَوْمِ مِنْهُمْ . و ترمذى از رسول خدا صلّى الله عليه و آله و سلّم تخريج كرده است كه فرمود : أهْلُ الْقُرْءَانِ هُمْ أهْلُ اللهِ وَ خاصَّتُهُ . »\r\n","page_name":" 446 ","page_number":486},
  {"content":"\r\n\r\nمسامرهء خود ميگويد : . . . » . از عبارت « مسامره » بگذريم كه روى آن بحث\r\n\r\n\r\n","description":"","footnote":"\r\n- تا ميرسد به اينجا كه ميگويد :\r\nو چون رسول خدا صلّى الله عليه و آله و سلّم بندهء محض و خالص خدا بوده است ، خدا او را و اهل بيت او را تطهير كرده و از هر گونه رجس و پليدى پاك گردانيده است . رجس عبارت است از هر چيزى كه موجب عيب و زشتى آنها گردد . فرّاء گفته است : در نزد عرب رجس را به چيز قَذِر گويند ؛ خداى تعالى گويد :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  . بنابراين بديشان چيزى نسبت داده نمىشود مگر مطهَّر . زيرا مضاف و منسوب به آنان حتماً بايد كسى بوده باشد كه با آنها شباهت داشته باشد . و آنها كسى را به خود منسوب نمىسازند مگر آنكه براى او ، حكم طهارت و تقديس آمده باشد . و اينست شهادت رسول اكرم دربارهء سلمان فارسى به طهارت و حفظ إلهى و عصمت ؛ چون دربارهء او فرمود : سَلْمانُ مِنّا أهْلَ الْبَيْتِ . « سلمان از زمرهء ما خاندان است . » و خداوند بر تطهير و از ميان برداشته شدن پليدى و رجس اين خاندان گواهى داده است ؛ و در جائى كه منسوب بدانها نمىشود مگر شخص مُطهَّر و مقدّس يعنى كسى كه به مجرّد نسبت و اضافه ، عنايت خداوندى شامل حال او شده باشد ، با وجود اين ، گمان تو چه خواهد بود دربارهء خود أهل بيت در نفوس خودشان و ذات خودشان ؟ ! بناءً على هذا ايشان مطهَّر مىباشند ، بلكه عين طهارت هستند . بنابراين ، اين آيه دلالت دارد بر آنكه خداوند أهل بيت را با رسول خدا صلّى الله عليه و آله و سلّم شريك گردانيده است در مُفاد اين كلامش :  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  . « براى آنكه خداوند براى تو از گناهان پيشين و پسين تو درگذرد ! » و كدام قذارت و چرك و كثافت از گناهان پليدتر است و آلودگى آن ناهنجارتر و زشت‌تر است ؟ بر اين اصل ، خداوند سبحانه پيامبرش را مورد غفران قرار داده است . - تا آنكه ميگويد :\r\n« و جميع شرفاء از اولاد فاطمه و كسى كه از اهل بيت است مثل سلمان فارسى تا روز قيامت در غفرانِ وارد در اين آيه داخل مىباشند . پس ايشانند پاكيزه‌شدگان و مُطهَّرون ، به جهت اختصاصى كه از جانب خدا آمده است و عنايتى كه به ايشان از ناحيهء شرافت محمّد صلّى الله عليه و آله و سلّم و عنايت خدا به محمّد بوده است . و حكم اين شرف براى أهل بيت ظاهر نمىشود مگر در روز قيامت و دار آخرت ؛ زيرا كه ايشان با حال مغفرت و آمرزش محشور ميگردند . و امّا در دنيا ، كسى كه از آنها گناهى كند كه حدّ بر او جارى شود ، مانند شخص توبه كار است ؛ در صورتى كه جريان امر او به حاكم برسد و زنا كرده باشد و يا دزدى نموده باشد و يا شرب خمر نموده باشد كه حدّ بر وى اقامه گرديده باشد ، مغفوراً لهم محشور ميگردند ؛ مانند مَاعِز و أمثال او . و جائز نيست كسى او را مذمّت كند . و سزاوار است براى هر مسلمان با ايمانى كه به خدا و رسول خدا و به آنچه خدا فرستاده است\r\n","page_name":" 447 ","page_number":487},
  {"content":"\r\n\r\nخواهيم كرد ، در كدام عبارت و در كدام شعر و بيت و در كدام كتاب از كتب\r\n\r\n\r\n","description":"","footnote":"\r\nمعتقد مىباشد ، تصديق كند قول خداى متعال را در گفتارش :  لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  . و باور داشته باشد كه : خداوند جميع آنچه را كه از أهل بيت صادر شده است آمرزيده است . بناءً على هذا سزاوار نيست براى هيچ فردى از افراد مسلمان ، آنان را مذمّت نمايد و نه آنكه آلوده و معيوب سازد آبروى كسانى را كه خداوند شهادت بر طهارتشان داده است و هر گونه رجس و عيبى را از آنان زدوده است ؛ نه بواسطهء عملى كه مرتكب شده‌اند و نه بواسطهء خيرى كه پيش فرستاده‌اند . بلكه عنايت خداوندى بر ايشان سبقت گرفته است ؛ و  ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ ) \r\nو در صورتى كه صحيح است خبرى كه دربارهء سلمان فارسى وارد شده است ، بنابراين وى داراى اين درجه مىباشد . و على هذا اگر از سلمان عملى صورت پذيرد كه ظاهر شرع آن را ناپسند مىشمارد و به عامل آن مذمّت را روا ميدارد ، چون او منسوب ميگردد به أهل بيتى كه از آنان رجس و عيب زدوده شده است ، بر اين أساس بر اهل بيت به قدر آن رجسى كه در سلمان بوده است نسبت داده مىشود ؛ در صورتى كه بالفرض أهل البيت با نصّ صريح ، مطهّر و بدون رجس هستند و سلمان هم بدون شكّ از ايشان است . و بر اين اصل است كه من اميد دارم اين عنايت الهيّه به أعقاب و ذرّيّهء عَلىّ و سَلمان برسد همچنان كه به اعقاب و اولاد حسن و حسين و مواليان أهل بيت رسيده است . چرا كه اى شخص ولىّ ، رحمت خداوندى گسترش دارد ؛ و با وجود آنكه منزله و مقام مخلوقى در نزد خداوند بدين گونه باشد كه منسوبان به ايشان را بواسطهء ايشان شرافت بخشد درحالىكه ميدانيم شرافت خود آنها از ناحيهء نفوسشان نيست ، بلكه فقط و فقط خداوند است كه آنان را برگزيده است و حلّهء شرف در برشان نموده است ، پس اى ولىّ ، حكم تو چگونه خواهد بود راجع به آن كسانى كه با خودِ واجدِ حمد و مجد و شرف و با ذات او منسوب هستند . پس خداوند است صاحب مَجد سبحانه و تعالى ، و منسوبين به او بندگان او مىباشند ؛ آنان كه صبغهء عبوديّت گرفته‌اند ، آنان كه براى أحدى از مخلوقات در روز قيامت براى آنان سلطه و اقتدارى نيست . خدا به ابليس ميگويد :  إِنَّ عِبادِي لَيْسَ لَكَ عَلَيْهِمْ سُلْطانٌ  ، و عباد را نسبت به خودش ميدهد و  « عِبادِي »  ميگويد . و ما در قرآن مجيد نمىيابيم عبادى را كه خداوند به خود نسبت داده باشد مگر سعيدان بالخصوص . و در غير اين مورد به « عباد » بدون نسبت وارد است . بنابراين پندار تو دربارهء معصومين محفوظين از آنها چه خواهد بود ؟ ! آنان كه به حدود سيّد و مولاى خود قيام دارند و در مراسم او وقوف دارند . حتماً شرف ايشان أعلا و أتمّ خواهد بود و ايشانند أقطاب بندگان او در اين مقام . و از اين اقطاب شرف مقام اهل بيت را سلمان فارسى ارث برده است . سلمان فارسى أعلم مردم بود به حقوق خدا بر بندگانش ، و بر حقوقى كه\r\n","page_name":" 448 ","page_number":488},
  {"content":"\r\n\r\nعديدهء كثيرهء محيى الدّين عداوت با اماميّه به چشم مىخورد ؟ اين نسبت\r\n\r\n\r\n","description":"","footnote":"\r\nمردم بر خود و بر مخلوقات داشتند ، و قوىترين مردم بود بر أداء آن حقوق ؛ و دربارهء اوست كه پيامبر فرمود : لَوْ كانَ الإيمانُ بِالثُّرَيّا لَنالَهُ رِجالٌ مِنْ فارِسٍ . « اگر ايمان در ستارهء ثريّا بود هر آينه مردانى از فارس بدان دست مىيافتند . » و اشاره فرمود به سلمان فارسى . - تا ميرسد به اينجا كه ميگويد :\r\nو پس از آنكه منزله و مقام أهل بيت در نزد خدا براى تو روشن شد ، و اينكه بر هيچ مسلمانى روا نيست كه در برابر افعالشان آنان را مورد مذمّت قرار دهد چون خداوند آنها را تطهير كرده است ، بنابراين كسى كه ايشان را مذمّت كند بايد بداند : مذمّت او به خود او بازگشت مىكند ، و اگرچه آنها به او ستمى نموده باشند ؛ زيرا كه آن ظلم در پندار او ظلم مىباشد نه در حقيقت و واقع امر ؛ و اگرچه ظاهر شريعت حكم به اداى آن كرده باشد . بلكه حكم ظلم ايشان نسبت به ما شبيه تقديرات خداوندى در مال و جان به سوختن و غرق شدن است ، و نظير آن از مهلكه‌هائى كه انسان بدانها رضايت ندارد . اگر آتش بگيرد و يا بميرد يكى از محبوبان انسان و يا مصيبتى در نفس خود انسان پديدار شود كه با قصد و نيّت و خواستهء انسان موافقت ندارد ، بر او جايز نيست كه قضا و قدر خدا را مذمّت كند ؛ بلكه بايد خود را در مرتبهء تسليم و رضا درآورد و يا لا أقلّ در مرتبهء صبر تنازل دهد ؛ و اگر از اين مرتبه بالاتر رود ، به شكر دست زند ؛ براى آنكه اينها همه نعمتهائى بوده است كه از جانب خدا رسيده است . و اگر اين مرحله را نپيمايد ابداً در آن خيرى نيست و در پى آمد آن غير از ملالت و سخط و غضب و عدم رضا و سوء ادب با خدا چيزى در ميان وجود ندارد . همينطور شخص مسلمان در جميع امورى كه از اهل بيت بر او وارد مىشود از برخورد در مال و جان و عِرض و اهل و اقرباء و خويشاوندان ، بايد در برابر جميع آنها با صبر و رضا و تسليم مقابله نمايد و ابداً و اصلًا بديشان مذمّتى را نپسندد و روا ندارد ؛ و اگرچه أحكام مقرّرهء شرعيّه بايد بر آنان اجرا گردد . - تا آنكه ميگويد :\r\nمحبّ صادق گفت : هر چه محبوب بجا آورد محبوب است و به نام محبّت تمام مىشود ، پس تا چه رسد به حال مودّت ؛ و از جملهء بشارات ، ورود اسم وَدود است براى خداى تعالى . و معنى ثبوت محبّت ، حصول اثر آن مىباشد در آخرت و در آتش براى هر گروهى نسبت به آنچه را كه حكمت خدا بدانها اقتضا نمايد . ديگرى در اينباره گفته است :\r\n احِبُّ لِحُبِّها السّودانَ حتَّى * احِبُّ لِحُبِّها سودَ الكِلابِ \r\n« من به جهت عشق با معشوقهء سياه چهره‌ام تمام سياهان را دوست دارم ، تا به جائى كه به جهت محبّت به او به سگهاى سياه‌فام محبّت دارم . »\r\nو خود ما راجع به اين مطلب سروده‌ايم :\r\n","page_name":" 449 ","page_number":489},
  {"content":"\r\n\r\nهمچنين نادرست است .\r\n\r\n\r\n","description":"","footnote":"\r\n احِبُّ لِحبِّك الْحُبْشانَ طُرًّا * و أعْشِقُ لِاسْمك البَدْرَ المُنيرا \r\n« من به جهت محبّت با تو تمام سياهان حبشى را دوست ميدارم ، و به جهت همنام بودن با تو بَدْرِ درخشان را نيز دوست ميدارم ! » - تا آنكه ميگويد :\r\nو اگر من تو را بر ضدّ اين حالت با أهل بيت بنگرم آن أهل بيتى كه تو محتاج ايشان هستى و محتاج رسول خدا مىباشى كه خداوند تو را بوسيلهء او هدايت كرده است ، پس چگونه من به مودّت و محبّت تو به خودم وثوق داشته باشم آن مودّتى كه تو مدّعى آن هستى كه دربارهء من شديد المحبّة مىباشى و مراعات حقوق مرا به طور أكمل مىنمائى و از من جانبدارى ميكنى ؛ درحالىكه تو با اهل پيامبرت بدانگونه هستى و بدانها ضررها و مصائبى را وارد مىسازى ؟ ! و سوگند به خدا آن نمىباشد مگر از ضعف ايمانت ، و از مكرى كه خدا به تو نموده است ، و از استدراجت بطورى كه آن را درنيابى و نفهمى ! و صورت مكر خداوندى به تو اين مىباشد كه تو ميگوئى و بدان اعتقاد دارى كه تو از دين خدا و شريعت خدا دفاع ميكنى و دربارهء طلب حقّت ميگوئى : من طلب نمىكنم مگر آنچه را كه خداوند طلب آن را براى من مباح كرده است . امّا در صورت اين طلب مشروع ، مندرج مىباشد مذمّت و بغض و سخط و غضب و برتر داشتن و مقدّم داشتن خودت را بر اهل البيت بدون آنكه خودت مشعر به اين حقيقت بوده باشى ! و داروى شفا بخش براى اين مرض مهلك آنست كه : براى خودت در برابر آنان حقّى را نبينى ! و از حقّ خودت تنازل كنى تا آنكه در طلب آن حقّ ، آنچه براى تو برشمردم مندرج نگردد .\r\nو تو حاكم مسلمين نخواهى بود مگر زماني كه متعيّن گردد بر تو إقامهء حدّى و يا انصاف مظلومى و يا ردّ حقّى را به اهل آن ! بنابراين اگر به ناچار و لا محاله حاكم مىباشى ، پس بايد كوشش و سعى خويشتن را در آن مبذول دارى تا صاحب حقّ را به رفع يد از حقّش تنازل دهى در صورتى كه محكومٌ عليه از اهل بيت است ! و اگر با وجود اين ، محكومٌ له حاضر براى رفع يد از حقّش نشد در اين صورت ميتوانى حكم شرع را إجرا نمائى .\r\nاى ولىّ ! هر آينه اگر خداوند درجات اهل بيت را در آخرت براى تو مكشوف گرداند ، تمنّا ميكنى كه ايكاش من هم غلامى از بردگان آنان بودم . خداوند به ما راه رشد و صلاحمان را الهام فرمايد ! پس بنگر كه تا چه حدّ منزلهء سلمان از جميع صحابه أشرف مىباشد ! - تا اينكه ميگويد :\r\n« و از جملهء أسرار أقطاب آن مىباشد كه : خداوند به آنها علم مكر را آموخته است ، آن مكرى را كه خداوند دربارهء بندگانش در بغض و عداوت اهل بيت إعمال مىكند ، با وجود ادّعاى آن بندگان محبّت و مودّت خود را دربارهء رسول خدا صلّى الله عليه و آله و سلّم با\r\n","page_name":" 450 ","page_number":490},
  {"content":"\r\n\r\n\r\nتحريف محدّث نورى در نقل عبارت محيى الدّين از « محاضرات »\r\nسوّم و چهارم آنكه ميگويد : « رجبيّون جمعى از اهل رياضتند در ماه رجب كه اكثر كشفِ ايشان اينست كه رافضيان را به صورت خوك مىبينند . » از اين عبارت مشهود است كه : اوّلًا اكثر كشف آنها اينست ، يعنى زيادترين مكاشفاتى كه در ماه رجب دارند اينست ؛ و ثانياً كشف ايشان يعنى كشف آنها و آن جماعت اين است ؛ درحالىكه ما در عبارت منقوله از محيى الدّين ديديم كه او ميگويد : من فقط با يك نفر از آنها كه سبزى فروش بود برخورد كردم ، و او هم فقط به عنوان يكى از مشاهداتش گفت : من آنها را مىبينم . يعنى از ميان رجبيّون كه چهل نفرند ، فقط يك تن از ايشان ، آن هم تنها در يك كشف ديده است . و در عبارت محدّث نورى يك كشف ، به اكثر كشف ، و آن مرد واحد به جماعت ايشان تحريف شده است .\r\n\r\n\r\n","description":"","footnote":"\r\nفرض آنكه رسول خدا از امّت خود سوال مودّت دربارهء ذوى القرباى خود را نموده است و خود آن حضرت هم از جملهء أهل البيت مىباشد . و على هذا اكثريّت از مردم آنچه را كه رسول خدا به امر خدا دربارهء ذوى القربى و اهل بيت از آنها خواسته است بجاى نمىآورند ، و در اين امر عصيان خدا و رسول خدا را مىكنند . و از أقرباى رسول خدا به كسى محبّت ندارند مگر به آن كسانى كه از وى محبّت و احسان ديده باشند . بنابراين ، ايشان به أغراض و مقاصد خود محبّت دارند و به نفوس خود عشق مىورزند نه به ذوى القربى و أهل البيت . ( و اين از زمرهء مكرهائيست كه مردم بدان دچار مىباشند . ) »\r\nبارى ، عقيدهء ما آن مىباشد كه : منظور از اهل بيت ، خصوص چهارده معصوم عليهم السّلام بوده و آيه تطهير دربارهء ايشان نازل گرديده است ؛ و بنابراين ، اين تفصيلات وارده در كلام محيى الدّين مورد ندارد . امّا از آنجا كه وى أهل البيت را راجع به جميع اولاد و نسل حسنين و أمير المؤمنين عليهم السّلام تا روز قيامت ميداند ، ناچار چنين بحث مشروحى را نموده است . و اينك شما بنگريد : آيا سزاوار است به چنين كسى كه مدّعى است تا روز قيامت لازم است جميع افراد امّت حقوق سادات را تا اين درجه مراعات نمايند و از حقوق خود نسبت بديشان كلّا و طُرّاً درگذرند و افتخارشان آن باشد كه خود را غلام و مملوك سادات بدانند ، نسبت ناصبى بودن و عداوت با أهل البيت را داد ؟ !  سُبْحانَكَ هذا بُهْتانٌ عَظِيمٌ . \r\n","page_name":" 451 ","page_number":491},
  {"content":"\r\n\r\nپنجم آنكه : عبارت آن مرد رَجَبىّ در مكاشفه‌اش ، مشاهدهء روافض را به صورت كِلاب ( سگ ) است و محدّث نورى در نقل به صورت خوك آورده‌اند . و معلوم است كه خوك بدتر و زشت‌تر و قبيح‌تر است . زيرا سگ صفت درندگى دارد و خوك صفت بى غيرتى و بى ناموسى و شهوت‌پرستى . و ترجمهء كلاب را به خوك در جائى نيافته‌ايم . « 1 »\r\n\r\nمراد از روافض در مكاشفهء منقولهء از « مسامرات » خوارج هستند\r\nاينك نوبت رسيده است به اصل مكاشفهء آن مرد رَجَبىّ كه رافضيان را به صورت كلاب مىديده است . آن مكاشفه مكاشفهء صحيح است نه غلط . امّا مراد از روافِض ، خوارج مىباشند نه طائفهء اماميّه . و معلوم است كه خوارج داراى صفت سَبُعيّت و درندگى همچون سگ هستند ؛ و در مكاشفهء معنوى به صورت واقعى خودشان براى آن مرد ظهور پيدا نموده‌اند .\r\nدليل ما براى اينكه مراد از روافض در اين عبارت خوارج است سه چيز مىباشد :\r\nاوّل : در بسيارى از عبارات اهل عامّه ديده مىشود كه روافض را در خصوص خوارج به كار برده‌اند ، نه دربارهء شيعه . و اين حقيقت براى افرادى كه به كتب تاريخ و سِيَر آنها اطّلاع و ممارست داشته باشند مشهود است .\r\nدوّم آنكه : محيى الدّين اهل مغرب بوده است . ميلادش در إشْبيليه و أندلس يعنى اسپانيا بوده است . و در آنجا جمعى از خوارج بلكه كثيرى از آنها در الجزائر و مراكش بسر مىبردند بواسطهء مسافرت و اقامت و دعوت عَكْرَمَه كه\r\n\r\n\r\n","description":"","footnote":"\r\n( 1 ) در « فتوحات » ج 2 ، ص 8 آمده است كه : آن مرد رجبى ، روافض را به صورت خنزير مىديده است . و بين اين كلام و كلامى كه ما از « محاضرات » حكايت نموديم اختلاف است ، و محطّ اشكال ما بر حاجى نورى رحمة الله عليه عبارت منقولهء او از « محاضرات » است و وى عبارتى را از « فتوحات » نقل نكرده است . و در عبارت « فتوحات » كه تعبير به خنازير شده است اين إشكال وارد نمىباشد ، و امّا بنا بر نقل او از « مسامرات » با وجودى كه وى خرّيت فنّ حديث و نقل و تاريخ است هر پنج اشكال وارد است .\r\n","page_name":" 452 ","page_number":492},
  {"content":"\r\n\r\nغلام عبد الله بن عبّاس بود و بر او و بر عبد الله بن مسعود نسبت كذب به رسول خدا ميداد . و مردى دروغ باف و لاف زن بود ، و به تاريخ و حديث هم اطّلاع كافى داشت ، و به تفسير هم وارد بود ؛ امّا از دشمنان سرسخت أمير المؤمنين عليه السّلام بود ، و براى انحراف مردم از مقام ولايت و تبديل ولايت حقّه به شجرهء ملعونه دستى قوى داشت . وى بواسطهء تحريف روايات ، و تحريف در تفسير آيات ، جمعى كثير از اهل مغرب را به عقيدهء خوارج سوق داد بطورى كه خوارجى هم كه امروزه در آن نواحى مىباشند از آثار شوم و زشت تربيت عكْرَمَه باقى مانده‌اند . « 1 » و ليكن تشيّع در اوّل امر در آن نواحى قدم نگذارده است .\r\nو فتح أندلس هم توسّط بنى اميّه و بقاء آن هم توسّط آخرين دودمان آنها انجام گرفت ، و تا ساليان درازى أولاد مروان حمار در آنجا حكومت داشتند . اهالى مغرب زمين مالِكى مذهب مىباشند ، و شيخ محيى الدّين هم به صورت ظاهر مالكى بوده و در خاندان مالكى نشو و نما يافته است . بنابراين تعبير از خوارج با لفظ روافض در آن بلاد غير شيعه‌نشين قريب به واقع ، بلكه با اين قرائن متعيّن مىباشد .\r\nسوّم آنكه : از همهء كتابهاى محيى الدّين هم صرف نظر كنيم ، در همين كتاب « محاضرات » وى كه اين داستان را محدّث نورى از آنجا نقل كرده است ؛ بقدرى روايات و حكايات و شواهد تاريخى بسيار است كه با وجود آنها احتمال حمل روافض بر طائفهء شيعه محال مىنمايد .\r\nيعنى اگر كسى « مسامرات » را مطالعه كند و چون بدينجا رسد و معنى روافض را شيعه بپندارد ، يك مرتبه در جاى خود خشك مىشود كه يعنى چه ؟ ! آخر او فقط قبل از چند ورق ميگويد :\r\n\r\n\r\n","description":"","footnote":"\r\n( 1 ) در درس 40 تا 45 از جلد سوّم « امام‌شناسى » از دورهء علوم و معارف اسلام ، ص 210 تا ص 214 تاريخ و هويّت عكرمه بطور مختصر آمده است .\r\n","page_name":" 453 ","page_number":493},
  {"content":"\r\n\r\nوَ لا كَريمَ أكْرَمُ مِنْ ءَالِ مُحَمَّدٍ ؛ كُلُّهُمْ كَبيرٌ لَيْسَ فيهِمْ صَغيرٌ .\r\n« بزرگوار و صاحب مجدى بزرگوارتر و گرامىتر از آل محمّد نيست ؛ همهء ايشان بزرگند و در ميانشان كوچكى نيست . »\r\n\r\nمطالب واردهء در « محاضرات » دالّهء بر خلوص شيخ محيى الدّين\r\nو اين عبارت از خود محيى الدّين است كه در ضمن داستانى بدين گونه بيان نموده است :\r\nخَليفَةُ عَدلٍ ، قَضاءُ واجِبٍ حَقٍّ و فَصْلٍ :\r\nپيغمبرى پيش از رسول خدا صلّى الله عليه و آله و سلّم بود كه به وى خالد بن سَنان « 1 » مىگفتند . چون دختر او را رسول خدا ديدند و دانستند كه دختر اوست ، فرمودند : مَرْحَبًا بِابْنَةِ نَبِىٍّ أضَاعَهُ قَوْمُهُ . « مرحبا به دختر پيامبرى كه قومش حقّ آن پيغمبر را ضايع كردند . » و در اينجا پيامبر ما داستان آن پيمبر را بيان كردند .\r\nو رويّه و عادت رسول خدا اين بود كه ميفرمود : إذَا أَتَاكُمْ كَرِيمُ قَوْمٍ فَأَكْرِمُوهُ ! « 2 » « چون مرد بزرگوار و صاحب عزّتى از هر قوم و گروهى باشد به نزد\r\n\r\n\r\n","description":"","footnote":"\r\n( 1 ) خالد بن سنان عبسى را محيى الدّين از پيمبران ميداند و گفته است : او از اولاد حضرت إسمعيل است و دخترش ، پيامبر را ادراك نموده است . داستان او را محيى الدّين در « محاضرات » ( محاضرة الأبرار و مسامرة الاخيار ) ج 1 ، ص 77 آورده است .\r\n( 2 ) در « مستدرك حاكم » ج 4 ، ص 291 و 292 وارد است كه :\r\nجابر روايت مىكند كه : جُرَيْر بر رسول اكرم صلّى الله عليه و آله و سلّم وارد شد و عِندهُ أصحابُه . أصحاب او دريغ كردند از اينكه جاى خود را به او بدهند . رسول خدا رداى خود را گرفت و به سوى او انداخت تا بر روى آن بنشيند . جُرَيْر با گردن و صورت خود ردا را گرفت و بوسيد و بر روى ديده نهاد و گفت : أكْرَمَكَ اللهُ كَما أكْرَمْتَنى ! « خدايت بزرگوار بدارد همچنان كه مرا مكرّم داشتى ! » و سپس ردا را بر دوش رسول الله گذارد ، و رسول خدا صلّى الله عليه و آله و سلّم فرمود : مَنْ كانَ يُؤْمِنُ بِاللهِ وَ الْيَوْمِ الآخِرِ ، فَإذا أتاهُ كَريمُ قَوْمٍ فَلْيُكْرِمْهُ . « كسى كه به خدا و روز قيامت ايمان دارد ، چون شخص محترمى به سوى او آيد واجب است او را گرامى بدارد . » ( هَذا حديثٌ صحيحُ الإسناد و لَم يُخرِجاه بهذه السّياقة . )\r\n","page_name":" 454 ","page_number":494},
  {"content":"\r\n\r\nشما بيايد ، وى را گرامى بداريد و معزّز بشماريد ! »\r\nوَ لا كَريمَ أكْرَمُ مِنْ ءَالِ مُحَمَّدٍ ؛ كُلُّهُمْ كَبيرٌ لَيْسَ فيهِمْ صَغيرٌ\r\nبراى ما از حديث عمران روايت شده است كه : عيسى حديث كرد براى ما از ضُمَرَة كه او گفت :\r\nقالَ عُمَرُ بْنُ عَبْدِ الْعَزيزِ لِبَعْضِ وُلْدِ الْحُسَيْنِ بْنِ عَلىِّ بْنِ أبى طالِبٍ : لا تَقِفْ عَلَى بابى ساعَةً واحِدَةً إلّا ساعَةً تَعْلَمُ أنّى فيها جالِسٌ فَيُؤْذَنُ لَكَ عَلَىَّ وَقْتٌ تَأْتى . فَافْعَلْ ، فَإنّى أسْتَحِي مِنَ اللهِ أنْ تَقِفَ عَلَى بابى فَلا يُؤْذَنُ لَكَ !\r\n« عمر بن عبد العزيز به بعضى از اولاد حسين بن علىّ بن أبى طالب گفت : بر در خانهء من يك ساعت هم درنگ مكن مگر آن ساعتى را كه بدانى من در آن ساعت جلوس دارم ، تا اينكه براى ملاقات تو با من اذن گرفته شود كه در همان ساعت بيائى و ملاقات كنى . زيرا كه من از خدا حيا ميكنم تو درِ خانهء من توقّف كنى و اذن ملاقات به تو داده نشود ! » « 1 » »\r\nو سوال معاويه را از ضِرار در وصف علىّ عليه السّلام كه ضِرار به او ميگويد : مرا از بيان آن مَعْفُوّ بدار ! گفت : معفوّ نميدارم . در اين حال ضِرار ميگويد : أمّا إذْ لا بُدَّ ، إنَّهُ وَ اللهِ كانَ بَعيدَ الْمُدَى ، شَديدَ الْقُوَى - و يك صفحه از حالات آن حضرت را بيان مىكند و در آخر آن ميگويد : ءَاهِ مِنْ قِلَّةِ الزّادِ وَ بُعْدِ السَّفَرِ وَ وَحْشَةِ الطَّريقِ ! در اين حال اشكهاى معاويه فرو ريخت و نتوانست خوددارى كند ، و با آستينش خشك مىنمود ، و گريه گلوى آن جمعيّت حضّار را گرفت ؛ تا آخر داستان را ذكر مىكند . « 2 »\r\n\r\n\r\n","description":"","footnote":"\r\n( 1 ) « محاضرات » ج 1 ، ص 238\r\n( 2 ) « محاضرات » ج 2 ، ص 137 ؛ و كسانى كه اين داستان را از ضِرار نقل كرده‌اند و در كتب خود ثبت نموده‌اند بسيارند ، از جمله سيّد هاشم بحرانى در « غايةُ المرام » باب 131 ،\r\n","page_name":" 455 ","page_number":495},
  {"content":"\r\n\r\n\r\n\r\n","description":"","footnote":"\r\n- ص 673 از « نهج البلاغة » از ضِرار بن ضَمْرة الضِّبابىّ ، در حديث ششم ، و از ابن ابى الحديد فى « الشرح » از كتاب عبد الله بن إسمعيل فى « التّنزيل على نهج البلاغة » از ضرار و نيز در حديث هفتم ، از ابن أبى الحديد از ابن عبد البَرّ در كتاب « استيعاب » ؛ و نيز در باب 132 ، ص 674 از طريق خاصّه از ابن شهرآشوب در حديث دوّم نقل مىكند ؛ و أيضاً محمّد بن طلحهء شافعى در كتاب « مطالب السَّئول » ص 33 ؛ و زَرَنْدى در كتاب « نظم دُرَر السِّمطين » در قسم اوّل از سِمط اوّل آن كتاب ص 134 و 135 از أبو صالح ؛ و أبو نُعيم در « حِلْيةُ الاولياء » ج 1 ، ص 84 با اسناد خود از محمّد بن سائب كلبى از أبو صالح ؛ و شيخ سليمان قُندوزى حنفى در كتاب « ينابيع المودّة » باب 50 ، ص 144 و باب 56 ، ص 216 ؛ و شيخ صدوق در كتاب « أمالى » طبع سنگى ، ص 371 ؛ و مجلسى در « بحار الانوار » طبع حروفى حيدرى ، ج 41 ، ص 120 از « إرشاد القلوب » ديلمى ؛ و ابن حَجَر هَيتمى در كتاب « الصَّواعقُ المحرقة » فصل 3 از باب 9 ، ص 78 ؛ و ابن عبد البرّ در كتاب « استيعاب » در ذكر أمير المؤمنين عليه السّلام در رقم 1855 ، ج 3 ، ص 1107 و 1108 ؛ جميع اينها از ضرار روايت مىكنند . فقط محدّث قمّى در « سفينة البحار » طبع سنگى ، ج 2 ، ص 170 از كتاب « المحاسن و المساوى » إبراهيم بن محمّد بيهقى كه يكى از أعلام قرن سوّم است - و اين كتاب را در ايّام مقتدر عبّاسى نوشته است - از عدىّ بن حاتم طائى روايت كرده است بدين گونه كه :\r\nرُوىَ أنّ عَدىَّ بنَ حاتِمٍ دخلَ علَى معاويةَ بنِ أبى سُفيانَ . فَقال : يا عَدىُّ ! أينَ الطَّرَفات ؟ ! يعنى بَنيه طريفًا و طارِفًا و طَرْفَةً . قال : قُتِلوا يومَ صِفّين بينَ يدَىْ عَلىِّ بنِ أبى طالبٍ عليه السّلام . فقال : ما أنصَفَكَ ابنُ أبى طالبٍ إذْ قدَّم بَنيكَ و أخَّر بنيهِ ! قال : بَل ما نصَفتُ عليّاً إذ قُتِل و بَقيتُ .\r\n ( دور از حريم كوى تو شرمنده مانده‌ام * شرمنده مانده‌ام كه چرا زنده مانده‌ام ) \r\nقال : صِفْ لى عَليًّا . - از اينجا تا آخر روايت بعينه با همان عباراتى است كه ديگران از ضمرهء نقل نموده‌اند . و تمام اين خبر را همانطور كه محدّث قمّى حكايت نموده است بيهقى در كتاب « المحاسن و المساوى » ج 1 ، ص 72 و 73 از طبع مصر ، مطبعهء نهضت آورده است . و در پاورقى آن محقّق و معلّق آن : محمّد أبو الفضل إبراهيم گويد :\r\nاين خبر را در كتاب « الرّياضُ النّضرة » ج 2 ، ص 212 ؛ و مسعودى در « مُروج الذّهب » ج 2 ، ص 433 آورده است .\r\nو نيز در همين كتاب ص 70 و 71 همين مضمون را قدرى مختصرتر از ابن عبّاس كه بر معاويه داخل شد نقل كرده است .\r\nو حقير آن را مشروحاً در مواعظ روز بيست و ششم ماه مبارك رمضان سنهء 1390 هجريّهء قمريّه در مسجد قائم طهران ، در ضمن بحوث قرآنيّه در ص 348 و 349 از نسخهء\r\n","page_name":" 456 ","page_number":496},
  {"content":"\r\n\r\nو انتقاد از معاويه را به صورت گفتارى كه واردين بر او ميكردند بيان مىكند . مثل آنكه با سند خود روايت مىكند از أبو بكره كه بر او وارد شد و به او گفت :\r\n« اتَّقِ اللهَ يا مُعاويَةُ ! وَ اعْلَمْ أنَّكَ فى كُلِّ يَوْمٍ يَخْرُجُ عَنكَ وَ فى كُلِّ لَيْلَةٍ تَأْتى عَلَيْكَ ، لا تَزْدادُ مِنَ الدُّنْيا إلّا بُعْدًا وَ مِنَ الآخِرَةِ إلّا قُرْبًا . وَ إنَّ عَلَى أثَرِكَ طالِبًا لا تَفوتُهُ ، وَ قَدْ نَصَبَ لَكَ عَلَمًا لا تَجوزُهُ . فَما أسْرَعَ ما تَبْلُغُ ، وَ ما أوْشَكَ أنْ يَلْحَقَكَ الطّالِبُ ! وَ أنا وَ مَن نَحْنُ فيهِ وَ أنتَ زائِلٌ ؛ وَ الَّذى نَحْنُ إلَيْهِ صآئِرونَ باقٍ . إنْ خَيْراً فَخَيْرٌ وَ إنْ شَرًّا فَشَرٌّ ! « 1 » »\r\n« اى معاويه از خدا بپرهيز ! و بدانكه هر روزى كه از تو بگذرد و هر شبى كه بر تو وارد شود ، دوريت از دنيا بيشتر و نزديكىات به آخرت افزون‌تر ميگردد . و در پشت سر تو طالبى است كه ميخواهد تو را دريابد و تو از دست آن نمىتوانى فرار كنى ، و براى تو نشانه و علامتى گذارده است كه از آن نمىتوانى بگذرى . پس چقدر تو سريع خواهى رسيد ، و چقدر نزديك است كه آن جوينده تو را دريابد و به تو برسد ! و من و تو و آن افرادى كه با ما هستند همگى زائل و فانى مىباشيم ؛ و امّا آن كس كه ما به سوى وى خواهيم گرديد و منقلب خواهيم شد باقى است . نتيجهء كار خير ، خير است و نتيجهء كار شرّ ، شرّ است ! »\r\n\r\nدر « محاضرات » محيى الدّين از حضرت صادق عليه السّلام روايت دارد\r\nمحيى الدّين در « محاضرات » از حضرت صادق عليه السّلام نيز روايت دارد . او در تحت عنوان « مَنْ عَمِلَ عَلَى قَوْلِهِ صَلَّى اللهُ عَلَيْهِ ( وَ ءَالِهِ ) وَ سَلَّمَ : كُلُّ أَمْرٍ لَا يُبْدَأُ فِيهِ بِذِكْرِ اللهِ فَهُوَ أَجْذَمُ » ميگويد :\r\nما از حديث دينَورى روايت شده‌ايم كه گفت : محمّد بن موسى ، از\r\n\r\n\r\n","description":"","footnote":"\r\nخطّى ذكر نموده‌ام ولى تا به حال توفيق طبع آن در كتب مطبوعه همراه نبوده است ؛ اميد است از اين به بعد إن شاء الله تعالى در جاى مناسبى ذكر شود .\r\n( 1 ) « محاضرات » ج 2 ، ص 138\r\n","page_name":" 457 ","page_number":497},
  {"content":"\r\n\r\nپدرش خبر داد به ما كه گفت : سَمِعْتُ الاصْمَعىَّ يَقولُ : حميد طويل گفت : من هيچگاه با ثابِت بَنانىّ براى انجام حاجتى همراه نشدم مگر آنكه اوّلين كارى را كه بدان ابتدا مىنمود سُبْحَانَ اللهِ وَ الْحَمْدُ لِلَّهِ وَ لَا إلَهَ إلَّا اللهُ وَ اللهُ أَكْبَرُ بود ؛ و پس از آن حاجتش را به زبان مىآورد .\r\nو از حديث او همچنين از يزيد بن إسمعيل ، از قبيصة از سفيان ثورى روايت است كه :\r\nإنَّ جَعْفَرَ بْنَ مُحَمَّدٍ قَالَ لَهُ : إذَا جَاءَكَ مَا تُحِبُّ فَأَكْثِرْ مِنَ الْحَمْدُ لِلَّهِ ، وَ إذَا جَاءَكَ مَا تَكْرَهُ فَأَكْثِرْ مِنْ لَا حَوْلَ وَ لَا قُوَّةَ إلَّا بِاللهِ ، وَ إذَا اسْتَبْطَأْتَ الرِّزْقَ فَأَكْثِرْ مِنَ الاسْتِغْفَارِ !\r\nقَالَ سُفْيَانُ : فَانْتَفَعْتُ بِهَذِهِ الْمَوَاعِظِ .\r\n« جعفر بن محمّد به او گفت : زماني كه چيز پسنديده و محبوبى به تو رسيد الْحَمْدُ لِلَّهِ زياد بگو ، و زماني كه چيز ناپسند و مكروهى به تو رسيد زياد بگو : لَا حَوْلَ وَ لَا قُوَّةَ إلَّا بِاللهِ ، و زماني كه ديدى روزى تو دير ميرسد زياد استغفار بر زبان جارى كن !\r\nسفيان گفت : من اين مواعظ حضرت را كه به كار بستم از آن فائده و نتيجه بردم . »\r\nو امّا مُسْلم بن حَجّاج در صحيحش آورده است كه : رسول خدا صلّى الله عليه ( و آله ) و سلّم كَانَ يَقُولُ فِى السَّرَّاءِ : الْحَمْدُ لِلَّهِ الْمُنْعِمِ الْمُتَفَضِّلِ ؛ وَ كَانَ يَقُولُ فِى الضَّرَّاءِ : الْحَمْدُ لِلَّهِ عَلَى كُلِّ حَالٍ .\r\n« در وقت گشايش و مسرّت مىگفت : حمد از آنِ خداى نعمت بخشنده و فضل و رحمت دهنده است ؛ و در وقت گرفتارى و شدّت مىگفت : حمد از براى خداست در هر حال . » « 1 » »\r\n\r\n\r\n","description":"","footnote":"\r\n( 1 ) « محاضرات » ج 2 ، ص 280 و 281\r\n","page_name":" 458 ","page_number":498},
  {"content":"\r\n\r\nبالجمله ما بايد در گفتار و رفتار از تعصّب نابجا دور باشيم كه قرآن از آن تعبير به حميّت جاهليّة « 1 » فرموده است . و همانطور كه شيعه از تهمتها و بهتانهاى بيجاى عامّه خسته و منضجر است ، عامّه نيز از دعواى بى جا و نسبت ناروا خسته و ملول مىشوند .\r\nشيعه به هر مقدارى كه از تعصّب جاهلى خود را دور كند ، به همان قدر به مكتب أمير المؤمنين عليه السّلام نزديك شده است . زيرا آن مكتب ، مكتب حقّ است . از افراط و تفريط به دور است . و خداى ناكرده اگر ما براى اثبات حقّانيّت مكتبمان حاضر به تهمت و ناسزا به آنها شويم ، به همان اندازه سنّى شده‌ايم ؛ و اگر أحياناً آنها در نسبت به ما دست از بهتانشان بردارند و عين حقّ را بگويند و بنويسند ، به همان اندازه شيعه شده‌اند .\r\nاگر ما به خاطر صاحب ولايت بخواهيم دروغى را بگوئيم و به آنها ببنديم ، در اوّلين موقف عرصات قيامت ، خود صاحب ولايت از ما مؤاخذه مىكند تا چه رسد به آن شخص كه به وى نسبت كذب داده‌ايم .\r\nبارى ، سخن دربارهء هويّت و شخصيّت محيى الدّين طول كشيد ، ولى طولى ممدوح و پسنديده بود ؛ چرا كه اين مرد صاحب فضيلت در ميان ما مظلوم واقع شده است . و اين مطالب راهگشائى براى سروران و بزرگان نظاره كننده بالاخصّ طلّاب ذوى العزّة و الاحترام خواهد شد كه به عين كرم و رضا بنگرند و بر حقير فقير نيز خرده نگيرند كه :\r\n وَ عَيْنُ الرِّضا عَنْ كُلِّ عَيْبٍ كَليلَةٌ * وَ لَكِنَّ عَيْنَ السُّخْطِ تُبْدى الْمَساويا « 2 » \r\n\r\n\r\n","description":"","footnote":"\r\n( 1 ) صدر آيه 26 ، از سورهء 48 : الفتح :  إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ \r\n( 2 ) « . نگرش و ديدار كسى را از روى رضا و محبّت ، چشم را از رؤيت عيوب او\r\n","page_name":" 459 ","page_number":499},
  {"content":"\r\n\r\n\r\n» تفسير حضرت حدّاد عبارت محيى الدّين را : « وَ لِكُلِّ عَصْرٍ واحِدٌ يَسْمو بِهِ »\r\nدر همين سفر كه در محضر حضرت آقاى حاج سيّد هاشم حدّاد أعلَى اللهُ درجتَه بودم ، و سخن از محيى الدّين عربى زياد به ميان مىآمد - و به همين مناسبت هم حقير در اينجا كلام را قدرى دربارهء شخصيّت او گسترش دادم - روزى از روزها جناب مغفور مرحوم حاج غلامحسين سبزوارى كه از ارادتمندان ايشان و از زُوّار همدانى و أسبق تلامذهء مرحوم آية الله أنصارى بود ، از زيارت حرم مطهّر كه برگشت و نشست گفت : اينك كه از زيارت حضرت أبا الفضل عليه السّلام مراجعت ميكردم ، در شارع عبّاسيّه به خاطرم آمد بيتى را كه در راهرو ورودى قبر محيى الدّين به سرداب نوشته‌اند ؛ و اين بيت از خود اوست :\r\n وَ لِكُلِّ عَصْرٍ واحِدٌ يَسْمو بهِ * وَ أنا لِباقى الْعَصْرِ ذاكَ الْواحِدُ \r\n« در هر عصر و دوره‌اى يك نفر به وجود مىآيد كه آن عصر بواسطهء او عظمت مىيابد ؛ و من براى تمام أعصار و دوره‌هاى آينده آن يك نفر مىباشم . »\r\nو مىگفت : من خودم اين بيت را در آنجا قرائت كرده‌ام ، و عجيب ادّعاى عظيمى است كه محيى الدّين كرده است ؟ !\r\nحضرت آقا فرمودند : هيچ عجبى ندارد ؛ و اين گفتار او يك گفتار عادى و معمولى است . و اين اختصاص به محيى الدّين ندارد . هر كس به عرفان خدا برسد و فانى شود ، اين نغمهء اوست . زيرا در عالم فَناء محيى الدّين نيست ؛ خداست كه سخن ميگويد . و معلوم است كه : خدا اختصاص به زمانى دون زمانى ندارد . او هميشه بوده و هست و خواهد بود - انتهى كلام ايشان .\r\nو نظير اين مفاد ، مفاد بيت ابن فارض است كه آخرين بيت از تائيّهء كبراى اوست . امّا محيى الدّين خود را براى جميع أعصار بعدى يكّه تاز ميدان توحيد\r\n\r\n\r\n","description":"","footnote":"\r\n- خسته مىكند ؛ و ليكن نگرش و ديدار از روى سخط و غضب ، بديهاى او را ظاهر مىنمايد . »\r\n","page_name":" 460 ","page_number":500},
  {"content":"\r\n\r\nميداند و ابن فارض شاگردش براى جميع اعصار قبلى . وى ميگويد :\r\n وَ مِن فَضْلِ ما أسْأَرْتُ شُرْبُ مُعاصِرى * وَ مَنْ كانَ قَبْلى فَالْفَضائِلُ فَضْلَتى « 1 » \r\n« و از ته مانده و باقيماندهء آنچه را كه من نوشيدم ، نوشيدن معاصرين من است و نوشيدن كسانى كه پيش از من بوده‌اند ، بنابراين تمام فضائل عبارت است از بقيّه و زياد ماندهء نوشيدن من . »\r\n\r\nگفتار اهل توحيد در حال فناء ، گفتار خداوند است\r\nو أقول : بر اين اساس حمل مىشود كلام بسيارى كه جملاتى همچون « أنا الْحَقُّ » و يا « لَيْسَ فى جُبَّتى سِوَى اللهِ » گفته‌اند و يا آنچه را كه از أمير المؤمنين عليه السّلام در خطبهء بَيان و تُتُنْجيّه آمده است بر فرض صحّت خطبه و تماميّت إسناد و استنادش به آن حضرت .\r\nزيرا اگرچه تفوّه به اين كلام ، سخن حقّ است ، و ليكن از كُمَّلين اين‌گونه تعبيرات را كه به شَطَحيّات و طامات نام نهند ، ديده نشده است . بزرگترين عارف ، حضرت رسول أكرم صلّى الله عليه و آله و سلّم بوده است ، و اين‌گونه تعبير نفرموده است ؛ و گرنه بجاى   قُلْ هُوَ اللَّهُ أَحَدٌ   مىگفت : قُلْ أنَا اللهُ أحَدٌ . أمير المؤمنين عليه السّلام هم اوّلين شاگرد مكتب اوست ، آنگاه در خطبهء عمومى براى جميع مردم چنان و چنين بگويد ، صحيح نيست . و لذا به همين دليل ، سَنَد اين نحوه از روايات مردود است . آرى در مجالس خصوصى با بعضى از أحبّه و أعزّهء از أولاد و يا از أصحاب براى معرّفى ذات حقّ و وصول بندهء خدا به مقام فَناءِ فى الله اين‌گونه تعبيرات اشكال ندارد ؛ گرچه بايد\r\n\r\n\r\n","description":"","footnote":"\r\n( 1 ) « ديوان ابن فارض » طبع بيروت ، دار صادر ( سنهء 1382 ) ص 116 سطر 761 از تائيّهء كبرى كه معروف به نظم السّلوك است . در « أقرب الموارد » گويد : أسْأَرَ الشّاربُ فى الإنآء إسَارًا : أبقَى فيه بقيَّةً ، مثل سَأَرَ . و مِنه أسْأرَتِ الإبلُ فى الحَوض . و يقال : إذا شَرِبْتَ فَأسْئِرْ .\r\n","page_name":" 461 ","page_number":501},
  {"content":"\r\n\r\nاستنادش تمام و إسنادش به ثبوت برسد . و مجرّد امكان ، دليل بر وقوع نمىگردد . مطالبى كه در اين زمينه از بايزيد بَسطامى و منصور حلّاج آمده است ، دليل بر عدم كمال آنان است .\r\n\r\nجرم و گناه حسين بن منصور حلّاج ، كشف اسرار بود\r\nيكى از عالىترين ثمرهء استاد همين است كه شاگرد را خودسر و يَله نمىگذارد ؛ و محال است با تحقّق معانى عاليهء عرفانيّه در شاگرد ، اين نحوه از كلمات از او صادر شود . حسين منصور حلّاج استاد نداشت ؛ و همين موجب خطرات براى وى شد .\r\nنظير اين معنى را باباطاهر عريان ميگويد :\r\n به هر ألْفى ألِف قَدّى برآيُو * ألِف قَدُّم كه در ألْف آمَدُسْتُم \r\nو سعدى شيرازى نه از راه توحيد و عرفان ، بلكه از جهت ادّعاى علوّ أدبيّات و بلاغت خود ميگويد :\r\n هر كس به زمانِ خويشتن بود * من سعدى آخرالزَّمانم \r\nحضرت آقا حاج سيّد هاشم ، طريقهء حلّاج را ردّ ميكردند و ميفرمودند : در آنچه از او نقل شده مطالبى است كه دلالت بر نقصان او دارد . از صدر اسلام تا كنون كسى به جامعيّت مرحوم آقا ( قاضى ) نيامده است . و ابداً از ايشان و يا احدى از شاگردانشان اين‌گونه مطالب ديده نشد .\r\nمرحوم آقا روزى به من گفتند : سيّد هاشم ! سرّ را فاش مكن كه گرفتار مىشوى ! روزى ميرسد كه از اطراف و أكناف بيايند و عتبهء درت را ببوسند .\r\nميفرمودند : من در تمام مدّت عمر يك بار آن هم در حقيقت بواسطهء محذور و حيا سرّى را فاش كردم و تا به حال كه دهها سال است از آن ميگذرد گرفتار آنم .\r\nمنصور حلّاج اصل مطالبش همان مطالب سائر عرفاست و چيز دگرى ندارد ؛ امّا چون فاش كنندهء اسرار إلهى بود ، خلقى را به فتنه و فساد انداخت و سَرش را بالاى چوبهء دار برد .\r\n\r\n","description":"","footnote":"","page_name":" 462 ","page_number":502},
  {"content":"\r\n\r\nميفرمودند : عطّار مطالبى را از حلّاج نقل كرده است كه هر عارفى آن را ببيند و بشنود ، رويّه و روش وى را نمىستايد . از جمله دربارهء او ميگويد :\r\n« اغلب مشايخ كِبار در كار او إبا كردند و گفتند : او را در تصوّف قدمى نيست ، مگر عبد الله خَفيف و شِبْلىّ و أبو القاسم قُشَيْرىّ ، و جملهء متأخّران إلّا ما شاءَ الله كى او را قبول كردند . و أبو سعيد بن أبو الخير قدَّس الله روحَه العزيز ، و شيخ أبو القاسم گرگانى ، و شيخ أبو على فارْمَدى ، و امام يوسف همدانى رحمةُ الله علَيهم أجمَعين ، در كار او سَيرى داشته‌اند ؛ و بعضى در كار او متوقّف‌اند . « 1 » »\r\nو از جمله ميگويد : و شبلى گفته است كه : من و حلّاج يك چيزيم ؛ امّا مرا به ديوانگى نسبت كردند خلاص يافتم ، و حسين را عقل او هلاك كرد . « 2 »\r\nو از جمله گويد : « و پيوسته در رياضت و عبادت بود . و در بيان معرفت و توحيد و در زىِّ اهل صلاح و در شرع و سنّت بود كه اين سخن ازو پيدا شد . امّا بعضى مشايخ او را مهجور كردند ؛ نه از جهت مذهب و دين بود بل كه از آن بود كه ناخشنودى مشايخ از سرمستى او اين بار آورد . چنانكِ اوّل به تُسْتَر آمد به خدمت شيخ سَهْل بن عبد الله ، و دو سال در صحبت او بود . پس عزم بغداد كرد ، و اوّل سفر او در هجده سالگى بود ، پس به بصره شد و به عَمْرو بن عثمان پيوست و هجده ماه در صحبت او بود . پس يَعقوب أقْطَع دختر به دو داد . بعد از آن عمرو بن عثمان ازو برنجيد ، از آنجا به بغداد آمد پيش جُنَيْد . و جنيد او را به سكوت و خلوت فرمود . چند گاه در صحبت او صبر كرد ، پس قصد حجاز كرد و يك سال آنجا مجاور بود .\r\nباز به بغداد آمد با جمعى صوفيان به پيش جنيد آمد و از جنيد مسائل\r\n\r\n\r\n","description":"","footnote":"\r\n( 1 ) « تذكرة الاولياء » شيخ عطّار ، طبع مطبعهء بريل در ليدن ( سنهء 1322 ) ج 2 ، ص 135 و 136 ، در ذكر حسين منصور حلّاج\r\n( 2 ) « تذكرة الاولياء » شيخ عطّار ، طبع مطبعهء بريل در ليدن ( سنهء 1322 ) ج 2 ، ص 135 و 136 ، در ذكر حسين منصور حلّاج\r\n","page_name":" 463 ","page_number":503},
  {"content":"\r\n\r\nپرسيد ) جُنَيْد جواب نداد و گفت : زود باشد كه سر چوب پاره سرخ كنى !\r\nگفت : آن روز كه من سر چوب پاره سرخ كنم تو جامهء اهل صورت پوشى . چنانك آن روز كه أيمّه فتوى دادند كه او را ببايد كشت ، جنيد در جامهء تصوّف بود نمىنوشت ؛ و خليفه گفته بود كه : خطّ جنيد بايد .\r\nجنيد دستار و دُرّاعه در پوشيد و به مدرسه شد ، و جواب فتوى نوشت كِى : نَحْنُ نَحْكُمُ بِالظَّاهِر . يعنى بر ظاهر حال كشتنى است ، و فتوى بر ظاهر است ؛ أمّا باطن را خداى داند بس .\r\nپس حسين از جُنَيد چون جواب مسائل نيافت متغيّر شد و بى اجازت به تُسْتَر شد و يك سال آنجا ببود ، قبولى عظيم پيدا شد . و او هيچ سخن اهل زمانه را وزنى ننهادى تا او را حسد كردند . و عَمرو بن عثمان در باب او نامه‌ها نوشت به خوزستان و احوال او در چشم اهل آن ديار قبيح گردانيد . « 1 » »\r\nو از جمله گويد : و دو سال در حرم مجاور شد . چون باز آمد احوالش متغيّر شد ، و آن حال به رنگى ديگر مبدّل گشت كه خَلق را به معنى ميخواند كه كس بر آن وقوف نمىيافت . تا چنين نقل كنند كه او را از پنجاه شهر بيرون كردند . » « 2 »\r\nو از جمله گويد : « نقل است كه چون حسين منصور حلّاج در غلبهء حالت از عمرو بن عثمان مكّى تبرّى كرد ، پيش جنيد آمد .\r\nجنيد گفت : به چه آمده‌اى ؟ ! چنان نبايد كه با سهل تُسْتَرى و عمرو بن عثمان مكّى كردى !\r\nحسين گفت : صَحْو و سُكر دو صفت‌اند بنده را ؛ و پيوسته بنده را از\r\n\r\n\r\n","description":"","footnote":"\r\n( 1 ) « تذكرة الاولياء » ج 2 ، ص 136 و 137 ، در ذكر حسين منصور حلّاج\r\n( 2 ) « تذكرة الاولياء » ج 2 ، ص 136 و 137 ، در ذكر حسين منصور حلّاج\r\n","page_name":" 464 ","page_number":504},
  {"content":"\r\n\r\nخداوند خود به أوصاف وى فانى نشود .\r\nجُنَيْد گفت : اى ابن منصور خطا كردى در صحو و سكر . از آن خلاف نيست كه صحو عبارت است از صحّت حال با حقّ . و اين در تحت صفت و اكتساب خلق نيايد . و من اى پسر منصور ! در كلام تو فضولى بسيار مىبينم و عبارات بى معنى . « 1 »\r\nميفرمودند : جُنَيد از استادان عرفان است ؛ و وقتى حسين را تخطئه نموده است ، معلوم شود در كار حسين منصور حلّاج خللى بوده است .\r\n\r\nجُنَيد بغدادىّ مىگويد : شيخ ما در اصول و فروع و بلا كشيدن علىّ مرتضى است\r\nجُنَيد ميگويد : « شيخ ما در اصول و فروع و بلا كشيدن علىّ مُرتضَى است رضىَ اللهُ عَنه ، كى مرتضى به پرداختن حربها ازو چيزها حكايت كردندى كه هيچكس طاقت شنيدن آن ندارد كه خداوند تعالى او را چندان علم و حكمت كرامت فرموده بود .\r\nو گفت : اگر مرتضى اين يك سخن به كرامت نگفتى ، اصحاب طريقت چه كردندى ؟\r\nو آن سخن آنست كه : از مرتضى سوال كردند كى خداى را به چه شناختى ؟ !\r\nگفت : بدانك شناسا گردانيد مرا به خود كه او خداوندى است كه شبه او نتواند بود هيچ صورتى ، و او را در نتوان يافت به هيچ وجهى ، و او را قياس نتوان كرد به هيچ خَلقى ؛ كه او نزديكى است در دورى خويش ، و دورى است در نزديكى خويش . بالاى همهء چيزهاست ، و نتوان گفت كه تحت او چيزى است . و او نيست چون چيزى ، و نيست از چيزى ، و نيست در چيزى ، و نيست به چيزى ؛ سبحان آن خدائى كه او چنين است ، و چنين نيست هيچ چيز\r\n\r\n\r\n","description":"","footnote":"\r\n( 1 ) « تذكرة الاولياء » ج 2 ، ص 12 و ص 9 ، در ذكر جنيد بغدادى\r\n","page_name":" 465 ","page_number":505},
  {"content":"\r\n\r\nغير او .\r\nو اگر كسى شرح اين سخن دهد مجلّدى برآيد . فَهِمَ مَنْ فَهِمَ . « 1 » »\r\nبارى ، گويا همه اتّفاق دارند كه : جُرم حسين منصور حلّاج كشف اسرار إلهى بود ، و اين جرمى است عظيم ؛ چنان كه حافظ فرمايد :\r\n گفت : آن يار كزو گشت سرِ دار بلند * جرمش آن بود كه اسرار هويدا ميكرد « 2 » \r\nملّا صالح موسوىّ خلخالىّ در مقدّمهء كتاب « شرح مناقب محيى الدّين عربى » شَطَحيّات را بدين گونه تفسير نموده است : « كلمهء شَطَح را هر يك از محقّقين طريقت شرح و تفسيرى نموده‌اند .\r\nمحقّق جُرْجانى گويد : الشَّطْحُ « 3 » عِبارَةٌ عَنْ كَلِمَةٍ عَلَيْها رآئِحَةُ رُعونَةٍ « 4 »\r\n\r\n\r\n","description":"","footnote":"\r\n( 1 ) « تذكرة الاولياء » ج 2 ، ص 12 و ص 9 ، در ذكر جنيد بغدادى\r\n( 2 ) « ديوان حافظ » طبع پژمان ، ص 51 و 52 ، غزل شمارهء 111 ؛ و تمام غزل اين است :\r\n سالها دل طلب جام جم از ما ميكرد * و آنچه خود داشت ز بيگانه تمنّا ميكرد\r\nگوهرى را كه به برداشت صدف در همه عمر * طلب از گمشدگان لب دريا ميكرد\r\nمشكل خويش بر پير مغان بردم دوش * كو به تأييد نظر حلّ معمّا ميكرد\r\nديدمش خرّم و خندان قدح باده به دست * و اندر آن آينه صد گونه تماشا ميكرد\r\nگفت : آن يار كزو گشت سرِ دار بلند * جرمش آن بود كه اسرار هويدا ميكرد\r\nآنكه چون غنچه لبش راز حقيقت بنهفت * ورق دفتر از آن نسخه مُحشّا ميكرد\r\nگفتم اين جام جهان‌بين به تو كى داد حكيم * گفت آن روز كه اين گنبد مينا ميكرد\r\nآن‌همه شعبدهء عقل كه ميكرد آنجا * سامرى پيش عصا و يد بيضا ميكرد\r\nفيض روح القُدس ار باز مدد فرمايد * ديگران هم بكنند آنچه مسيحا ميكرد\r\nبيدلى در همه احوال خدا با او بود * و او نميديدش و از درد خدايا ميكرد\r\nگفتمش سلسلهء زلف بتان از پى چيست * گفت حافظ گِله‌اى از دل شيدا ميكرد \r\n( 3 ) شَطَحَ شَطْحًا فى السَّير أو فى القَول : تباعَد و استرسَل ( مقلوبُ شَحَطَ ) . ( لاروس )\r\n( 4 ) رَعَنُ رَعْنًا و رَعِنَ رَعَنًا و رَعُنُ رُعونَةً : حَمِق ، استَرخَى ، كان أهْوجَ فى كَلامهِ ؛ فهو أرْعَن . ( المنجد )\r\n","page_name":" 466 ","page_number":506},
  {"content":"\r\n\r\nوَ دَعْوًى ، وَ هُوَ مِنْ زَلّاتِ الْمُحَقِّقينَ ؛ فَإنَّهُ دَعْوًى بِحَقٍّ يُفْصِحُ بِها الْعارِفُ مِنْ غَيْرِ إذْنٍ إلَهىٍّ ، بِطَريقٍ يُشْعِرُ بِالنَّباهَةِ . « 1 »\r\n« شَطْح عبارت است از گفتارى كه در آن بوى سبك مغزى و شتابزدگى و لغزش در سخن و ادّعاى نابجا موجود است ، و آن از جمله لغزشهاى محقّقين است ؛ چرا كه ادّعا بحقّى است كه عارف بدون إذن إلهى كه از طريق مشعر به ارزش و شرف و كرامت و توجّه باشد ، پرده برميدارد . »\r\n\r\n« شَطَحيّات » كلماتى است از سالك مجذوب كه فيها رآئِحَةُ رُعونَةٍ وَ دَعْوًى\r\nو شيخ محيى الدّين خود گويد : الشَّطْحُ عِبارَةٌ عَنْ كَلِمَةٍ عَلَيْها رآئِحَةُ رُعونَةٍ وَ دَعْوًى ؛ وَ هىَ نادِرَةٌ أنْ توجَدَ مِنَ الْمُحَقِّقينَ\r\n« شطح عبارت است از كلمه‌اى كه بر آن بوى سبكى و شتاب و ادّعاى بى جا موجود است ؛ و كم اتّفاق مىافتد كه از محقّقين پيدا شود . »\r\nو در اصطلاح متأخّرين اين جماعت ، شَطَحيّات كلماتى را گويند كه از سالك مجذوب در حين استغراق مستى و سُكْرِ وَجْد و غلبهء شوق صادر مىشود كه ديگران طاقت شنيدن آن نكنند ؛ و او خود نيز اگر از حالت مَحْو به هوشيارى صَحْو آيد از آن‌گونه گفتار ناهنجار اظهار كراهت و انكار نمايد . چنانچه شمّه‌اى از تمثيل اين داستان را جلال الدّين محمّد رومىّ در كتاب « مثنوى » در شرح حالت طَيْفور بن عيسى بن آدم معروف به أبى يزيد بَسْطامىّ كه از فرائد عصر خود بوده به رشتهء نظم درآورده و در تبدّل حالات او گويد :\r\n با مريدان آن فقير مُحتَشَم * بايزيد آمد كه يزدان نك منم\r\nچون گذشت آن حال گفتندش صباح * تو چنين گفتى و اين نبود صلاح \r\n\r\n\r\n","description":"","footnote":"\r\n- هَوِجَ يَهْوَجُ هَوَجاً : كان طويلًا فى حُمقٍ و طَيْشٍ و تَسرُّعٍ ؛ فهو أهْوَج . ( المنجد ) و در لغت فارسى به معنى سبك سرى و بى مخى و تهى مغزى است .\r\n( 1 ) نَبِهَ نُبْهاً من نَومِه : استَيقَظ . نَبَهُ و نَبِهَ و نَبُهَ نَباهَةً : شَرُف ، اشتَهر ، و كان ذا نَباهةٍ و هى ضِدُّ الخُمولِ ؛ فهو نابِهٌ و نَبَهٌ و نَبِهٌ و نَبيهٌ .\r\n","page_name":" 467 ","page_number":507},
  {"content":"\r\n\r\nو او خود نيز از اين‌گونه كردار ندامت و استغفار نموده گفت :\r\n حقّ منزّه از تن و من با تنم * چون چنين گويم ببايد كشتنم \r\nتا آنكه مجدّداً تبدّل حالات ثانويّه از برايش دست داده ، ثانياً گفت :\r\n مَست گشت او باز از آن سَغْراق زفت * آن وصيّتهاش از خاطر برفت\r\nعشق آمد عقل او آواره شد * صبح آمد شمع او بيچاره شد\r\nچون هماى بيخودى پرواز كرد * آن سخن را بايزيد آغاز كرد\r\nعقل را سيل تحيّر در ربود * زان قوىتر گفت كَاوّل گفته بود \r\nو ميگويند : چون صدور اين‌گونه كلمات از روى عقيدهء راسخه نيست و منشأ آن تبدّل حالاتى است كه از اختيار سالك خارج است ، بدين واسطه موجب قَدْح و طَعن نمىشود . زيرا كه اين‌گونه واردات از عوارض حالاتى است كه از قيد اراده و حكم اختيار خارج است . بلى ، در صورتى كه اين حالت استمرارى حاصل نمايد كه كاشف از عقيدهء راسخه باشد ، موجب كفر و مستحقّ قتل خواهد بود . نَعوذُ بِاللهِ مِنْ شُرورِ أنْفُسِنا وَ نَسْتَجيرُ إلَيْهِ .\r\nبالجمله ، اگرچه در ميان كلمات محيى الدّين اين‌گونه شَطَحيّات موجود نيست ، ولى كلمات ديگرى كه با ظواهر شريعت مخالف است بسيار است ، و تمامى آن كلمات را هم شطحيّات گفته‌اند ؛ چنانچه قاضى شمس الدّين ابن خَلَّكان در خاتمهء ترجمهء او گويد : وَ لَوْ لا شَطَحيّاتٌ فى كَلامِهِ لَكانَ كُلُّهُ إجْماعٌ . و تفصيل اين شطحيّات و شرح اين كلمات را قاضى تُسْتَر بطور اختصار نقل نموده و هر يك از آنها را بر سبيل اجمال و مناسب مقام توجيه وجيهى كرده است . « 1 »\r\n\r\n\r\n","description":"","footnote":"\r\n( 1 ) « شرح مناقب محيى الدّين » طبع سنگى ، ص 48 تا ص 52\r\n","page_name":" 468 ","page_number":508},
  {"content":"\r\n\r\n\r\nبخش هفتمين : سفر پنجم حقير به أعتاب عاليات در سنهء 1389 هجريّهء قمريّه\r\n\r\n","description":"","footnote":"","page_name":" 469 ","page_number":509},
  {"content":"\r\n . \r\n","description":"","footnote":"","page_name":" 470 ","page_number":510},
  {"content":"\r\n\r\nسفر پنجم حقير به أعتاب عاليات در سنهء 1389 هجريّهء قمريّه\r\nخداوند نصيب فرمود براى زيارت دههء عاشورا تا اربعين و تا زيارت أمير المؤمنين عليه السّلام در هفدهم ربيع الاوّل مشرّف بودم و مجموع اين سفر هشتاد روز به طول انجاميد .\r\n\r\nبعضى از مكاتيب حاج سيّد هاشم حدّاد به خطّ خود براى حقير\r\nبنده براى ايشان نامه بسيار ميفرستادم ، مع‌ذلك هميشه ميفرمودند : نامه بفرست و نامه‌ات را قطع مكن گرچه من حال و خلق جواب ندارم و منتظر جواب هم نباش . جوابهائى كه بعضاً ايشان ميدادند غالباً به إملاء ايشان و خطّ بعضى از رفقا بود ، و خيلى به ندرت خودشان پاسخ مينوشتند و يا نامه‌اى مستقلّ ميفرستادند . و شايد در مدّت 28 سال ارادت حقير تا رحلتشان مجموع نامه‌هائى را كه براى بنده فرستاده‌اند ، از بيست عدد تجاوز نكند . مع‌ذلك همهء آنها محفوظ و جميع جوابها و نامه‌هائى را كه به خطّ رفقاست محفوظ مىباشد . نامه‌هاى ايشان هم بسيار مختصر است . اينك چند نامه را كه قبل از اين سفر مرحمت فرمودند در اينجا نقل مىكنيم 1 - :\r\nبِسمِهِ تَعالَى\r\nإلَى جَنابِ سَيِّدى الْمُحْتَرَم السّيّد مُحَمّد حسين الْعالِمِ الرَّبّانىّ ، أسْألُ اللهَ أنْ يَزيدَ فى دَرَجاتِكَ . السَّلامُ عَلَيكَ وَ عَلَى أهْلِ بَيْتِكَ جَميعًا وَ رَحْمَةُ اللهِ وَ بَرَكاتُهُ ، ثُمَّ عَلَى جَميعِ الرُّفَقاءِ فَرداً فَرداً .\r\n من به هر جمعيّتى نالان شدم * جفت بد حالان و خوش حالان شدم \r\n\r\n","description":"","footnote":"","page_name":" 471 ","page_number":511},
  {"content":"\r\n\r\n هر كسى از ظنّ خود شد يار من * وز درون من نجست أسرار من \r\nإنّا لِلَّهِ وَ إنّا إلَيْهِ رَاجِعُونَ . لَا حَوْلَ وَ لَا قُوَّةَ إلَّا بِاللهِ . ما شاءَ اللهُ كانَ وَ ما لَمْ يَشَأْ لَمْ يَكُنْ . الْعِزَّةُ لِلَّهِ جَميعًا . قُلِ اللهَ ثُمَّ ذَرْهُمْ . فَاسْتَقِمْ كَما امِرْتَ .\r\nأخيكَ المُخْلِص ، سيّد هاشم\r\n2 - بِسمِهِ تَعالَى\r\nإلَى جَنابِ أخى و روحى و مَولاىَ ، السّيّد مُحَمّد حسين سلامُ اللهِ علَيك !\r\n خَيالُكَ فى عَيْنى وَ اسْمُكَ فى فَمى * وَ ذِكْرُكَ فى قَلْبى فَأيْنَ تَغيبُ \r\nنوشته بوديد كه : دستور . گفت : اى دستور ! دستور خواهى . اى قيامت ! تا قيامت راه چند ؟ از پيغمبر مىپرسيدند : تا قيامت ؟ هر جا كه باشى و در هر حال كه باشى جَهد كن تا محبّ باشى و عاشق باشى ؛ و چون ملكه شود هميشه محبّ باشى در هر زمان . وَ سَلامٌ عَلَى جَميعِ الرُّفَقاءِ فَرداً فَرداً بَعْدُ ، وَ نَحنُ همى نَدعو لَكُم تَحتَ القُبَّة . يك قدرى قرض پيدا شده از براى بنده ؛ خداوند تبارك و تعالى فعّال است .\r\nأخيكَ سيّد هاشم\r\nعالى عَدَدَ الْحَسَناتِ . يَمْحو ما يَشآءُ مِن شَواهِدِ العُبوديَّةِ ، وَ يُثْبِتُ مِن شَواهِدِ الرُّبوبيَّة .\r\n3 - در نامه‌اى كه صدرش با خطّ ديگرى است ، در ذيلش مرقوم داشته‌اند :\r\nوَ قَضَى رَبُّكَ ألَّا تَعْبُدُوا إلَّا إيَّاهُ\r\nالْمَعْبودُ اسْمٌ مِن أسْمائِهِ . حَقيقَةُ الْعُبوديَّةِ كَوْنُ الْعَبْدِ بِتَمامِ لَواحِقِهِ مِلْكاً خالِصاً لِلَّهِ تَعالَى ؛ بِاعْتِبارِ أنَّ جَميعَ المَوْجوداتِ مَمْلوكاتُهُ\r\n\r\n","description":"","footnote":"","page_name":" 472 ","page_number":512},
  {"content":"\r\n\r\nبِالاسْتِحقاقِ لا بِالإنفاق .\r\nفَحَقيقةُ العِبادةِ انْتِباهُ النَّفْسِ وَ تَذَكُّرُها لِهذَا الْعَمَلِ . وَ المَعْنَى أنَّ الإنْسانَ لا يَمْلِكُ حالًا ، وَ لا مالًا ، وَ لا مَوْتًا ، وَ لا حَيَوتًا ، وَ لا ، وَ لا ، وَ لا ؛ وَ السّلامُ عَلَيكُم .\r\nأخيكَ المُخْلِص ، سَيّد هاشم\r\n4 - در نامه‌اى كه أيضاً صدرش به خطّ ديگرى است ، در ذيلش مرقوم داشته‌اند :\r\nغم مخور جانم كه غمخوارت منم\r\n وَ تَحَقَّقْتُكَ فى سِرّى فَناجاكَ لِسانى * فَاجْتَمَعْنا لِمعانى و افْتَرَقْنا لِمَعانى\r\nإنْ يَكُنْ غَيَّبَكَ التَّعْظيمُ عَنْ لَحْظِ عيانى * فَلَقَدْ صَيَّرَكَ الْوَجْدُ مِنَ الاحْشاءِ دانى \r\nسيّد هاشم حدّاد\r\n5 - بِسمِهِ تَعالَى\r\nالسّلامُ عَلَيكَ يا سَيّدى وَ سَنَدى السّيّد مُحَمّد حُسَين و رَحمَةُ اللهِ و بَرَكاتُه .\r\nمى در بر و گل در كف و معشوقه به كام است - إلى آخِره .\r\nبيا كه كرده‌ام از غير ، آينه پاك - إلى آخِره .\r\nإذا تَجَلَّى لَهُمُ الْحَقُّ تَلاشَوْا ؛ وَ إذا سَتَرَ عَلَيْهِمْ رُدّوا إلَى الْحَضْرِ فَعاشَوْا .\r\nالآن يكقدرى به خود آمديم . فرصت نيست . و گر نسيت . تَوَكَّلْتُ عَلَى اللهِ ،  وَ أُفَوِّضُ أَمْرِي إِلَى اللَّهِ  .  إِيَّاكَ نَعْبُدُ وَ إِيَّاكَ نَسْتَعِينُ  . امر به شريعت و امر به حقيقت .\r\n\r\n","description":"","footnote":"","page_name":" 473 ","page_number":513},
  {"content":"\r\n\r\nالشَّريعَةُ مِنْ غَيْرِ حَقيقَةٍ فَغَيْرُ مَقْبولٍ ؛ وَ الْحَقيقَةُ مِنْ غَيْرِ شَريعَةٍ فَغَيْرُ مَحْصولٍ .\r\n يعنى اى مطربه شده با خاص و عام * مرده شو چون من كه تا يا بى امان « 1 » \r\n6 - بسم الله الرّحمن الرّحيم\r\n اى غائب از نظر به خدا مىسپارمت * جانم بسوختىّ و به دل دوست دارمت\r\nتا دامن كفن نكشم زير خاك پاك * باور مدار كه دست ز دامن بدارمت\r\nأخَذْتُمْ فُوادى وَ هوَ بَعْضى فَما الَّذى * يَضُرُّكُمُ لَوْ كَانَ عِنْدَكُمُ الْكُلُّ \r\nخداوند متعال آن وجود مبارك را از جميع بليّات و به عين عنايت ملحوظ بدارد . رقيمهء شريفه رسيد ، از سلامتى جناب‌عالى با اطّلاع و خوشوقت گشتيم . گرچه جواب دير مىشود امّا شما به نامه ما را خشنود بفرمائيد ، چنانچه شب و روز در ياد شما هستيم .\r\nاهل منزل همگى سلام ميرسانند . رفقا يك يك عرض سلام دارند ، و از شما منفكّ نيستيم . اميد است جناب‌عالى نيز ما را فراموش نفرمائيد در مواقع دعا . سلام به رفقا برسانيد . مصدّع اوقات شريف نشود .\r\nسيّد هاشم حدّاد\r\n7 - بسم الله الرّحمن الرّحيم\r\nالتَّوحيدُ هُوَ الحَقُّ ؛ و إلَيهِ المَلْجَأُ لِاهلِهِ ؛ و بِهِ النَّجاةُ . هُوَ السِّرُّ\r\n\r\n\r\n","description":"","footnote":"\r\n( 1 ) در « مثنوى » طبع آقا ميرزا محمود ، ص 48 اين‌طور آورده است :\r\n يعنى اى مطرب شده با عام و خاص * مرده شو چون من كه تا يا بى خلاص ( م ) \r\n","page_name":" 474 ","page_number":514},
  {"content":"\r\n\r\nالخَفىُّ ؛ بِهِ ظَهَرَتِ الاشْياءُ . و هُوَ الشَّمْسُ المُشْرِقَةُ ؛ و مِنهُ يَنابيعُ الانوارِ . و هُوَ قُطْبُ الْعارِفينَ . و هُوَ الدَّليلُ ، و مُبْرِىُ الاسْقامِ ، و شِفاءُ كُلِّ عَليلٍ . هُوَ الظّاهِرُ ؛ فَما سِواهُ حِجابُهُ .\r\nفَمَن كانَ ذا بَصَرٍ جاوَزَ أبْوابَهُ ، كَشَفَ لَهُ عَن مُلْكِهِ . فَعايَنَ سُلْطانَهُ ، و غَيَّبَهُ بِهِ عَنهُ ؛ فَعَظَّمَ شَأْنَهُ .\r\nفَبَيْنَ الْعارِفِ و بَيْنَ رَبِّهِ سِرٌّ وِقْرٌ فى صَدْرِهِ ، وَ حُكْمٌ يَمُدُّهُ بِمَيامِنِ غَيْبِهِ ؛ فَهىَ غَذاوُهُ و شَرابُهُ ؛ مُظْهِرٌ لَهُ حَقيقَةَ التَّوحيدِ وَ لُبابَهُ ؛ وَ امْتازَ بِها عَن سائِرِ الخَلْقِ ؛ فَواصَلَتْهُ و أجْلَسَتْهُ فى حَضْرَةِ الْحَقِّ ، وَ اخْتَصَّهُ بِالْعُلومِ الازَليَّةِ الْعَجيبَةِ .\r\nفَحَقيقَتُهُ مِنَ الْحَقِّ ذاتيَّةٌ قَريبَةٌ ، بِلا حَرَكَةٍ مِن مَعْنًى إلَى مَعْنًى ، وَ لَا انْتِقالٍ ، وَ لا ماضٍ وَ لا مُسْتَقبَلٍ وَ لا حالٍ . و هُوَ بِسِرِّ الْعارِفِ مَكْشوفٌ ؛ أمَدَّهُ بِهِ مِن خَفىِّ سِرِّهِ ؛ فَسَتْرُهُ مِن سِرِّهِ مَعْروفٌ .\r\nو جُمْلَةُ الْمَحْسوساتِ عَدَمٌ وَ هَباءٌ ؛ فَحَقِّقْ بِبَصيرَتِكَ ، تَنْظُرْ عَجَبًا ! تَجِدِ الْقآئِمَ بِهِ فى كُلِّ الْخَطَراتِ وَ اللحَظاتِ مُشاهِداً ؛ إذْ هىَ أغْطيَةٌ يَسْتُرُ بِها ؛ إذْ هُوَ الْوُجودُ ، وَ الْوُجودُ واحِدٌ .\r\nفَالْمَعْرِفَةُ فى حَقِّ كُلِّ مَصْنوعٍ وَضْعُهُ . فَكُلُّ مُفْتَرِقٍ هُوَ أصْلُهُ و جَمْعُهُ . بِذلِكَ شَهِدَتِ الظَّواهِرُ عَلَى غَيْبِها .\r\nفَهُوَ الْمُبْدِىُ لِكُلِّ شَىْءٍ وَ الْمُعيدُ ، وَ الْفَعّالُ فى مُلْكِهِ ؛ يَفْعَلُ ما يَشآءُ ؛ وَ الفَعّالُ لِما يَشآءُ . عَرَفَها الْعارِفونَ .\r\n« فقط توحيد است كه حقّ است . و به سوى اوست پناه براى اهلش . و به واسطهء اوست نجات . اوست سرّ پنهان . و به اوست كه أسرار ظاهر گرديده است . و اوست خورشيد نور افشان . و از اوست چشمه‌هاى انوار . و اوست قطب عارفان . و اوست رهنما و دليل ، و صحّت بخشندهء مرضها ، و شفا بخش\r\n\r\n","description":"","footnote":"","page_name":" 475 ","page_number":515},
  {"content":"\r\n\r\nهر بيمار . اوست ظاهر ؛ بنابراين ما سواى او هر چه هستند از موجودات و مخلوقات ، حجاب و پردهء او مىباشند كه او را در زير إنّيَّت خود پنهان ميدارند .\r\nپس كسى كه داراى چشم بصيرت باشد و از درها و ابواب حجاب او عبور كند ، او قدرت و سلطنتش را به وى مىنماياند ؛ و سلطان و عظمتش را بالعيان مشاهده مىنمايد ؛ و او را از هستى و إنّيّت وجودى و تعلّقى پستش بواسطهء إنّيّت وجودى خود غائب و مستور مىنمايد ، بطورى كه مشاهدهء إنّيّت مجازى خود نكند ، و در إنّيّت حقيقى او متجلّى باشد . بنابراين شأن و مقامش را عظيم ميگرداند .\r\nبنابراين در ميان عارف و پروردگارش سرّى است سخت و سنگين در سينهء او ، و حُكمى است كه او را به بركتها و ارزشهاى غيبى پروردگارش مىكشاند و مىرساند . و آن بركتها و ارزشهاى غيبى هستند كه غذاى او و شراب او مىباشند . پروردگار براى مرد عارف ، حقيقت توحيد و جوهرهء آن را ظهور ميدهد . و عارف بواسطهء آن حقيقت از سائر مخلوقات امتياز پيدا مىنمايد . آن حقيقت با او مواصله و سر و كار پيدا مىكند ، و او را در حضرت حقّ مىنشاند ، و به علوم ازليّهء إلهيّهء عجيبه اختصاص ميدهد .\r\nپس نسبت حقيقت عارف با حقّ تعالى ذاتى است ؛ نزديك است ؛ بدون حركتى از معنيى به معنيى ، و نه انتقالى ، و نه گذشته‌اى و نه آينده‌اى و نه حالى . و آن حقّ در سرّ عارف مكشوف است . حقّ او را از سرّ پنهان خود امداد مىكند ؛ و لهذا پوشش و حجاب عارف از سرّ حقّ شناخته گرديده است .\r\nو تمامى محسوسات پوچ و باطل است . علَى هذا چشم بصيرتت را خوب باز كن تا امر شگفتى را ببينى ! مىيابى تمام نظاره كنندگان را در تمام چشم بر هم زدنها و در تمام خطوراتى كه بر نفسشان وارد مىشود كه اوست تنها نظر كننده و بيننده ؛ و تمام اين موجودات قيام به او دارند . چرا كه اين موجودات و ممكناتِ\r\n\r\n","description":"","footnote":"","page_name":" 476 ","page_number":516},
  {"content":"\r\n\r\nبيننده ، پوششهائى هستند كه او خود را با اين پوششها مستور ميدارد ؛ به علّت آنكه اوست وجود ، و وجود واحد است .\r\nبنابراين ، معرفت و شناسائى در حقّ هر مصنوع و موجود حادث و مخلوقى آنست كه : آن را در جائى قرار دهيم كه دلالت بر آن وجود واحد بنمايد . چرا كه هر جائى كه افتراق و جدائى در عالم مشاهده شود ، اصلش و مبدأش و محلّ اجتماعش ذات أقدس اوست . و بواسطهء اين نكته است كه ظواهر گواهى بر غيبشان ميدهند .\r\nپس اوست آغازگر هر چيز ، و بازگردانندهء آن ، و اوست فعّال در قدرت و سلطنتش . هر كار را كه بخواهد مىكند ؛ و فعّال است در برابر خواسته‌هايش . عارفان مىباشند كه از او و اسماء و صفات و افعالش اطّلاع دارند و او را مىشناسند . »\r\n8 - بسم الله الرّحمن الرّحيم\r\nالتَّوْحيدُ هُوَ الاصْلُ وَ إلَيْهِ الطَّريقُ ؛ وَ هُوَ الْقُطْبُ وَ عَلَيْهِ التَّحْليقُ . وَ هُوَ تاجُ الْعارِفينَ وَ بِهِ سادوا ؛ وَ بِأخْلاقِهِ تَخَلَّقوا وَ لَهُ انْقادوا . هُوَ بِهِمْ بَرٌّ وَصولٌ ؛ مِنْهُ الْبِدايَةُ وَ إلَيْهِ الْوُصولُ .\r\nنَوَّرَ قُلوبَهُمْ بِالْحِكْمَةِ وَ الإيمانِ ؛ وَ شَرَحَ صُدورَهُمْ فَتَخَلَّقوا بِالْقُرْءَانِ . فَفَهِموا مَعانِيَهُ وَ بانَ لَهُمُ الْمُرادُ ؛ فَدامَتْ فِكْرَتُهُمْ فيهِ فَمَنَحَهُمُ السُّهادُ ؛ وَ ما عَرَّجوا عَلَى أهْلٍ وَ لا أوْلادٍ ؛ وَ لَمْ يُشْرِكوا بِعِبادَةِ رَبِّهِمْ أحَدًا .\r\nهُوَ الضّياءُ بِمِشْكوةِ قَلْبِ الْعارِفِ ؛ عَنْهُ يَنْطِقُ وَ بِهِ يُكاشِفُ . وَ لَمْ يَلْتَفِتْ إلَى ما هُوَ سِواهُ ؛ وَ لَمْ يَدَّخِرْ سِوَى مَوْلاهُ . وَ هُوَ حَياتُهُ وَ نُشورُهُ ؛ وَ بِهِ أشْرَقَتْ شَمْسُهُ وَ نورُهُ . يَمُدُّهُ بِدَقائِقِ الْمَعانى ؛ فَيُمَيِّزُ بَيْنَ الْباقى مِنْهُ وَ الْفانى .\r\n\r\n","description":"","footnote":"","page_name":" 477 ","page_number":517},
  {"content":"\r\n\r\nفَيُعَبِّرُ عَنْهُ بِمَعانى رَوْحانيَّةٍ ، تَقْصُرُ عَنْ إدْراكِهَا الصِّفاتُ الْبَشَريَّةُ . وَ يَعيها مَنْ هُوَ بِالتَّوْحيدِ حَىٌّ ذو عيانٍ ؛ وَ يَعْجُزُ عَنْها مَنْ رَضِىَ بِنَعيمِ الْجِنانِ .\r\nفَالْعارِفُ لَذَّتُهُ ذِكْرُهُ مَوْلاهُ ، وَ هُوَ كُلّيَّتُهُ ، وَ الظّاهِرُ بِعِبادَتِهِ . مُفْصِحُهُ بِالْعِلْمِ ، وَ هاديهِ لِلْبَيانِ . امِدَّ سِرُّهُ مِن سِرِّهِ .\r\nفَأنْطَقَ لِسانَهُ بِالْحِكْمَةِ ؛ فَجَذَبَ الْخَلْقَ إلَيْهِ وَ هَدا بِهِ الأمَّةَ . فَكَشَفَ لَهُ الْغِطآءَ عَنْ أسْرارِ التَّوْحيدِ ؛ وَ تَجَلَّى لِقَلْبِهِ مَنْ هُوَ أقْرَبُ إلَيْهِ مِنْ حَبْلِ الْوَريدِ .\r\nفَتَأَلَّفَتْ مُتَفَرِّقاتُهُ فَفَنِىَ عَنْ رُسومِهِ ؛ وَ كاشَفَ بِهِ وَ شَرَّفَهُ بِعُلومِهِ . فَاهْتَزَّتْ أرْضُهُ وَ نَبَعَ ماؤُهُ ؛ فَوَسَّعَ قَلْبَهُ وَ ما وَسِعَهُ أرْضُهُ وَ لا سَماؤُهُ .\r\nالسّلامُ عَلَى سَيّدِنا و مَولانا السّيّد محمّد حُسَين ، و عَلَى السَّيّد محمّد صادق ، و عَلَى السّيّد محسن ، و عَلَى السّيّد أبى الحسن ، و علَى السّيّد عَلىّ ، و فاطِمَةَ ، وَ الزَّهراءِ ، وَ الصِّدّيقَةِ ، وَ البَتولِ ، وَ العَلَويَّةِ ، وَ جَميعِ الرُّفَقاءِ فَرداً فَرداً ؛ و نَحنُ لَكُم مِنَ الدّاعينَ تَحْتَ قُبَّةِ الْحُسَيْنِ .\r\n« توحيد است كه اصل است و بس . و به سوى اوست راه . و اوست قطب و كانون . و گرداگرد اوست مدار و گردش و گرديدن و به چرخش در آمدن . اوست تاج بر تارك عارفان . بواسطهء اوست كه سيادت پيدا نمودند و سرور و سالار شدند . و به اخلاق اوست كه متخلّق گشتند . و براى اوست كه منقاد و مطيع آمدند . و او راجع به ايشان بسيار مهربان و خوشرفتار و بسيار پيوند زننده و وصل كننده است . از اوست ابتدا و به سوى اوست وصول .\r\nتوحيد دلهايشان را به نور حكمت و ايمان منوّر گردانيد ، و سينه‌هايشان را گسترده و منشرح نمود ؛ پس به اخلاق قرآن متخلّق گشتند و معانى آن را فهم كردند ، و مراد و معنى آن براى آنها واضح شد ، پس فكر ايشان در قرآن به طول\r\n\r\n","description":"","footnote":"","page_name":" 478 ","page_number":518},
  {"content":"\r\n\r\nانجاميد تا خواب خوشگوار را از چشمانشان برگرفت ، و ديگر نتوانستند بر روى اهل و اولادشان درنگ بنمايند ، و با پرستش پروردگارشان احدى را شريك گردانند .\r\nتوحيد ، روشنى بخش در مشكوة قلوب عارفان است . از او سخن ميگويند ، و از جمال و جلال او پرده برميدارند و اظهار مىكنند . و ابداً التفاتى به ما سواى او ندارند . و غير از مولا و آقايشان در صندوقچه و خزانهء دل ، كسى را ذخيره نمىنمايند . چرا كه اوست حيات و زندگى نوين آنها ، و بواسطهء توحيد است كه خورشيدشان ميدرخشد و نور افشانى مىنمايد . توحيد ، ايشان را به فهميدن و ادراك كردن معانى دقيقه و رموز مخفيّه كمك مىكند و امداد مىنمايد ، تا بدين‌وسيله در ميان موجودِ باقى و موجود فانى فرق ميگذارد و تميز ميدهد .\r\nروى اين زمينه از توحيد تعبير مىكنند به معانى روحانيّه و مفاهيم مجرّده و ملكوتيّه‌اى كه از فهميدن آنها صفات بشر قاصر است ؛ و فقط كسى كه با توحيد زنده باشد و داراى مشاهدهء ربوبيّه باشد مىتواند آن معانى را بگيرد و بفهمد و در خود نگهدارد و حفظ كند ؛ و كسى كه به نعمتهاى بهشتى قانع و راضى شده است از ادراك آن معانى عاجز است .\r\nلهذا براى عارف لذّتى نيست مگر ياد مولايش ؛ زيرا كه اوست كلّيّت و جمعيّت او ؛ و اوست ظاهر به عبادت او . با علمش از روى او پرده برميدارد ، و او را براى بيان و دلالت ، هدايت مىنمايد . و سرّش از سرّ مولايش مدد مىگيرد .\r\nپس زبان وى را به حكمت گويا ميگرداند ، و خلائق را به سويش مجذوب مىكند ، و امّت را بوسيلهء او هدايت مىنمايد ، و از جلوى ديدهء باصره و چشم بصيرت وى از اسرار توحيد پرده بر مىكشد ، و بر قلبش تجلّى مىكند\r\n\r\n","description":"","footnote":"","page_name":" 479 ","page_number":519},
  {"content":"\r\n\r\nكسى كه از رگ گردن او به او نزديكتر است .\r\nبر اين اساس ، متفرّقات و گسيختگيهاى او التيام مىپذيرد و تأليف مىشود ، پس از رسوم خود فانى مىشود ، و براى او اظهار مخفيّات و اسرار مىكند ، و به علوم خودش وى را تشريف مىبخشد ؛ پس زمينش به اهتزاز آمده سر سبز و خرّم ميگردد ، و آب فرو رفتهء چشمه‌اش از نو ميجوشد و فوران مىزند ، و دلش را مىگشايد و وسعت ميدهد ؛ وسعتى كه نه زمينش و نه آسمانش به قدر سعه و گسترش آن نخواهند بود . »\r\n* * * در اين سال هم در دههء عاشورا هوا گرم بود ، و روزها بعضى از نجف أشرف و بعضى از كاظمين عليهما السّلام و برخى از دوستان زوّار ايرانى به خدمتشان مىرسيدند . يك روز يكى از رفقا در عالم رويا ديده بود : هوا به شدّت گرم است و رفقا هم در منزل ايشان كم و بيش مجتمعند و همه تشنه ، و از شدّت تشنگى لَه لَه ميزنند . در اين حال آقا حاج سيّد هاشم وارد شد با همان پيراهن عربى بلند و سر برهنه ، و يك قالب تمام يخ در زير بغل دارد و هى فرياد مىزند : بيائيد از اين يخها و آبهاى خوشگوار بنوشيد ! ولى ابداً كسى گوش نميدهد و گوئى اصلًا صداى ايشان را نمىشنود .\r\n\r\nسلوك راه خدا بدون انفاق و ايثار و جلوهء جلال ، محال است\r\nحضرت آقا كراراً ميفرمودند : اين راه مستلزم ايثار و از خود گذشتگى است ؛ و بعضى از رفقاى ما تنبل‌اند و حاضر براى انفاق و ايثار نيستند ، و لذا متوقّف مىمانند . من براى ملاقات و ديدار آنها زياد به كاظمين عليهما السّلام ميروم و شبها و روزها مىمانم ، و ليكن اين كافى نيست . زيرا در مجالس انس و مذاكرات ، پيوسته ذكر جمال مىشود ، و وَجد و نشاطى حاصل ميگردد ؛ امّا همين كه بخواهم گوشى از كسى بگيرم همه فرار مىكنند و كسى باقى نمىماند ؛ و بالاخره بدون جلال كه كار تمام نمىشود ؛ و لهذا من متحيّرم در كار بسيارى از\r\n\r\n","description":"","footnote":"","page_name":" 480 ","page_number":520},
  {"content":"\r\n\r\nايشان ، آنگاه با چه لطائف‌ُالحيَلى و چه رمزهائى كه نه كاسه بشكند و نه دست بسوزد ، بايد بعضى از اوقات ، آنان را وادار به امرى خلاف طبع و ميلشان بنمايم تا فىالجمله تمكينى پيدا نمايند و راهشان استوار گردد .\r\nآن روياى قالب يخ صحيح بوده است ، امّا احساس تشنگى براى رفقا مستلزم صرف نظر از علاقه‌هاى دنيويّه و انفاق مال و وقت و عِرْض و آبرو در راه خداست و اينها راضى نمىشوند ، فلهذا با وجود تشنگى ، احساس آن را نمىكنند ، و احساس لزومِ نوشيدن آب سرد و گوارا و ماء مَعين را نمىنمايند . و به قدرى اين مسأله روشن ، و طرفين ميزان دقيق است كه انسان تعجّب مىنمايد .\r\nبراى ايّام عاشورا كه رفقا از بغداد و كاظمين عليهما السّلام به كربلا مشرّف مىشدند ، يكى از رفقا به نام حاج حسن أبو الهَوى براى ايشان يك حلب روغن به عنوان هديه مىآورد . و درِ خانهء ايشان كه ميخواسته است وارد شود و روغن را تسليم كند يكى از اولاد آقا از قبول آن امتناع مىورزد . در همين كشمكش مىباشند كه آقا از زيارت مراجعت مىكنند و درِ منزل به اينها برخورد مىنمايند ، و چون إصرار أبو الهَوى را از طرفى و عدم پذيرش آن را از طرف پسرشان مىبينند ، إذن قبول ميدهند و حلب روغن را او تحويل ميدهد .\r\nيك شب قبل از اين ، يكى از رفقا در خواب ديده بود كه : در منزل آقا سفره‌اى است گسترده و انواع أطعمه و أشربه و فواكه لذيذه موجود است ، و جميع رفقا گرداگرد آن نشسته و مشغول تناول مىباشند .\r\nدر اين حال حاج حسن أبو الهوى وارد مىشود و ميخواهد به سر سفره بنشيند و تناول كند ، جا نيست . از هر طرف ميگردد ، رفقا چنان متّصل به هم نشسته بودند كه نه جا براى وى بود و نه اينان جا مىدادند .\r\nدر اين حال آقاى حدّاد دست أبو الهوى را گرفت و با فشار داخل در زمرهء\r\n\r\n","description":"","footnote":"","page_name":" 481 ","page_number":521},
  {"content":"\r\n\r\nجالسين نمود تا او هم مشغول طعام شود .\r\nتعبير اين خواب روشن است كه : جلوس وى بر سر مائده با اين كيفيّت ، همان قبول حلب روغن است كه چون به همين مقدار ايثار نموده ، به همين مقدار جا براى أكل طعام پيدا مىكند . پس أكل طعام ملكوتى مستلزم إهداءِ حلب روغن است .\r\nاجازهء آقاى حدّاد در آن كشمكش به قبول حلب ، عبارت است از وارد كردن او را با فشار بر سر سفره ؛ و اگر ايشان اجازه نداده بودند ، وى هم نمىتوانست بر سر سفره بنشيند . و چه بسيار از اين‌گونه روياها راهگشاى طريق سالكين است .\r\nالبتّه اين ظهور و روياى مثالى است ، ولى در عوالم بالاتر تعبير و تفسير دقيق‌تر مىشود و از دقّت و تجرّد بيشترى برخوردار است در عين آنكه اين تعبير مثالى بجاى خود محفوظ است . از اسرار عوالم برتر كسى مطّلع نمىشود مگر آنكه هم‌جنس با آن عالم شود . و بر همين اساس تعبير خواب مانند تفسير قرآن كريم ، ظاهر و باطنى دارد ؛ و آن باطن هم داراى مراتب مختلفه مىباشد - انتهى .\r\nبراى شاهد مطلب داستان ذيل شنيدنى و جالب است ؛ هم براى تعبير و تفسير ، و هم براى ارتباط ارواح و تجرّد عالم بالا . مرحوم آقا سيّد ضياء الدّين دُرّىّ يكى از وعّاظ و اهل منبر درجهء اوّل طهران ، و استاد علوم معقول بودند ؛ و اينك متجاوز از سى سال است كه فوت كرده‌اند . حقير در پاى منبر ايشان كراراً بوده‌ام ؛ مسلك حِكَمى و عرفانى در منبر داشت ، و بيانش جالب و منبرش محقّقانه بود .\r\n\r\nحاج سيّد ضياء الدّين دُرّىّ و خواب عجيب در تفسير بيت حافظ\r\nدر شب سوّم ربيع الثّانى يكهزار و چهارصد و دوازده هجريّهء قمريّه ، أخ‌الزّوجهء حقير : حجّة الاسلام آقاى حاج سيّد حسن معين شيرازى دامت\r\n\r\n","description":"","footnote":"","page_name":" 482 ","page_number":522},
  {"content":"\r\n\r\nمعاليه در بنده منزل در مشهد مقدّس بودند ، و از ايشان خواب جالبى را نقل نمودند كه ذكرش مقرون به لطف است :\r\nمعمولًا در طهران ، هر واعظى را كه براى يك دهه براى منبر رفتن در مجلسى دعوت ميكردند ، در شب آخر وى را براى همان دهه از سال ديگر نيز دعوت مىنمودند . در آخرين سالى كه مرحوم دُرّى در قيد حيات بود ، يك شب از دههء محرّم ( شب هشتم يا نهم ) جوانى از ايشان قبل از منبر سوال مىكند كه : مراد از اين شعر چيست ؟ :\r\n مريد پير مغانم ز من مرنج اى شيخ * چرا كه وعده تو كردىّ و او بجا آورد « 1 » \r\nمرحوم درّى ميگويد : جواب اين سوال را در بالاى منبر مىدهم تا براى همه قابل استفاده باشد .\r\nايشان در فراز منبر از قضيّهء نهى آدم أبو البشر از خوردن گندم ، و داستان نان جوين خوردن أمير المؤمنين عليه السّلام را در تمام مدّت درازاى عمر بيان مىنمايد ، و حتّى اينكه آن حضرت در تمام مدّت عمر ابداً نان گندم نخورد و از نان جوين سير نشد . « 2 » و سپس ميگويد :\r\nمراد از شيخ در اين بيت ، حضرت آدم على نبيّنا و آله و عليه السّلام است\r\n\r\n\r\n","description":"","footnote":"\r\n( 1 ) « ديوان خواجه حافظ شيرازى » عليه الرّحمةُ و الرّضوان ، از طبع پژمان ، ص 73 ، غزل 160 ؛ و از طبع محمّد قزوينى و دكتر قاسم غنى ، ص 99 ، غزل 145\r\n( 2 ) روايت نخوردن گندم در تمام عمر ، اختصاص به رسول الله دارد كه چون از أمير المؤمنين عليه السّلام مىپرسند كه : عائشه روايت مىكند كه : رسول خدا در تمام عمر يك شكم نان گندم نخورد ، حضرت ميفرمايد : عائشه دروغ ميگويد ؛ رسول خدا در تمام مدّت عمر نان گندم نخورد ، و از نان جو يك شكم سير نخورد - انتهى . البتّه شكّى نيست كه أمير المؤمنين عليه السّلام هم تأسّى به رسول خدا صلّى الله عليه و آله و سلّم دارد و نان گندم نخورده است ، همانطور كه از أخبار استفاده مىشود ؛ و امّا اين غير از مضمون روايت سابق است .\r\n","page_name":" 483 ","page_number":523},
  {"content":"\r\n\r\nكه وعدهء نخوردن از شجرهء گندم را در بهشت داد ولى به آن وفا نكرد و از امر خداوند سرپيچى نمود و گندم را تناول كرد . و مراد از پير مغان حضرت أمير المؤمنين عليه السّلام است كه در تمام مدّت عمر نان گندم نخورد ، و وعدهء عدم تناول از شجرهء گندم را او ادا كرده و به اتمام رسانيد .\r\nاين مجموع تفسير اين بيت بود كه وى بر سر منبر شرح داد و منبرش را خاتمه داد .\r\nقبل از پايان سال ، مرحوم درّى فوت مىكند ؛ و لهذا در سال بعد ، در دههء محرّم در آن مجلس مَدعُوّى كه بايد حضور داشته باشد ، نمىتواند شركت نمايد .\r\nدرست در سال بعد در دههء محرّم در همان شبى كه اين جوان سوال را از مرحوم درّى مىكند ، وى را در خواب مىبيند كه : مرحوم درّى به نزد او آمد و گفت : اى جوان ! تو در سال قبل در چنين شبى از من معنى اين بيت را پرسيدى و من آن‌طور پاسخ گفتم . امّا چون بدين عالم آمده‌ام ، معنى آن ، طور ديگرى براى من منكشف شده است :\r\nمراد از شيخ حضرت إبراهيم عليه السّلام است ، و مراد از پير مغان حضرت سيّد الشّهداء عليه السّلام ؛ و مراد از وعده ، ذبح فرزند است كه حضرت إبراهيم بدان امر خداوند وعدهء وفا داد ، امّا حقيقت وفا را حضرت أبا عبد الله الحسين عليه السّلام در كربلا به ذبح فرزندش حضرت علىّ أكبر عليه السّلام انجام داد .\r\nفرداى آن شب ، اين جوان در آن مجلس معمولى همه سالهء مرحوم درّى مىآيد و اين خواب خود را بيان مىكند . و معلوم است كه با بيان اين خواب چه انقلابى در مجلس روى داده است .\r\nشعر حافظ معنى اوّليش معنى عامّ است ؛ يعنى مراد از شيخ همان\r\n\r\n","description":"","footnote":"","page_name":" 484 ","page_number":524},
  {"content":"\r\n\r\nعلماى ظاهرند كه از باطن خبرى ندارند ، و معنى پير مغان استاد اخلاق و عرفان است كه رشتهء تربيت نفسانى بدست اوست ؛ و مراد از وفاء به وعده ننمودن شيخ و انجام وعدهء پير مغان ، پابند نبودن برخى از دستهء اوّل به اصول اعمال و زهد از دنيا ، و ملتزم بودن دستهء دوّم به اصول تزكيهء نفس و عدم توجّه به زخارف مىباشد . امّا معنى دوّمى را كه مرحوم درّى نموده بود ، لطيفهء استنباطى است كه دقيق‌تر است ؛ و با حفظ معنى اوّل جاى خود را ميتواند به خوبى نشان دهد . و امّا معنى سوّمى را كه در خواب ديده است ، دقيق‌تر از معنى دوّم مىباشد ؛ و با حفظ معنى اوّل و همچنين حفظ معنى دوّم كه بجاى خود صحيح مىباشند ، معنى خود را بطور جالب و دلنشين اظهار مىكند .\r\nو بنابراين ، معانى متضادّى در شعر نيست ؛ بلكه اين معانى ، تو در تو و باطن در باطن است . و همهء اشعار حافظ از يك رموز خاصّى كه حاكى از كنايات بديعه و اسرار مخفيّه و معانى عميقه‌اى است حكايت مىنمايد .\r\n\r\nسلوك حضرت حدّاد ، مَبنى بر لزوم استاد بود\r\nبارى ، در اين سفر از استاد و لزوم استاد سخن به ميان مىآمد ؛ و حضرت آقا از بَدءِ امر ، إصرارى هر چه تمام‌تر بر لزوم استاد داشتند و از خطرات شديده‌اى كه در ميان راه ، شاگرد با آن مواجه مىشود خبر ميدادند ؛ و از آيات قرآن و أخبار و قصص و حكايات عربى و فارسى در اشعار و غيرها مطالبى را تذكّر ميدادند ؛ و لزوم اين امر را ضرورى ميدانستند . امّا هيچگاه ديده نشد كه از خودشان به عنوان استاد نام ببرند ؛ بلكه هميشه ميفرمودند : در راه رفيق لازم است ؛ و مسافرت راهِ معنى و منازل سلوكى بيشتر از مسافرتِ راه ظاهر و طريق بيابان احتياج به رفيق دارد ؛ چرا كه غايت خطر تنهائى در آن سفر ، هلاكت بدن و جسم است ، و ليكن خطر تنهائى در اين سفر هلاكت نفس و روان آدمى و داخل شدن در زمرهء اشقياء و أبالسه مىباشد .\r\nايشان صريحاً و بدون مضايقه ميفرمودند : هر كس ميخواهد بيايد ، بيايد ؛\r\n\r\n","description":"","footnote":"","page_name":" 485 ","page_number":525},
  {"content":"\r\n\r\nدريغى نيست . اشاره به سينهء خود ميفرمودند ، و ميفرمودند : بارها را اينجا بيندازيد كه من باركش مىباشم . افرادى تحمّل بار كشيدن را ندارند و بار خودشان را نمىتوانند بكشند ، آنگاه جمعى را به دنبال خود مىكشند . خودشان جلو افتاده و بسيارى را به پيروى و تبعيّت در آورده‌اند ، درحالىكه نفوس بسيارى از آن شاگردان از استادشان قوىتر و لطيف‌تر و بهتر است . ميفرمودند : مسكين خودش به مقصدى نرسيده است و بايد بارش را در آستانهء ديگرى فرود آورد ، آنگاه آمده و بارهائى را به خود افزوده است ، و لهذا مىآيد و از شاگردان خودش شكوه مىكند كه چنين و چنان .\r\nمن به او گفتم : عيب از شاگردانت نيست ، عيب در تست كه با درِ باغ سبزى آنان را به خود جلب كرده‌اى ، آنگاه وارد خانه شده‌اند از عهدهء طعام و غذايشان بر نمىآئى ، و حالا هم با نويدها آنان را گرسنه و تشنه و متحيّر نگه داشته‌اى ، و در اين صورت توقّع اطاعت محض از ايشان دارى ؟ ! اين محال است . استاد بايد خودش آزاد شده باشد . تو الآن گير هستى و گير دارى ! چگونه ميتوانى بنده‌اى آزاد كنى ؟ !\r\nدر راه سير و سلوك بايد حوائج را به درگاه خدا فرود آورد . انسان كامل از خود رسته و به خدا پيوسته است . افرادى كه به مقام توحيد نرسيده‌اند و پيوسته دغدغهء نفس أمّاره گريبانگيرشان مىباشد ، كجا ياراى دستگيرى به سوى مقصد و مقصود را دارند ؛ و لهذا مىبينيد اين فسادها در عالم پديد مىآيد .\r\nيك روز مرحوم حاج حبيب سماوى با خود جوانى را از سَماوه آورده بود كه بسيار لايق و با استعداد بود ، و حالات عرفانى و مشاهدات سلوكى بواسطهء ارتباط با حاج حبيب پيدا كرده بود ، و حاج حبيب به او گفته بود : ديگر از من كارى ساخته نيست ؛ و در اين سفر كه به كربلا مشرّف مىشويم ، تو را با خود\r\n\r\n","description":"","footnote":"","page_name":" 486 ","page_number":526},
  {"content":"\r\n\r\nخدمت استادم مىبرم و از اين به بعد در تحت تبعيّت ايشان خواهى بود .\r\nروى اين اساس ، حاج حبيب او را با خود به كربلا آورد تا به حضور حضرت آقا برسد . آن جوان از مكاشفات قوىّ و حالات خود تعريف ميكرد و مىگفت : مرا به مراحلى صعود ميدهند كه از شدّت جَلال ، تحمّل آن براى من سخت است و لهذا ترس مرا فرا ميگيرد ، و چه بسا اين خوف و ترس موجب عدم حركت و وقوف ميگردد .\r\nحضرت آقا به او فرمودند : هيچ خوف نداشته باش ، هر جا ميخواهند ببرندت من با تو هستم !\r\nميفرمودند : استاد بايد داراى مقام توحيد باشد . و انسان بيشتر از يك استاد نمىتواند در زمان واحد داشته باشد ، امّا پس از فوت او مىتواند به غير او كه نيز داراى مقام توحيد باشد مراجعه كند .\r\nكسانى كه دو استاد انتخاب مىكنند از اين و از آن دستور ميگيرند و يا با هر دوى آنها سروكار دارند ، مثل بيمارى مىمانند كه به دو طبيب با هم و در عرض هم مراجعه دارد ، و عاقبت اين كار هلاكت است ، و شرعاً و عقلًا و شهوداً مذموم است .\r\nافرادى كه دو استاد اختيار مىكنند مانند كبوتر دو آشيانه مىباشند . اين كبوتران گرچه بسيار پرنده و سريع باشند و ساعتهاى متمادى بر فراز آسمان گرسنه و تشنه به پرواز آيند ، امّا ابداً قيمتى ندارند ؛ زيرا كسى آنها را نمىخرد ؛ چون ميداند اگر به أقلّ قيمت آنها را بخرد باز مغبون شده است ؛ چرا كه به مجرّد پرواز ميرود و در آن آشيانهء ديگرش مىنشيند ؛ و در اين صورت تمام زحمتها و مصيبتهاى صاحبش هدر ميرود .\r\nامّا كبوترهاى يك آشيانه داراى ارزش مىباشند ؛ چون صاحبش مطمئنّ است هر جا پرواز كند و به هر جا برود بالاخره در اين آشيانه فرود مىآيد و ملك\r\n\r\n","description":"","footnote":"","page_name":" 487 ","page_number":527},
  {"content":"\r\n\r\nاوست ؛ و أحياناً اگر گرسنگى و تشنگى او را مجبور به نشستن كند و يا بواسطهء انس با كبوتران دگرى در جائى بنشيند و يا گرفتار كبوتر بازى شود ، باز همين كه به پرواز درآيد يكسره به سراغ همين آشيانه مىآيد ، گرچه پس از چند روز بوده باشد . و اين كبوتران قيمت دارند ؛ و اگر تربيت شده و قابل باشند كه مثلًا يك روز يكسره بر بالاى آسمان به طيران آيند ، چه بسا ممكن است صد دينار و يا بيشتر ارزش داشته باشند .\r\nامّا بعضى اوقات ديده مىشود كه كبوتر بازها احتياج به پول مختصرى دارند و اين كبوتر را مىآورند به بازار و به قيمت بسيار ارزان مثلًا يكصد فلس به افراد بى اطّلاع و غير خبره مىفروشند ، و با كمال اطمينان به خانهء خود برميگردند و مىبينند كبوترشان در منزل است . چون همين كه خريدار آن را پهلوى كبوترهاى ديگرش بگذارد و يا با آنها به پرواز درآورد ، اينها يكسره به سوى آشيانهء معهود خود رهسپار مىشوند .\r\nامّا افراد خبره و با اطّلاع اينها را نمىخرند ، چون ميدانند هر چه هم ارزان باشند باز مغبون مىشوند ؛ چون همان مقدار مختصر وجهى را كه در إزاءِ آن داده‌اند از كيسه شان رفته است .\r\n\r\nبعضى اوقات استاد ، شاگرد را به جهتى تحت تربيت استاد ديگر مىگذارد\r\nبر اين اصل است كه استادان عرفان كه ساليانى دراز شاگردى را تربيت نموده‌اند و به رموز آشنا ساخته‌اند ، براى جهتى از جهات ، مدّتى براى تربيت در نزد استاد معروفى كه در آن زمان مىباشد به سوى وى گسيل ميدارند . و اين به چند علّت ميتواند بوده باشد :\r\nاوّل : آن استاد داراى شيوهء خاصّى در تربيت است ، و يا داراى كمالات بخصوصى است ؛ در اين حال براى اينكه شاگرد بدان شيوه آشنا شود و يا بدان كمالات كامل گردد ، مدّتى او را در تحت تربيتش قرار ميدهد ، و يا إلى الأبد او را بدانجا تحويل ميدهد . و در صورت أعلميّت و أكمليّت استاد دوّم كه معلوم\r\n\r\n","description":"","footnote":"","page_name":" 488 ","page_number":528},
  {"content":"\r\n\r\nاست بايد شاگرد آنجا درنگ كند ؛ و در صورت غير أعلميّت ، كمالات استاد ثانى را اخذ مىكند و دوباره به سوى استاد اوّل مراجعت مىنمايد .\r\nدوّم : آن استاد داراى كمالات خاصّى است و يا شيوهء مخصوصى از تربيت را دارد ، و اين استاد بدان آگاه نيست ؛ لهذا شاگرد را مدّتى در تحت اداره و تربيتش ميگذارد ، و پس از آنكه شاگرد آن روش را آموخت و يا از آن كمال اطّلاع يافت ، به نزد استاد اوّل مىآيد و شرح جريان را ميدهد ، و وى بدان شيوه از تعليم و تربيت نيز مطّلع ميگردد .\r\nسوّم : در نزد آن استاد شاگردانى هستند كه در نحوهء سلوك اشتباهاتى دارند و يا خود استاد نيز از اشتباه برخوردار است در اين فرض شاگرد را ميفرستد به عنوان شاگردى او و پس از آنكه اشتباهات شاگردان و يا استاد را مِن حيثُ إنّهم لا يَشْعرون بر طرف كرد ، خود به خود به نزد استاد خود مراجعت مىكند .\r\nو اگر أحياناً ديده شد كه افرادى در زمان واحدى دو استاد يا بيشتر دارند ، در صورتى صحيح است كه يكى از اين قبيل باشد . و در حقيقت ، استاد واحد است ، و همان استادى است كه اين شاگرد تحت ولايت اصليّه و اوّليّهء اوست ؛ ولايتهاى اساتيد دگر طولى است نه عرضى ؛ و فرعى و ثانوى است . و بر اين اساس شاگرد كه به دستورات استاد دوّم عمل مىكند ، روى امر و دستور استاد اوّل است ، فلهذا تنافى و تنافر و اختلاف موجود نمىباشد .\r\n\r\nاستاد مىتواند وصىّ ظاهرى و وصىّ باطنى داشته باشد\r\nاز حضرت آقا كراراً سوال مىشد كه : علّت آنكه مرحوم قاضى أعلَى اللهُ مقامَه شما را وصىّ خود در امور عرفانيّه و سلوكيّه و توحيديّه قرار ندادند ، و جناب آية الله حاج شيخ عبّاس قوچانى هاتف را قرار دادند چيست ؟ !\r\nايشان ميفرمودند : وصايت ظاهرى دارد و باطنى .\r\nامّا وصىّ ظاهر ، آن كس است كه استاد در ملا عامّ او را وصىّ خود قرار\r\n\r\n","description":"","footnote":"","page_name":" 489 ","page_number":529},
  {"content":"\r\n\r\nميدهد ، و مينويسد و امضا مىنمايد و معرّفى مىكند ؛ و به مذاق مرحوم قاضى كه عالمى بود جامع و مجتهد و ذو الرّئاستين مِنَ العُلومِ الظّاهِريّةِ و الباطِنيّة حتماً بايد كسى باشد كه داراى علوم ظاهريّه از فقه و اصول و تفسير و حديث و حكمت و عرفان نظرى بوده باشد تا سدّ شريعت شكسته نشود ، و دو مَجرا و مَمشى در جريان نيفتد . و اين اصلى بود كه مرحوم قاضى بسيار بدان تكيه داشت ، و براى شريعت غرّاء خيلى حساب باز ميكرد . خودش يك مرد متشرّع به تمام معنى بود و معتقد بود كه : شريعت است كه راه وصول به حقائق عرفانى و توحيدى است ؛ و به قدرى در اين مسأله مُجِدّ بود كه از كوچك‌ترين سنّت و عمل استحبابى دريغ نمىكرد ، تا جائى كه بعضى از معاندان گفتند : اين درجه از زهد و اتيان أعمال مستحبّه را كه قاضى انجام ميدهد ، از روى اخلاص نيست . او ميخواهد خود را در خارج بدين شكل و شمايل معرّفى كند ، و إلّا او يك مرد صوفى محض است كه براى اين أعمال ارزشى قائل نيست .\r\nروى اين اصل مرحوم قاضى به علوم ظاهريّه التفات داشت .\r\nو ديگر آنكه عالمِ درس خوانده را كسى نمىتواند گول زند و بفريبد . و امّا اگر اصل تعيين وصىّ در غير علماء دارج و رائج گردد چه بسا شياطينى ادّعاى معرفت كنند ، و خلقى را به خود بخوانند ، و مردم ساده لوح در دام آنها گرفتار آيند ، و ديگر با هيچ منطقى نتوان ايشان را به اشتباه و خطايشان واقف نمود .\r\nلهذا مرحوم قاضى از شاگردان خود آقاى حاج شيخ عبّاس را كه مردى عالم و بدون هواى نفس و رنج ديده و بلا كشيده بود اختيار فرمود . و ايشان آن ابّهت و مقام و مسند مرحوم استاد قاضى را به نحو كامل و أكمل حفظ كرده و مىكنند .\r\nامّا وصىّ باطن آن كس است كه در باطن خود به كمالات استاد مكمَّل بوده باشد و داراى معرفت شهودى و قدرت رهبرى باطنى و سرّى باشد ، گرچه\r\n\r\n","description":"","footnote":"","page_name":" 490 ","page_number":530},
  {"content":"\r\n\r\nاستاد وى را معرّفى نكرده باشد ؛ زيرا كه خواهى نخواهى او از باطن بر نفوس سيطره دارد و شاگردان را به امر خدا هدايت مىنمايد ، و به راه و روش آنها نظر مىكند و ميرسد .\r\nوصىّ ظاهر ، از ظاهر عمل به مقتضاى وصايتش مىكند ، و وصىّ باطن از باطن كار مىكند ؛ و چون اين دو با هم توأم شوند چه منافع بيشمارى عائد گردد ، و چه گلهائى از غنچه‌هاى بوستان توحيد بشكفد .\r\nوصىّ ظاهر ، افراد طالب را قبول مىكند ، و وصىّ باطن آنها را سَوا مىكند و انتخاب مىنمايد . فلهذا افرادى كه مدّتى در تحت تربيت وصىّ ظاهر قرار گرفتند اگر منافق از آب در آمدند ، وصىّ باطن از اوّل آنها را نمىپذيرد ، و بنابراين پس از مدّتى خود به خود دلسرد شده و برميگردند يا خداى نخواسته سر از عناد بيرون مىآورند . و شاگردان واقعى را از راه باطن هدايت مىكند ؛ و البتّه در اين صورت چون آنها اهل طلب صادق و نيّت صحيحه مىباشند ، طبعاً با وصىّ باطن آشنائى پيدا مىكنند و از تعاليم وى مستفيض و كامياب ميگردند .\r\nبنابراين ، روى اين بيان ، استاد ظاهر و استاد باطن هر دو موجود است ، و هر كدام مُقَوّى و مؤيّد دگرى مىباشند ؛ و در پيشبرد شاگرد به سوى مقصد اصلى سهميّهء گرانى را برعهدهء خود دارند . و در اين صورت حتماً بايد ميان استاد ظاهر با باطن مخالفتى اتّفاق نيفتد كه اختلاف دليل بر عدم صحّت طريق است - انتهى مُحَصَّل و مُفاد فرمايش ايشان .\r\n\r\nمخالفت با رسول خدا در امر اسامه و پدرش ، از لِسان محيى الدّين عربى\r\nدر اينجا مناسب است از محيى الدّين عربىّ دو مطلب را نقل نمائيم كه اسرارى نهفته و نشكفته از آن ميتوان استخراج نمود :\r\nأوّل :\r\nوَ الْحادى عَشَرَ سورَةُ طه . وَ هذَا الْقُطبُ هُوَ نائِبُ الحَقِّ تَعالَى كَما كانَ عَلىُّ بْنُ أبى طالِبٍ نائِبَ مُحَمَّدٍ صَلَّى اللهُ عَلَيْهِ ( وَ ءَالِهِ ) وَ سَلَّمَ فى\r\n\r\n","description":"","footnote":"","page_name":" 491 ","page_number":531},
  {"content":"\r\n\r\nتِلاوَةِ سورَةِ بَرآءَةَ عَلَى أهْلِ مَكَّةَ . وَ قَدْ كانَ بَعَثَ بِها أبا بَكْرٍ ثُمَّ رَجَعَ عَن ذلِكَ فَقَالَ : لَا يُبَلِّغُ عَنِّى القُرْءَانَ إلَّا رَجُلٌ مِن أَهْلِ بَيْتِى .\r\nفَدَعا بِعَلىٍّ فَأَمَرَهُ فَلَحِقَ أبا بَكرٍ . فَلَمّا وَصَلَ إلَى مَكَّةَ حَجَّ أبو بَكرٍ بِالنّاسِ وَ بَلَّغَ عَلىٌّ إلَى النّاسِ سورَةَ بَرآءَةَ وَ تَلاها عَلَيْهِم نيابَةً عَن رَسول اللهِ صَلَّى اللهُ عَلَيهِ ( وَ ءَالِهِ ) وَ سَلَّم . « 1 »\r\n« و سورهء طه اختصاص به يازدهمين قطب دارد . و اين قطب همان كسى است كه نائب از حقّ تعالى است ، همچنان كه علىّ بن أبى طالب نائب محمّد صلّى الله عليه و آله و سلّم بود در تلاوت سورهء برائت بر اهل مكّه . چونكه پيامبر آن سوره را قبلًا با أبو بكر فرستاده بود ، امّا از اين نظريّه برگشت و گفت : نبايد قرآن را تبليغ كند از طرف من مگر مردى كه از اهل بيت من باشد .\r\nبنابراين ، علىّ را فرا خواند و به او أمر كرد تا به أبو بكر ملحق شود . و چون علىّ به مكّه رسيد أبو بكر با مردم حجّ كرد و علىّ سورهء برائت را برايشان خواند و تبليغ آن را نمود به عنوان نيابت از رسول خدا صلّى الله عليه و آله و سلّم . »\r\nأقول : حجّ أبو بكر با مردم در اين سال طبق روايات عامّه است ، ولى روايات خاصّه دارد كه : أبو بكر به مدينه بازگشت و علىّ عليه السّلام ، هم تبليغ سورهء برائت نمود و هم با مردم حجّ گزارد .\r\n\r\n\r\n","description":"","footnote":"\r\n( 1 ) « فتوحات مكّيّه » طبع دار الكتب العربيّة الكبرى بمصر ، ج 4 ، ص 78 ، باب 463 در معرفت دوازده قطب كه عالَم زمانشان بر آنها دور مىزند . و محيى الدّين پس از شرحى ميگويد :\r\nفأقطابُ هذه الامّةِ اثْنا عَشَر قُطبًا علَيهم مَدارُ هذه الامّةِ ، كما أنّ مَدارَ العالَمِ الجِسمىِّ وَ الجسمانىِّ فى الدّنيا وَ الآخِرَة علَى اثنَى عَشر بُرجًا ، قَد وَكَّلهم اللهُ بظهورِ ما يكونُ فى الدّارَين مِن الكَون و الفَساد المُعتادِ و غيرِ المُعتادِ .\r\nمحيى الدّين از اين پس سوره‌اى را براى هر يك از اقطاب دوازده گانه اختصاص داده است و براى يازدهمين از ايشان سورهء طه را معيّن نموده است .\r\n","page_name":" 492 ","page_number":532},
  {"content":"\r\n\r\n\r\nحكم به جواز انتقال از مذهبى از مذاهب عامّه در هر حكمى از احكام ، از لسان محيى الدّين\r\nدوّم :\r\nوَ مَنِ انْتَمَى إلَى قَوْلِ إمامٍ لا يُوافِقُها فِى الْحُكْمِ هذَا الْقُطْبَ « 1 » وَ هُوَ خَليفَةٌ فى الظّاهِرِ ، فَإذا حَكَمَ بِخِلافِ ما يَقْتَضيهِ أدِلَّةُ هَؤُلآءِ الائِمَّةِ ؛ قالَ أتْباعُهُمْ بِتَخْطِئَتِهِ فى حُكْمِهِ ذلِكَ وَ أثِموا عِندَ اللهِ بِلا شَكٍّ وَ هُمْ لا يَشْعُرونَ .\r\nفَإنَّهُ لَيْسَ لَهُمْ أنْ يُخَطِّئوا مُجْتَهِداً ، لِانَّ الْمُصيبَ عِندَهُمْ واحِدٌ لا بِعَيْنِهِ . وَ مَن هذِهِ حالُهُ فَلا يُقْدِمْ عَلَى تَخْطِئَةِ عالِمٍ مِن عُلَمآءِ الْمُسْلِمينَ ؛ كَما تَكَلَّمَ مَن تَكَلَّمَ فى إمارَةِ اسامَةَ وَ أبيهِ زَيْدِ بْنِ حارِثَةَ ، حَتَّى قالَ فى ذلِكَ رَسولُ اللهِ صَلَّى اللهُ عَلَيهِ ( وَ ءَالِهِ ) وَ سَلَّمَ ما قالَ .\r\nفَإذا طُعِنَ فى مَن قَدَّمَهُ رَسولُ اللهِ صَلَّى اللهُ عَلَيهِ ( وَ ءَالِهِ ) وَ سَلَّمَ وَ أمْرِهِ ، وَ رَجَّحوا نَظَرَهُمْ عَلَى نَظَرِ رَسولِ اللهِ صَلَّى اللهُ عَلَيهِ ( وَ ءَالِهِ ) وَ سَلَّمَ فَما ظَنُّكَ بِأحْوالِهِم مَعَ الْقُطْبِ ؟ ! وَ أيْنَ الشُّهْرَةُ مِنَ الشُّهْرَةِ ؟ ! هَيْهاتَ ! فُزْنا وَ خَسِرَ الْمُبْطِلونَ . فَوَ اللهِ لا يَكونُ داعيًا إلَى اللهِ إلّا مَن دَعا عَلَى بَصيرَةٍ ، لا مَن دَعا عَلَى ظَنٍّ وَ حَكَمَ بِهِ .\r\nلا جَرَمَ أنَّ مَن هذِهِ حالُهُ حَجَرَ عَلَى امَّةِ مُحَمَّدٍ صَلَّى اللهُ عَلَيهِ ( وَ ءَالِهِ ) وَ سَلَّمَ ما وَسَّعَ اللهُ بِهِ عَلَيْهِم . فَضَيَّقَ اللهُ عَلَيْهِم أمْرَهُمْ فى الآخِرَةِ ،\r\n\r\n\r\n","description":"","footnote":"\r\n( 1 ) اين عبارت داراى تعقيد لا ينحلّ مىباشد . زيرا يا بايد ضمير مؤنّث در لا يُوافِقها را حذف كنيم ؛ در اين صورت رابطهء لفظ إمام با جملهء صفتيّه‌اش برقرار مىباشد ، و لفظ هذَا القطبَ مفعول لا يُوافِقها مىگردد همانطور كه ما در ترجمه آورده‌ايم . و يا بايد ضمير مؤنّث را به أئمّهء اربعهء عامّه كه در عبارت قبل آمده است برگردانيم ( و ربَّما يَقَعُ فيه مَن خالفَ حكمُه مِن أهلِ المَذاهبِ مثلَ الشّافِعيَّةِ و المالِكيَّةِ و الحنَفيَّةِ و الحَنابلَة ) در اين صورت بايد لفظ هذا القطب را فاعل لا يوافِقها بگيريم ، يعنى : قول پيشوائى كه اين قطب در حكم خود موافقت با اقوال أئمّهء مذاهب اربعه ندارد . در اين صورت رابطهء صفت و موصوف در جملهء إمامٍ لا يُوافِقها از بين ميرود چرا كه ضمير رابطى در ميانه نيست .\r\n","page_name":" 493 ","page_number":533},
  {"content":"\r\n\r\nوَ شَدَّدَ اللهُ عَلَيْهِم يَوْمَ الْقِيَمَةِ الْمُطالَبَةَ وَ الْمُحاسَبَةَ ؛ لِكَوْنِهِمْ شَدَّدوا عَلَى عِبادِ اللهِ أنْ لا يَنْتَقِلوا مِن مَذْهَبٍ إلَى مَذهَبٍ فى نازِلَةٍ طَلَبًا لِرَفْعِ الْحَرَجِ ، وَ اعْتَقَدوا أنَّ ذلِكَ تَلاعُبٌ بِالدّينِ ؛ وَ ما عَرَفوا أنَّهُم بِهَذَا الْقَولِ قَدْ مَرَقوا مِنَ الدّينِ .\r\nبَلْ شَرْعُ اللهِ أوْسَعُ ، وَ حُكْمُهُ أجْمَعُ وَ أنْفَعُ .    وَ قِفُوهُمْ إِنَّهُمْ مَسْؤُلُونَ * ما لَكُمْ لا تَناصَرُونَ * بَلْ هُمُ الْيَوْمَ مُسْتَسْلِمُونَ .    « 1 » هذا حالُ هَؤُلآءِ يَوْمَ الْقِيَمَةِ ؛ فَ  لا يُؤْذَنُ لَهُمْ فَيَعْتَذِرُونَ  « 2 » . « 3 »\r\n« و كسى كه گرايش پيدا كند و خود را منسوب نمايد به گفتار پيشوائى كه در حكم ، با حكم اين قطب موافق نيست با وجودى كه اين قطب در ظاهر خليفه مىباشد ، در اين صورت اگر قطب حكم كند بر خلاف آنچه را كه أدلّهء آن جماعت پيشوايان بدان اقتضا دارد ، پيروان آن پيشوايان او را تخطئه مىكنند و در اين حكمى كه نموده است به خطا و غلط نسبت ميدهند ، امّا بدون شكّ و ترديد - با آنكه خودشان مطلب را نفهمند - در پيشگاه خداوند گنهكارند .\r\nبه علّت آنكه چنين حقّى را ندارند تا مجتهدى را تخطئه نمايند ، زيرا كه مجتهد مصيب در نزد ايشان يكى است لا بعينه در ميان تمام مجتهدين ، و كسى كه حالش اين‌طور باشد نبايد إقدام بر تخطئهء عالمى از علماءِ مسلمين بنمايد ؛ همانطور كه در إمارت اسامَه و پدرش زيد بن حارثه اشكال كردند و اظهار نظر نمودند تا به جائى رسيد كه رسول خدا صلّى الله عليه و آله و سلّم در آن قضيّه گفت آنچه را كه گفت .\r\nپس در صورتى كه در امر رسول خدا و در آن كس كه وى مقدّم داشته است\r\n\r\n\r\n","description":"","footnote":"\r\n( 1 ) آيات 24 تا 26 ، از سورهء 37 : الصّافّات\r\n( 2 ) آيه 36 ، از سورهء 77 : المرسلات :  وَ لا يُؤْذَنُ لَهُمْ فَيَعْتَذِرُونَ  . ( م )\r\n( 3 ) « فتوحات مكّيّه » ج 4 ، باب 463 ، ص 79\r\n","page_name":" 494 ","page_number":534},
  {"content":"\r\n\r\nطعن زنند و ايراد كنند و نظريّه و فكر خود را بر نظريّه و فكر رسول خدا صلّى الله عليه و آله و سلّم ترجيح دهند ، در اين فرض گمان و پندار تو در احوالشان با قطب چيست ؟ ! آن شهرت كجا و اين شهرت كجا ؟ هيهات ! بسيار دورند آنها ! ما هستيم كه با اين نظريّه و متابعت فائز شديم ؛ و إبطال كنندگانِ حقّ و متمرّدان از امر رسول الله و از امر قطب ، دچار خسران و زيانى عظيم گرديده‌اند .\r\nسوگند به خدا كه داعى به سوى خدا نمىتواند بوده باشد مگر كسى كه از روى بصيرت دعوت نمايد ؛ نه كسى كه از روى ظنّ و پندار دعوت كند ، و بدان حكم كند .\r\nبناءً على هذا كسى كه حالش اينچنين باشد ، او در امور دين و شريعت بر امّت محمّد صلّى الله عليه و آله و سلّم سخت گرفته است ، و آنان را در ضيق و ممنوعيّت و محروميّت افكنده است در آن مواردى كه خداوند براى ايشان گشايش و فراخى و سعه قائل گرديده است . بنابراين خداوند هم در روز بازپسين برايشان تنگ خواهد گرفت ، و در آخرت با شدّت و سختى از ايشان مطالبه و محاسبه خواهد نمود ؛ براى آنكه ايشان بر بندگان خدا سخت گرفتند و با شدّت عمل كردند كه در امرى از امور و حادثى از حوادث كه برايشان پيدا مىشود ، براى رفع حرج نمىتوانند از مذهبى به مذهبى عدول كنند و حكم آن را كه موجب گشايششان هست اخذ نمايند ؛ و معتقد شدند كه اين‌گونه طرز عمل با دين خدا بازى كردن است . امّا ندانستند كه خودشان بواسطهء اين گفتار و اين تعليل ، از دين بيرون رانده شده و به خارج از دين پرتاب گرديده‌اند .\r\nبلكه شريعت خدا واسع‌تر است و حكم خدا جامع‌تر و نافع‌تر است . اينجا خطاب خداست كه بدانها ميرسد در موقف عرصات قيامت كه : آنان را نگهداريد تا نتوانند عبور كنند ! چرا كه بايد مورد بازپرسى و سوال قرار گيرند . چرا شما يكديگر را در تأييد دين خدا و شريعت حقّهء إلهيّه يارى نكرديد و\r\n\r\n","description":"","footnote":"","page_name":" 495 ","page_number":535},
  {"content":"\r\n\r\nپشتيبان و مددكار همديگر نبوديد ؟ ! بلكه ايشان امروز با نهايت سرافكندگى و ذلّت به عذاب نكبت‌زا و شديد پروردگار تسليم مىشوند . اينست حال آنان در روز قيامت ؛ پس به آنان اجازه داده نمىشود كه عذر خواهى كنند . »\r\n\r\n","description":"","footnote":"","page_name":" 496 ","page_number":536},
  {"content":"\r\n\r\n\r\nبخش هشتمين : سفر ششم حقير به أعتاب عاليات در آخر سنهء 1390 هجريه قمريه و اوّل سنهء 1391 هجريّهء قمريّه\r\n\r\n","description":"","footnote":"","page_name":" 497 ","page_number":537},
  {"content":"\r\n . \r\n","description":"","footnote":"","page_name":" 498 ","page_number":538},
  {"content":"\r\n\r\nسفر ششم حقير به أعتاب عاليات\r\nدر آخر سنهء 1390 و اوّل سنهء 1391 هجريّهء قمريّه\r\nخداوند توفيق عنايت فرمود تا در اواخر سنهء 1390 كه موسم حجّ و زيارت بيت الله الحرام بود ، از طهران به كويت و از آنجا به مكّهء مكرّمه با دو نفر از فرزندان خود : حاجّ سيّد محمّد صادق كه در آن وقت 17 سال داشت ، و حاجّ سيّد محمّد محسن كه قدرى متجاوز از 15 سال داشت براى أداءِ مناسك حجّ و زيارت بيت الله الحرام و زيارت قبر حضرت رسول الله و فاطمهء زهراء و امامان بقيع صلواتُ الله و سلامه عليهم أجمعين مشرّف شديم . و در مراجعت از جُدَّه در اوائل دههء سوّم ذوالحجّة به بغداد وارد شديم و تا مدّت قريب يك ماه در أعتاب مقدّسه توقّف داشتيم و پس از زيارت ائمّهء عسكريّين عليهم السّلام با حضرت آقاى حدّاد در مراجعت از نجف و كربلا به كاظمين عليهما السّلام ، در اوائل دههء سوّم از محرّم الحرام بود كه به طهران بازگشتيم .\r\nدر تمام طول اين سفر در أعتاب عاليات در خدمت حضرت آقا بوديم ، چرا كه پس از زيارت ابتدائى كاظمين عليهما السّلام ، در جميع اوقات توقّف در كربلا و نجف و سپس كاظمين و سامرّاء در معيّت ايشان بوديم .\r\n\r\nنصائح حضرت حدّاد به بنده زادگان ، و كلمات ايشان دربارهء مرحوم قاضى\r\nاين تشرّف به عتبات مباركات پس از حجّ ، براى بنده زادگان بسيار عجيب و مؤثّر شد . زيرا اوّلًا بعد از حجّ صورت گرفت و دو نوباوهء خردسال طلبهء علوم دينيّه كه زيارت و مشاهدهء آن أماكن متبرّكه را نموده بودند ، و بدان أعمال زيبا و دلنشين مناسك حجّ مشغول و خاطره‌هايش پيوسته در ذهنشان\r\n\r\n","description":"","footnote":"","page_name":" 499 ","page_number":539},
  {"content":"\r\n\r\nدور ميزد ، اينك به زيارت مراقد مطهّرهء امامان عليهم السّلام توفيق يافته ، و ميزبانشان در كربلا و سائر أماكن ، ولىّ خدائى همچون حضرت حاج سيّد هاشم بود ، لهذا بسيار شيرين و دلنشين واقع شد .\r\nاصولًا بنده معتقدم كه : بايد فرزندان را به هر طريق كه امكان دارد در أوان سنّ بلوغ به حجّ برد تا روح پاك و نفس غيرآلودهء ايشان آن حقائق را در خود بگيرد و چون مغناطيس جذب نمايد ، و از اين سال تا آخر عمر پيوسته ذهنشان روى آن مطالب كار كند و رفته رفته آن مأخوذات را آفتابى كند و به فعليّت برساند ؛ گرچه مستلزم زحمتى باشد و يا مستلزم فروش بعضى از أثاثيه و متاع البيت باشد . اينها ابداً اهمّيّتى ندارد ؛ سپس بدست بيايد يا نيايد مهمّ نيست . مهمّ زيارت اين نفوس قابله و مستعدّه و به گناه و كثرات آلوده نشده است كه موجب تثبيت ايمان و طهارت و تقوى تا آخر عمرشان ميگردد . و انسان نبايد منتظر وجوب شرعى باشد كه امروزه بعد اللتيّا و الّتى در اواسط عمر ، و يا در قديم الايّام غالباً در اواخر عمر صورت ميگرفت ؛ و در آن صورت استفادهء نفس انسانى از حجّ و آثار پديدآمدهء از آن ، همان بقيّهء عمر او مىباشد كه چه بسا بسيار اندك بوده است . امّا در سنّ بلوغ آثار حجّ از اوّلين منزل تكليف و تشرّف به خطاب ربوبى تا آخر عمر خواهد بود . و لهذا دائماً و پيوسته و بطور مداوم روح را نشاط مىبخشد و جان را به ايمان و ايقان زنده نگه ميدارد .\r\nگرچه خود حقير تا سنّ سى و سه سالگى برايم اين توفيق حاصل نشد ، امّا براى اين دو فرزند ، و دو پسر ديگر نيز سعى شد در اوّلين وهلهء امكان پس از بلوغ صورت گيرد .\r\nميزبانان حقيقى : خود خداوند و وجود أقدس رسول الله و فاطمهء زهراء و ائمّهء بقيع و ائمّهء عتبات عاليات هم انصافاً پذيرائى كردند . و حضرت آقاى حدّاد هم مثل دو فرزندشان بلكه بيشتر و بالاتر اين دو را پذيرفتند ، و پيرمرد\r\n\r\n","description":"","footnote":"","page_name":" 500 ","page_number":540},
  {"content":"\r\n\r\nعارف هفتاد و چند ساله خود شخصاً به پذيرائى قيام ميكرد . نان و سبزى ميخريد ، حوائج را تهيّه ميفرمود ، سفره مىانداخت . و چون پس از عيد غدير وارد شديم به هر يك از آن دو ، پنج دينار عراقى عيدى داد ، و با دست مبارك خود لباس علم و معرفت و ادب بر تن بنده زادهء بزرگتر حاج سيّد محمّد صادق نمود ، و او را در كسوت روحانيّت آورده بدين خِلعت رسول اللهى مخلّع فرمود ، و عمامه بر سرش پيچيد ؛ و آنچه از شرائط و لوازم ارشاد و هدايت بود ، نه آنكه دريغ ننمود بلكه بطور أتمّ و أكمل دربارهء ايشان انجام داد ، و توصيهء فراوان نمود تا دروسشان را خوب بخوانند و با دقّت و مطالعه و تحقيق بخوانند و اشكالاتشان را بپرسند و نفهميده از درسى نگذرند ، و عالم عامل جامع بار آيند .\r\nو ميفرمود : ارزش عالم عامل از دنيا و آخرت بيشتر است ؛ از هر چه به تصوّر آيد بيشتر است . ميفرمود : مرحوم آقا ( قاضى ) يك عالمى بود كه از جهت فقاهت بى نظير بود . از جهت فهم روايت و حديث بى نظير بود . از جهت تفسير و علوم قرآن بى نظير بود . از جهت ادبيّات عرب و لغت و فصاحت بى نظير بود ، حتّى از جهت تجويد و قرائت قرآن . و در مجالس فاتحه‌اى كه أحياناً حضور پيدا مىنمود ، كمتر قارى قرآن بود كه جرأت خواندن در حضور وى را داشته باشد ، چرا كه اشكالهاى تجويدى و نحوهء قرائتشان را مىگفت .\r\n\r\nقرائت حضرت حدّاد اشعارى را كه مرحوم قاضى براى ايشان مىخوانده‌اند\r\nمرحوم قاضى هر وقت به كربلا مشرّف مىشد و در كلبهء حقير نزول اجلال ميفرمود ، علاوه بر آنكه چنان غرق درياى خروشان معارف بود مع‌ذلك گهگاهى از اشعار آبدار براى من ميخواند . از جمله اين اشعار را خواند كه در استعمال الفاظ مشتركه وارد است :\r\n يا خَلىَّ الْبالِ قَدْ بَلْبَلْتَ بِالْبِلْبالِ بالْ * بِالنَّوَى زَلْزَلْتَنى وَ الْعَقْلُ فى الزِّلْزالِ زالْ \r\n\r\n","description":"","footnote":"","page_name":" 501 ","page_number":541},
  {"content":"\r\n\r\n يا رَشيقَ الْقَدِّ قَدْ قَوَّسْتَ قَدّى فَاسْتَقِمْ * فى الْهَوَى فَافْرُغْ فَقَلْبى شاغِلُ الاشْغالِ غالْ\r\nيا أسيلَ الْخَدِّ خَدَّ الدَّمْعُ خَدّى فى النَّوَى * عَبْرَتى وَدْقٌ وَ عَيْنى مِنْكَ يا ذَا الْخالِ خالْ\r\nكَمْ تُسَقّى زُمْرَةَ الْعُشّاقِ غَسّاقَ الْجَوَى * كَمْ تَسوقُ الْحَتْفَ مِنْ ساقٍ عَنِ الْخَلْخالِ خالْ \r\nتا آخر ابيات را « 1 » . و از اينجا معلوم مىشود كه مرحوم قاضى تمام اين قصيدهء شيوا را از حفظ داشته است .\r\nو از جمله اين اشعار را :\r\n يا مَنْ بِمُحَيّاهُ جَلَى الْكَوْنَ وَ زانَهْ * الْعالَمُ فى الْحَيْرَةِ لا يُدْرِكُ شانَهُ\r\nأخْفاكَ ظُهورٌ لَكَ عَنْهُمْ وَ أبانَهْ * اى تير غمت را دل عشّاق نشانه \r\n عالم به تو مشغول و تو غائب ز ميانه \r\n إيّاكَ تَطَلَّبْتُ وَ ذِكْراكَ هَوَيْتُ * مِن كُلِّ حَديثٍ بِأسانيدَ رَوَيْتُ\r\nإنْ كانَ إلَى الْكَعْبَةِ وَ الْبَيْتِ أتَيْتُ * مقصود من از كعبه و بتخانه توئى تو \r\n مقصود توئى كعبه و بتخانه بهانه \r\n إنْ فى عَرَفاتٍ وَ مِناها جَسَدى دارْ * أوْ مَشْعَرِها ما لِسِواكَ خَلَدى دارْ\r\nمَنْ مِثْلىَ مَنْ حَجَّ إلَى الْكَعْبَةِ وَ الدّارْ * حاجى به ره كعبه و من طالب ديدار \r\n او خانه همى جويد و من صاحب خانه \r\n\r\n\r\n","description":"","footnote":"\r\n( 1 ) از قصيدهء معروفه به « طَنْطَرانيّه » است كه با « معلّقات سبع » و أشعار ديگرى در يك مجموعه ، طبع سنگى و تجليد شده است و اين قصيده در بالاى صفحات آن مجموعه موجود مىباشد و سرايندهء آن را رشيد وطواط نام برده كه با آن صدر را مدح مىكند . امّا در چندين كتاب ديگر من جمله : « الكنى و الالقاب » و « كشف الظّنون » ، سرايندهء آن را أبو نصر معين الدّين أحمد بن عبد الرّزّاق طنطرانى دانسته‌اند كه در آن خواجه نظام الملك را مدح مىنمايد . ( م )\r\n","page_name":" 502 ","page_number":542},
  {"content":"\r\n\r\n قَدْ كَلَّ لِسانى صِفَةُ الدّارِ بِتَجْريدْ * فى فَضْلِ صِفاتٍ وَ لَقَدْ طالَ بِتَحْميدْ\r\nمِن مُقْلَةِ قَلْبى فَأَرَى نورَكَ تَوْحيدْ * چون در همه جا عكس رخ يار توان ديد \r\n ديوانه منم من كه روم خانه به خانه \r\n لا مَطْلَبَ إلّا وَ بِأَيْديكَ مُشَيَّدْ * لا مُفْضِلَ إلّا وَ بِنُعْماكَ مُقَيَّدْ\r\nلا مُفْضِلَ إيّاكَ وَ لا غَيْرَكَ ذُو الْيَدْ * هر كس به زبانى صفت حمد تو گويد \r\n بلبل به نوا خوانى و قمرى به ترانه \r\n لا مَطْلَبَ لى غَيْرُكَ لا وَ الَّذى يوجِدْ * إنْ اتْهِمُ أوْ أُشِئمُ أوْ اعْرِقُ انْجِدْ\r\nلِلْفَوْزِ إلَى وَصْلِكَ يا مَنْ هُوَ مُنْجِدْ * گه معتكف ديرم و گه ساكن مسجد \r\n يعنى كه تو را مىطلبم خانه به خانه \r\n« 1 »\r\nو از جمله اين رباعى را ميخواندند :\r\n أقُول زَيْدٌ وَ زَيْدٌ لَسْتُ أعْرِفُهُ * وَ إنَّما هُوَ قَوْلٌ أنتَ مَعْناهُ\r\nوَ كَمْ ذَكَرْتُ حَديثاً لَا اكْتِراثَ بِهِ * حَتَّى يَجُرُّ إلَى ذِكْراكَ ذِكْراهُ « 2 » \r\nو از جمله اين بيت را :\r\n كَبُرَتْ هِمَّةُ عَبْدٍ طَمَعَتْ فِى أنْ يَرَاكا * أ وَ ما حَسْبُ لِعَيْنٍ أنْ تَرَى مَنْ قَدْ رَآكا « 3 » \r\n\r\n\r\n","description":"","footnote":"\r\n( 1 ) از جمله ابيات مخمّسى است در استقبال غزل منسوب به هلالى يا خيالى كه شيخ بهاء الدّين عاملى نيز در اشعار مشهورهء خود به استقبال آن رفته است . ( م )\r\n( 2 ) « من كلمهء زَيْد را بر زبان مىآورم ، درحالىكه من هيچگاه زيد را نشناخته‌ام ؛ و اين كلمه گفتارى است كه تو معنى و مفهوم و مراد از آن هستى !\r\nو چه بسيار مطالب و حكاياتى را ذكر كرده‌ام كه ابداً بدانها اعتنا نداشته‌ام ؛ و منظور و مقصودم از ذكر آنها اين بوده است كه ذكر آنها مرا به ذكر تو بكشاند و منجرّ به گفتگو و سخن از تو گردد . »\r\n( 3 ) « بزرگ است همّت و توانائى بنده‌اى كه طمع در آن بندد كه تو را ببيند ! آيا اين مقدار براى ديدگان بنده كفايت نمىكند كه ببيند كسى را كه وى تو را ديده است ؟ ! »\r\n","page_name":" 503 ","page_number":543},
  {"content":"\r\n\r\nو ميفرمودند : اين بيت در معنى و مفاد ، نظير بيت ابن فارض است كه ميگويد :\r\n أبْقِ لى مُقْلَةً لَعَلَىَّ يَوْمًا * قَبْلَ مَوْتى أرَى بِها مَنْ رَآكا « 1 » \r\nو از جمله اين ابيات را :\r\n وَ ما فى الْخَلْقِ أشْقَى مِن مُحِبٍّ * وَ إنْ وَجَدَ الْهَوَى حُلْوَ الْمَذاقِ\r\nتَراهُ باكيًا فى كُلِّ حينٍ * مَخافَةَ فُرْقَةٍ أوْ لِاشْتياقِ\r\nوَ يَبْكِى إنْ نَأَوْا شَوْقًا إلَيْهِ * وَ يَبْكى إنْ دَنَوْا خَوْفَ الْفِراقِ \r\nاينها مجموعهء اشعارى بود كه در طول اين سفر از مرحوم قاضى ( ره ) حكايت نمودند ؛ و امّا اشعار و يا مطالبى را كه خودشان نقل كردند عبارت است از مطالب زير :\r\nفرمودند دربارهء تعريف عشق ميگويد :\r\nجَليسٌ مُمَنِّعٌ ، وَ صاحِبٌ مالِكٌ ، مَذاهِبُهُ غامِضَةٌ ، وَ أحْكامُهُ جاريَةٌ . يَمْلِكُ الأبْدَانَ وَ أرْواحَها ، وَ الْقُلوبَ وَ خَواطِرَها ، وَ الْعُقولَ وَ ألْبابَها ؛ قَدْ اعْطِىَ عِنانَ طاعَتِها ، وَ قُوَّةَ تَصْريفِها .\r\nو ديگرى گويد : جَلَّ أنْ يَخْفَى ، وَ دَقَّ أنْ يُرَى ، فَهُوَ كامِنٌ كَكُمونِ النّارِ فى الْحَجَرِ ؛ إنْ قَدَحْتَهُ أوْرَى ، وَ إنْ تَرَكْتَهُ تَوارَى .\r\n* * *\r\n روزى كه شود إِذَا السَّمَاءُ انفَطَرَتْ * و آنگه كه شود إِذَا النُّجُومُ انكَدَرَتْ \r\n\r\n\r\n","description":"","footnote":"\r\n( 1 ) « باقى بگذار براى من تخم چشمم را ، به اميد آنكه روزى پيش از مردنم ببينم با آن ، آن كس را كه تو را ديده است . » اين بيت از جملهء غزلى است از ابن فارض كه اوّلش اين است :\r\n تِه دَلالًا فأنْتَ أهلٌ لِذاكا * وَ تَحَكَّمْ فَالْحُسنُ قَد أعْطاكا \r\n( ديوان ابن فارض ، طبع دار بيروت - دار صادر ، سنهء 1382 هجريّهء قمريّه ، ص 156 تا ص 161 )\r\n","page_name":" 504 ","page_number":544},
  {"content":"\r\n\r\n من دامن تو بگيرم اندر سُئِلَتْ * گويم صنما بِأَىِّ ذَنبٍ قُتِلَتْ \r\n* * *\r\n عشق تو مرا أَ لَسْتُ مِنْكُمْ بِبَعيدْ * هجر تو مرا إنَّ عَذابى لَشَديدْ\r\nبر كنج لبت نوشته يُحْيى وَ يُميتْ * مَنْ ماتَ مِنَ الْعِشْقِ فَقَدْ ماتَ شَهيدْ \r\n* * *\r\n با هيچ كس نشانى ز آن دلستان نديدم * يا من خبر ندارم يا او نشان ندارد \r\n* * *\r\n به عقل نازى حكيم تا كِى ، به فكرت اين ره نمىشود طِىّ * به كنه ذاتش خرد برد پى ، اگر رسد خَس به قَعرِ دريا\r\nچو نيست بينش به ديدهء دل ، رخ ار نمايد تو را چه حاصل * كه هست يكسان به چشم كوران ، چه نقش پنهان چه آشكارا \r\n\r\nدعاهاى منقوله از حضرت حدّاد در صَلَوات و سَجَدات نماز\r\nدر اين سفر ، حضرت آقاى حدّاد دعاى زير را در قنوت‌هاى نمازشان ميخواندند :\r\nيَا مَنْ أَظْهَرَ الْجَمِيلَ ، وَ سَتَرَ الْقَبِيحَ ، يَا مَنْ لَمْ يُؤَاخِذْ بِالْجَرِيرَةِ ، يَا مَنْ لَمْ يَهْتِكِ السِّتْرَ ، يَا عَظِيمَ الْعَفْوِ ، يَا حَسَنَ التَّجَاوُزِ ، يَا وَاسِعَ الْمَغْفِرَةِ ، يَا بَاسِطَ الْيَدَيْنِ بِالرَّحْمَةِ ؛ ارْحَمْنِى يَا صَاحِبَ كُلِّ نَجْوَى ، يَا مُنْتَهَى كُلِّ شَكْوَى ، يَا مُفَرِّجَ كُلِّ كُرْبَةٍ ، يَا مُقِيلَ الْعَثَرَاتِ ، يَا كَرِيمَ الصَّفْحِ ، يَا عَظِيمَ الْعَفْوِ ، يَا مُبْتَدِئاً بِالنِّعَمِ قَبْلَ اسْتِحْقَاقِهَا .\r\nيَا رَبَّاهْ ! يَا سَيِّدَاهْ ! يَا غَايَةَ رَغْبَتَاهْ ! أَسْأَلُكَ بِكَ وَ بِمُحَمَّدٍ وَ عَلِىٍّ وَ فَاطِمَةَ وَ الْحَسَنِ وَ الْحُسَيْنِ وَ الائِمَّةِ الْمَعْصُومِينَ عَلَيْهِمُ السَّلَامُ أَنْ تُصَلِّىَ عَلَى مُحَمَّدٍ وَ ءَالِهِ ، وَ أَسْأَلُكَ يَا اللهُ أَنْ لَا تُشَوِّهَ خَلْقِى بِالنَّارِ ، وَ أَنْ تَفْعَلَ بِى مَا أَنْتَ أَهْلُهُ .\r\nاين دعا بدين كيفيّت در ص 319 از كتاب دعاى « ضيآء الصّالحين » آمده\r\n\r\n","description":"","footnote":"","page_name":" 505 ","page_number":545},
  {"content":"\r\n\r\nاست ؛ امّا حضرت آقاى حاج سيّد هاشم بجاى عبارت وَ الائِمَّةِ الْمَعْصُومِينَ مىگفتند : وَ عَلِىِّ بْنِ الْحُسَيْنِ وَ مُحَمَّدِ بْنِ عَلِىٍّ ، وَ جَعْفَرِ بْنِ مُحَمَّدٍ ، وَ مُوسَى بْنِ جَعْفَرٍ ، وَ عَلِىِّ بْنِ مُوسَى ، وَ مُحَمَّدِ بْنِ عَلِىٍّ ، وَ عَلِىِّ بْنِ مُحَمَّدٍ ، وَ الْحَسَنِ بْنِ عَلِىٍّ ، وَ الْمَهْدِىِّ صَاحِبِ الزَّمَانِ ؛ و سپس بقيّهء دعا را قرائت مىنمودند .\r\nو در سجدهء آخر تمام نمازهايشان دعاى زير را قرائت ميكردند :\r\nيَا اللهُ يَا اللهُ يَا اللهُ ، أَنْتَ اللهُ الَّذِى لَا إلَهَ إلَّا أَنْتَ وَحْدَكَ لَا شَرِيكَ لَكَ .\r\nتَجَبَّرْتَ أَنْ يَكُونَ لَكَ وَلَدٌ ، وَ تَعَالَيْتَ أَنْ يَكُونَ لَكَ شَرِيكٌ ، وَ تَعَظَّمْتَ أَنْ يَكُونَ لَكَ مُشِيرٌ ، وَ تَقَهَّرْتَ أَنْ يَكُونَ لَكَ ضِدٌّ ، وَ تَكَبَّرْتَ أَنْ يَكُونَ لَكَ وَزِيرٌ .\r\nيَا اللهُ يَا اللهُ يَا اللهُ ، بِحَقِّ مُحَمَّدٍ وَ ءَالِ مُحَمَّدٍ إلَّا فَرَّجْتَ عَنِّى .\r\nو در مواقع مختلفى ديده شد كه تسبيحات ذيل را ميخواندند :\r\nسُبْحَانَ الدَّائِمِ الْقَآئِمِ ، سُبْحَانَ الْقَآئِمِ الدَّائِمِ ، سُبْحَانَ الْحَىِّ الْقَيُّومِ ، سُبْحَانَ الْمَلِكِ الْقُدُّوسِ ، سُبْحَانَ رَبِّ الْمَلئِكَةِ وَ الرُّوحِ ، سُبْحَانَ اللهِ وَ بِحَمْدِهِ ، سُبْحَانَ الْعَلِىِّ الاعْلَى ، سُبْحَانَهُ وَ تَعَالَى .\r\nو در بين اذان و اقامه به سجده مىافتادند و اين دعا را ميخواندند :\r\nسَجَدْتُ لَكَ يَا رَبِّ خَاضِعاً خَاشِعاً ذَلِيلًا .\r\nو دعاى زير را ايضاً در اوقات مختلفه قرائت مىنمودند :\r\nاللَهُمَّ يَا مُسَبِّبَ الاسْبَابِ ، يَا سَبَبَ كُلِّ ذِى سَبَبٍ ، يَا مُسَبِّبَ الاسْبَابِ مِنْ غَيْرِ سَبَبٍ ؛ سَبِّبْ لِى سَبَباً لَنْ أَسْتَطِيعَ لَهُ طَلَبًا ، صَلِّ عَلَى مُحَمَّدٍ وَ ءَالِ مُحَمَّدٍ ، وَ أغْنِنِى بِحَلَالِكَ عَنْ حَرَامِكَ ، وَ بِطَاعَتِكَ عَنْ\r\n\r\n","description":"","footnote":"","page_name":" 506 ","page_number":546},
  {"content":"\r\n\r\nمَعْصِيَتِكَ ، وَ بِفَضْلِكَ عَمَّنْ سِوَاكَ ، يَا حَىُّ يَا قَيُّومُ !\r\nفرمودند : دربارهء يكى از مردان خدا ( شمس تبريزى ) گفته‌اند كه : او در تمام مدّت عمرش فقط يك شعر گفته است :\r\n من گُنگِ خواب ديده و عالم تمام كَر * من عاجزم ز گفتن و خلق از شنيدنش \r\nاينها مجموعهء ادعيه و اشعارى بود كه ايشان در اين سفر ميخوانده‌اند . و امّا ادعيهء ايشان بطور معمول آنچه را كه بنده از ايشان شنيده‌ام و ضبط نموده‌ام چند چيز است :\r\nدر سجدهء آخر نمازها ميخواندند : إلَهِى عُبَيْدُكَ بِفِنَآئِكَ ، مِسْكِينُكَ بِفِنَآئِكَ ، فَقِيرُكَ بِفِنَآئِكَ ، سَائِلُكَ بِفِنَآئِكَ ! و حقير هم به متابعت ايشان ، از آن به بعد در سَجَدات آخر صَلَوات اين دعاى نياز را ميخواندم . ولى آنچه بخاطر داشتم در آن عبارت آخر : سَائِلُكَ بِفِنَآئِكَ نبود . « 1 » يك بار كه در سجده بودم و ايشان شنيدند كه آن را نخواندم ، پس از نماز بطور مؤاخذه فرمودند : چرا سَائِلُكَ بِفِنَآئِكَ را نگفتى ؟ ! عرض كردم : ميگويم . و گفتم و مرتّباً مىگفتم .\r\nسپس در ضمن مراجعه معلوم شد كه : در بعضى از روايات لفظ سَائِلُكَ\r\n\r\n\r\n","description":"","footnote":"\r\n( 1 ) در « منتهى الآمال » طبع رحلى علميّهء إسلاميّه ، ج 2 ، ص 8 ، در احوال حضرت إمام سجّاد عليه السّلام ، در فصل 3 در عبادت آن حضرت گويد :\r\nو در كتاب « حديقة الشّيعة » است كه : طاووس يمانى گفت : نصف شبى داخل حِجر إسمعيل شدم ، ديدم كه حضرت إمام زين العابدين عليه السّلام در سجده است و كلامى را تكرار مىكند . چون گوش كردم اين دعا بود : إلَهى عُبَيْدُكَ بِفِنآئِكَ ، مِسْكينُكَ بِفِنآئِكَ ، فَقيرُكَ بِفِنآئِكَ . و بعد از آن هر گونه بلا و ألمى و مرضى كه مرا پيش آمد ، چون نماز كردم و سر به سجده نهادم اين كلمات را گفتم ، مرا خلاصى و فرجى روى داد .\r\nو فِناء در لغت به معنى فضاى درِ خانه است . يعنى بندهء تو و مسكين تو و محتاج تو ، بر درگاه تو منتظر رحمت تو است و چشم عفو و احسان از تو دارد . هر كس اين كلمات را از روى اخلاص بگويد البتّه اثر مىكند و هر حاجت كه دارد بر مىآيد - انتهى . »\r\n","page_name":" 507 ","page_number":547},
  {"content":"\r\n\r\nبِفِنَآئِك أيضاً موجود است . « 1 »\r\n\r\n\r\n","description":"","footnote":"\r\n( 1 ) در « كشف الغمّة » طبع سنگى ، ص 200 ، در ضمن بيان احوال حضرت سجّاد عليه السّلام گويد : وَ قالَ طاوُسٌ : رَأيْتُ عَلىَّ بْنَ الْحُسَيْنِ عَلَيْهِما السَّلامُ ساجِداً فى الْحِجْرِ فَقُلْتُ : رَجُلٌ صالِحٌ مِنْ أهْلِ بَيْتٍ طَيِّبٍ ؛ لأَسْمَعَنَّ ما يَقولُ . فَأَصْغَيْتُ إلَيْهِ فَسَمِعْتُهُ يَقولُ : عَبْدُكَ ( عُبَيْدُكَ - نسخه بدل ) بِفِنآئِكَ ، مِسْكينُكَ بِفِنآئِكَ ، سائِلُكَ بِفِنآئِكَ ، فَقيرُكَ بِفِنآئِكَ . فَوَ اللهِ ما دَعَوْتُ بِهِنَّ فى كَرْبٍ إلّا كُشِفَ عَنّى .\r\nآية الله سيّد محسن عامِلى در « صحيفهء خامسهء سجّاديّه » ص 330 و 331 پس از بيان مطالب فوق از « كشف الغمّة » و « مطالب السَّئول » مرسلًا ، گويد :\r\n« و در « الفُصول المهمَّة فى مَعرفةِ الائمَّة » مرسلًا از طاووس يمانى روايت كرده است كه وى گفت : شبانگاه داخل حِجر إسمعيل شدم ، ناگهان علىّ بن الحسين رضى الله عنه داخل شد و به پا خاست تا جائى كه مىتوانست نماز گزارد . سپس سجده‌اى نمود و آن را طولانى كرد . با خود گفتم : مردى است صالح از بيت نبوّت ، حتماً بايد گوش فرا دارم تا بشنوم چه ميگويد ! چون إصغاء نمودم شنيدم كه مىگفت : - و همين دعا را بعينه ذكر كرده است . صاحب « فصول المهمّة » ميگويد : طاووس گفت : قسم به خداوند كه هيچگاه نماز نگزاردم كه در پى آن اين دعا را براى اندوهى و مشكلى بخوانم مگر اينكه خداوند آن مهمّ را برگشود .\r\nو در « تذكرة الخواصّ » مرسلًا از زُهْرىّ از عائشه روايت است كه او گفت : علىّ بن الحسين را در حجر به حال سجده ديدم كه مىگفت : - و اين دعا را ذكر كرده مگر آنكه عُبَيْدُكَ را به صيغهء تصغير آورده و جملهء فَقيرُكَ بِفِنآئِكَ را ذكر نكرده است . عائشه ميگويد : من آن را در هيچ مشكلى نخواندم الّا اينكه خدا آن را براى من حلّ نمود .\r\nو در كتاب « إرشاد » مفيد گويد : خبر داد به من أبو محمّد حسن بن محمّد از جدّش از سَلِمَة بن شبيب از عبد الله بن محمّد التّيمىّ ( التّميمىّ - خ ل ) كه گفت : شنيدم شيخى را از عبد قيس كه مىگفت : طاووس گفت : شبى وارد حجر گرديدم . پس نگريستم كه : علىّ بن الحسين داخل شد و ايستاد كه نماز بخواند ؛ و او تا جائى كه ميتوانست نماز گزارد و پس از آن سجده كرد . من با خود گفتم : مرد صالحى است از اهل بيت ، بروم و دعايش را بشنوم . چون گوش فرا دادم شنيدم كه مىگفت در سجودش : عُبَيْدُكَ بِفِنآئِكَ ، مِسْكينُكَ بِفِنائِكَ ، فَقيرُكَ بِفِنآئِكَ ، سائِلُكَ بِفِنائِكَ . » - تا آخر ص 332 كه مرحوم أمين در همين موضوع آورده است .\r\nو در نسخهء « صحيفهء سجّاديّة » خطّى حقير كه با حواشى محقّق فيض رضوانُ الله عليه است و تاريخ كتابتش سنهء 1091 مىباشد ، در ملحقات آن كه اثر ملّا تقى صوفى زيابادى قزوينى است كه از شاگردان شيخ بهائى است و صحيفه را نزد او خوانده و اجازهء روايت\r\n","page_name":" 508 ","page_number":548},
  {"content":"\r\n\r\nدر قنوتهاى نماز ، بسيار از اوقات بود كه دعاى زير را قرائت مينمودند :\r\nأَعْدَدْتُ لِكُلِّ هَوْلٍ لَا إلَهَ إلَّا اللهُ ، وَ لِكُلِّ هَمٍّ وَ غَمٍّ مَا شَاءَ اللهُ ، وَ لِكُلِّ نِعْمَةٍ الْحَمْدُ لِلَّهِ ، وَ لِكُلِّ رَخَآءٍ وَ شِدَّةٍ الشُّكْرُ لِلَّهِ ، وَ لِكُلِّ أُعْجُوبَةٍ سُبْحَانَ اللهِ ، وَ لِكُلِّ ذَنْبٍ أَسْتَغْفِرُ اللهَ ، وَ لِكُلِّ مُصِيبَةٍ إنَّا لِلَّهِ وَ إنَّا إلَيْهِ رَاجِعُونَ ، وَ لِكُلِّ ضِيقٍ حَسْبِىَ اللهُ ، وَ لِكُلِّ قَضَاءٍ وَ قَدَرٍ تَوَكَّلْتُ عَلَى اللهِ ، وَ لِكُلِّ عَدُوٍّ اعْتَصَمْتُ بِاللهِ ، وَ لِكُلِّ طَاعَةٍ وَ مَعْصِيَةٍ لَا حَوْلَ وَ لَا قُوَّةَ إلَّا بِاللهِ الْعَلِىِّ الْعَظِيمِ » . « 1 » »\r\nبسيار ديده شد كه در بعضى از قنوتهاى نماز شب اين دعا را از اوّل آن تا آخرش ميخواندند :\r\nاللَهُمَّ إنِّى أَسْأَلُكَ مِنْ بَهَائِكَ بِأَبْهَاهُ ، وَ كُلُّ بَهَآئِكَ بَهِىٌّ . اللَهُمَّ إنِّى أَسْأَلُكَ بِبَهَائِكَ كُلِّهِ « 2 »\r\n\r\n\r\n","description":"","footnote":"\r\n( 1 ) اين دعا را به همين كيفيّت حضرت آقا قرائت مىنمودند ، ولى مرحوم محدّث قمّى در كتاب « الباقيات الصّالحات » كه در حاشيهء « مفاتيح الجنان » طبع شده است در باب اوّل ، ص 197 آن را از كتاب دعاى « البَلَد الامين » كَفْعَمى نقل كرده است و فقط لفظ « وَ شِدَّةٍ » را نياورده است .\r\n( 2 ) اين دعاى مفصّلى است كه در آن بعضى از أسماء الله را آورده است . و در ص 184 از « مفاتيح الجنان » ضمن ادعيهء سحرهاى ماه مبارك رمضان از حضرت إمام رضا عليه السّلام\r\n- آن را گرفته است ؛ در دعاى دوّم از آن ملحقات كه ابتدايش الْحَمْدُ لِلَّهِ الَّذى تَجَلَّى لِلْقُلوبِ بِالْعَظَمَةِ ، وَ احْتَجَبَ عَنِ الأبْصارِ بِالْعِزَّةِ مىباشد ، دعا را ذكر مىكند تا ميرسد به فقرات هُوَ الإلَهُ الْحَىُّ الْقَيّومُ الدّائِمُ الْقَديمُ الْقادِرُ الْحَكيمُ و در اينجا آورده است : إلَهى عُبَيْدُكَ بِفِنآئِكَ ، سائِلُكَ بِفِنآئِكَ ، فَقيرُكَ بِفِنآئِكَ ؛ ثلاثًا . و سپس بقيّهء دعا را با إلَهى لَكَ يَرْهَبُ الْمُتَرَهِّبونَ ، وَ إلَيْكَ أخْلَصَ الْمُبْتَهِلون با چند فقره مشابه آن ذكر كرده است . امّا ميرزا عبد الله اصفهانى افندى كه در صحيفهء ثالثهء خود اين دعا را تحت عنوان دعاى دوّم از ملحقات ، ص 28 تا ص 30 ، و آقا سيّد محسن أمين عاملى كه در صحيفهء خامسهء خود آن را تحت عنوان دعاى اوّل از ملحقات و ممّا اسْقِطَتْ مِن الصَّحيفة ، از ص 20 تا ص 22 ، آورده‌اند ، در آنها از عبارت عُبَيْدُكَ بِفِنآئِكَ تا آخر دعا ، بدين نحو موجود نمىباشد .\r\n","page_name":" 509 ","page_number":549},
  {"content":"\r\n\r\n\r\nدعاى احْتِجاب به نقل حاج سيّد هاشم حدّاد قَدَّس اللهُ روحَه\r\nدر موقع خوابيدن اين دعا را قرائت ميكردند ، و چه بسا مىشد كه در قنوت نماز ميخواندند :\r\nاللَهُمَّ يَا مَنِ احْتَجَبَ بِشُعَاعِ نُورِهِ عَنْ نَوَاظِرِ خَلْقِهِ . يَا مَنْ تَسَرْبَلَ بِالْجَلَالِ وَ الْعَظَمَةِ ، وَ اشْتَهَرَ بِالتَّجَبُّرِ فِى قُدْسِهِ . يَا مَنْ تَعَالَى بِالْجَلَالِ وَ الْكِبْرِيَآءِ وَ الْعَظَمَةِ فِى تَفَرُّدِ مَجْدِهِ . يَا مَنِ انْقَادَتْ لَهُ الامُورُ بِأَزِمَّتِهَا طَوْعًا لِامْرِهِ . يَا مَنْ قَامَتِ السَّماوَاتُ وَ الارَضُونَ مُجِيبَاتٍ لِدَعْوَتِهِ . يَا مَنْ زَيَّنَ السَّمَاءَ بِالنُّجُومِ الطَّالِعَةِ وَ جَعَلَهَا هَادِيَةً لِخَلْقِهِ . يَا مَنْ أَنَارَ الْقَمَرَ الْمُنِيرَ فِى سَوَادِ اللَيْلِ الْمُظْلِمِ بِلُطْفِهِ . يَا مَنْ أَنَارَ الشَّمْسَ الْمُنِيرَةَ وَ جَعَلَهَا مَعَاشاً لِخَلْقِهِ ، وَ جَعَلَهَا مُفَرِّقَةً بَيْنَ اللَيْلِ وَ النَّهَارِ . يَا مَنِ اسْتَوْجَبَ الشُّكْرَ بِنَشْرِ سَحَائِبِ نِعَمِهِ .\r\nأَسْأَلُكَ بِمَعَاقِدِ الْعِزِّ مِنْ عَرْشِكَ ، وَ مُنْتَهَى الرَّحْمَةِ مِنْ كِتَابِكَ ، وَ بِكُلِّ اسْمٍ سَمَّيْتَ بِهِ نَفْسَكَ ، أَوِ اسْتَأْثَرْتَ بِهِ فِى عِلْمِ الْغَيْبِ عِنْدَكَ ، وَ بِكُلِّ اسْمٍ هُوَ لَكَ أَنْزَلْتَهُ فِى كِتَابِكَ ، أَوْ أَبْثَثْتَهُ فِى قُلُوبِ الصَّافِّينَ الْحَافِّينَ حَوْلَ عَرْشِكَ ، فَتَرَاجَعَتِ الْقُلُوبُ إلَى الصُّدُورِ عَنِ الْبَيَانِ بِإخْلَاصِ الْوَحْدَانِيَّةِ وَ تَحْقِيقِ الْفَرْدَانِيَّةِ ، مُقِرَّةً لَكَ بِالْعُبُودِيَّةِ وَ أَنَّكَ أَنْتَ اللهُ لَا إلَهَ إلَّا أَنْتَ .\r\nوَ أَسْأَلُكَ بِاسْمِكَ الَّذِى تَجَلَّيْتَ بِهِ لِلْكَلِيمِ عَلَى الْجَبَلِ الْعَظِيمِ ، فَلَمَّا بَدَا شُعَاعُ نُورِ الْحُجُبِ مِنْ بَهَآءِ الْعَظَمَةِ خَرَّتِ الْجِبَالُ مُتَدَكْدِكَةً لِعَظَمَتِكَ وَ جَلَالِكَ وَ هَيْبَتِكَ ، وَ خَوْفاً مِنْ سَطْوَتِكَ رَاهِبَةً مِنْكَ .\r\nفَلَا إلَهَ إلَّا أَنْتَ ، فَلَا إلَهَ إلَّا أَنْتَ ، فَلَا إلَهَ إلَّا أَنْتَ .\r\nوَ أَسْأَلُكَ بِاسْمِكَ الَّذِى فَتَقْتَ بِهِ رَتْقَ عَظِيمِ جُفُونِ عُيُونِ النَّاظِرِينَ ، الَّذِى بِهِ تَدْبِيرُ حِكْمَتِكَ ، وَ شَوَاهِدُ حُجَجِ أَنْبِيَآئِكَ ، يَعْرِفُونَكَ بِفِطَنِ\r\n\r\n\r\n","description":"","footnote":"\r\n- روايت نموده كه حضرت إمام محمّد باقر عليه السّلام آن را قرائت ميكرده‌اند .\r\n","page_name":" 510 ","page_number":550},
  {"content":"\r\n\r\nالْقُلُوبِ ، وَ أَنْتَ فِى غَوَامِضِ مُسَرَّاتِ سَرِيرَاتِ الْغُيُوبِ .\r\nأَسْأَلُكَ بِعِزَّةِ ذَلِكَ الاسْمِ أَنْ تُصَلِّىَ عَلَى مُحَمَّدٍ وَ ءَالِ مُحَمَّدٍ ، وَ أَنْ تَصْرِفَ عَنِّى جَمِيعَ الآفَاتِ وَ الْعَاهَاتِ وَ الاعْرَاضِ وَ الامْرَاضِ وَ الْخَطَايَا وَ الذُّنُوبِ وَ الشَّكِّ وَ الشِّرْكِ وَ الْكُفْرِ وَ الشِّقَاقِ وَ النِّفَاقِ وَ الْغَضَبِ وَ الْجَهْلِ وَ الْمَقْتِ وَ الضَّلَالَةِ وَ الْعُسْرِ وَ الضِّيقِ وَ الْفَسَادِ وَ حُلُولِ النِّقْمَةِ وَ شَمَاتَةِ الاعْدَاءِ وَ غَلَبَةِ الرِّجَالِ ؛ إنَّكَ سَمِيعُ الدُّعَاءِ ، لَطِيفٌ لِمَا تَشَاءُ ، وَ صَلَّى اللهُ عَلَى مُحَمَّدٍ وَ ءَالِهِ الطَّيِّبِينَ الطَّاهِرِين . « 1 » و « 2 »\r\n\r\nبعضى از ادعيه‌اى كه حاج سيّد هاشم قرائت مىنمودند\r\nاين دعا را با عين همين الفاظ ، حقير از زبان مبارك مرحوم حاج سيّد هاشم ضبط نمودم . و چون از بعضى از شاگردان ديگر مرحوم قاضى شنيده شده است ، معلوم مىشود اصلش از مرحوم قاضى بوده است .\r\nميفرمودند : قرائت دعاى زير قريب چهل شب ، يك بار تا صد بار ، براى قضاء حوائج سالكين مؤثّر است :\r\nإلَهِى كَيْفَ أَدْعُوكَ وَ أَنَا أَنَا ؟ ! وَ كَيْفَ أَقْطَعُ رَجائِى مِنْكَ وَ أَنْتَ أَنْتَ ! ؟\r\n\r\n\r\n","description":"","footnote":"\r\n( 1 ) اين دعا با مختصر اختلافى در لفظ ، در « مُهَج الدَّعَوات » ص 108 مرحوم سيّد ابن طاووس موجود است كه آن را از محمّد بن حنفيّه از رسول خدا صلّى الله عليه و آله و سلّم روايت نموده است و براى آن آثار و خواصّ عجيبى را نقل كرده است . و نيز در تاسع عشر « بحار الانوار » طبع كمپانى ، ص 183 از محمّد بن حنفيّه از رسول أكرم صلواتُ الله و سَلامه عليه روايت نموده است . و أيضاً شيخ بهاء الدّين عاملى در « كشكول » طبع سنگى در ص 303 و 304 آورده است .\r\n( 2 ) دعائى را كه مرحوم آية الله أنصارى قدَّس اللهُ تربتَه دستور داده‌اند كه : چنانچه انسان قبل از خوابيدن بخواند براى بيدار شدن از خواب ، هر وقت كه بخواهد بيدار مىشود ، اينست : اللَهُمَّ نَبِّهْنِى لِاحَبِّ السّاعاتِ إلَيْكَ ! أدْعوكَ فَتُجيبَنى ، وَ أسْألُكَ فَتُعْطيَنى ، وَ أسْتَغْفِرُكَ فَتَغْفِرَ لى . اللَهُمَّ أقِمْنى عَنْ مَضْجَعى لِذِكْرِكَ وَ شُكْرِكَ وَ صَلَوتِكَ وَ تَسْبيحِكَ ، وَ تِلاوَةِ كِتابِكَ وَ حُسْنِ عِبادَتِكَ ؛ يا أرْحَمَ الرّاحِمينَ .\r\n","page_name":" 511 ","page_number":551},
  {"content":"\r\n\r\nإلَهِى إذَا لَمْ أَسْأَلْكَ فَتُعْطِيَنِى ، فَمَنْ ذَا الَّذِى أَسْأَلُهُ فَيُعْطِيَنِى ؟ !\r\nإلَهِى إذَا لَمْ أَدْعُوكَ ( أدْعُكَ - خ ل ) فَتَسْتَجِيبَ لِى ، فَمَنْ ذَا الَّذِى أَدْعُوهُ فَيَسْتَجِيبَ لِى ؟ !\r\nإلَهِى إذَا لَمْ أَتَضَرَّعْ إلَيْكَ فَتَرْحَمَنِى ، فَمَنْ ذَا الَّذِى أَتَضَرَّعُ إلَيْهِ فَيَرْحَمَنِى ؟ !\r\nإلَهِى فَكَمَا فَلَقْتَ الْبَحْرَ لِمُوسَى عَلَيْهِ السَّلَامُ وَ نَجَّيْتَهُ ، أَسْأَلُكَ أَنْ تُصَلِّىَ عَلَى مُحَمَّدٍ وَ ءَالِ مُحَمَّدٍ ، وَ أَنْ تُنَجِّيَنِى مِمَّا أَنَا فِيهِ ، وَ تُفَرِّجَ عَنِّى فَرَجاً عَاجِلًا غَيْرَ ءَاجِلٍ ؛ بِفَضْلِكَ وَ رَحْمَتِكَ يَا أَرْحَمَ الرَّاحِمِينَ . « 1 »\r\nو ميفرمودند : استغفار ذيل هر شب بخصوص هنگام سحر هر چه بيشتر بتواند بهتر است ، براى راه سالك مفيد است :\r\nأَسْتَغْفِرُ اللهَ الَّذِى لَا إلَهَ إلَّا هُوَ الْحَىُّ الْقَيُّومُ الرَّحْمَنُ الرَّحِيمُ بَدِيعُ السَّمَاواتِ وَ الارْضِ ، مِنْ جَمِيعِ ظُلْمِى وَ جُرْمِى وَ إسْرَافِى عَلَى نَفْسِى ؛ وَ أَتُوبُ إلَيْهِ .\r\nهر كس بدين استغفار مداومت نمايد ، طبق خواسته و قابليّت خود به مقصود خواهد رسيد . و اگر در حال كار و حركت هم بگويد اشكال ندارد .\r\nو ميفرمودند : مرحوم آقا ( قاضى ) فرموده‌اند : قرائت   « كهيعص   « 2 »   حم    عسق  « 3 »  وَ عَنَتِ الْوُجُوهُ لِلْحَيِّ الْقَيُّومِ وَ قَدْ خابَ مَنْ حَمَلَ ظُلْماً  « 4 » . » براى\r\n\r\n\r\n","description":"","footnote":"\r\n( 1 ) در « مفاتيح الجنان » فصل هفتم از باب اوّل در ذكر بعض آيات و دعاهاى نافعه مختصره ص 113 و 114 گويد : هفتم : شيخ كفعمى در « بلَدُ الامين » دعائى از حضرت إمام زين العابدين عليه السّلام نقل كرده و فرموده اين دعا را مقاتل بن سليمان از آن حضرت روايت كرده و هم گفته : هر كه صد مرتبه آن را بخواند و دعايش مستجاب نگردد ، لعنت كند مقاتل را . »\r\n( 2 ) . آيه 1 ، از سورهء 19 : مريم\r\n( 3 ) آيه 1 و 2 ، از سورهء 42 : الشّورى\r\n( 4 ) آيه 111 ، از سورهء 20 : طه\r\n","page_name":" 512 ","page_number":552},
  {"content":"\r\n\r\nدفع دشمن مفيد است .\r\nو ميفرمودند : چنانچه در يك روى نگين عقيق نوشته گردد : بِسْمِ اللهِ الرَّحْمَنِ الرَّحِيمِ ،  وَ عَنَتِ الْوُجُوهُ لِلْحَيِّ الْقَيُّومِ وَ قَدْ خابَ مَنْ حَمَلَ ظُلْماً  ،   كهيعص   ،   حم    عسق  و در انگشترى نموده در دست كنند خوب است .\r\nو نيز ميفرمودند : چنانچه در يك روى نگين عقيق نوشته گردد :  إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ  و در روى ديگرش نوشته گردد : بِسْمِ اللهِ الرَّحْمَنِ الرَّحِيمِ ،  وَ عَنَتِ الْوُجُوهُ لِلْحَيِّ الْقَيُّومِ وَ قَدْ خابَ مَنْ حَمَلَ ظُلْماً  ،   كهيعص   ،   حم    عسق  و در انگشترى نموده در دست شود خوب است .\r\nو ميفرمودند : مرحوم آقا ( قاضى ) رضوانُ الله عليه گفته‌اند : هر كس در مقابل دشمن انگشتهاى دست خود را به ترتيب يكى پس از ديگرى ببندد ، و در مقابل بستن هر انگشت يك حرف از حروفات   كهيعص   ،   حم    عسق  را بگويد بطورى كه وقتىكه همه را گفت ، انگشتان تمام بسته شود ، و سپس در مقابل دشمن باز كند ، شرّ دشمن از او دفع خواهد شد .\r\nحضرت آقا خيلى در گفتارشان و در قيام و قعودشان و بطور كلّى در مواقع تغيير از حالتى به حالت ديگر ، خصوص كلمهء « يا صاحِبَ الزَّمان » را بر زبان جارى ميكردند .\r\nيك روز يك نفر از ايشان پرسيد : آيا شما خدمت حضرت ولىّ عصر أرواحُنا فداه مشرّف شده ايد ؟ !\r\nفرمودند : كور است هر چشمى كه صبح از خواب بيدار شود و در اوّلين نظر نگاهش به امام زمان نيفتد .\r\nأقول : چقدر اين جمله شبيه است به كلام مرحوم آية الله حاج شيخ\r\n\r\n","description":"","footnote":"","page_name":" 513 ","page_number":553},
  {"content":"\r\n\r\nمحمّد جواد أنصارى همدانى قدَّس الله تربتَه كه چون از ايشان سؤال شد : چه وقت انسان حضور صاحب الزّمان ميرسد ؟ !\r\nفرمودند : در وقتىكه حضور و غيبتش براى انسان تفاوت نداشته باشد . « 1 »\r\n\r\nاستخراجات و رموز حروف و اعداد ، نزد مرحوم قاضى رحمة الله عليه\r\nميفرمودند : در اين حروف مُقطَّعهء اوائل سُوَر قرآن خواصّ و آثار و رموز عجيبى است كه جز خدا كسى نداند . و اينها فقط رموز و اسرارى است ميان حبيب و محبوب ؛ ميان نفس مقدّسهء رسول الله و ذات حضرت أحديّت جلَّ شأنُه و اسمُه .\r\nو ميان هر حبيب و محبوبى و هر عاشق و معشوقى ، رموز خاصّى است كه كسى ديگر را ياراى فهم و ادراك آن نيست .\r\n بَيْنَ الْمُحِبّينَ سِرٌّ لَيْسَ يُفْشيهِ * قَوْلٌ ، وَ لا قَلَمٌ لِلْخَلْقِ يَحْكيهِ \r\n« در ميان محبّان سرّ خاصّى است كه هيچ گفتارى نمىتواند آن را فاش سازد ، و هيچ قلمى نمىتواند آن را براى خلائق بيان و حكايت كند . »\r\nأقول : در باب أسرار حروف ، بسيارى از علماءِ راستين مطالب شگفت‌آورى بيان فرموده‌اند ؛ و از آن استخراجات بديعه و إخبار از غيب و\r\n\r\n\r\n","description":"","footnote":"\r\n( 1 ) و از قبيل همين معنى است آنچه را كه نُعمانى در كتاب « غيبت » طبع مكتبهء صدوق ، ص 329 و 330 ، باب 25 : « ما جاءَ فى أنَّ مَنْ عَرَفَ إمامَهُ لَمْ يضرُّه تقدُّمُ هذا الامر أوْ تأخّرُه » روايت كرده است با سند صحيح أو كالصّحيح از زرارة كه گفت : قالَ أبو عَبْدِ اللهِ عَلَيْهِ السَّلامُ : اعْرِفْ إمامَكَ ؛ فَإنَّكَ إذا عَرَفْتَهُ لَمْ يَضُرُّكَ تَقَدُّمُ هذَا الامْرِ أوْ تَأخُّرُهُ ! و با سند ديگر از فُضَيل بن يَسار كه گفت :\r\nسَألْتُ أبا عَبْدِ اللهِ عَن قَوْلِ اللهِ عَزّ وَ جَلَّ :  يَوْمَ نَدْعُوا كُلَّ أُناسٍ بِإِمامِهِمْ  [ 1 
  ] فَقالَ : يا فُضَيْلُ ! اعْرِفْ إمامَكَ ؛ فَإنَّكَ إذا عَرَفْتَ إمامَكَ لَمْ يَضُرُّكَ تَقَدَّمَ هذَا الامْرُ أوْ تَأخَّرَ . وَ مَن عَرَفَ إمامَهُ ثُمَّ ماتَ قَبْلَ أنْ يَقومَ صاحِبُ هذَا الامْرِ كانَ بِمَنزِلَةِ مَن كانَ قاعِدًا فى عَسْكَرِهِ ، لا بَلْ بِمَنزِلَةِ مَن قَعَدَ تَحْتَ لِوآئِهِ . قالَ : وَ رَواهُ بَعْضُ أصْحابِنا : بِمَنزِلَةِ مَنِ اسْتَشْهَدَ مَعَ رَسولِ اللهِ صَلَّى اللهُ عَلَيْهِ وَ ءَالِهِ وَ سَلَّمَ . - [ 1 
  ] صدر آيه 71 ، از سورهء 17 : الإسراء -\r\n","page_name":" 514 ","page_number":554},
  {"content":"\r\n\r\nاطّلاع بر ضمائر مىنمايند . مرحوم قاضى در اين فنّ سرآمد روزگار بوده‌اند ، و آقازادهء أكبرشان مرحوم سيّد مهدى قاضى رحمةُ الله عليه كه أخيراً در بلدهء طيّبهء قم رحل إقامت افكندند و در آنجا هم به رحمت جاودانى پيوستند ، در اين علم استاد منحصر به فرد بودند .\r\nايشان در خطّ نسخ نيز استاد منحصر بود ، و كتيبه‌هاى اطراف كفشدارى حضرت أمير المؤمنين عليه السّلام و مدرسهء آية الله بروجردى و غيرهما به خطّ ايشانست . پس از تبعيد و اخراج از عراق و توطّن در قم ، كراراً و مراراً حقير خدمتشان رسيده‌ام و مراتب صفا برقرار بود . و خودشان از اكتشافات حروف و اسرار أعداد داستانهاى شنيدنى داشتند ؛ حتّى ميفرمودند : خود من هم در اين فنّ ابتكاراتى دارم ، و از من بالاتر و عالم‌تر پدرم مرحوم قاضى بود . چرا كه در بعضى از استخراجات بسيار مشكل كه فرو مىماندم و بالاخره با توسّلات به أمير المؤمنين عليه السّلام و ختومات موفّق به حلّ آن مىشدم ، چون به محضر پدرم شرفياب مىشدم و وى را از اين اكتشاف و رمزِ حلّ آن ميخواستم آگاه بنمايم ، معلوم مىشد كه پدرم قبل از من به اين مشكله رسيده است و قبل از من آن را حلّ كرده است .\r\nايشان آماده بودند تا آنچه را كه از اين علوم دارند به حقير تعليم كنند ، ولى حقير براى خودم نفعى در آن نديدم و لذا از قبول آن و صرف وقت در اين‌گونه امور امتناع كردم . زيرا هر چند كه چه بسا علوم حقيقى و واقعى باشد ، ولى صرف وقت كردن براى آن در صورتى كه براى انسان نه ضرورتى ايجاب مىكند و نه مَحْمِدَتى ، صحيح نبود . صرف وقت در اين امور جلوگيرى از فراغت فكر و حال براى امور أهمّ از آن ميكرد ؛ و ما به قدرى از معارف إلهيّه احتياج داريم و هر چه در آن كار كنيم از قرآن و تفسير قرآن و راه توحيد حقّ متعال تازه به جائى نرسيده‌ايم ، تا چه رسد وقت خود را صرف در امرى بنمائيم\r\n\r\n","description":"","footnote":"","page_name":" 515 ","page_number":555},
  {"content":"\r\n\r\nكه أهمِّ از آن بسيار موجود است و دست ما بدان نرسيده است .\r\nقبل از تشرّف حقير به نجف اشرف ، پس از فوت مرحوم والد كه مدّت قليلى ناچار براى اصلاح و تنظيم امورشان مجبور بودم در طهران درنگ كنم ، در نزد يكى از خويشاوندان سَببى : مرحوم آقا ميرزا أبو تراب عرفان كه حقّاً مردى دانشمند بود و در جَفْر و رَمْل خودش محقّق و صاحب تأليف بود و مىگفت : در جفر كتابى نوشته‌ام به قدر شرح لمعه ، قريب يك ماه علم رَمْل را خواندم و جزواتى هم نوشتم .\r\nو آن مرحوم هم بقدرى به حقير علاقه‌مند شده بود كه دست برنميداشت ، و چون اولاد ذكور نداشت ميخواست در آخر عمرى علومش را به حقير بياموزد . ولى حقير حسّ كردم كه علاوه بر تضييع وقت ، براى بنده ايجاد كدورت روحى مىنمود . بنابراين آن درس را ترك نمودم ، و هر چه زودتر امور را اصلاح و براى عتبه بوسى باب علم به نجف اشرف مشرّف شدم .\r\nاستادمان حضرت علّامهء طباطبائى از اين علوم آگاه بودند ، ولى بنده نديدم در جائى إعمال كنند .\r\nحضرت آقا حاج سيّد هاشم در ترتيب جداول بالاخصّ كيفيّت جدول صد در صد ، و يا سائر جداول كه ابتدايش پنج در پنج است - نه تنها چهار در چهار - مهارتى بسزا داشتند ، و به حقير هم كيفيّت پر كردن مربّعات را تعليم فرمودند و اضافه كردند كه : اين مربّعات مؤثّر است ولى در هر حال بايد اثر را از خدا دانست و از او منقطع نشد ؛ و سپردن امر در هر حال به دست حقّ تعالى بطورى كه او مدير و مدبِّر امر انسان شود ، غايت مطلوب است\r\n\r\nاكتشافات محيى الدّين عربى با علم حروف ، راجع به بعضى از امور غيبيّه\r\nمُحيى الدّين عربىّ ، و محقّق فيض كاشانى ، و شيخ بَهاء الدّين عامِلىّ در اين فنّ از سرآمدان روزگار بوده‌اند .\r\nمحدّث نيشابورى در ترجمهء احوال محيى الدّين از جمله ميگويد : وى\r\n\r\n","description":"","footnote":"","page_name":" 516 ","page_number":556},
  {"content":"\r\n\r\nدر علم حروف يد طولائى داشت . و از جمله استخراج او اين بود كه : إذا دَخَلَ السّينُ فى الشّينِ ، ظَهَرَ قَبْرُ مُحْيى الدّينِ . يعنى « چون سين در شين داخل شود ، قبر محيى الدّين ظاهر مىشود » . اين ببود و قبر محيى الدّين پنهان بود تا سلطان سليم عثمانى داخل شام شد و از قبر او تفحّص به عمل آورد و آن را پس از اندراس تعمير نمود ، و سرّ كلمهء سين كه سلطان سليم ، و شين كه شهر شام است مكشوف شد .\r\nو از جمله اكتشافات و استخراجات اوست راجع به ظهور حضرت قائم عليه السّلام :\r\n إذا دارَ الزَّمانُ عَلَى حُروفٍ * بِبِسْمِ اللهِ فَالْمَهْدىُّ قاما\r\nوَ إذْ دارَ الْحُروفُ عَقيبَ صَوْمٍ * فَأقْروا الْفاطِمى مِنّى سَلاما « 1 » \r\nالبتّه بايد دانست كه : معنى اين شعر را نمىتواند بفهمد مگر آن كس كه از راسخين در علم باشد ، و گرنه رمز نبود و حلّش براى همه با شرائط خاصّى ممكن بود ؛ همانطور كه از معنى سين و شين بدون ورود سليم در شام كسى نمىتواند خبردار شود مگر آنكه از راسخين در علم بوده باشد .\r\nدر تفسير « صافى » در باب حروف مقطّعهء فواتح سُوَر گويد : التَّخاطُبُ بِالْحُروفِ الْمُفْرَدَةِ سُنَّةُ الأحْبابِ فى سُنَنِ الْمُحابِّ . فَهُوَ سِرُّ الْحَبيبِ مَعَ الْحَبيبِ ، بِحَيْثُ لا يَطَّلِعُ عَلَيْهِ الرَّقيبُ .\r\n بَيْنَ الْمُحِبّينَ سِرٌّ لَيْسَ يُفْشيهِ * قَوْلٌ ، وَ لا قَلَمٌ لِلْخَلْقِ يَحْكيهِ « 2 » \r\n« تخاطب و گفتگو با همديگر با حروف مفرده ( كلمات تهجّى : ا ، ب ، ج ، د ، ع ، و غيرها ) سنّتى است در ميان أحباب در سنّت‌هاى عالم محبّت ميان\r\n\r\n\r\n","description":"","footnote":"\r\n( 1 ) « روضات الجنّات » طبع سنگى ، ج 4 ، ص 195 ؛ و « شرح مناقب مُحيى الدّين » ملّا سيّد صالح خلخالى ، ص 26 و 27\r\n( 2 ) « شرح مناقب محيى الدّين » ص 28 ؛ و « نجم ثاقب » اواخر باب هفتم ، ص 147\r\n","page_name":" 517 ","page_number":557},
  {"content":"\r\n\r\nدوستان و محبّين كه اساس كارشان بر محبّت طرفينى برقرار شده است . بنابراين ، آن تخاطب بدين طرز عبارت است از : سرّ حبيب با حبيب ، بطورى كه بر آن مطّلع نشود رقيب . »\r\n\r\nعرفان حافظ شيرازى و ملّا محمّد مولوىّ مُخّ اسلام است\r\nبطور كلّى كلمات اولياى خدا و عرفاى بالله داراى رموز و اشارات و كناياتى است كه فهم آنها اختصاص به خود آنها و همطرازانشان دارد . از اشارات و رموز عارف عاليقدر اسلام خواجه حافظ شيرازى كسى ميتواند اطّلاع پيدا نمايد كه هم درجه و هم مقام با او باشد .\r\nامّا صد حيف و هزار افسوس كه ما قدر و قيمت اين بزرگان را ندانستيم ، و معانى اشعارشان را به امور مبتذل حمل كرديم ، و يا اگر شرحى در احوال آنها نگاشتيم نتوانستيم از عهدهء شرح و شكافتن آن معانى و اسرار برآئيم ؛ تا خارجيان و كفّار آمدند و براى خود عرفان ساختند ، و عرفان را از اسلام جدا پنداشتند ، و مقام عظيم عرفان و عرفا را كه مخّ و اسّ و ريشهء اسلام است امرى مباين با تعليمات دينى وانمود كردند ، و براى ما عرفان ايرانى و هندى و رومى ساختند ، و همه را خطّى در برابر خطّ اسلام ، و راهى غير از مسير دين نمودار نمودند ، و ريشهء عرفان مولوى معنوى و حافظ شيرازى و مغربى و أمثالهم را عرفان ايرانى قلمداد كردند كه با روح اسلام سازگار نباشد .\r\nاينها همه و همه نتيجهء جمود و تحجّر و يك چشمى به مسائل دين نگريستن است ؛ و حساب توحيد را از عالم امر و خلق جدا نمودن و به أئمّه و لواداران عرفان به نظر موجودات ساخته‌شدهء بدون تكليف و مأموريّت نگريستن است كه ما را دچار اين مصيبت عظمى نمود ؛ تا جائى كه اينك براى آنكه از آنها عقب نمانيم و در اين بازى ، محكوم و سرافكنده نگرديم ، بايد با هزار دليل اثبات كنيم كه عرفان حافظ و مولانا متّخَذ از روح قرآن و روح نبوّت و ولايت است .\r\n\r\n","description":"","footnote":"","page_name":" 518 ","page_number":558},
  {"content":"\r\n\r\nشما به يك يك از غزلهاى حافظ بنگريد و ببينيد چگونه آن لطائف و حقائق معنوى را در كسوت عبارات گنجانيده ، و با چه دقائق و اشاراتى ميخواهد آن حقيقت منظور و مراد خود را ارائه دهد . رضوانُ الله علَيه رضواناً شاملًا .\r\n\r\nغزل شيواى حافظ شيرازى دربارهء حضرت صاحب الزّمان أرواحنا فداه\r\nمثلًا اين غزل را در وصف حضرت صاحب الزّمان سروده ، و از غيبت و انتظار وى ياد كرده ، و خود را از مشتاقان و شيفتگانش معرّفى نموده است ؛ و ليكن با چه عبارات نمكين ، و اشارات دلنشين ، و كنايات و استعاراتى كه حقّاً بى اختيار بر زبان انسان جارى مىشود كه او لسان الغيب است :\r\n سَلامُ اللهِ ما كَرَّ اللَيالى * وَ جاوَبَتِ الْمَثانى وَ الْمَثالى ( 1 )\r\nعَلى وادى الاراكِ وَ مَن عَلَيْها * وَ دارٍ بِاللِّوَى « 1 » فَوْقَ الرِّمالِ ( 2 )\r\nدعاگوى غريبان جهانم * وَ أدْعو بِالتَّواتُرِ وَ التَّوالى ( 3 )\r\nبه هر منزل كه رو آرد خدا را * نگه دارش به لطف لا يزالى ( 4 )\r\nمنال اى دل كه در زنجير زلفش * همه جمعيّت است آشفته حالى ( 5 )\r\nز خَطّت صد جمال ديگر افزود * كه عمرت باد صد سال جلالى ( 6 )\r\nتو مىبايد كه باشى ورنه سهل است * زيانِ مايهء جانىّ و مالى ( 7 )\r\nبدان نقّاش قدرت‌آفرين باد * كه گِرد مَه كشد خطّ هِلالى ( 8 )\r\nفَحُبُّكَ راحَتى فى كُلِّ حينٍ * وَ ذِكْرُكَ مونِسى فى كُلِّ حالِ ( 9 )\r\nسويداى دل من تا قيامت * مباد از شور سوداى تو خالى ( 10 )\r\nكجا يابم وصال چون تو شاهى * من بد نام رِند لا ابالى ( 11 )\r\nخدا داند كه حافظ را غرض چيست * وَ عِلْمُ اللهِ حَسْبى مِن سُؤالى ( 12 ) \r\n\r\n\r\n","description":"","footnote":"\r\n( 1 ) اللِوى بر وزن إلى ، بالكسرِ و القصرِ : منقطعُ الرَّملِ أو هو ما الْتَوَى من الرَّملِ . و ألْوَى القومُ : صاروا إلى لِوَى الرّملِ .\r\n","page_name":" 519 ","page_number":559},
  {"content":"\r\n\r\nو در تعليقه گويد : اين بيت هم در آن غزل است و گويا از خواجه باشد :\r\n أموتُ صَبابَةً يا لَيْتَ شِعْرى * مَتَى نَطَقَ الْبَشيرُ عَنِ الْوِصالِ ( 13 ) « 1 » \r\nدر بيت اوّل و دوّم ميگويد : سلام خدا باد پيوسته و هميشه تا وقتىكه شبها مرتّباً يكى پس از ديگرى مىآيند و مىروند ، و طلوع و غروب موجب پياپى در آمدن آنهاست ، تا زمين و خورشيد و ماه و ستارگان باقى است ، و تا وقتىكه رشته‌هاى دو صدايه و سه صدايهء تارها و نغمه‌ها و آهنگهاى چنگ‌ها و سازها مىنوازند و قدرت و تاب و توانشان براى بلند داشتن اين سرود باقى است ( زيرا مثانى به معنى صداهاى دوباره‌اى است كه تار و چنگ ميدهد ، و مَثالى در أصل مَثالِث بوده است يعنى صداهاى سه باره كه از آنها شنيده مىشود . ) بر وادى اراك كه منزلگاه حضرت حجّت است ( زيرا سرزمين اراك سرزمين حجاز است كه در آنجا فقط درخت اراك وجود دارد . ) و بر آن كسى كه بر فراز آن زمين سكونت دارد و بر خانه‌اى كه در قسمت نهائى در آن بالاى رَمْلها و شنها بنا شده است .\r\nسپس در بيت سوّم ميگويد : دعاگوى غريبان جهانم ، و بطور تواتر و پشت سر هم من دعا ميكنم و دعاگو هستم ؛ كه باز روشن است : آن غريب جهانى كه از شدّت غربت و تنهائى ظهور نمىكند غير از حضرت حجّت كسى نيست .\r\nو در بيت چهارم مىرساند : او كه محلّ ثابتى ندارد - گرچه اصلش از مكّه و از وادى الاراك است - و دائماً در عالم در گردش است ، اى خداوند مهربان از تو درخواست مىنمايم تا با لطف دائمى خودت او را در هر منزلى كه وارد مىشود و در آن مسكن مىگزيند نگهدارى كنى .\r\n\r\n\r\n","description":"","footnote":"\r\n( 1 ) « ديوان حافظ شيرازى » طبع پژمان ، ص 212 ، غزل 463\r\n","page_name":" 520 ","page_number":560},
  {"content":"\r\n\r\nو در بيت پنجم ميگويد : اى دل ! در فراق او ناله مكن ، چرا كه گرچه در غيبت است و چهره و رخساره‌اش را از نماياندن مخفى ميدارد ، و ليكن بواسطهء گيسوان و زلف سياه او - كه كنايه از هجران و غيبت است - آشفته حالان مىتوانند كسب جمعيّت كنند و به مقصود نائل آيند .\r\nو در بيت ششم ميگويد : اينك كه رشد و بروز جمال در تو فزونى يافته است ، خداوند عمر تو را طويل گرداند و از گزند حوادث مصون بدارد .\r\nو در بيت هفتم ميگويد : توئى ولىّ والاى ولايت كه قوام كون و مكان بر تو قائم است ؛ و تو بايد بر قرار و مقرون به بقاء و صحّت و آرامش بوده باشى ، چرا كه در رأس مخروطى ، و بر همهء ما سوى حكومت دارى . و در برابر اين امر مهمّ و ارزشمند ، زيانهاى جانى و ضررهاى مالى هر چه هم فراوان باشد ، به من و يا به جهانيان برسد ، مهمّ نيست بلكه خيلى سهل و آسان است .\r\nو در بيت هشتم ميگويد : آفرين بر دست قدرت پروردگار كه تو را در اين چندين قرنى كه تا به حال گذشته ، حفظ و نگهدارى نموده است ؛ همان نقّاش قدرت كه بر گرد ماه بر فراز آسمان خطّى به شكل هلال مىكشد تا مردم ماه را ببينند ، با آنكه بدون شكّ تمام كرهء ماه موجود است ، امّا كسى آن را نمىبيند ، و در غيبت و پنهانى ميگذارد ، و فقط از اين كرهء آسمانى به قدر هلالى نمايان است بطورى كه اگر كسى نظر كند مىپندارد كره‌اى نيست ، فقط هلالى بر آسمان موجود است . امام زمان هم موجود است همچون كرهء تامّ و تمام ، امّا كسى آن را نمىبيند و ادراك نمىكند و فقط به قدر ضخامت هلالى از آثار او در جهان مشهود است و مردم از آن منتفع ميگردند ، ولى بايد ظهور كند و از پردهء خفا برون آيد و چون بَدْر و ماه شب چهاردهم نور دهد و همهء جهان را منوّر كند .\r\nخوب توجّه كنيد : اگر اين بيت را اين‌طور معنى نكنيم ، معنى آن چه مىشود ؟ ! تعريف كردن از ماه آسمانى به پنهانى ، و خطّ هلالى در شبهاى\r\n\r\n","description":"","footnote":"","page_name":" 521 ","page_number":561},
  {"content":"\r\n\r\nنخستين طلوع آن بر گرد آن كشيدن چه مدحى را متضمّن است ؟ !\r\nو اگر مراد از ماه را سيما و چهرهء محبوب فرض كنيم و خطّ هلالى را هم محاسنش بدانيم كه بر گرد آن روئيده است ، با آنكه اين استعاره با آن استعارهء قرص ماه آسمان و اختفاى آن در شبهاى نخستين جز به مقدار هلالى كه نمايان است ، دو مفاد است مع‌ذلك اين استعاره نيز منافاتى با وجود حضرت صاحب الزّمان ندارد ؛ زيرا آن انسانى كه در خارج بر گرد صورتِ چون ماهش محاسن روئيده است ، با توصيف غربت و ولايت و سرورى و پادشاهى و سائر اوصافى كه در اين غزل آمده است ، غير از آن حضرت نمىتواند مراد و مقصود باشد .\r\nو در بيت نهم ميگويد : من پيوسته با تو سر و كار دارم . محبّت توست كه راحت دل من است در هر حال ، و ذكر توست كه أنيس من است بطور پيوسته و مدام .\r\nگرچه نظير اين مضمون در سائر غزلهاى حافظ موجود است و آنها راجع به خود ذات أقدس حقّ تعالى است ، و ليكن در اين غزل به قرينهء سائر ابيات غير از حضرت حجّت نمىتواند بوده باشد . پس ضمير مخاطب ذِكْرُكَ و حُبُّكَ راجع به اوست .\r\nو به همين طريق مفاد بيت دهم است كه در دعا ميگويد : دريچهء قلب من كه مملوّ از خون حيات بخش من است ، و پيوسته آن خون در جنبش و حركت و ضربان و خروش است ، هيچگاه از معامله و سر و كار داشتن و تلاش براى بدست آوردن محبّت و رضاى تو خالى نباشد . و در بيت يازدهم مخاطب خود را شاه ، و خودش را رِند و گداى لا ابالى خوانده است ؛ و وصال اين درجهء پست و زبون را با آن شاه با عظمت و با تقوى و داراى عصمت و طهارت ، بعيد به شمار آورده است . در اين بيت هم معلوم است كه : مراد وى از « چون تو شاهى » غير آن صاحب ولايت كلّيّهء إلهيّه\r\n\r\n","description":"","footnote":"","page_name":" 522 ","page_number":562},
  {"content":"\r\n\r\nنمىباشد .\r\nو در بيت دوازدهم خيلى روشن و واضح از سخنان و تخاطب فوق بطور رمز و اشاره ، پرده بر ميدارد كه : اينها كه گفتم همه اشاره و كنايه و استعاره و رمز بود كه چه ميخواهم بگويم ؛ صراحت نبود و من نمىخواستم يا نمىتوانستم آن وجود أقدس را چنان كه بايد و شايد معرّفى كنم ، و عشق سوزان خود را براى لقاء و ديدارش در قالب غزل آورم ؛ امّا خداوند عليم و خبير ميداند كه در دل من چه مراد بوده است ، و او كفايت مىكند از كلام و سؤالى كه من بخواهم آن را بر زبان آورم .\r\nو در بيت إلحاقى ميگويد : من از شدّت عشق و آتش وَجْد بالاخره خواهم مرد ، و در انتظار فرج او جان خواهم سپرد ؛ و مانند يعقوب در فراق يوسف كور خواهم شد و چشمم پيوسته بر در است كه چه موقع بشير ، بشارت از لقاء وصال ميدهد ؛ و يوسف گمگشتهء بيابانى در چاه غربت در افتاده ، غريب و تنها ، سرگشته و متحيّر مرا بشارت ديدار ميدهد ، و با فرج او و لقاى او چشمانم بينا ميگردد ، و چون مرده از قبر برخاسته زنده ميگردم و حيات نوين مىيابم .\r\n* * * \r\nكيفيّت تهجّد حضرت حاج سيّد هاشم در مدّت عمر\r\nمرحوم حاج سيّد هاشم رضوانُ الله عليه به قرائت قرآن با صوت حزين بسيار علاقمند بود . صدا و آهنگ او بسيار جذّاب و دلربا بود . خودش در وقت خواندن مَحْو مىشد و هر كس مىشنيد تغيير حالت و جذبه در او پيدا مىگشت . نوارهائى از قرآن و بعضى از أشعار عرفانى كه با همين لهجه و صوت جذّاب قرائت نموده‌اند ، از ايشان بجاى مانده است و همگى حكايت از همين معنى مىكند .\r\nدر نمازهاى نافلهء شب سوره‌هاى بزرگ را با تكيه به صدا و آهنگ و صوت\r\n\r\n","description":"","footnote":"","page_name":" 523 ","page_number":563},
  {"content":"\r\n\r\nزيبا و حزين ميخواندند ، و چه بسا چندين ساعت فقط نماز شبشان بدين كيفيّت طول مىكشيد . و پيوسته استعمال عطر مىنمودند ، و در اطاق خودشان غالباً عود روشن ميكردند ، بطورى كه اگر كسى بعد از يكى دو روز هم در آن اطاق وارد مىشد پس از آنكه بجاى ديگر رفته بودند ، از بوى عطر خاصّ ايشان و از بوى عود اطاق مىفهميد اينجا سيّد هاشم بوده است .\r\nتا آخر عمر شبها تقريباً خواب نداشتند . اوّل شب قدرى استراحت ميكردند ، سپس بيدار مىشدند و وضو ميگرفتند و چهار ركعت نماز بدان كيفيّت انجام ميدادند ، و سپس رو به قبله در حال توجّه و خَلْسه مدّتها مىنشستند و در حال توجّه و تفكّر تامّ بودند .\r\nسپس قدرى استراحت ميكردند و بيدار مىشدند ، و به همين طريق چهار ركعت نماز ميگزاردند و خيلى طول مىكشيد ، باز رو به قبله به حال خَلْسه و توجّه تامّ و تمام مىنشستند تا قريب اذان صبح .\r\nيك شب در اين حال فرمودند : رفقاى ما الحمد للّه همه اهل تهجّد و تعبّدند ، ولى ما ريش‌جنبانيم ؛ ما ريش خود را مىجنبانيم .\r\n چنان با نيك و بد سَر كن كه بعد از مردنت عُرفى * مسلمانت به زمزم شويد و هندو بسوزاند « 1 » \r\n\r\n\r\n","description":"","footnote":"\r\n( 1 ) در « خصال » شيخ صدوق ، باب الإثنَين ، ص 72 و 73 از أمير المؤمنين عليه السّلام مرفوعاً روايت شده است كه : آن حضرت به پسران خود گفتند :\r\nيا بَنىَّ ! إيّاكُمْ وَ مُعاداةَ الرِّجالِ ! فَإنَّهُمْ لا يَخْلونَ مِنْ ضَرْبَيْنِ : مِنْ عاقِلٍ يَمْكُرُ بِكُمْ ، أوْ جاهِلٍ يَعْجَلُ عَلَيْكُمْ ! وَ الْكَلامُ ذَكَرٌ وَ الْجَوابُ انْثَى ؛ فَإذا اجْتَمَعَ الزَّوْجانِ فَلا بُدَّ مِنَ النِّتاجِ . ثُمَّ أنْشَأَ يَقولُ :\r\n سَليمُ الْعِرْضِ مَنْ حَذَرَ الْجَوابا * وَ مَنْ دارَى الرِّجالَ فَقَدْ أصابا\r\nوَ مَنْ هابَ الرِّجالَ تَهَيَّبوهُ * وَ مَنْ حَقَرَ الرِّجالَ فَلَنْ يُهابا \r\nاى پسران من ! مبادا شما با مردمان از سر خصومت و دشمنى برخيزيد ! زيرا كه\r\n","page_name":" 524 ","page_number":564},
  {"content":"\r\n\r\nايشان بعضى از اوقات از اشعار مغربى و اشعار مثنوى و اشعار ابن فارض ميخواندند آن هم با چه كيفيّت ! هر وقت حال سوز ، شدّت مىنمود برخى از اشعار مغربى و تائيّهء كبراى ابن فارض و برخى از غير تائيّه را با آهنگ و صوت خوش آن هم صوت حزين قرائت مىنمودند كه در نوار مضبوط شده است . ولى از اشعار مثنوى چيزى ضبط نشده است . و علّت آنست كه در آن اوقات كه گرم حال بودند و بعضى اوقات در دالان راهرو خانه مىافتادند و آن اشعار را ميخوانده‌اند كسى نبوده است كه آنها را ضبط نمايد .\r\nاز اشعار باباطاهر هم گهگاهى خوانده‌اند ، ولى ممارست عمدهء ايشان بر اشعار ابن فارض بوده است .\r\n\r\nابيات « مثنوى » در فتوّت و اخلاص أمير المؤمنين عليه السّلام\r\nبه اشعار مثنوى دربارهء أمير المؤمنين عليه السّلام و قتل او عَمْرو بن عَبْدِ وَدّ را ، تا كشته شدن او به دست ابن ملجم مرادى لعنَهُ الله بسيار علاقمند بودند . و حقير چندين بار در سفرهاى عديده مشاهده كردم كه آنها را با صوت جذّاب قرائت مىنمودند ؛ و چنان مشهود بود كه خود ايشان در همان حالى هستند كه حضرت توصيف مىكند ، و لهذا مبتهج مىشدند و گويا اين اشعار عيناً حكايت حال خود ايشان است .\r\nاين ابيات آبدار چنان كه در « مثنوى » آمده است ، بدين كيفيّت است :\r\n\r\n\r\n","description":"","footnote":"\r\n- ايشان خالى از دو گروه نمىباشند : يا عاقلند كه در صدد مكر و خدعه با شما بر مىآيند ، و يا جاهلند كه به زودى عليه شما به دفاع قيام مىكنند . گفتار ، حكم مرد نرى را دارد و پاسخ در حكم زن ماده‌اى است ؛ و چون مرد و زن با هم جمع آيند گريز و گزيرى از تولّد بچه نيست . سپس حضرت شروع كردند و از خود اين شعر را انشاء نمودند :\r\nكسى كه ميخواهد آبرويش محفوظ باشد ، از جواب دادن خوددارى مىنمايد . و كسى كه با مردمان به مدارا و ملايمت رفتار نمايد وى به مقصد و مقصود خود ميرسد و راه صواب و درست را طىّ كرده است . و كسى كه مردمان را بترساند مردمان نيز او را ميترسانند ، و كسى كه مردمان را پست و حقير بشمارد براى او ارزشى قائل نمىشوند . »\r\n","page_name":" 525 ","page_number":565},
  {"content":"\r\n\r\nخَدو انداختن خَصم بر روى أمير المؤمنين علىّ عليه السّلام\r\nو انداختن آن حضرت شمشير را از دست\r\n از على آموز اخلاص عمل * شير حقّ را دان منزّه از دَغَل\r\nدر غزا « 1 » بر پهلوانى دست يافت * زود شمشيرى بر آورد و شتافت\r\nاو خَدو « 2 » انداخت بر روى علىّ * افتخار هر نبىّ و هر ولىّ\r\nاو خَدو انداخت بر روئى كه ماه * سجده آرد پيش او در سجده‌گاه\r\nدر زمان انداخت شمشير آن على * كرد او اندر غزايش كاهلى\r\nگشت حيران آن مبارز زين عمل * از نمودن عفو و رحم بى محلّ\r\nگفت بر من تيغ تيز افراشتى * از چه افكندى مرا بگذاشتى ؟ !\r\nآن چه ديدى بهتر از پيكار من * تا شدى تو سست در اشكار من\r\nآن چه ديدى كه چنان خشمت نشست * تا چنين برقى نمود و باز جست\r\nآن چه ديدى كه مرا زان عكسِ ديد * در دل و جان شعله‌اى آمد پديد\r\nآن چه ديدى بهتر از كون و مكان * كه به از جان بود و بخشيديم جان\r\nدر شَجاعت شير ربّانيستى * در مُروّت خود كه داند كيستى ؟ ! \r\nمولانا مفصّلًا شعر را ادامه ميدهد تا ميرسد به اينجا كه :\r\nسؤال كردن آن كافر از آن حضرت كه : چون بر من ظفر\r\nيافتى ، چرا از قتل من إعراض فرمودى و مرا نكشتى ؟ !\r\n پس بگفت آن نو مسلمانِ ولىّ * از سر مستى و لذّت با علىّ\r\nكه بفرما يا أمير المؤمنين * تا بجنبد جان به تن همچون جنين \r\n\r\n\r\n","description":"","footnote":"\r\n( 1 ) غزا جنگ و جدال است\r\n( 2 ) . خُدو و خَيُو هر دو به معنى آب دهان است\r\n","page_name":" 526 ","page_number":566},
  {"content":"\r\n\r\n هفت أختر هر جنين را مدّتى * مىكند اى جان به نوبت خدمتى \r\nتا ميرسد به اينجا كه ميگويد :\r\n بازگو اى باز پر افروخته * با شه و با ساعدش آموخته\r\nبازگو اى باز عنقاگير شاه * اى سپاه اشكن به خود ، نى با سپاه\r\nامّت وَحْدى يكىّ و صد هزار * بازگو اى بنده بازت را شكار\r\nدر محلّ قهر ، اين رحمت ز چيست ؟ * اژدها را دست دادن كار كيست ؟ \r\nجواب گفتن علىّ عليه السّلام كه سبب شمشير افكندن\r\nچه بود در آن حال\r\n گفت : من تيغ از پى حقّ ميزنم * بندهء حقّم نه مأمور تنم\r\nشير حقّم نيستم شير هوا * فعل من بر دين من باشد گوا\r\nمن چو تيغم و آن زننده آفتاب * ما رَمَيْتُ إذْ رَمَيْتُ در حِراب « 1 » \r\n رخت خود را من ز رَه برداشتم * غير حقّ را من عدم انگاشتم\r\nمن چو تيغم پُر گهرهاى وصال * زنده گردانم نه كشته در قتال\r\nسايه‌ام من كدخدايم آفتاب * حاجبم من نيستم او را حجاب\r\nخون نپوشد گوهر تيغ مرا * باد از جا كى برد ميغ مرا\r\nكَه نيم كوهم ز صبر و حلم و داد * كوه را كى در ربايد تند باد\r\nآنكه از بادى رود از جا خَسى است * زانكه باد ناموافق خود بسى است\r\nباد خشم و باد شهوت باد آز * برد او را كه نبود اهل نياز\r\nباد كِبر و باد عُجب و باد خِلم « 2 » * برد او را كه نبود از اهل علم\r\nكوهم و هستىّ من بنياد اوست * ور شوم چون كاه بادم باد اوست \r\n\r\n\r\n","description":"","footnote":"\r\n( 1 ) حِراب : جنگ و رزم است . ( تعليقه )\r\n( 2 ) خلم : غضب و سبكسرى است . ( تعليقه )\r\n","page_name":" 527 ","page_number":567},
  {"content":"\r\n\r\n جز به باد او نجنبد ميل من * نيست جز عشق أحد سر خيل من\r\nخشم بر شاهان شه و ما را غلام * خشم را من بسته‌ام زير لگام\r\nتيغ حلمم گردن خشمم زده است * خشم حقّ بر من چو رحمت آمده است « 1 » \r\n غرق نورم گرچه سقفم شد خراب * روضه گشتم گرچه هستم بو تراب\r\nچون درآمد علّتى اندر غزا * تيغ را ديدم نهان كردن سزا\r\nتا أحَبَّ لِلَّه آيد نام من * تا كه أبْغَضْ لِلَّه آيد كام من\r\nتا كه أعْطى لِلَّه آيد جود من * تا كه أمْسَكْ لِلَّه آيد بود من\r\nبخل من لِلَّهْ ، عطا لِلّه و بس * جمله لِلّه‌ام نيَم من آنِ كس\r\nو آنچه لِلَّه ميكنم تقليد نيست * نيست تخييل و گمان ، جز ديد نيست \r\nباز مولانا در اينجا بعد از شرح و بسط مفصّل ميرسد به اينجا كه :\r\nگفتن پيغمبر صلّى الله عليه و آله و سلّم به گوش ركابدار أمير المؤمنين\r\nعلىّ عليه السّلام كه هر آينه كشتن أمير به دست تو خواهد بود\r\n گفت پيغمبر به گوش چاكرم * كو بُرَد روزى ز گردن اين سرم\r\nكرد آگه آن رسول از وحى دوست * كه هلاكم عاقبت بر دست اوست\r\nاو همى گويد بكش پيشين مرا * تا نيايد از من اين منكر خطا\r\nمن همى گويم چو مرگ من ز تست * با قضا من چون توانم حيله جُست ؟\r\nاو همى افتد به پيشم كاى كريم * مر مرا كن از براى حقّ دو نيم\r\nتا نيايد بر من اين انجام بد * تا نسوزد جان من بر جان خَود\r\nمن همى گويم : برو جَفَّ الْقَلَمْ * زين قلم بس سرنگون گردد علم\r\nهيچ بغضى نيست در جانم ز تو * زانكه اين را من نميدانم ز تو \r\n\r\n\r\n","description":"","footnote":"\r\n( 1 ) در نسخه بدل طبع ميرزا محمودى آمده است : خشم حق بر من همه رحمت شده است . ( و در نسخه بدل طبع علاء الدّوله آمده است : خشم بر من مهر و رحمت آمده است . م )\r\n","page_name":" 528 ","page_number":568},
  {"content":"\r\n\r\n آلت حقّى تو ، فاعل دست حقّ * چون زنم بر آلت حقّ طَعْن و دَقّ ؟ \r\nأيضاً مولانا در اينجا پس از شرح بسيار مفصّل ميگويد :\r\n غير تو هر چه خوش است و ناخوش است * آدمى سوز است و عين آتش است\r\nهر كه را آتش پناه و پشت شد * هم مجوسى گشت و هم زردشت شد\r\nكُلُّ شَىْءٍ ما خَلا الله باطِلُ « 1 » * إنَّ فَضْلَ اللهِ غَيْمٌ هاطِلُ\r\nباز رو سوى علىّ و خونيش * و ان كرم با خونى و افزونيش \r\nبقيّهء قصّهء أمير المؤمنين علىّ عليه السّلام و مُسامحت و\r\nإغماض او با خونى و ركابدار خويش\r\n گفت : دشمن را همى بينم به چشم * روز و شب بر وى ندارم هيچ خشم\r\nزانكه مرگم همچو جان خوش آمده است * مرگ من در بعث ، چنگ اندر زده است\r\nمرگِ بى مرگى بود ما را حلال * برگ بى برگى بود ما را نوال\r\nبرگ بى برگى ترا چون برگ شد * جان باقى يافتىّ و مرگ شد\r\nظاهرش مرگ و به باطن زندگى * ظاهرش أبتَر « 2 » نهان پايندگى\r\nاز رحم زادن جَنين را رفتن است * در جهان او را ز نو بشكفتن است\r\nآنكه مردن پيش جانش تهلكه است * حكم لا تُلْقوا « 3 » نگيرد او به دست \r\n\r\n\r\n","description":"","footnote":"\r\n( 1 ) كُلّ شَىْء . . . يعنى « هر چيز غير از خدا باطل و نابود و بىپاست . بدرستى كه فضل خداوندى ابر پر باران است . » اقتباس از شعر لبيد است كه جناب رسالت مآب فرموده : أصْدَقُ كَلِمَةٍ قالَهَا الْعَرَبُ كَلِمَةُ لُبَيْد :\r\n ألا كُلُّ شَىْءٍ ما خَلا اللهُ باطِلٌ * وَ كُلُّ نَعيمٍ لا مَحالَةَ زائِلٌ ( تعليقه ) \r\n( 2 ) أبْتَر : ناقص . ( تعليقه )\r\n( 3 ) آنكه مردن را هلاكت بداند ، خود را محكوم لا تُلْقُوا نشمارد ؛ زيرا كه اين نهى براى آن كسان است كه مردن را طلب مىكنند و از روى عشق و شوق خود را به مرگ ميرسانند و مانند پروانه خويش را به شعلهء آتش ميزنند و مىسوزانند . اين است كه گويد : زانكه نهى\r\n","page_name":" 529 ","page_number":569},
  {"content":"\r\n\r\n چون مرا سوى أجل عشق و هواست * نَهىِ لا تُلْقوا بِأيْديكُمْ مراست\r\nزانكه نهى از دانهء شيرين بود * تلخ را خود نهى حاجت كى شود\r\nدانه‌اى كش تلخ باشد مغز و پوست * تلخى و مكروهيش خود نهى اوست\r\nدانهء مردن مرا شيرين شده است * بَلْ هُم أحْيآءٌ پى من آمده است\r\nاقْتُلونى يا ثِقاتى لائِماً * إنَّ فى قَتْلى حَياتى دآئِمًا\r\nإنَّ فى مَوْتى حَياتى يا فَتَى * كَمْ افارِقْ مَوْطِنى حَتَّى مَتَى ؟\r\nفُرْقَتى « 1 » لَوْ لَمْ تَكُنْ فى ذى السُّكونْ * لَمْ يَقُلْ إنّا إلَيْهِ رَاجِعُونْ\r\nراجع آن باشد كه باز آيد به شهر * سوى وحدت آيد از تفريق دهر\r\nاين سخن پايان ندارد چاكرم * چون شنيد اين سِر ز سيّد گشت خَم \r\nافتادن ركابدار بر پاى أمير المؤمنين علىّ عليه السّلام كه اى أمير\r\nمرا بكش ، و از اين بَليّه بِرهان\r\n!\r\n باز آمد « 2 » كاى على زودم بكش * تا نبينم آن دم و وقت ترُش\r\nمن حلالت ميكنم خونم بريز * تا نبيند چشم من آن رستخيز\r\nگفتم ار هر ذرّه‌اى خونى شود * خنجر اندر كف به قصد تو بود\r\nيكسر مو از تو نتواند بريد * چون قلم بر تو چنين خطّى كشيد\r\nليك بى غم شو شفيع تو منم * خواجهء روحم نه مملوك تنم \r\n\r\n\r\n","description":"","footnote":"\r\n( 1 ) ميگويد : اگر مفارقت من از عالم ديگر در اين سكون و قرار در اين جهان نبود ، خداى تعالى نمىفرمود : بگوئيد : إِنَّا لِلَّهِ وَ إِنَّا إِلَيْهِ راجِعُونَ ، يعنى ما براى خدائيم و ما سوى وى باز ميگرديم . زيرا كه رجوع آن بود كه از جائى آمده باشند كه بدانجا باز گردند . فرج الله الحسينى ( تعليقه )\r\n( 2 ) در نسخه بدل آمده است :\r\n آمد و در خاك پيشم اوفتاد * دم به دم در پاى من سر مىنهاد \r\n","page_name":" 530 ","page_number":570},
  {"content":"\r\n\r\n پيش من اين تن ندارد قيمتى * بى تن خويشم فَتى ابْنُ الْفَتِى\r\nخنجر و شمشير شد ريحان من * مرگ من شد بزم و نرگسدان من\r\nآنكه او تن را بدين سان پى كند * حرص ميرىّ و خلافت كى كند ؟\r\nزان به ظاهر كوشَد اندر جاه و حكم * تا اميران را نمايد راه و حكم\r\nتا بيارايد به هر تن جامه‌اى * تا نويسد او به هر كس نامه‌اى\r\nتا اميرى را دهد جان دگر * تا دهد نخل خلافت را ثمر\r\nميرى او بينى اندر آن جهان * فكرت پنهانيت گردد عيان\r\nهين گمان بد مبر اى ذو لباب * با خود آ و اللهُ أعلمْ بالصّواب \r\nدر اينجا پس از آنكه مولانا شرح مفصّلى دربارهء فتح مكّه ميدهد كه مقصود حضرت رسول الله از آن ، جهانگيرى نبوده است ، باز بر ميگردد به داستان أمير المؤمنين عليه السّلام و خَدو انداختن آن مرد مشرك به چهرهء وى :\r\nگفتن أمير المؤمنين عليه السّلام با قرين خود كه سبب ناكشتن\r\nتو چه بود ؛ و مسلمان شدن او به دست او\r\n گفت أمير المؤمنين با آن جوان * كه به هنگام نبرد اى پهلوان\r\nچون خدو انداختى بر روى من * نفْس جنبيد و تبه شد خوى من\r\nنيم بهر حق شد و نيمى هوا * شركت اندر كار حق نبود روا\r\nتو نگاريدهء كف موليستى * آنِ حقّى ، كردهء من نيستى\r\nنقش حقّ را هم به امر حقّ شكن * بر زُجاجهء دوست سنگ دوست زن\r\nگَبر اين بشنيد و نورى شد پديد * در دل او تا كه زُنّارش بُريد\r\nگفت : من تخم جفا مىكاشتم * من ترا نوعى دگر پنداشتم\r\nتو ترازوى أحد خو بوده‌اى * بل زبانهء هر ترازو بوده‌اى\r\nتو تبار و اصل خويشم بوده‌اى * تو فروغ شمع كيشم بوده‌اى \r\n\r\n","description":"","footnote":"","page_name":" 531 ","page_number":571},
  {"content":"\r\n\r\n من غلام آن چراغ شمع خو * كه چراغت روشنى پذرفت از او\r\nمن غلام موج آن درياى نور * كو چنين گوهر در آرد در ظهور\r\nعرضه كن بر من شهادت را كه من * مر ترا ديدم سرافراز زَمَن\r\nقرب پنجَه كس ز خويش و قوم او * عارفانه سوى دين كردند رو\r\nاو به تيغ حلم چندين خلق را * وا خريد از تيغ ، چندين حلق را\r\nتيغ حلم از تيغ آهن تيزتر * بل ز صد لشكر ظفر انگيزتر « 1 » \r\n\r\n\r\n","description":"","footnote":"\r\n( 1 ) اين داستان را مولوى در آخر دفتر اوّل از كتاب « مثنوى » خود آورده است : از طبع ميرزا محمودى ص 96 تا ص 103 ؛ و از طبع ميرخانى ص 97 تا ص 104 . بايد دانست كه : داستان خدو و آب دهان انداختن در حال جنگ بر روى حضرت أمير المؤمنين عليه السّلام از غير طريق ملّاى رومى در « مثنوى » هم روايت شده است ، غاية الامر همانطور كه ديديم ملّاى رومى قضيّه را دربارهء جنگ با مرد مجوسى ميداند كه به دست حضرت اسلام آورد و غير ملّاى رومى راجع به عمرو بن عبدِ وَدّ ذكر كرده‌اند . در « مناقب آل أبى طالب » ابن شهرآشوب از طبع حروفى تحت عنوان : فصلٌ فى حِلْمِهِ و شفَقَتِه ، ج 2 ، ص 114 و 115 از طبرى روايت نموده است كه :\r\nلَمّا ضَرَبَ عَلىٌّ طَلْحَةَ الْعَبْدَرىَّ بَرَكَهُ ، فَكَبَّرَ رَسولُ اللهِ صَلَّى اللهُ عَلَيهِ وَ ءَالِهِ وَ سَلَّمَ وَ قالَ لِعَلىٍّ : ما مَنَعَكَ أنْ تُجْهِزَ عَلَيْهِ ؟ ! قالَ : إنَّ ابْنَ عَمّى ناشَدَنِىَ اللهَ وَ الرَّحِمَ حينَ انْكَشَفَتْ عَوْرَتُهُ فَاسْتَحْيَيْتُهُ .\r\nوَ لَمّا أدْرَكَ عَمْرَو بْنَ عَبْدِ وَدٍّ لَمْ يَضْرِبْهُ ، فَوَقَعوا فى عَلىٍّ عَلَيْهِ السّلامُ ، فَرَدَّ عَنْهُ حُذَيْفَةُ ؛ فَقالَ النَّبىُّ صَلَّى اللهُ عَلَيهِ وَ ءَالِهِ : مَهْ يا حُذَيْفَةُ ! فَإنَّ عَليًّا سَيَذْكُرُ سَبَبَ وَقْفَتِهِ . ثُمَّ إنَّهُ ضَرَبَهُ . فَلَمّا جاءَ سَألَهُ النَّبىُّ عَن ذلِكَ فَقالَ : قَدْ كانَ شَتَمَ امّى وَ تَفَلَ فى وَجْهى فَخَشيتُ أنْ أضْرِبَهُ لِحَظِّ نَفْسى . فَتَرَكْتُهُ حَتَّى سَكَنَ ما بى ، ثُمَّ قَتَلْتُهُ فى اللهِ .\r\nو شيخ هادى كاشف الغطاء در « مستدرك نهج البلاغة » طبع بيروت ، باب سوّم : مختارٌ فى حِكمه عليه السّلام ص 176 گويد : وَ صَرَعَ فى بَعْضِ حُروبِهِ رَجُلًا ثُمَّ جَلَسَ عَلَى صَدْرِهِ لِيَحْتَزَّ رَأْسَهُ ، فَبَصَقَ ذلِكَ الرَّجُلُ فى وَجْهِهِ ؛ فَقامَ عَنْهُ وَ تَرَكَهُ . وَ لَمّا سُئِلَ عَن ذلِكَ بَعْدَ التَّمَكُّنِ مِنْهُ قالَ عَلَيْهِ السّلامُ : اغْتَظْتُ مِنْهُ ، فَخِفْتُ إنْ قَتَلْتُهُ أنْ يَكونَ لِلْغَضَبِ وَ الْغَيْظِ نَصيبٌ فى قَتْلِهِ ؛ وَ ما كُنْتُ احِبُّ أنْ أقْتُلَهُ إلّا خالِصاً لِوَجْهِ اللهِ تَعالَى\r\n","page_name":" 532 ","page_number":572},
  {"content":"\r\n\r\n\r\nبخش نهمين : سفر هفتم حقير به أعتاب عاليات در سنهء 1392 هجريّهء قمريّه\r\n\r\n","description":"","footnote":"","page_name":" 533 ","page_number":573},
  {"content":"\r\n . \r\n","description":"","footnote":"","page_name":" 534 ","page_number":574},
  {"content":"\r\n\r\nسفر هفتم حقير به أعتاب عاليات در سنهء 1392 هجريّهء قمريّه\r\nاز پايان سفر بيت الله الحرام با بنده زادگان دو سال گذشت تا خداوند نصيب فرمود كه مجدّداً باز هم در ايّام ذىالحجه و محرّم الحرام توفيق زيارت رفيق طريق شود ، لهذا براى اواخر سنهء 1392 و اوائل سنهء 1393 مشرّف به آستان بوسى أئمّهء طاهرين سلامُ الله علَيهم أجمعين شدم . در بَدْوِ ورود در ماه ذىالحجه چند روزى در كاظمين براى زيارت توقّف نمودم و سپس براى كربلاى معلّى عازم بدان صوب شدم .\r\n\r\nبعضى از نامه‌هاى حاج سيّد هاشم براى حقير به خطّ خودشان\r\nو چون قبل از اين سفر هم چند نامه به خطّ مبارك خود حضرت آقا حاج سيّد هاشم و اصل شده است ، اوّلًا آنها را در اينجا ذكر ميكنم و پس از آن به شرح ما وقع در اين مسافرت مىپردازم :\r\nبسم الله الرّحمن الرّحيم\r\nمِنَ اللهِ وَ إلَى اللهِ وَ فى اللهِ وَ بِاللهِ ، وَ إلَيْهِ الْمَرْجَعُ وَ الْمَآبُ .\r\nشما نامه‌تان را از من قطع نكنيد . أقلًاّ هفته‌اى يك نامه بنويس . مرتّب بنويس تا جمع شود ، تا إن شاء الله فرصتى پيدا شود ، يك جوابى بنويسم تا اين يكى همه را ببرد .\r\n قالَ : أطْعِمْنى فَإنّى جائِعُ * فَاعْتَجِلْ فَالْوَقْتُ سَيْفٌ قاطِعُ\r\nعارِف ابْنُ الْوَقْت باشد اى رفيق * نيست فردا گفتن از شرط طريق \r\n* * *\r\n من چه گويم يك رگم هشيار نيست * شرح آن يارى كه او را يار نيست \r\nأخيك المخلِص سيّد هاشم\r\n\r\n","description":"","footnote":"","page_name":" 535 ","page_number":575},
  {"content":"\r\n\r\n2 - آقاى سيّد محمّد حسين ! شما سلام مرا بر آقا منصور شركت بفرست و بگو : حدّاد سلام مىكند و ميگويد : سَألْتُ اللهَ أنْ يَنْصُرَكَ عَلَى نَفْسِكَ . و بگو : شما در فرمان پدر و مادر باش و إن شاء الله كارت خوب خواهد شد .\r\nاز خود نمىگويم .\r\n* * * 3 - بسم الله الرّحمن الرّحيم\r\nالسَّلامُ عَلَى سَيِّدى وَ مَوْلاىَ السَّيِّدِ السَّنَد السَّيِّد مُحَمّد حُسَيْن .\r\nاللَهُمَّ أنْتَ السَّلامُ وَ مِنْكَ السَّلامُ وَ إلَيْكَ السَّلامُ !\r\nقالَ . . . : يا مَنْ هُوَ أنا ، وَ أنا هُوَ ؛ لا فَرْقَ بَيْنَ إنّيَّتى وَ هُويَّتِكَ إلّا الْحُدوثُ وَ الْقِدَمُ . وَ قالَ : أ ما تَرَى أنَّ رَبّى وَ ضَرَبَ قَدَمَهُ فى حَدَثى أىْ حُدوثى حَتَّى اسْتَهْلَكَ حُدوثى فَلَمْ يَبْقَ إلّا صِفَةُ الْقِدَمِ ، فَلَمْ يَبْقَ لى إلّا صِفَةُ الْقَديمِ ، وَ نَطَقَنى فى تِلْكَ الصِّفَةِ وَ الْخَلْقُ كُلُّهُمْ أحْداثٌ يَنْطِقونَ عَنِ الْحُدوثِ . وَ قالَ :\r\n فَلا بابَ لى يُغْشَى وَ لا جاهَ يُرْتَجَى * وَ لا جارَ لى يَحْمى لِفَقْدِ حَميَّتى \r\nأوَّلًا كُنْتَ تَكْتُبُ مَكاتيبَ . مُدَّةً عَيْنى عَلَى الطَّريقِ . قالَ : نَسانى . ما نَسيتُهُ .\r\nالسَّلامُ عَلَى جَميعِ الرّفَقاءِ فَرْداً بَعْدَ فَرْدٍ .\r\nخادمكم سَيّد هاشم الحدّاد\r\n* * * 4 - السَّلامُ عَلَى السَّيِّد مُحَمَّد حُسَيْن الْمُحْتَرَمِ وَ رَحْمَةُ اللهِ وَ بَرَكاتُه .\r\nالسَّلامُ عَلَى السَّيِّد مُحَمّد صادِق وَ السَّيِّد مُحْسِن وَ السَّيِّد أبى الْحَسَنِ وَ السَّيِّد عَلىّ وَ . . . وَ عَلَى جَميعِ الرُّفَقاءِ فَرْداً فَرْداً وَ رَحْمَةُ اللهِ\r\n\r\n","description":"","footnote":"","page_name":" 536 ","page_number":576},
  {"content":"\r\n\r\nوَ بَرَكاتُه . وَ إنْ شاءَ اللهُ عَنْ قَريبٍ أتَوَجَّهُ إلَى طَرَفِكُم .\r\nكه عشق آسان نمود اوّل و إن شاء الله مشكل حلّ خواهد شد\r\nو السّلامُ علَيكُم جَميعًا و رَحْمَةُ اللهِ و بَرَكاتُه\r\n* * * 5 - بسم الله الرّحمن الرّحيم\r\nإلَى جَنابِ السَّيِّدِ الْجَليلِ حَبيبى وَ مَكانِ الرّوحِ مِن جَسَدى ، السَّيّد مُحَمّد حُسَيْن حَفَظَهُ الله .\r\nلَيْسَ لِعارِفٍ عَلاقَةٌ ، وَ لا لِمُحِبٍّ شَكْوًى ، وَ لا لِعَبْدٍ دَعْوىً ، وَ لا لِخائِفٍ قَرارٌ ، وَ لا لِاحَدٍ مِنَ اللهِ عَزّ وَ جَلَّ الْفِرارُ ) چرا دلت از من گرفته ؟ ! وقتى دلت از من گرفته مىشود ، قبض بر بنده حاصل مىشود .\r\n اگر زلفت ندارد قصد آزار من * چرا پيوسته در مهتاب ميگردد \r\nوَ السَّلامُ عَلَى امّ مُحَمّد صادِق وَ الْحاجّ السَّيّد مُحَمّد صادِق وَ الْحاجّ السَّيّد مُحَمّد مُحْسِن وَ السَّيّد أبى الْحَسَن وَ السَّيّد عَلىّ وَ . . . وَ عَلَى جَميعِ الرُّفَقاءِ فَرْداً فَرْداً .\r\nوَ إن شاءَ اللهُ عَن قَريبٍ أتَوَجَّهُ إلَى طَرَفِكُمْ ، وَ السّلامُ عَلَيكُم جَميعًا و رَحْمَةُ اللهِ وَ بَرَكاتُه .\r\nسيّد هاشم حدّاد\r\n6 - بِسْمِهِ تَعالَى شَأْنُه\r\nأفْضَلُ الْبُكاءِ بُكآءُ الْعَبْدِ عَلَى ما فاتَهُ عَلَى غَيْرِ الْمُوافَقَةِ . إذا رَأيْتَ الْمُريدَ يُريدُ السَّماعَ فَاعْلَمْ أنَّ فيهِ بَقيَّةً مِنَ الْبَطالَةِ .\r\nوَ قالَ : الْفُتُوَّةُ أداءُ الإنْصافِ ، وَ تَرْكُ مُطالَبَةِ الإنْصافِ .\r\n\r\n","description":"","footnote":"","page_name":" 537 ","page_number":577},
  {"content":"\r\n\r\nوَ قالَ : مَنْ لَمْ يَزِنْ أفْعالَهُ وَ أحْوالَهُ فى كُلِّ وَقْتٍ بِالْكِتابِ وَ السُّنَّةِ وَ لَمْ يَتَّهِمْ خَواطِرَهُ ، فَلا تَعُدَّهُ فى ديوانِ الرِّجالِ .\r\nوَ قالَ : لَوْ أقْبَلَ عَلَى اللهِ الْعَبْدُ ألْفَ ألْفِ سَنَةٍ ثُمَّ أعْرَضَ عَنْهُ لَحْظَةً ، كانَ ما فاتَهُ أكْثَرَ مِمّا نالَهُ .\r\nاسْتَعْمِلِ الرِّضا جُهْدَكَ ، وَ لا تَدَعِ الرِّضا يَسْتَعْمِلُكَ فَتَكونَ مَحْجوبًا بِلَذَّتِهِ عَن حَقيقَةِ ما تُطالِعُهُ .\r\nأفْضَلُ الطّاعاتِ حِفْظُ الاوْقاتِ ؛ وَ هُوَ أنْ لا يُطالِعَ الْعَبْدُ غَيْرَ حَدِّهِ ؛ وَ لا يُراقِبَ غَيْرَ رَبِّهِ ، وَ لا يُقارِنَ غَيْرَ وَقْتِهِ .\r\nوَ قالَ : أنْ تَكونَ عَبْدَهُ فى كُلِّ حالٍ ؛ كَما أنَّهُ رَبُّكَ فى كُلِّ حالٍ .\r\nوَ قالَ : الإخْلاصُ سِرٌّ بَيْنَ اللهِ وَ بَيْنَ الْعَبْدِ لا يَعْلَمُهُ مَلَكٌ مُقَرَّبٌ فَيَكْتُبَه ، وَ لا شَيْطانٌ فَيُفْسِدَ عَلَيْهِ ، وَ لا هَوًى فَيَميلَهُ ) الحاجّ سيّد هاشم\r\n7 - بِسْمِهِ تَعالَى\r\nمِنَ اللهِ وَ إلَى اللهِ وَ بِاللهِ وَ فى اللهِ .\r\nوَ بَعْدُ يا أخى ! أرْجو الْمَعْذِرَةَ مِن جَنابِكُم ، وَ سَماح مِن وُجودِكُم ! انْسَلَبَ مِن عِندى تَعامُلٌ مَعَ النّاسِ مُدَّةً اريدُ أكْتُبُ لَكُم كِتاباً ، ما عِندى وَقْتٌ .\r\n وَ مِن دَرَجاتِ الْعِزِّ أصْبَحْتُ مُخْلَداً * إلَى دَرَكاتِ الذُّلِّ مِن بَعْدِ نَخْوَتى\r\nفَلا بابَ لى يُغْشَى وَ لا جاهَ يُرْتَجَى * وَ لا جارَ لى يَحْمى لِفَقْدِ حَميَّتى\r\nگفتم به چشم از عقب گل رخان مرو * نشنيد و رفت عاقبت از گريه كور شد \r\nعَلَى كُلِّ حالٍ شاكِراً لِنِعَمِهِ\r\n سَلامٌ عَلَى جيرانِ لَيْلَى فَإ * نَّ لَيْلَى أعَزُّ مِنْ أنْ تُسَلَّما \r\n\r\n","description":"","footnote":"","page_name":" 538 ","page_number":578},
  {"content":"\r\n\r\nيا أخى ! يا سَيّدى ! أرْجوكَ أنْ تُسامِحَنى وَ تَرْحَمَنى ، شِنسِوِّى « 1 » ما بِيَدى شَىْءٌ . سابِقاً ما كانَ عِندى شَىْءٌ ، بَعْدَها أعْطونى فدْ « 2 » شَىْءٍ قَليلٍ ، وَ بَعْدًا انْتَدَموا وَ أخَذوهُ .\r\nأرْجو السَّماحَ مِن عِندِكَ . وَ لا تَقْطَعْ مَكاتيبَكَ مِن عِندى . وَ تَدْعو لى فى جَميعِ الاحْوالِ ، فَإنّى فى دَوْرِ شِدَّةٍ . أرْجوكَ أنْ تَدْعُوَ لى وَ جَميعَ الاصْدِقاءِ . وَ بَلِّغْ سَلامى عَلَى الدّولابىّ وَ أخى مُحْسِن شِرْكَت وَ عَمِّهِ هادى شِرْكَت وَ گُمْرُكْپور وَ جَميعِ الرُّفَقاءِ . وَ السّلامُ علَيكُم وَ رَحْمةُ اللهِ و بَرَكاتُه .\r\nسيّد هاشم\r\n* * * 8 - اين نامه به إملاء و امضاى ايشان و به خطّ آقاى حاج محمّد على خلف زاده است :\r\nبسم الله الرّحمن الرّحيم و بِهِ نَستَعين\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّدٍ ، وَ صَلِّ عَلَى جَميعِ الانْبياءِ وَ الْمُرْسَلينَ وَ عِبادِهِ الصّالِحينَ وَ رَحْمَةُ اللهِ وَ بَرَكاتُهُ . صَلَواتُ اللهِ العَظيمِ عَلَيْكَ يا حَبيبى يا سَيّد مُحَمَّد حُسَين و رَحْمةُ اللهِ و بَرَكاتُه .\r\nبَعْدُ ، إنْ كُنْتَ تَسْألُ عَنّا فَلِلَّهِ الْحَمْدُ سالِمينَ ، وَ فى ألْطافِهِ مُنَعَّمينَ ، وَ لَكُمْ مِنَ الدّاعينَ .\r\nيا أخى ! وَ اللهِ الدّاعى فى خَجِلٍ مِن عِندِكُمْ ، لِانَّهُ كَمْ مَكْتوبٍ جَنابُكُمْ تَفَضَّلْتُمْ وَ أنا ما تَوَفَّقْتُ لِلْجَوابِ ، هذا مِن عَدَمِ تَوْفيقى ، أسْألُ اللهَ أنْ يُوَفِّقَكُمْ لِما يُحِبُّ وَ يَرْضاهُ .\r\n\r\n\r\n","description":"","footnote":"\r\n( 1 ) لغت عامى و معمولى است ، و صحيح آن أىَّ شَىْءٍ نُسَوّى مىباشد .\r\n( 2 ) لغت عامى است و صحيحش فَرْد است ، يعنى يك واحد .\r\n","page_name":" 539 ","page_number":579},
  {"content":"\r\n\r\nيا أخى وَ نورَ قَلْبى ! لَقَدْ شَغَلَنى حُبُّكَ عَنْكَ . وَ الْحَمْدُ لِلَّهِ أنَا فى كَمالِ الصِّحَّةِ وَ الْعافيَةِ ، وَ مَشْغولينَ بِالدُّعاءِ لَكُم عِندَ الْحُسَينِ وَ أخيهِ أبى الْفَضْلِ الْعَبّاسِ عَلَيْهِما السَّلام .\r\nالحاصل يقول الشّاعر :\r\n گفتم به چشم كز عقب گلرخان مرو * نشنيد و رفت عاقبت از گريه كور شد\r\nهُوَ الْحُبُّ فَاسْلَمْ بِالْحَشا ما الْهَوَى سَهْلُ * فَما اخْتارَهُ مُضْنًى بِهِ وَ لَهُ عَقْلُ \r\nچكنم دگر فائده ندارد ؛ و بعد از رسوخش بايد مرد يا اينكه به جستجويش نرفته بود ) گفت :\r\n مرا روز ازل كارى به جز رندى نفرمودند * هر آن قسمت كه آنجا شد كم و افزون نخواهد شد \r\nغرض آن را اختيار كرديم ؛ بايد سوخت و ساخت . پس بكُش جانم بقربانت !\r\n فَعَلَى كُلِّ حالَةٍ أنْتَ مِنّى * بىَ أوْلَى إذْ لَمْ أكُنْ لَوْلاكا\r\nوَ بِما شِئْتَ فى هَواكَ اخْتَبِرْنى * فَاخْتيارى ما كانَ فيهِ رِضاكا \r\nاز اينجانب به حضرت حاج آغا معين و آغاى أبهرى و آغاى دولابى و آغاى حاج هادى شركت و آغاى حاج محمود گمرك پور و آغاى سيّد حسن معين و سائر رفقا و أحياناً اگر تشريف برديد به همدان يا اينكه نامه مرقوم داشتيد ، از اينجانب سلام رسان و احوال‌پرس باشيد .\r\nآغاى حاج عبد الزّهراء و آغاى حاج عبد الجليل و آغاى حاج حبيب سماوى و غلام جناب‌عالى محمّد على خلف زاده - بفرمايش آغاى حدّاد :\r\n\r\n","description":"","footnote":"","page_name":" 540 ","page_number":580},
  {"content":"\r\n\r\nكاشكى قبول كند به غلامى - سلام ميرسانند و به دعاگوئى مشغولند و از جناب‌عالى ملتمس دعا هستند .\r\nجَمَعَنا اللهُ وَ إيّاكُمْ فى مَسْتَقَرِّ رَحْمَتِهِ ، ءَامينَ .\r\nمُحِبُّكم سيّد هاشم حدّاد\r\nآغا سيّد مهدى و آغا سيّد قاسم و آغاى سيّد حسن و آغاى سيّد صالح و آغاى سيّد برهان الدّين و آغاى سيّد عبد الامير و علويّه و والدهء ايشان سلام رسان و احوال‌پرسند .\r\n\r\nامتحان الهى و فتنهء شديد در ميان مجتمع اصحاب و محبّان حاج سيّد هاشم حدّاد أعلى اللهُ درجَته\r\nامتحان إلهى و فتنهء شديد در ميان مجتمع اصحاب و محبّان\r\nحاج سيّد هاشم حدّاد أعلى اللهُ درجتَه\r\nهمانطور كه سابقاً اشاره رفت ، بعضى از فضلا و محصّلين نجف أشرف به ايشان علاقمند شده بودند و گهگاهى خدمتشان مىرسيدند ، و ايشان هم با كمال سادگى و صفا آنان را مىپذيرفتند ؛ و نيز بعضى از كسبهء نجف و كاظمين و بغداد به ايشان ارادت مىورزيدند و ايشان هم از آنان پذيرائى ميفرمودند . تا كم كم جمعى كثير قريب به بيست نفر در تمام اوقات زيارتى در مجلس ايشان اجتماع داشتند و ايشان خودشان شخصاً به مَهامّ و ما يحتاجشان باطناً و ظاهراً قيام مىنمودند . و چه بسا ديده مىشد كه اين سيّد كريم و سخىّ و با حيا ، بعضى اوقات خودش بستهء نان را از نانوائى به منزل مىآورد ، و يا قالب يخ را در زير بغل ميگرفت ؛ و از تنظيف و تطهير منزل دريغ نداشت بلكه شاد بود كه همچون استادش مرحوم قاضى خدمت زوّار و أولياء خدا و سالكين طريق را مىنمايد . بطورى كه در شبهاى جمعه اجتماع رفقا در منزل ايشان معلوم بود ، و حتّى بعضى از رفقا كه ميخواستند همديگر را در امرى از امور ببينند ، ميدانستند كه در شب جمعه اين امر ميسور است .\r\n\r\n","description":"","footnote":"","page_name":" 541 ","page_number":581},
  {"content":"\r\n\r\n\r\nنشر كلمهء شيطانيّه كه : اهل توحيد ، اهل ولايت نيستند\r\nتا اينكه دو نفر از طلّاب شيخ و معمّم نجف كه مدّتها در نجف بدين گونه مجالس آشنائى پيدا كرده بودند و رفت و آمد داشتند و ديرى نپائيده بود كه با حضرت آقا هم آشنا شده و مانند سائر رفقا رفت و آمد داشتند ، بناى نشر بعضى از مطالب غير صحيحه را دربارهء ايشان نزد رفقاى صميمى از كسبه و تجّار و گهگاهى هم نزد بعضى از محصّلين گذاردند ؛ و مجموع انتشاراتشان پيرامون چند چيز بود كه همه را شاهد و دليل بر لزوم كناره گيرى رفقا از ايشان دانسته ، و طبعاً موجب توجّه و ميلشان و انصرافشان از حدّاد به اين دو نفر مىشد :\r\n1 - آقاى حدّاد قائل به وحدت وجود است ؛ و وحدت وجود كفر است ؛ زيرا وحدت وجود ميگويد : همه چيز خداست . و يكى از آن دو نفر گفته بود : من روزى با آقا در كاظمين ميرفتيم ، به سگى برخورد كرديم گفت : اين سگ هم خداست .\r\n2 - ايشان و رفقايشان داراى ولايت نيستند ، و خود را اهل توحيد ميدانند . در مجالس و محافلشان قرآن خوانده مىشود و در موقع قرائت قرآن گريه مىكنند ؛ و يا غالباً دعاهاى خمسة عشر و جوشن كبير كه أسماء الله است ، و يا اشعار ابن فارض مصرى سنّى خوانده مىشود و ايشان گريه مىكنند ؛ و مانند سائر مجالس ، روضه خوان دعوت نمىكنند كه روضه بخواند و بر اهل بيت گريه كنند .\r\n3 - ايشان طبق رويّهء مرحوم قاضى بسيارى از أوقات مطالبى را از محيى الدّين عربى نقل مىكنند ؛ و كفر و زندقهء او هم معلوم است كه علماء بر ردّ او مطالبى گفته‌اند و در كتب مسطور است ، و حتّى شيخ أحسائى به وى لقب مُميت الدّين داده است .\r\n4 - ايشان اشعار « مثنوى » ميخوانند ؛ و ملّاى رومى يك مرد وحدت وجودى بوده است . علاوه يك مرد سنّى و مخالف با اهل بيت و أمير المؤمنين\r\n\r\n","description":"","footnote":"","page_name":" 542 ","page_number":582},
  {"content":"\r\n\r\nعليهم السّلام بوده است و در كتابش بعضاً ياد از عمر و أبو بكر كرده است .\r\n5 - ايشان مرحوم قاضى را از ائمّه عليهم السّلام بالاتر ميداند ؛ و دليلش آنكه يكى از محبّين ايشان عباى سوغاتى را كه ميخواسته است به ايران ببرد ، به قبر مرحوم قاضى ماليده و تبرّك داده است .\r\n6 - ايشان به زيارت قبر أبو حنيفه و جُنَيد بغدادى رفته است ؛ و ضلالت و انحراف آنها بر أحدى پوشيده نيست .\r\nو بعضى از مطالب ديگر در همين زمينه . و محصَّل و خلاصهء گفتارشان به اين بر مىگشت كه : دو مكتب داريم : يكى مكتب توحيد ، و ديگرى مكتب ولايت . و اهل توحيد با ولايتيها مخالفند ، بنابراين لازم است كه ولايتيها با توحيديها مخالف باشند و سراغشان نروند و آنها را يله و تنها گذارند ، و دين و شعائر أهل البيت عليهم السّلام را رواج دهند كه هر چه هست در مكتب اهل بيت است ، و هر چه غير از آن باشد باطل و عاطل و كفر و زندقه .\r\nاين دو نفر شيخ ، مطلب را گسترش دادند ، و خودشان سفرهاى عديده به كاظمين نموده ، رفقاى حضرت آقا را منحرف مىنمودند . و آنها هم كه بدين مطالب چشمگير توجّه ميكردند ، با خود مىپنداشتند : آرى همينطور است ، بايد مكتب اهل بيت و آن شعائر را رواج داد ؛ از مجالسى كه قرآن خوانده شود و يا فقط مناجاتى با خدا و گريه‌اى ، كار تمام نمىشود . سنّىها هم همين كار را مىكنند با آنكه اهل ضلالت مىباشند .\r\nتا به جائى مطلب شدّت يافت كه يكى از آن دو نفر ، بعضى از شبها يكسره از راه حلّه از نجف به كاظمين ميرفت و تا به صبح در منزل بعضى از آنان بيتوته ميكرد و به مسامره و شب‌زنده‌دارى دربارهء اين‌گونه مطالب كه به نظر خود ، إحياء دين و مكتب تشيّع است ميگذرانيد ، و چه بسا دو شب هم مىماند و سپس به نجف مراجعت مىنمود .\r\n\r\n","description":"","footnote":"","page_name":" 543 ","page_number":583},
  {"content":"\r\n\r\nاين جريانات هم اتّفاقاً وقتى واقع شد كه جمعى از زوّار ايرانى از محبّين آقا به عتبات عاليات مشرّف بوده‌اند و با ملاقاتهاى عديده ، ذهن ايشان را هم مشوب مىنمودند . و ناگفته نماند كه : همان كسى كه پس از رحلت مرحوم آية الله انصارى قدَّس الله نفسَه نداى عدم نياز به استاد را بلند كرد ، و موطنش يعنى موطن اصليش ساليان متمادى در كربلا بود ، اينك هم در كربلاست و آتش فتنه را شعله مىزند ؛ و سِرّاً نه عَلَناً اين دو شيخ را تقويت مىكند .\r\nحضرت آية الله حاج شيخ عبّاس قوچانى هم كه از روح قضيّه مطّلعند ، و از اين دو نفر كه مدّتى با ايشان هم تردّد داشته‌اند ، متنفّر و منزجر بوده‌اند ؛ در اين حيص و بيص كارى از دستشان ساخته نيست مگر آنكه اين دو نفر را ديگر به مجلس خود نپذيرند و رفقاى خود را جمع نموده و از ورود در اين‌گونه مسائل برحذر دارند .\r\nتبليغات اين دو نفر بسيارى را متزلزل نمود كه ديگر راه بازگشت برايشان نبود ، و بعضى را متحيّر و سرگردان و در شكّ انداخت كه تا آخر عمر بدين گونه بودند ؛ و بعضى هم مطلب برايشان منكشف شد كه : اينها همه دعايات شيطانى است ، و حدّاد كه روح توحيد است ، روح ولايت است . و توحيد عين ولايت است و تفكيك بردار نيست .\r\nتمام اين قضايا وقتى بود كه حقير طهران بودم و اصلًا از جريان اطّلاعى نداشتم . و در أواخر آن كه مصادف با أوان تشرّف بنده بود ، بعضى از دوستان به حضرت آقا گفته بودند : ما خائفيم از اينكه ارتباط و محبّت شديد سيّد محمّد حسين با آقاى حاج هادى أبهرى كه او هم از زوّار بود و ذهن ساده و نورانى و بى آلايش وى را سخت مشوب نموده بودند ، موجب شود كه اينك كه او از طهران مىآيد ، او هم از شما برگردد و منصرف شود .\r\nحضرت آقا فرموده بودند : سيّد محمّد حسين ! أبدا أبدا . او مانند كوه\r\n\r\n","description":"","footnote":"","page_name":" 544 ","page_number":584},
  {"content":"\r\n\r\nاست . كجا متزلزل مىشود ؟ !\r\nسپس فوراً فرموده بودند : فرض كن او هم برگردد ، و با من يك نفر هم نباشد . امّا من خدا دارم ، خداى من با من است . گو در تمام عالم يك نفر حرف مرا نپذيرد « 1 » .\r\nتنها كسى كه در ميان تمام رفقا جدّاً ايستادگى كرد و از روش و منهاج آقا دفاع ميكرد ، حاج محمّد على خَلَف زاده بود كه در آن وقت ساكن كربلا بود و سپس به نجف أشرف منتقل شد . او حقّاً و انصافاً يك تنه در برابر تهاجم اين سيلهاى انديشه‌ها و افكار شيطانى ايستادگى نمود .\r\nطبعاً آن مجالس بهم خورد ، و آقا ديگر حال آن را نداشتند كه كسى را بپذيرند . و ميفرمودند : اينها مىآيند در مجلس ما و استفاده‌ها مىكنند ، آنگاه ميروند بيرون و عيناً مانند منافقين ضدّ آن را منتشر مىكنند .\r\nمجالس شب جمعه را تعطيل كردند ، و براى آنكه أحياناً كسى نيايد و اوقاتشان با وى مشغول نشود ، به حرم مطهّر مشرّف مىشدند و تا پاسى از شب\r\n\r\n\r\n","description":"","footnote":"\r\n( 1 ) چقدر مناسب زبان حال ما و علوّ مقام ايشانست در آن وهله ، اين غزل خواجه أعلَى اللهُ درجتَه :\r\n هزار دشمنم ار مىكنند قصد هلاك * گرم تو دوستى از دشمنان ندارم باك\r\nمرا اميد وصال تو زنده ميدارد * و گرنه هر دمم از هجر تست بيم هلاك\r\nرود به خواب دو چشم از خيال تو هيهات * بود صبور دل اندر فراق تو حاشاك\r\nاگر تو زخم زنى به كه ديگران مرهم * و گر تو زهر دهى به كه ديگران ترياك\r\nنفس نفس اگر از باد نشنوم بويت * زمان زمان چو گل از غم كنم گريبان چاك\r\nبِضَرْبِ سَيْفِكَ قَتْلى حَياتُنا أبَدًا * بِأنَّ روحىَ قَدْ طابَ أنْ يَكونَ فِداك\r\nعنان مپيچ كه گر ميزنى به شمشيرم * سپر كنم سر و دستت ندارم از فتراك\r\nترا چنان كه توئى هر نظر كجا بيند * به قدر دانش خود هر كسى كند ادراك\r\nبه چشم خلق ، عزيز آن زمان شود حافظ * كه بر در تو نهد روى مسكنت بر خاك \r\n( « ديوان حافظ شيرازى » طبع پژمان ، ص 137 و 138 ، غزل 309 )\r\n","page_name":" 545 ","page_number":585},
  {"content":"\r\n\r\nگذشته و قريب نيمهء شب توقّف مىنمودند تا از موقع ورود واردين بگذرد ، آن هنگام به خانه باز مىگشتند .\r\nميفرمودند : من حال و خُلق ملاقات با كسى را ندارم . اينها خيال مىكنند دكّانى باز كرده‌ام و مردم را به دور خود جمع ميكنم . اينك مباركشان باشد . اين مجالس براى آنها باشد .\r\nميفرمودند : ذكر ما هميشه از توحيد است . وحدت وجود مطلبى است عالى و راقى ؛ كسى قدرت ادراك آن را ندارد . يعنى وجود مستقلّ و بالذّات در عالم يكى است و بقيّهء وجودها ، وجود ظِلّى و تَبَعى و مجازى و وابسته و تعلّقى است . من نگفتم : اين سگ خداست . من گفتم : غير از خدا چيزى نيست . اين سگ خداست ، معنيش اينست كه اين وجود مقيّده و متعيّنه با اين تعيّن و حدّ ، خداست ؟ ! نعوذُ باللَه مِن هذا الكَلام . امّا غير از خدا چيزى نيست معنيش آنست كه : وجود بالاصاله و حقيقة الوجود در جميع عوالم و ذات مستقلّه و قائمهء بالذّات ، اوست تباركَ و تعالَى ؛ و بقيّهء موجودات هستى ندارند و هست نما هستند . هستى آنها تعلّقى و ربطى ، و وجود آنها وجود ظِلّى چون سايهء شاخص است نسبت به نور آفتاب كه به دنبال شاخص مىچرخد و مىگردد .\r\nاين گفتار عين حقيقت است . وجود امامان ، وجود استقلالى نيستند . آنها هم آيتى از آيات إلهيّه مىباشند ؛ غاية الامر آيات كبراى آن ذات أقدس مىباشند . وا گر ما خود آنها را منشأ اثر بدانيم ، در دام تفويض گرفتار شده‌ايم .\r\nامّا در قضيّهء ولايت ، ولايت را ما مىشناسيم نه اين گوسپندان كه نامى از آن بر زبان دارند . عزادارى واقعى را ما مىكنيم . زيارت حقيقى را ما مىنمائيم . شناسائى و معرفت أئمّه عليهم السّلام وجداناً و شهوداً و عقلًا و علماً ، اختصاص به ما دارد ، نه اينها كه ولايت را جدا ميدانند . ولايت عين توحيد است . و توحيد عين ولايت است .\r\n\r\n","description":"","footnote":"","page_name":" 546 ","page_number":586},
  {"content":"\r\n\r\nاشك ما بر أبا عبد الله الحسين عليه السّلام از درون قلب ما و از سويداى دل ما جارى است و با آن اشك ميخواهيم قالب تهى كنيم ، چرا كه آن اشك با نفس ما و روح ما بيرون ميريزد ؛ نه اين اشكهائى كه از خيال و پندار ايشان مىآيد ، و روزى هم همين‌ها سيّد الشّهداء را مىكشند ، آنگاه مىنشينند و اقامهء عزا مىنمايند و در ماتمش سينه ميزنند .\r\nمن كجا به زيارت قبر أبو حنيفه رفتم ؟ خدا لعنت كند أبو حنيفه را كه مرد منحرفى بود از ولايت . من يك روز با رفقاى كاظمين بعد از زيارت نوّاب اربعه در بغداد ، براى زيارت قبر معروف كرخى با آنها رفتم ، و سر قبر جُنَيد هم نرفتم ، با آنكه جنيد از أعاظم اين طائفه است و ميگويد : شيخ ما در اصول و فروع و در بلا كشيدن علىّ مرتضى است .\r\nاو خواهر زادهء سَرىّ سَقَطى بوده و وى تحقيقاً شيعه بوده است ، و از أعاظم اهل تشيّع و ولايت و از مشايخ اين طريق است .\r\nامّا معروف كَرْخى بدون هيچ ترديد و شكّى از أعاظم شيعه و داراى ولايت عاليه بوده است . كيست كه در معروف كرخى شكّ كند ؟ همهء علماء او را به عظمت و جلالت ياد كرده‌اند و او را از شيعيان خُلّص و از تربيت‌شدگان بدست حضرت امام علىّ بن موسى الرّضا عليه السّلام شمرده‌اند . « 1 »\r\nاين مسكين‌ها آمده‌اند و زيارت قبر معروف را به زيارت قبر أبى حنيفه تحريف كرده‌اند .\r\nاز محيى الدّين عربى بسيارى از بزرگان شيعه نام مىبرند و عبارات وى را\r\n\r\n\r\n","description":"","footnote":"\r\n( 1 ) و حتّى آية الله سيّد شرف الدّين عامِلى در كتاب « المُراجعات » در طبع اوّل ص 95 ، در تحت شمارهء 84 ، در ضمن المراجعة 16 ، او را از زمرهء يكصد نفر رجال شيعه ذكر نموده است . و ما در رساله‌اى كه در احوال معروف كرخى نوشته‌ايم و در جنگ خطّى شمارهء 18 ، ص 206 تا ص 219 آمده است ، بطور تفصيل از مقام و منزلت او ياد نموده‌ايم .\r\n","page_name":" 547 ","page_number":587},
  {"content":"\r\n\r\nدر راه عرفان و سلوك مؤيّد مىشمارند . اختصاص به من ندارد .\r\nو امّا ملّاى رومى يك شيعهء محض و خالص بوده است . ما چرا راه دور برويم ؟ اينك « مثنوى » او در دست است ؛ ببينيد تا چه سرحدّ مولانا أمير المؤمنين عليه السّلام را ستوده و از دشمنان آن حضرت مذمّت نموده است . و با اشارات و كنايات ، غاصبان خلافت را مذمّت مىكند و بعضى جاها با صراحت امّا بعنوان كلّى نه با خصوص لفظ و عبارت ، آنان را محكوم مىكند و مىكوبد .\r\nدر چند جاى مختصرى كه نامى از آنها برده است ، آن‌قدر قبل از آن اسم و پس از آن مطالبى را در زشتى بد اخلاقى و بدكيشى و بى ادبى و أمثالها شرح ميدهد كه : با دقّت مشهود است كه مراد همين غاصبين خلافت مىباشند . « 1 »\r\n\r\n\r\n","description":"","footnote":"\r\n( 1 ) در همين كتاب « روح مجرّد » در صفحات 526 تا 532 ديديم چگونه از شير خدا أمير المؤمنين عليه السّلام توصيف مىنمايد . در اين بيت او :\r\n غرق نورم گرچه سقفم شد خراب * روضه گشتم گرچه هستم بو تراب \r\nببينيد چگونه غصب خلافت غاصبين را به خرابى سقف توصيف نموده است .\r\nبارى ، اگر با دلائلى بخواهيم تشيّع وى را در اينجا به اثبات برسانيم ، از وضع اين رساله خارج مىشود . فلهذا اكتفا مىكنيم به آنچه در « روضات الجنّات » دربارهء ملّاى رومى در باب مسمّى به محمّد ، طبع سنگى ، ج 4 ، ص 198 آورده است ؛ وى گويد :\r\nو فى « الرّسالة الإقباليَّة » أنّه قد سُئِلَ علاءُ الدَّولةِ السِّمنانىُّ عَن حالِ هذا الرّجلِ فَقالَ : هو نِعمَ الفَتَى ، و إنْ لم أرَ فى كَلماتِه ما يوجِبُ الاستقامةَ و التَّمكينَ . ثمَّ قال : و ممّا يُعجبُنى مِن الرَّجلِ أنَّه كانَ إذا سَأَل خادمَه : هَل يُوجَدُ عندنا شَىْءٌ نَطْعَمُهُ فيقولُ : لا ، يُظهِرُ بذلكَ الفَرحَ الشَّديدَ و يقولُ : الحمدُ للَّه الّذى جَعل فى مَنزِلنا شَبَهًا مِن منازلِ أهلِ البيتِ عليهم السّلام . و إن كانَ يقولُ : نَعمْ عِندنا مِن المَطاعمِ المطبوخِ و غيرِه ، انزَعَجَ شديداً و قالَ : يفوحُ اليومَ مِن مَنزِلنا رآئِحةُ فرعونَ اللَعينِ . »\r\nو در همين صفحهء 198 ، از « مجالس المؤمنينِ » قاضى نور الله شوشترى نقل كرده است كه قاضى او را از خُلّص شيعهء آل محمّد شمرده است .\r\nو در ص 200 گويد :\r\n","page_name":" 548 ","page_number":588},
  {"content":"\r\n\r\n\r\n\r\n","description":"","footnote":"\r\n- و مِن جُمْلَةِ مَنْ تَعَرَّضَ لذكرِ الرَّجلِ أيضًا هو المُحدِّثُ النّيسابورىُّ فى دَرجِ رجالِه الكبيرِ ، فقالَ : بعد التَّرجمَةِ له بعنوانِ محمّدِ بنِ محمّد بنِ الحسينِ المَولَى جلالِ الدّينِ البَلخىِّ الرّومىِّ نُزُلًا ، كانَ مُحدِّثاً عالِماً عارِفاً رُمىَ بالتّصوّفِ ؛ وَ قد أخْرجْنا مِن كلامِه المَنظومِ ما لا يُريبُ اللَبيبَ فى كونِه إماميًّا اثنا عشريّاً ، وَ لكنَّه كان مُشاقياً فى دَولةِ المُخالِفينَ . و قدِ اسْتَوفَينا تحقيقَ مذهبِه فى كتابِ « ميزانِ التّمييزِ فى العلمِ العزيزِ » وَ لْنَكتفِ هُنا بأبياتٍ مِنه ؛ قال فى « المثنوىّ » :\r\n هر چه گويم عشق از آن برتر بود * عشق أمير المؤمنين حيدر بود \r\nو قال :\r\n تو به تاريكى على را ديده‌اى * لاجرم غيرى بر او بگزيده‌اى \r\nو قال :\r\n رومى نشد از سرّ على كس آگاه * زيرا كه نشد كس آگه از سرِّ إلهْ\r\nيك ممكن و اين‌همه صفات واجب * لا حَولَ و لا قُوّةَ إلّا بِالله \r\nلَه تصانيفُ أشهَرُها « المَثنوىُّ » المعروفُ ، و قَد عبَّر عَنه شيخُنا البَهآئىُّ قُدّس سرُّه بِالمَولوىِّ المعنوىِّ و قال :\r\n من نمىگويم كه آن عالى جناب * هست پيغمبر ولى دارد كتاب \r\n- انتهى .\r\nو مِن جُملة مناظيمِ ديوانِه الّذى هُو سِوَى مثنويِّه المعروف ، كما نقلَه بعضُهم و جَعَله دليلًا على كونِه من الشّيعةِ المُخلصينَ المُتديّنينَ ، قولُه :\r\n هر آن كس را كه مهر اهل بيت است * وِرا نور ولايت در جبين است\r\nغلام حيدر است مولاى رومى * همين است و همين است و همين است \r\nو منها أيضًا :\r\n آفتاب وجود أهل صفا * آن إمام امَم ولىّ خدا\r\nآن امامى كه قائم است الحقّ * زو زمين و زمان و أرض و سَما\r\nذات او هست واجب العصمة * او منزّه ز كفر و شرك و ريا\r\nعالم وحدت است مسكن او * او برون از صفات ما و شما\r\nرهروان طالبند ، او مطلوب * عارفان صامت و على گويا\r\nسرّ او ديده سيّد المُرسَل * در شب قدر و در مقام دَنا\r\nاز على مىشنيد نطق على * بُد على جز على نبود آنجا\r\nما همه ذرّه‌ايم و او خورشيد * ما همه قطره‌ايم و او دريا\r\nبى ولاى على به حقّ خدا * ننهد در بهشت ، آدم پا \r\n","page_name":" 549 ","page_number":589},
  {"content":"\r\n\r\nخواندن كتاب « مثنوى » نفى ما عداى آن را نمىكند . اين‌همه از كتب اخلاق و روايات أئمّه عليهم السّلام در منزل داريم و ميخوانيم .\r\nخواندن قرآن و جوشن و مناجات‌هاى إلهيّه همچون دعاى عرفه و خمسة عشر ، نفى ولايت نميكند و انسان را سنّى نمىنمايد . براى خدا گريستن يا از شدّت شوق و يا از خوف فراق و هجران ، از أشدّ طاعات و مثوبات است . گريه بر خدا راه گريه بر امامان را مسدود نمىكند . هم انسان براى خدا گريه كند و هم براى امامان ؛ چه ضررى دارد . امّا انحصار گريه براى امامان و غفلت از خدا و هجران خدا و جمود چشم و ديده از اشك براى خدا امر مطلوبى نيست .\r\nميفرمودند : ما اين سنّ و سال كه نموديم و پير شده‌ايم ، « ولايتى » و « توحيدى » نشنيده بوديم ؛ و ولايت را در برابر توحيد تصوّر نمىنموديم . حالا اينها آمده‌اند و دو فرقهء توحيديّه و ولايتيّه ساخته‌اند . عيناً در يكى دو قرن پيش كه در همين كربلا ، پشت سَريّه ساختند در برابر بالا سريّه ؛ و شيخيّه كه متابعين أحسائى بوده‌اند ، خود را از مؤمنين جدا كردند و فرقهء خاصّى شدند . و اينها هم آمده‌اند ولايت را از توحيد جدا نموده و خود را در برابر صفّ مؤمنين نهاده‌اند . اين خطر ، خطر عظيمى است كه انسان ولايت را از توحيد جدا بداند ؛ همانطور كه امروزه در كربلا از بقاياى شيخيّه جماعتى بدين گونه وجود دارند ؛ و در مشهد مقدّس هم عدّه‌اى شيخى مذهب مىباشند كه بدون ادّعاى شيخى گرى ، از مرام و عقيدهء آنها حمايت مىكنند .\r\n\r\nنتيجهء فساد و خلل در كار اولياء خدا ، خسران در دنيا و آخرت است\r\nاز جمله محبّين و متعلّمين آقاى حدّاد ، حاج حبيب سماوى بود كه آن هم\r\n\r\n\r\n","description":"","footnote":"\r\n گر نهد بال و پر فرو ريزد * جبرئيل أمين به حقّ خدا\r\nمؤمنان جمله رو به او دارند * كو امام است و هادِى أوْلَى\r\nبندهء قنبرش به جان مىباش * تا برندت به جَنّة المأوى\r\nشمس تبريز بنده از جان شد * جان فدا كرد نيز مولانا » \r\n","page_name":" 550 ","page_number":590},
  {"content":"\r\n\r\nمردى بيدار و آشنا به توحيد و داراى حالات خوش و مكاشفات عاليه بود . او هم مردى وزين و ورزيده و پيرمرد و كار آزموده بود . چون از سماوه براى زيارت به كربلا آمد و از قضايا مطّلع شد ، گفت : شيطان عجب تردست است و در فنّ و كار خود مهارت دارد . اينها همه دسائس اوست كه ميخواهد راه خدا را بر روى مريدين ببندد . او هم در هدايت رفقا و كشف حقائق دريغ نكرد . و بعضى از رفقاى ديگر هم كه داراى حالات خوب روحانى بودند و در مكاشفات إلهيّه سابقه داشتند ، با اين دو نفر مذاكرات مفصّل نمودند و آنان را اقناع كردند به خطا و اشتباهشان ؛ و فهميدند كه : راه غلط رفته‌اند ، و با اين سرعت و جوش و خروش سيّد را محكوم كردن صحيح نبوده است . و از شواهد و قرائن بسيار به آنها اثبات كردند كه نفس أمّاره و تسويلات شيطان بوده است كه در آنها اثر نموده و بدين صورت كشانده است . و لهذا هر دو نفر با كمال اظهار و ابراز تأسّف توبه كردند ، و خواستند خدمت آقا شرفياب شوند و مثل سابق از محضرشان استفاده كنند .\r\nآقا به يكى از آنها اجازه دادند و به ديگرى اجازه ندادند . آن ديگرى كه مورد نفرت شديد ايشان قرار گرفته بود ، تا آخر عمر از او به خوبى ياد نمىكردند . و امّا آن يكى ديگر را پذيرفتند و در مجالس ايشان كم و بيش شركت ميكرد . امّا چه فائده ؟ درست مانند كاسهء شكسته و بند زده بود كه صداى طنين و زنگ نميداد . و چون كم و بيش نيز در نجف به سراغ حاج محمّد على ميرفت ، وى او را به خانهء خود راه نميداد ، و يك روز حاج محمّد على مىگفت : فلان كس خيلى به در منزل مىآيد و موجب آزار و زحمت مىشود ، و من يك بيل در منزل نهاده‌ام تا اگر باز بيايد بر سرش بكوبم ؛  وَ ما فَعَلْتُهُ عَنْ أَمْرِي .  « 1 »\r\n\r\n\r\n","description":"","footnote":"\r\n( 1 ) يعنى « من اين عمل را از نزد خودم بجا نياوردم . » اقتباس است از آيه 82 ، از\r\n","page_name":" 551 ","page_number":591},
  {"content":"\r\n\r\nبارى ، رفقاى صميمى آقاى حدّاد با اين دو نفر به همين طريق رفتار ايشان رفتار كردند . يعنى با آن يك بطور كلّى قطع رابطه كردند و در مجالس و محافلشان راه ندادند ، و با اين يك كم و بيش مدارا و ملايمت نشان ميدادند .\r\nحضرت آقا ميفرمودند : توبهء آن يك نفر صورى است ، براى جلب رفقا و تمتّعات دنيوى است ، فلهذا بدون نتيجه است . و توبهء اين يك گرچه صبغهء واقعيّت دارد ، ولى در صورتى تمام است كه همانطور كه در دلِ پاك ساده‌لوحان غبار نشانده و زنگار زده است ، دو مرتبه به سراغشان برود و آنان را از شبهه خارج كند ؛ و اين كار را هم نكرده بود چون كار مشكلى بود . فلهذا تا آخر عمر با وى كج دار و مريز رفتار مىنمودند . عيناً مانند غلامى كه فرزند مولى را كشته است و اينك به اشتباه خود معترف شده و مولى هم او را عفو كرده است و در خانهء خود نگه داشته است ، ولى دائماً صورت قتل فرزند در برابر او مجسّم است ، و اينك با كرامت و بزرگوارى از جرم و جريمهء او درگذشته است .\r\nميفرمودند : توبهء آنان وقتى نصوح است و واقعيّت دارد كه همچون كاسهء شكسته حاضر شوند آن را دوباره ذوب كنند و از سر نو بريزند ؛ در آن هنگام كه أبداً اثر جُرم و جنايت بر روى نفوسشان نمانده است ، مولى هم مانند فرزند دلبند خود اين غلام آبقِ فرزند كش را مىپذيرد .\r\n\r\nانفاق حاج سيّد هاشم حدّاد ، مرز نداشت\r\nدر اين سفر يكى از حجّاج و منسوبين سببى ما كه از بيت الله الحرام مراجعت نموده و بر ايشان وارد شده بود ، اطو برقى او خراب شده بود ، و داد براى تعمير و به منزل آورد ، و در حضور ايشان گفت : اطو را كه دادم براى تعمير ، صاحب تعميرگاه گفت سه ربع دينار مصرف دارد ، و عصر بيا و آن را ببر ! عصر\r\n\r\n\r\n","description":"","footnote":"\r\n- سورهء 18 : الكهف ، كه چون حضرت خضر براى حضرت موسى علَى نبيّنا و آله و علَيهما السّلام علّت سه كار خود را كه سوراخ كردن كشتى و كشتن طفل و ساختن ديوار باشد در آيات قبل و در اين آيه شرح ميدهد ، در پايان آن ميگويد :  وَ ما فَعَلْتُهُ عَنْ أَمْرِي  .\r\n","page_name":" 552 ","page_number":592},
  {"content":"\r\n\r\nرفتم و چون مىبايد سه ربع دينار به او بدهم گفتم : شما خيانت كرديد ، فلان چيز اطو نسوخته است كه محتاج به تعويض باشد بلكه فلان سيمش پاره شده است و اجرت تعمير آن ده فلس است . اطو را خودم باز كردم و به وى نشان دادم نقطه‌اى را كه او لحيم كرده است . آن مرد از اين‌گونه اطّلاع من خجالت كشيد ، و من ده فلس دادم و اطو را آوردم . و اين عمل را دليل بر زيركى و فطانت خود مىدانست .\r\nحضرت آقا هيچ نگفتند ، و سپس به ما فرمودند : من اگر بجاى او بودم سه ربع دينار را ميدادم و به روى او نمىآوردم .\r\nنظير اين سَماحَت و مَجد اخلاقى از آخوند ملّا حسين‌قلى همدانى نقل شده است . نوهء ايشان « 1 » خودش در نجف اشرف براى حقير گفت : در يك سفر زيارتى كه مرحوم آخوند با اصحابشان پياده به كربلا مشرّف مىشدند ، در راه عرب‌هاى بيابانى ايشان را لخت مىكنند و هر چه دارند مىربايند .\r\nسپس كه ايشان را مىشناسند ، به حضورشان مىآيند و هر چه ربوده بودند تقديم مىكنند و معذرت ميخواهند . مرحوم آخوند فقط كتابهاى وقفى را كه ربوده بودند پس ميگيرد و بقيّهء كتب و اموال را نمىگيرد و ميفرمايد : به مجرّد سرقت ، من ايشان را بِحِلّ كردم ، چون راضى نشدم بواسطهء من خداوند كسى را در آتش دوزخ بسوزاند .\r\nروايات دربارهء اين‌گونه گذشتها از حضرت امام جعفر صادق عليه السّلام و سائر أئمّه بسيار است ، و البتّه ايشان نمونه و الگو و اسوهء حسنه براى جميع امّت مىباشند . « 2 »\r\n\r\n\r\n","description":"","footnote":"\r\n( 1 ) مرحوم حجّة الإسلام حاج شيخ محمّد همدانى فرزند مرحوم حجّة الإسلام حاج شيخ على رضوان الله عليهما .\r\n( 2 ) مجلسى رضوان الله عليه در جلد ثامن از « بحار الانوار » طبع كمپانى ، فى الفِتَن\r\n","page_name":" 553 ","page_number":593},
  {"content":"\r\n\r\nمرحوم حدّاد چون به نيازمندى مىرسيد دست در جيب ميكرد و بدون شماره ميداد ؛ و بعضى اوقات هر چه داشت ميداد . ما در مدّت عمر از ايشان وقتى را نديديم كه پول را بشمارد .\r\nشبى براى مجلس مذاكره ( بلّه بران عقد ) با جمعى از رفقا ، مِن جمله حاج عبد الجليل و حاج آقا معين و حاج أبو موسى در كربلا به منزل عروس كه ميخواستند او را براى پسرشان سيّد برهان الدّين خطبه كنند ، رفته بودند ؛ و ايشان در گوشه‌اى نشسته و در حال خود فرو رفته بودند ، ناگهان احساس مىكنند كلماتى بطور مبادله ردّ و بدل مىشود . ميفرمايند : چه ميگوئيد ؟ !\r\nميگويند : گفتگو در اينست كه ما ميگوئيم : مهريّه هفتاد دينار باشد ، خانوادهء عروس ميگويند : هشتاد دينار .\r\nايشان ميفرمايند : يكصد و پنجاه دينار قرار دهيد ! وقتى اين سخن را از\r\n\r\n\r\n","description":"","footnote":"\r\n- الواقعةِ بَعدَ الرّسول صلّى الله عليه و ءَالِهِ ، در ص 141 در باب العِلَّة الّتى مِن أجْلِها تَرَكَ أميرُ المؤمنينَ عليه السّلامُ فَدَكَ لمّا وَلِىَ النّاسَ ، سه روايت ذكر نموده است :\r\n( ع ) دقّاق با سند خود از أبو بصير از حضرت صادق عليه السّلام قالَ : قُلْتُ لَهُ : لِمَ لَمْ يَأْخُذْ أميرُ الْمُؤمِنينَ عَلَيهِ السّلامُ فَدَكَ لَمّا وَلِىَ النّاسَ وَ لِاىِّ عِلَّةٍ تَرَكَها ؟ فَقالَ لَهُ : لِانَّ الظّالِمَ وَ الْمَظْلومَةَ قَدْ كانا قَدِما عَلَى اللهِ عَزّ وَ جَلَّ ( نسخه بدل : وَ أثابَ اللهُ الْمَظْلومَةَ وَ عاقَبَ الظّالِمَ ) فَكَرِهَ أنْ يَسْتَرْجِعَ شَيْئاً قَد عاقَبَ اللهُ عَلَيْهِ غاصِبَهُ و أثابَ عَلَيهِ الْمَغْصوبَةَ .\r\n( ع ) با سند خود از ابراهيم كرخى كه ميگويد : سَألْتُ أبَا عَبْدِ اللهِ عَلَيهِ السّلامُ فَقُلْتُ لَهُ : لِاىِّ عِلَّةٍ تَرَكَ أميرُ الْمُؤْمنينَ عَلَيهِ السّلامُ فَدَكاً لَمّا وَلِىَ النّاسَ ؟ ! فَقالَ : لِلِاقْتِدآءِ بِرَسولِ اللهِ صَلَّى اللهُ عَلَيهِ و ءَالِهِ لَمّا فَتَحَ مَكَّةَ وَ قَد باعَ عَقيلُ بْنُ أبى طالِبٍ دارَهُ . فَقيلَ لَهُ : يا رَسولَ اللهِ ! أ لا تَرْجِعُ إلى دارِكَ ؟ ! فَقالَ عَلَيْهِ السّلامُ : وَ هَل تَرَكَ عَقيلٌ لَنا دارًا ؟ إنّا أهلُ بَيْتٍ لا نَسْتَرْجِعُ شَيْئاً يُؤْخَذُ مِنّا ظُلْمًا ؛ فَلِذلِكَ لَمْ يَسْتَرْجِعْ فَدَكاً لَمّا وَلىَ .\r\n( ن ع ) با سند خود از حسن بن فضّال از حضرت أبو الحسن عليه السّلام قال : سَألْتُهُ عَن أميرِ الْمُؤمنينَ عَلَيهِ السّلامُ لِمَ لَمْ يَسْتَرْجِعْ فَدَكَ لَمّا وَلىَ النّاسَ ؟ فَقالَ : لِانّا أهلُ بَيْتٍ وَليُّنا اللهُ عَزّ وَ جَلَّ ، لا يَأْخُذُ لَنا حُقوقَنا مِمَّنْ يَظْلِمُنا إلّا هُوَ . وَ نَحْنُ أوْليآءُ الْمُؤْمِنينَ ؛ إنَّما نَحْكُمُ لَهُمْ وَ نَأْخُذُ حُقوقَهُمْ مِمَّنْ يَظْلِمُهُمْ ، وَ لا نَأْخُذُ لِانْفُسِنا .\r\n","page_name":" 554 ","page_number":594},
  {"content":"\r\n\r\nايشان كه رئيس و صاحب اختيار است مىشنوند ، همگى سكوت اختيار مىكنند و مهريّه را يكصد و پنجاه دينار تعيين مىنمايند .\r\nسابقاً ذكر شد كه ايشان براى شاگرد دكّان خود حقوق خاصّى معيّن نكرده بودند ؛ وى هر چه احتياج داشت از مداخل آن روز بر ميداشت .\r\nبعضى اوقات مىشد كه براى ايشان صد فلس يا پنجاه فلس مىماند و يا اصلًا چيزى نمىماند ، و ايشان با همين وجه مختصر با عائلهء سنگين به منزل مراجعت ميكردند .\r\nشغل ايشان آهنگرى و نعل سازى بود . اوّلًا از همهء آهنگرها جنس را به مشترى ارزانتر ميفروختند ، و ثانياً در موقع توزين و ترازو كردن ، سنگين‌تر مىكشيدند ، و ثالثاً مقدارى نعل هم اضافه به روى آن ميريختند ؛ و بدون استثناء هر كس نسيه ميخواست مىآمد و به او نسيه ميدادند . فلهذا اين طريق كسب ايشان ، راه درآمدى براى بعضى شده بود . بعضى اوقات جنسى را بدين كيفيّت بطور نسيه مىبردند ، آنگاه همهء آن را و يا مقدارى از آن را پس مىآوردند و مىگفتند : اين جنس را به قيمت معمولى بازار - نه به قيمتى كه به ما فروخته‌اى - از ما پس بگير !\r\nايشان هم قبول ميكردند ، و بسيارى از اوقات ديده مىشد كه در برابر فروش جنس هيچ وجهى بدست نيامده است ؛ يعنى تفاوت نرخ بازار و قيمت ايشان موجب مىشد كه مشترى جمع بين عوض و معوَّض ميكرد .\r\nو عجيب اينجا بود كه ايشان هم از نيّت مشترى و طرز عمل او كاملًا مطّلع بودند و مع‌ذلك خواهش او را ردّ نمىكردند . و مرحوم حاج سيّد هاشم مرد ساده لوحى نبود . بسيار فطن و زيرك و سريع الانتقال و با فهم بود ؛ امّا معامله‌اش با تمام حاجتمندان و غير نيازمندان بدين‌طريق بود .\r\nبه رفقاى خود هر چه داشتند ميدادند : از سجّاده ، و تسبيح ، و انگشترى ،\r\n\r\n","description":"","footnote":"","page_name":" 555 ","page_number":595},
  {"content":"\r\n\r\nو پيراهن . و بعضى اوقات مشت مشت انگشترى ميخريدند و ميدادند . و غالباً سراغ انگشترى فروشهاى فقير كه در كنار صحن كربلا و يا كاظمين بساط مىانداختند ميرفتند و از آنها ميخريدند .\r\nآنها هم ايشان را كاملًا شناخته و آشنا بودند . هر وقت ايشان از صحن عبور ميكرد از دور او را صدا ميزدند : سيّد هاشم ! بيا انگشترى آورده‌ايم .\r\nيك روز حقير براى ناخن گرفتن نياز به قيچى داشتم ، و در آن اطاق كه در منزل ديگر بود قيچى نبود . فوراً ربع دينار كه در جيبشان بود دادند به حاج محمّد على كه الآن يك قيچى بخر . و من ميدانستم كه در آن وقت ، تمام پول ايشان همان يك ربع دينار است .\r\nيعنى براى ايشان ابتياع قيچى جديد بدين كيفيّت ، آسان‌تر بود از فرستادن به منزل ديگر و آوردن قيچى ، درحالىكه فاصلهء ميان دو منزل چند قدم بيشتر نبود .\r\n\r\nحالات خوش توحيدى ، و بعضى از كرامات آقاى حاج سيّد هاشم\r\nايشان با داشتن سرمايه‌هاى معنوى إلهى و متحقّق بودن به ولايت كه هر گونه كارى حتّى كرامات عجيبه و غريبه از او ساخته است ، در تمام مدّت عمر يك بار ديده نشد كه از آن طريق ارتزاق كند و يا رفع حاجت بنمايد ؛ و ميفرمود : خدا دوست دارد بنده‌اش تسليم باشد و او براى بندهء خود اختيار كند ، نه آنكه بنده چيزى را اختيار كند . اختيار بنده مطلوب نيست ؛ و خواست او گرچه برآورده شود و مىشود ، خلاف روش محبّت و عبوديّت است . خدا دوست دارد بنده‌اش بنده شود ، يعنى از اراده و اختيار بيرون شود .\r\nبه شاگردان خود توصيه مىنمودند : دنبال كشف و كرامات نرويد ! اين طلب‌ها سالك را از خدا دور مىكند گرچه مطلوبش حاصل شود . كرامت و كشفى كه خدا پيش آورد ممدوح است نه آن را كه بنده دنبال كند .\r\nما در تمام مدّت عمر از ايشان يك كلام كه حاكى از مقام و يا بيان كشف و\r\n\r\n","description":"","footnote":"","page_name":" 556 ","page_number":596},
  {"content":"\r\n\r\nكرامت باشد نشنيديم ؛ آنچه ميفرمودند ، از مقامات توحيدى و سير در عوالم معنى بود . فقط به مناسبتى يك روز فرمودند :\r\nمن وقتى كه در عَلْوَه دكّان داشتم و پشت كوره مشغول بودم ، شخصى كه از من پنج دينار طلب داشت - و چندين بار هم طلب كرده بود ولى من نداشتم كه به او بدهم و وعده ميدادم كه در اوّلين زمان امكان مىدهم - ناگهان از طرف راست من آمد و پول خود را طلب كرد . من ناگهان بدون اختيار تكانى خوردم . فوراً ديدم يك نفر از سمت چپ من آمد و به من پنج دينار داد . از اين دست گرفتم و از آن دست به طلبكار دادم .\r\nو فرمودند : حرارت بدن من بقدرى بود كه حتماً در زمستان سرد هم بايد آب سرد و يخ بياشامم . « 1 » در آن وقتىكه در منزل پدر زن ساكن بوديم ، يك شب زمستان كه من نزد عيالم خوابيده بودم و در بالاى سرم كاسهء چينى مملوّ از آب خنك بود ، همين كه برخاستم براى تهجّد ، ناگهان بدون اختيار پا بر روى كاسه گذاردم ، كاسه شكست و آبهايش ريخت .\r\nمن باز در اينجا يك تكان خوردم كه اى واى ! فردا اين مادر زن چه بلائى بر سر ما خواهد آورد ؟ !\r\nبه مجرّد اين خطور قلبى ، ناگهان ديدم كاسه درست شده و با تمام آبهايش بر سر جاى خود است .\r\nافرادى كه استعدادشان در تحمّل مشاقّ و واردات بسيار بود ، از آنها تعريف مىنمودند و ميفرمودند : « فلان كس چكّش خور خوبى دارد » . و اين اصطلاح آهنگرهاست ، چون بعضى از اقسام آهن سست و بدون موادّ فولادى\r\n\r\n\r\n","description":"","footnote":"\r\n( 1 ) تا آخر عمرشان هم تقريباً همينطور بودند . هيچ ديده نشد ايشان جوراب بپوشند ، حتّى در زمستانهاى سرد . هميشه تكمه‌هاى پيراهن و قبايشان باز بود . و آب سرد و لو در زمستانها براى ايشان مطلوب بود .\r\n","page_name":" 557 ","page_number":597},
  {"content":"\r\n\r\nاست و در اثر گداختن زود از بين ميرود و قابل چكّش كارى و پتك كارى نيست ، ولى بعضى از اقسام آهن داراى تركيبات فولادى است و استحكامشان بسيار است ، چندين بار متناوباً آنها را در كوره مىگدازند و روى سندان مىنهند و مىكوبند ، مع‌ذلك استقامت دارد تا آن را به هر شكل و صورت كه ميخواهند درآورند .\r\n\r\nاز ما گدائى و از خداوند لطف و احسان و عطا و كرم\r\nيك روز به يكى از رفقا كه سرشار وجد و حال بود و واردات معنويّه‌اش جالب بود ، چون از ايشان تقاضائى نمود ، با تبسّم مليحى به او فرمودند :\r\n يك كاسهء حَليمى در دست يك يتيمى * مىخورد و ناله ميكرد : اى واى روغنش كو ؟ ! \r\nو ميفرمودند : هيچكس را از رحمت خدا نبايد محروم كرد ، چرا كه كار به دست ما نيست ؛ به دست اوست سبحانه و تعالى . اگر كسى به شما التماس دعا گفت ، بگو : دعا ميكنم . اگر گفت : آيا خدا گناه مرا مىآمرزد ، بگو : مىآمرزد . و قس عليه فَعْلَلَ وَ تَفَعْلَلَ . وقتى كار به دست اوست چرا انسان از دعا كردن بخل بورزد ؟ چرا زبان به خير و سعه نگشايد ؟ چرا مردم را از رحمت خدا نوميد كند ؟\r\nهميشه بايد انسان مثل آن پدر باشد كه به اطفال گرسنه و پريشان خود نويد ميداد ، نه مثل آن مادر كه بر وعده و نويد هم بخل مىورزيد .\r\nپدرى در كربلا بچّه‌هاى بسيار داشت ، و در نهايت فقر و پريشانى زيست مىنمودند . در اطاقشان يك حصير خرمائى بود و بس . نه لحافى ، نه تشكى ، و نه متّكائى . پيوسته ايشان در عسرت و تنگدستى و گرسنگى روزگار ميگذراندند ، و هر چند ماه يك بار هم نمىتوانستند آبگوشتى بخورند .\r\nبارى ، يك شب كه پدر به منزل آمد و اطفال را گرسنه يافت شروع كرد به نويد دادن كه اى بچّه‌هاى من غصّه نخوريد ، صبر كنيد تابستان كه بشود من سر\r\n\r\n","description":"","footnote":"","page_name":" 558 ","page_number":598},
  {"content":"\r\n\r\nكار ميروم و پول فراوانى بدست مىآورم ، آن‌وقت شما را سوار عَرَبانَه ( درشكه ) ميكنم و براى مادرتان با بقيّهء اهل منزل يك عَرَبانهء علىحده ميگيرم و همه را سوار ميكنم . اوّل مىبرم به زيارت سيّد الشّهداء عليه السّلام ، بعد با همان عربانه مىبرم به زيارت أبا الفضل العبّاس عليه السّلام . بعد سوار عربانه مىشويم و مىآئيم در فندق . . . براى هر يك از شما جداگانه يك بشقاب چلوكباب ميخرم و ميگويم براى شما هر يك ، يك كاسهء ترشى هم بياورد . بعد از اينكه اينها را صرف كرديد ، باز با عربانه مىبرم شما را به محلّ پرتقال فروشى و هر چه بخواهيد پرتقال ميخرم ، و سپس پرتقالها را در عربانه گذارده با شما به منزل برميگرديم .\r\nبه اينجا كه رسيد ، زن به او هِىْ زد كه چه خبرت است ؟ ! تمام پولها را كه تمام كردى ! چقدر خرج ميكنى ؟ !\r\nمرد گفت : چه‌كار دارى تو ؟ ! بگذار بچّه‌هايم بخورند !\r\nقضيّهء ما و انفاق ما ، عيناً مانند انفاق همان مرد است كه در اصلش و مغزش چيزى نيست ، پوك است و خالى ؛ امّا آن زن به اين انفاقِ وعده‌اى هم بخل مىورزد ، ولى مرد با همين وعده‌ها بچّه‌ها را شاد و دلگرم نگه ميدارد .\r\nوقتى براى انسان مسلّم شد كه : لا نافِعَ وَ لا ضآرَّ وَ لا رازِقَ إلّا اللهُ ، چرا ما از كيسه خرج كنيم ؟ و يا در انفاق خدا و گسترش رحمتش بخل بورزيم ؟ ما هم وعده ميدهيم ، و خداوند هم رحيم است و كريم ؛ إعطا كننده و احسان كننده اوست .\r\n\r\n","description":"","footnote":"","page_name":" 559 ","page_number":599},
  {"content":"\r\n . \r\n","description":"","footnote":"","page_name":" 560 ","page_number":600},
  {"content":"\r\n\r\n\r\nبخش دهمين : سفر هشتم حقير به أعتاب عاليات در سنهء 1394 هجريّهء قمريّه\r\n\r\n","description":"","footnote":"","page_name":" 561 ","page_number":601},
  {"content":"\r\n . \r\n","description":"","footnote":"","page_name":" 562 ","page_number":602},
  {"content":"\r\n\r\nسفر هشتم حقير به أعتاب عاليات در سنهء 1394 هجريّهء قمريّه\r\nاين سفر نيز در اواخر ذوالقعدة صورت گرفت و تا بعد از دههء عاشوراى 1395 به طول انجاميد . غاية الامر حضرت آقا در حين ورود حقير به كاظمين عليهما السّلام در آنجا مشرّف بودند ، و حقير چند روزى در معيّت ايشان در منزل اخوان گرامى : آقايان حاج أبو أحمد عبد الجليل مُحيى و حاج أبو موسى جعفر مُحيى سلّمَهُما اللهُ تعالى مشرّف بوديم ؛ و پس از زيارت آن بقعهء مباركه و چند شب هم در سامرّاء در معيّت ايشان و آن جنابان مستطابان در اواسط دههء اوّل ذوالحجّة به كربلاى معلّى رهسپار و در موطن اصلى و وطن هميشگى در منزل ايشان جُلّ و بساط را پهن كرده ، و تا هنگام مراجعت حتّى زيارت نجف أشرف و مراجعت به كاظمين عليهما السّلام تا لدَى الخروج در معيّت ايشان بوديم . الحمدُ للّه و له المنَّة علَى جَميع الاحوال .\r\n\r\nسيّد خشك مغزى ، ادّعاى سيّد حسنى را مىكند\r\nمطلب مهمّى كه در اين سفر اتّفاق افتاده بود و در اختتامش بنده مشرّف بودم ، داستان شخصى بود به ادّعاى سيّد حسنى كه شور و آشوبى در عتبات مباركات بر پا نموده بود ؛ و اگر خداى نخواسته مرحوم حدّاد نبودند و جلوى فتنه را نمىگرفتند ، شايد نظير قضيّهء شيخيّه و پُشت سَريّه و بالاخره بابيّه و ازليّه و بهائيّه از آب در مىآمد .\r\nتوضيح آنكه : سيّدى تقريباً جوان به نام . . . از مشهد مقدّس به عنوان سيّد حسنى با ادّعاى مأموريّت باطنى و مكاشفه‌اى حركت مىكند به صوب عراق ، و سكونت خود را در سامرّاء و در مدرسهء مرحوم مجدّد آية الله حاج ميرزا\r\n\r\n","description":"","footnote":"","page_name":" 563 ","page_number":603},
  {"content":"\r\n\r\nمحمّد حسن شيرازى قُدّس سرُّه قرار ميدهد و ادّعا مىكند : من سيّد حسنى هستم ، و بايد مردم را آمادهء ظهور كرد كه عن‌قريب حضرت صاحب‌الامر در رأس چند ماه ظهور ميفرمايند .\r\nمردم كاظمين و نجف و بالاخصّ مقدّسين آنها از قضيّه استقبال مىكنند ، و پولهائى به دستور وى براى تجهيزات و سلاح جنگ و سائر ما يحتاج از تجّار و كسبهء معتبر جمع‌آورى مىنمايند ، و مردم را تهييج و آمادهء ظهور مىنمايند .\r\nالبتّه اين شورش در كربلا بواسطهء وجود و جلوگيرى حضرت آقاى حاج سيّد هاشم كمتر بود . ولى رأس فتنه و فساد در كربلا همان كسى بود كه در همين نزديكى فتنهء توحيديّه و ولايتيّه را رهبرى مىنمود ، و پس از ارتحال مرحوم انصارى در مجالس طهران اعلام به عدم نياز به استاد و كفايت وجود إمام زمان را سر داده بود كه ما مفصّلًا در اوائل كتاب ذكر نموديم .\r\nوى هم با ارسال پيام و گسيل داشتن افرادى را نزد تجّار و محترمين و جمع‌آورى وجوهات كثيره و اموال معتنابهى قضيّه را دامن ميزد . و اينك هم كه در قيد حيات است همه‌اش سخن از إمام زمان و جزيرهء خَضرا و أولاد و احفاد آن حضرت بر زبان دارد . امّا كدام إمام زمان ؟ آيا امام واقعى و حقيقى ؟ و يا امام پندارى و تخيّلى ؟\r\nبه هر حال إمام زمان از خدا جدا نيست ، و به امر و مشيّت اوست . و اوّلين كسى كه از وى و از حركتش خبر دارد ، ولىّ خداست كه با خداست و در حرم خداست ؛ نه آن‌كس كه بوئى از توحيد به مشامش نرسيده و ظهور و فرج او را بر روى پندار و مصالح و مفاسد شخصيّهء خويش توجيه مىكند . نَعوذُ بِاللهِ مِن شُرورِ هَؤلاءِ و مِن شُرورِ أنفُسِنا !\r\nو علّت گرايش و جذب اين مرد به آن مدّعى سيّد حسنى اين بود كه مىگفته است : او مرد صادقى است و داراى مكاشفات است . و روى قرائن\r\n\r\n","description":"","footnote":"","page_name":" 564 ","page_number":604},
  {"content":"\r\n\r\nبدست آمده از مشاهدات باطنى او ، براى ما مسلّم است كه او سيّد حسنى است ، و از خراسان آمده است به عراق تا مردم را بسيج كند و براى ظهور حضرتش تهييج نمايد .\r\nو آن سيّد خودش مىگفته است : من در مشهد مقدّس روى نظر خود شروع به رياضات نمودم ، و براى من دريچه‌اى از غيب گشوده شده است . با ارواح تماس دارم ، و از ملكوت مطّلعم ؛ به من از آنجا گفته شده است كه تو سيّد حسنى هستى و حركت كن براى كوفه و مردم را آماده ساز براى ظهور حضرت بقيّة الله كه در چند ماه ديگر در رأس فلان . . . ظهور ميفرمايند .\r\nو من با گذرنامه نيامده‌ام . آمدنم غير عادى بوده است . در هنگام خروج از مرز ، سه روز مرا زندان كردند و چه حالات خوشى داشتم . و مرا با شاه اجتماع دادند ، و بنا شد كه با ما موافقت كند . و اگر تخلّف ورزد ، ما با او مىجنگيم . و بعد از رهائى از زندان تا اين جاها كه آمده‌ام نيز با طريق غير عادى بوده است .\r\nحضرت آقا حاج سيّد هاشم ميفرمودند : من پيش از آنكه او را ببينم دانستم كه فتنه است و اين مطلب واقعيّتى ندارد . سيّدى است دماغش خشك شده ، و أخبارى ميدهد از ناحيهء شيطان و أجانين متمرّد . و نفسش هم استقبال مىكند ، گرچه مرد دروغگوئى نباشد .\r\n\r\nجلوگيرى حاج سيّد هاشم از فتنهء مدّعى سيّد حسنى\r\nفلهذا رفقاى خود را در نجف و كربلا و كاظمين گسيل داشتم تا جلوى واقعه را بگيرند و اعلان كنند كه صحّت ندارد . ولى خواهى نخواهى وجوهى را جمع كرده بودند و به كسب و كار زده بودند ، و بعضى هم به عوض اسلحه در امور شخصى خويش مصرف نموده بودند .\r\nمع‌ذلك در سفرى كه با رفقا براى زيارت أئمّهء آن بِقاع مباركه مشرّف بوديم ، من يك ساعت تمام در اطاقى تنها با او نشستم و مطالبى ردّ و بدل شد .\r\n\r\n","description":"","footnote":"","page_name":" 565 ","page_number":605},
  {"content":"\r\n\r\nحقير به حضرت آقا عرض كردم : شما او را چگونه يافتيد ؟ ! فرمودند : الاغ .\r\nو حقير تا آن زمان و پس از آن زمان در حقّ كسى از حضرت آقا چنين تعبيرى را نشنيده بودم . چون سيّد هاشم بسيار مؤدّب و در گفتارش و در صدق و امانت و حكاياتش خود ميزان بود كه بايد همهء گفتارها را با آن سنجيد .\r\nو از اين تعبير بنده فهميدم كه ميخواهند بفرمايند : مردى است نفهم ! ذهنش بواسطهء واردات شيطانيّه و خياليّهء غير واقع ، همچون ذهن حمار است ، بدون محتواى معنوى و ارزش توحيدى و ربط واقعى .\r\nاتّفاقاً در اين سفر هم كه حقير در سامرّه روزى در حرم مطهّر مشغول زيارت بودم ، ديدم كسى در زاويهء غربى حرم مطهّر خود را از دو طرف پشت و سمت راست به ديوار چسبانيده و مشغول نماز خواندن است ، و چهره‌اش برافروخته و عصبانى به نظر مىآمد ؛ اين همان مرد بود .\r\nبارى ، حضرت آقاى حدّاد تمامى مساعى جميلهء خود را در إطفاء نائره إعمال فرمودند ، و مردم محترم كربلا و كاظمين هم كه با رفقاى ايشان و سوابق ايشان آشنائى داشتند گفتارشان را مورد قبول قرار دادند و جلوى پيشرفت قضيّه گرفته شد . و سيّد در سامرّه تنها ماند .\r\nچند ماه هم گذشت و ظهورى نشد . مردم سر و صدا كردند . تجّار و محترمين كه وجوهاتى را داده بودند اعتراضها كردند و بالاخره وجوهشان را طلب نمودند كه حتماً بايد استرجاع و استرداد شود . آن وجوه هم مصرف شده بود و آبروريزى شديدى پيدا شد . تا اينكه جمعى در كربلا در منزل همان شخص طالب إمام زمان و منادى عدم احتياج به استاد جمع شدند ، و چكهائى را به مدّت ، به بعضى از آنها ردّ كردند تا كار به بالاتر نكشد ؛ و گرنه نزديك بود\r\n\r\n","description":"","footnote":"","page_name":" 566 ","page_number":606},
  {"content":"\r\n\r\nبراى استرداد وجوه جمع‌آورى شده به حكومت شكايت بنمايند .\r\nحضرت آقا ميفرمودند : امان از دست اين مدّعيان إمام زمان ، و اين سيّد حسنىها كه هر چند دوره يك بار طلوع مىكنند و تا فساد و فتنه‌اى بر پا ننمايند آرام نمىنشينند . اينها همه در اثر خودسرانه رفتار كردن ، و بدون استاد ماهر راه رفته و به حقيقت پيوسته ، به رياضتها مشغول شدن ، و به أعمال كثيرهء استحبابيّه و روزه‌هاى متوالى و بيدارىهاى شب بى رويّه و اجتناب از أغذيهء محلّله بدون اذن و اجازهء استاد پيدا ميگردد .\r\n\r\nدرجات مردم\r\nحضرت آقا كراراً و مراراً ديده شد كه روايت عبد العزيز قَراطيسى را براى رفقا قرائت مىنمودند ؛ كه حتماً بايد اين راه با رفق و مدارا طىّ شود ، أعمال سخت و سنگين سالك را مىكُشد و نفس وى را مىشكند ، بطورى كه ديگر قادر بر حركت نمىباشد ، عيناً مانند مسافر پا شكسته ؛ وى چگونه ميتواند بيابان را طىّ كند ؟ !\r\nاين روايت را كلينىّ در « اصول كافى » نقل كرده است و عين مضمونش اينست كه : عبد العزيز قَراطيسى روايت كرده كه قَالَ لِى أَبُو عَبْدِ اللهِ عَلَيْهِ السَّلَامُ :\r\nيَا عَبْدَ الْعَزِيزِ ! إنَّ الإيمَانَ عَشْرُ دَرَجَاتٍ بِمَنْزِلَةِ السُّلَّمِ يُصْعَدُ مِنْهُ مَرْقَاةً بَعْدَ مَرْقَاةٍ وَ لَا يَقُولَنَّ صَاحِبُ الإثْنَيْنِ لِصَاحِبِ الْوَاحِدِ : لَسْتَ عَلَى شَىْءٍ ! حَتَّى يَنْتَهِىَ إلَى الْعَاشِرِ .\r\nفَلَا تُسْقِطْ مَنْ هُوَ دُونَكَ فَيُسْقِطَكَ مَنْ هُوَ فَوْقَكَ . وَ إذَا رَأَيْتَ مَنْ هُوَ أَسْفَلُ مِنْكَ بِدَرَجَةٍ فَارْفَعْهُ إلَيْكَ بِرِفْقٍ ، وَ لَا تَحْمِلَنَّ عَلَيْهِ مَا لَا يُطِيقُ فَتَكْسِرَهُ ! فَإنَّ مَنْ كَسَرَ مُؤْمِناً فَعَلَيْهِ جَبْرُهُ . « 1 »\r\n« حضرت صادق عليه السّلام به من گفتند : اى عبد العزيز ! ايمان ده درجه\r\n\r\n\r\n","description":"","footnote":"\r\n( 1 ) « اصول كافى » ج 2 ، ص 45\r\n","page_name":" 567 ","page_number":607},
  {"content":"\r\n\r\nدارد مثل نردبان كه بايد از آن پلّه پلّه يكى پس از ديگرى بالا رفت . نبايد كسى كه داراى دو درجهء از ايمانست به آنكه داراى يك درجهء از ايمانست بگويد : تو داراى منزلت و مقامى از ايمان نمىباشى ! و همينطور درجه به درجه تا برسد به درجهء دهم .\r\nو نبايد تو ساقط كنى و از ارزش بيندازى آن كس را كه پائين‌تر از تست ؛ كه در اين صورت ساقط مىكند و از ارزش مىاندازد تو را آن كس كه بالاتر از تست !\r\nو چون نگريستى كسى را كه پائين‌تر از تست ، بايد وى را با رفق و ملايمت به سوى خود بالا برى ؛ و بر او تحميل ننمائى گفتارى و مطلبى را كه طاقت آن را نداشته باشد كه در اين صورت او را خواهى شكست ! و كسى كه مؤمنى را بشكند ، بر عهدهء اوست زخم‌بندى و التيام شكستگى استخوانهايش . »\r\nجَبر به معنى شكسته‌بندى است ، و جابر و جبّار به شكسته بند ميگويند . يعنى كسى كه موجب شكستگى و ضعف و ترديد و شكّ در ايمان مؤمنى گردد ، بواسطهء إلقاء مطالب سنگين توحيدى و أسرار إلهيّه كه وى طاقت تحمّل و ادراكش را نداشته باشد ، بر عهدهء اوست كه جبران كند و آن‌قدر رنج و زحمت بر خود تحمّل نمايد تا رفع شبهه گردد ؛ و گرنه در روز بازپسين وى را قاتل يا جارِح به حساب آورده و مطالبهء ديه از او مىكنند .\r\n\r\nكلام حدّاد : سراسر عالم همه عشق است ؛ عشق بالا به پائين و عشق پائين به بالا\r\nروزى حقير از ايشان بطور گلايه و شكوه سؤال كردم : مگر در دعا نمىخوانيم : بكُمْ يُجْبَرُ الْمَهِيضُ وَ يُشْفَى الْمَرِيضُ ( بواسطهء شماست كه استخوان شكسته التيام مىپذيرد و مريض شفا مىيابد . ) ؟ و در صورتى كه اين خطاب با أئمّه عليهم السّلام صادق باشد ، چرا أولياى خدا - و مقصودم خود ايشان بود - اين استخوانهاى شكسته و در رفتهء ما را جَبر نمىكنند و امراض روحى ما را شفا نمىبخشند ؟ ! و خلاصهء امر :\r\n\r\n","description":"","footnote":"","page_name":" 568 ","page_number":608},
  {"content":"\r\n\r\n صد ملك دل به نيم نظر ميتوان خريد * خوبان در اين معامله تقصير ميكنند « 1 » \r\nو اين هم در وقتى بود كه ايشان تازه از زيارت برگشته بودند و خسته بودند . ناگهان از اين سؤال تكانى خوردند ، و سپس سر خود را به زير انداخته مدّتى تأمّل كردند و سپس فرمودند : كار أولياى خدا غير از شكسته‌بندى استخوان و شفاى امراض كار ديگرى نيست ؛ ولى بايد دانست كه : آن شكستگى استخوان و آن مرض بيمار هم به دست ايشان است . چون از ناحيهء خداست . و حضرت حقّ جلّ و علا خودش مىشكند ، و خودش التيام ميدهد . خودش مريض مىكند و خودش شفا مىبخشد . اينها همه عشق بازى با أطوار و شئون خود اوست . همه از روى حكمت و مصلحت است . و در حقيقت شكستن و التيام دادن ، مريض كردن و شفا دادن ، دو شكل و صورت مختلف دارد و از يك مبدأ و يك منشأ حكايت مىنمايد . هر دو محبّت است . از خدا غير از خوبى ساخته نيست\r\n . عاشقم بر لطف و بر قهرش به جِدّ * اى عجب من عاشقِ اين هر دو ضدّ « 2 » \r\nعالم سراسر عشق است ، عشق مظاهر با مظاهر ؛ و در حقيقت عشق خود با خود . شنيده‌ام بو على سينا رساله‌اى در عشق نوشته است . اينجا هر چه گشتم پيدا نكردم . رفتى به ايران تهيّه كن و براى من بفرست . قاعدةً بايد رسالهء خوبى باشد اگر روى اين زمينه كه ذكر شد مطلب را شرح و تفصيل داده باشد ، و عشق إلهى به أسماء و صفات و أفعال خود را موجب خلقت عالم و آدم و موت و حيات دانسته باشد - انتهى فرمايش حضرت آقا .\r\nمحدّث قمّى از شيخ طوسى روايت كرده است از جناب أبو القاسم حسين بن روح رضى الله عنه كه نائب خاصّ حضرت صاحب‌الامر عليه السّلام\r\n\r\n\r\n","description":"","footnote":"\r\n( 1 ) « ديوان حافظ شيرازى » طبع پژمان ، ص 59 ، غزل 129\r\n( 2 ) « 921 مثنوى » طبع آقا ميرزا محمود ، ج 1 ، ص 42 ، سطر 9\r\n","page_name":" 569 ","page_number":609},
  {"content":"\r\n\r\nمىباشد كه فرمود : زيارت كن در هر مشهدى كه باشى از مشاهد مشرّفه در ماه رجب به اين زيارت :\r\nميگوئى چون داخل شدى : الْحَمْدُ لِلَّهِ الَّذِى أَشْهَدَنَا مَشْهَدَ أَوْلِيَآئِهِ فِى رَجَبٍ ، وَ أَوْجَبَ عَلَيْنَا مِنْ حَقِّهِمْ مَا قَدْ وَجَبَ . - تا ميرسد به اينجا كه :\r\nأَنَا سَائِلُكُمْ وَ ءَامِلُكُمْ فِيمَا إلَيْكُمُ التَّفْوِيضُ ، وَ عَلَيْكُمُ التَّعْوِيضُ ؛ فَبِكُمْ يُجْبَرُ الْمَهِيضُ ، وَ يُشْفَى الْمَرِيضُ ، وَ مَا تَزْدَادُ الارْحَامُ وَ مَا تَغِيضُ - الزّيارةَ . « 1 »\r\n« من پرسنده مىباشم از شما و آرزومند هستم از شما دربارهء آن چيزهائى كه به شما واگذار شده است ، و ردّ و بدل كردن و جابجا نمودن آن بر عهدهء شما گذارده شده است ؛ چرا كه به سبب شماست كه استخوان شكسته به هم جوش مىخورد ، و مريض شفا مىيابد . و بواسطهء شماست كه رحمهاى مادران نطفه را مىپذيرد و رشد مىدهد ، و يا آن را از بين مىبرد و فاسد ميگرداند ! »\r\nو در اين فقرهء أخيره ميفرمايد : رحمهاى زنان كه بعضى بچه ميزايند و بعضى عقيم و نازا مىباشند ، آن هم از ناحيهء شماست .\r\n\r\nتفسير آيه : وَ ما تَغِيضُ الْأَرْحامُ وَ ما تَزْدادُ\r\nو اين جمله متّخذ از آيه مباركهء قرآن است :\r\n اللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ وَ ما تَزْدادُ وَ كُلُّ شَيْءٍ عِنْدَهُ بِمِقْدارٍ .  « 2 »\r\n« فقط خداست كه ميداند آن بارى را كه هر زن حامله در رحم خود برداشته است چيست ( پسر است يا دختر ، يك قلو و يا بيشتر ، و خلاصه تمام خصوصيّات جسمى و روحى جنين ) . و فقط خداست كه ميداند كداميك از رحمهاى زنان نازا و عقيم‌اند و نطفه را فرو مىبرند و خراب مىكنند ، و كداميك\r\n\r\n\r\n","description":"","footnote":"\r\n( 1 ) « مفاتيح الجنان » ص 136 ، در اعمال ماه رجب\r\n( 2 ) آيه 8 ، از سورهء 13 : الرّعد\r\n","page_name":" 570 ","page_number":610},
  {"content":"\r\n\r\nاز رحمها سالم هستند و نطفه را به عنوان غذا و توشهء خود گرفته و پرورش ميدهند . و تمام أشياء در نزد خداوند داراى اندازه و مقدار معيّنى است » .\r\nو از اينجا ميدانيم : آنچه را كه در بعضى از قرآنها در ترجمهء اين آيه بدين گونه آورده‌اند : « تنها خدا ميداند كه : بار حمل آبستنان عالم چيست و رحمها چه نقصان و چه زيادت خواهد يافت و مقدار همه چيز در علم أزلى خدا معيّن است . » دربارهء  ما تَغِيضُ الْأَرْحامُ وَ ما تَزْدادُ  ، استوار نيست .\r\nزيرا كه زادَ و ازْدادَ در اينجا أجوف واوى است نه أجوف يائى . زادَ يَزودُ زَوْداً : جَهَّزَ الزّادَ وَ اتَّخَذَهُ . ازْدادَ و اسْتزادَ الرَّجلُ : طَلَبَ زاداً . و در اينجا به معنى آنست كه : رحمهاى زنان نطفهء مرد را به عنوان زاد و توشهء خود ميگيرد و مىپذيرد . و در مقابل آن غاضَ يَغيضُ غَيْضاً و مَغاضًا و تَغَيَّضَ وَ انْغاضَ الْمَآءُ : نَقَصَ أوْ غارَ أوْ نَضَبَ . يعنى نطفه‌ها در رحم فرو ميرود و ته مىكشد و خشك و فاسد ميگردد .\r\nو خلاصهء معنى آنست كه : خداوند از تمام رَحِمهاى عقيم و رحمهاى بچّه‌زا اطّلاع دارد .\r\nامّا در اين ترجمهء تفسيرى ، مفسّر محترم زادَ و ازْدادَ را از باب أجوف يائى گرفته است به معنى زيادتى . زادَ يَزيدُ زَيْداً وَ زيداً وَ زَيَداً وَ زيادَةً وَ مَزيدًا وَ زَيْداناً : نَمَا . - الشَّىْءَ : أنْماهُ . فُلَانٌ : اعْطِىَ الزّيادَةَ . وَ اسْتَزادَ : طَلَبَ مِنْهُ الزّيادَةَ . و ازْدادَ بِمَعْنَى زادَ لازِماً وَ مُتَعَدّيًا : طَلَبَ الزّيادَةَ .\r\nو در مقابل اين معنى زيادت ، معنى نقصان را بطور اطلاق آورده و فرموده است : و « رحِمها چه نقصان و چه زيادت خواهد يافت » . و همانطور كه ملاحظه مىشود معنى بى ربط و غير استوار خواهد بود .\r\n\r\nتفسير حاج سيّد هاشم و بيان سه نكته در عبارت زيارت رجبيّه\r\nدر اينجا ذكر سه نكته لازم است :\r\nاوّل آنكه : مراد از تفويض در اين زيارت رجبيّه ، منظور تفويض اصطلاحى در برابر مذهب جَبر و مذهب أمرٌ بَين الامرَين نمىباشد . بلكه به معنى آيتيّت\r\n\r\n","description":"","footnote":"","page_name":" 571 ","page_number":611},
  {"content":"\r\n\r\nتامّه و كامله بودن آن ذوات مقدّسه است در مقابل تابش خورشيد ذات حضرت أحديّت كه او فرد است و ثانى نمىپذيرد ؛ و اين ارواح مطهّره كه مُخْلَص در راه توحيد وى گشته‌اند ، به مقام فناءِ فى الله رسيده و سپس به مقام بقاءِ بالله تكامل يافته ، و مظهر تامّة صفات و أسماء الهيّه گرديده‌اند . بنابراين آنچه از حضرت حىّ قيّوم و عليم و قدير سر زند و بوجود آيد ، از دريچه و شبكه و آئينهء اين ذوات عاليه مىباشد نه از غير آنها . و اين ذوات هم فقط آينه هستند ، و حاكى نور خورشيد ذات أحديّت . و از خود أبداً و اصلًا نورى و وجودى ندارند ، نه ابتداءً و نه تفويضاً . زيرا در هر دو فرض ، جنبهء استقلال پيدا مىكنند ؛ و آن حضرات خودشان با شديدترين وجهى جنبهء استقلال را كه مستلزم شرك است از خود نفى فرموده‌اند .\r\nدوّم اينكه : كسى گمان نبرد از ضميمهء اين روايت با آيه كريمه استفاده مىشود كه مقام آنها از خدا هم برتر است - الْعِياذُ بالله - به علّت آنكه در اين زيارت ميگويد : تفويض امر ، و تعويض امر ، و غَيْض و ازدياد رحِمهاى زنان به دست شماست ؛ ولى در آيه شريفه ميفرمايد : خداست كه علم دارد به غَيْض و ازدياد رحمها . بنابراين اصل تكوين به دست آنهاست و علم خداوند بر اين امر تكوينى تعلّق گرفته است .\r\nاين سخن باطل است . زيرا پس از آنكه مبيّن و مبرهَن شد كه وجود آن ذوات مقدّسه ، وجودات فانيه و مفتقره و ممكن الوجود بالذّات مىباشند ، هم در تكوين و هم در دائرهء علم چنين هستند . و خداوند هم مستقلّ است در تكوين و در مرحلهء علم . غاية الامر در آيه شريفه فقط قسمت علم بيان شده است ، و در زيارت قسمت ايجاد و تكوين . اختلاف در بيان است نه در واقع امر .\r\nسوّم اينكه : در عالم ولايت تعدّد نيست . تميز و افتراق راه ندارد . تعيّن و تقيّد معنى ندارد . در آنجا ولايت فقط و فقط اختصاص به ذات خدا دارد .\r\n\r\n","description":"","footnote":"","page_name":" 572 ","page_number":612},
  {"content":"\r\n\r\n هُنالِكَ الْوَلايَةُ لِلَّهِ الْحَقِّ .  « 1 »\r\nدر اين صورت وجود رسول أكرم و أئمّهء طاهرين كه مبدأ اثرند ، نه با جهات تعيّن و افتراق و حدود ماهيّتى و هويّتى آنهاست ، بلكه بواسطهء اصل تحقّق معنى عبوديّت و فناء است كه از آن به ولايت تعبير ميگردد . و عبارت ذىقيمت : أَوَّلُنَا مُحَمَّدٌ ، وَ أَوْسَطُنَا مُحَمَّدٌ ، وَ ءَاخِرُنَا مُحَمَّدٌ ، وَ كُلُّنَا مُحَمَّدٌ « 2 » اشاره بدين مقام است . و در آنجا هر كس به مقام فناى مطلق برسد و در حرم خدا فانى گردد و وجود مستعار و إنّيّت مجازى و عاريتى او مضمحل گردد ، طبعاً و قهراً داراى اين ولايت است و اختصاصى به ائمّه ندارد .\r\nدر هر زمان و هر مكان افرادى مىتوانند خود را بدين مقام برسانند . منتهى اوّلًا بايد بواسطهء متابعت و پيروى از امام معصوم باشد و إلّا نخواهند رسيد ، و ثانياً عنوان إمامت و پيشوائى براى اين ذوات معصومين سلام الله عليهم تا أبد باقى است . زيرا آنان را خداوند پيشوا و رهبر نموده و لواى ارشاد را با مجاهدات عاليه ( اختياراً نه جبراً ) بديشان سپرده است . و اين معنى منافات ندارد با آنكه كسى ديگر بتواند به مقام معرفت خدا برسد ، و معنى مَنْ عَرَفَ نَفْسَهُ فَقَدْ عَرَفَ رَبَّهُ دربارهء وى تحقّق پذيرد ؛ و در حرم خدا با فنا و اضمحلال\r\n\r\n\r\n","description":"","footnote":"\r\n( 1 ) صدر آيه 44 ، از سورهء 18 : الكهف\r\n( 2 ) اين حديث را سيّد عبد الله شُبَّر در كتاب « مصابيحُ الانوار فى حلّ مُشكلاتِ الاخبار » ج 2 ، طبع مطبعهء علميّهء نجف ، ص 399 و 400 ، به حديث شمارهء 226 ، به عنوان ما رُوىَ عنهم عليهم السّلامُ مِن قَولهم آورده است . و در توجيه معنى فقرهء أخيره گويد :\r\n« چون از ايشان روايت است كه چون خداوند به آنها پسرى ميداد ، او را محمّد مىناميدند و پس از هفت روز اگر ميخواستند آن را تغيير ميدادند . و أيضاً گفته شده است كه ايشان به اعتبار نوع نور و ولايت مطلقه ، و ردّ بسوى آنها ، و افاضه از آنان ، و احتياج مردم در ابتدا و انتها به ايشان ، و وجوب اطاعت و غير ذلك ؛ مثل محمّدند ، بلكه محمّدند .  لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ . » \r\n","page_name":" 573 ","page_number":613},
  {"content":"\r\n\r\nخويشتن وارد شود . در آن صورت آنجا ديگر نه او هست و نه غير او . در حرم ذات رُبوبىّ نه عنوان محمّد است و نه علىّ ، و نه سائر إمامان ، و نه ولىّ ديگرى مانند سلمان كه داراى أعلى درجهء از عرفان بوده است . آنجا حقيقت ولايت واحده است ، بدون عناوين خاصّه و شكلهاى متعيّنه ؛ و نام محمّد و علىّ و حسن و حسين تا حضرت قائم و أسماء مميّزهء ايشان ما دون آن مقام است . در آنجا ولايت است و بس . و حقيقت و كُنه ولايت داراى معنى واحد بالصِّرافه مىباشد . فافْهَمْ يا حبيبى فإنَّهُ دقيقٌ !\r\n\r\nقرائت حاج سيّد هاشم أشعارى از « ديوان مغربى » را\r\nبارى ، در اين سفر كيفيّت قرائت قرآن ، و نمازهاى تهجّد ، و بيدارى شبها ، و سائر امور حضرت آقا از زيارتها ، به مثابه سفرهاى قبل بود ؛ مگر اينكه در اين سفر تائيّهء ابن فارض را بيشتر ميخواندند ، و براى رفقا برخى از ابياتش را تفسير مىنمودند . و أيضاً از « ديوان مغربى » نه همهء اشعارش ، بلكه بعضى از آنها برايشان بسيار جالب بود ؛ و مكرّراً آنها را با حال سوز و نشاط و عشق و وَجد ميخواندند و گويا با احوال خود تطبيق ميكردند . از جمله اين اشعار را :\r\n وراى مطلب هر طالب است مطلب ما * برون ز مشرب هر شارب است مشرب ما\r\nبه كام دل به كسى هيچ جرعه‌اى نرسيد * از آن شراب كه پيوسته مىكشد لب ما\r\nسپهر كوكب ما از سپهرهاست برون * كه هست ذات مقدّس سپهر كوكب ما\r\nبتاختند بسى اسب دل ولى نرسيد * سوار هيچ روانى به گَردِ مركب ما\r\nهنوز روز و شب كاينات هيچ نبود * كه روز ما رخ او بود و زلف او شب ما \r\n\r\n","description":"","footnote":"","page_name":" 574 ","page_number":614},
  {"content":"\r\n\r\n كسى كه جان و جهان داد و عشق او بخريد * وقوف يافت ز سود و زيان مَكْسَب ما\r\nز آه و يا رب ما آن كسى خبر دارد * كه سوختست چو ما او ز آه و يا رب ما\r\nتو دين و مذهب ما گير در اصول و فروع * كه دين و مذهب حقّ است دين و مذهب ما\r\nنخست لوح دل از نقش كاينات بشوى * چو مغربيت اگر هست عزم مكتب ما « 1 » \r\nو از جمله اين اشعار را :\r\n چو تافت بر دل من پرتو جمال حبيب * بديد ديدهء جان ، حُسن بر كمال حبيب\r\nچه التفات به لذّات كاينات كند * كسى كه يافت دمى لذّت وصال حبيب ؟\r\nبه دام و دانهء عالم كجا فرود آيد * دلى كه گشت گرفتار زلف و خال حبيب ؟\r\nخيال ملك دو عالم نياورد به خيال * سرى كه نيست دمى خالى از خيال حبيب\r\nحبيب را نتوان يافت در دو كون مثال * اگرچه هر دو جهان هست بر مثال حبيب\r\nدرون من نه چنان از حبيب مملوّ شد * كه گر حبيب درآيد بود مجال حبيب \r\n\r\n\r\n","description":"","footnote":"\r\n( 1 ) « ديوان شمس مغربى » طبع كتابفروشى إسلاميّه ( سنهء 1348 شمسى ) ص 8 و 9\r\n","page_name":" 575 ","page_number":615},
  {"content":"\r\n\r\n بدان صفت دل و جان از حبيب پر شده است * كه از حبيب ندارم نظر به حال حبيب\r\nچه احتياج بود ديده را به حُسن برون * چو در درون متجلّى شود جمال حبيب\r\nز مشرق دلت اى مغربى چه كرد طلوع * هزار بدر برفت از نظر هلال حبيب « 1 » \r\nو از جمله اين اشعار را :\r\n دلى نداشتم آن هم كه بود يار ببرد * كدام دل كه نه آن يار غمگسار ببرد\r\nبه نيم غمزه روان چو من هزار ربود * به يك كرشمه دل همچو من هزار ببرد\r\nهزار نقش بر انگيخت آن نگار ظريف * كه تا به نقش دل از دستم آن نگار ببرد\r\nبه يادگار دلى داشتم ز حضرت دوست * ندانم از چه سبب دوست يادگار ببرد\r\nدلم كه آينهء روى اوست داشت غبار * صفاى چهرهء او از دلم غبار ببرد\r\nچو در ميانه درآمد خرد كنار گرفت * چو در كنار در آمد دل از كنار ببرد\r\nاگرچه در دل مسكين من قرار گرفت * و ليكن از دل مسكين من قرار ببرد \r\n\r\n\r\n","description":"","footnote":"\r\n( 1 ) « ديوان شمس مغربى » ص 12 و 13\r\n","page_name":" 576 ","page_number":616},
  {"content":"\r\n\r\n به هوش بودم و با اختيار در همه كار * ز من به عشوه گرى هوش و اختيار ببرد\r\nكنون نه جان و نه دل دارم و نه عقل و نه هوش * چو عقل و هوش و دل و جان كه هر چهار ببرد\r\nچو آمد او به ميان ، رفت مغربى ز ميان * چو او به كار در آمد مرا ز كار ببرد « 1 » \r\nو از جمله اين اشعار را :\r\n بيا كه كرده‌ام از نقش غير ، آينه پاك * كه تا تو چهرهء خود را به دو كنى ادراك\r\nاگر نظر نكنى سوى من در آينه كن * تو خود به مثل منى كى نظر كنى حاشاك\r\nاگر چه آينهء روىِ جانفزاى تواند * همه عقول و نفوس و عناصر و افلاك\r\nولى ترا ننمايد به تو چنان كه توئى * مگر دل من مسكين و بى دل و غمناك\r\nتمام چهرهء خود را به دو توانى ديد * كه هست مظهر تام لطيف و صافى و پاك\r\nچرا گذر نكنى بر دلى كه از پاكى * إذا مَرَرْتَ بِهِ ما وَجَدْتَ فيهِ سِواكْ عَلَيْهْ\r\nوَ لَوْ جَلَوْتَ عَلَى الْقَلْبِ ما جَلَوْتَ * لأَجْلِ قُرْبَتِهِ بَلْ لِانَّهُ مَجْلاكْ \r\n\r\n\r\n","description":"","footnote":"\r\n( 1 ) همان مصدر ، ص 48\r\n","page_name":" 577 ","page_number":617},
  {"content":"\r\n\r\n مرا كه نسخهء مجموع كاينات توأم * روا مدار به خوارى فكنده بر سر خاك\r\nبه ساحل ار چه فكندى به بحر باز آرم * كه موج بحر محيط توام نيم خاشاك\r\nظهور تو به من است و وجود من از تو * وَ لَسْتَ تَظْهَرُ لَوْلاىَ ، لَمْ أكُنْ لَوْلاكْ\r\nتو آفتاب منيرىّ و مغربى سايه * ز آفتاب بود سايه را وجود و هلاك « 1 » \r\nو از جمله اين اشعار را :\r\n ديده‌اى وام كنم از تو به رويت نگرم * زانكه شايستهء ديدار تو نبود نظرم « 2 » \r\n چون ترا هر نفسى جلوه به حسنى دگر است * هر نفس زان نگران در تو به چشمى دگرم\r\nتوئى از منظر چشمم نگران بر رخ خويش * كه توئى مردمك ديده و نور بَصَرم \r\n\r\n\r\n","description":"","footnote":"\r\n( 1 ) « ديوان شمس مغربى » ص 74 و 75\r\n( 2 ) چقدر لطيف و زيبا حكيم و عارف گرانقدر ما : حاج ملّا هادى سبزوارى أعلَى اللهُ مقامَه در تعليقهء بر « أسفار » ( طبع حروفى ، ج 6 ، در ذيل مقدّمهء مؤلّف در ابتداى سفر سوّم ، در علم إلهى ، ص 7 ) دو بيت زير را ذكر فرموده است كه از جهت مفاد و معنى كمال مشابهت را با اين بيت مغربى دارد :\r\n إذا رامَ عاشِقُها نَظْرَةً * و لَم يَستَطِعها فَمِن لُطفِها\r\nأعارَتهُ طَرْفًا رءَاها بِهِ * فكانَ البَصيرُ بِها طَرْفَها \r\n« زماني كه عاشق ليلى قصد كند كه يك نگاه به دو كند و قدرت بر اين را نداشته باشد ، ليلى از روى لطف خود ، چشمش را به او عاريه ميدهد تا با آن بتواند ليلى را ببيند . بنابراين در حقيقت و واقع ، بيننده و نظر كنندهء به سوى ليلى چشم خود ليلى است . »\r\n","page_name":" 578 ","page_number":618},
  {"content":"\r\n\r\n هر كه بى رسم و أثر گشت به كويش پى برد * من بى رسم و اثر ناشده پى مىنبرم\r\nتا ز من هست أثر از تو نيابم أثرى * كاشكى در دو جهان هيچ نبودى أثرم\r\nنتوانم به سر كوى تو كردن پرواز * تا ز إقبال تو حاصل نبود بال و پرم\r\nبوى جانبخش تو همراه نسيم سحر است * زان سبب مردهء أنفاس نسيم سحرم\r\nيار هنگام سحر بر دل ما كرد گذر * گفت : چون جلوه‌كنان بر دل تو ميگذرم\r\nمغربى آينهء دل ز غبار دو جهان * پاك بزداى كه پيوسته درو مىنگرم « 1 » \r\nو از جمله اين أشعار را :\r\n منم ز يار نگارين خود جدا مانده * به دست هجر گرفتار و بى نوا مانده\r\nنخست گوهر با قيمت و بها بودى * به خاك تيره فرو رفته بى بها مانده\r\nفتاده دور ز خاصان بارگاه ازل * أسير خاك أبد گشته در بلا مانده\r\nمقرَّب درِ درگاه كبريا بوده * به دست كبر گرفتار و در ريا مانده \r\n\r\n\r\n","description":"","footnote":"\r\n( 1 ) همان مصدر ، ص 86 و 87\r\n","page_name":" 579 ","page_number":619},
  {"content":"\r\n\r\n به چارميخ طبيعت بدوخته محكم * به حبس شش‌جهت كون مبتلا مانده\r\nهر آنكه ديد مرا گفت در چنين حالت * ببين ببين ز كجا آمده كجا مانده\r\nشب است و راه بيابان و من ز قافله دور * غريب و عاجز و مسكين ، ضعيف و وامانده\r\nكجاست پرتو حسنت كه رهنما گردد * كه هست جان من از راه و رهنما مانده\r\nشده ز دورى خورشيد مغربىّ حقير * به سان ذرّهء سرگشته در هوا مانده « 1 » \r\nو از جمله رباعيّات ذيل را قرائت مىنمودند :\r\n كس نيست كزو به سوى تو راهى نيست * بى هستى او سنگ و گِل و كاهى نيست\r\nيك ذرّه ز ذرّات جهان نتوان يافت * كاندر دل او ز مهر تو ماهى نيست « 2 » \r\n تا من ز عدم سوى وجود آمده‌ام * از بهر تشهّد به شهود آمده‌ام\r\nتا من ز قيام در قعود آمده‌ام * در پيش رخ تو در سجود آمده‌ام « 3 » \r\n تو مست خودىّ و ما همه مست به تو * تو هست خودىّ و ما همه هست به تو\r\nتا نسبت ما به تو بود از همه روى * داديم ازين سبب همه دست به تو « 4 » \r\n* * *\r\n\r\n\r\n","description":"","footnote":"\r\n( 1 ) « ديوان شمس مغربى » ص 106 و ص 107 و ص 157 و 158\r\n( 2 ) « ديوان شمس مغربى » ص 106 و ص 107 و ص 157 و 158\r\n( 3 ) « ديوان شمس مغربى » ص 106 و ص 107 و ص 157 و 158\r\n( 4 ) « ديوان شمس مغربى » ص 106 و ص 107 و ص 157 و 158\r\n","page_name":" 580 ","page_number":620},
  {"content":"\r\n\r\n از پيش خدا بهر خدا آمده‌اى * نى از پى بازىّ و هوا آمده‌اى\r\nدر معرفت و عبادت ايزد كوش * كز بهر همين ، درين سرا آمده‌اى « 1 » \r\n* * *\r\n از عالم حقّ بدين سرا آمده‌اى * بنگر ز كجا تا به كجا آمده‌اى\r\nخالى نشوى يك نفَس از علم و عمل * گر زانكه بدانى كه چرا آمده‌اى « 2 » \r\nو لا يخفى آنكه تمام اين أشعارِ قرائت شده ، در نوار موجود است .\r\n\r\nبَسْطُ الزّمان وَ طىُّ الزّمان براى يكى از رفقاى حاج سيّد هاشم حدّاد\r\nبالجمله در اوقاتى كه به معيّت ايشان در نجف أشرف مشرّف بوديم ، يكى از شاگردان و ارادتمندان نجفى ايشان روزى براى حقير كه با وى تنها به حرم مطهّر حضرت أمير المؤمنين عليه السّلام مشرّف مىشديم در ضمن بيان احوال خصوصى خود مىگفت : در آن حالات تحيّر و شدّت واردات روحى كه داشتم ، دو قضيّه براى من اتّفاق افتاد كه در آن زمان هم نفهميدم ، بعدها فهميدم كه غير عادى بوده است :\r\nاوّل آنكه : يك روز با جميع فرزندان از پسر و دختر و عيال تصميم گرفتيم به مدينهء منوّره از راه بيابان برويم و چند روزى را در آنجا به زيارت مشغول باشيم . حركت كرديم و تا مرز سعودى كه متّصل به خاك عراق از ناحيهء خشكى و بيابان رَمْل زار نجف است رفتيم و چندين روز به طول انجاميد تا بدانجا رسيديم . در وقت عبور ، مرزداران از دادن اجازهء عبور امتناع كردند ، چون بدون گذرنامه بوديم و چندين روز هم همهء ما را توقيف نمودند و سپس آزاد كردند ، و ناچار به نجف أشرف مراجعت نموديم . چندين روز هم طول كشيد تا به نجف و منزل خود رسيديم ؛ و مجموع اين ايّام قريب چند هفته شد ، ولى وقتى به نجف\r\n\r\n\r\n","description":"","footnote":"\r\n( 1 ) همان مصدر ، ص 195\r\n( 2 ) همان مصدر ، ص 159\r\n","page_name":" 581 ","page_number":621},
  {"content":"\r\n\r\nرسيديم ديديم فقط يك روز گذشته است .\r\nحركت ما از نجف روز فلان بوده است ، و بر حسب تاريخ و تقويم بازگشتمان در فرداى آن روز بوده است .\r\nدوّم آنكه : وقتى تنگى معيشت بقدرى بر من غلبه كرد ؛ و شدّت واردات حالى بطورى بود كه ابداً قدرت بر حركت و تنظيم امور منزل نداشتم . چيزى از ما يحتاج در منزل نبود ؛ و زوجهء ما در آن روز فقط با آب گرم شده بر روى چراغ ، أطفال را نويد ميداد و سعى ميكرد تا ايشان را ساكت نگهدارد . و احساس ميكردم كه براى آنها اين مسأله مشكل و دوامش غير قابل تحمّل است ، تا حال من إفاقه حاصل نمود و به هوش و گوش باز آمدم ، و براى تهيّهء غذائى به بيرون از خانه آمدم . و معلوم شد كه : اين مدّت ، يك ماه تمام به طول انجاميده است .\r\nواقعهء دوّم معلوم است كه طَىُّ الزّمان است ، يعنى در هم پيچيدن و متراكم شدن زمان كه يك ماه يا چند هفته را يك روز كرده است . و حقير تا به حال در جائى نديده‌ام كه از كيفيّت و خصوصيّت آن بحثى شود ، و خودم هم فكر نكرده‌ام كه با موازين قوانين طبيعيّه وفق ميدهد يا نه ؟\r\nو امّا واقعهء اوّل بر عكس آن ، بَسْطُ الزّمان است يعنى گستردن و وسعت بخشيدن زمان كوتاه را كه يك روز را به چند هفته پهن و گسترش داده است . و دربارهء اين مسأله نيز حقير فكرى ننموده‌ام ، ولى مسلّماً با قوانين طبيعيّه تطبيق ندارد ، و بالاخره بايد آن را از جهت سيطرهء تجرّد نفس بر زمان توجيه كرد . امّا يك حكايت شنيدنى را دربارهء اين موضوع ، سعيد الدّين فَرَغانى « 1 » در كتاب « مَشارِقُ الدَّرارىّ » كه شرح « تائيّهء ابن فارض » است در شرح يكى از أبيات وى\r\n\r\n\r\n","description":"","footnote":"\r\n( 1 ) سعيد الدّين سعيد فَرَغانى كه وفاتش در سنهء 700 هجرى قمرى است ، از أعاظم تلامذهء شيخ صدر الدّين قونَوى متوفّى در سنهء 673 مىباشد .\r\n","page_name":" 582 ","page_number":622},
  {"content":"\r\n\r\nنقل كرده است كه شايان ذكر است :\r\n « وَ فى ساعَةٍ أوْ دونَ ذلِكَ مَنْ تَلا * بِمَجْموعِهِ جَمْعى تَلا ألْفَ خَتْمَةِ « 1 » \r\nو در ساعتى يا كمتر از ساعتى ، هزار بار ختمه را ، يعنى مجموع قرآن را مِنَ الفاتحة إلى الخاتمة ، بخواند آن كس از أوليا كه به مجموع خود از نفس و قوا و أعضاش ، متابعت و پيروى كند مر اين حضرت جمعيّت مرا ، به إزالت احكام جزئيّت از هر يك از نفس و قوا و أعضاش ، و عدم إضافت حكمى و اثرى از اوصاف و آثار نفس و قوا به خودشان . و چون اين حُسن و كمال متابعت دست دهد ، حينئذٍ از قيد زمان باز رهد . پس چيزى كه از غير او در زمان متطاول ظاهر شود ، از وى به اندك زمانى صادر گردد .\r\nقالَ الْعَبْدُ الشّارِحُ أصْلَحَهُ اللهُ : و يكى از نوادر اين حال مذكور آنست كه : من كه نويسندهء اين حروفم ، شنيدم از شيخ بزرگوار طَلْحة لشترىّ عراقىّ رحمهُ اللهُ كه گفت : من از شيخ : شيخ زاده عماد الدّين فرزند شيخ الشّيوخ ، جُنَيد وقته : شيخ شهاب الدّين السُّهرَوَردىّ رضِىَ اللهُ عنهما شنيدم كه گفت :\r\nوقتى در خدمت پدرم شيخ الشّيوخ رضى اللهُ عنه به حجّ رفتم . روزى در أثناى طواف ، شيخى ديدم كه خَلق در عين طواف ، به دو تقرّب و تبرّك مىنمودند و زيارتش ميكردند .\r\nأصحابنا مرا به نزد وى به فرزندى شيخ الشّيوخ تعريف كردند . آن شيخ مرا ترحيب فرمود ، و بر سرم بوسه‌اى داد كه اثر آن تا كنون در خود مىيابم ، و در آخرت بدان عظيم اميدوارم . پس چون بعد از اتمام سَبْع و فراغ از رَكْعَتَىِ الطَّواف به خدمت شيخ رضى اللهُ عنه رجوع كرديم أصحابنا گفتند كه : شيخ زاده را به شيخ عيسى مغربىّ نموديم و ترحيب عظيمش كرد و بر سرش بوسه\r\n\r\n\r\n","description":"","footnote":"\r\n( 1 ) خَتْمه اصطلاح قرّاء است به معنى يك بار تمام قرآن را از اوّل تا آخر خواندن .\r\n","page_name":" 583 ","page_number":623},
  {"content":"\r\n\r\nداد . شيخ الشّيوخ ، عظيم بَشاشت و استبشار اظهار فرمود .\r\nآنگاه جماعت أصحابنا به ذكر شمايل اين شيخ عيسى رضى اللهُ عنه مشغول شدند ، و از آن جمله گفتند كه : شنوديم كه او را در شبانروزى هفتاد هزار خَتْمَه وِرْد است .\r\nيكى از اصحاب شيخ الشّيوخ گفت : آرى ، و الله كه من اين سخن شنيده بودم ، و دغدغه‌يى از اين معنى در خاطر من تمكّن يافته ؛ تا شبى مر اين شيخ عيسى را در طواف دريافتم ، بعد از آنكه تقبيل حَجَرالاسْود كرد ، تا درِ كعبهء معظّم رسيدن - كه آن مجموع را ملتزم ميخوانند - به رفتارى معهود ختمه‌اى تمام خوانده بود ؛ و من تماماً حرفاً بَعْدَ حَرْفٍ از وى شنوده و مبيَّن فهم كرده ؛ و معلوم است كه مسافت ملتزم ، سه چهار خطوه بيش نباشد . و حينئذٍ من مُتيقِّن شدم كه ورد هفتاد هزار خَتْمَه‌اش درست و راست است .\r\nپس شيخ الشّيوخ رضى اللهُ عنه و جملهء أصحابنا مر آن ناقل را كه عظيم صادق القول بود ، در آن إخبار تصديق كردند ، و همه به وقوع آن متيقّن گشتند .\r\nپس ، از شيخ الشّيوخ رضى اللهُ عنه سؤال كردند كه : اين از چيست ؟ !\r\nشيخ فرمود كه : از باب بَسْطِ زَمان است . چه حقّ تعالى چنان كه به نسبت با بعضى أوليا كه اصحاب خُطوه‌اند مكان را منقبض ميگرداند تا راه يك ساله را به روزى ميروند ، همچنين به نسبت با بعضى كه أصحاب لَحظَه و لَمْحَه‌اند زمان را منبسط مىكند تا عين زماني كه به نسبت با خَلق ديگر ، يك ساعت باشد ، به نسبت با ايشان پنج و ده سال ظاهر مىشود .\r\n\r\nداستان مرد زرگر كه براى او بسط الزّمان شد ، از « مشارق الدّرارىّ »\r\nپس شيخ الشّيوخ رضى اللهُ عنه بر صدق اين قضيّه حكايت زرگر صوفى كه مشهور است از مريدان شيخ ابن سُكَيْنَه و بستن او سجّاده‌هاى صوفيان را روز جمعه در ميزَر ، براى آن تا به جامع برَد ، و رفتن او بر كنار دجله براى غسل جمعه ، و جامه‌ها بر كنار دجله نهادن ، و در دجله غوطه خوردن ، و در مصر\r\n\r\n","description":"","footnote":"","page_name":" 584 ","page_number":624},
  {"content":"\r\n\r\nظاهر شدن ، و آنجا در مصر دختر زرگرى را به زنى خواستن ، و از او فرزندان توليد كردن ، و بعد از هفت سال باز در نيل مصر غوطه خوردن ، و باز به بغداد بر سر جامه‌هاى خودش سر برآوردن ، و جامه‌ها را به جاى خود يافتن ، و رفتن به خانقاه ، و سجّاده‌ها همچنان بسته به بند خودش ديدن ، و گفتن صوفيان كه : زود سجّاده‌ها به جامع ببر و بينداز كه ما منتظر تو نشسته‌ايم ، ايراد فرمود ، و فرمود كه : اين حال كه بر اين صوفى زرگر طارى گشت كه ساعتى به نسبت با او و اهل بيت او هفت سالِ زمانى ظاهر شد بعد از تفحّص كردن و آن فرزندان او را كه در آن هفت سال متولّد شده بودند به بغداد نقل كردن ، بنا بر آن بود كه آن صوفى زرگر را در معنى آيتِ  « فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »  « 1 » إشكالى در دل افتاده بود ، حقّ تعالى براى رفع اشكال او را اين حال بر او اظهار كرد تا ايمانش به حقيقت اين آيت قوى شود . وَ اللهُ الْهادى . « 2 » »\r\n\r\nتحفّظ و خوددارى اكيد حاج سيّد هاشم از بروز كرامات و خوارق عادات\r\nبارى ، نظير اين امور از شاگرد ايشان ، ما از خود حضرت آقا در تمام مدّت مديد ارادت نشنيديم ، و از كسى ديگر هم نشنيديم تا دربارهء ايشان نقل كند ؛ يا كار خارق‌العاده‌اى انجام دهند ، و يا مطلبى از غيب بگويند . زيرا كه ميفرمودند : اين‌گونه كارها بنده را از خدا به خود مشغول مىنمايد و خلاف سير مىباشد . آرى ، به جز چند مورد بسيار ناچيز :\r\nمثلًا پس از پايان تحصيل حقير در نجف أشرف ، وقتى كه بنا شد به طهران مراجعت كنيم ، فرمودند : اينك سيّد محمّد حسين به طهران ميرود و چه مشكلاتى در پيش دارد ! و من تصوّر ميكردم كه بواسطهء آمدن به طهران ، از مشكلات نجف و تقيّه با روش و مرام غالبِ بر حوزه كه ضدّ عرفان و سير و سلوك بود ، راحت مىشويم و در محيطى باز و گسترده ميتوانيم به كارهاى خود\r\n\r\n\r\n","description":"","footnote":"\r\n( 1 ) ذيل آيه 4 ، از سورهء 70 : المعارج\r\n( 2 ) « مشارق الدَّرارىّ » ص 513 تا ص 515\r\n","page_name":" 585 ","page_number":625},
  {"content":"\r\n\r\nمشغول باشيم . ولى مطلب از همان قرار بود كه فرمودند . ما در طهران از جهات عديده‌اى در عسرت و شدّت و خَفَقان بوديم كه گهگاهى آن نسيمهاى بهشتى نجف را آرزو ميكرديم ؛ و خيال مراجعت به آنجا در تمام اوقات ، فكر و ذكر ما بود .\r\nو مثلًا ميفرمودند : من در تمام مدّت سلوك در خدمت مرحوم آقا ( قاضى ) نامحرم نميديدم ، چشمم به زن نامحرم نمىافتاد . يك روز مادرم به من گفت : عيال تو از خواهرش خيلى زيباتر است . من گفتم : من خواهرش را تا به حال نديده‌ام . گفت : چطور نديده‌اى درحالىكه بيشتر از دو سال است كه در اطاق ما مىآيد و ميرود و غالباً بر سر يك سفره غذا ميخوريم ؟ ! - به رسم أعراب كه زنانشان حجاب درستى ندارند ، و در منزل غالباً همه با هم محشورند ؛ در عين عصمت تامّ و عفّت كامل - من گفتم : و الله كه يك بار هم چشم من به او نيفتاده است .\r\nو اين عدم نظر نه از روى تحفّظ و خوددارى چشم بوده است ؛ طبعاً حالشان اين‌طور بوده است ) نظير اين مطلب را مرحوم آية الله حاج شيخ عبّاس قوچانى از خودشان نقل كردند ؛ البتّه در يك أربعين يا بيشتر ، مرحوم قاضى دستوراتى براى ذكر و وِرد و فكر به ايشان داده بودند كه از جمله آثارش اين بود كه : هر وقت - در كوچه و بازار كه ميرفتم - چشمم به زن نامحرمى مىافتاد ، بدون اختيار پلكهايم به روى هم مىآمد ؛ و اين مشهود بود كه بدون اراده و اختيار من است .\r\nو باز نظير اين معنى را روزى مرحوم آية الله قوچانى از مرحوم آية الله حاج شيخ محمّد جواد أنصارى أعلى اللهُ درجتَه نقل كردند كه : او به من گفت : از سالك راه خدا معصيت سر نميزند . يعنى أفعالش عين طاعت است .\r\nبالجمله در معيّت حضرت آقا با بعضى از رفقاى نجفى براى مراجعت به\r\n\r\n","description":"","footnote":"","page_name":" 586 ","page_number":626},
  {"content":"\r\n\r\nايران به كاظمين عليهما السّلام آمديم و از آنجا با همراهى رفقاى كاظمينى أيضاً به سامرّاء مشرّف شديم .\r\n\r\nتفسير آيه « إِنْ هِيَ إِلَّا أَسْماءٌ سَمَّيْتُمُوها أَنْتُمْ » در حرم مطهّر سامرّاء\r\nروزى در حرم مطهّر پس از فريضهء ظهر كه در آنجا به جماعت خوانده مىشد ، و ايشان هم در صفّ آخر متّصل به ضلع شمالى رواق مطهّر نشسته بودند و حقير هم پهلو دست ايشان بودم ، به يكى از همراهان كه در اين سفر از توحيد پرسيده بود ، درحالىكه دست بردند و تربتِ مُهر را از روى زمين برداشتند و به او ارائه نمودند ، پرسيدند : اين چيست ؟ !\r\nگفت : اين مهر است ! اين تربت است .\r\nآقا فرمودند : تو اين اسم مهر و تربت را بر روى آن گذاشته‌اى و آن را وجودُ مستقلّ و ذى اثرى پنداشته‌اى . اين اسم را بردار ، غير از اصل وجود چيزى نيست .\r\n إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى .  « 1 »\r\n« نيستند آنها مگر اسمهائى كه شما و پدرانتان آنها را بدين اسم‌ها نام نهاده ايد ! خداوند بدين اسمها حجّت و برهانى را فرود نياورده است . ايشان پيروى نمىنمايند مگر از پندار و گمان و آنچه را كه هواى نفوسشان بخواهد ، درحالىكه تحقيقاً از جانب پروردگارشان هدايت بسويشان آمده است . »\r\nشما ميگوئيد مهر و تربت ، و با اسم و تعيّن مهر و تربت ، آن را جدا كرده و استقلال ميدهيد و از آن اثر مىطلبيد . زيرا كه طلب بر اصل و اساس استقلال است . استقلال و عزّت اختصاص به ذات خدا دارد . يعنى اين اسمها و رسمها و\r\n\r\n\r\n","description":"","footnote":"\r\n( 1 ) آيه 23 ، از سورهء 53 : النّجم\r\n","page_name":" 587 ","page_number":627},
  {"content":"\r\n\r\nنشان‌ها بيكاره‌اند ، و كار بدست اوست جلّ و عزّ . بنابراين ، مطلب خيلى واضح و روشن است كه : علّت شرك مردم ، دوئيّت و دوبينى است كه به اين اعتبارهاى بى پايه و ريشه ، لباس عزّت پوشانده است . و اين حدود و قيود و ماهيّات را با أصل الوجود خلط كرده ، و عزّت را از وجود دزديده و بدينها نسبت داده است .\r\nاگر شما اسم مهر را از روى اين بردارى ، ديگر وجودِ مهرى نيست . تعيّن نيست ، فقر و نياز نيست . اينها همه مال اين حدود عدميّه است . و اگر اينها برداشته شود ، يك وجود بحت بسيط و گسترده ميماند كه آن را وجود منبسط گويند ؛ و آن نيز پس از رفع حدود ماهوى امكانى خود ، فانى در وجود حَىّ قيّوم أزلى و أبدى است . اينست حقيقت توحيد كه شما از آن به وحدت وجود ياد مىكنيد !\r\nشما مسأله را پيچ ميدهيد و بُغرنج مىكنيد . مسأله بسيار ساده و واضح است . يعنى به هر چيز كه مىنگرى اوّل بايد خدا را ببينى نه آن چيز را . « آن » كه ميگوئى آن ، چشمت را كور كرده و نمىگذارد خدا را ببينى . لفظ آن را از آن بينداز ، خدا ميماند و بس .\r\nدر مراجعت از سامرّاء هم چند روزى در كاظمين عليهما السّلام براى اتمام زيارت آن إمامَين هُمامَين بوديم و سكونت در منزل حاج عبد الزّهراء گرعاوى بود در گرعات كه از رود دجله عبور ميكرد .\r\nيك روز عصر نزديك به غروب بود كه يكى از شاگردان حاج سيّد هاشم كه با وجود شدّت علاقه و مكاشفات روحيّه ، بسيار ايشان را از جهت تمرّد و عدم اطاعت رنج ميداد ، و پيوسته در سفرها بدون اذن و اجازهء ايشان همراه مىشد ، و زن و بچّهء خود را به تأويلات واهيه بى سرپرست ميگذاشت ؛ و حضرت آقا هم كراراً و مراراً او را از خود دور نموده بودند ، و دعواهاى سخت\r\n\r\n","description":"","footnote":"","page_name":" 588 ","page_number":628},
  {"content":"\r\n\r\nمىنمودند ولى فائده نداشت ، و از طرفى هم چون از محبّان و سابقه داران بود و ديدگان ملكوتيش به مقام و منزلت آقا گشوده شده بود ، دست بردار نبود ، و فاتحهء حديث عقل و اطاعت را خوانده بود و صريحاً مىگفت : اين احكام مزدوران است نه احكام عشّاق ، و بالاخره همين تمرّد هم در آخر الامر كار او را ساخت و حضرت آقا إلى الأبد او را از خود طرد كردند و به منزل راهش ندادند ؛ بارى اين مرد هم در آن روز حاضر بود و بواسطهء توقّعات و تمنّيات بى جا و بى موقع از آقا و تمرّد و عدم اطاعت ، حضرت آقا را در آن روز سخت عصبانى و ناراحت كرده بود و نزديك بود كار به جاهاى باريك كشد ، و حضرت آقا بكلّى از رحمت إلهيّه و ربّانيّه عقيمش گردانند . و خود او هم سخت در اضطراب و تشويش افتاده بود . از طرفى راه فرار نداشت ؛ و از طرفى دورى و هجران آقا براى وى غير قابل قبول بود .\r\nفلهذا حقير در آن موقع دقيق و بسيار خطير پا در ميان نهاده ميانجى شدم ؛ از طرفى ناراحتى آقا برايم سخت بود ، و از طرفى محروميّت و حرمان اين رفيق طريق و سالك دلخسته مشكل مىنمود . بنابراين از آقا طلب عفو كردم ، و از ناحيهء آن رفيق التزام به عدم تمرّد و اطاعت بعدى دادم ، و حال خودم هم تغيير كرده بود و اشكهايم روان بود .\r\nحضرت آقا پذيرفتند ، و چنان از اين‌گونه التيام شاد شدند و ناگهان به وَجْد و مسرّت آمدند كه بدون اختيار فوراً دست در جيبشان برده و يك قلم‌تراش سبز رنگ را درآورده و به من هديه كردند . آن قلم‌تراش اينك نزد حقير ، محترم و موجود است .\r\n\r\n","description":"","footnote":"","page_name":" 589 ","page_number":629},
  {"content":"\r\n . \r\n","description":"","footnote":"","page_name":" 590 ","page_number":630},
  {"content":"\r\n\r\n\r\nبخش يازدهم : سفر نهم و دهم حقير به أعتاب عاليات در سنهء 1395 و سنهء 1396 هجريّهء قمريّه\r\n\r\n","description":"","footnote":"","page_name":" 591 ","page_number":631},
  {"content":"\r\n . \r\n","description":"","footnote":"","page_name":" 592 ","page_number":632},
  {"content":"\r\n\r\nسفر نهم و دهم حقير به أعتاب عاليات در سنهء 1395 و سنهء 1396 هجريّهء قمريّه\r\nحقير داراى گذرنامهء اقامت در نجف أشرف بودم ، و از جهت دائرهء ايرانى و عراقى در كمال اعتبار بود . و روى همين گذرنامه هم مراجعت به عتبات و نجف أشرف كاملًا سهل بود ، و فقط خروج نياز به يك مراجعه و تحصيل رواديد داشت . و اخيراً هم دولت ايران اعلان نموده بود : مقيمين عراق بايد قبل از پايان هر سال يك بار خروج از مرز را داشته باشند . و اينك ديديم كه اعلان كرده است قبل از پايان هر شش ماه بايد يك بار خارج شوند . و اين اعلان موجب توفيقى شد كه از اين به بعد بايد در هر سال دو مرتبه توفيق عتبه بوسى آن أماكن متبرّكه دست دهد . فلهذا براى اواخر سال 1395 هجريّهء قمريّه يك بار ، و براى ماه شعبان سال 1396 بار ديگر توفيق زيارت حاصل آمد ؛ ولى در اين دو بار هر بار مدّت سفر يك ماه به طول انجاميد ، و امكان بيشتر از آن نبود .\r\nدر اين أسفار حالت آرامش ايشان بسيار بود و آن حرارت و سوز مبدّل به سكون گرديده بود . رفقاى كاظمينى هم كه اصلًا ايرانى بوده‌اند ، آنها را حكومت بعث اخراج نموده بود و آنان به شام و كويت رهسپار بودند . و آن رفيق مُجِدّ و مُصِرّ كه در عدم اطاعت زياده روى داشت ، بالاخره منجرّ به تبعيد از آقا شد و ايشان ديگر او را نپذيرفتند و تا آخر عمرشان به خود راه ندادند .\r\nدر اوقات نبودن بنده چند بار مريض مىشوند و يكى از رفقاى محبّ و اهل مزاح و شوخى ، ايشان را براى معالجه به بغداد مىبرد نزد يكى از اطبّاى\r\n\r\n","description":"","footnote":"","page_name":" 593 ","page_number":633},
  {"content":"\r\n\r\nمعروف قلب . آن طبيب پس از معاينات دقيق و بسيار ميگويد : قلب اين سيّد مدّتهاى مديد در تحت فشار و ضَغْط شديدى بوده است . چرا بايد اينچنين باشد ؟ !\r\nآن رفيق همراه ميگويد : آقاى دكتر ! اين سيّد از تجّار و مَلّاكين معروف است و اموال بى حسابى اندوخته بود ، ليكن توده‌اىها ( شيوعى ) كه مسلّط شدند و اموال او را گرفتند ، از غصّهء آن اموال از دست رفته به چنين روزگار افتاده است .\r\nدكتر ميگويد : اى سيّد ! غصّه نخور ! دنيا اين‌قدر هم اهمّيّت ندارد كه انسان بواسطهء از دست رفتن اموالش سلامتى خود را تباه كند و قلبش را به چنين حالى بيفكند . شما كه الحمد للّه سيّد هستى و عمر درازى خدا به شما داده است ، چند روزى هم مالت تلف شود غصّه ندارد . برندهء همراه كه جناب صديق ارجمند حاجّ عبد الجليل مُحيى بوده است ، سپس به رفقا گفته است : اين حرفها را كه من زدم و آقاى حدّاد براى معاينه خوابيده بود و دكتر همچنين و چنان مىگفت ، آقاى حدّاد همه را گوش ميكردند و ابداً سخنى نگفتند . فقط در وقت مراجعت به دكتر گفتند : از نصايح مشفقانهء شما تشكّر داريم .\r\n\r\nكلام حدّاد در عقوبت الهيّهء إفشاء اسرار الهيّه\r\nآقاى حاج سيّد هاشم پيوسته به كتمان سرّ و عدم ابراز واقعه و يا مطلبى اصرار داشتند ، ولى در اين أسفار اخيره بيشتر بود ؛ و صريحاً ميفرمودند : ابراز و اظهار مطالب غيبى براى شخص ناوارد ، از اقبح قبائح پيش خداوند محسوب ميگردد . زيرا كه از أسرار الهى است ، و خداوند غيور است و دوست ندارد سرّش فاش شود . سرِّ درون حرم بايد در داخل حرم باشد . در خارج از حرم زشت و ناپسند است .\r\n\r\nكلام حدّاد : عذاب إفشاء سرّ ، استدراج است\r\nبنابر اين غيرت خداوندى ، هر كس سرّ خدا را فاش كند خداوند در مقام معارضه بر مىخيزد و او را ساقط مىكند ، و از حرم بيرون مىراند . و اخراج از حرم بزرگترين عذابى است كه براى سالك متصوَّر است .\r\n\r\n","description":"","footnote":"","page_name":" 594 ","page_number":634},
  {"content":"\r\n\r\nسالك بواسطهء اين جرم ، كم كم حالات خود را از دست ميدهد ، و احوال معنوى و مكاشفات روحىاش افت مىكند ، تا رفته رفته از بين ميرود و فقط صُوَر علمى آنها براى وى در دائرهء خاطرات باقى مىماند . و چون از طرفى اين افت تدريجاً حاصل مىشود ، و از طرفى ديگر صُوَر علمى باقى مانده است ، چه بسا سالك خودش بدين سقوط غير دفعى التفات ندارد ، و خودش را كما فى السّابق صاحب اسرار درونى و علوم ملكوتى مىشمارد ؛ درحالىكه براى مسكين هيچ باقى نمانده است و خودش را فقط به خاطرات و صور علميّه دلخوش كرده است .\r\n  وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ * وَ أُمْلِي لَهُمْ إِنَّ كَيْدِي مَتِينٌ .   « 1 »\r\n« و كسانى كه تكذيب آيات ما را مىنمايند ، بدون آنكه خودشان متوجّه شوند و بفهمند ما آنها را درجه به درجه ساقط مىكنيم و پائين مىبريم . و من به ايشان مهلت مىدهم ، زيرا كه كيد و مكر من استوار و با پر و پايه و متين مىباشد . »\r\nافشاى سرّ خدا ، از جملهء مراتب تكذيب آيات است . زيرا خداوند با إخفاءِ اسرار خود راه سلوك را براى همه باز گذارده است ؛ ولى با افشاى آن ، راه براى بسيارى بسته مىشود . آنان كه طاقت تحمّل آن را ندارند ، ردّ مىكنند و نمىپذيرند و راه خودشان و ديگران را بواسطهء عدم قبول مىبندند ؛ و اين بستن در حقيقت تكذيب آيات خداست ، و موجبش همان افشاى اسرار الهيّه است .\r\nبه خلاف أولياى خدا كه راه خدا را به روى خلق مىگشايند ، و با اتّصال به عالم امر و غيب ملكوت ، مردم را به سوى حقّ هدايت مىنمايند . و ايشان حتماً بايد كتمان سرّ نمايند تا بتوانند همهء خلق را به سوى حقّ رهبرى نمايند .\r\n\r\n\r\n","description":"","footnote":"\r\n( 1 ) آيه 182 و 183 ، از سورهء 7 : الاعراف\r\n","page_name":" 595 ","page_number":635},
  {"content":"\r\n\r\nفلهذا در آيه قبل از اين ميفرمايد :\r\n وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ .  « 1 »\r\n« و از جملهء كسانى كه ما آنان را آفريده‌ايم جماعتى مىباشند كه امّت را به حقّ رهبرى مىكنند و بوسيلهء حقّ عدالت مىورزند . »\r\nرسول أكرم صلّى الله عليه و آله در مورد سعد بن عباده فرموده است : إنَّهُ لَغَيُورٌ ؛ وَ أَنَا أَغْيَرُ مِنْهُ ، وَ اللهُ أَغْيَرُ مِنِّى .\r\nو أيضاً جاءَ عَنه فى الحَديثِ :\r\nلَا أَحَدَ أَغْيَرُ مِنَ اللهِ ؛ لأَجْلِ ذَلِكَ حَرَّمَ الْفَوَاحِشَ مَا ظَهَرَ مِنْهَا وَ مَا بَطَنَ . وَ لَا أَحَبَّ إلَيْهِ الْعُذْرُ مِنَ اللهِ ؛ وَ مِنْ أَجْلِ ذَلِكَ أَرْسَلَ الرُّسُلَ مُبَشِّرِينَ وَ مُنْذِرِينَ . وَ لَا أَحَبَّ إلَيْهِ الْمَدْحُ مِنَ اللهِ ؛ وَ مِنْ أَجْلِ ذَلِكَ وَعَدَ الْجَنَّةَ لِيُكْثِرَ سُؤَالَ الْعِبَادِ إيَّاهَا وَ الثَّنَاءَ مِنْهُمْ عَلَيْهِ . « 2 »\r\n« بدرستى كه حقّاً سَعد بن عُبادة غيور است ؛ و من غيورتر از وى مىباشم ، و خداوند غيورتر از من است .\r\nو أيضاً در روايت از رسول أكرم وارد است كه :\r\nهيچكس غيورتر از خدا نيست ؛ و بدين علّت است كه خداوند زشتيها و قبائح را حرام فرموده است ، چه ظاهر باشد و چه مختفى و پنهان . و هيچكس دوستدارنده‌تر از خدا نيست كه عذر مردمان را بپذيرد ؛ و بدين علّت است كه پيامبران مرسَلين را براى تبشير و إنذار ( بشارت دادن و بيم دادن ) فرستاده است . و هيچكس دوستدارنده‌تر از خدا نيست كه او را بستايند و مدح نمايند ؛ و بدين علّت است كه به مردم وعدهء بهشت داده است تا اينكه خلائق بسيار او را بخوانند و بسيار او را مدح و ثنا گويند . »\r\n\r\n\r\n","description":"","footnote":"\r\n( 1 ) آيه 181 ، از سورهء 7 : الاعراف\r\n( 2 ) « سيرهء حلبيّه » ج 3 ، در آخر ذكر غزوهء تبوك ، ص 169\r\n","page_name":" 596 ","page_number":636},
  {"content":"\r\n\r\nحضرت حدّاد ميفرمود : مراد از « مَا بَطَنَ » كشف اسرار إلهى است . يعنى هر عمل حرام و زشتى ، بواسطهء غيرت خداوندى است كه ممنوع شده است ؛ چه زشتيهاى آشكارا و چه زشتيهاى پنهان . زشتيهاى آشكارا عبارت است از جميع قبائح و وقائح ظاهريّه ، و زشتيهاى پنهان عبارت است از جميع قبائح و وقائح باطنيّه از اخلاق و عقائد و ملكات سوء ؛ و از جملهء آنها بلكه از أعظمشان كشف سرّ خداوند مىباشد .\r\n\r\nنقل حدّاد قول رسول خدا را : من از پنج كار اطفال خوشم مىآيد ، و تفسير آن\r\nميفرمودند : چقدر من از اين كلام رسول خدا صلّى الله عليه و آله و سلّم خوشحال مىشوم و هر وقت ياد آن ميكنم حالت ابتهاج و مسرّت به من دست ميدهد ، آنجا كه فرموده است :\r\nإنِّى أُحِبُّ مِنَ الصِّبْيَانِ خَمْسَةَ خِصَالٍ : الاوَّلُ أَنَّهُمُ الْبَاكُونَ ؛ الثَّانِى عَلَى التُّرَابِ يَجْتَمِعُونَ ؛ الثَّالِثُ يَخْتَصِمُونَ مِنْ غَيْرِ حِقْدٍ ؛ الرَّابِعُ لَا يَدَّخِرُونَ لِغَدٍ ؛ الْخَامِسُ يُعَمِّرُونَ ثُمَّ يُخَرِّبُونَ . « 1 »\r\n« من پنج كار اطفال را دوست دارم : اوّل آنكه پيوسته گريانند ؛ دوّم آنكه بر سر خاك گِرد مىآيند ؛ سوّم آنكه بدون حقد و كينه با هم دعوا مىكنند ؛ چهارم آنكه براى فردا چيزى را ذخيره نمىنمايند ؛ پنجم آنكه خانه مىسازند و سپس آن را بدست خودشان خراب مىكنند . »\r\nمراد آنست كه : اطفال چون به فطرت نزديكترند ، يعنى به توحيد نزديكترند ؛ أنانيّت پوچ و استكبار واهى و شخصيّت مجازى در ميانشان نيست . فلهذا چون خندهء غفلت انگيز ، و عمارتهاى بهجت‌آميز ، و كينه‌هاى بى اساس امّا ريشه دار ، و ذخيره كردن اموال و انباشتن بر اساس وَهم و پندار ، و اتّكاى به دنيا و دلبستگى بدان ، در ميان ايشان وجود ندارد يعنى همه بالفِطرَه اهل توحيد\r\n\r\n\r\n","description":"","footnote":"\r\n( 1 ) كتاب « زَهْرُ الرَّبيع » سيّد نعمت الله جزائرى ، طبع سنگى ، ص 259\r\n","page_name":" 597 ","page_number":637},
  {"content":"\r\n\r\nمىباشند و فناى آنان فطرةً در ذات خدا بيشتر است ، بيشتر مورد علاقهء پيامبر مىباشند .\r\nامّا همين كه به غرور جوانى و به كهولت و دوران كهنسالى و پيرى ميرسند و غرور شهوت و غضب و أوهام و اعتباريّات دامنگيرشان ميگردد و حبّ مال و جاه و اعتبار در زمان پيرى مغزشان را پر مىكند ، همهء آن غرائز پاك و فطرت سالم و دست نخورده را از دست ميدهند ، و به باطل در برابر حقّ عشق مىورزند ، و عمر و حيات و سرمايهء علم و قدرت و امن و امان را به مُفت بلكه به منهاى فائده و در برابر ضررهاى هنگفت مىفروشند و مبادله مىكنند . و اين موجب بُعد و دورى از رحمت خداست كه ايشان را از وادى محبّت دور مىكند ؛ إلّا مَنْ عَصَمَهُ اللهُ ، وَ قَليلٌ ما هُمْ .\r\nدر اين سفرها همانطور كه ذكر شد ، بعضى از رفقا تبعيد شده بودند و بعضى از عراق اخراج گرديده بودند ؛ و بعضى هم كه در كاظمين باقى بودند از ترس جَلب و اخراج حكومت بعثى ، كمتر به كربلا رفت و آمد مىنمودند و خدمت ايشان به ندرت مىرسيدند .\r\nفعلىهذا بسيار در اين سنوات اين سيّد محترم ، غريب و تنها مانده بود ؛ و همانطور كه كراراً ميفرمود : همهء عالم و عالميان با عرفاء بالله در مقام مخاصمه و منازعه مىباشند .\r\n\r\nمعامله و ادب رفقا با حدّاد ، در لياقت مقام ايشان نبود\r\nو بطور كلّى همهء رفقا مگر عدّهء بسيار قليلى ، قدر و قيمت ايشان را ندانستند و ايشان را نشناختند . ايشان را فقط يك سيّد محترم و منزوى از دنيا و داراى اخلاق حسنه و سجاياى حميده ميدانستند كه شايد داراى بعضى از حالات روحانيّه و مكاشفات ملكوتيّه باشد . فلذا در بسيارى از امور مثلًا به جريان انداختن امور كسبى و رفع منازعات و أداء ديون و أمثالها ايشان را استخدام مىنمودند .\r\n\r\n","description":"","footnote":"","page_name":" 598 ","page_number":638},
  {"content":"\r\n\r\nمثلًا بارها و بارها از كاظمين و بغداد به كربلا مىآمدند ، و با ماشين خود ايشان را براى اصلاح اين امور به كاظمين مىبردند و يك هفته و دو هفته نگه ميداشتند و در خانهء خود به عقيدهء خود پذيرائى مىنمودند . و سفره‌هاى رنگين از هر گونه طعام مرغ و ماهى مىگستردند و همهء رفقا را بر سر آن سفره مىنشاندند ، درحالىكه ميدانستند سيّد هاشم در تمام مدّت رفاقت يك لقمه ماهى و يا مرغ نخورده است ، و از خوردن أغذيهء رنگين و انواع لذائذ صورى اجتناب ورزيده است . و هميشه در كنار اين سفره‌ها در جلوى خود به نان و سبزى ( فجل - ترب سفيد ) و يا غذاهاى ساده اكتفا مىنموده است . امّا چنين تصوّر ميكردند كه او ابداً ذائقه و شامّه ندارد ؛ و در سفره هر گونه غذاهاى مطبوع تهيّه كنند ، وى ادراك نمىكند ، و نان و برگ ترب خوردن طبيعت ثانويّهء او شده است .\r\nمرحوم جناب آقاى حاج آقا معين شيرازى تغمَّده اللهُ برحمتِه نقل ميكردند : يك شب يكى از تجّار معروف و مشهور كاظمين به مناسبتى همقطاران و همطرازان خود را در خانهء خود دعوت كرده بود ، و از جمله آقايان تجّار كاظمينى كه از رفقاى آقاى حاج سيّد هاشم بودند آنجا دعوت داشتند . آن تجّار دعوت او را اجابت كردند و من و آقاى حاج سيّد هاشم را با خود بردند .\r\nما كه در خانهء وى وارد شديم ديديم سفره‌اى گسترده شده است ، و هيچ غذائى از أغذيهء متصوّره نبود كه در آن نبوده باشد ، و هيچ لونى از ألوان آشاميدنيهاى حلال نبود كه حاضر نباشد . و اين سفره بقدرى طويل و عريض بود كه تا اينكه حاج سيّد هاشم بخواهد به زاويهء آن برسد و بنشيند ، مىبايست مسافتى را طىّ كند . ايشان از جلو و ما هم به دنبال بوديم .\r\nچون چشم ايشان به سفره افتاد ، فرمودند :  لِمِثْلِ هذا فَلْيَعْمَلِ \r\n\r\n","description":"","footnote":"","page_name":" 599 ","page_number":639},
  {"content":"\r\n\r\n الْعامِلُونَ .  « 1 »\r\n« براى مثل چنين سفره‌اى بايد آرزومندان و كاركنان ، كار كنند تا بتوانند بدان دست يابند . »\r\nهمهء مدعوّين آمدند و همه نشستند و گرم خوردن شدند ، ولى سيّد هاشم از همان نان و پنير و فجلى كه در جلوى او بود تجاوز ننمود .\r\n\r\nاز شرائط اوّليّهء احترام به سيّد هاشم ، احترام به عائله و اولاد و احفاد اوست\r\nو اين در حالى بود كه عيالات سنگين ايشان غالباً در كربلاى معلّى به عسرت و ضيق معيشت شديد روزگار مىگذرانيدند . و با ناراحتيها دست به گريبان بودند . و رفقا چنين مىپنداشتند كه : پذيرائى از حضرت آقا بدانصورت است كه ايشان را در باغهاى كاظمين و بغداد با آن كيفيّت نگه دارند . و عجيب اينجا بود كه اين سيّد ابداً و ابداً لب نمىگشود ، حتّى از اينكه مبادا امور داخلى وى به خارج درز پيدا كند و رخنه نمايد سخت ناراحت مىشد .\r\nو با وصف اين حال ، پيوسته دعوت آنان را اجابت ميكرد و از رفتن مضايقه نمىنمود ، و اين بواسطهء شدّت محبّتى بود كه به سالكين راه خدا داشت . و افرادى كه دعوى سلوك داشتند گرچه از شرائط و لوازم آن غافل بودند و يا تغافل مىورزيدند ، مع‌ذلك با همهء آنها به ديدهء احترام مىنگريست و خود شخصاً براى رفع حوائجشان قيام ميفرمود .\r\nاز كاظمين عليهما السّلام با ماشينهاى سوارى خود براى زيارت به كربلا مىآمدند و در موقع مراجعت ايشان را هم در همان ماشين سوار ميكردند و مىبردند . درحالىكه بعضى از عائلهء ايشان كه در همان وقت نياز حركت به بغداد و رجوع به طبيب را داشت ، بايد به مينىبوسهاى مسافربرى كبريتى شكل آن زمان سوار شود ؛ و با آنكه زن است ، خودش به بغداد رود ؛ و عجيب\r\n\r\n\r\n","description":"","footnote":"\r\n( 1 ) آيه 61 ، از سورهء 37 : الصّافّات\r\n","page_name":" 600 ","page_number":640},
  {"content":"\r\n\r\nآنكه تا انقضاء حاجتش بايد در خانهء ديگرى سكونت گزيند .\r\nحضرت آقا در چنين مواقعى چه كنند ؟ جز كرامت و بزرگوارى و صبر و تحمّل مگر براى اولياء خدا كار ديگرى ساخته است ؟ و شگفت آنكه اين رفقا هم از همراهى آن زن با ايشان مطّلع بودند ، ولى اين طرز عمل را غير مستحسن براى خود به شمار نمىآوردند .\r\nاين ببود تا موقعى كه حقير در كربلا مشرّف بودم و صاحب ماشين در معيّت دو نفر ميخواست حضرت آقا را با حقير از كربلا به حَمزه و جاسم و سپس به كاظمين بياورد ، و اتّفاقاً در وقتى بود كه زوجهء ايشان امّ مهدى و زوجهء آقا سيّد قاسم بنا بود براى مراجعه به طبيب به كاظمين و بغداد بروند . حقير به آقاى راننده كه از رفقا و از رفقاى صميمى هم بود گفتم : اين صحيح است كه اين مخدّرات و عائلهء محترم در چنين وضعى بدون آقا ، خودشان بروند و ما در خدمت آقا باشيم ؟ ! بهتر است بنده با ماشين ديگرى بيايم و اينها با حضرت آقا باشند .\r\nقبول نكردند و بنا شد آن دو همراه با ماشين ديگرى بروند ، و آقا با آن دو مخدّره در صفّ عقب و حقير هم تنها در صفّ جلو بنشينم . و بدين طور عمل شد ، و بدين گونه به كاظمين عليهما السّلام مشرّف شديم . مع‌ذلك براى آن دو نفر اين عمل خوشايند نيامد ، زيرا كه مايل بودند با آقا باشند .\r\nشما اين طرز عمل را باور مىكنيد كه با اهل بيت رسول خدا و أمير المؤمنين و ائمّه عليهم السّلام انجام ميداده‌اند ؟ و آنها را بدون حرمت مىپنداشتند ، و آن صحابه براى خود ارزش و قيمتى قائل بودند كه : بايد هميشه با رسول خدا و در ركاب او و در معيّت سائر امامان و در ركاب آنها باشند ، و نور چشمان حقيقى و واقعى نبوّت و ولايت را از بديهىترين تمتّعِ از مواهب إلهيّه و ضروريّه و فطريّه محروم مىنموده‌اند ! ؟ .\r\n\r\n","description":"","footnote":"","page_name":" 601 ","page_number":641},
  {"content":"\r\n\r\n\r\nاز فتوّت حاج سيّد هاشم رحمة الله عليه قضايائى شنيدنى است\r\nاين صفات حميده و ملكوتى را « فُتوّت » خوانند كه از شَجاعت و كرامت برتر است . و مُلّا خطاب به أمير المؤمنين عليه السّلام نموده و ميگويد :\r\n در شجاعت شير رَبّانيستى * در مروّت خود كه داند كيستى ؟ ! « 1 » \r\nما هم پس از هشت سال از رحلت اين سيّد بزرگوار خطاب به روح مقدّس او نموده ميگوئيم :\r\n اى آفتاب آينه‌دار جمال تو * مشگ سياه مجمره گردان خال تو\r\nصحن سراى ديده بشستم ولى چه سود * كاين گوشه نيست در خور خيل خيال تو\r\nدر اوج ناز و نعمتى اى پادشاه حسن * يا رب مباد تا به قيامت زوال تو\r\nمطبوع‌تر ز نقش تو صورت نبست باز * طغرا نويس ابروى مشكين مثال تو\r\nدر چين زلفش اى دل مسكين چگونه‌اى * كاشفته گفت باد صبا شرح حال تو\r\nبرخاست بوى گل ز درِ آشتى درآى * اى نو بهار ما رخ فرخنده فال تو\r\nتا آسمان ز حلقه‌به‌گوشان ما شود * كو عشوه‌اى ز ابروى همچون هلال تو\r\nتا پيش بخت باز روم تهنيت كنان * كو مژده‌اى ز مقدم عيد وصال تو \r\n\r\n\r\n","description":"","footnote":"\r\n( 1 ) كتاب « مثنوى » دفتر اوّل ، از طبع ميرزا محمودى ، ص 97 ؛ و از طبع ميرخانى ، ص 96\r\n","page_name":" 602 ","page_number":642},
  {"content":"\r\n\r\n اين نقطهء سياه كه آمد مدارِ نور * عكسى است در حديقهء بينش ز خال تو\r\nدر پيش شاه عرض كدامين جفا كنم * شرح نيازمندى خود يا ملال تو ؟ !\r\nحافظ در اين كمند سرِ سركشان بسى است * سوداى كج مپز كه نباشد مجال تو « 1 » \r\n* * *\r\n وَ اللهِ ما طَلَعَتْ شَمْسٌ وَ لا غَرُبَتْ * إلّا وَ ذِكْرُكَ مَقْرونٌ بِأنْفاسى ( 1 )\r\nوَ لا جَلَسْتُ إلَى قَوْمٍ احَدِّثُهُمْ * إلّا وَ أنْتَ حَديثى بَيْنَ جُلّاسى ( 2 )\r\nوَ لا هَمَمْتُ بِشُرْبِ الْمآءِ مِنْ عَطَشٍ * إلّا رَأيْتُ خَيالًا مِنْكَ فى كاسى ( 3 ) « 2 » \r\n1 - سوگند به خدا كه خورشيد نه طلوع كرد و نه غروب ، مگر آنكه ياد تو و ذكر تو با نفس زدنهاى من قرين بود !\r\n2 - و من ننشستم هيچگاه با گروهى كه با آنان سخن گويم ، مگر آنكه در ميان همنشينانم تو بودى گفتار من !\r\n3 - و من هيچوقت نشد كه از شدّت عطش ، ارادهء خوردن آب بنمايم ، مگر آنكه خيال صورت تو را در كاسه‌ام ميديدم !\r\n\r\n\r\n","description":"","footnote":"\r\n( 1 ) « ديوان خواجه حافظ شيرازى » طبع محمّد قزوينى و دكتر قاسم غنى ، ص 282 ، غزل 408 ؛ و از طبع پژمان ، ص 189 و 190 ، غزل 416\r\n( 2 ) در « ريحانة الادب » ص 62 از ج 2 ، اين ابيات را از حسين بن منصور حلّاج نقل نموده است .\r\n","page_name":" 603 ","page_number":643},
  {"content":"\r\n\r\nبالجمله در اين دو سفر در معيّت خود حضرت آقا ، پس از اتمام زيارت از كربلا به كاظمين براى مراجعت مشرّف بوديم . و رفقاى كاظمينى هم غير از آنان كه به شام و كويت معاودت نموده بودند ، از ترس آنكه مبادا شناخته شوند و در اثر تردّد و رفت و آمد با حدّاد و با ورود حدّاد به منزلشان مورد تعقيب و اخراج از عراق از طرف حكومت بعث قرار گيرند ، بسيار كمتر به منزل ايشان مىآمدند . زيرا كه چون وضع و شكل آقا به صورت عبا و قبا و عِمامه بود ، زود مورد نظر قرار ميگرفت . حتّى در سفر اخير بنده يك نفر از آنها كه به كربلا براى زيارت آمده بود ، فقط يك ساعتى در غير موقع عادى به منزل ايشان آمد و ملاقاتى صورت گرفت .\r\n\r\nبدرقهء حضرت حدّاد تا سامرّاء ، و تا مَطار بغداد در سفر اخير بنده\r\nدر موقع مراجعت حقير هم او به كربلا نيامد ، و حضرت آقا به انتظار ورود او صبر كردند تا روز آخر حركت بنده كه بنا بود در شب بعدش پنج ساعت از شب گذشته با طيّاره از فرودگاه بغداد به صوب طهران بيايم .\r\nبنابراين صبح آن روز با يكى از آقازادگانشان كه ماشين داشت بنام سيّد برهان الدّين از كربلا در معيّت ايشان به كاظمين عليهما السّلام مشرّف شديم ، و پس از زيارت مختصرى با حضرت آقا و آن فرزند به سامرّاء تشرّف ، و فقط توفيق يك بار زيارت در حرم إمامين عَسكريّين ( امام علىّ نقىّ و امام حسن عسكرىّ ) عليهما السّلام و بجا آوردن نماز ظهر و عصر در آن مكان مقدّس و زيارت حضرت صاحب‌الامر أرواحُنا فداه و أعمال مخصوصهء سردابهء مطهّره حاصل شد ، و پس از صرف طعام در قهوه خانه‌هاى عمومى به كاظمين مراجعت نموديم . و قريب يك ساعت به غروب بود كه رسيديم و يك حجرهء كوچكى در فُندق الجواد عليه السّلام كه نزديك صحن مطهّر بود گرفتيم ، و سپس براى زيارت امامين كاظمين عليهما السّلام و نماز مغرب و عشا و وَداع و خداحافظى ، در معيّت حضرت آقا و آقازادهء گرامى به حرم مطهّر رهسپار\r\n\r\n","description":"","footnote":"","page_name":" 604 ","page_number":644},
  {"content":"\r\n\r\nشديم . و پس از اداى اين مناسك دو ساعت از شب گذشته بود كه به فندق ( مسافرخانه ) بازگشتيم و پس از صرف شام در همان فندق ، سه ساعت از شب ميگذشت كه عازم مَطار ( فرودگاه ) بغداد شديم و در اين بار مطار را تغيير داده و به مكان بسيار دورترى انتقال داده بودند كه چهار پنج فرسخ از بغداد بيرون بود . لهذا بيش از يك ساعت طول كشيد تا از مسافرخانه بدانجا رسيديم . و حضرت آقا هم با سنّ كهولت و پيرى و ضعف و خستگى تشريف آوردند ، و چنان شائق و مايل بودند كه مجال آن نبود كه حقير از همان مسافرخانه خداحافظى كنم تا پس از مراجعتِ آقازاده از مَطار به كربلا مراجعت فرمايند .\r\nروى اين اساس ايشان هم به مطار تشريف آوردند ، و پس از خداحافظى كه سيلاب اشكهاى روان ايشان جارى بود ، حقير دل مردهء سخت دل به داخل محوّطه وارد شدم . و پس از انجام تشريفات و تا پرواز طيّاره هم ايشان با آقازادهء گراميشان در آنجا توقّف فرموده بودند .\r\n( شرح حالات ايشان از انقلاب باطنى ، و برافروختگى چهره ، و در آمدن چشمها از كاسهء چشم ، و اشكهاى همچون جريان آب از ميزاب ، در وقت جدائى بنده از ايشان ، و تا يك هفته در بستر افتادن و حركت نداشتن ، در تمام أسفار حقير كه جزء برنامهء معمولى و هميشگى بود ، خواهد آمد . )\r\n\r\nاشعار شبسترى در طلوع نور توحيد\r\nشمّه‌اى از حالات بندهء حقير فقير را با حضرت ايشان در آن شب ، مرحوم عارف ارزشمند ما : شيخ محمود شبسترى أعلَى اللهُ درجتَه در پايان « گلشن راز » در تحت عنوان « اشاره به تَرسا بَچه » خوب توضيح ميدهد :\r\nاشاره به تَرسا بَچه\r\n بت و تَرسا بچه نور است ظاهر * كه از روى بتان دارد مظاهر\r\nكند او جمله دلها را وثاقى * گهى گردد مُغَنّى گاه ساقى \r\n\r\n","description":"","footnote":"","page_name":" 605 ","page_number":645},
  {"content":"\r\n\r\n زهى مطرب كه از يك نغمهء خوش * زند در خرمن صد زاهد آتش\r\nزهى ساقى كه او از يك پياله * كند بى خود دو صد هفتاد ساله\r\nرود در خانقه مستِ شبانه * كند افسوسِ صوفى را فسانه\r\nو گر در مسجد آيد در سحرگاه * نبگذارد در او يك مرد آگاه\r\nرود در مدرسه چون مست مستور * فقيه از وى شود بيچاره مخمور\r\nز عشقش زاهدان بيچاره گشته * ز خان و مان خود آواره گشته\r\nيكى مؤمن دگر را كافر او كرد * همه عالم پر از شور و شر او كرد\r\nخرابات از لبش معمور گشته * مساجد از رخش پر نور گشته\r\nهمه كار من از وى شد ميسَّر * به دو ديدم خلاص از نفس كافر\r\nدلم از دانش خود صد حُجُب داشت * ز عُجب و نخوت و تلبيس و پنداشت\r\nدر آمد از درم آن بت سحرگاه * مرا از خواب غفلت كرد آگاه\r\nز رويش خلوت جان گشت روشن * به دو ديدم كه تا خود كيستم من\r\nچو كردم در رخ خوبش نگاهى * بر آمد از ميان جانم آهى\r\nمرا گفتا كه اى شيّاد سالوس * به سر شد عمرت اندر نام و ناموس\r\nببين تا عِلم و كِبر و زهد و پنداشت * ترا اى نارسيده ، از كه واداشت\r\nنظر كردن به رويم نيم ساعت * همى ارزد هزاران ساله طاعت\r\nعلى الجملة رخ آن عالم‌آرا * مرا با من نمود آن دم سراپا\r\nسيه شد روى جانم از خجالت * ز فوت عمر و ايّام بطالت\r\nچو ديد آن ماه كز روى چه خورشيد * كه ببريدم من از جان خود امّيد\r\nيكى پيمانه پر كرد و به من داد * كه از آب وى آتش در من افتاد\r\nكنون گفت : از مِى بى رنگ و بى بو * نقوش تختهء هستى فرو شو\r\nچه آشاميدم آن پيمانه را پاك * در افتادم ز مستى بر سر خاك\r\nكنون نه نيستم در خود نه هستم * نه هشيارم نه مخمورم نه مستم \r\n\r\n","description":"","footnote":"","page_name":" 606 ","page_number":646},
  {"content":"\r\n\r\n گهى چون چشم او دارم سرى خَوش * گهى چون زلف او باشم مشوَّش\r\nگهى از خوى خود در گلخنم من * گهى از روى او در گلشنم من « 1 » \r\n\r\n\r\n","description":"","footnote":"\r\n( 1 ) « گلشن راز » خطّ مرحوم عماد اردبيلى ، ص 88 تا ص 90\r\n","page_name":" 607 ","page_number":647},
  {"content":"\r\n . \r\n","description":"","footnote":"","page_name":" 608 ","page_number":648},
  {"content":"\r\n\r\n\r\nبخش دوازدهمين : سفر حقير به شام براى زيارت قبر بى بى زينب سلامُ الله علَيها و ملاقات با حضرت آقا حاج سيّد هاشم در عاشوراى سنهء 1400 هجريّهء قمريّه\r\n\r\n","description":"","footnote":"","page_name":" 609 ","page_number":649},
  {"content":"\r\n . \r\n","description":"","footnote":"","page_name":" 610 ","page_number":650},
  {"content":"\r\n\r\nسفر حقير به شام براى زيارت قبر بى بى زينب سلامُ الله علَيها و ملاقات با حضرت آقا حاج سيّد هاشم در عاشوراى سنهء 1400 هجريّهء قمريّه\r\nپس از سفر اخير بنده به عتبات عاليات ، دولت عراق راه را بر روى واردين بست و بكلّى اجازهء ورود براى ايرانيها حتّى براى مقيمين نداد ؛ بنابراين ، اين حقير تا امروز كه از آن دفعه شانزده سال ميگذرد ، موفّق به زيارت قبور ائمّه عليهم السّلام نشده‌ام .\r\nو طبعاً براى مسافرت أمثال حاج سيّد هاشم به ايران ممانعت به عمل مىآمد ، زيرا گرچه جنسيّهء ايشان ايرانى نبود و ليكن چون هندىُّ الاصل بوده‌اند ، تحصيل رواديد براى ايران ممكن نبود . امّا ايشان در معيّت اهل بيتشان و يكى از فرزندان براى زيارت حضرت زينب سلامُ الله عليها در شام عازم آن صوب گرديده بودند . و در بيست و دوّم شهر ذوالحجّة الحرام 1399 هجريّهء قمريّه وارد دمشق مىشوند و يكسره به زينبيّه ميروند ، و بر صديق ارجمند و شاگرد قديمى و ارادتمندشان حاج أبو موسى جعفر مُحيى دامت توفيقُه نزول مىنمايند\r\n\r\nزيارت قبر حضرت زينب سلامُ الله عليها در معيّت حضرت آقا\r\nحاج أبو موسى از رفقاى ديرين كاظمينى بود كه بواسطهء اخراج حكومت بعث به شام رفته و در صحن مطهّر از طرف توليت آنجا بعلّت صداقت و امانت ، سرپرست و مدير و مدبّر حرم شريف گرديده ، و ادارهء امور مالى و اخذ وجوهات و تبرّعات و مصارف آن بقعهء شريفه به وى واگذار مىشود . و پيوسته\r\n\r\n","description":"","footnote":"","page_name":" 611 ","page_number":651},
  {"content":"\r\n\r\nاز صبح تا شب در اوّلين حجره از در ورودى صحن از سمت راست كه به عنوان « مكتبُ اسْتِلام النُّذوراتِ و التَّبرُّعاتِ السَّيِّدةِ زينبَ سلامُ الله علَيها » داراى تابلوى بزرگى است مىنشيند ، و به اخذ وجوهات و نذورات و غيرها مىپردازد و به مصارف لازمه مىرساند . و خودش هم در صحن مطهّر يك حجرهء جداگانه دارد ، و براى عائله‌اش يك اطاق در قرب صحن اجاره كرده بود ، و ساليان دراز است كه به همين منوال در آنجا زيست مىكند .\r\nآقا كه به زينبيّه مشرّف مىشوند ، محلّ اقامتشان در همين حجرهء او در صحن شريف بود ، و گهگاهى به منزل او ميرفته‌اند ؛ و خلاصه در تمام مدّت اقامت در دمشق ، ميزبان منحصر به فرد ايشان جناب حاج أبو موسى مىباشد .\r\nلَدَى الوُرود به وى ميفرمايند : سيّد محمّد حسين را مطّلع كن تا اگر ميتواند در اين ايّام مشرّف شود . و چون در آن زمان ارتباط تلفنى مشكل بود لهذا ايشان براى حقير نامه ميفرستند و در روز دوّم محرّم الحرام 1400 به دست بنده ميرسد . و چون مرقوم داشته بودند : اگر مىآئى يا نمىآئى خبر بده ! و بنده ديدم نامه با پست حدّأقلّ ده روز طول مىكشد و اينجانب كه عازم بر حركت مىباشم به حول و قوّهء خدا زودتر مىرسم ، لهذا جواب آن را رفتن خود قرار دادم . و فوراً براى صدور گذرنامه كه سه روز به طول انجاميد و سپس بليط طيّاره كه آن هم سه روز طول كشيد و مجموعاً شش روز طول كشيد اقدام نمودم ، و حقير در صبح روز هشتم محرّم شب تاسوعا وارد زينبيّه شدم و در همين حجرهء مكتب الاستلام آقا را زيارت نموده و با هم به زيارت بى بى سلامُ الله علَيها تشرّف حاصل نموديم .\r\nوَ لا يَخفَى آنكه چون احتمال ميرفت تا وصول خبر ورود حقير كه تشرّف خود بنده بود ، آقا از شام به سمت عراق مراجعت كنند ، بنده ، بنده زادهء بزرگ حاج سيّد محمّد صادق را به شام فرستادم تا اوّلًا به زيارت بى بى مفتخر شود ، و\r\n\r\n","description":"","footnote":"","page_name":" 612 ","page_number":652},
  {"content":"\r\n\r\nثانياً به زيارت آقا كه خود نيز از مخلِصين و شاگردان ايشان به شمار مىرفت فائق آيد ، و ثالثاً چون زودتر ميرسد خبر حركت بنده را بدهد . ايشان در صبح روز ششم محرّم الحرام وارد دمشق مىشود ، و همان روز با حضرت آقا ملاقات مىكند ؛ و پيوسته از فيوضات و بركات ايشان در خدمت حضرت زينب سلامُ الله علَيها مستفيض ميگردد تا روز آخرى كه از دمشق به طهران عودت مىنمايد .\r\nدر اين دو سه روزى كه ايشان قبل از حقير در خدمت آقا بوده است چه استفاده‌هائى برده است ، و چه مشكلاتى را حلّ نموده است ، و چه مطالبى را پرسيده است و جواب گرفته است ، شرح مفصّل دارد .\r\n\r\nسؤالهاى سلوكى رفقا و پاسخ‌هاى توحيدى حضرت آقا در زينبيّه\r\nبارى ، در همان اوائل ايّام ورود بنده بود كه جناب صديق ارجمند آقاى حاج أبو أحمد عبد الجليل مُحيى از كويت ، و حاج محسن شركت از اصفهان وارد شدند ، و اجتماع ما هميشه با حضرت آقا در معيّت همين چند تن بزرگوار بود كه شب و روز ، در حركت و سكون در اوقات زيارت و غيرها ، در رفتن به شام براى زيارت قبر حضرت رقيّه سلامُ الله علَيها و سائر اماكن متبرّكه مانند زيارت اهل قُبور در قبرستان بنى هاشم ، با هم بوديم و انفكاكى نبود ، و غالباً سوالات دوستان از مسائل سلوكى بود ؛ و گفتار ايشان هميشه حول و حوش مسألهء توحيد حضرت حقّ جلّ و عزّ دور مىزد .\r\nچون ده دوازده روز از ورود آقا به دمشق گذشت و حقير هم هنوز نرسيده بودم ، عائلهء ايشان عازم بر مراجعت به عراق مىشوند ، زيرا كه بواسطهء بى سرپرستى عائلهء باقيمانده در كربلا امكان توقّف بيشتر را نداشتند ، و ميخواستند آقا را هم با خود ببرند ؛ ولى آقا به احتمال آنكه شايد بنده عازم و در راه باشم از برگشتن خوددارى مىكنند . بنابراين روز چهارم محرّم امّ مهدى با فرزندش به سمت بغداد رهسپار و آقا تنها مىمانند تا روز ششم كه بنده زاده\r\n\r\n","description":"","footnote":"","page_name":" 613 ","page_number":653},
  {"content":"\r\n\r\nميرسد . آقا ميفرمودند : اگر آقا حاج سيّد محمّد صادق نيامده بود و يا ديرتر آمده بود من هم عازم بر مراجعت بودم . و لهذا آقا بازگشت خود را به تعويق انداختند تا روز هفدهم محرّم . و اين حقير پس از ورود در زينبيّه نُه روز بلكه ده روز محضرشان را ادراك نمودم .\r\n\r\nكلام حدّاد : معانى غامضهء اسرار الهيّه و ادعيهء ائمّه بدون توحيد قابل فهم نيست\r\nايشان در اين سفر ميفرمودند : غالب مسائل معارف الهى بلكه همهء آن مسائل بدون ادراك توحيد شهودى قابل ادراك نيست . مسألهء جبر و تفويض و أمرٌ بَينَ الامرَين ، مسألهء طينت و خلقت ، مسألهء سعادت و شقاوت ، مسألهء قضا و قَدَر ، مسألهء لوح و قلم و عرش و كرسى ، مسألهء أزل و أبد و سَرمَد ، مسألهء ربط حادث به قديم ، مسأله دعا و اجابت آن و أمثال ذلك از مسائل كثيره‌اى كه در اين باب ذكر مىشود ، همه و همه با توحيد حضرت حقّ جلّ و علا حلّ شده است و بدون آن لا ينحلّ است .\r\n\r\nكلام حدّاد : در حقيقت ، مضمون بسيارى از خواسته‌ها در دعاها ، خواست توحيد است\r\nمثلًا در « صحيفه سجّاديّه » حضرت إمام زين العابدين عليه السّلام ميفرمايد :\r\nوَ لَا تَرْفَعْنِى فِى النَّاسِ دَرَجَةً إلَّا حَطَطْتَنِى عِنْدَ نَفْسِى مِثْلَهَا ! وَ لَا تُحْدِثْ لِى عِزًّا ظَاهِرًا إلَّا أَحْدَثْتَ لِى ذِلَّةً بَاطِنَةً عِنْدَ نَفْسِى بِقَدْرِهَا . « 1 »\r\n« و مرا در ميان مردم به مقام و درجه‌اى بالا مبر ، مگر آنكه به همان مقدار از مقام و درجه ، مرا در نفْسم سقوط دهى و پائين آورى ! و به من عزّت ظاهرى را در ميان مردم نده مگر آنكه به همان اندازه به من ذلّت باطنى و پستى و خوارى پنهانى در نفْسم عنايت كنى ! »\r\nاين تقاضا عين تمنّاى توحيد است . يعنى خداوندا چشم مرا به لقايت بگشا تا من ترا بنگرم و خودم را و خوديّتم را نبينم ، و شهوداً و وجداناً ادراك كنم\r\n\r\n\r\n","description":"","footnote":"\r\n( 1 ) فقرهء چهارم از دعاى بيستم : دعاى مكارم الاخلاق\r\n","page_name":" 614 ","page_number":654},
  {"content":"\r\n\r\nكه : عزّت انحصار به تو دارد ، و عزّت و ذلّت من از ناحيهء تست نه از ناحيهء من .\r\nو أيضاً در « صحيفه » ميفرمايد :\r\nوَ أَلْهِمْنَا الانْقِيَادَ لِمَا أَوْرَدْتَ عَلَيْنَا مِنْ مَشِيَّتِكَ ؛ حَتَّى لَا نُحِبَّ تَأْخِيرَ مَا عَجَّلْتَ ، وَ لَا تَعْجِيلَ مَا أَخَّرْتَ ؛ وَ لَا نَكْرَهَ مَا أَحْبَبْتَ ، وَ لَا نَتَخَيَّرَ مَا كَرِهْتَ - الدُّعاءَ . « 1 »\r\n« و بما الهام بخش كه مطيع و منقاد تو گرديم در آنچه را كه از اراده و مشيّتت بر ما وارد مىسازى ؛ بطورى كه دوست نداشته باشيم تأخير آنچه را كه زودتر به ما رسانيده‌اى ، و نه تعجيل آنچه را كه ديرتر به ما رسانيده‌اى ، و ناپسند نداشته باشيم آنچه را كه مورد محبّت تست ، و نگزينيم آنچه را كه تو ناپسند دارى ! »\r\nواضح است تا وقتىكه شهود عينى توحيد براى انسان حاصل نشود اين درخواستها از لقلقهء لسان تجاوز نمىكند ، و اين حالات حقيقةً در انسان متمكّن نمىگردد ؛ امّا بواسطهء انكشاف توحيد أفعالى و اسمائى اين معانى پديدار مىآيد . بنابراين درخواست و طلب اين معانى ، درخواست و طلب توحيد است .\r\nو همچنين در « صحيفه » عرضه ميدارد :\r\nوَ لَا تَشْغَلْنِى بِمَا لَا أُدْرِكُهُ إلَّا بِكَ ، عَمَّا لَا يُرْضِيكَ عَنِّى غَيْرُهُ . « 2 »\r\n« و مرا مشغول مدار به انجام كارى كه نمىتوانم آن را بجاى بياورم مگر بواسطهء كمك و معونت تو ، از انجام كارى كه غير از آن كار ، ترا از من خشنود نمىسازد ! »\r\nيعنى به من خودت را بشناسان تا بتوانم به كارى اشتغال ورزم كه ترا از من\r\n\r\n\r\n","description":"","footnote":"\r\n( 1 ) فقرهء پنجم از دعاى سى و سوّم كه دعاى استخاره مىباشد\r\n( 2 ) . فقرهء 108 از دعاى 47 از « صحيفهء كاملهء سجّاديّة »\r\n","page_name":" 615 ","page_number":655},
  {"content":"\r\n\r\nخشنود گرداند ، و در غفلت و نسيان از تو با كمك و معونت تو به كارهاى ديگر مشغول نشوم . و اين بدست نمىآيد مگر زماني كه براى آدمى توحيد انكشاف پذيرد !\r\nو أيضاً در « صحيفه » به ساحت عزّ ربوبىّ عرضه ميدارد :\r\nلَكَ يَا إلَهِى وَحْدَانِيَّةُ الْعَدَدِ ، وَ مَلَكَةُ الْقُدْرَةِ الصَّمَدِ . « 1 »\r\n« اختصاص به تو دارد اى خداى من ، وحدانيّت در ذات و اسم قادر صمد كه به نحو ثبوت و لا ينفكّ از تو قابل جدائى نيست . » « 2 »\r\n\r\n\r\n","description":"","footnote":"\r\n( 1 ) صدر فقرهء 10 از دعاى 28 از « صحيفهء كاملهء سجّاديّة »\r\n( 2 ) سيّد عبد الله شبّر در كتاب « مصابيحُ الانوارِ فى حلِّ مُشكلاتِ الاخبار » ج 1 ، ص 191 تا ص 194 از طبع مطبعة الزّهراء - بغداد ، به شمارهء حديث 27 اين فقره از دعا را از احاديث مشكله شمرده است و فرموده است :\r\nظاهر اين دعا منافات دارد با اتّفاقى كه اهل توحيد ، نفى وحدت عدديّه را از خداوند تعالى نموده‌اند ، و عقل و نقل هم دلالت بر نفى دارند ؛ به علّت آنكه حقيقت وحدت عدديّه و معروض آن ، هويّات عالم امكان است فَهى قُصارَى الممكنِ بالذّات ، و امّا آنچه بر حقّ تعالى اطلاق مىشود وحدت حقيقيّه است .\r\nو امّا نقل ، پس كلام أمير المؤمنين عليه السّلام است در برخى از خطبه‌هاى خود : الْواحِدُ بِلا تَأْويلِ عَدَدٍ ، و در برخى از آنها : واحِدٌ لا بِعَدَدٍ ، قائِمٌ لا بِعَمَدٍ ؛ و آنچه را كه صدوق در « توحيد » و « خصال » و « معانى الاخبار » با إسناد خود از شُرَيح بن هانى روايت كرده است كه او گفت :\r\nدر روز جنگ جمل يك مرد أعرابى بسوى أمير المؤمنين عليه السّلام برخاست و گفت : يا أمير المؤمنين ! آيا تو ميگوئى خدا واحد است ؟ ! مردم بر وى حمله ور شدند و گفتند : اى أعرابى ! آيا نمىبينى گرفتاريهاى فكرى را كه امروز أمير المؤمنين را احاطه كرده است ؟ ! حضرت فرمود : او را واگذاريد به حال خود ؛ چرا كه آنچه را كه أعرابى ميخواهد همان چيزى است كه ما از اين قوم ميخواهيم . سپس فرمود : اى أعرابى ! كلام در اينكه خداوند واحد است بر چهار گونه است ؛ دو گونهء از آن دربارهء خدا جائز نيست ، و دو گونهء از آن دربارهء خدا ثابت است .\r\nامّا آن دو گونه‌اى كه جائز نيست يكى كلام گوينده‌اى كه ميگويد : واحد است ، و از\r\n","page_name":" 616 ","page_number":656},
  {"content":"\r\n\r\nهم وحدانيّت خدا ، و هم اسم قادر و صَمَد و صفت قدرت و صمدانيّت ، براى انسان معلوم نمىشود مگر به طلوع نور توحيد .\r\nو أيضاً به پيشگاه قدس رُبوبىّ معروض ميدارد :\r\nاللَهُمَّ يَا ذَا الْمُلْكِ الْمُتَأَبَّدِ بِالْخُلُودِ - تا ميرسد به اينجا كه عرضه مىكند : ضَلَّتْ فِيكَ الصِّفَاتُ ، وَ تَفَسَّخَتْ دُونَكَ النُّعُوتُ ، وَ حَارَتْ فِى كِبْرِيَائِكَ لَطَائِفُ الاوْهَامِ . « 1 »\r\n« بار خداى من ! اى آنكه در مُلك و پادشاهى تا ابد جاودان و مخلّد\r\n\r\n\r\n","description":"","footnote":"\r\nاين وحدت ، وحدت باب أعداد را اراده كرده است . اين جائز نيست . زيرا كه آنچه ثانى ندارد ، در باب اعداد داخل نمىشود . آيا نمىبينى آنكه را كه مىگويد : إنَّه  ثالِثُ ثَلاثَةٍ  كافر است . و ديگر آنكه كلام گوينده‌اى كه ميگويد : او يكى است از مردم و او ارادهء نوع از جنس را نموده است . و اين جائز نيست . به علّت آنكه تشبيه است و پروردگار ما أجلّ از تشبيه است .\r\nو امّا آن دو گونه‌اى كه وحدت در خدا ثابت است يكى كلام گوينده‌اى كه ميگويد : خدا يكى است كه در ميان اشياء شبيهى ندارد ؛ چنين است پروردگار ما عزّ و جلّ . و ديگرى كلام گوينده‌اى كه ميگويد : خدا أحَدىّ المعنى است يعنى نه در وجود و نه در عقل و نه در وَهْم قسمت نمىپذيرد ؛ خداى ما عزّ و جلّ اين‌طور است .\r\nو آن معنى اوّلى را كه حضرت نفى نموده است همان وحدت عدديّه است به معنى آنكه از براى او در نوع خود ، ثانى دارد . و آن معنى دوّمى را كه حضرت نفى كرده است ، مراد آنست كه او صنفى در نوع خود نيست . چون در لغت ، صنف به معنى نوع اطلاق مىشود ، و همچنين جنس بر نوع اطلاق مىشود همانطور كه به مرد رومى گفته مىشود اين يكى از مردم است يعنى صنفى از اصناف مردم است . و آن دو معنى از وحدت كه در خدا ثابت است ، اوّل از آنها اشاره به نفى شريك است و دوّم از آنها اشاره به نفى تركيب است . و به هر حال علماء ما براى توجيه مُفاد اين فقرهء شريفه وجوهى را ذكر نموده‌اند . - انتهى . »\r\nدر اينجا مرحوم شُبَّر هشت وجه ذكر مىكند كه بنابر هر يك از آن وجوه ، معنى وَحْدانيّةُ العدد استوار مىشود . و به نظر حقير أحسن آنها وجه هفتم است كه از فاضل شريف سيّد عليخان مدنى نقل كرده است با توضيح مفصّلى كه مراد اينست كه : « إنَّه لا كَثرةَ فيكَ ، أى لا جُزءَ لكَ و لا صفةَ لك تَزيدان علَى ذلِك » .\r\n( 1 ) فقرهء 1 و 7 از دعاى 32 از « صحيفهء كاملهء سجّاديّة »\r\n","page_name":" 617 ","page_number":657},
  {"content":"\r\n\r\nمىباشى ! - صفات در تو گم و ناپديد شد ، و نعت و اوصاف قبل از آنكه به ذات أقدست برسد مضمحلّ و پاره پاره و نابود گشت ، و انديشه‌هاى دقيق و افكار لطيف جستجوگر ، در عظمت و كبريائيّتت سر به گريبان تحيّر و سرگردانى نهاد . »\r\nدر اينجا معلوم است كه اين‌گونه توصيف خدا بدون مشاهدهء عينيّه و رويت قلبيّه ، غير ممكن است .\r\nو نيز عرضه ميدارد :\r\nأَنْتَ الَّذِى لَا تُحَدُّ فَتَكُونَ مَحْدُودًا ، وَ لَمْ تُمَثَّلْ فَتَكُونَ مَوْجُوداً . « 1 »\r\n« تو آن موجودى نيستى كه اندازه و مقدار ترا فرا گيرد تا محدود شوى ، و مجسَّم نمىباشى تا محسوس گردى ! » « 2 »\r\n\r\n\r\n","description":"","footnote":"\r\n( 1 ) صدر فقرهء 19 ، از دعاى 47 ( دعاى روز عرفه ) از « صحيفهء كاملهء سجّاديّة »\r\n( 2 ) مرحوم آية الله حاج ميرزا أبو الحسن شعرانى در تعليقهء خود ص 170 تا ص 173 در شرح فقرهء 19 از دعاى چهل و هفتم از « صحيفهء سجّاديّه : » وَ لَمْ تُمَثَّلْ فَتَكونَ مَوْجوداً گويد :\r\nلَمْ تُمَثَّلْ فَتَكونَ مَوْجوداً ، موجود اسم مفعول از وَجَدَ يَجِدُ به معنى يافتن و حسّ كردن است . و اطلاق موجود بر خداوند تعالى به اين معنى جائز نيست . امّا در اصطلاح به معنى بود و هست باشد ، و بدين معنى خداوند موجود است و مقابل آن معدوم باشد .\r\nو طوائف اسلام ، اسماء خداوند را توقيفى دانند . يعنى هر نام را بى رخصت بر خداوند تعالى اطلاق نكنند هر چند صفت و مبدأ آن در خداوند باشد ؛ مانند  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ  ، با اين حال او را مشترى نتوان گفت مگر براى بيان فعل ، نه تسميه : يعنى آنكه مشترى از نام‌هاى خدا باشد . و  أَ أَنْتُمْ تَزْرَعُونَهُ أَمْ نَحْنُ الزَّارِعُونَ  ، خداوند خود را در مقام بيان فعل ، زارع خواند امّا در تسميه نمىتوان او را زارع ناميد . و در همين دعاى مبارك پس از چند سطر خدا را به حَكيمٌ ما أعْرَفَكَ وصف كرد ، امّا او را عارف نتوان گفت .\r\nچون در مقام تسميه هر لفظ دلالت بر مقام ذات و تعيين آن مىكند مستقلّا با نظر غير مستقلّ به صفت . امّا در مقام توصيف و بيان أفعال ، دلالت بر فعل و صفت مىكند به نظر مستقلّ و دلالت بر ذات مىكند به نظر غير مستقلّ . از اين جهت بين تسميه و توصيف فرق بسيار است . چنان كه اگر وزير يا تاجرى دست خود را بسيار مىشويد ميتوان گفت : هو يَغسِلَ يَدَه كَثيرًا امّا نمىتوان گفت : او غَسّال است\r\n.\r\n","page_name":" 618 ","page_number":658},
  {"content":"\r\n\r\nتا ميرسد به اينجا كه عرضه ميدارد :\r\nسُبْحَانَكَ لَا تُحَسُّ وَ لَا تُجَسُّ وَ لَا تُمَسُّ ، وَ لَا تُكَادُ وَ لَا تُمَاطُ وَ لَا تُنَازَعُ وَ لَا تُجَارَى وَ لَا تُمَارَى وَ لَا تُخَادَعُ وَ لَا تُمَاكَرُ . « 1 »\r\n« منزّهى تو اى خداوند ! به حسّ در نمىآئى ، و لمس نمىشوى ، و دستى به تو نميرسد ، و نيرنگ و حيلهء كسى در تو اثر ندارد ، و چيزى ترا دور نمىسازد و منازعه و مقابله و برابرى با تو نمىكند و به جدال و دعوا با تو بر نمىخيزد و تو را گول نميزند و فريب نميدهد و با تو مكر و تزوير و نيرنگ نمىبازد . »\r\nاين‌گونه خطاب با خدا بطور جدّ و يقين هنگامى دست ميدهد كه توحيد براى گوينده منكشف شده باشد .\r\nو مثلًا در « صحيفهء ثانيهء علويّة » از أمير المؤمنين عليه السّلام اين دعا وارد است كه :\r\nيَا مَنْ لَيْسَ مَعَهُ رَبٌّ يُدْعَى ، يَا مَنْ لَيْسَ فَوْقَهُ خَالِقٌ يُخْشَى ، يَا مَنْ لَيْسَ دُونَهُ إلَهٌ يُتَّقَى ، يَا مَنْ لَيْسَ لَهُ وَزِيرٌ يُرْشَى ، يَا مَنْ لَيْسَ لَهُ نَدِيمٌ يُغْشَى ،\r\n\r\n\r\n","description":"","footnote":"\r\n- و مرحوم فيض علَيه الرّحمة پس از لَمْ تُمَثَّلْ فَتَكونَ مَوْجوداً گفت : لانَّ ما يَقبَلُ التَّمَثُّلَ يَقبَلُ الإيجادَ ؛ گويا تمثّل را به معنى مانند داشتن و موجود را به معنى « موجَد » اسم مفعول از باب إفعال به معنى هستى يافته و موجود شده گرفته است . و حاصل معنى اين مىشود كه : تو مانند ندارى تا آنكه مخلوق باشى . و سيّد شارح علَيه‌الرّحمه وجود را چنان كه ما گفتيم به معنى ادراك كردن آورده ، امّا تمثّل را مانند فيض رحمَه اللهُ به معنى مانند داشتن دانسته است و از او عجيب است ؛ و الجوادُ قد يَكبو .\r\nو مُمَثَّل به معنى بر پا ايستاده و تمثال از همان مادّه است . در « نهاية » ابن أثير گويد : فى الحديث : فَقامَ النَّبىُّ صَلَّى اللهُ عَلَيْهِ وَ ءَالِهِ مُمَثَّلًا يُروَى بكَسر الثّاء و فَتحها أى مُنْتصِبًا قائِماً . و فيه : أشدُّ النّاسِ عذاباً مُمَثِّلٌ أى مُصَوِّرٌ . و يُقال : مَثَّلْتُ بِالتَّثْقيلِ و التَّخفيفِ ، إذا صَوَّرْتَ مِثالًا . و التِّمْثالُ الاسم مِنه . و در حواشى داماد عليه الرّحمة در تفسير اين كلمه چيزى نيافتم . »\r\n( 1 ) فقرهء 27 از دعاى 47 ( دعاى روز عرفه ) از « صحيفهء كاملهء سجّاديّة »\r\n","page_name":" 619 ","page_number":659},
  {"content":"\r\n\r\nيَا مَنْ لَيْسَ لَهُ حَاجِبٌ يُنَادَى ؛ يَا مَنْ لَا يَزْدَادُ عَلَى كَثْرَةِ السُّؤالِ إلَّا كَرَماً وَ جُودًا ، يَا مَنْ لَا يَزْدَادُ عَلَى عَظِيمِ الذَّنْبِ إلَّا رَحْمَةً وَ عَفْوًا ! وَ أَسْأَلُهُ مَا أَحْبَبْتُ ، فَإنَّهُ قَرِيبٌ مُجِيبٌ ! « 1 »\r\n\r\n\r\n","description":"","footnote":"\r\n( 1 ) « صحيفهء ثانيهء علوّية » محدّث نورى از ص 115 تا ص 117 ميگويد :\r\nاين دعا دعائى است كه حضرت أمير المؤمنين عليه السّلام در ليلةُ المبيت كه در رختخواب رسول خدا صلّى الله عليه و آله و سلّم خوابيدند ، خواندند . بنابر آنچه را كه من ديدم در مجموعه‌اى كه همهء آن منقول است از خطّ شمس الفقهاء شيخنا شهيد اوّل نقلًا از كتاب « استدراك » كه از بعض قدماء اصحاب ماست از آنان كه از جعفر بن قولوَيه روايت مىكنند .\r\nشهيد رحمَهُ الله ميگويد : من با اسناد مؤلّف كتاب « استدراك » تا أعمَش روايت ميكنم از او كه چون منصور دوانيقى او را به نزد خود طلبيد ، وى تحصيل طهارت كرد و كفن پوشيد و حنوط كرد و به نزد او رفت . منصور به او گفت : در وقتىكه ما در بنى حمان بوديم ، آن حديثى را كه جعفر بن محمّد عليهم السّلام بيان كرد براى من بيان كن . أعمش گفت : به منصور گفتم كدام احاديث را مىگوئى ؟ منصور گفت : حديث اركان جهنّم را . أعمش گفت : آيا مرا از گفتن آن معفوّ نميدارى ؟ ! منصور گفت : ابداً چاره‌اى از گفتن آن ندارى ! أعمش گفت : جعفر بن محمّد از پدرانش عليهم السّلام از رسول خدا صلّى الله عليه و آله و سلّم براى ما روايت كرد كه : آن حضرت فرمود : جهنّم هفت در دارد ؛ و آن هفت اركانى هستند براى هفت فرعون . در اين حال أعمش ذكر كرد نمرود بن كنعان : فرعون خليل الرّحمن ، و مصعب ابن وليد : فرعون موسى ، و أبو جهل بن هِشام ، و « أ » ، « ب » [ 1 
  ] ، و ششمين آنها يزيد كشندهء پسرم ؛ و أعمش ميگويد : در اينجا سكوت كردم . منصور به من گفت : فرعون هفتم ؟ ! گفتم : مردى از اولاد عبّاس كه خلافت را عهده دار مىشود و ملقّب است به دوانيقى ، و نامش در خلافت منصور است . منصور گفت : راست گفتى ؛ اين‌طور جعفر بن محمّد براى ما حديث نمود .\r\nأعمش ميگويد : در اين حال منصور سرش را بلند كرد و ديديم كه يك جوان نو رسيده كه هنوز در صورتش مو نروئيده بود و من از او زيباتر نديده بودم در برابر اوست . منصور\r\n- [ 1 
  ] علّامهء مجلسى رحمةُ الله علَيه اين روايت را در « بحار الانوار » ( ج 47 ، ص 309 ، حديث 29 ) بلاواسطه از « استدراك » نقل كرده و در آنجا عبارت : « أ » ، « ب » را به لفظ : « الاوّل » و « الثّانى » آورده است . -\r\n","page_name":" 620 ","page_number":660},
  {"content":"\r\n\r\n« اى كسى كه با او پروردگار دگرى نيست كه خلائق او را بخوانند ، اى كسى كه بالاى او خالقى نيست كه از وى بترسند ، اى كسى كه پائين او معبودى نيست تا از او بپرهيزند ، اى كسى كه از براى او وزيرى نيست كه رشوه دهندش ، اى كسى كه از براى او نديمى نيست تا عرض حاجات به نزدش برند ، اى كسى كه از براى او حاجبى نيست كه او را صدا زنند ، اى كسى كه در اثر كثرت سوالها و عرض حاجتها از ناحيهء او زياد نمىشود مگر زيادى جود و كرم ، اى كسى كه در برابر عظمت گناه از ناحيهء او زياد نمىشود مگر زيادى عفو و رحمت ! و من از او تقاضا دارم و تمنّا ميكنم كه آنچه را كه دوست دارم برآورد و حاجتم و مُرادم روا نمايد ، چرا كه او خدائى است نزديك و جواب دهنده ! »\r\nاين‌گونه توصيف ابداً امكان ندارد مگر براى كسى كه بالوجدان خدا را در\r\n\r\n\r\n","description":"","footnote":"\r\nگفت : بنابراين اگر من يكى از درهاى جهنّم مىباشم اين جوان را باقى نمىگذارم و اين جوان علوى حسينىّ بود . جوان گفت : اى أمير المؤمنين ! من به حقّ پدرانم از تو ميخواهم تا از من درگذرى ! منصور از پذيرش إبا كرد و به مرزبان امر قتل او را صادر كرد . چون مرزبان دستش را به سوى او دراز كرد جوان دو لبش را به كلامى به حركت آورد كه من نفهميدم چه بود ، و ناگهان مانند پرنده‌اى كه به پرواز آيد از دست مرزبان پريد و ناپديد شد .\r\nأعمش ميگويد : من آن جوان را پس از چند روز ديدم و به او گفتم : ترا سوگند مىدهم به حقّ أمير المؤمنين عليه السّلام كه آن كلامى را كه گفتى به من تعليم كنى . جوان به أعمش گفت : آن دعاى محنت است كه اختصاص به ما اهل بيت دارد ؛ و آن دعائى است كه أمير المؤمنين عليه السّلام در هنگامى كه در بستر رسول خدا صلّى الله عليه و آله و سلّم خوابيد قرائت نمود ، و آن دعا اينست : يا مَنْ لَيْسَ مَعَهُ رَبٌّ يُدْعَى - تا آخر دعاء . »\r\nشيخ طوسى در « مصباح المتهجّد » ص 415 تا ص 417 دعائى را براى سحرهاى ماه مبارك نقل كرده است به نام دعاى إدريس عليه السّلام و در پايان آن فقرات ذيل مىباشد : يا مَنْ لَيْسَ مَعَهُ رَبٌّ يُدْعَى ، وَ يا مَنْ لَيْسَ فَوْقَهُ خالِقٌ يُخْشَى ، وَ يا مَنْ لَيْسَ دونَهُ إلَهٌ يُتَّقَى ، وَ يا مَنْ لَيْسَ لَهُ وَزيرٌ يُؤْتَى ، وَ يا مَنْ لَيْسَ لَهُ حاجِبٌ يُرْشَى ، وَ يا مَنْ لَيْسَ لَهُ بَوّابٌ يُنادَى ، وَ يا مَنْ لا يَزْدادُ عَلى كَثْرَةِ الْعَطاءِ إلّا كَرَماً وَ جودا ، وَ لا عَلَى تَتابُعِ الذُّنوبِ إلّا مَغْفِرَةً وَ عَفْوًا ؛ صَلِّ عَلَى مُحَمَّدٍ وَ ءَالِهِ وَ افْعَلْ بى ما أنْتَ أهْلُهُ ، إنَّكَ أهْلُ التَّقْوَى وَ أهْلُ الْمَغْفِرَةِ .\r\n","page_name":" 621 ","page_number":661},
  {"content":"\r\n\r\nتمام عوالم ، واحد أحد فَرد صَمَد   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   مشاهده كند كه در دست هيچ موجودى به قدر ذرّهء خردلى قدرت نيست و علم و اختيار نيست ، و اوست الْمَلِكُ الحَىُّ الْقَيُّومُ .\r\n\r\nكلام حدّاد : « إيمانًا تُباشِرُ بِهِ قَلْبى » معنىاى غير از توحيد ميتواند داشته باشد ؟\r\nدر خاتمهء دعاى ابو حمزهء ثمالى مروىّ از حضرت امام علىّ بن الحسين سيّد السّاجدين عليهما السّلام كه از جملهء ادعيهء سحرهاى ماه مبارك رمضان است از خدا ميخواهيم :\r\nاللَهُمَّ إنِّى أَسْأَلُكَ إيمَانًا تُبَاشِرُ بِهِ قَلْبِى ، وَ يَقِينًا حَتَّى أَعْلَمَ أَنَّهُ لَنْ يُصِيبَنِى إلَّا مَا كَتَبْتَ لِى ، وَ رَضِّنِى مِنَ الْعَيْشِ بِمَا قَسَمْتَ لِى ؛ يَا أَرْحَمَ الرَّاحِمِينَ . « 1 »\r\n« بار خدايا ! من از تو مسألت دارم ايمانى را به من بدهى كه خودت بواسطهء آن ايمان در دل من بيائى و بالمباشره قلب مرا تصرّف نمائى ، و يقينى را كه با آن بدانم كه هيچ گزندى و وارده‌اى به من نمىرسد مگر آنچه را كه تو براى من مقدّر نموده‌اى ، و مرا از زندگانى به مقدارى كه براى من معيّن نموده‌اى و بهره داده‌اى راضى و خشنود گردانى ؛ اى خداوند أرحم الرّاحمين ! »\r\nباشَرَ يُباشِرُ مُباشَرَةً يعنى پوست بدن و بشره را به جائى رساندن ؛ مثل  بَاشِرُوهُنَّ  « 2 » « با زنان مباشرت كنيد » و پوست بدن را به بدن آنها برسانيد ، كه كنايه از جماع و آميزش است .  وَ لا تُبَاشِرُوهُنَّ  « 3 » همين معنى را دارد .\r\nدر اينجا حضرت سجّاد عليه السّلام عرضه ميدارد : خداوندا ! به من\r\n\r\n\r\n","description":"","footnote":"\r\n( 1 ) « مصباح المتهجّد » شيخ طوسى ، ص 401 تا ص 413 ، و اين فقره در پايان دعاست ؛ و « زاد المعاد » مجلسى ، خطّ أحمد تبريزى ص 47 تا ص 53 ، و فرموده است : اين دعا را شيخ طوسى و ديگران روايت كرده‌اند ؛ و أيضاً در « مفاتيح الجنان » محدّث قمّى از ص 186 تا ص 198 از « مصباح » شيخ روايت نموده است .\r\n( 2 ) قسمتى از آيه 187 ، از سورهء : 2 البقرة :  فَالْآنَ بَاشِرُوهُنَّ وَ ابْتَغُوا ما كَتَبَ اللَّهُ لَكُمْ \r\n( 3 ) . قسمتى از آيه 187 ، از سورهء 2 : البقرة :  وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ  .\r\n","page_name":" 622 ","page_number":662},
  {"content":"\r\n\r\nايمانى عطا كن كه اين‌طور باشد كه خودت در دل من داخل شوى ، و مباشرت در دل من كنى ؛ و تمام افكار و آراءِ من ، آراء و افكار تو باشد !\r\nآيا تصرّف خدا دل مؤمن را بطور مباشرت ، معنىاى غير از انكشاف حقيقت توحيد در تمام مراحل آن از توحيد ذاتى و اسمائى و صفاتى و أفعالى ميتواند داشته باشد ؟ ! « 1 »\r\nو عجيب اينجاست كه در تمام دعاهاى شبهاى دههء آخر شهر مبارك رمضان از شب بيست و يكم تا سىام ، اين دعا در تمام آن ادعيه با عين همين عبارت تكرار شده است . بدين معنى كه چون دههء سوّم افضل اوقات ماه رمضان است و مرد مؤمن صائم بواسطهء تقرّب به خدا و دعا و مناجات و قرائت قرآن و غيرها روحش صفا پيدا كرده است ، اينك قابل استفاضه از فيوضات غيبيّهء الهيّه شده و لياقت اين‌گونه دعا را پيدا كرده است كه از خدايش بخواهد كه رفع جميع حجابها را از او بنمايد ، و او را به مقام توحيد كامل برساند ، و ذات أقدسش در قلب وى متجلّى گردد . و حقّاً اين فوز عظيمى است .\r\nملاحظه كنيد عين اين عبارت مكرّره را در تمام دعاهاى اين دههء مباركه كه بركتش از دو دههء پيشين افزون است :\r\nأَسْأَلُكَ أَنْ تُصَلِّىَ عَلَى مُحَمَّدٍ وَ ءَالِ مُحَمَّدٍ ، وَ أَنْ تَجْعَلَ اسْمِى فِى هَذِهِ اللَيْلَةِ فِى السُّعَدَاءِ ، وَ رُوحِى مَعَ الشُّهَدَاءِ ، وَ إحْسَانِى فِى عِلِّيِّينَ ، وَ إسَاءَتِى مَغْفُورَةً ؛ وَ أَنْ تَهَبَ لِى يَقِينًا تُبَاشِرُ بِهِ قَلْبِى ، وَ إيمَانًا يُذْهِبُ الشَّكَّ عَنِّى ، وَ تُرْضِيَنِى بِمَا قَسَمْتَ لِى ! « 2 »\r\n\r\n\r\n","description":"","footnote":"\r\n( 1 ) در كتاب « أحاديث مثنوى » ص 26 گفته است :\r\nحديث لا يَسَعُنى أرْضي وَ لا سَمائِى ؛ وَ يَسَعُنى قَلْبُ عَبْدِىَ الْمُؤْمِنِ را سهروردى در « عَوارفُ المعارف » كه در حاشيهء « إحياء العلوم » ج 2 ، ص 250 طبع شده است ، آورده است .\r\n( 2 ) اين ده دعا را شيخ طوسى در « مصباح المتهجّد » ص 435 تا ص 439 در تحت\r\n","page_name":" 623 ","page_number":663},
  {"content":"\r\n\r\n« من از تو تقاضامندم اينكه درودت را بر محمّد و آل محمّد بفرستى ، و نام مرا در اين شب در زمرهء سُعَداء ، و روح مرا در جملهء شهداء قرار دهى ، و نيكوئى و احسان مرا در مكانى رفيع بپذيرى ، و گناه و سيّئهء مرا در مورد غفرانت بگذارى ، و به من يقينى را عنايت كنى كه با آن خودت در دل من و انديشهء من مباشرت داشته باشى ، و به من ايمانى را مرحمت فرمائى كه با آن شكّ و ريب از من زدوده گردد ، و مرا به آنچه سهميّهء من از رزق و روزى و مقدّرات معيّن نموده‌اى راضى و خرسند كنى » !\r\n\r\nكلام حدّاد : مفاد عبارت « أنا واثِقٌ مِنْ دَليلى بِدَلالَتِكَ ، وَ ساكِنٌ مِنْ شَفيعى إلى شَفاعَتِكَ »\r\nآيا هيچ تا به حال در اين فقره از دعاى أبو حمزهء ثمالى فكر كرده‌ايم كه چه ميخواهد عرض كند ؟ :\r\nمَعْرِفَتِى يَا مَوْلَاىَ دَلِيلِى عَلَيْكَ ، وَ حُبِّى لَكَ شَفِيعِى إلَيْكَ ؛ وَ أَنَا وَاثِقٌ مِنْ دَلِيلِى بِدَلَالَتِكَ ، وَ سَاكِنٌ مِنْ شَفِيعِى إلَى شَفَاعَتِكَ !\r\n« اى مولاى من و سيّد و سالار من ! راهنماى من بر ذات أقدست شناخت من بوده است ، و معين و مددكار من در وصول به تو محبّت من بوده است ؛ امّا پشتيبان من در شناختم شناختى است كه تو به من دادى ، و آرام بخش من در معاونت و مددكاريم معاونت و مددكارىاى است كه از ناحيهء تو به من رسيده است ! »\r\nدر اينجا حضرت عرضه ميدارد : من براى وصول به مقام قرب بايد تو را بشناسم ، و آنچه مرا به تو دلالت نموده است شناسائى خودم بوده است ، و\r\n\r\n\r\n","description":"","footnote":"\r\n- عنوان الدّعاءُ المُختصُّ بالعَشرِ الاواخِر ذكر كرده است . و مجلسى در « زاد المعاد » ورق 72 تا ورق 74 نقل كرده و فرموده است : به سندهاى معتبر در هر شب از دههء آخر دعاى مخصوصى از حضرت صادق عليه السّلام وارد شده است و بر مطالب دنيا و آخرت مشتمل است . و محدّث قمّى در « مفاتيح الجنان » ص 228 تا ص 233 آورده و فرموده است : و از جمله اين دعاهاست كه در « كافى » مسنداً و در « مُقنعه » و « مصباح » مرسلًا نقل شده كه ميگوئى . . .\r\n","page_name":" 624 ","page_number":664},
  {"content":"\r\n\r\nآنچه مرا در اين وصول يارى كرد محبّت خودم بوده است . امّا اين شناسائى و اين محبّت چون از ناحيهء من است قيمت ندارد ؛ زيرا من موجودى هستم محدود و متعيّن و ضعيف و جاهل كه نه آن شناخت به كارم مىآيد ، و نه آن محبّت توانِ آن را دارد كه مرا به منزل برساند !\r\nو ليكن چون ميدانم و وثوق دارم كه تو اوّل خود را به من نماياندى تا من سپس ترا بشناسم ، و تو اوّل به من محبّت فرمودى تا من مُحِبّ تو شوم ؛ لهذا اين شناخت و محبّت ذى ارزش است و مرا به مقصود و اصل مىكند ، زيرا كه از ناحيهء تست نه از ناحيهء من !\r\nو در حقيقت اين فقره تفسير و توضيح فقرهء صدر دعاست كه عرض مىكند :\r\nبِكَ عَرَفْتُكَ ، وَ أَنْتَ دَلَلْتَنِى عَلَيْكَ وَ دَعَوْتَنِى إلَيْكَ ؛ وَ لَوْ لَا أَنْتَ لَمْ أَدْرِ مَا أَنْتَ !\r\n« من با تو ترا شناختم ، و تو بودى كه مرا بر ذات أقدست رهنمائى كردى و مرا به سوى خودت خواندى ؛ و اگر تو نبودى من نميدانستم تو چه مىباشى ! »\r\nاين فقرات همه دلالت بر نياز و لزوم تجلّى ذاتى دارد براى رفع حجب امكانيّهء نورانيّه و ظلمانيّه . و بدون تجلّى ذات حقّ متعال كه بدان لقاء الله و شهود باطنى گويند تا برسد به آخرين درجه از درجات فناءِ فى الله و پس از آن بقاءِ بالله ، تحقّق ايمان كامل و شناخت واقعى بارى تعالى مستحيل است . اينست معنى توحيد ، و عرفان ، و معرفت ، و لقاء ، و وصول ، و كشف وحدت وجود حقّ ، و أمثال ذلك من العبائر كه در ألسنه متداول و در كتب مسطور و در دلها ممهور است .\r\n\r\nپاسخ حدّاد در ربط إخبار مرتاضان گاو پرست بر بعضى از امور با حركت دم گاو\r\nيكى از همراهان روزى از حضرت آقا حاج سيّد هاشم سوال كرد : به تحقّق پيوسته است كه بعضى از مرتاضان گاو پرست هندى در برابر گاو مودّب\r\n\r\n","description":"","footnote":"","page_name":" 625 ","page_number":665},
  {"content":"\r\n\r\nمىايستند و بدان گاو توجّه مىكنند و از حركات و سكنات آن گاو خبر از غيب ميدهند . مثلًا يك بار كه گاو دمش را به سمت راست حركت داد ، إخبار ميدهند از انقلاب و خونريزى در آن طرف كرهء زمين و يا در أقصى نقطهء مغرب ، و سپس معلوم مىشود اين اخبار كاملًا صحيح و محقّق بوده است . چه ربط و ارتباطى ميان حركت دم گاو و آن حادثه وجود دارد ؟ !\r\nآيا حركت دم گاو سبب آن حادثه است ؟ ! و يا هر دو مسبَّب از سبب ثالثى مىباشند ؟ ! و يا اين حركت ، حاكى از آن واقعه است ؟ !\r\nايشان فرمودند : هيچيك از اينها نمىباشد ، بلكه از جهت ربط و ارتباط قويم همهء موجودات عالم به يكدگر است ؛ و چون آن مرتاض خود را به درجهء كشفِ وحدت نظامِ رابطى عالم رسانيده است ، از هر حركت و سكونى گرچه بسيار بى اهمّيّت باشد ميتواند خبر از جميع تغييرات و تبديلات و حركتها و سكونهاى عالم بدهد . و اين اختصاص به دُم هم ندارد ؛ از حركات پاهايش و دستهايش و بدنش و چشمها و گوشهايش هم ميتواند عين اين خبر را بدهد .\r\nو اختصاص به گاو پرست و گاو هم ندارد . با هر حركت بلبلى ، و تكان خوردن گلى ، و سرازير شدن آبى ، و باد و بارانى ، و طلوع و غروبى ، ميتوان از اين خبرها را داد . زيرا نظام مديريّت و عالم امر جهان ، يكى بيش نيست ؛ و در هر لحظه آن نظام و امر وُحْدانىّ موجب تغيير و تبديل تمام ذرّات عالم ميگردد . و در اين صورت با مشاهده و كشف آن نظام ، تمام وقايع و حوادث مشهود مىباشد ؛ و با مشاهدهء هر تغييرى ، بواسطهء ارتباط مستقيم و غير قابل تبدّلش با آن نظام ميتوان به هر يك از تغييرات ديگر در اين نظام پى برد .\r\nغاية الامر چون مرتاض گاو پرست بواسطهء رياضات نفسانيّهء خود ، با روح كلّى گاو ربط پيدا كرده است ، نفسش با آن نظام واحد از راه نفوس گاو رابطه برقرار كرده است و از دريچه و شبكهء گاو به اين رموز مخفيّه و أسرار غيبيّه\r\n\r\n","description":"","footnote":"","page_name":" 626 ","page_number":666},
  {"content":"\r\n\r\nپى مىبرد . فى المثل اگر كسى بلبل بپرستد ، كبوتر بپرستد ، و يا گربه و كلاغ را بپرستد ، و يا ستارگان و خورشيد و ماه را بپرستد ؛ از آن راهها و طُرُق به نفوس كلّيّهء آنها و بالاخره به آن نظام وُحدانىّ پى مىبرد و مطّلع ميگردد و خبر ميدهد .\r\n\r\nدر شريعت اسلام ، فناء در غير ذات اقدس حقّ متعال ممنوع است\r\nامّا چون انسان اشرف مخلوقات است ، نبايد نفس خود را فانى در نفوس پائين‌تر از خود و يا مثل خود بنمايد . چرا كه اين فناء مستلزم سقوط و انحطاط درجهء انسانيّت او ميگردد . لهذا گاو پرستى و ستاره‌پرستى و سنگ‌پرستى و امثالها ، در اين شريعت كامله ممنوع است . انسان نمىتواند ملائكه را بپرستد ، چون وجود آنها از انسان ضعيف‌تر است . « 1 » و نمىتواند جنّيان را بپرستد به همين دليل .\r\n\r\n\r\n","description":"","footnote":"\r\n( 1 ) . در « صحيفهء كاملهء سجّاديّة » در فقرهء 11 از دعاى چهل و چهارم گفتارى است كه دلالت بر أفضليّت انسان از ملائكه دارد :\r\nوَ أنْ نَتَقَرَّبَ إلَيْكَ فيهِ مِنَ الاعْمالِ الزّاكيَةِ بِما تُطَهِّرُنا بِهِ مِنَ الذُّنوبِ ، وَ تَعْصِمُنا فيهِ مِمّا نَسْتَأْنِفُ مِنَ الْعُيوبِ ؛ حَتَّى لا يورِدَ عَلَيْكَ أحَدٌ مِنْ مَلائِكَتِكَ إلّا دونَ ما نورِدُ مِنْ أبْوابِ الطّاعَةِ لَكَ وَ أنْواعِ الْقُرْبَةِ إلَيْك !\r\n« و ما در ماه رمضان با أعمال رشد و نموّ دهندهء خود به سوى تو تقرّب جوئيم به آنچه كه ما را از گناهان پاك كند ، و از عيوبى كه از اين به بعد به آن آلوده شويم محفوظ دارد ؛ تا به حدّى كه هيچيك از فرشتگان تو در ابواب گوناگون اطاعت و انواع مختلف قربت نتوانند در محضر تو چيزى را بفرستند مگر آنكه پايين‌تر باشد از آنچه ما در محضر تو ميفرستيم . »\r\nو آية الله حاج شيخ أبو الحسن شعرانى رضوانُ الله عليه در شرح خود بر « صحيفه » در شرح فقرهء 56 از دعاى 45 در تعليقهء شمارهء 1 ، ص 159 و 160 اين‌طور مرقوم داشته‌اند :\r\nاز اين سخن توان دانست كه : پيغمبر صلّى الله عليه و آله افضل از ملائكهء مقرّبين و انبياى مرسلين است . زيرا كه اگر ملائكه افضل بودند ، درود بيش از ملائكه براى كسى كه در مقام پست‌تر است جائز نباشد و خلاف حكمت بود . و در نظر اهل معرفت نيز مقام انسان كامل افضل است . و مذهب قاطبهء اهل اسلام اين است . و بر بعضى معتزله چون زمخشرى كه فرشتگان را افضل دانند طعن‌ها زدند . و اللهُ العالِم - . » انتهى .\r\nو حقير در ج 1 از « معادشناسى » مجلس اوّل ، ص 8 تا ص 10 ، از دورهء علوم و معارف اسلام ، دربارهء افضليّت انسان از ملائكه مطالبى را ذكر نموده‌ام .\r\n","page_name":" 627 ","page_number":667},
  {"content":"\r\n\r\nانسان نمىتواند انسان ديگرى را بپرستد و در وى فانى شود ؛ زيرا اين موجب كمال او نمىگردد . كمال وقتى است كه معلول در علّت ، و موجود ضعيف در موجود قوىّ فانى شود . و انسان هر چه هم پست باشد ، انسان است ؛ و انسان ديگر هر چه هم شريف باشد مثل انبيا و ائمّه و اولياءِ خدا باز هم انسان است . و لهذا فناى در نفوس اينان ممنوع و پرستش هر انسانى انسان دگر را ، حرام شمرده شده است .\r\nمگر آنكه نفوس مطهّرهء آدمى آيه و آئينه و شبكه براى ذات اقدس حقّ قرار گيرد ؛ در اين صورت پيروى ، پرستش ايشان نيست ، پرستش خداست . و فناء در ذات ايشان نيست ، فناء در ذات خداست ) انسان چون خليفة الله است و هيچ حدّى نمىتواند وى را محدود كند ، فقط قابل فناء در ذات اقدس احديّت است ؛ و پرستش و فناء در غير ذات مقدّس او محرّم و ممنوع گرديده است ، امّا فناى در ذات خدا نهايت مطلوب است .\r\nبه همين دليل افراد متعبّد و متهجّد و صائم و مؤمن حقيقى و شيعهء واقعى كه از مراحل اخلاص گذشته و در مرتبه خلوص واقع شده‌اند و به فناى فى الله رسيده‌اند ، همهء شكل و شمايل ظاهرى آنها هم زيبا و جميل ميگردد . همه انسانهاى نورانى و حَسن و نيكو صورت ميگردند . چون به مقام و درجهء انسان واقعى خود رسيده‌اند و آن را حائز گشته‌اند ، و سيماى حقيقى خود را بازيافته‌اند .\r\nامّا مردمى كه گاو پرست و يا خورشيد پرست و ستاره‌پرست مىباشند ، و همچنين بقيّهء اصناف و انواع از فانيان در ذوات ، چهره شان زشت و كريه المنظر و بدون نور و نورانيّت و گرفته مىشود ؛ گرچه به رياضتها در دين خودشان مشغول شوند و بخواهند تطهير نفوسشان را بنمايند . به علّت آنكه آن تطهير در\r\n\r\n","description":"","footnote":"","page_name":" 628 ","page_number":668},
  {"content":"\r\n\r\nحقيقت تطهير نيست ؛ نفوس را به صورت و شمايل نفوس غير انسانى در آوردن است . بنابراين سيماها و چهره‌ها از سيما و چهرهء انسانى تبديل به غير پيدا مىنمايد .\r\nاين يك تفاوت ميان گاو پرستان و ستاره پرستان ، با انسان خدا پرست بود كه با توجّه به آنچه گفته شد ، خوب مشهود ميگردد .\r\nيك تفاوت ديگر آنكه : علوم و احاطه و تجرّد آنها كلّى نمىگردد . و از نفوس حيوانيّه و يا فلكيّه و يا جماديّه كه در آن مَحو و فانى شده‌اند بالاتر نميرود و تجرّد بيشترى را نمىيابد . فلهذا علومشان هيچگاه علوم توحيدى و معارف الهى نمىگردد . امّا انسان خدا پرست كه فانى در خدا مىشود ، علومش كلّى به تمام معنى الكلمه مىشود . و تجرّدش بى نهايت صعود مىكند ، و به حقائق توحيد و عرفان دست مىيابد .\r\n* * * بارى ، اراضى اطراف زينبيّه در آن‌وقت همه باير و يا سبزى كارى بود . روزى در خدمت ايشان پس از زيارت اهل قبور كه قريب صحن مطهّر است ، چون مىبايستى به شام برويم و در راه قدرى پياده ميرفتيم به انتظار وصول ماشين ، ديديم جماعتى از خشت زنها مشغول خشت زدن مىباشند . ايشان فرمودند : مطلبى تازه برايم منكشف گرديده است و آن چنانست كه : تربيت انسان عيناً به مثابهء اين خشتهاست كه اين عمله‌جات بدان اشتغال دارند . اين خاكها گرچه هر چه بيشتر قابل باشند و چسبنده باشند ، خود به خود خشت نمىگردند . احتياج به خَلط و مَزج با آب را به قدر معيّن دارند ، و سپس ورزيدن آنها را تا ذرّاتشان به هم التيام پيدا نمايد ، و پس از آن در قالب ريختن و بدين أشكال مكعّب كه مىنگريد در آوردن .\r\n\r\nكلام حدّاد : پيروى از خصوص استاد كامل ، از ضروريّات مسائل طريق است\r\nنفوس بشر هم در تكامل خود نياز به تربيت استاد دارد كه بايد آنها را از\r\n\r\n","description":"","footnote":"","page_name":" 629 ","page_number":669},
  {"content":"\r\n\r\nحالت استعداد محض به فعليّت برساند . خوف و سرور ، قبض و بسط ، وعده و وعيد ، و اشتغال به اعمالى كه موجب رفع حجابهاست ، حتماً براى آنها بايد تحقّق پيدا كند تا به مرحلهء توحيد كامل برسند ؛ و اين فقط با تدبير و تصرّف ، و تعليم و تربيت استاد كامل در مدّت دراز امكان پذير است ، و گرنه آن نفوس همينطور به حالت اوّليّهء خود و يا به تبدّلات و تغيّرات بى رويّه و اصول ، باقى مىمانند تا مرگ آنها را دريابد .\r\nتربيت در تحت نظر و ولايت استاد ، حكم همين ورزش‌كاريهاى عديده روى گِلهاست ، و پس از آن به قالب در آوردن مىباشد تا داراى قيمت گردد و بتوان از آن بهره گرفت .\r\nاين زمينها اگر هزاران سال هم بر روى آن بگذرد ، و باران بر آنها ببارد ، و خورشيد بر آنها بتابد ؛ مع‌ذلك همينطور به صورت اوّليّهء زمين باقى مىمانند ، و اين خاك در ذات خود ، به خود اجازهء تحويل و تحوّل به خشت را نميدهد .\r\nآن دست مربّى خارجى است كه آن را دگرگون مىكند و قابليّت را فعليّت مىبخشد .\r\nاز اينجاست كه حتماً استاد بايد مسلمانِ شيعهء به توحيد رسيده ، و استاد در فنّ تربيت شاگرد باشد ؛ و گرنه محال است بتواند شاگرد را به صورت كمال خود درآورد . مسلمان يعنى تابع شريعت و منهاج و روش خاتم المرسلين . شيعه يعنى تابع و پيرو ولايت . اينها دو جَناح براى پرواز روح در فضاى عالم قدس مىباشند . و استادى چنين مىتواند گِل وجود و طينت و سرشت استعدادى را در راه و رويّهء ختم نبوّت و ختم ولايت به سرحدّ كمال و اصل گرداند ، كه عظيمترين مرتبه از مراتب انسانيّت است .\r\nاگر استاد مسلمان نباشد يا شيعه نباشد ، چنين بصيرتى را ندارد ، و چنين استعداد و توانى را براى اين تبدّلات و تغيّرات ندارد . و يا اگر مسلمان و شيعه\r\n\r\n","description":"","footnote":"","page_name":" 630 ","page_number":670},
  {"content":"\r\n\r\nباشد ولى خودش جميع مراحل و منازل سلوك را درننورديده باشد ، امكان تعليم و تربيت را به مقصدى كه ختم نبوّت است و ختم ولايت است و خودش طىّ ننموده و از اسرار و خفاياى آن مطّلع نيست ندارد .\r\nبنابراين هر چه هم نفوس ، قابل و داراى استعداد شايان باشند و روى فكر و اراده و انديشهء خود بخواهند با عمل به مستحبّات و رياضتهاى مشروعه اين راه را بپيمايند نخواهند توانست . چرا كه راه ، راه عبور از نفس است ؛ چگونه نفس مىتواند خود را عبور دهد و فناء نمايد درحالىكه ارادهء عبور و ارادهء فناء از خواهشهاى نفس است و براى تقويت و كمال او صورت مىگيرد ؟ پس نفس انسان هر چه دست و پا زند و تلاش نمايد ، باز از حيطهء اراده و طلب و خواستهء نفس بيرون نمىآيد ؛ و براى وصول ، نياز به قربانى دارد كه حتماً بايد به دست غيرى بر خلاف خواسته و طلب خودش قربان شود .\r\nپس حصول كمال براى انسان بدون إفناء فى الله ( فدا كردن در خدا ) امكان ندارد . و اين امر به دست خود انسان امكان ندارد . و امّا رجوع به هر استادى گرچه كامل نباشد و حاوى و داراى توحيد محض از منهاج خاتم النّبيّين و خاتم الوصيّين نباشد ، آن هم غلط است . زيرا نهايت درجهء تربيت و تكميل استاد آنست كه سالك را مثل خودش تربيت نمايد . و استادى كه خودش واجد آن مقام نيست ، چگونه امكان دارد كه شاگرد را در آن مقام و منزلت به قربانگاه بسپارد ! ؟\r\n\r\nدر شريعت ختمى نبوّت ، پيروى واقعى از جميع انبياى سَلَف مردود است\r\nممكن است افرادى از مسلمانان و يا از شيعه باشند كه بسيار خوب و ظاهر الصّلاح و داراى نيّت و روش پاك هم باشند ، و واقعاً هم مُعرِض از دنيا و متوجّه عالم عُقبى باشند ، امّا هنوز خودشان به توحيد مَحض و لَا إلَهَ إلَّا اللهُ وَحْدَهُ وَحْدَهُ نرسيده باشند ؛ اينها حقّ ارشاد و دستگيرى ندارند . چرا كه از پيغمبران عليهم السّلام كه برتر نيستند ؛ و امروز اگر پيغمبرى از پيامبران زنده\r\n\r\n","description":"","footnote":"","page_name":" 631 ","page_number":671},
  {"content":"\r\n\r\nشود مانند عظيمترين آنها همچون حضرت موسى و حضرت عيسى علَى نبيّنا و آله و علَيهما الصّلاةُ و السّلام ما نمىتوانيم به آنها رجوع كنيم و دستور بخواهيم و در راه سير و سلوك الهى در تحت ولايتشان درآئيم ؛ به سبب آنكه با وجود شريعت و ولايت خاتم المرسلين آنان در مقام و درجه‌اى پائين‌تر واقعند ؛ و ما بايد از اين مَجرى و مَمشى حركت كنيم و خود را از اين طريق به توحيد برسانيم كه اكمل و افضل مراتب توحيد است .\r\nما اگر از حضرت عيسى ، نه با عمل به اين دين محرَّف امروز بلكه با عمل به همان شريعت اصلى او هم متابعت نمائيم ، مع‌ذلك يك مؤمن موحّد عيسوى خواهيم شد ، درحالىكه بايد يك مؤمن موحّد محمّدى بوده باشيم . و بر اين اصل است كه جميع شرايع غير از اسلام منسوخ شده است . يعنى ولايت آن انبياء و اولياء منسوخ است ، و توان و قدرت كششِ اين امّت خاتم المرسلين را به مقام عِزِّ ربوبىّ و فناء در ذات مقدّس احدى از راه اسم و رسم خاتم النّبيّين ندارد . بنابراين همه در صفهاى پائين قرار گرفته ، و نيازمند طلوع وحدت محمّدى مىباشند .\r\nهر يك از استادان و مربّيانى كه به مقام توحيد محض و فناى خالص محمّدى نرسيده باشند ، روى اين بيان ، حقّ دستگيرى از سالك و ولايت بر وى را ندارند . چرا كه خود انبياء چنين حقّى را در اين دورهء ختمى مرتبت ندارند تا چه رسد به پيروان و متابعانشان ، و تا چه رسد به كسانى كه با خود آن پيمبران ربط و رابطهء واقعى نداشته و از شرايع پنداريّه و مناهج ظنّيّهء آنها پيروى مىنمايند !\r\nاز اينجاست كه رسول الله صلّى الله عليه و آله و سلّم به عُمَر كه ورقى از تورات صحيح را تحصيل كرده بود و از رسول أكرم خواست تا بدان عمل كند ، با حالت عصبانيّت و شدّتى هر چه تمام‌تر پرخاش نموده و فرمودند : اگر موسى\r\n\r\n","description":"","footnote":"","page_name":" 632 ","page_number":672},
  {"content":"\r\n\r\nهم امروز زنده بود ، راهِ گشايش و مفرّ و چاره‌اى نداشت مگر اينكه از من پيروى نمايد . « 1 » در اين صورت پيروى از استاد غير كامل كه از پيروى از انبياء أُولوا العزم بالاتر نيست ؛ وقتى آنجا جائز نباشد ، اينجا چگونه ميتواند جائز باشد ! ؟\r\n\r\nسالك به جائى مىرسد كه ميان او و خاطرات همچون سدّ سكندر كشيده مىشود\r\nميفرمودند : اگر نفى خواطر براى سالك خوب صورت گيرد ، بالاخره وى را به عالم نيستى مىرساند كه هستى محض است ، بطورى كه ديگر نه تنها خاطره‌اى بر او وارد نمىشود بلكه ممكن نيست وارد شود . و چنان در عالم توحيد مستغرق ميگردد كه مجال نزول به كثرات را پيدا نمىكند و خطره‌اى بر او نمىگذرد ؛ تو گوئى ميان او و ميان خواطر سدّ سكندر كشيده‌اند كه به‌هيچ‌وجه قابل شكاف و رخنه و ثلمه نمىباشد .\r\nدر اين حال است كه خاطرات با اجازهء وى و با اذن نفسانى وى وارد مىشوند . يعنى اگر اجازه دهد خاطره‌اى بر ذهنش عبور مىكند ، و إلّا فَلا\r\nو بنابراين ، حال سالك در اين حال با حال پيشين او كاملًا در دو جهت متعاكس قرار ميگيرند . در وهلهء اوّل خواطر بدون اذن و رخصت او هجوم مىنمودند و زواياى قلب را تصرّف ميكردند و بقول ما كودتائى در دل او حاصل مىشد كه بايد سالك با رنج و تعب مدّتها زحمت بكشد تا بتواند حضور قلب\r\n\r\n\r\n","description":"","footnote":"\r\n( 1 ) محيى الدّين عربى در كتاب « الفتوحات المكّيّة » ج 1 ، فصل اوّل ، ص 143 ، بابُ ثانى عَشَر فى مَعْرفةِ دَوْرَةِ فَلَكِ سيِّدنا محمّد صلّى الله عليه و ءاله و سلّم و هى دَورةُ السّيادةِ و أنّ الزّمانَ قد اسْتدارَ كهيئَتِه يومَ خلَقَه اللهُ تعالى ، در اكمليّت و أتمّيّت نبوّت رسول الله بحث كافى و وافى نموده و اثبات كرده است كه : جميع انبياء و مرسلين در تحت نبوّت و ولايت و سيطرهء معنوى و سيادت و شفاعت او در دنيا و آخرت مىباشند . و بواسطهء أقربيّت آن حضرت به مبدأ العلل و غاية الغايات اين مقام منحصر در وى گرديده است .\r\nو مطلب را مىرساند تا در نيمهء ص 144 ميگويد : و ثَبَتت لَه أيضًا السّيادةُ فى الحُكم حيثُ قال : لَوْ كانَ موسَى حَيًّا ، ما وَسِعَهُ إلّا أنْ يَتَّبِعَنى ، وَ يُبَيَّنُ ذَلِكَ عِنْدَ نُزولِ عيسَى عَلَيْهِ السَّلامُ وَ حُكْمِه فينا بِالْقُرْءَانِ فَصحَّت لَه السّيادَةُ فى الدُّنيا بِكُلِّ وَجهٍ - تا آخر آنچه را كه تا ص 147 إفاده فرموده است .\r\n","page_name":" 633 ","page_number":673},
  {"content":"\r\n\r\nپيدا كند و خواطر را بالمرّه دفع نمايد ؛ و ليكن در اين وهله سالك پيوسته با خدا و در حرم خداست و خاطره‌اى حقّ ورود ندارد . ممكن است روزها و ماه‌ها بگذرد و خاطره‌اى بر ذهنش مرور ننمايد مگر خاطرات نيك و بدون ضرر كه لازمهء زندگى و معيشت است ، مثل لزوم آب آشاميدن در موقع عطش و پاسخ سلام دادن در موقع سلام كردن و أمثال ذلك .\r\nاينجاست كه فرق ميان سالك راستين و مدّعيان سلوك واضح مىشود ؛ و مرد وارد در حرم از شخص مدّعى ورود جدا ميگردد ؛ و آنكه به حقيقت عبادت و عبوديّت پيوسته است با آنكه از روى تصنّع و خودساختگى بدون ادراك لذّت عبادت ، خود را عابد و زاهد مىشمرد و به قيام و قعود و ركوع و سجود اشتغال مىورزد ، متمايز مىشود\r\n . وَ قُلْ لِقَتيلِ الْحُبِّ وَفَّيْتَ حَقَّهُ * وَ لِلْمُدَّعى هَيْهاتَ ما الْكَحَلُ الْكَحِلُ « 1 » \r\n« و به كشتهء راه عشق بگو : از عهدهء وفاى حقّ عشق برآمدى ! و به مدّعى راه عشق بگو : هيهات از اينكه بتوانى از عهدهء وفاى حقّ عشق برآئى ! هيچگاه شخص سرمه به چشم كشيده و تصنّعاً مژگان را سياه كرده ، مانند شخص سياه مژگان نخواهد بود . »\r\n\r\nابيات شيخ محمود شبسترى در لزوم شناختن انسان حقيقت خويش را\r\n برو اى خواجه خود را نيك بشناس * كه نبود فربهى مانند آماس\r\nمن و تو برتر از جان و تن آمد * كه اين هر دو ز أجزاى من آمد\r\nبه لفظ من نه انسان است مخصوص * كه تا گوئى بدان جان است مخصوص\r\nيكى ره برتر از كون و مكان شو * جهان بگذار و خود در خود جهان شو \r\n\r\n\r\n","description":"","footnote":"\r\n( 1 ) « ديوان ابن فارض » ص 134 ؛ در ضمن ابيات هُوَ الْحُبّ سروده است .\r\nالكَحَل با فتحهء حاء به معنى سياهى طبيعى مژگان است . و الكَحِل با كسرهء حاء به معنى مكحول است ؛ يعنى سرمه كشيده .\r\n","page_name":" 634 ","page_number":674},
  {"content":"\r\n\r\n ز خطّ وَهمى هاء هويّت * دو چشمى مىشود در وقت رويت\r\nنماند در ميانه رهرو و راه * چو هاىهو شود ملحق به الله\r\nبود هستى بهشت ، امكان چه دوزخ * من و تو در ميان مانند برزخ\r\nچو برخيزد تو را اين پرده از پيش * نماند نيز حكم مذهب و كيش \r\nتا ميرسد به اينجا كه ميگويد :\r\n در اين مشهد يكى شد جمع و أفراد * چو واحد سارى اندر عين أعداد\r\nتو آن جمعى كه عين وحدت آمد * تو آن واحد كه عين كثرت آمد\r\nكسى اين سِر شناسد كو گذر كرد * ز جزوى سوى كلّى يك سفر كرد \r\nشبسترى قبل از اين ابيات فرموده است :\r\nسوال :\r\n كه باشم من ؟ مرا از من خبر كن * چه معنى دارد اندر خود سفر كن ؟ \r\nجواب :\r\n دگر كردى سوال از من كه من چيست * مرا از من خبر كن تا كه من كيست\r\nچه هستى مطلق آيد در اشارت * به لفظ مَن كند از وى عبارت\r\nحقيقت كز تعيّن شد معيّن * تو او را در عبارت گفته‌اى من\r\nمن و تو عارض ذات وجوديم * مشبَّكهاى مِشكات وجوديم\r\nهمه يك نور دان أشباح و ارواح * گهى زائينه پيدا گه ز مصباح\r\nتو گوئى لفظ من در هر عبارت * به سوى روح مىباشد اشارت\r\nچو كردى پيشواى خود خرد را * نميدانى ز جزو خويش خود را « 1 » \r\n\r\nكلام حدّاد : نجاست را به غير بزن ، نه به خودت\r\nمىفرمودند : نجاست را به غير بزن ! چرا به خودت ميزنى ؟ !\r\nدر هر موقعى كه مىبينى در اصلاح امرى از امور اعمّ از امور خانوادگى و\r\n\r\n\r\n","description":"","footnote":"\r\n( 1 ) « گلشن راز » طبع و خطّ عماد اردبيلى ، ص 28 و 29\r\n","page_name":" 635 ","page_number":675},
  {"content":"\r\n\r\nداخلى و يا امور اجتماعى و خارجى ، امر دائر است ميان آنكه آلودگى و فساد بر نفست وارد شود يا بر غير ، آن آلودگى را براى نفس خودت مپسند كه ديگر قابل جبران نيست ! اگر در جائى ديدى امر به معروف و نهى از منكرى را كه مىنمائى مستلزم عصبانيّت و پريشان شدن افكار و درهم ريختن صفاى ذهن توست ، و اين ضررش براى تو بيشتر است از ضررى كه به وى در اثر إتيان آن جرم و جنايت وارد مىشود ؛ دست از اين كار بردار و پيرامون آن مگرد !\r\nاين ضرر وارد در حكم نجاستى است كه بر نفس تو وارد مىشود ؛ چرا آن را بر خود مىپسندى ؟ ! بگذار ضرر بر ديگرى بخورد و وى نجس شود ! و خلاصهء امر ، طهارت نفس انسان بر هر چيز مقدّم است ، و انسان حقّ ندارد به جهت رعايت مصالح خارجيّه خودش را آلوده نمايد . زيرا تطهير و تزكيهء نفس در فعل و حال ، مورد طلب و سوال و مؤاخذه مىباشد ؛ امّا رسيدگى به امور اجتماعى و سعى در حوائج مردم و تدريس و كسب و امثالها امورى است كه در صورت امكان مورد بازخواست و بازپرسى واقع مىشود ، نه در هر صورت گرچه در شرائط غير ممكنه باشد .\r\nدر اين صورت اگر كسى ميداند و مىبيند در اثر وارد شدن در اين امور نفسش آلوده نمىشود و از ترقّى و تكامل و توحيد و ايمان و ايقان و اطمينان خاطر و سكون دل و انديشه باز نمىماند ، مسلّماً بر او لازم است كه به حوائج خلق خدا على قدر الإمكان قيام و اقدام نمايد ؛ و امّا اگر ديد كه دخول در اين امور مستلزم از كيسه خوردن است و سرمايه‌هاى الهى را از دست دادن است ، يعنى مستلزم غفلت از خدا ، و گيج و منگ شدن در امور دنيا و زخارف آن و غوطه خوردن در عالم كثرات است ، در اين فرض بر او جائز نيست كه خود را بدين امور بفروشد و مبادله نمايد .\r\nزيرا اوّلًا : كار خوب در خارج از شخص خوب سر مىزند ، يعنى از شخص\r\n\r\n","description":"","footnote":"","page_name":" 636 ","page_number":676},
  {"content":"\r\n\r\nالهى و موحّد و صاحب يقين . در اين صورت آن امر در خارج منشأ اثر خواهد شد و ثمرات نيكو خواهد داد . امّا اگر از شخص منغمر در كثرات سر زند كه مستلزم غفلت از نفس و خدا و عرفان الهى و خلوت و حضور قلب در حال نماز بود ، ديگر آن امر ، امر مستحسن نيست ؛ آن امر امر آلوده و زشت است ، گرچه ظاهرش چشمگير باشد و نزد افكار عمومى مردم و عامّهء خلائق از بهترين مثوبات به حساب آيد .\r\nبه علّت آنكه نتيجه تابع أخَسِّ مقدِّمتَين است ( با سين ) يعنى تابع پست‌ترين از مقدّمات . و هنگامى كه كارى به ظاهر در خارج از تمام شرائط حسن و زيبائى آراسته بوده ولى عامل ، آن را از روى ريا و يا هواى نفس و يا مقاصد غير الهى انجام دهد ، آن عمل در حقيقت زشت است نه زيبا ، و اثر مفيد و نيكو از خود بجاى نمىگذارد ، و  ما يَنْفَعُ النَّاسَ  « 1 » نخواهد شد ، گرچه آراء و افكار عمومى آن را خوب و زيبا به شمار آورد . زيرا مناط ، واقعيّت آنست كه خراب است و در نزد خداوند و موقف قيامت مقبول نخواهد شد . كار زيبا از شخص زيبا صورت ميگيرد نه از شخص نازيبا ، گرچه در خارج به صورت ظاهر خود را به انواع و اقسام پيرايه‌هائى از زيبائى وصله زده باشد . سرمه بر چشم كور ، وى را بينا نمىكند ؛ و وسمه بر ابروان نابينايان اثرى در ديد و نور چشمانشان بجاى نمىنهد .\r\nاز اينجاست كه در فرقان عظيم إلهى ميفرمايد :  يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ .  « 2 »\r\n« اى كسانى كه ايمان آورده‌ايد ! بر شما باد دريافتن نفوس خودتان !\r\n\r\n\r\n","description":"","footnote":"\r\n( 1 ) قسمتى از آيه 17 ، از سورهء 13 : الرّعد :  فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ \r\n. ( 2 ) صدر آيه 105 ، از سورهء 5 : المائدة\r\n","page_name":" 637 ","page_number":677},
  {"content":"\r\n\r\nگمراهى گمراه در صورت هدايت يافتن شما ، به شما آسيبى نمىرساند . »\r\nو أيضاً ميفرمايد :\r\n يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً  « 1 » « اى كسانى كه ايمان آورده‌ايد ، خودتان را و اهلتان را از آتش حفظ نمائيد ! »\r\nو ثانياً : تمام عقلاى عالم اتّفاق دارند در دَوَران امر ميان ضرر قطعى بر خود انسان و يا بر غير انسان ، جلوگيرى آن ضرر را از خود مقدّم است از دفع ضرر از غير .\r\nالبتّه تمام اين مسائل در صورتى است كه ضرر وارد بر انسان بيشتر باشد از ضرر وارد بر غير و يا از منفعت حاصله براى وى . مثلًا شخصى اگر يك ميليون دينار ورشكست شد ، و تمام سرمايهء انسان هزار دينار است ، و ميدانيم اگر تمام آن را هم بدهد و در امر خيرِ رفع ورشكستگى وى بخواهد مؤثّر باشد ، مؤثّر نخواهد بود ، هزار دينار در برابر هزار برابر آن كارى نمىكند ، و علاوه بر آنكه به‌هيچ‌وجه اثرى در رفع نگرانى و زندان مرد ورشكسته و يا آسايش خيال منسوبان او نمىكند ، خود اين شخص را خاك نشين نموده و عائله‌اش را دستخوش فقر و تنگدستى و نگرانى مىنمايد ؛ در اين صورت بايد سرمايهء خود را براى خود نگهدارد ، و موجب ضرر وارد بر خود و عائله‌اش نشود .\r\nو امّا اگر شخصى ده هزار دينار ورشكست شد ، و تمام سرمايهء انسان هزار دينار است ، خوب است نيمى از آن را براى رفع ورشكستگى او بدهد . چرا كه يك بيستم از اين گرفتارى را مرتفع ساخته ؛ و ضرر واردهء بر خودش گرچه مسلّم است ، و ليكن موجب هلاكت اهل و عيال نشده ، آنها مىتوانند در خورد\r\n\r\n\r\n","description":"","footnote":"\r\n( 1 ) صدر آيه 6 ، از سورهء 66 : التّحريم\r\n","page_name":" 638 ","page_number":678},
  {"content":"\r\n\r\nو خوراك بطور اقتصاد و تحمّل كمبودى بسازند و بر خود فشار آورند ، در برابر آن مثوبت عظيمه كه نجات خود و خاندان شخص ورشكسته است .\r\nمحدّث قمّى گويد : در « بحار » و غير آن از جمله وصاياى آن حضرت است به فرزند خويش كه فرمود :\r\nيَا بُنَىَّ ! اصْبِرْ عَلَى النَّوَائِبِ ، وَ لَا تَتَعَرَّضْ لِلْحُقُوقِ ، وَ لَا تُجِبْ أَخَاكَ إلَى الامْرِ الَّذِى مَضَرَّتُهُ عَلَيْكَ أكْثَرُ مِنْ مَنْفَعَتِهِ لَهُ ! « 1 »\r\nحضرت سيّد السّاجدين و زين العابدين عليه السّلام فرمود : « اى نور ديدهء من ! بر مشكلات و مصائب روزگار شكيبا باش ، و متعرّض حقوق ديگران مشو ، و دعوت برادرت را در امرى كه مضرّت آن براى تو بيشتر از منفعت آن براى وى باشد اجابت مكن » !\r\n\r\nاز أمير المؤمنين عليه السّلام : « وَ لَكِنّى لا أرَى إصْلاحَكُمْ بِإفْسادِ نَفْسى »\r\nو أمير المؤمنين عليه السّلام ميفرمايد :\r\nوَ لَكِنِّى لَا أَرَى إصْلَاحَكُمْ بِإفْسَادِ نَفْسِى !\r\n« و ليكن نظر من آن نيست كه شما را اصلاح كنم گرچه مستلزم إفساد خودم باشد ! »\r\nو اين فقره از آن حضرت ضمن خطبه‌اى است در « نهج البلاغه » كه سيّد رضىّ أعلى الله مقامَه بدين عبارت بازگو كرده است « :\r\n« وَ مِنْ كَلَامٍ لَهُ عَلَيْهِ السَّلَامُ فِى ذَمِّ أَصْحَابِهِ » :\r\nكَمْ أُدَارِيكُمْ كَمَا تُدَارَى الْبِكَارُ الْعَمِدَةُ وَ الثِّيَابُ الْمُتَدَاعِيَةُ ؛ كُلَّمَا حِيصَتْ مِنْ جَانِبٍ تَهَتَّكَتْ مِنْ ءَاخَرَ !\r\nأَ كُلَّمَا أَطَلَّ عَلَيْكُمْ مَنْسِرٌ مِنْ مَنَاسِرِ أَهْلِ الشَّامِ ، أَغْلَقَ كُلُّ رَجُلٍ مِنْكُمْ بَابَهُ وَ انْجَحَرَ انْجِحَارَ الضَّبَّةِ فِى جُحْرِهَا وَ الضَّبُعِ فِى وِجَارِهَا ! ؟\r\n\r\n\r\n","description":"","footnote":"\r\n( 1 ) « منتهى الآمال » ج 2 ، احوالات حضرت إمام زين العابدين ، طبع رحلى علميّهء إسلاميّه ، ص 11\r\n","page_name":" 639 ","page_number":679},
  {"content":"\r\n\r\nالذَّلِيلُ وَ اللهِ مَنْ نَصَرْتُمُوهُ ! وَ مَنْ رُمِىَ بِكُمْ فَقَدْ رُمِىَ بِأَفْوَقَ نَاصِلٍ ، وَ إنَّكُمْ وَ اللهِ لَكَثِيرٌ فِى الْبَاحَاتِ ؛ قَلِيلٌ تَحْتَ الرَّايَاتِ !\r\nوَ إنِّى لَعَالِمٌ بِمَا يُصْلِحُكُمْ وَ يُقِيمُ أَوَدَكُمْ ، وَ لَكِنِّى لَا أَرَى إصْلَاحَكُمْ بِإفْسَادِ نَفْسِى !\r\nأَضْرَعَ اللهُ خُدُودَكُمْ ، وَ أَتْعَسَ جُدُودَكُمْ . لَا تَعْرِفُونَ الْحَقَّ كَمَعْرِفَتِكُمُ الْبَاطِلَ ؛ وَ لَا تُبْطِلُونَ الْبَاطِلَ كَإبْطَالِكُمُ الْحَقَّ ! « 1 »\r\n« چقدر من با شما مدارا و مماشات كنم مانند مدارا و مماشات با شترهاى جوانى كه كوهانشان از داخل مجروح است ولى به ظاهر صحيح مىنمايند ، و مانند مدارا و مماشات با لباسهاى فرسوده و پوسيده كه از هر طرف آنها را بدوزند ، از طرف ديگر جِر مىخورد و شكافته و پاره مىشود !\r\nآيا هر وقت سپاهى از سپاهيان شام بر شما عبور كنند و مُشرِف شوند ، يكايك از مردان شما در خانه مىخزيد و در را بر روى خود مىبنديد ، و مانند سوسمار ماده كه در سوراخش مىخزد و كفتار كه در لانه‌اش پنهان مىشود ، شما نيز در مخفيگاههاى خود پنهان مىشويد ؟ !\r\nسوگند به خدا ذليل كسى است كه شما بخواهيد او را يارى كنيد ! و دشمنى كه مورد اصابت تيرى چون شما قرار گيرد ، تيرى به او پرتاب شده است كه نيش پيكان ندارد و در موقع پرتابش موضع وى در وَ تَرش شكسته است . و سوگند به خدا شما بسيار اهل بزميد و اهل تفريح و تفرّج در باغها و گردشگاه‌ها ، و كم اهل رزميد و تحمّل و صبر در زير لواهاى جنگ و پرچمهاى كارزار .\r\nو حقّاً و تحقيقاً من بصير و دانا مىباشم به آنچه شما را به صلاح آورد ، و\r\n\r\n\r\n","description":"","footnote":"\r\n( 1 ) « نهج البلاغة » خطبهء 67 ، و از طبع مصر و تعليقهء شيخ محمّد عبدُه ، ج 1 ، ص 117 و 118\r\n","page_name":" 640 ","page_number":680},
  {"content":"\r\n\r\nكژى و كاستى شما را راستى و استقامت بخشد ؛ و ليكن نظر من آن نيست كه در راه اصلاح شما خودم را فاسد و تباه سازم ( و بواسطهء ارتكاب گناه ، قيامتم را بر باد دهم ) .\r\nخداوند چهره‌هايتان را به خاك مذلّت بسايد ، و حظوظ و بهره‌هايتان را تباه و هلاك و نابود كند . شما آن مقدارى كه باطل را شناخته‌ايد ، حقّ را نشناخته‌ايد ؛ و آن اندازه‌اى كه در صدد إبطال و اضمحلال حقّ برآمده‌ايد ، در صدد إبطال و اضمحلال باطل قيام ننموده ايد ! »\r\nابن أبى الحديد در شرح فقرهء : وَ إنِّى لَعَالِمٌ بِمَا يُصْلِحُكُمْ ميگويد :\r\n« حضرت ميفرمايد : فقط شمشير است كه شما را به صلاح درآورد . و آن حضرت راست گفته است ؛ چرا كه بسيارى از امور بدون آن اصلاح نمىشود . همانطور كه حجّاج با لشكرى كه مىبايست با مُهلّب بسيج شوند و تقاعد ورزيدند عمل كرد ؛ كه منادى وى ندا در داد : بعد از سه روز هر كس به مُهلّب ملحق نشده باشد خونش براى ما هدر است ، و عمير بن ضابى و غير او را كشت . در اين حال مردم به سوى مهلّب با شتاب و سرعت خارج شده به او ملحق شدند .\r\nو امّا أمير المؤمنين عليه السّلام دأب و رويّه‌اش آن نيست كه مانند رياست طلبان دنيا كه خونها را حلال مىكنند او هم خون اصحاب خود را حلال نمايد و به جهت قدرت و انتظام دولتش دست بدين كار بيالايد ، فلهذا ميفرمايد : وَ لَكِنِّى لَا أَرَى إصْلَاحَكُمْ بِإفْسَادِ نَفْسِى ؛ يعنى به افساد و خرابى دين من نزد خداوند متعال . » - تا آخر آنچه را كه در اينجا شرح داده است . « 1 »\r\nحضرت مولى الموالى أمير المؤمنين عليه السّلام در اينجا خوب طريق\r\n\r\n\r\n","description":"","footnote":"\r\n( 1 ) « شرح نهج البلاغة » طبع دار إحيآء الكتب العربيّة ، ج 6 ، ص 103 و 104\r\n","page_name":" 641 ","page_number":681},
  {"content":"\r\n\r\nمنفعت امّت خود و دفع ضرر را از ايشان ميداند و ليكن قيام و اقدام به آن كار ، مستلزم ضررى است براى وجود نفس مقدّسش . فلهذا به جهت عدم فساد نفس و تحمّل ضرر ، دست به اصلاح امورشان بطورى كه خودش ميداند ، نميزند .\r\nبارى ، حضرت آقا در اين سفر ، هنگام تشرّف به حرم و زيارت و نماز در حضور مردم بسيار مراعات آداب ظاهر را مىنمودند . در وقت ورود در حرم بنده وارد مىشدم و زيارت نامه ميخواندم ، و در وقت نماز بنده جلو مىايستادم و نماز را به جماعت در حرم مطهّر انجام ميداديم .\r\nو اين حال آقا حال تصنُّعى نبود ، بلكه ايشان هميشه و پيوسته خود را خاضع و خاشع مىديدند . و رفقا بودند كه به ايشان احترام مخصوصى برحسب ادراكات و مشاعر خود قائل بودند ، نه آنكه ايشان خود را بوجهٍ من الوُجوه برتر و بالاتر ببينند .\r\n\r\nتواضع شديد حاج سيّد هاشم نسبت به جميع خلائق مخصوصاً سالكين\r\nايشان در خدمت رفقا از هر گونه خدمت متصوَّر دريغ نداشت ، بلكه خود إقدام بر اين امر مىنمود ؛ از جارو كردن اطاق ، و شستن و تنظيف ظروف ، و تهيّه و خريدن ما يحتاج منزل از خارج و أمثال ذلك . و به قدرى در اين امور شاداب و سرشار بود كه حقير در اين‌گونه موارد خاطراتى از حضرت عيسى على نبيّنا و آله و عليه السّلام بر ذهنم خطور ميكرد :\r\nدر « مُنيَةُ المُريد » از محمّد بن سِنان مرفوعاً روايت است كه : قَالَ : قَالَ عِيسَى بْنُ مَرْيَمَ عَلَيْهِ السَّلَامُ :\r\nيَا مَعْشَرَ الْحَوَارِيِّينَ ! لِى إلَيْكُمْ حَاجَةٌ ، فَاقْضُوهَا لِى ! قَالُوا : قُضِيَتْ حَاجَتُكَ يَا رُوحَ اللهِ !\r\nفَقَامَ فَغَسَّلَ أَقْدَامَهُمْ . فَقَالُوا : كُنَّا نَحْنُ أَحَقُّ بِهَذَا يَا رُوحَ اللهِ !\r\nفَقَالَ : إنَّ أَحَقَّ النَّاسِ بِالْخِدْمَةِ الْعَالِمُ . إنَّمَا تَوَاضَعْتُ هَكَذَا لِكَيْمَا تَتَوَاضَعُوا بَعْدِى فِى النَّاسِ كَتَوَاضُعِى لَكُمْ .\r\n\r\n","description":"","footnote":"","page_name":" 642 ","page_number":682},
  {"content":"\r\n\r\nثمَّ قَالَ عِيسَى عَلَيْهِ السَّلَامُ : بِالتَّوَاضُعِ تَعْمُرُ الْحِكْمَةُ لَا بِالتَّكَبُّرِ ؛ كَذَلِكَ فِى السَّهْلِ يَنْبُتُ الزَّرْعُ لَا فِى الْجَبَلِ . « 1 »\r\n« گفت : عيسى بن مريم عليه السّلام گفت : اى جماعت حواريّون ! من از شما حاجتى دارم ، آن را براى من برآوريد ! همه گفتند : يا روح الله ! حاجتت برآورده است !\r\nعيسى برخاست و پاهاى ايشان را شست . حواريّون گفتند : يا روح الله ، ما از تو سزاوارتر بوديم كه بدين كار دست زنيم !\r\nعيسى گفت : سزاوارترين كسى كه از عهدهء خدمت مردم برآيد شخص عالم است . من براى شما تواضع كردم تا شما پس از من به همين طريقى كه من براى شما تواضع نمودم براى مردم تواضع كنيد !\r\nپس از آن عيسى عليه السّلام گفت : حكمت در دل آدمى بواسطهء تواضع آباد مىشود نه بواسطهء تكبّر ؛ همينطور در زمين نرم و هموار گياه ميرويد نه در كوه . »\r\n\r\nتواضع حاج سيّد هاشم بر اساس تعليم « صحيفهء سجّاديّه » بود\r\nو چقدر دستور عالى و راقى است در اين باب آنچه را كه اخيراً حضرت آقا از زبور آل محمّد عليهم السّلام : « صحيفهء سجّاديّه » نقل نمودند كه :\r\nوَ لَا تَرْفَعْنِى فِى النَّاسِ دَرَجَةً إلَّا حَطَطْتَنِى عِنْدَ نَفْسِى مِثْلَهَا ، وَ لَا تُحْدِثْ لِى عِزًّا ظَاهِرًا إلَّا أَحْدَثْتَ لِى ذِلَّةً بَاطِنَةً عِنْدَ نَفْسِى بِقَدَرِهَا . « 2 »\r\n« بار پروردگارا ! به من مقامى و درجه‌اى را در ميان مردم ترفيع مده مگر آنكه به همان مقدار از درجه و مقام من در نفسم و هستيم پائين آورى ! و براى من در ميان مردم عزّت ظاهر را برقرار مفرما مگر آنكه به همان مقدار در نفسم و هستيم ذلّت باطن مرحمت فرمائى ! »\r\n\r\n\r\n","description":"","footnote":"\r\n( 1 ) « سفينة البحار » ، طبع سنگى ، ج 2 ، ص 224 و 225 ، مادّهء علم\r\n( 2 ) « روح مجرّد » ص 614 ، از « صحيفهء كاملهء سجّاديّة » دعاى بيستم\r\n","page_name":" 643 ","page_number":683},
  {"content":"\r\n\r\nدر اينجاست كه حقيقةً روح توحيد و فناى مطلق را در سلوك آل محمّد عليهم السّلام در ذات اقدس حقّ مىيابيم ، و با ياد آن ارواح طيّبه و نفوس مطهّره كه پس از چهارده قرن در مثل سيّدى بزرگوار و مكرّم طلوع مىكند و آن راه و رسم و روش را به ما مىآموزد متنعّميم ، و در فراق آن مردان بزرگ و آن مقامات و درجات خلوص و توحيد هميشه اشكبار و چشم به راه مىباشيم تا شايد نظرى از روى محبّت و كرامت ديرين خود نموده ، مشتاقان كوى لقاء و وادى عشق را با لمحه‌اى شاد و با نكته‌اى مسرور نمايند .\r\n\r\nابيات ابن فارض در فراق احبّه و أولياء الله در مكّه و خَيْف\r\n هَلْ نارُ لَيْلَى بَدَتْ لَيْلًا بِذى سَلَمِ * أمْ بارِقٌ لاحَ فى الزَّوْراءِ فَالْعَلَمِ ( 1 )\r\nأرْواحَ نَعْمانَ هَلّا نَسْمَةٌ سَحَراً * وَ ماءَ وَجْرَةَ هَلّا نَهْلَةٌ بِفَمِ ( 2 )\r\nيا سائِقَ الظُّعْنِ يَطْوى الْبيدَ مُعْتَسِفاً * طَىَّ السِّجِلِّ بِذاتِ الشِّيحِ مِنْ إضَمِ ( 3 )\r\nعُجْ بِالْحِمَى يا رَعاكَ اللهُ مُعْتَمِدًا * خَميلَةَ الضّالِ ذاتَ الرَّنْدِ وَ الْخُزُمِ ( 4 )\r\nوَ قِفْ بِسَلْعٍ وَ سَلْ بِالْجِزْعِ هَلْ مُطِرَتْ * بِالرَّقْمَتَيْنِ اثَيْلاتٌ بِمُنْسَجِمِ ( 5 )\r\nناشَدْتُكَ اللهَ إنْ جُزْتَ الْعَقيقَ ضُحًى * فَاقْرَ السَّلامَ عَلَيْهِمْ غَيْرَ مُحْتَشِمِ ( 6 )\r\nوَ قُلْ : تَرَكْتُ صَريعًا فى ديارِكُمُ * حَيًّا كَمَيْتٍ يُعيرُ السُّقْمَ لِلسَّقَمِ ( 7 )\r\nفَمِنْ فُوادى لَهيبٌ نابَ عَنْ قَبَسٍ * وَ مِنْ جُفونِىَ دَمْعٌ فاضَ كَالدِّيَمِ ( 8 ) \r\n\r\n","description":"","footnote":"","page_name":" 644 ","page_number":684},
  {"content":"\r\n\r\n وَ هَذِهِ سُنَّةُ الْعُشّاقِ ما عَلِقوا * بِشادِنٍ فَخَلا عُضْوٌ مِنَ الالَمِ ( 9 )\r\nيا لائِماً لامَنى فى حُبِّهِمْ سَفَهاً * كُفَّ الْمَلامَ فَلَوْ أحْبَبْتَ لَمْ تَلُمِ ( 10 )\r\nوَ حُرْمَةِ الْوَصْلِ وَ الْوِدِّ الْعَتيقِ وَ بِالْ * عَهْدِ الْوَثيقِ وَ ما قَدْ كانَ فى الْقِدَمِ ( 11 )\r\nما حُلْتُ عَنْهُمْ بِسُلْوانٍ وَ لا بَدَلٍ * لَيْسَ التَّبَدُّلُ وَ السُّلْوانُ مِنْ شِيَمى ( 12 )\r\nرُدّوا الرُّقادَ لِجَفْنى عَلَّ طَيْفَكُمُ * بِمَضْجَعى زائِرٌ فى غَفْلَةِ الْحُلُمِ ( 13 )\r\nءَاهًا لِايّامِنا بِالْخَيْفِ لَوْ بَقِيَتْ * عَشْرًا وَ واهًا عَلَيْها كَيْفَ لَمْ تَدُمِ ( 14 )\r\nهَيْهاتَ وا أسَفَى لَوْ كانَ يَنْفَعُنى * أوْ كانَ يُجْدى عَلَى ما فاتَ وا نَدَمى ( 15 )\r\nعَنّى إلَيْكُمْ ظِبآءَ الْمُنْحَنَى كَرَماً * عَهِدْتُ طَرْفِىَ لَمْ يَنْظُرْ لِغَيْرِهِمِ ( 16 )\r\nطَوْعًا لِقاضٍ أتَى فى حُكْمِهِ عَجَبًا * أفْتَى بِسَفْكِ دَمى فى الْحِلِّ وَ الْحَرَمِ ( 17 )\r\nأصَمَّ لَمْ يَسْمَعِ الشَّكْوَى وَ أبْكَمَ لَمْ * يُحْرِ جَواباً وَ عَنْ حالِ الْمَشوقِ عَمِى ( 18 ) « 1 » \r\nاين ابيات از عارف شهير و راهرو خبير مطّلع بر رموز و اشارات و عالم به\r\n\r\n\r\n","description":"","footnote":"\r\n( 1 ) « ديوان ابن فارِض مصرىّ » طبع بيروت ( سنهء 1384 ) ص 128 و 129\r\n","page_name":" 645 ","page_number":685},
  {"content":"\r\n\r\nخفايا و كنايات و و اصل به حقّ و فانى در ذات وى : ابن فارِض مصرىّ است كه پس از گذراندن ايّامى را در مكّه و خَيْف و منَى در معيّت بعضى از وارستگان و مخلَصان ، اينك كه از آنجا به شهر و ديار خود آمده ، و از آن اماكن مباركه دور افتاده است ، به ياد وادى عقيق و مكّه و خيف و حالات خوش با آن أحبّه و أعزّهء از أولياء الله مىسوزد ، و در عشق آنها ملتهب و گداخته است ، و در آرزوى ديدار شب و روز ميگذراند و به رويا و خواب هم قناعت ورزيده است ؛ مع الوصف نه تنها ديگر آنها به خواب او هم نمىآيند ، بلكه همچون معشوقى كه حكم به قتل عاشق كند ، بدون شنوائى از كسى و بدون ديدار از چيزى و بدون زبان گويا حدّأقل از دادن پاسخى ، حكم به قتل او نموده‌اند و او را در كمال قساوت و بيرحمى در وادى هجران به غم و اندوه مبتلا ساخته‌اند .\r\nاينك ما در اينجا به ترجمهء اين ابيات بدون شرح و بسط اكتفا نموده و آن را در مطالعهء كريمانهء دوستان ارجمند و سالكين گرامى ميگذاريم :\r\n1 - آيا اين شعلهء فروزان ليلى بود كه شبانه در « ذو سَلَم » پيدا شد ؟ و يا بارقهء وى بود كه اوّلًا در « زَوراء » و سپس در « عَلَم » نمايان گشت ؟\r\n2 - اى بادهاى جان پرور وادى « نَعمان » ! چرا در وقت سحر نسيمى نمىوزيد ؟ ! و اى آبهاى شيرين و خوشگوار « وَجْرَه » ! چرا جرعه‌اى به دهان نمىرسانيد ؟ !\r\n3 - اى شتربانى كه با شتاب وادى و بيابان را درمىنوردى و مانند طومار به هم مىپيچى ، و بدون دليل و راهنما گيج و متحيّر از « ذاتُ الشّيح » كه در « إضَم » است عبور مىكنى !\r\n4 - خدايت تو را حفظ كند ! در قبيله و قوم ليلى درنگ كن و بار خود را در كنار آن درخت پر شاخه و برگ كه سراپايش از گياهان معطّر و خوشبوى « رَند » و « خَزام » پيچيده شده است بيفكن !\r\n\r\n","description":"","footnote":"","page_name":" 646 ","page_number":686},
  {"content":"\r\n\r\n5 - و در كوه « سَلْع » مدينهء منوّره توقّف كن ، و در جائى كه راه وادى منعطف مىشود بايست و بپرس كه : آيا در آن دو باغ ، درختهاى « أثْلَه » از بارش باران فراوان بهرمند گشته‌اند يا نه ؟ !\r\n6 - من در پيشگاه خداوند با تو محاجّه و احتجاج ميكنم كه چون در وقتى كه خورشيد بر فراز آسمان است و تو از وادى عقيق ميخواهى بگذرى ، سلام مرا بدون محابا و ترس به آنها برسانى .\r\n7 - و به آنها بگو : من از نزد كسى آمده‌ام كه در شهر و ديار شما از شدّت عشق و هيمان زنده ، ولى مانند مرده‌اى بر روى زمين افتاده است ؛ و بطورى مرض و كسالت وى را فرا گرفته است كه غير از سُقم و مرض چيزى ندارد ، و اگر بخواهد چيزى را عاريه بدهد بايد مرض را عاريه بدهد .\r\n8 - و از دل من شعلهء آتشى است كه از قبَسى آشكار مىشود و از پلكهاى چشمم اشكى است كه مانند بارانهاى دائم و متوالى مىريزد .\r\n9 - و اينست راه و روش عاشقان كه از زمانى كه به بچّه آهو عشق ورزيدند ، عضوى از اعضاى خود را از درد و رنج خالى نيافتند .\r\n10 - اى كسى كه در محبّت و عشق آنها مرا از روى جهل و سفاهت ملامت مىنمائى ، دست از ملامتت بردار ! چرا كه اگر تو هم عاشق مىشدى ملامت نمينمودى !\r\n11 - سوگند به احترام آن وصل و محبّت كهنه و ديرين ! و سوگند به پيمان وثيق و اكيد ! و به آنچه را كه ميان ما در قديم الزّمان برقرار بوده است !\r\n12 - من از ايشان به چيز ديگرى نمىتوانم خود را مشغول كنم ، به چيزى كه موجب آرامش شود و به چيزى كه بَدَل ايشان قرار گيرد . به علّت آنكه بدل گرفتن غير و آرامش يافتن به امر ديگرى ، از صفت و شيمهء من نمىباشد .\r\n13 - ( من كه در فراق شما هيچگاه خواب ندارم و چشم بر هم ننهاده‌ام ،\r\n\r\n","description":"","footnote":"","page_name":" 647 ","page_number":687},
  {"content":"\r\n\r\nاينك از شما تقاضا دارم تا لحظه‌اى ) خواب را به پلكهاى چشمانم برگردانيد ؛ به اميد آنكه شايد در رختخوابم در غفلت و بيهوشى خواب ، رويا و خواب شما به ديدارم آيد .\r\n14 - آه آه از آن ايّامى كه در خَيفِ منَى بوديم ! كاش ده روز طول مىكشيد . و واى بر آن روزها كه چگونه دوام پيدا نكردند !\r\n15 - هيهات ! وا اسَفا ! اى كاش وا أسفا و وا نَدَما گفتن براى من سودى داشت و يا براى ما فات من تداركى مىنمود !\r\n16 - اى آهوان بيابان اينك شما از روى كرامت و بزرگوارى خود از من دور شويد ؛ چرا كه من با چشمان خود عهد بستم كه به غير از آنها به أحدى نگاه نكند .\r\n17 - من مطيع و منقاد امر آن قاضى مىباشم كه در حكمش با كمال تعجّب فتوى به ريختن خون من در حِلّ و حَرَم داده است .\r\n18 - آن قاضى كر است ، شكايت را نمىشنود ؛ و لال است جواب نمىدهد ؛ و از ديدن حال عاشق كور است .\r\n\r\nدر حضور حضرت حدّاد ، در روزهاى توقّف در زينبيّهء شام\r\nبالجمله اوقات ما و رفقا در معيّت حضرت آقا غالباً در حرم مطهّر ميگذشت ؛ چون فصل تابستان و يا زيارتى خاصّى پس از عاشورا نبود ، و فصل زمستان بسيار سرد هم نبود . فصل پائيز بود و بارانهاى بسيار مىباريد . و گاهى بواسطهء تجمّع آب در طريق ، راه صحن مطهر به منزل جناب مُضيف محترم مسدود مىشد ، و بناچار شبها هم در همان حجرات صحن بيتوته مىنمودند .\r\nحضرت آقا ساعتهاى متوالى در حرم مطهّر مىنشستند و غالباً به حال تفكّر بودند . و رفقا سوالاتى را كه داشتند در همان‌جا ميكردند و ايشان جواب ميدادند . از جمله سوالات بنده راجع به كيفيّت كار و عمل در طهران بود . چون\r\n\r\n","description":"","footnote":"","page_name":" 648 ","page_number":688},
  {"content":"\r\n\r\nبواسطهء تراكم و تصادم و فعّاليّت بسيار بعد از انقلاب در رسيدگى به امور مردم و تبليغات مسجد و تطهير آن از أيادى فاسده و مفسده خيلى خسته شده بودم . صحّت مزاج بكلّى برگشته بود . فشار خون بالاى بيست درجه بود . بُرُنشيت مزمن كه در اثر سرما خوردگيهاى متناوب در اثر خطبه‌ها و خطابه‌ها و منبرهائى كه شخصاً در مسجد قائم ميرفتم و عرق فوق‌العاده نمودن و پس از آن سرما خوردن پديد آمده بود ، صعب العلاج گرديده بود .\r\nاز عنايات خاصّهء حضرت زينب سلامُ الله عليها ، روزى كه در حرم مطهّر نشسته بوديم اين بود كه حضرت آقا فرمودند : مسافرت و توقّف شما در خدمت حضرت امام علىّ بن موسى الرّضا عليه السّلام خوب است ؛ به مشهد ميرويد و در آنجا توطّن مىنمائيد . روى همين جهت بود كه حقير پس از چند ماه از مراجعت شام به آستان قدس حضرت ثامن الحجج عليه السّلام مشرّف شدم و بار خود را در اين ارض مقدّس فرود آوردم .\r\nبنده زاده حاج سيّد محمّد صادق در روز چهاردهم محرّم از شام به طهران برگشت . و حاج محسن شركت اصفهانى با كسب اجازه از ايشان در پانزدهم عازم انجام عمرهء مفرده شدند و به سمت مكّه حركت كردند . و چون زوجهء حاج أبو موسى مُحيى خواهر حاج أبو أحمد مُحيى است ، حاج أبو أحمد بناى توقّف مدّت مديدى را نزد مضيف خود در شام داشتند . و حضرت آقا بليط بازگشتشان را به بغداد در ساعت 5 / 5 بعد از ظهر روز هفدهم تسجيل فرمودند . بنابراين ، حقير زمان مراجعت خود را پس از حركت ايشان در دو ساعت به اذان صبح مانده از روز هجدهم مسجّل كردم . و هر روزى كه ميگذرد زمان هجران ، قريب و زمان وصال ، بعيد مىشود . و چقدر شعر منسوب به أمير المؤمنين عليه السّلام در اينجا مفاد خود را تطبيق ميدهد :\r\n أُحِبُّ لَيَالِى الْهِجْرِ لَا فَرَحاً بِهَا * عَسَى الدَّهْرُ يَأْتِى بَعْدَهَا بِوِصَالِ \r\n\r\n","description":"","footnote":"","page_name":" 649 ","page_number":689},
  {"content":"\r\n\r\n وَ أَكْرَهُ أَيَّامَ الْوِصَالِ لِانَّنِى * أَرَى كُلَّ شَىْءٍ مُولِعاً بِزَوَالِ « 1 » \r\n« من شبهاى هجران را دوست ميدارم ، نه از جهت آنكه بدانها شاد مىباشم ، بلكه از جهت اميد به آنكه پس از سپرى شدن آنها روزگار ، وصال را پيش بياورد .\r\nو من روزگار وصال را خوشايند ندارم ؛ چرا كه مىبينم هر چيزى با حرص و وَلَعى شديد به سوى زوال و نيستى حركت مىكند . »\r\n\r\nشرح حال حاج سيّد هاشم حدّاد در آخرين روز توقّف در زينبيّهء شام\r\nحال حضرت آقا در دو روزهء اخير بسيار منقلب بود . شبها فىالجمله هم خواب نداشتند . به غذا اشتها نداشتند . رنگ چهره برافروخته بود . با كسى گفتگو نداشتند . و پيوسته به حال تفكّر و توجّه بودند .\r\nسابقاً اشاره رفت بر آنكه هر وقت بنده از ايشان خداحافظى ميكردم و از كربلا به صوب كاظمين براى مراجعت به ايران مىآمدم ، مشاهده ميكردم كه سيمايشان برافروخته مىشود و حالشان منقلب ميگردد .\r\nو رفقا مىگفتند : پس از رفتن تو ، ايشان تا يك هفته در فراش مىافتند و قدرت بر حركت ندارند . و كسى را نمىپذيرند و با احدى از رفقا گفتار ندارند ، و حتّى عائلهء شخصى ايشان هم ميدانند در آن حال ايشان خُلق و حال ندارند . فلهذا فقط در مواقع غذا شربت آبى و مايعى مىبردند . زيرا توان خوردن و جويدن نبود . و خودشان هم در آن حال ميفرموده‌اند : كسى به سراغ من نيايد ، و مرا به همين حال واگذاريد !\r\nروى اين جهت بود كه ما با رفقا و عائلهء ايشان قرار گذاشته بوديم كه بدون خداحافظى از خدمتشان مرخّص شويم . و بنابراين بدون هيچگونه اطّلاع قبلى ، روزى از روزها كه حقير به حرم مطهّر مشرّف مىشدم ، بدون برگشت به منزل به\r\n\r\n\r\n","description":"","footnote":"\r\n( 1 ) « ديوان منسوب به أمير المؤمنين عليه السّلام » از نيمهء آن تجاوز نموده ، بابُ ما ءَاخرُه اللامُ ( نسخهء خطّى ) .\r\n","page_name":" 650 ","page_number":690},
  {"content":"\r\n\r\nكاظمين مىآمدم . و البتّه اين هم براى بنده مشكل بود ، ولى پس از ملاحظهء اين‌گونه واردات ايشان ، ناچار از اين امر بودم ؛ و خودشان بدين طريق رضا داده بودند .\r\nو علّت اين انقلاب حال را بنده نفهميدم ، و تا به حال هم نفهميدم ، و احدى از رفقا هم نفهميد .\r\nبارى ، در آخرين روز توقّف در زينبيّه كه روز هفدهم محرّم الحرام بود ، و در صحن متّصل به صحن مطهّر كه حاج أبو موسى خود و عائله‌اش سكونت داشتند ، و غالباً غذا در آنجا صرف مىشد ، پس از نماز ظهر در حرم مطهّر كه بدانجا بازگشتيم ، و حاج أبو موسى در آن سفرهء مختصرِ چند نفرى همه گونه از أطعمه فراهم آورده بود ، و غير از حضرت آقا و حقير و مُضيف : حاج أبو موسى و حاج أبو أحمد عبد الجليل كسى ديگر نبود ، من درست توجّه داشتم كه حضرت آقا يك لقمه غذا هم نخوردند ، و مثل كسى كه بخواهد سر حاضرين را گرم كند و خود را غذا خور نشان بدهد ، از جلوى خود خرده نانهائى را برميدارند و با سبزى خوردن نزديك دهان مىبرند و اين كار را كراراً مىنمايند امّا نمىخورند .\r\nصورت برافروخته‌تر از هر موقع ، و چشمها گرم و سرخ ، و اشك در درونش حلقه مىزد بدون آنكه بيرون بريزد . و خلاصهء امر آنكه خيلى واضح مىنمود كه اين انقلاب از همهء انقلابهاى پيشين شديدتر است . او ميدانسته است : اين ساعت آخر ديدار است كه در دنيا تجديد نمىشود . رفقا چون اين حال را از ايشان نگريستند ، طبعاً آن‌طور كه بايد نتوانستند صرف طعام كنند ؛ بالنّتيجه وقت صرف غذا زودتر گذشت . و حضرت آقا به مجرّد دست كشيدن رفقا از طعام ، برخاستند و گفتند : سيّد محمّد حسين ! من رفتم !\r\nبرخاستند و از حجره بيرون آمدند . و اينك بايد از دو صحن پياپى عبور\r\n\r\n","description":"","footnote":"","page_name":" 651 ","page_number":691},
  {"content":"\r\n\r\nنمايند تا از در خارج شوند و به مَطار ( فرودگاه ) برسند . تنهائى چطور ممكن است ؟ و علاوه اينك چندين ساعت تا موقع پرواز فاصله است .\r\nبنده حاج أبو أحمد مُحيى عبد الجليل را فوراً فرستادم كه عقب ايشان برود و مترصّد حالشان باشد و تا موقع پرواز از ايشان جدا نشود . و خودم نيز ميدانم كه : نبايد در مظانّى باشم كه ايشان نظرشان به بنده افتد .\r\nحاج عبد الجليل برگشت و گفت : ايشان براى تجديد وضو رفتند و سپس به حرم مشرّف شده‌اند . بنده هم تا غروب آن روز مبادا كه ايشان در حرم باشند به حرم تشرّف حاصل نكردم ، و در يكى از حجرات شرقى صحن گذراندم . و از حاج عبد الجليل تقاضا كردم كه بواسطهء كسالت و ضعف مزاج و بى خوابى ديشب و مراقبت اكيد وى از حضرت حدّاد ، ديگر بدرقهء من نيايد . من با او خداحافظى كردم و او استراحت كرد و حقير در معيّت مضيف محترم پس از نيمهء شب به مطار دمشق آمديم تا به صوب طهران مراجعت كنيم )\r\n\r\nاشعار ابن فارض : شرح حال حقير با حاج سيّد هاشم حدّاد ، و ترجمهء اشعار\r\n أدِرْ ذِكْرَ مَنْ أهْوَى وَ لَوْ بِمَلامِ * فَإنَّ أحاديثَ الْحَبيبِ مُدامى ( 1 )\r\nلِيَشْهَدَ سَمْعى مَنْ احِبُّ وَ إنْ نَأَى * بِطَيْفِ مَلامٍ لا بِطَيْفِ مَنامِ ( 2 )\r\nفَلى ذِكْرُها يَحْلو عَلَى كُلِّ صيغَةٍ * وَ إنْ مَزَجوهُ عُذَّلى بِخِصامِ ( 3 )\r\nكَأنَّ عَذولى بِالْوِصالِ مُبَشِّرى * وَ إنْ كُنْتُ لَمْ أطْمَعْ بِرَدِّ سَلامِ ( 4 )\r\nبِروحِىَ مَنْ أتْلَفْتُ روحى بِحُبِّها * فَحانَ حِمامى قَبْلَ يَوْمِ حِمامى ( 5 ) \r\n\r\n","description":"","footnote":"","page_name":" 652 ","page_number":692},
  {"content":"\r\n\r\n وَ مِنْ أجْلِها طابَ افْتِضاحى وَ لَذَّ لِى * اطِّراحى وَ ذُلّى بَعْدَ عِزِّ مَقامى ( 6 )\r\nوَ فيها حَلالى بَعْدَ نُسْكى تَهَتُّكى * وَ خَلْعُ عِذارى « 1 » وَ ارْتِكابُ أثامى ( 7 )\r\nاصَلّى فَأشدو حينَ أتْلو بِذِكْرِها * وَ أطْرَبُ فى الْمِحْرابِ وَ هىَ إمامى ( 8 )\r\nوَ بِالْحَجِّ إنْ أحْرَمْتُ لَبَّيْتُ بِاسْمِها * وَ عَنْها أرَى الإمْساكَ فِطْرَ صيامى ( 9 )\r\nوَ شَأْنى بِشَأْنى مُعْرِبٌ ، وَ بِما جَرَى * جَرَى ، وَ انْتِحابى مُعْرِبٌ بِهُيامى ( 10 )\r\nأروحُ بِقَلْبٍ بِالصَّبابَةِ هائمٍ * وَ أغْدو بِطَرْفٍ بِالْكابَةِ هامِ ( 11 )\r\nفَقَلْبى وَ طَرْفى ذا بِمَعْنَى جَمالِها * مُعَنًّى وَ ذا مُغْرًى بِلينِ قَوامِ ( 12 )\r\nوَ نَوْمِى مَفْقودٌ ، وَ صُبْحى لَكَ الْبَقا * وَ سُهْدِىَ مَوْجودٌ وَ شَوْقىَ نامِ ( 13 )\r\nوَ عَقْدى وَ عَهْدى لَمْ يُحَلَّ وَ لَمْ يَحُلْ * وَ وَجْدِىَ وَجْدى وَ الْغَرامُ غَرامى ( 14 )\r\nيَشِفُّ عَنِ الاسْرارِ جِسْمى مِنَ الضَّنَى * فَيَغْد و بِها مَعْنًى نُحولُ عِظامى ( 15 )\r\nطَريحُ جَوَى حُبٍّ جَريحُ جَوانِحٍ * قَريحُ جُفونٍ بِالدَّوامِ دَوامى ( 16 ) \r\n\r\n\r\n","description":"","footnote":"\r\n( 1 ) خَلع عِذار يعنى لجام گسيختگى . زيرا عذار به معنى لجام است . كنايه از آنكه بى باك و گناهكار گردم .\r\n","page_name":" 653 ","page_number":693},
  {"content":"\r\n\r\n صَريحُ هَوًى جارَيْتُ مِنْ لُطْفِىَ الْهَوا * سُحَيْراً فَأنْفاسُ النَّسيمِ لِمامى ( 17 )\r\nصَحيحٌ عَليلٌ فَاطْلُبونى مِنَ الصَّبا * فَفيها كَما شاءَ النُّحولُ مُقامى ( 18 )\r\nخَفيتُ ضَنًى حَتَّى خَفيتُ عَنِ الضَّنَى * وَ عَنْ بُرْءِ أسْقامى وَ بَرْدِ اوامى ( 19 )\r\nوَ لَمْ يُبْقِ مِنّى الْحُبُّ غَيْرَ كابَةٍ * وَ حُزْنٍ وَ تَبْريحٍ وَ فَرْطِ سَقامِ ( 20 )\r\nوَ لَمْ أدْرِ مَنْ يَدْرى مَكانى سِوَى الْهَوَى * وَ كِتْمانَ أسْرارى وَ رَعْىَ ذِمامى ( 21 )\r\nفَأمّا غَرامى وَ اصْطِبارى وَ سَلْوَتى * فَلَمْ يَبْقَ لى مِنْهُنَّ غَيْرُ أسامى ( 22 )\r\nلِيَنْجُ خَلىٌّ مِنْ هَواىَ بِنَفْسِهِ * سَليماً وَ يا نَفْسُ اذْهَبى بِسَلامِ ( 23 )\r\nوَ قالَ : اسْلُ عَنْها لائِمى وَ هوَ مُغْرَمٌ * بِلَوْمىَ فيها ، قُلْتُ : فَاسْلُ مَلامى ( 24 )\r\nبِمَنْ أهْتَدى فى الْحُبِّ لَوْ رُمْتُ سَلْوَةً * وَ بى يَقْتَدِى فِى الْحُبِّ كُلُّ إمامِ ( 25 )\r\nوَ فى كُلِّ عُضْوٍ فِىَّ كُلُّ صَبابَةٍ * إلَيْها وَ شَوْقٍ جاذِبٍ بِزِمامى ( 26 )\r\nتَثَنَّتْ فَخِلْنا كُلَّ عِطْفٍ تَهُزُّهُ * قَضيبَ نَقا يَعْلوهُ بَدْرُ تَمامِ ( 27 )\r\nوَ لى كُلُّ عُضْوٍ فيهِ كُلُّ حَشًى بِها * إذا ما رَنَتْ وَقْعٌ لِكُلِّ سِهامِ ( 28 ) \r\n\r\n","description":"","footnote":"","page_name":" 654 ","page_number":694},
  {"content":"\r\n\r\n وَ لَوْ بَسَطَتْ جِسْمى رَأَتْ كُلَّ جَوْهَرٍ * بِهِ كُلُّ قَلْبٍ فيهِ كُلُّ غَرامِ ( 29 )\r\nوَ فى وَصْلِها عامٌ لَدَىَّ كَلَحْظَةٍ * وَ ساعَةُ هِجْرانٍ عَلَىَّ كَعامِ ( 30 )\r\nوَ لَمّا تَلاقَيْنا عِشآءً وَ ضَمَّنا * سَواءُ سَبيلَىْ دارِها وَ خيامى ( 31 )\r\nوَ مِلْنا كَذا شَيْئاً عَنِ الْحَىِّ حَيْثُ لا * رَقيبٌ وَ لا واشٍ بِزورِ كَلامِ ( 32 )\r\nفَرَشْتُ لَها خَدّى وِطاءً عَلَى الثَّرَى * فَقالَتْ : لَكَ الْبُشْرَى بِلَثْمِ لِثامى ( 33 )\r\nفَما سَمَحَتْ نَفْسى بِذَلِكَ غَيْرَةً * عَلَى صَوْنِها مِنّى لِعِزِّ مَرامى ( 34 )\r\nوَ بِتْنا كَما شاءَ اقْتِراحى عَلَى الْمُنَى * أرَى الْمُلْكَ مُلْكى وَ الزَّمانَ غُلامى ( 35 ) « 1 » \r\n1 - گفتگوى از آنكه را كه من هواى او دارم همچون كاسهء شراب در ميان جالسين دور بگردان ، گرچه آن گفتار از روى سرزنش و توبيخ و ملامت من در عشق به او باشد ؛ به علّت اينكه سخنهائى كه دربارهء محبوب ميرود ، شرابى است كه بر جانم مىريزد و مرا از حال مىبرد .\r\n2 - و اين دَوَران ذكر محبوب براى اينست كه گوش من حضور يابد با آن محبوب ، هر چند كه در طيف ملامت از من دور است ولى در طيف خواب از من دور نيست . ( بلكه در خواب و رويا به ديدنم مىآيد . )\r\n3 - بنابراين ، ياد و ذكر وى در هر عبارت و در هر قالبى شيرين است ، و\r\n\r\n\r\n","description":"","footnote":"\r\n( 1 ) « ديوان ابن فارض » طبع بيروت ( سنهء 1384 ) ص 162 تا ص 165\r\n","page_name":" 655 ","page_number":695},
  {"content":"\r\n\r\nاگرچه سرزنش كنندگان من آن را با دشمنى آميخته‌اند .\r\n4 - گويا سرزنش كنندهء من ، با سرزنشش مرا به وصال او بشارت ميدهد ، و اگرچه حال من اين‌طور است كه اميد ردّ سلام او را هم ندارم .\r\n5 - روحم فداى آن كسى شود كه من در محبّت او روحم را تلف كرده‌ام . پس قبل از روز مرگ معهود من اينك مرگ من فرا رسيده است .\r\n6 - به خاطر خرسندى او ، رسوائى براى من گواراست ؛ و دور كردن و ذلّت بخشيدن پس از عزّتِ مقام و شوكت براى من لذيذ است .\r\n7 - و دربارهء او بر من گواراست كه پس از نُسك و عبادتم ، دست به شرّ برآورم و بىباكانه لا ابالى شوم و عنان خود را بگسلم و مرتكب گناهان گردم .\r\n8 - نماز ميخوانم ، و چون ذكر او را مىنمايم به ترنّم در مىآيم ، و در محراب عبادت به وَجد و طَرَب مىآيم ؛ و اوست كه إمام من است .\r\n9 - و چون در حجّ بيت الله بخواهم إحرام ببندم ، به نام او لبّيك ميگويم . و در روزه‌اى كه ميگيرم ، شكستن آن روزه را دست برداشتن از او و از ياد او ميدانم .\r\n10 - و جريان اشك در چشم من از حال من پرده برميدارد ، و بر آنچه بر من جارى مىشود آن اشك سرازير ميگردد . و گريهء شديد توأم با آه جانگداز من ، از عشق عميقى كه مرا به جنون كشانيده است حكايت مىنمايد .\r\n11 - شب ميكنم با قلبى كه از شدّت شوقِ رقّت‌زا و عشق سوزان ، به حال سرگردانى و ديوانگى درآمده است ؛ و روز ميكنم با چشمى كه از غصّه و اندوه ، اشكش سرازير است .\r\n12 - پس قلب من و چشم من هر دو رنج ديده است ؛ آن در اثر تفكّر و توجّه به حقيقت جمال محبوب خسته و فرسوده گشته است ، و اين بواسطهء نرمى قوام و بنيانش مورد تحمّل فشار ولع گرديده است .\r\n\r\n","description":"","footnote":"","page_name":" 656 ","page_number":696},
  {"content":"\r\n\r\n13 - و خواب من از چشمانم ربوده شده است . و صبح من مرده است ( بقا براى شما باشد ) . و بيدارى شبهاى من موجود است . و شوق و اشتياق من در شدّت و نموّ مىباشد .\r\n14 - و پيمان من در ميثاق محبّت وى ، و عهد من بر ثبات مودّت او نگسسته است و بر استحكام خود باقى است ، و ايضاً جابجا نشده و تغيير نكرده است . و وَجد و اشتياق من همان وَجد و اشتياق است ، و عشق من همان عشق است .\r\n15 - جسم من از مرض و كسالت تحمّل اسرار چنان رقيق و نازك شده است كه حكايت ماوراى خود را مىنمايد ، و لاغرى و ضعف استخوان من نيز به همان معنى گرديده است . ( يعنى وراى خود را نشان مىدهد . )\r\n16 - من به خاك افتاده‌ام از شدّت شوق و وَجد و محبّتم ، كه جوانح و أضلاعم جريحه‌دار شده است ، و پلكهاى چشمانم قرحه دار شده و پيوسته و بطور مداوم از آنها خون جارى است .\r\n17 - من داراى عشق واضح و صريح مىباشم بطورى كه از لطف خودم در وقت سحرگاه با هواى فضا پهلو ميزنم و با او در راه و جريان افتاده‌ام ؛ و بنابراين نفَسهاى نسيم سحرى مقدار كمى از لطف من است كه به آن رسيده است .\r\n18 - من صحيحم امّا عليلم . شما مرا از باد صبا طلب كنيد ، زيرا كه لاغرى ، مقام و مسكن مرا همانطور كه ميخواسته است در باد صبا قرار داده است .\r\n19 - من از شدّت مرض و كسالت پنهان شدم ، بطورى كه از معنى مرض و كسالت هم پنهان شدم ؛ و از شفا يافتن مرضهايم و از سرد و خنك شدن حرارت درونم نيز پنهان شدم .\r\n20 - و محبّت او براى من غير از آه و اندوه ، و حزن و غم ، و رنجها و\r\n\r\n","description":"","footnote":"","page_name":" 657 ","page_number":697},
  {"content":"\r\n\r\nمصائب ، و زيادى امراض و كسالتها ، چيزى را بجاى نگذاشت .\r\n21 - و ندانستم كه كيست مكان و موقعيّت مرا بداند ، غير از عشق و كتمان اسرارم و مراعات عهد و پيمانى را كه بسته‌ام ؟\r\n22 - و امّا وَلَع شديد من ، و صبر و تحمّل من ، و سكون و آرامش من ، همه از ميان رخت بربسته است ، و از آن حقائق غير از فقط اسم‌هائى بجا نمانده است .\r\n23 - كسى كه سرش از عشق خالى است و از هوا و سوز و گداز من مطّلع نمىباشد ، بايد جان خود را از اين معركه بسلامت به در برد و خود را مبتلا نسازد . و اى نفس ! برو و راهت را به سلامت پيش گير !\r\n24 - و سرزنش كننده و ملامت نمايندهء من گفت : از عشق او آرام بگير و دست بردار ! درحالىكه حرص و وَلَع شديدى داشت به توبيخ و ملامت من دربارهء او . من به او گفتم : تو از ملامت من آرام بگير و دست بردار !\r\n25 - اگر من هم بخواهم راه آرامش را در پيش بگيرم ، پس در محبّت و عشق به چه كسى اقتدا كنم و وى را رهبر خود قرار دهم ، درحالىكه تمام پيشوايان و پيشتازان طريق عرفان در محبّت به من اقتدا نموده‌اند ؟ ( و غير از من كسى جلودار نبوده است . )\r\n26 - و در هر يك عضو از اعضاى من تمام مراتب عشق سوزان و گدازان و شوق فراوان به آن محبوب وجود دارد كه آنها زمام مرا در دست دارند و به سمت او مىكشانند .\r\n27 - او قدرى تمايل پيدا كرد ، و ما پنداشتيم هر جانبش را كه تكان ميداد تپّه‌اى مدوَّر و تَلّ رَملى است كه بر فراز آن ماه شب چهارده ميدرخشد .\r\n28 - و در هر يك از اعضاى من ، تمام محتويات و أحشاء آن محبوبه وجود دارد ، بطورى كه چون يك نظر بيفكند ، آن عضو مورد وقوع جميع تيرها و\r\n\r\n","description":"","footnote":"","page_name":" 658 ","page_number":698},
  {"content":"\r\n\r\nسهم‌هائى است كه پرتاب مىنمايد .\r\n29 - و اگر او پيكر و جسم مرا بگستراند ، در هر ذرّه از ذرّات آن تمام دل و قلبى را خواهد ديد كه در آن دل تمام مراتب عشق و ولع و بستگى و پيوند وجود دارد .\r\n30 - و در موقع وصال او ، يك سال تمام براى من به اندازهء يك لحظه مىباشد ؛ و يك ساعت هجران او براى من در حكم يك سال است .\r\n31 - و هنگامى كه در وقت عشاء از شب ، ما با همديگر برخورد و ملاقات نموديم ، و تساوى دو راه خانهء او و خيمهء من ما را مشمول عنايات نمود ،\r\n32 - و يك مقدار كمى از قبيله و خانمان دور شديم ، بطورى كه در آنجا نه جاسوس و پاسدارى بود و نه نمّام و سخن چينى كه به گفتار باطل و كلام ناحقّ ، حقّ ما را ببرد و ضايع و فاسد گرداند ،\r\n33 - من براى استراحت او گونهء خود را بر روى خاك فرش كردم تا بر آن فراش قدم نهد ؛ امّا وى گفت : بشارت باد ترا كه اينك اجازه دارى دهان بند و نقاب « 1 » مرا ببوسى !\r\n34 - و از شدّت غيرتى كه من از روى عزّتِ مرام و مقصد خود داشتم براى مصونيّت و حفظ او ، نفس من بدين كار اجازت نداد .\r\n35 - و بنابراين ، ما در آن شب بيتوته كرديم همان طورى كه نظر إبداعى و اقتراحى من بر اين آرزو تعلّق گرفته بود درحالىكه مىديدم مُلك و پادشاهى را كه مُلك و پادشاهى من است ، و زمان را كه غلام و بندهء حلقه به گوش من است .\r\n\r\n\r\n","description":"","footnote":"\r\n( 1 ) لثام در ميان عرب معروف مىباشد و آن عبارت است از دستمالى كه بر قسمت زيرين چهره ، از بينى و دهان و چانه ميگذارند ؛ و گاهى مردان و زنان براى عدم شناسائى اين كار را مىكنند . در « لغت نامهء دهخدا » براى آن دو معنى آورده است : دهان بند ؛ روى بند و نقاب .\r\n","page_name":" 659 ","page_number":699},
  {"content":"\r\n\r\n\r\nمدّت حيات حاج سيّد هاشم حدّاد پس از مراجعت از شام و رحلت در كربلاى مُعَلَّى\r\nچون ارتحال ايشان در دوازدهم شهر رمضان المبارك از سنهء يكهزار و چهارصد و چهار هجريّهء قمريّه مىباشد ، بنابراين مدّت درنگشان در اين دنيا پس از رجوع از شام چهار سال و هفت ماه و بيست و پنج روز خواهد بود ؛ چون دانستيم كه ايشان در روز هفدهم شهر محرّم الحرام سنهء يكهزار و چهارصد هجريّهء قمريّه از شام مراجعت نمودند . و اين رحلت در سنّ هشتاد و شش سالگى بود .\r\nچند ماه از زمان مراجعت ايشان به كربلا و مراجعت حقير به طهران سپرى مىشد كه ايشان از يكى از مقيمين ايرانى در عراق كه با بنده سوابق آشنائى داشت پرسيده بودند : آيا سيّد محمّد حسين به ارض اقدس مشرّف شده است يا نه ؟ ! و او در پاسخ گفته بود : الآن من نميدانم . حقير پس از مراجعت به طهران در اسرع اوقات به كارهاى خود سر و سامان داده و در روز بيست و ششم از شهر جمادى الاولى از سال 1400 به مشهد مقدّس تشرّف حاصل و قصد اقامت نمودم ، و اين مقدار چهار ماه و چند روز از آن مورّخهء رجوع از شام ميگذشت .\r\nبلافاصله پس از اقامت نامه‌اى به حضورشان نوشتم و اعلام خبر وصول نمودم ، درحالىكه قبلًا نامه‌اى دگر فرستاده بودم و در آن از اراده و تصميم در اوّل ازمنهء امكان بازگو نموده بودم .\r\nنامه‌هائى را كه به محضرشان مىنوشتم مستقيماً از راه عراق نبود ، بلكه يا از راه كويت و يا از راه شام به دستشان مىرسيد . و غالباً در اين مدّت نامه‌هائى ميفرستادم ولى ايشان براى حقير به خطّ خود نامه‌اى ننوشتند ، و اطّلاع بر\r\n\r\n","description":"","footnote":"","page_name":" 660 ","page_number":700},
  {"content":"\r\n\r\nاحوال ايشان منحصر بود به نامه‌هاى رفقاى كويتى و يا شامى كه از آنجا عبور و مرور ممكن بود و كسب اطّلاع و ايصال نامه نيز امكان داشت .\r\nو درست زمان كسالت فوت ايشان مقارن و همزمان كسالت حقير بود . اينجانب در اواخر ماه جمادى الاولى سنهء 1404 مبتلا به يرقان انسدادى كيسهء صفرا شدم ، و مدّت چهل روز در بيمارستان قائم شهر مقدّس مشهد بسترى ، و پس از عمليّهء جرّاحى و در آوردن كيسهء صفرا در اوائل شهر رجب بود كه بهبودى حاصل و از بيمارستان مرخّص گشتم . و در همين زمان ايشان مبتلا به كسالت مىگردند ، و آنچه آقازادگان ايشان مخصوصاً آقا سيّد حسن براى صحّت تلاش مىكند سودى نمىبخشد . حتّى به بغداد مىبرد و در بيمارستان بسترى مىكند ، مع الوصف بى نتيجه ميماند . و خود ايشان هم ميفرمودند : حال من خوب است . شما چرا اين‌قدر خود را اذيّت مىكنيد ؟ ! ولى آقازادگان تاب و تحمّل نداشتند . و به عقيدهء حقير براى راحتى دل و سكون خاطر خويشتن حضرت ايشان را رنج ميدادند ، و به اين طرف و آن طرف مىكشاندند . تا بالاخره پس از دو ماه از بهبودى حقير ، ايشان به سراى ابدى ارتحال كرده ، و جامهء كهنهء تن را به خلعت ابدى تعويض و بدان اسْتَبْرَق‌ها و سُنْدُس‌ها  عَلى سُرُرٍ مُتَقابِلِينَ  مخلّع ميگردند .\r\nمخدّرهء علويّه فاطمه : صبيّهء ايشان و نوادگانشان : آقا سيّد عبّاس و آقا سيّد موسى فرزندان آقا سيّد حسن كه از جور صدّام لعين به اردن و سپس به ايران فرار كرده‌اند و اينك همگى آنها در مشهد مقدّس سكونت دارند ، بالاتّفاق نقل مىكنند كه : ايشان را در آستانهء فوت در بيمارستان كربلا بسترى نموده بودند ، و طبيب خاصّ ايشان دكتر سيّد محمّد شُروفى كه از آشنايان بوده است ، متصدّى و مباشر علاج بوده است .\r\nروز دوازدهم شهر رمضان قريب سه ساعت به غروب مانده ، ايشان\r\n\r\n","description":"","footnote":"","page_name":" 661 ","page_number":701},
  {"content":"\r\n\r\nميفرمايند : مرا مرخّص كنيد به منزل بروم ؛ سادات در آنجا تشريف آورده و منتظر من مىباشند ! دكتر ميگويد : ابداً امكان ندارد كه شما به خانه برويد ! ايشان به دكتر ميگويند : ترا به جدّه‌ام فاطمهء زهرا قسم مىدهم كه بگذار من بروم ! سادات مجتمعند و منتظر مَنند . من يك ساعت ديگر از دنيا ميروم ! دكتر كه سوگند اكيد ايشان و اسم فاطمهء زهرا را مىشنود اجازه ميدهد ، و به اطرافيان ايشان ميگويد : فعلًا حالشان رضايت بخش است و ارتحالشان به اين زوديها نمىشود .\r\nايشان در همان لحظه به منزل مىآيند . و اتّفاقاً پسران حاج صَمد دلّال ( باجناقشان ) كه خاله زادگان فرزندانشان هستند در منزل بوده‌اند و از ايشان دربارهء اين آيه مباركه :  إِنَّا سَنُلْقِي عَلَيْكَ قَوْلًا ثَقِيلًا  ( ما تحقيقاً اى پيغمبر بر تو كلام سنگينى را القاء خواهيم نمود . ) مىپرسند كه : مقصود از قول ثقيل در اين آيه چيست ؟ ! آيا مراد و منظور هبوط جبرائيل است ؟ ! ايشان در جواب ميفرمايند : جبرائيل در برابر عظمت رسول الله ثقلى ندارد تا از آن تعبير به قول ثقيل گردد . مراد از قول ثقيل ، اوست ؛ لا هُوَ إلّا هُوَ است !\r\nدر اين حال حناى خمير كرده مىطلبند و بر رسم دامادى جوانان عرب كه هنگام دامادى دست و پايشان را حنا مىبندند و مراسم حنابندان دارند ، ايشان نيز ناخنها و انگشتان پاهاى خود را حنا مىبندند و ميفرمايند : اطاق را خلوت كنيد ! در اين حال رو به قبله ميخوابند . لحظاتى كه ميگذرد و در اطاق وارد ميشوند ، مىبينند ايشان جان تسليم نموده‌اند .\r\nدكتر سيّد محمّد شُروفى ميگويد : من براساس كلام سيّد كه گفت : من يك ساعت ديگر از اينجا ميروم ، در همان دقائق به منزلشان رفتم تا ببينم مطلب از چه منوال است ؟ ! ديدم سيّد رو به قبله خوابيده است . چون گوشى را بر قلب او نهادم ديدم از كار افتاده است . آقازادگان ايشان ميگويند : در اين حال دكتر\r\n\r\n","description":"","footnote":"","page_name":" 662 ","page_number":702},
  {"content":"\r\n\r\nبرخاست و گوشى خود را محكم به زمين كوفت و هاى هاى گريه كرد ، و خودش در تكفين و تشييع شركت كرد .\r\nبدن ايشان را شبانه غسل دادند و كفن نمودند و جمعيّت انبوهى غير مترقّب چه از اهل كربلا و چه از نواحى ديگر كه شناخته نشدند گرد آمدند و با چراغهاى زنبورى فراوان به حرمين مطهّرين حضرت أبا عبد الله الحسين و حضرت أبا الفضل العبّاس عليهما السّلام برده ، و پس از طواف بر گرد آن مراقد شريفه ، در وادىالصّفاى كربلا در مقبرهء شخصىاى كه آقا سيّد حسن براى ايشان تهيّه كرده بود به خاك سپردند .\r\nرَحمَةُ اللهِ عَلَيهِ رَحمَةً واسِعةً ، وَ رَزَقَنا اللهُ طَىَّ سَبيلِهِ وَ مِنْهاجَ سيرَتِهِ ، وَ الحَشرَ مَعَهُ وَ مَعَ أجْدادِهِ الطَّيِّبينَ الطّاهِرينَ صَلَواتُ اللهِ وَ سَلامُهُ عَلَيهِم أجمَعين .\r\n عجب از كشته نباشد به در خيمهء دوست * عجب از زنده كه چون جان بدر آورد سليم \r\n رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا .  « 1 »\r\n« مردانى بودند كه در آنچه را كه با خدايشان عهد بستند به راستى رفتار كردند ؛ پس بعضى از آنها شربت مرگ نوشيدند و بعضى در انتظارند . و هرگز در حكم حضرت خداوندى در اين امور تبديل و تغييرى احداث نكردند . »\r\n\r\nابيات ابن فارض مصرىّ مناسب با رحلت حاج سيّد هاشم حدّاد ، و ترجمهء ابيات\r\n قَلْبى يُحَدِّثُنى بِأنَّكَ مُتْلِفى * روحى فِداكَ عَرَفْتَ أمْ لَمْ تَعْرِفِ ( 1 )\r\nلَمْ أقْضِ حَقَّ هَواكَ إنْ كُنْتُ الَّذى * لَمْ أقْضِ فيهِ أسًى وَ مِثْلى مَنْ يَفى ( 2 ) \r\n\r\n\r\n","description":"","footnote":"\r\n( 1 ) آيه 23 ، از سورهء 33 : الاحزاب\r\n","page_name":" 663 ","page_number":703},
  {"content":"\r\n\r\n ما لى سِوَى روحى وَ باذِلُ نَفْسِهِ * فى حُبِّ مَنْ يَهْواهُ لَيْسَ بِمُسْرِفِ ( 3 )\r\nفَلَئِنْ رَضيتَ بِها فَقَدْ أسْعَفْتَنى * يا خَيْبَةَ الْمَسْعَى إذا لَمْ تُسْعِفِ ( 4 )\r\nيا مَانِعى طيبَ الْمَنامِ وَ مانِحى * ثَوْبَ السَّقامِ بِهِ وَ وَجْدِى الْمُتْلِفِ ( 5 )\r\nعَطْفًا عَلَى رَمَقى وَ ما أبْقَيْتَ لى * مِنْ جِسْمىَ الْمُضْنَى وَ قَلْبِى الْمُدْنَفِ ( 6 )\r\nفَالْوَجْدُ باقٍ وَ الْوِصالُ مُماطِلى * وَ الصَّبْرُ فانٍ وَ اللِقاءُ مُسَوِّفى ( 7 )\r\nلَمْ أخْلُ مِنْ حَسَدٍ عَلَيْكَ فَلا تُضِعْ * سَهَرى بِتَشْنيعِ الْخَيالِ الْمُرْجِفِ ( 8 )\r\nوَ اسْأَلْ نُجومَ اللَيْلِ : هَلْ زارَ الْكَرَى * جَفْنى ، وَ كَيْفَ يَزورُ مَنْ لَمْ يَعْرِفِ ( 9 )\r\nلا غَرْوَ إنْ شَحَّتْ بِغُمْضِ جُفونِها * عَيْنى وَ سَحَّتْ بِالدُّموعِ الذُّرَّفِ ( 10 ) \r\nابن فارض بر اساس همين مفاد و معنى مطلب را إدامه ميدهد تا ميرسد به اينجا كه ميگويد :\r\n يا أهْلَ وُدّى ! أنْتُمُ أمَلى وَ مَنْ * ناداكُمُ يا أهْلَ وُدّى قَدْ كُفى ( 11 )\r\nعودوا لِما كُنْتُمْ عَلَيْهِ مِنَ الْوَفا * كَرَماً فَإنّى ذَلِكَ الْخِلُّ الْوَفِى ( 12 )\r\nوَ حَياتِكُمْ وَ حَياتِكُمْ قَسَماً وَ فى * عُمْرى بِغَيْرِ حَياتِكُمْ لَمْ أحْلِفِ ( 13 ) \r\n\r\n","description":"","footnote":"","page_name":" 664 ","page_number":704},
  {"content":"\r\n\r\n لَوْ أنَّ روحى فى يَدى وَ وَهَبْتُها * لِمُبَشِّرى بِقُدومِكُمْ لَمْ انْصِفِ ( 14 )\r\nلا تَحْسَبونى فِى الْهَوَى مُتَصَنِّعاً * كَلَفِى بِكُمْ خُلُقٌ بِغَيْرِ تَكَلُّفِ ( 15 )\r\nأخْفَيْتُ حُبَّكُمُ فَأخْفانى أسًى * حَتَّى لَعَمْرى كِدْتُ عَنّى أخْتَفى ( 16 )\r\nوَ كَتَمْتُهُ عَنّى فَلَوْ أبْدَيْتُهُ * لَوَجَدْتُهُ أخْفَى مِنَ اللُطْفِ الْخَفيّ ( 17 ) \r\nتا ميرسد به اينجا كه ميگويد :\r\n غَلَبَ الْهَوَى فَأَطَعْتُ أمْرَ صَبابَتى * مِنْ حَيْثُ فيهِ عَصَيْتُ نَهْىَ مُعَنِّفى ( 18 )\r\nمنّى لَهُ ذُلُّ الْخُضوعِ ، وَ مِنْهُ لى * عِزُّ الْمَنوعِ ، وَ قُوَّةُ الْمُسْتَضْعِفِ ( 19 )\r\nألِفَ الصُّدودَ ، وَ لى فُوادٌ لَمْ يَزَلْ * مُذْ كُنْتُ غَيْرَ وِدادِهِ لَمْ يَأْلَفِ ( 20 )\r\nيا ما امَيْلِحَ كُلَّ ما يَرْضَى بِهِ * وَ رُضابُهُ يا ما احَيْلاهُ بِفى ( 21 )\r\nلَوْ أسْمَعوا يَعْقوبَ ذِكْرَ مَلاحَةٍ * فى وَجْهِهِ نَسِىَ الْجَمالَ الْيوسُفى ( 22 )\r\nأوْ لَوْ رآهُ عائِدًا أيّوبُ فى * سِنَةِ الْكَرَى قِدْماً مِنَ الْبَلْوَى شُفى ( 23 )\r\nكُلُّ الْبُدورِ إذا تَجَلَّى مُقْبِلًا * تَصْبو إلَيْهِ وَ كُلُّ قَدٍّ أهْيَفِ ( 24 ) \r\n\r\n","description":"","footnote":"","page_name":" 665 ","page_number":705},
  {"content":"\r\n\r\n إنْ قُلْتُ : عِنْدى فيكَ كُلُّ صَبابَةٍ * قالَ : الْمَلاحَةُ لى ، وَ كُلُّ الْحُسْنِ فى ( 25 )\r\nكَمَلَتْ مَحاسِنُهُ ، فَلَوْ أهْدَى السَّنا * لِلْبَدْرِ عِنْدَ تَمامِهِ لَمْ يُخْسَفِ ( 26 )\r\nوَ عَلَى تَفَنُّنِ واصِفيهِ بِحُسْنِهِ * يَفْنَى الزَّمانُ وَ فيهِ ما لَمْ يوصَفِ ( 27 )\r\nوَ لَقَدْ صَرَفْتُ لِحُبِّهِ كُلّى عَلَى * يَدِ حُسْنِهِ فَحَمِدْتُ حُسْنَ تَصَرُّفى ( 28 ) \r\nتا ميرسد به اينجا كه خاتمهء اين غزل است :\r\n يا اخْتَ سَعْدٍ مِنْ حَبيبى جِئْتِنى * بِرِسالَةٍ أدَّيْتِها بِتَلَطُّفِ ( 29 )\r\nفَسَمِعْتُ ما لَمْ تَسْمَعى ، وَ نَظَرْتُ ما * لَمْ تَنْظُرى ، وَ عَرَفْتُ ما لَمْ تَعْرِفى ( 30 )\r\nإنْ زارَ يَوْمًا يا حَشاىَ تَقَطَّعى * كَلَفاً بِهِ ، أوْ سارَ يا عَيْنُ اذْرِفى ( 31 )\r\nما لِلنَّوَى ذَنْبٌ وَ مَنْ أهْوَى مَعى * إنْ غابَ عَنْ إنْسانِ عَيْنى فَهوَ فى ( 32 ) « 1 » \r\n1 - دل من با من ميگويد كه تو تلف كنندهء من هستى ! روحم به فدايت ، بفهمى يا نفهمى ؟ !\r\n2 - من حقّ عشق و هواى تو را وفا نكرده‌ام اگر از شدّت حزن و تأسّف نمرده باشم ؛ درحالىكه من از زمرهء وفا كنندگان مىباشم .\r\n\r\n\r\n","description":"","footnote":"\r\n( 1 ) « ديوان ابن فارض » طبع بيروت ( سنهء 1384 ) ص 151 تا ص 155\r\n","page_name":" 666 ","page_number":706},
  {"content":"\r\n\r\n3 - من به جز روحم چيزى ندارم كه فدا نمايم ؛ و كسى كه جان خود را در راه محبوبش بذل و ايثار كند ، اسراف ننموده است .\r\n4 - بنابراين اگر به فدا شدن روحم راضى شدى حقّاً حاجت مرا برآورده‌اى ؛ و اى واى بر خسران و زيانِ سعى و كوشش من اگر حاجتم را برنياورى !\r\n5 - اى آنكه بواسطهء وجودت ، خواب آرام و خوش را از من ربودى و لباس مرض و عشق جانگداز مهلك به من دادى !\r\n6 - بر اين رمق و بقيّهء حيات باقيمانده ، و بر آنچه را كه براى من از جسم مريضم و از قلب بسيار بيمارم بجاى گذارده‌اى ، تلطّفى كن و نظرى نما !\r\n7 - زيرا كه عشق سوزان من باقى است و در وصال كوتاهى ميكنى ، و صبر و تحمّل من فانى شده است و در لقاء به تأخير حواله ميدهى !\r\n8 - من در وجودم و توجّهم به تو هنوز از حسد حاسدان ( خيال و خاطره كه مزاحم حضور صرف هستند ) فارغ نشده‌ام ؛ بنابراين تقاضا دارم بيدارى شبهاى مرا به افكار ساختگى و مُختلَق و درهم بافته‌ام ، و قوّهء خيال و پندار دروغ ساز و جعل كنندهء مطالب مشوّشم ضايع مگردانى !\r\n9 - تو از ستارگان شب بپرس كه آيا خواب به سراغ پلكهاى چشمانم آمده است ؟ ! و چگونه پلكهايم خواب را ببيند درحالىكه اصلًا خواب را تا كنون نشناخته است ؟ !\r\n10 - آرى ! عجب نيست در آنكه پلكهاى چشمانم به بستن بخل ورزد و مژه بر هم نتواند بزند ، و در آنكه چشمانم با اشكهاى فراوان ريزش نمايد .\r\nتا ميرسد به اينجا كه ميگويد :\r\n11 - اى ياران با مودّت و صميم من ! شما هستيد آرزوى من ! و اى ياران مودّت و محبّت من ! كسى كه شما را ندا كند و بخواند ، حاجتش برآورده است .\r\n\r\n","description":"","footnote":"","page_name":" 667 ","page_number":707},
  {"content":"\r\n\r\n12 - از روى بزرگوارى و كرامت به همان عادت ديرينهء سابق خود از وفا و محبّت بازگشت كنيد ، چرا كه من همان دوست باوفاى شما مىباشم .\r\n13 - سوگند به حيات شما ، سوگند به حيات شما ! و من در تمام دوران مدّت عمرم به غير از حيات شما سوگند ياد نكرده‌ام ؛\r\n14 - كه اگر فرضاً جان من در كف دست من بود و من آن را به مژدگانى به بشارت دهندهء مقدم شما تقديم ميداشتم ، انصاف ننموده بودم !\r\n15 - شما چنين مپنداريد كه من به تصنّع و ساختگى در عشق شما دست مىآزم ! تعلّق حبّ و عشق من به شما اخلاق واقعى من است بدون تكلّف و امر غير واقعى و ساختگى .\r\n16 - من محبّت به شما را از خَلق پنهان داشتم ؛ و بقدرى تأسّف و حزن بر اين إخفاء ، مرا از ميان برد و پنهان كرد كه به جان خودم سوگند كه حتّى نزديك بود از خودم هم پنهان شوم .\r\n17 - و من آن محبّت را از خودم هم كتمان نمودم ؛ كه هر آينه آن را اگر ظاهر كرده بودم ، بقدرى آن را لطيف و دقيق مىيافتم كه از لطف خفىّ هم خفىتر و مختفىتر بود .\r\nتا ميرسد به اينجا كه ميگويد :\r\n18 - عشق و هواى شما بر من غلبه نمود ؛ و من در اين جهت از امر و روش عشق پيروى كردم ، بطورى كه در آن از نهى سرزنش كنندگان و تشنيع و تعنيف كنندگان سرباز زدم و اطاعت آن را ننمودم .\r\n19 - آنچه از من دربارهء او سر مىزند ذلّت خضوع و تمكين است ؛ و آنچه از او دربارهء من سر مىزند عزّت مَنيع و قدرت خرد كننده و ضعيف سازنده است .\r\n20 - او پيوسته با من با راه خشونت و مَنع و طَرد ، الفت دارد ؛ ولى من\r\n\r\n","description":"","footnote":"","page_name":" 668 ","page_number":708},
  {"content":"\r\n\r\nدلى دارم كه از زماني كه به وجود آمده‌ام غير از محبّت و مودّت و نرمى با او ، الفت به چيز دگرى ندارد .\r\n21 - اى كسى كه چه بسيار مليح است تمام چيزهائى كه از آن اوست و آنها را پسنديده و اختيار نموده است ، و چه بسيار شيرين است آب دهان او به دهان من !\r\n22 - اگر مقدار ملاحت و زيبائىاى را كه در سيما و چهرهء اوست به يعقوب پيامبر مىفهماندند و به گوش وى ميرساندند ، او جمال فرزندش يوسف را فراموش ميكرد و ديگر به خاطرش نمىآورد .\r\n23 - يا اگر أيّوب پيامبر كه در قديم الايّام مريض بود ، او به عيادتش ميرفت و آن جمال را در پينكى و چُرت خواب خود مشاهده مىنمود ، از آن مرض و بيمارى سخت شفا مىيافت .\r\n24 - چون تجلّى كند و ظهور نمايد و به سمت عالم خلق و كائنات روى بياورد ، تمام ماه‌هاى شب چهاردهم و تمام قامت‌هاى زيبا و رشيق و معتدل ، به سوى او از عشق و دلدادگى گرايش پيدا كرده و روى مىآورند .\r\n25 - اگر من به او بگويم : در من راجع به تو تمام درجات دلبستگى و دلدادگى و شوق و وُدِّ متّصل كننده و انسان را در وجود خويش درباخته ، موجود است ، او در پاسخم ميگويد : اين به جهت آنست كه ملاحت اختصاص به من دارد ، و تمام درجات و مراتب حسن و زيبائى در من موجود است .\r\n26 - زيبائيها و محاسن او كامل است . بنابراين اگر براى ماه شب چهارده كه دائره‌اش اكمل و نورش اتمّ است ، از خود نور و ضيائى را بطور هديه بفرستد ، ديگر خسوف و گرفتگى عارض آن ماه نخواهد شد .\r\n27 - و اگر وصف كنندگان و ستايشگران با وجود اشكال مختلف و انواع\r\n\r\n","description":"","footnote":"","page_name":" 669 ","page_number":709},
  {"content":"\r\n\r\nبى شمارشان ، در دورانهاى دهر طويل و زمان بى انتها بخواهند او را وصف كنند و ستايش نمايند ، دهر و روزگار به پايان ميرسد و تمام مىشود درحالىكه هنوز مقدارى از محاسن و زيبائىهاى او را نتوانسته‌اند وصف بنمايند .\r\n28 - من بر دست حسن‌آفرين و نيكى ساز او تمام وجودم را در محبّت او صرف كردم ؛ و اين صرف و بذل را نيكو انگاشتم .\r\nتا ميرسد به آخر ابيات از اين غزل زيبا كه ميگويد :\r\n29 - اى خواهر سَعْد ! ( زنى از طائفهء بنى سعد كه به عنوان لطافت شعر كنايةً او را مخاطب قرار داده و گفتگو مىكنند ) تو از ناحيهء محبوب من ، رسالتى را آوردى و به تلطّف و مهربانى آن را تأديه نمودى !\r\n30 - امّا من از وى شنيدم چيزهائى را كه تو نشنيده‌اى ، و نگاه كردم چيزهائى را كه تو نگاه نكرده‌اى ، و دانستم چيزهائى را كه تو ندانسته‌اى !\r\n31 - اگر روزى او بر من نظر كند ، پس اى أحشا و اعضاى من ! شما از شدّت تعلّق و دلبستگى به او پاره پاره شويد ؛ و يا اگر بر من بگذرد و عبور نمايد ، پس اى چشمان من ! تا توان داريد اشك فراوان بريزيد .\r\n32 - در صورتى كه آنكه را كه من هواى او را دارم با من است ، دورى و بعد از او گناهى ندارد . اگر او از مردمك چشم من غائب و پنهان باشد ، در درون وجود من جاى دارد .\r\n\r\nغزلهايى از خواجه حافظ شيرازى مناسب حال\r\n سينه‌ام ز آتش دل در غم جانانه بسوخت * آتشى بود درين خانه كه كاشانه بسوخت\r\nتنم از واسطهء دورى دلبر بگداخت * جانم از آتش مهر رخ جانانه بسوخت\r\nسوز دل بين كه ز بس آتش و اشكم دل شمع * دوش بر من ز سر مهر چو پروانه بسوخت \r\n\r\n","description":"","footnote":"","page_name":" 670 ","page_number":710},
  {"content":"\r\n\r\n ماجرا كم كن و باز آ كه مرا مردم چشم * خرقه از سر بدر آورد و بشكرانه بسوخت\r\nهر كه زنجير سر زلف گره گير تو ديد * دل سودا زده‌اش بر من ديوانه بسوخت\r\nآشنائى نه غريبست كه دلسوز منست * چون من از خويش برفتم دل بيگانه بسوخت\r\nخرقهء زهد مرا آب خرابات ببرد * خانهء عقل مرا آتش خمخانه بسوخت\r\nچون پياله دلم از توبه كه كردم بشكست * همچو لاله جگرم بى مى و پيمانه بسوخت\r\nترك افسانه بگو حافظ و مِى نوش دمى * كه نخفتم به شب و شمع به افسانه بسوخت « 1 » \r\n\r\nرموز و اشارات و دلالات حاج سيّد هاشم را كسى نفهميد\r\nرموز و لطائف و اشارات و دلالات حاج سيّد هاشم را كسى نفهميد ، و يا فهميد و به روى خود نياورد ؛ زيرا آن كس دوست داشت از عادت صِرف و أعمال مكرّره و روزمرّهء خويش دست برندارد ، و به صورتى بدون معنى ، و به ظاهرى بدون باطن ، و به مجازى بدون حقيقت ، و به پندارى بدون عقل ، و به سرگرمىاى بدون شهود ، و به كارهاى سهل بدونِ عمق مجاهدت و چشش تلخ تحمّل و صبر و شكيبائى در مجاهدهء با نفس امّاره ، دل ببندد و خود را از زير بار سنگين ولايت بدر برد .\r\n\r\nكلام حدّاد : تو همه‌اش مكّه ميروى ، كربلا ميروى ! پس كِىْ بسوى خدا ميروى ؟ !\r\nحاج سيّد هاشم ميفرمود : روزى براى ديدن فلان ، در كاظمين كه بودم به مسافرخانه‌اش رفتم ، ديدم خود با زوجه‌اش ايستاده‌اند و چمدانها و اسباب را\r\n\r\n\r\n","description":"","footnote":"\r\n( 1 ) « ديوان خواجه حافظ شيرازى » طبع پژمان ، ص 15 ، غزل 27\r\n","page_name":" 671 ","page_number":711},
  {"content":"\r\n\r\nبسته و عازم مسافرت به حجّ هستند پس از كرّات و مرّاتى كه حجّ رفته بود ، و شايد تعدادش را غير از خدا كسى نداند . به وى نهيب زدم : تو كه هر روز كربلا ميروى ، مشهد ميروى ، مكّه ميروى ! پس كى به سوى خدا ميروى ؟ !\r\nوى حقّ سخن مرا خوب فهميد و ادراك كرد ، امّا به روى انديشهء خود نياورد و خود را به نادانى و غفلت زد ، و خنده‌اى به من نمود و خداحافظى كرد و گفت : دعاى سفر براى من بخوانيد ؛ و چمدانها را دست گرفته بيرون مىبرد تا به حركت درآيد .\r\nحضرت حاج سيّد هاشم ميفرمود : ديده شده است بعضى از مردم حتّى افراد مسمّى به سالك و مدّعى راه و سبيل إلى الله ، مقصود واقعيشان از اين مسافرتها خدا نيست ؛ براى انس ذهنى به مُدرَكات پيشين خود ، و سرگرمى با گمان و خيال و پندار است ؛ و بعضاً هم براى بدست آوردن مدّتى مكان خلوت با همراه و يا دوستان ديرين در آن أماكن مقدّسه مىباشد .\r\nو چون دنبال خدا نرفته‌اند و نميروند و نمىخواهند بروند و اگر خدا را دو دستى بگيرى - و العياذ بالله - مثل آفتاب نشان دهى باز هم قبول نمىكنند و نمىپذيرند ، ايشان ابداً به كمال نخواهند رسيد . فلهذا در تمام اين أسفار از آن مشرب توحيد چيزى ننوشيده و از ماءِ عذبِ ولايت جرعه‌اى بر كامشان ريخته نشده ، تشنه و تشنه كام باز ميگردند ، و به همان قِصَص و حكايات و بيان احوال اولياء و سرگرم شدن با اشعار عرفانى و يا ادعيه و مناجاتهاى صورى بدون محتوا عمر خودشان را به پايان ميرسانند .\r\nحاج سيّد هاشم در توحيد حقّ مردى صَريح اللهجه ، و قوىُّ البُنيان ، و محكم الإراده ، و سريع النّفوذ بود ؛ و بدون بخل و اغماض بيان ميكرد و دلالت مىنمود و سخنها داشت . هر يك از اولياى حقّ ، با هزار افسون و نيرنگ انسان نمىتواند يك جمله از ايشان بيرون بياورد ؛ در كتمان بقدرى قوىّ مىباشند كه\r\n\r\n","description":"","footnote":"","page_name":" 672 ","page_number":712},
  {"content":"\r\n\r\nبعضى از حدّ هم تجاوز كرده راه افراط را مىپيمايند .\r\nامّا حاج سيّد هاشم كه روحى و روحُ جميعِ وُلْدى و اسْرَتى و كلِّ مَن يَتعلّقُ بى ، به حقّ فداى او باشد ، بقدرى در اعطاء آن معارف سريع و بدون مضايقه و دريغ و بدون امساك بود كه براى انسان ايجاد شكّ مىنمود كه آيا تا اين درجه هم ولىّ خدا بايد دعوتش را گسترش دهد ؟ و بخواهد و دنبال كند ، و بطلبد افراد لائق را كه سخنش را دريابند و از مسيرش حركت نمايند ؟ !\r\nاو به افراد غير لائق و غير مستعدّ چيزى نمىگفت . ولى دوست داشت افراد ، لائق گردند و استعداد يابند ، و يا افراد مستعدّ و لائقى پيدا شوند و آن معانى راقيه و مُدرَكات عاليهء خويشتن را كه از ملكوت أعلى سرچشمه ميگيرد به آنها إلقا نمايد .\r\nامّا افسوس و صد افسوس كه او گفت ، و دنبال كرد ، و پيگيرى نمود ، و دعوت كرد ، و در مسافرخانه به ديدار و ملاقاتشان رفت ؛ و آنها نپذيرفتند تا دامن از اين سراى خالى تهى كنند ، و نزد ارباب حقيقى دست خالى بازگشت ننمايند .\r\nاو كه نمىگفت : حجّ نرو ! مكّه و مدينه نرو ! كربلا و نجف نرو ! حقيقت حجّ و روح ولايت را او چشيده بود و مزهء واقعى آن را او دريافت نموده بود . او مىگفت : لحظه‌اى به دنبال معرفت ذاتت و نفست بگرد ، دقيقه‌اى در حال خود تفكّر كن تا خودت را بيابى كه خداى را خواهى يافت ، و در اين صورت تمام مسافرت‌هايت صبغهء إلهيّه به خود ميگيرد ، و با خدا و از خدا و به سوى خدا خواهى رفت . در آن حال چنانچه تمام جهان بلكه تمام عوالم را سير كنى براى تو ضررى ندارد ، زيرا با خدا و عرفان ذات اقدسش سفر نموده‌اى !\r\nسيّد هاشم گفت و نشنيدند ، و سيّد هاشم هم رفت . اينك بيايند تمام دنيا را زاويه به زاويه با شمع جستجو كنند كجا سيّد هاشم را خواهند يافت ؟\r\n\r\n","description":"","footnote":"","page_name":" 673 ","page_number":713},
  {"content":"\r\n\r\nكجا سيّد هاشم پيدا مىشود ؟ هشت سال و اندى است كه از ارتحالش ميگذرد ، چه به دستشان رسيده است ؟\r\nخواجه حافظى بايد تا سخنان سيّد هاشم را بفهمد ؛ همانطور كه او بود كه سخنان خواجه حافظ را فهميد . ابن فارضى بايد تا به مُفاد كلام وى پى برد ؛ همچنان كه او بود كه به مفاد كلام ابن فارض پى برد .\r\nو لهذا مىبينيد حقير در اين يادنامهء مباركه از اين دو عارف نامدار ايرانى و عرب زياد نام برده‌ام . اين به جهت آن مىباشد كه سيّد هاشم بدان افق دست يافته بود . امّا چون به زبان عربى آشنائىاش بيشتر از زبان فارسى بود ، أشعار ابن فارض را بيشتر ميخواند و انس خاصّى با آنها داشت . و به عقيدهء حقير : اشعار ابن فارض از خواجه حافظ قوىتر است ؛ امّا اشعار خواجه از أشعار ابن فارض لطيف‌تر مىباشد . امّا در سير و سلوك و بدايت و نهايت هر دو به درجهء أعلاى از عرفان رسيده‌اند و أسفار اربعه را تمام نموده‌اند .\r\n\r\nمناسبت اشعار ابن فارض و خواجه حافظ هر دو با رحلت حداد\r\nاينك بايد ما هم بر سر مزار سيّد هاشم با اين نغمات إلهيّه برويم و بخوانيم و بگوئيم :\r\n اى نسيم سحر آرامگه يار كجاست * منزل آن مه عاشق كش عيّار كجاست\r\nشب تارست و ره وادى ايمن در پيش * آتش طور كجا موعد ديدار كجاست\r\nهر كه آمد به جهان نقش خرابى دارد * در خرابات نپرسند كه هشيار كجاست\r\nآن كس است اهل بشارت كه اشارت داند * نكته‌ها هست بسى محرم أسرار كجاست \r\n\r\n","description":"","footnote":"","page_name":" 674 ","page_number":714},
  {"content":"\r\n\r\n هر سر موى مرا با تو هزاران كارست * ما كجائيم و ملامتگر بيكار كجاست\r\nباز پرسيد ز گيسوى شكن در شكنش * كاين دل غم‌زده سرگشته گرفتار كجاست\r\nعقل ديوانه شد آن سلسلهء مشكين كو * دل ز ما گوشه گرفت ابروى دلدار كجاست\r\nساقى و مطرب و مى جمله مهيّاست ولى * عيش بى يار مهيّا نشود يار كجاست\r\nحافظ از باد خزان در چمن دهر مرنج * فكر معقول بفرما گل بى خار كجاست « 1 » \r\n* * *\r\n غَيْرى عَلَى السُّلْوانِ قادِرْ * وَ سِواىَ فِى الْعُشّاقِ غادِرْ\r\nلى فى الْغَرامِ سَريرَةٌ * وَ اللهُ أعْلَمُ بِالسَّرائر « 2 » \r\n« افرادى غير از من هستند كه قدرت بر آرامش و سرگرمى به غير تو را داشته باشند ، و افرادى غير از من در ميان عشّاق هستند كه به غَدر و مكر دست مىيازند . ( ولى منِ عاشق دست به غدر نميزنم . ) از براى من در عالم عشق و محبّت ، سريرهء خاصّى است كه منحصر در من مىباشد ؛ و خداوند است كه به سريره‌هاى عشّاق اطّلاع و علمش بيشتر است . »\r\n\r\n\r\n","description":"","footnote":"\r\n( 1 ) « ديوان خواجه حافظ شيرازى » طبع پژمان ، ص 18 و 19 ، غزل 35\r\n( 2 ) « ديوان ابن فارض » ص 180 ؛ و در تعليقهء آن گويد :\r\n« اين قصيده به ابن فارض نسبت داده شده است ، با آنكه در ديوان البهآء زهير ثبت گرديده است . و زمان انشاء آن نيز در روز پنجشنبه 5 محرّم سنهء 641 هجرى معيّن شده است . و آن به شعر بهاء أشبه است تا به شعر ابن فارض و اسلوب او . و دليل ما آنست كه : بورينى آن را در شرح خود بر « ديوان ابن فارض » ذكر ننموده است . »\r\n","page_name":" 675 ","page_number":715},
  {"content":"\r\n\r\n يا راحِلًا وَ جَميلُ الصَّبْرِ يَتْبَعُهُ * هَلْ مِنْ سَبيلٍ إلَى لُقْياكَ يَتَّفِقُ\r\nما أنْصَفَتْكَ جُفونى وَ هىَ داميَةٌ * وَ لا وَفَى لَكَ قَلْبى وَ هوَ يَحْتَرِقُ « 1 » \r\n« اى كسى كه از ميان ما كوچ كردى و رخت بربستى و رفتى ، و به دنبال رفتنت صبر جميل و آرامش نيكوى ما به دنبالت مىآيد ، آيا اتّفاقاً و گهگاهى ممكنست كه راهى به سوى ملاقات و زيارتت پيدا كنيم ؟ !\r\nپلكهاى چشمان اشكبار من گرچه از آن خون مىچكد ، و قلب گداخته و سوزان من گرچه محترق گرديده است ، مع‌ذلك وفاى حقّ تو را ننموده و از در انصاف با تو بيرون نيامده است . »\r\nمحصّل و خلاصه‌اى از مطالب سابقه در شناخت و معرفت حضرت حاج سيّد هاشم حدّاد روحى فداه\r\nحقير فقير چون پس از ارتحال حضرت استاذنا الاكرم و فقيهنا الاعظم آية الله المعظّم علّامه حاج سيّد محمّد حسين طباطبائىّ تبريزى قدَّس الله نفسَه و روحَه الزّكيّه يادنامه‌اى به اسم « مهر تابان » نوشتم و منتشر شد ، و بسيارى از سروران ارجمند و بزرگان مطالعه فرمودند ، همه به بُهت و حيرت درآمدند كه : عجيب است ! علّامه چنين و چنان بود و ما خبر نداشتيم ؟ چرا پس ما از اين مطالب اطّلاع نيافتيم ؟ ما كه هر روز حضرت علّامه را در خيابان و در مجالس و محافل ميديديم و زيارت مىنموديم ، چطور ما مطّلع نشديم ؟ ما كه خانه‌مان در كوچه علّامه بود ، چطور از اين حقائق خبرى نيافتيم ؟ !\r\nو چون مطالبى از مرحوم آيتِ إلهى و فقيه نبيل و مرجع گرامى و عاليقدر\r\n\r\n\r\n","description":"","footnote":"\r\n( 1 ) « ديوان ابن فارض » ص 183\r\n","page_name":" 676 ","page_number":716},
  {"content":"\r\n\r\nنجف أشرف : آقا سيّد جمال الدّين گلپايگانى أعلى اللهُ تعالَى مقامَه در مجلّدات « معادشناسى » آورده شد و به مطالعهء دوستان محترم و اعاظم مكرّم رسيد ، باز موجب شگفت گرديد كه : چطور مىشود ما كه در خود نجف أشرف بوديم و يا بعضى از أرحام قريب ايشان بوديم از اين مطالب بى خبر مانديم ؟\r\n\r\nدر حوزه‌هاى علميّهء امروز ما أمثال علّامه و گلپايگانى مهجور و ناشناخته‌اند\r\nيك روز از يكى از سروران عزيز و از اساتيد سابق حقير در قم كه مقدارى از طهارت و نكاح « شرح لمعه » را پيش وى خوانده بودم ، و از آن زمان تا موتشان كه قريب چهل سال ميگذشت ، و با حقير هم در تمام اين مدّت روابط محبّت و صميميّت و احترام برقرار بود و از نزديك رفت و آمد بود ، و در نجف هم هنگام تشرّف ايشان براى زيارت ملاقاتهاى مكرّره توفيق و همراه بود : حجّة الإسلام و المسلمين آقاى حاج شيخ عبد الحسين وكيلى كه اينك چند سال است به رحمت ايزدى پيوسته است ، شنيده شد كه :\r\nروزى در محضر استاد ديگرمان حضرت صديق مفَخّم و سرور مكرّم آية الله معظّم حاج شيخ مرتضى حائرى يزدى أعلَى اللهُ تعالى مقامَهما در منزلشان در حضور جمعى كه حضور داشته‌اند از روى تعجّب و شگفت گفته بودند : اين مطالب چيست كه ما اينك در كتابهاى سيّد محمّد حسين مىيابيم ؟ ! ما علّامه را به صدق و حقيقت مىشناختيم ، و مرحوم آية الله آقا سيّد جمال هم در صدق كلامشان ترديدى نداريم . و عجيب اينجاست كه سيّد محمّد حسين بدون واسطه از اين بزرگان و بزرگواران نقل مىكند ؛ و ما هم در صدق كلام او ترديدى نداريم ؛ پس چطور اين مطالب تا به حال براى ما گفته نشده بود و ما از آن بى اطّلاع بوده‌ايم ؟ !\r\nروزى حقير از حرم مطهّر حضرت ثامن الائمّه عليه السّلام بر مىگشتم در بست بالا خيابان از دور ديدم : شيخى فرسوده و درهم رفته با عينكهاى ضخيم و سر و صورت سپيد با كمال وقار و احترام به سوى حرم مطهّر عازم بر تشرّف\r\n\r\n","description":"","footnote":"","page_name":" 677 ","page_number":717},
  {"content":"\r\n\r\nاست و از دور مىآيد . نه من او را از دور شناختم و نه او مرا . امّا چون نزديك شد دست به گردن هم انداختيم و جاى شما خالى خوب بوسيديم .\r\nمن به او گفتم : شما آقاى حاجّ شيخ عبد الحسين وكيلى نيستيد ؟ ! فوراً به حقير گفت : شما سيّد محمّد حسين طهرانى نيستيد ؟ !\r\nو جاى تعجّب هم بود ، چون آخرين وقت زيارت و ملاقات حقير با ايشان زمانى بود كه يك موى سپيد در سر و صورت ايشان نبود ، و يك موى سپيد هم در سر و صورت بنده نبود ؛ و الآن به حمد الله و مِنَنه و آلائه بقدرى زمان سپرى شده است كه يك موى سياه در سر و صورت ايشان نيست و همچنين يك موى سياه در سر و صورت حقير يافت نمىشود ، و عينكهاى بنده هم ضخيم شده است و نشناختن از دور و شناسائى كامل از نزديك ، و معانقه و عرض ارادت از طرف حقير و بزرگوارى و كرامت از ايشان بعيد به نظر نميرسد .\r\nبارى ، در آن چند دقيقه پس از سلام و احوالپرسى ، ايشان به بنده فرمودند : بعضى از كتابهاى شما را بطور امانت از جناب آية الله حاج سيّد حسن سيّدى قمّى كه عمّه زادهء حقير مىباشند گرفته‌ام و ردّ نموده‌ام ؛ بقيّه‌اش را دوست دارم مطالعه كنم و ردّ نمايم .\r\nحقير وعده دادم إن شاء الله تعالى يك دورهء كامل از جميع نوشتجات را براى نقد و تزييف و تحليل و جرح و تعديل به حضورشان در قم به مجرّد ايصالشان به قم در مراجعت بفرستم . و الحَمد لِلّه و المنّه اين وعده عملى شد . و ايشان پس از چند سال رحلت نمودند .\r\nجائى كه غالب بلكه اغلب از فضلاء از اين‌گونه مطالب و ابحاث غافل باشند ، چه احتمال ميرود دربارهء اواسط از طلّاب ؟ ! و جائى كه أمثال سرشناسان و معروفانى همچون علّامه سيّد محمّد حسين طباطبائىّ و آقا سيّد جمال الدّين گلپايگانى شناخته نشوند ، چه احتمال ميرود دربارهء همچون سيّد هاشم آهنگر\r\n\r\n","description":"","footnote":"","page_name":" 678 ","page_number":718},
  {"content":"\r\n\r\nو نعل‌بندى كه در تمام مدّت عمر سرش در گريبانش بوده و همسايه‌اش از وى خبر نداشته و در ميان توده و عامّهء مردم به مرد متوسّط الحال و يا فقير قلمداد مىشده ، و در ميان علماء و فضلاء از عوامّ النّاس غير ذى الوجهة و الاعتبار به حساب مىآمده است ! ؟\r\n\r\nدر حوزه‌ها بايد علاوه بر حكمت نظرى مؤسّسه‌هاى حكمت عملى دائر گردد\r\nو مِنَ المُؤسَفِ علَيه امروزه در حوزه‌هاى علميّه دروس اخلاقى عملى ، و سلوك و سير إلى الله ، و عرفان شهودى و وجدانى بطور كلّى متروك شده است . در حوزهء مقدّسهء علميّهء قم هم كه تا اندازه‌اى دروس حكمت متعاليه نضج يافته است و دروس عرفان در سطح بسيار ضعيفى رواج يافته است ، عرفان نظرى است نه عرفان عملى . و آن تنها ، مُغنى و مستكفى نيست . دروس حكمت هم به تنهائى انسان را به مقصد نميرساند . آنچه أهمّ از امور است ، تدريس و تربيت طلّاب به دروس تزكيه و تهذيب اخلاق عملى و عرفان شهودى است كه ما را آشنا به حقيقت اسلام و نبوّت و معاد و ولايت و قرآن مىكند ، و بالاخره انسانيّت ما را به ما مىنماياند .\r\nو در تمام دورانى كه حقير در نجف أشرف مشغول تحصيل بودم ، نه تنها اين دروس طالب نداشت ، بلكه منع مىشد . حوزهء درس اخلاق نبود . مجمع تفسير و بيان معارف نبود . بلكه در سطح عمومىِ افكار حوزه ، مطرود و ممنوع بود .\r\nسيّد جمال بود و بس . و او هم وقتى به نماز مىآمد عبا بر سر مىكشيد . و از اين معانى او نيز كسى خبر نداشت ، و گرنه او را از نجف بيرون ميكردند .\r\nبعضى از كتابفروشها كه خريد و فروش كتب حكمت و فلسفه را به نظر بعضى از مراجع حرام ميدانستند ، اگر احياناً در ضمن مجموعهء خريدى كه مىنمودند كتاب « أسفار » ملّا صدرا و يا « منظومهء » سبزوارى ديده مىشد ، آن را با انبر برميداشتند تا دستشان بدان اصابت نكند و نجس نگردد .\r\n\r\n","description":"","footnote":"","page_name":" 679 ","page_number":719},
  {"content":"\r\n\r\nدر اين صورت ضرورى مىنمود كه اگر فرضاً كسى بخواهد دنبال معارف و إلهيّات برود ، بايد مختفيانه و بطور تقيّه دنبال كند . و يا اگر طلبه‌اى بخواهد يك شب در مسجد كوفه و يا مسجد سهله بيتوته داشته باشد ، بايد عيناً مثل قاچاقچىها عمل كند تا مورد سوء ظنّ قرار نگيرد ، و نظر كلّى حوزه به او عوض نشود .\r\nخدا ميداند در مدّت اقامت حقير در نجف ، مورد اصابت چه تهمتها و هدف چه رَمْىها قرار گرفتيم و تحمّل چه مشكلاتى را نموديم ، و با چه مرارتها و تلخيهاى حقيقى زندگى روبرو بوديم ، با آنكه دروس ما و جدّيت ما مشهود بود . فقط ناهمرنگى با وضع ظاهرى ما را بدين مصائب كشانيد . و اميد ميرفت بعد از انقلاب اسلامى ، در حوزه‌ها براى تدريس اخلاق عملى و معارف شهودى تأسيساتى نوين بر پا شود ، آن هم نشد .\r\nپس از انقلاب ، يكى دو سال كه ميگذشت و حقير « رسالهء لُبُّ اللُباب در سير و سلوك اولى الالباب » را انتشار دادم ، براى بعضى مورد توجّه و نياز قرار گرفت . روزى از حوزهء علميّهء قم بعضى به عنوان نمايندگى از جانب برخى از مدبّران و مديران تحوّلات فكرى و احياء حكمت و عرفان نزد حقير در مشهد مقدّس آمدند و پيام آورده بودند كه : شما دو كتاب ديگر هم بنويسيد : يكى مختصرتر از « لُبُّ اللباب » و يكى مشروحتر و عميق‌تر ، تا براى جميع طلّاب در تمام سطوح ابتدائى و متوسّطه و نهائى مورد استفاده قرار گيرد و تدريس شود .\r\nمن گفتم : از نوشتن آنها منعى نيست ، و ليكن خواندن اين كتابها تا اندازه‌اى مفيد است ، نه به تمام معنى . آنچه جان حوزه‌ها را زنده مىكند ، و روح نبوّت و ولايت و اسلام و قرآن را زنده و جاويدان مىنمايد تدريس حكمت عملى و حوزه‌هاى تربيت طّلاب به عرفان شهودى و وجدانى است كه بنياد\r\n\r\n","description":"","footnote":"","page_name":" 680 ","page_number":720},
  {"content":"\r\n\r\nاوّلينِ نفوس را تغيير ميدهد ، و آنان را به طهارت واقعيّه و حقيقيّه مىكشاند . و امّت اسلام در اين وَهلهء خاصّ برخورد مىكنند با افرادى كه همچون دست پروردگان صميمى رسول أكرم و حواريّين أمير المؤمنين عليهما السّلام مىباشند . و اينان قادرند با آن طهارت ذاتيّه و نفس زكيّهء خود تأثيرى بسيار عميق در نفوس جميع مردم اين كشور و نفوس مردم دنيا بگذارند و آن روح واقعيّت رسول الله را به جهانيان ارائه دهند . و در حقيقت خودشان و غيرشان را به اسلام واقعى سوق دهند .\r\nپس از مدّتى جواب آوردند كه : اخلاق و عرفان عملى ، مرزى ندارد كه دسته‌بندى و تدريس شود . فلهذا فعلًا صلاح حوزه در اينست كه تدريس حكمت و فلسفه بشود ، و در خصوص اين فنّ شاگردانى خبره و مُمَحّض تربيت شوند .\r\nو معلوم است كه اين جواب ، تمام نيست . زيرا همانطور كه فقه و اصول و حكمت و ادبيّات عرب براى اهل خبره‌اش مرز دارد ، عرفان عملى و اخلاق شهودى هم براى اهل خبره‌اش مرز دارد ؛ و براى غير اهل خبره هيچكدام از اينها داراى مرز نيستند .\r\nفلهذا بايد دنبال اهل خبره‌اش رفت و پيدا كرد ، و بدين بهانه حوزه‌ها را از چنين علوم خطيره‌اى كه حكم اساس و بنيان را دارند تهى و خالى نگذاشت .\r\nبارى ، با ذكر اين مطالب كه بسيار بطور فشرده و خلاصه بازگو شد ، علّت اختفاء مطالب علّامه‌ها و گلپايگانىها مشهود مىشود .\r\n\r\nمعارف الهيّه مانند جواهر نفيسه ، مصون و محفوظ از نظر اجانب مىباشد\r\nمطلبى ديگر كه شايان ذكر است آنكه : اين مطالب ، مطالب ارزشمندى است كه آسان بدست نمىآيد ، و براى تهيّهء آن بايد رنجها كشيد ، و مصيبتها ديد ، و مسافرتها نمود ، و تحمّلها كرد . زيرا به منزلهء جواهر قيمتى است كه آن را در درون خزينه‌ها و صندوقهاى محكم و مستحكم نگهدارى مىكنند تا از تلف و ضياع مصون بماند .\r\n\r\n","description":"","footnote":"","page_name":" 681 ","page_number":721},
  {"content":"\r\n\r\nمتاع كم بها را در بازار مىآورند و براى جلب مشترى فرياد مىكشند : بيائيد ! بيائيد ! بخريد ، ببريد : آى لبو ! آى لبو !\r\nمَردك در يك لُوَك چوبى خود پنج قران لبو ريخته است . در صبحهاى زمستان سرد سر كوچه و بازار فرياد مىكشد ، درِ خانه‌ها داد مىكشد : آى لبو دارم صبحانه . و با اصرار و إبرام ميخواهد لبويش را بفروشد ، لوكش خالى شود برود سراغ لبوهاى فردا كه بايد به همين طريق مصرف شود .\r\nامّا يك دانه جوهرهء زمرّد ، يا ياقوت ، يا برليان سنگين قيمت را كه پشت ويترين مغازه نمىگذارند . آن را درون گاو صندوقهاى پولادين با قفلهاى رمزى ، آن هم داخل جعبه‌اى رمزى آن هم داخل صندوق رمزى ديگرى پنهان مىكنند تا از هزار مشترى يكى قدر و قيمت آن را بداند و آن را بشناسد ، و طبق قيمت آن سرمايه بدهد . بنابراين بسيار زحمت دارد تا انسان قدر و قيمت جواهرى را بداند و بفهمد و بتواند آن را خريدارى كند ، زيرا بايد با جميع جهات آن جواهر مسانخت پيدا نمايد و مشابهت كند . و آنها هم انسان را بپذيرند ، و به خود راه دهند ، و مانند فرزندانشان و يا خادمشان كه مورد امن و امان آنهاست با وى معامله نمايند ، و او را محرم أسرار خود بدانند ؛ آن هم اسرار إلهيّه نه اسرار دنيويّه .\r\nحالا مىفهميم كه چقدر انسان بايد راه برود تا جزءِ اهل بيت خانهء او گردد ، و حكم فرزند يا خادم او به حساب آيد . زيرا در غير اين صورت ، يعنى در غير صورت اتّحاد و وحدت در سلوك و راه و زىّ و لباس و غذا و طعام و بالاخره جميع امورى كه از آن اهل بيت و از اختصاصاتشان به شمار مىآيد ، امكان پذير نيست كه از روح آن اهل بيت متمتّع گردد .\r\nحقير در ايّامى كه از نجف اشرف براى زيارت و ملاقات حضرت آية الله حاج شيخ محمّد جواد أنصارى همدانى تغمَّده اللهُ برضوانه به همدان آمده\r\n\r\n","description":"","footnote":"","page_name":" 682 ","page_number":722},
  {"content":"\r\n\r\nبودم ، روزى كه تنها با خود به سوى محلّ نماز ظهر ايشان در مسجد موسوم به مسجد پيغمبر ميرفتم ، به سبزه ميدان كه رسيدم اين فكر به نظرم آمد كه : من چقدر ايشان را قبول دارم ؟ ! ديدم در حدود يك پيامبر إلهى ! من واقعاً به كمال و شرف و توحيد و فضائل اخلاقى و معنوى ايشان در حدود ايمان به يك پيغمبر ، ايمان و يقين دارم . زيرا اگر الآن حضرت يوسف و يا شعيب و يا حضرت موسى و عيسى على نبيّنا و آله و عليهم السّلام زنده شوند ، و بيايند و امر و نهيى داشته باشند ، من حقيقةً به قدر اطاعت و انقياد و ايمان به حقّانيّت آن انبياء به اين راد مرد بزرگ و الهى ايمان و ايقان دارم .\r\nشاهدى هم داريم ، چنانچه بعضى ذكر نموده‌اند كه : عُلَمآءُ امَّتى كَأَنْبيآءِ بَنى إسْرآئيلَ « 1 » . در اين صورت براى انطباق آن حديث بر علماء امّت\r\n\r\n\r\n","description":"","footnote":"\r\n( 1 ) اين روايتى است كه در ألسنه مشهور و بر سر زبانها متداول است ، و ليكن ابداً سندى را براى آن نيافتيم با كثرت تتبّعى كه در اين باره نموديم . محدّث و عالم متضلّع خبير سيّد عبد الله شُبَّر در كتاب « مصابيح الانوار فى حلّ مشكلات الاخبار » در ج 1 ، ص 434 از طبع مطبعة الزّهراء - بغداد ، به شمارهء حديث 83 آورده است كه :\r\n« آنچه از پيغمبر صلّى الله عليه و آله روايت شده است كه : قالَ : عُلَمآءُ امَّتى أنْبيآءُ بَنى إسْرآئيلَ ، أوْ كَأنْبيآءِ بَنى إسْرآئيلَ ، أوْ أفْضَلُ مِنْ أنْبيآءِ بَنى إسْرآئيلَ ؛ براى اين حديث در اصول ما و اخبار ما پس از فحص و تتبّع تامّ ابداً مدركى نيافتيم . و ظاهراً از دست پرورده‌ها و موضوعات عامّه است . و از كسانى كه از ميان علماء ما تصريح به ساختگى بودن آن نموده‌اند محدّث شيخ حرّ عاملى است در كتاب « الفوائد الطّوسيّة » و محدّث شريف جزائرى . و كيف كان ممكن است براى آن دو معنى نمود . - تا آخر آنچه را كه شبّر در اينجا ذكر كرده است .\r\nو حقير در كتاب « الجامع الصّغير » سيوطى و « كنوز الحقائِق » مناوى و « نهج الفصاحة » پاينده و « وهج الفصاحة » أعْلمى كه براى احاديث صغار سيّد البشر تدوين يافته است مراجعه كردم ، از طريق عامّه در آنجا هم نبود . و در كتاب « جنّة المأوى » شيخ محمّد حسين آل كاشف الغطاء ، در ص 197 در ضمن سوالاتى كه كتباً از ايشان از معنى اين حديث مىشود و ايشان پنج وجه را در معنى و تفسير آن احتمال داده‌اند ، در تعليقهء آن مرحوم\r\n","page_name":" 683 ","page_number":723},
  {"content":"\r\n\r\nكدام عالمى را راستين‌تر و موحّدتر و به معارف حقّهء حقيقيّة الهيّه نزديكتر از ايشان مىيابيم ؟ ! به علّت آنكه مناط رسالت و نبوّت امور ظاهرى از كسب و كار و سرمايه و حَسَب و نَسَب و علوم ظاهريّه و فنون دنيائيّه نيست . اگر آقاى أنصارى را از معمّم بودن ، و فقيه بودن ، و امام جماعت بودن و هكذا نظائر اين امور خَلع كنيم ، ملاك ارادت و عظمت اين مرد تجلّيات الهيّه‌اى است كه در راه طولانى با جهاد اكبر براى وى شده است ، و او را به سرحدّ يك عارف الهى درآورده و در مقام و منزلت تمكين نشانده است . گو آنكه همهء اهل همدان هم او را صوفى تلقّى كنند و به تهمتهاى ناروا و ناسزا متّهم دارند ، همسايه‌اش هم خاكروبه بر در خانه‌اش بريزد . زيرا تمام اين مصائب را ما بعينها دربارهء أنبياء داريم ، و بيشتر از اينها در احاديث ما وارد شده است . و مَا أُوذِىَ نَبِىٌّ مِثْلَ مَا أُوذِيتُ قَطُّ « 1 » هم از لسان رسول الله روايت داريم\r\n\r\n\r\n","description":"","footnote":"\r\nآية الله حاج سيّد محمّد على قاضى طباطبائى تصريح به آنچه گفتيم نموده‌اند و چنين ذكر كرده‌اند كه : اين حديث از موضوعات عامّه است .\r\nآية الله حاج سيّد محمّد على قاضى طباطبائى در كتاب « تحقيق دربارهء اوّل أربعين حضرت سيّد الشّهداء عليه السّلام » از طبع سوّم - تبريز ، تحت عنوان : « مراد از آل محمّد چه كسانند ؟ » در ص 468 گويد : فيروزآبادى ( صاحب كتاب اللغة ) گويد : و قَول رَسولِ اللهِ صلَّى اللهُ عليه و ءَاله و سلَّم : عُلَمآءُ أمَّتى كَأنْبيآءِ بَنى إسْرآئيلَ ، و فى لَفظٍ : عُلَمآءُ هَذِهِ الامَّةِ أنْبيآءُ سائِرِ الامَمِ ؛ وَ إنْ كانَ فى إسْنادِهِ مَقالٌ لَكِنْ يُسْتَأْنَسُ بِهِ فيما ذَكَرْناهُ .\r\n( 1 ) اين حديث را با عين اين عبارت ، حقير از لسان مبارك حضرت آية الله علّامهء طباطبائى استاد بى بديلمان رحمةُ الله عليه در رسالهء « مهر تابان » در قسمت دوّم : مصاحبات ، در ابحاث عرفانى ، ص 224 از شمارهء زير مسلسل از طبع اوّل ( و ص 328 از طبع دوّم ) روايت كرده‌ام . ولى در « جامع الصّغير » سيوطىّ ، ص 144 بدين عبارت آورده است : ما اوذىَ أحَدٌ ما اوذيتُ ( عد ) و ابن عساكر عن جابر ( ض ) . ما اوذىَ أحَدٌ ما اوذيتُ فى اللهِ ( حل ) عن أنس ( ح ض ) . و در « كنوز الحقائق » كه در هامش « الجامع الصّغير » مطبوع است در ص 82 ، از ج 2 مناوى فقط عبارت ما اوذىَ أحَدٌ ما اوذيتُ را از ( عد ) روايت نموده است . و در « نهج الفصاحة » أبو القاسم پاينده در طبع بيست و يكم ص 543\r\n","page_name":" 684 ","page_number":724},
  {"content":"\r\n\r\nدر اين صورت باز هم بايد به كلام مردم توجّه كنيم ؟ يا بايد سراغ علم و يقين خود برويم و  قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ  « 1 » ( بگو : خدا و بگذار آنان را تا در افكار باطل و نيّات واهى خود بازى كنند . ) را نصب العَيْن خود قرار دهيم ؟\r\nحاج سيّد هاشم حدّاد تربيت‌شدهء دست مبارك مرحوم حاج سيّد ميرزا على آقاى قاضى بود . او ميدانست دست پرورده‌اش چيست ، و درجات و مقاماتش كدام است ، ايقان و عرفان او در چه حَدّ اعلاى از ارتقاء و سُمُوّ راه يافته است .\r\nمن چه مىفهمم ؟ خبره و خرّيت اين فنّ آن بزرگ مرد الهى است . من از حدّاد فقط عبادتى ، و توجّهى ، و مراقبه‌اى ، و التزامى به دستورات شرع ، و متانت و وقار و تمكين و صبر و تحمّل و أمثال ذلك را در مىيابم ، ولى از منشأ و مصدر اين خصائص و آثار خبرى ندارم . من نورى را مشاهده ميكنم ، امّا از كارخانهء نورآفرين اطّلاعى ندارم . مرحوم قاضى واسطهء در ايصال نور بوده است ، و از نصب كليدها و مخازن در ميان راهها و تبديل نور عظمت شصت هزار ولت به برق قابل استفاده در شهرها مطّلع است .\r\nاو كه در دكّان آهنگرى وى ميرود ، و ساعتها در ميان دود و شعله و گرما بر روى زمين مىنشيند ، و به وى ميگويد : روزى اى سيّد هاشم بيايد كه از اطراف و اكناف بيايند و\r\n\r\n\r\n","description":"","footnote":"\r\nتحت رقم 2626 ما اوذىَ أحَدٌ ما اوذيتُ فى اللهِ ما اوذىَ أحَدٌ فى الله آورده است . و أيضاً اعلمى در « وهج الفصاحة » ص 561 همين لفظ را ذكر نموده است .\r\n( 1 ) آيه 91 ، از سورهء : 6 الانعام :  وَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ . \r\n","page_name":" 685 ","page_number":725},
  {"content":"\r\n\r\nبارى ، جواهر نفيس و گرانبها را طفل نمىشناسد . خَرمُهره را از فيروزه برتر ميداند . طلاى مصنوعى را از طلاى واقعى چه بسا بهتر مىپسندد . شخص عامى و بى سواد به خطّ زيباى مير عماد حسنى كه بر روى كاغذ نوشته است وقعى نمىنهد ، امّا خطّ نازيبا و غلط و نادرستى را كه با آب‌طلا نوشته باشند ترجيح ميدهد و انتخاب مىكند .\r\nامّا آن خطشناس كه به دقائق فنّ خطّ آگاه است ، چه بسا يك صفحه از آن خطّ مير را به ميليونها تومان بخرد ، و اين صفحات طلا و يا مطلّاى خطّ نازيبا را براى ذوب كردن و نابود ساختن به كوره بفرستد .\r\nيك صفحه ، يك تابلوى نقّاشى و ميناكارى را كه اسرار و دقائق اين فنّ در آن به كار برده شده است ، آن دهاتى شلغم فروش چه ميداند ؟ و چه ادراك مىكند ؟ ! امّا آن استاد نقّاش و ميناكارى كه عمرى را در اين فنّ صرف نموده است ميداند كه چه كرامتها و اعجازى را در اين صفحه و تابلو اعمال نموده است . چه بسا آن دهاتى بعضى از تابلوهاى قرمز رنگ و بدون فنّ و إعمال صنعت را بر آن نقّاشى و ميناكارى ترجيح دهد ، امّا استاد نقّاش و ميناكار ممكن است براى خريد يك صفحه از آن خانه و هستى و زندگى خويش را بفروشد .\r\nدر اينجاست كه كم كم معلوم مىشود حاج سيّد هاشم حدّاد چه كسى بوده است ؟ با آنكه وَ الله و بالله براى خود من معلوم نشده است . يعنى آنچه در اين كتاب ارجمند سعى كردم تا جائى كه بتوانم - حال كه بناى معرّفى است بيشتر او را معرّفى كنم ، و به ارباب سلوك و مشتاقان راه خدا و معرفتِ او چيز مهمترى را ارائه داده باشم ؛ ولى مىبينم كه كُمَيت لنگ است ، و سه ماه تمام است كه به نوشتن اين كتاب اهتمام تمام نموده‌ام و تمام كارهايم را در اين مدّت تعطيل و در غير اين موضوع قلمى بر روى صفحه‌اى نياورده‌ام ، مع الوصف بنياد درون و نداى باطن فرياد مىزند :\r\n\r\n","description":"","footnote":"","page_name":" 686 ","page_number":726},
  {"content":"\r\n\r\n اى برتر از خيال و قياس و گمان و وَهم * و ز هر چه گفته‌اند و شنيديم و خوانده‌ايم\r\nمجلس تمام گشت و به آخر رسيد عمر * ما همچنان در اوّل وصف تو مانده‌ايم « 1 » \r\nنگوئيد اين بيت را شيخ سعدى دربارهء خدا به كار برده است ؛ چگونه من آن را دربارهء حدّاد به كار مىبرم ؟ ! مگر حدّاد خداست ؟ وَ الْعيَاذُ بِالله . حدّاد عبد خداست . بندهء خداست .\r\nما نتوانستيم حقيقت عبوديّت و فناى حدّاد را در ذات خدا دريابيم . ما حدّادِ در مقام عبوديّت و واقعيّت عبوديّت را نشناختيم و نتوانستيم در اين رساله هم معرّفى كنيم .\r\n\r\nخطبهء أمير المؤمنين عليه السّلام به روايت مسعودى دربارهء قدرت اولياء الله\r\nو ناچار در خاتمه بايد توسّل پيدا كنيم به خطبهء أمير المؤمنين عليه السّلام كه در انتقال حضرت رسول أكرم صلّى الله عليه و آله از حضرت آدم نَسلًا بَعدَ نَسلٍ تا وقتىكه متولّد شده‌اند ، ايراد فرموده‌اند ؛ و در ضمن اين خطبه به خداوند عرضه ميدارد :\r\nسُبْحَانَكَ ! أَىُّ عَيْنٍ تَقُومُ نُصْبَ بَهَآءِ نُورِكَ ، وَ تَرْقَى إلَى نُورِ ضِيَآءِ قُدْرَتِكَ ؟ ! وَ أَىُّ فَهْمٍ يَفْهَمُ مَا دُونَ ذَلِكَ إلَّا أَبْصَارٌ كَشَفْتَ عَنْهَا الاغْطِيَةَ ، وَ هَتَكْتَ عَنْهَا الْحُجُبَ الْعَمِيَّةَ !\r\nفَرَقَتْ أَرْوَاحُهَا إلَى أَطْرَافِ أَجْنِحَةِ الارْوَاحِ فَنَاجَوْكَ فِى أَرْكَانِكَ ، وَ وَلَجُوا بَيْنَ أَنْوَارِ بَهَآئِكَ ، وَ نَظَرُوا مِنْ مُرْتَقَى التُّرْبَةِ إلَى مُسْتَوَى كِبْرِيَآئِكَ .\r\nفَسَمَّاهُمْ أَهْلُ الْمَلَكُوتِ زُوَّاراً ، وَ دَعَاهُمْ أَهْلُ الْجَبَرُوتِ عُمَّارًا ؟ ! - الخ . « 2 »\r\n\r\n\r\n","description":"","footnote":"\r\n( 1 ) « كليات سعدى » طبع و تصحيح فروغى ، گلستان ، ص 3\r\n( 2 ) اين خطبهء شريفه را مورّخ شهير و أمين : مسعودىّ در كتاب « إثبات الوصيّة »\r\n","page_name":" 687 ","page_number":727},
  {"content":"\r\n\r\n« پاك و پاكيزه و مقدّس و منزّه مىباشى تو بار پروردگارا ! كدام چشمى است كه بتواند بايستد و پايدار باشد در مقابل بهاء و حسن و ظرافت نور تو ، و بالا برود به سوى تابش إشراق قدرت تو ؟ ! و كدام فهمى است كه بفهمد جلوتر از آن را ؟ ! مگر چشمهائى كه تو از روى آنها پرده برانداختى ، و از آنها حجابهاى جهالت و غوايت و كبر و ضلالت را پاره نمودى !\r\nبنابراين ، بالا رفت جانهايشان به سوى بالها و جناحهاى ارواح قُدس . پس تكلّم كردند با تو در پنهانى ، و مناجات كردند در اركان و اسماء كلّيّه‌ات ( كه بدانها عوالم را ايجاد فرمودى ) و داخل شدند در ميان انوار بهاء جمال و جلالت ، و نگريستند از نردبان خاك و محلّ ارتقاء تربت پاك به سوى مكان گستردهء ( بام ) كبرياى تو .\r\nپس آنان را اهل ملكوتت زائران و به لقاء پيوستگان ناميدند ، و اهل جبروتت مقيمان و ساكنان حضرتت خواندند . »\r\nدر اين خطبهء رشيق المضمون و دقيق المحتوى مىبينيم كه حضرت ، حقيقت مقام عرفان به ذات احديّت خدا را بواسطهء رفع حُجُب ، براى طبقهء خاصّى از اولياى مقرّبين و مُخْلَصين خدا متحقّق ميداند . و خداوند گروه مخصوصى از زمرهء عباد صالحين خود را به حقيقت معرفت خود مىرساند ، تا از حضيض عالم ناسوت و فراز خاك نظر به مقام كبريائيّت حقّ نمايند و چشمشان و فهمشان تاب و توان پايدارى و استقامت در برابر تجلّى انوار بهاء حضرت او را\r\n\r\n\r\n","description":"","footnote":"\r\n- طبع سنگى از ص 94 تا ص 99 ذكر كرده است ، و بسيار مفصّل است و ما همين فقره‌اش را كه در ص 97 است در اينجا آورديم . و اين فقره را ايضاً حضرت استاذنا الاكرم آية الله علّامهء طباطبائى قدَّس الله روحه الزّكيّة در كتاب « شيعه » مصاحبات با هانْرى كُرْبَن ، در ص 196 از طبع دوّم ، از « إثبات الوصيّة » نقل كرده‌اند ، و ما آن را در ص 341 از كتاب « توحيد علمى و عينى » ذكر نموده‌ايم .\r\n","page_name":" 688 ","page_number":728},
  {"content":"\r\n\r\nداشته باشد ، و بدان مقام و برتر از آن دست يابند و به مقام روح القُدُس و اصل گردند ، و در سرّ عالم كون و مكان با خداوند همچون كليم تكلّم كنند ، و در ميان أشعّهء درخشان نور ذات كه از جمال و جلال وى منشعب ميگردد قائم و پابرجا بوده ، وجودشان قبل از وصول بدين ذروهء عاليه مضمحلّ و نابود نشود ، بلكه تا سرحدّ فناء در خود ذات اقدس حقّ تعالى پيش بروند ، و پس از فناء در آن وجود بَحت و بسيط و لَم يَزَلى وَ لا يَزالى به بقاء حقّ متحقّق و إلَى الأبَد در بهشتهاى خلد فَناء و بَقاء مخلّد و جاويدان گردند .\r\n\r\nخلاصه و محصّل گفتار در عظمت معنوى و روحى حاج سيّد هاشم\r\nحقير فقير در نشان دادن و معرّفى حاج سيّد هاشم روحى فداه جالب‌تر و زيباتر از اين خطبه نيافتم ، فلهذا در پايان نامه به عنوان  خِتامُهُ مِسْكٌ  « 1 » تقديم روح مقدّس آن عرش مكان و علّيّين مقام نمودم .\r\n اشاهِدُ مَعْنَى حُسْنِكُمْ فَيَلَذُّ لى * خُضوعى لَدَيْكُمْ فى الْهَوَى وَ تَذَلُّلى ( 1 )\r\nوَ أشْتاقُ لِلْمَغْنَى الَّذى أنْتُمُ بِهِ * وَ لَوْلاكُمُ ما شاقَنى ذِكْرُ مَنْزِلِ ( 2 )\r\nفَلِلّهِ كَمْ مِنْ لَيْلَةٍ قَدْ قَطَعْتُها * بِلَذَّةِ عَيْشٍ وَ الرَّقيبُ بِمَعْزِلِ ( 3 )\r\nوَ نَقْلى مُدامى وَ الْحَبيبُ مُنادِمى * وَ أقْداحُ أفْواحِ الْمَحَبَّةِ تَنْجَلى ( 4 )\r\nوَ نِلْتُ مُرادى فَوْقَ ما كُنْتُ راجيًا * فَوا طَرَبا لَوْ تَمَّ هَذا وَ دامَ لى ( 5 )\r\nلَحانى عَذولى لَيْسَ يَعْرِفُ ما الْهَوَى * وَ أيْنَ الشَّجىُّ الْمُسْتَهامُ مِنَ الْخَلى ( 6 ) \r\n\r\n\r\n","description":"","footnote":"\r\n( 1 ) اقتباس از آيه 26 ، از سورهء 83 : المطفّفين\r\n","page_name":" 689 ","page_number":729},
  {"content":"\r\n\r\n فَدَعْنى وَ مَنْ أهْوَى فَقَدْ ماتَ حَاسِدى * وَ غابَ رَقيبى عِنْدَ قُرْبِ مُواصِلى ( 7 ) « 1 » \r\n1 - من مشاهدهء معنى و واقعيّت حُسن شما را ميكنم ، و بنابراين خضوع من و تذلّل من در راه عشق و محبّت شما براى من لذّت بخش ميگردد .\r\n2 - و من اشتياق آمدن به منزلى را دارم كه شما در آن مىباشيد ، و اگر شما نبوديد ذكر منزل و مسكنى ابداً مرا به اشتياق و هيجان در نمىآورد .\r\n3 - پس شكر و سپاس از آن خداوند است كه چه بسيار از شبها را با لذّت عشق و كاميابى تمام به پايان رسانيدم درحالىكه رقيب و حسود معارضِ با كار من از لذّت بر كنار بود و خبرى نداشت ، و براى وى در اين مقام جائى نبود .\r\n4 - و غذاى بعد از شراب من هم باز شراب بود ( شرابهاى پياپى ) . و محبوب من ، نديم و انيس من بود . و پيوسته قدحهاى نشاط آفرين و مسرّت بخش محبّت ظاهر مىشد و خود را نشان ميداد .\r\n5 - و من بيش از آنكه منظور نظرم بود به مراد خودم نائل آمدم . پس چقدر طرب انگيز است اگر اين كار تمام شود و براى من ادامه پيدا كند .\r\n6 - مرا ملامت كنندهء من سرزنش مىكند ؛ آنكه اصولًا معنى عشق و محبّت را نفهميده است . كجا ميتوان حال عاشق حزين و سرگشته و ديوانه را با حال آدم فارغ البال و بدون غم و غصّه قياس نمود ؟ !\r\n7 - بنابراين خواهش ميكنم كه اينك مرا با آنكه دعوى عشق او را دارم واگذارى ؛ چرا كه حسود مُرد و رقيب پنهان شد در قرب و نزديكى وصال من . ( و در اين حال به حمد الله و مَنِّه نه حسد حاسدان و سخن سخن‌چينان مزاحم ما مىشود ، و نه تفتيش مفتّشان و مراقبت رقيبان ) .\r\n\r\n\r\n","description":"","footnote":"\r\n( 1 ) « ديوان ابن فارض » طبع بيروت ( سنهء 1384 ) ص 179\r\n","page_name":" 690 ","page_number":730},
  {"content":"\r\n\r\n* * *\r\n اى قصّهء بهشت ز كويت حكايتى * شرح جمال حور ز رويت روايتى\r\nأنفاس عيسى از لب لعلت لطيفه‌اى * آب خِضِر ز نوش لبانت كنايتى\r\nكِىْ عِطرساى مجلس روحانيان شدى * گل را اگر نه بوى تو كردى رعايتى\r\nهر پاره از دل من و از غصّه قصّه‌اى * هر سطرى از خصال تو وز رحمت آيتى\r\nدر آرزوى خاك درِ يار سوختم * يادآور اى صبا كه نكردى حمايتى\r\nاى دل به هرزه دانش و عمرت به باد رفت * صد مايه داشتىّ و نكردى كفايتى\r\nبوى دل كباب من آفاق را گرفت * اين آتش درون بكند هم سرايتى\r\nدر آتش ار خيال رخش دست ميدهد * ساقى بيا كه نيست ز دوزخ شكايتى\r\nدانى مراد حافظ ازين درد و غصّه چيست * از تو كرشمه‌اىّ و ز خسرو عنايتى « 1 » \r\n* * *\r\n حَديثُهُ أوْ حَديثٌ عَنْهُ يُطْرِبُنى * هَذا إذا غابَ أوْ هَذا إذا حَضَرا \r\n\r\n\r\n","description":"","footnote":"\r\n( 1 ) « ديوان خواجه حافظ شيرازى » طبع پژمان ، ص 209 ، غزل 457\r\n","page_name":" 691 ","page_number":731},
  {"content":"\r\n\r\n كِلاهُما حَسَنٌ عِنْدى اسَرُّ بِهِ * لَكِنَّ أحْلاهُما ما وافَقَ النَّظَرا « 1 » \r\n« گفتار خود او و از او سخن گفتن ، هر دو براى من بهجت‌آور است ؛ اين در صورتى است كه او غائب باشد ، و آن در صورتى كه حاضر باشد .\r\nهر دو تاى از آنها در نزد من نيكوست و بدانها مسرور مىشوم ، و ليكن شيرين‌ترين آن دو گفتارى است كه با ديدارش موافق باشد . »\r\n چراغ روى ترا شمع گشت پروانه * مرا ز خال تو با حال خويش پروا نه\r\nبه بوى زلف تو گر جان به باد رفت چه شد * هزار جان گرامى فداى جانانه\r\nخرد كه قيد مجانين عشق ميفرمود * به بوى سنبل زلف تو گشت ديوانه\r\nبه مژده جان به صبا داد شمع در نفسى * ز شمع روى تواش چون رسيد پروانه\r\nمرا به دور لب دوست هست پيمانى * كه بر زبان نبرم جز حديث پيمانه\r\nبر آتش رخ زيباى او به جاى سپند * به غير خال سياهش كه ديد به دانه\r\nحديث مدرسه و خانقه مگوى كه باز * فتاده در سر حافظ هواى ميخانه « 2 » \r\nاللَهُمَّ صَلِّ وَ سَلِّمْ وَ زِدْ وَ بارِكْ عَلَى سَيِّدِ الْمُرْسَلينَ وَ خاتَمِ النَّبيّينَ مُحَمَّدٍ ، وَ عَلَى أخيهِ وَ وَصيِّهِ وَ صاحِبِ سِرِّهِ وَ لِوآئِهِ وَ وَزيرِهِ وَ وَلىِّ كُلِّ\r\n\r\n\r\n","description":"","footnote":"\r\n( 1 ) « ديوان ابن فارض مصرىّ » طبع بيروت ( سنهء 1384 ) ص 381\r\n( 2 ) « ديوان خواجه حافظ » طبع پژمان ، ص 194 ، غزل 425\r\n","page_name":" 692 ","page_number":732},
  {"content":"\r\n\r\nمُؤْمِنٍ وَ مُؤْمِنَةٍ مِنْ بَعْدِهِ وَ خَليفَتِهِ فِى امَّتِهِ : عَلىِّ بْنِ أبى طالِبٍ أميرِ الْمُؤْمِنينَ ، وَ عَلَى الْبَتولِ الْعَذْراءِ الصِّدّيقَةِ الْكُبْرَى فاطِمَةَ الزَّهْراءِ ، وَ عَلَى الْحَسَنِ وَ الْحُسَيْنِ وَ عَلىِّ بْنِ الْحُسَيْنِ وَ مُحَمَّدِ بْنِ عَلىٍّ وَ جَعْفَرِ ابْنِ مُحَمَّدٍ وَ موسَى بْنِ جَعْفَرٍ وَ عَلىِّ بْنِ موسَى وَ مُحَمَّدِ بْنِ عَلىٍّ وَ عَلىِّ ابْنِ مُحَمَّدٍ وَ الْحَسَنِ بْنِ عَلىٍّ وَ الْخَلَفِ الْقآئِمِ الْمَهْدىِّ عَجَّلَ اللهُ تَعالَى فَرَجَهُ وَ سَهَّلَ مَنْهَجَهُ وَ جَعَلَنا مِنْ شيعَتِهِ وَ تابِعيهِ وَ ناصِريهِ وَ الذّابّينَ عَنْهُ وَ الْمُحامينَ لِدَوْلَتِهِ وَ شَوْكَتِهِ .\r\nاللَهُمَّ الْعَنْ أعْدآءَهُمْ وَ مُخالِفيهِمْ وَ مُعانِديهِمْ وَ غاصِبى حُقوقِهِمْ وَ مُنْكِرى فَضائِلِهِمْ وَ مَناقِبِهِمْ إلَى يَوْمِ الدّينِ .\r\nاللَهُمَّ أعْلِ دَرَجَةَ اسْتاذِنا وَ وَليِّنا وَ مُرَبّينا وَ الهادى إلَى الْحَقِّ صِراطَنا : الْمَرْحومِ الْمَبْرورِ الْحاجِّ السَّيِّد هاشِمٍ الحَدّادِ ، وَ اجْعَلْنا مِنْ سالِكى سَبيلِهِ وَ الثّابتينَ عَلَى مَنْهَجِهِ فى صِراطِكَ الْمُسْتَقيمَ ، وَ اجْعَلْنا مِنَ الْمُوَفَّقينَ لِادآءِ شُكْرِهِ وَ مِنَ الْمُؤَدّينَ لِحُقوقِهِ ، وَ احْشُرْهُ فى زُمْرَةِ مُحَمَّدٍ وَ عِتْرَتِهِ الاطْيَبينَ الاكْرَمينَ . اللَهُمَّ اجْعَلهُ عِنْدَكَ فى أعْلَى عِلّيّينَ ، وَ اخْلُفْ عَلَى عَقِبِهِ فى الْغابِرينَ ، وَ ارْحَمْنا بِرَحْمَتِكَ يا أرْحَمَ الرّاحِمينَ .\r\nبه حمد الله و المنّه اين يادنامه كه مسمّى به « روح مجرّد » در زندگى و ترجمهء احوال مرحوم استاد عرفانى و مربّى اخلاقى و سلوكى جمعى كثير از شوريدگان و بى سر و سامانان راه حقّ و سبيل إلى الله است ، در صبح روز پانزدهم شهر شوّال المكرّم سنهء يكهزار و چهارصد و دوازده هجريّهء قمريّه در وقت ضُحَى ( دو ساعت به ظهر مانده ) در مكتبهء حقير در شهر مقدّس مشهد رضوى على ثاويه و شاهدِه أفضلُ السّلام و الإكرام پايان يافت . وَ أنا الْعَبْدُ الْحَقيرُ الْفَقيرُ الْمِسْكينُ الْمُسْتَكينُ الْمُسَمَّى السَّيِّدُ مُحَمَّد الْحُسَين الحُسَينىُّ الطِّهرانىُّ ، غَفَرَ اللهُ لَهُ وَ لِوالِدَيْهِ .\r\n\r\n","description":"","footnote":"","page_name":" 693 ","page_number":733},
  {"content":"\r\n . \r\n","description":"","footnote":"","page_name":" 694 ","page_number":734},
  {"content":"\r\n . \r\n","description":"","footnote":"","page_name":" 695 ","page_number":735},
  {"content":"\r\n . \r\n","description":"","footnote":"","page_name":" 696 ","page_number":736},
  {"content":"\r\n . \r\n","description":"","footnote":"","page_name":" 697 ","page_number":737},
  {"content":"\r\n . \r\n","description":"","footnote":"","page_name":" 698 ","page_number":738},
  {"content":"\r\n . \r\n","description":"","footnote":"","page_name":" 699 ","page_number":739},
  {"content":"\r\n . \r\n","description":"","footnote":"","page_name":" 700 ","page_number":740},
  {"content":"\r\n . \r\n","description":"","footnote":"","page_name":" 701 ","page_number":741},
  {"content":"\r\n . \r\n","description":"","footnote":"","page_name":" 702 ","page_number":742},
  {"content":"\r\n . \r\n","description":"","footnote":"","page_name":" 703 ","page_number":743},
  {"content":"\r\n . \r\n","description":"","footnote":"","page_name":" 704 ","page_number":744},
  {"content":"\r\n . \r\n","description":"","footnote":"","page_name":" 705 ","page_number":745},
  {"content":"\r\n . \r\n","description":"","footnote":"","page_name":" 706 ","page_number":746},
  {"content":"\r\n . \r\n","description":"","footnote":"","page_name":" 707 ","page_number":747},
  {"content":"\r\n . \r\n","description":"","footnote":"","page_name":" 708 ","page_number":748},
  {"content":"\r\n . \r\n","description":"","footnote":"","page_name":" 709 ","page_number":749},
  {"content":"\r\n . \r\n","description":"","footnote":"","page_name":" 710 ","page_number":750},
  {"content":"\r\n . \r\n","description":"","footnote":"","page_name":" 711 ","page_number":751},
  {"content":"\r\n . \r\n","description":"","footnote":"","page_name":" 712 ","page_number":752},
  {"content":"\r\n . \r\n","description":"","footnote":"","page_name":" 713 ","page_number":753},
  {"content":"\r\n . \r\n","description":"","footnote":"","page_name":" 714 ","page_number":754},
  {"content":"\r\n . \r\n","description":"","footnote":"","page_name":" 715 ","page_number":755},
  {"content":"\r\n . \r\n","description":"","footnote":"","page_name":" 716 ","page_number":756},
  {"content":"\r\n . \r\n","description":"","footnote":"","page_name":" 717 ","page_number":757},
  {"content":"\r\n . \r\n","description":"","footnote":"","page_name":" 718 ","page_number":758},
  {"content":"\r\n . \r\n","description":"","footnote":"","page_name":" 719 ","page_number":759},
  {"content":"\r\n . \r\n","description":"","footnote":"","page_name":" 720 ","page_number":760},
  {"content":"\r\n . \r\n","description":"","footnote":"","page_name":" 721 ","page_number":761},
  {"content":"\r\n . \r\n","description":"","footnote":"","page_name":" 722 ","page_number":762},
  {"content":"\r\n . \r\n","description":"","footnote":"","page_name":" 723 ","page_number":763},
  {"content":"\r\n . \r\n","description":"","footnote":"","page_name":" 724 ","page_number":764},
  {"content":"\r\n . \r\n","description":"","footnote":"","page_name":" 725 ","page_number":765},
  {"content":"\r\n . \r\n","description":"","footnote":"","page_name":" 726 ","page_number":766},
  {"content":"\r\n . \r\n","description":"","footnote":"","page_name":" 727 ","page_number":767},
  {"content":"\r\n . \r\n","description":"","footnote":"","page_name":" 728 ","page_number":768},
  {"content":"\r\n . \r\n","description":"","footnote":"","page_name":" 729 ","page_number":769},
  {"content":"\r\n . \r\n","description":"","footnote":"","page_name":" 730 ","page_number":770},
  {"content":"\r\n . \r\n","description":"","footnote":"","page_name":" 731 ","page_number":771},
  {"content":"\r\n . \r\n","description":"","footnote":"","page_name":" 732 ","page_number":772},
  {"content":"\r\n . \r\n","description":"","footnote":"","page_name":" 733 ","page_number":773},
  {"content":"\r\n . \r\n","description":"","footnote":"","page_name":" 734 ","page_number":774},
  {"content":"\r\n . \r\n","description":"","footnote":"","page_name":" 735 ","page_number":775},
  {"content":"\r\n . \r\n","description":"","footnote":"","page_name":" 736 ","page_number":776},
  {"content":"\r\n . \r\n","description":"","footnote":"","page_name":" 737 ","page_number":777},
  {"content":"\r\n . \r\n","description":"","footnote":"","page_name":" 738 ","page_number":778},
  {"content":"\r\n . \r\n","description":"","footnote":"","page_name":" 739 ","page_number":779},
  {"content":"\r\n . \r\n","description":"","footnote":"","page_name":" 740 ","page_number":780},
  {"content":"\r\n . \r\n","description":"","footnote":"","page_name":" 741 ","page_number":781},
  {"content":"\r\n . \r\n","description":"","footnote":"","page_name":" 742 ","page_number":782},
  {"content":"\r\n . \r\n","description":"","footnote":"","page_name":" 743 ","page_number":783},
  {"content":"\r\n . \r\n","description":"","footnote":"","page_name":" 744 ","page_number":784},
  {"content":"\r\n . \r\n","description":"","footnote":"","page_name":" 745 ","page_number":785},
  {"content":"\r\n . \r\n","description":"","footnote":"","page_name":" 746 ","page_number":786},
  {"content":"\r\n . \r\n","description":"","footnote":"","page_name":" 747 ","page_number":787},
  {"content":"\r\n . \r\n","description":"","footnote":"","page_name":" 748 ","page_number":788},
  {"content":"\r\n . \r\n","description":"","footnote":"","page_name":" 749 ","page_number":789},
  {"content":"\r\n . \r\n","description":"","footnote":"","page_name":" 750 ","page_number":790},
  {"content":"\r\n . \r\n","description":"","footnote":"","page_name":" 751 ","page_number":791},
  {"content":"\r\n . \r\n","description":"","footnote":"","page_name":" 752 ","page_number":792},
  {"content":"\r\n . \r\n","description":"","footnote":"","page_name":" 753 ","page_number":793},
  {"content":"\r\n . \r\n","description":"","footnote":"","page_name":" 754 ","page_number":794},
  {"content":"\r\n . \r\n","description":"","footnote":"","page_name":" 755 ","page_number":795},
  {"content":"\r\n . \r\n","description":"","footnote":"","page_name":" 756 ","page_number":796},
  {"content":"\r\n . \r\n","description":"","footnote":"","page_name":" 757 ","page_number":797},
  {"content":"\r\n . \r\n","description":"","footnote":"","page_name":" 758 ","page_number":798},
  {"content":"\r\n . \r\n","description":"","footnote":"","page_name":" 759 ","page_number":799},
  {"content":"\r\n . \r\n","description":"","footnote":"","page_name":" 760 ","page_number":800},
  {"content":"\r\n . \r\n","description":"","footnote":"","page_name":" 761 ","page_number":801},
  {"content":"\r\n . \r\n","description":"","footnote":"","page_name":" 762 ","page_number":802},
  {"content":"\r\n . \r\n","description":"","footnote":"","page_name":" 763 ","page_number":803},
  {"content":"\r\n . \r\n","description":"","footnote":"","page_name":" 764 ","page_number":804},
  {"content":"\r\n . \r\n","description":"","footnote":"","page_name":" 765 ","page_number":805},
  {"content":"\r\n . \r\n","description":"","footnote":"","page_name":" 766 ","page_number":806},
  {"content":"\r\n . \r\n","description":"","footnote":"","page_name":" 767 ","page_number":807},
  {"content":"\r\n . \r\n","description":"","footnote":"","page_name":" 768 ","page_number":808},
  {"content":"\r\n . \r\n","description":"","footnote":"","page_name":" 769 ","page_number":809},
  {"content":"\r\n . \r\n","description":"","footnote":"","page_name":" 770 ","page_number":810},
  {"content":"\r\n . \r\n","description":"","footnote":"","page_name":" 771 ","page_number":811},
  {"content":"\r\n . \r\n","description":"","footnote":"","page_name":" 772 ","page_number":812},
  {"content":"\r\n . \r\n","description":"","footnote":"","page_name":" 773 ","page_number":813},
  {"content":"\r\n . \r\n","description":"","footnote":"","page_name":" 774 ","page_number":814},
  {"content":"\r\n . \r\n","description":"","footnote":"","page_name":" 775 ","page_number":815},
  {"content":"\r\n . \r\n","description":"","footnote":"","page_name":" 776 ","page_number":816},
  {"content":"\r\n . \r\n","description":"","footnote":"","page_name":" 777 ","page_number":817},
  {"content":"\r\n . \r\n","description":"","footnote":"","page_name":" 778 ","page_number":818},
  {"content":"\r\n . \r\n","description":"","footnote":"","page_name":" 779 ","page_number":819},
  {"content":"\r\n . \r\n","description":"","footnote":"","page_name":" 780 ","page_number":820},
  {"content":"\r\n . \r\n","description":"","footnote":"","page_name":" 781 ","page_number":821},
  {"content":"\r\n . \r\n","description":"","footnote":"","page_name":" 782 ","page_number":822},
  {"content":"\r\n . \r\n","description":"","footnote":"","page_name":" 783 ","page_number":823},
  {"content":"\r\n . \r\n","description":"","footnote":"","page_name":" 784 ","page_number":824},
  {"content":"\r\n . \r\n","description":"","footnote":"","page_name":" 785 ","page_number":825},
  {"content":"\r\n . \r\n","description":"","footnote":"","page_name":" 786 ","page_number":826},
  {"content":"\r\n . \r\n","description":"","footnote":"","page_name":" 787 ","page_number":827},
  {"content":"\r\n . \r\n","description":"","footnote":"","page_name":" 788 ","page_number":828},
  {"content":"\r\n . \r\n","description":"","footnote":"","page_name":" 789 ","page_number":829},
  {"content":"\r\n . \r\n","description":"","footnote":"","page_name":" 790 ","page_number":830},
  {"content":"\r\n . \r\n","description":"","footnote":"","page_name":" 791 ","page_number":831},
  {"content":"\r\n . \r\n","description":"","footnote":"","page_name":" 792 ","page_number":832},
  {"content":"\r\n . \r\n","description":"","footnote":"","page_name":" 793 ","page_number":833},
  {"content":"\r\n . \r\n","description":"","footnote":"","page_name":" 794 ","page_number":834},
  {"content":"\r\n . \r\n","description":"","footnote":"","page_name":" 795 ","page_number":835},
  {"content":"\r\n . \r\n","description":"","footnote":"","page_name":" 796 ","page_number":836},
  {"content":"\r\n . \r\n","description":"","footnote":"","page_name":" 797 ","page_number":837},
  {"content":"\r\n . \r\n","description":"","footnote":"","page_name":" 798 ","page_number":838},
  {"content":"\r\n . \r\n","description":"","footnote":"","page_name":" 799 ","page_number":839},
  {"content":"\r\n . \r\n","description":"","footnote":"","page_name":" 800 ","page_number":840},
  {"content":"\r\n . \r\n","description":"","footnote":"","page_name":" 801 ","page_number":841},
  {"content":"\r\n . \r\n","description":"","footnote":"","page_name":" 802 ","page_number":842},
  {"content":"\r\n . \r\n","description":"","footnote":"","page_name":" 803 ","page_number":843},
  {"content":"\r\n . \r\n","description":"","footnote":"","page_name":" 804 ","page_number":844},
  {"content":"\r\n . \r\n","description":"","footnote":"","page_name":" 805 ","page_number":845},
  {"content":"\r\n . \r\n","description":"","footnote":"","page_name":" 806 ","page_number":846},
  {"content":"\r\n . \r\n","description":"","footnote":"","page_name":" 807 ","page_number":847},
  {"content":"\r\n . \r\n","description":"","footnote":"","page_name":" 808 ","page_number":848},
  {"content":"\r\n . \r\n","description":"","footnote":"","page_name":" 809 ","page_number":849},
  {"content":"\r\n . \r\n","description":"","footnote":"","page_name":" 810 ","page_number":850},
  {"content":"\r\n . \r\n","description":"","footnote":"","page_name":" 811 ","page_number":851},
  {"content":"\r\n . \r\n","description":"","footnote":"","page_name":" 812 ","page_number":852},
  {"content":"\r\n . \r\n","description":"","footnote":"","page_name":" 813 ","page_number":853},
  {"content":"\r\n . \r\n","description":"","footnote":"","page_name":" 814 ","page_number":854},
  {"content":"\r\n . \r\n","description":"","footnote":"","page_name":" 815 ","page_number":855},
  {"content":"\r\n . \r\n","description":"","footnote":"","page_name":" 816 ","page_number":856},
  {"content":"\r\n . \r\n","description":"","footnote":"","page_name":" 817 ","page_number":857},
  {"content":"\r\n . \r\n","description":"","footnote":"","page_name":" 818 ","page_number":858},
  {"content":"\r\n . \r\n","description":"","footnote":"","page_name":" 819 ","page_number":859},
  {"content":"\r\n . \r\n","description":"","footnote":"","page_name":" 820 ","page_number":860},
  {"content":"\r\n . \r\n","description":"","footnote":"","page_name":" 821 ","page_number":861},
  {"content":"\r\n . \r\n","description":"","footnote":"","page_name":" 822 ","page_number":862},
  {"content":"\r\n . \r\n\r\n","description":"","footnote":"","page_name":" 823 ","page_number":863}
  ]