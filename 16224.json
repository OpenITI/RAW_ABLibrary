[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nحديث نور\r\nبه كوشش :\r\nستاد برگزارى مراسم سالگرد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحديث نور\r\nستاد برگزارى مراسم سالگرد\r\nچاپ اول : قم ، آبان 72\r\nدار القرآن الكريم\r\nتيراژ 1000\r\nچاپخانه : فروردين\r\nليتوگرافى : المهدى\r\nحروفچينى : فرانشر\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nهمانطور كه بررسى شخصيت مردان تاريخ ، اهميت خاصى دارد ، نگرش بر نوع تفكر و انديشهء آنان نيز كه برخاسته از تراوشات فكريشان مىباشد ، از اهميت بيشترى برخوردار است . . . .\r\nمجموعهء حاضر كه تحت عنوان « حديث نور » تقديم مىشود ، دربرگيرندهء چنين هدف و انگيزهء والايى است .\r\n« حديث نور » برگرفته از كلام روحبخش و هدايت‌كنندهء مردى است كه نزديك به يك قرن به حفظ و حراست و مرزبانى از ارزشهاى اسلامى و فقه آل محمد صلّى اللّه عليه و إله پرداخته است . فقيه بزرگوارى كه ساليان سال با پشتوانه‌اى برخاسته از مكتب و انديشهء ناب اسلامى ، به مبارزه با دشمنان دين پرداخته و در فراروى تاريخ قد علم نموده و چون راست‌قامتان تاريخ ، در تمام ابعاد سياسى ، اجتماعى و اعتقادى به تثبيت خط ولايت و فقاهت پرداخته است و در لحظات حساس تاريخ ايران اسلامى ، با نگاهى مدبّرانه و كلماتى قصار ، به روشن ساختن زواياى تاريك نموده و با درايت و آينده‌نگرى ، اهداف شوم تفكر استعمارى و استكبارى و عوامل داخليش را برملا نموده است .\r\nآرى ، چنان كه حيات آيت اللّه العظمى گلپايگانى قدس سرّه خود منشأ اثر و خيرات بوده است ، نگرش و مرور بر انديشه‌ها و سخنان گهربار معظم له نيز كه در موقعيتهاى مختلف و شرايط خاص زمانى مطرح شده است راهگشاى بسيارى از مشكلات خواهد شد . . . .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعشق و علاقه توده‌هاى مسلمان به شخصيتهاى مذهبى ، خصوصا مراجع تقليد و بسط و گسترش آرا و افكار آنان ، ما را بر آن داشت تا به چنين كارى بپردازيم ، هرچند بر اين باوريم كه چنين حركتى ، تجربه‌اى بيش نبوده و دقيقا از يك الگوى تخصصى نيز برخوردار نمىباشد ، چه ضرورت چاپ چنين مجموعه‌اى ، زمانى احساس شد كه وقت چندانى به برگزارى مراسم سالگرد مرجع راحل باقى نمانده بود . ولى وقتى كه با اصرار علاقمندان و معتقدين به مقام شامخ مرجعيت و ولايت روبرو شديم ، به تنظيم آن پرداختيم .\r\nدر جريان كار ، با پيچيدگى خاص و بسيار ظريفى روبرو شديم تا جايى كه دسترسى با اعضاى بيت محترم آن فقيه راحل نيز - به علت كثرت اشتغال ، خصوصا در رابطه با مراسم سالگرد - مشكل بود ، اما شور وصف‌ناپذيرى كه به ما قوت و قدرت مىبخشيد ، از اين مهم ، صرف‌نظر نكرديم و بر اين باور بوديم كه با وجود تمام مشكلات و گرفتاريها و . . . اين جزوه را در اختيار اهل ولايت و دوستداران آن فقيه راحل قرار دهيم .\r\nدر اينجا ضرورى است براى آشنايى خوانندگان و توجّه آنها با نوع جمع‌آورى و تنظيم كتاب به توضيحات ذيل اشاره نماييم .\r\n1 . اولين موضوع ، دقّت و رعايت تنظيم سخنان آن بزرگوار بود كه با كوشش و تلاش همهء علاقه‌مندان به تقسيم‌بندى قابل توجهى پرداختيم ، كه هرچند معتقديم اين كار نيز از اشكالات خاصى برخوردار است .\r\n2 . هرگاه در متن سخنرانى با مشكلاتى چون ضعيف ضبط صداى معظم له و عدم تفهيم آن مواجه مىشديم ، به صورت سه نقطه ( . . . ) مشخص شده است .\r\n3 . كوشش بر اين بود كه حتى الامكان كليه مطالب بدون دخل و تصرف آورده شود . ولى در مواردى - براى روشن شدن مفهوم جمله - به اضافه كردن جمله يا كلمه‌اى بسنده كرده ، و آن را در داخل [ 
  ] قرار داده‌ايم و يا براى زيباسازى و آداب نگارش ، به تصرفى كوتاه اكتفا كرده‌ايم .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدر پايان لازم است از يكايك عزيزانى كه به طور شبانه‌روزى در تنظيم و گردآورى اين مجموعه ، شركت داشته‌اند و با جديّت و هميّت قابل تقديرى آن را به پايان رساندند ، تشكر نموده و برايشان آرزوى موفقيت در خدمت هرچه بيشتر به عاشقان ولايت و مرجعيّت نماييم .\r\nاميدواريم ، اهل فن ، كمبودها و نقايص را بر ما ببخشند و با تذكر و پيشنهاد ، راه تجديد نظر و نگرش مجدد را در چاپهاى بعدى فراهم سازند .\r\nلذا براى هرچه بهتر شدن اين مجموعه ، لازم است تمام كسانى كه به صدا ، عكس ، نوشته و آثار معظم له دسترسى دارند ، براى ما ارسال نمايند تا در چاپهاى بعدى از آن استفاده شود .\r\nستاد برگزارى مراسم سالگرد\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nبسم اللّه الرحمن الرحيم\r\n\r\nنقش حوزه علميه قم‌در زمان غيبت امام زمان\r\n29 / 3 / 52\r\n« امروز مىخواهم ، ان شاء اللّه با توفيق خداوند متعال بشارت بدهم به آقايان و اميدوار و آماده كنم شما را در جهت اتمام حجت خداوند بر مردم از طرف اهل قم .\r\nدر بحار الانوار ، روايت مفصّلى در اين باره هست كه من مختصرش را نوشته‌ام ؛ به دليل اينكه وقت ما بيشتر از اين اقتضا نمىكند به همين مقدار اكتفا مىكنم .\r\nحضرت امام صادق عليه السّلام مىفرمايد :\r\n« و سياتى زمان تكون بلدتها و اهلها حجّة على الخلايق و ذلك فى زمان غيبته صلوات اللّه و سلامه على . » « 1 »\r\nتا اينجا همه خوب مىدانيد ، موضوعى كه خيلى انسان را اميدوار مىكند اينجاست كه حضرت فرموده : « الى ظهوره » يعنى اهل قم در زمان غيبت تا ظهور حضرت مهدى - عجل اللّه تعالى فرجه - بر همه خلايق حجت مىشوند . و آن وقت اينجا هم مىفرمايد كه : « على الخلايق » نه بعضى و برخى از مردم .\r\nاينكه قم و اهل قم حجت مىشوند ، بلا اشكال است ولى خود زمين كه\r\n\r\n\r\n","description":"","footnote":"\r\n( 1 ) . بحار الانوار : 60 / 212 .\r\n","page_name":" 13 ","page_number":13},
  {"content":"\r\n\r\nعنوان حجيت ندارد ، « اهل » را هم كه فرموده است ، مسلّم مراد و مقصود از « اهل » آنهايى كه با احكام شرع كارى ندارند نمىباشند ، پس منظور از « اهل » كسانى هستند كه در مقام حجّت مىباشند بر مردم ، و به طور يقين منظور روايت از « اهل » ، روحانيون و اهل علم است كه در قم باشند ، و الّا نمىتوانيم بگوييم هم اهل قم حجّت مىباشند .\r\nخداى نخواسته بين اهل قم شرابخوار ، تجّارى كه كارهاى زشت مرتكب مىشوند و يا كسانى كه در مجامع معصيت وارد و خود را به گناه آلوده مىكنند ، مسلّم اينها را نمىتوان حجّت شمرد بر خلايق ، پس مراد از « اهل » صاحبان تقوا و اهل ورع و اهل علم هستند كه حجّت را بر مردم اقامه مىكنند .\r\nامام عليه السّلام آنگاه مىفرمايد : تا ظهور حضرت بقية اللّه اينان باقى مىمانند .\r\nحالا خواستم بشارت بدهم به شما بر فرض اينكه در اين جمع همهء ما مصداق اين فرمايش حضرت نباشيم ، ولى حتما بين ما مصداق روايت وجود دارد كه الان هم آماده مىباشند براى اقامه حجّت . خب ، ببينيد چقدر اين روايت بشارت است از سوى امام عليه السّلام بر ما كه اين « اهل » ، حجت را بر خلايق تمام مىكنند به حدى كه : « و لو لا ذلك لساخت الأرض بأهلها » ، اگر اين چنين نبود و در قم اقامه‌كنندگان حجت بر مردم نبودند ، زمين اهلش را فرو مىبرد . از اين نكته مىتوانيم استفاده كنيم كه : از اهل قم در گذشته و حال و در آينده كسانى بودند ، هستند و خواهند بود كه اين حجّت را تمام كنند و باقى مىماند اثرات اقامه حجّت آنها تا زمان ظهور ، كه هم فروع و هم اصول دين را بر مردم عرضه مىدارند .\r\nدر اين بحث و اين قسمت مىخواهم سفارشى هم داشته باشم جهت آمادگى آقايان . امروزه سؤالاتى از بلاد براى ما مىرسد كه بيشتر آنها از اصول دين است ، در صورتى كه قبلا از مراجع محترم غالبا از فروع دين استفسار و سؤال مىشد ، حالا مثل اينكه به عكس عمل مىشود ، در گذشته گويا اصول دين نزد مردم خوب تبليغ مىشده و مسلّم بوده بر آنها و چون از طرفى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nپراكندگى و تشتّت هم نبوده ، همه ضمن اشتغال به اعمال و فروع دين ، ابهامات خويش را سؤال مىكردند ، ولى سؤالات مردم - كه امروزه براى ما مىرسد - خيلى ابتدايى و ساده است ، اين معلوم مىكند كه سؤال‌كنندگان دستشان از يافتن پاسخ به سؤالاتشان - كه اغلب از باب اصول دين است - كوتاه است .\r\nاز اين جهت به آقايان سفارش مىكنم : اگر ان شاء اللّه ما و شما مصداق اين روايت و « اهل » باشيم ، مكلّف هستيم كه اصول و فروع دين را توأما براى مردم تشريح كرده و بگوييم . مخصوصا در ايّامى كه مدت دو ماه و نيم تا سه ماه حوزه‌ها تعطيل است و آقايان به بلاد ديگر تشريف مىبرند ، خوب است كه در اين مدّت جلساتى ترتيب بدهيد ، خصوصا براى فرهنگيان - كه آنها هم طى اين مدت تعطيل مىباشند .\r\nمهمّ اين است كه در فرهنگ ، اهميتى به امور دينى نمىدهند و امور دينى را سبك مىشمارند ، به دليل اينكه اين قشر تأثيرگذار ، از اصول دين غافل هستند و براى اينان مسائل و امور دينى گفته نمىشود و اگر هم گفته شده به قدر كافى و وافى و حدّ كفايت نبوده ، لذا آقايان بايد با جدّيت و كوشش ، زمينه تشكيل اين جلسات را در اوقات مناسب فراهم كنند و مبانى و اصول دين را به فرهنگيان آموزش دهند ، آن هم به مقدار توان و استطاعت ، و مهمتر اينكه جهت ولايت را اهميّت بيشترى بدهند تا مقام ولايت تضعيف نشود .\r\nدر اين صورت شما مصداق اين جملهء امام عليه السّلام واقع مىشويد كه مىفرمايد : « و لو لا ذلك لساخت الارض باهلها » .\r\nمىخواستم از اين روايت اين نكته را هم تأكيد كنم تا معلوم شود كه اتمام حجّت بر مردم اين است كه آنها هم اصول دين خداوند را توسط شما درك كنند و هم معرفت و درك ولايت آنها تكميل شود .\r\nاگر بنا باشد ولايت را از اقامه حجّت كنار بگذاريم حجّت تمام نمىشود ، و لو اينكه تبليغات فرض شود ، مثل تبليغات مسيحيّت و يهوديّت و نيز\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nتبليغات ساير فرق كه خداشناس هستند و يا منكر حق ، در اين تبليغات هم حجّت تمام نمىشود . اتمام حجّت ، آن حجّتى است كه خدا مىخواهد و اگر نباشد زمين ، اهلش را فرو مىبرد ، و آن حجت ولايت است بر اهل قم ، به اين جهت كه به غير از معرفت ولايت در اين شهر اقامه حجّت مترتب نيست .\r\nساير ممالك اسلامى ، تربيت اسلامى و ترويج قرآن و تبليغ خداشناسى دارند و در غير ممالك اسلامى هم اهل اديان از خدا و كتاب مقدس و پيغمبرشان برنامه‌هاى تبليغى و ارشادى دارند ، امّا عينيّت « و لو لا ذلك لساخت الارض بأهلها » در اين معنى است كه اگر روى زمين شيعه و تشيّع نبود از اين روايت استفاده‌اى بر اقامه‌كنندگان حجت نمىرسيد .\r\nبه هر حال به همين مقدار كه خداوند بر شما منّت گذاشته و شما را براى اين هدف مقدّس برگزيده كه بتوانيد شيعه را ترويج كنيد ، سعادتى است براى شما و مشمول اين فرمايش امام معصوم عليه السّلام هستيد كه مىفرمايد : اينها حجت را بر جميع خلايق تمام مىكنند و اگر چنين نمىشد زمين اهلش را فرو مىبرد .\r\nشما شبيه زكريّا بن آدم هستيد كه حضرت رضا عليه السّلام در حق وى فرمود :\r\n« در ميان اهلت بمان كه خداوند به بركت تو از اهلت دفع بلا مىكند و يا مثل پدر حضرت موسى بن جعفر عليه السّلام كه بلا از مردم بغداد دفع شد .\r\nبر شما فريضه است كه مستعد و آماده باشيد براى اين معنا و بر بشارتى كه قرنها قبل امام جعفر صادق عليه السّلام بر منزلت و شأن شما خبر داده و اينك آن معنا مصداق پيدا كرده و ان شاء اللّه تا ظهور حضرت ولىّ عصر - روحى و ارواح العالمين له الفداء - باقى ماند .\r\nشما از مصاديق اين معنا هستيد كه مردم از شما استفاده مىكنند ، پس بايد خيلى مهيّا باشيد كه ان شاء اللّه ظهور نزديك است و واجب است خود را آماده كنيم و طورى نباشد كه در شرفيابى آن حضرت - عجّل اللّه تعالى فرجه - مغضوب اوّل ، در پيشگاه حضرتش باشيم ، و لو اگر هم اين معنا در زمان ما\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nحادث نشود ، اين اميدوارى بزرگى است بر ما ، كه اين پى و بنياد را كه الآن ريخته‌ايم و اين بذرى كه كاشته‌ايم تا ظهور حضرت عليه السّلام منبع اثر خواهد برد .\r\nاحتمال مىرود در مقابله با اين اقامه و قيام و اتمام حجّت ، موانعى احتمالى سدّ راهمان شود و خداى ناخواسته از خارج و داخل منتفى شدن و عدم تطابق روايت و تعبير آن در زمان ما اشاعه پيدا كند ، خداوند متعال بشارت و اميدوارى عنايت فرموده كه اين دسيسه‌گران را فرصت نمىدهد .\r\n« و الملائكة تدفع البلايا عن قم و اهله » . « 1 »\r\nپس ملائكه از قم و اهلش رفع بلا مىكند .\r\nحال فرق نمىكند چه بلاى جسمانى و چه فكرى و معنوى ، يعنى خداوند از داخل و خارج بلايا را توسط ملائكه از اهل اقامه حجّت خويش رفع مىنمايد .\r\nالبته نمىخواهم از روايت اين استفاده را كرده و بگويم كه : فردفرد ما مصداق اين روايت هستيم ، خير ، در زمان حضرت رسول صلّى اللّه عليه و إله همهء افراد مصداق امّت واحد نبودند ، و لكن به واسطه بعثت و ترويج اسلام توسط رسول اكرم صلّى اللّه عليه و إله امّت همگى در اجتماعى ، مشمول تبليغ واقع شده و از آن ، جمع كثيرى به جرگه اقامه‌كنندگان حجّت پيوستند .\r\nما اميدوار هستيم اين شالوده و اساس كه بنا گرديده و بذرى كه كاشته شده است و حاصلش هم‌اينك ، مشهود است تا زمان ظهور حضرت دوام و بقا يابد . آن وقت اگر ما و شما مصداق اين فرمايش باشيم ، افتخارى است كه امام درباره ما فرموده است : « اينان حجّت را بر جميع خلايق تمام كرده ، و اگر اينان نباشند ، زمين اهلش را فرو مىبرد . »\r\nالبته حالا هر كسى به مقدار همّت خويش در اين مقصد و مرام بايد جدّيت و اهتمام داشته [ باشد 
  ] و خودش را محصور و محدود نكند كه يك وقت\r\n\r\n\r\n","description":"","footnote":"\r\n( 1 ) . بحار الانوار : 60 / 212 .\r\n","page_name":" 17 ","page_number":17},
  {"content":"\r\n\r\nاز اين صف خارج شود ، بايد با اميدوارى و دورى و اجتناب از هرگونه هواى نفس و وساوس شيطان در جرگه و در صف « اهل » قرار داشته باشد .\r\nهركس مىتواند جزء « السابقون السابقون » بشود . و همه‌كس هم نمىتواند خويش را بدون علم و تقوا و « اهل » بودن در اين صف و رده قرار دهد ، براى اين مقصد مهم كه امام عليه السّلام در آن زمان خبر داده‌اند و فرموده‌اند : اين مقصد مهم از قم آغاز و به سرانجام مىرسد ، اثراتى در حال تثبيت و تأييد است با اينكه اميد نمىرفت .\r\nاز روز اوّل كه اين حوزه مقدّسه به همّت مرحوم آيت اللّه العظمى آقاى حاج شيخ عبد الكريم حائرى - استاد مكرّم ما - منعقد شد ، همان ابتدا كه ما آمديم شايد در حوزهء درس ايشان 20 تا 30 نفر طلبه بيشتر نبودند ، تا اواخر عمرشان هم اين تعداد به 1000 نفر بالغ شد ، و لكن باز تحت فشار حكومت ، به 500 نفر تقليل يافتند و اين تحليل و قلّت به اندازه‌اى شد كه حضرت آيت اللّه حائرى نگران و نااميد بودند . خود ايشان مىفرموند : « نمىدانم آيا بعد از مراسم ختم من كسى در حوزه مىماند يا خير ، و دعا به درگاه خداوند مىكردند براى بقاى حوزه علميه قم . »\r\nاز نيّت خالص ايشان و از توجّه امام زمان - سلام اللّه عليه - حوزه باقى ماند و مشيّت الهى بر اين قرار گرفت كه - روى مصالح و مفاسد دنيا كه پيش آمد و دنيا آن طور متلاطم بود - حوزه مستدام باشد .\r\nيك زمان مىرسد كه تبليغ اسلام ، نه در نجف ميسّر خواهد بود و نه در ساير ممالك ، زمانى مىرسد كه اقامه حجّت فقط از قم اقامه و ميسّر مىشود .\r\nبا توجّه حضرت ولى عصر - عجل اللّه تعالى فرجه - صاحب و مالك حوزه ، بر خلاف انتظار خيلىها خداوند حوزه را بقا داده و توفيق عنايت فرموده كه هم‌اكنون جمعى كثير ، مشغول علم‌اندوزى و درس و بحث هستند و هم به زيور تقوا آراسته هستند و هم به حمد اللّه در مسأله علم ، به قدر استعدادشان زحمت مىكشند و جدّيّت مىكنند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nوظايف روحانيون‌در قبال تهاجم فرهنگى\r\n4 / 6 / 53\r\nبسم اللّه الرحمن الرحيم\r\n. . . ضمن تشكّر از كليّه آقايان - در تجمّع امروز كه افزونتر و بيشتر از روزهاى ديگر است - معلوم مىشود ، حضّار محترم توقّع صحبت از من دارند ، البته آقايان خود بر اين مسائل اشراف و تصديق دارند ، ولى من نهايتا تذكّراتى را عرض مىكنم .\r\nوظيفه و مسؤوليت ما امروز سنگين‌تر از گذشته است ، مخصوصا براى قشرى كه به عنوان روحانى قدم در اين راه خطير و الهى گذاشتند ؛ قدم در ميدانى كه زمينه گستردهء ترويج احكام ، حمايت از دين و عمل به وظايف مقدّس اسلام از سوى يك روحانى از اهمّ وظايف است .\r\nملاحظه مىفرماييد - با اوضاعى كه پيش آمده - دنيا متوجّه مادّيگرى است و امور معنوى به راه فراموشى سپرده مىشود ، در اين وضعى كه شاهد هستيم ، بايد احساس مسؤوليت و وظيفهء بيشتر بر آقايان حاكم باشد ، اين ديگر وظيفه شماست . در دنياى امروزى كه دين ، تقوا ، امانت ، عفّت ، عصمت و ديگر اركان امور معنوى ترك شده و سعى و تلاش دنيا بر تقويت امور دنيوى از\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nقبيل جمع كردن مال و ثروت و توجه به شهوترانى و هوى و هوس قرار گرفته است .\r\nاكنون زمانى است كه بايد همّت كرد و كمر بست براى حفظ امور معنوى و به صفات روحانى متّصف شد تا اين معنويات متروك نشود ، بديهى است هرچه جمعيت دنيا بيشتر بشود مادّيگران و اهل دنيا و بالطّبع قوا و استعداد و اسلحه‌هايشان افزونتر خواهد شد آن وقت زحمت و تلاش روحانيون محترم خصوصا و مردم مسلمان عموما بايد دوچندان شود تا در مقابل اين سيل تهاجم و اين قواى دنيوى ، بتوانند مقاومت كرده و معنويت و دين را حفظ كنند .\r\nاگر از روى حقيقت در مقام حفظ احكام الهى و قرآن و خداشناسى مصمّم و خود ملزم به عمل و اجراى قوانين و احكام شرع مقدّس باشيم - با اينكه تعدادمان كم باشد - خداوند تأييد و توفيق خود را مشمول همين عدّه كم مىفرمايد ، چرا كه در چنين زمانى چنين افرادى برگزيدگان خدا هستند و خداوند حمايتشان مىكند .\r\nآن عدّه قليل در جنگ بدر افتخار مسلمين بودند ، همان 313 نفر ، همچنين ياران اندك حضرت سيد الشهدا عليه السّلام در كربلا برگزيده‌ترين افراد از سوى حضرت پروردگار بودند ، شايد بگوييد تا زمان ظهور حضرت صاحب الامر - عجل اللّه تعالى فرجه - هيچ‌كس تعهّدش و سعادتش مثل اينان نخواهد بود ، اين طور فكر نكنيد ، همين مقدار كه شما ملبّس شديد به لباس مقدّس روحانيت يعنى در رديف برگزيدگان خدا قرار گرفتيد براى حفظ و صيانت از دين و احكامش ، اين مسأله بسيار مهم است و بايد از اين نعمت شاكر باشيد و قدردانى كنيد از معبود خودتان ، متوجّه باشيد كه چه نعمتى خداوند به شما عطا فرموده و پاداش و مقامات شما در اين مجاهده و تلاش چه ميزان و چقدر است .\r\nاين خود يك جهت است كه بايد توجّه كنيم به آن « اللّهمّ اجعلنا شاكرا\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبقضائك و نعمائك » يعنى : خدايا ما را قرار بده از آن اشخاص كه شاكر نعمتهاى پرفضيلت تو باشيم .\r\nاكنون اين توفيق براى ما آمده است ، و ما در اين مقام برآمديم تا حفظ احكام و قرآن بوده و خودمان را به ياوران امام زمان عليه السّلام منتسب كنيم حالا بايد خيلى از خويش قدردانى كنيم و غفلت كردن - خداى نخواسته - موجب نارضايتى خداست و حضرت امام زمان - روحى فداه - موجب سلب نعمت از ما مىشود ، چنانچه از خيليها نعمت سلب شده .\r\nحالا كه خداوند شما را برگزيده براى اين مرتبه عالى ، بايد استعداد خويش را زياد كنيد . چون عرض كردم وظيفه شما امروز سنگينتر از ديروز ، و فردا مسئوليت شما شديدتر از امروز است . اين دنيايى مكه روزبه‌روز از جهات مادّى ترقى مىكند ولى امور معنوى كم مىشود ، بايد كه استعداد و مقاومت بيشترى در مقابل اين مزاحمات و تهاجمات ضد دينى داشته و اميدوار و محكم و مصمّم باشيد . كثرت مادّيون و قلّت روحانيون ، شما را از آن هدف و وظيفه‌اى كه داريد باز ندارد ، به شرط آنكه وقتى ملبّس به لباس روحانيّت شديد معنيش را با توجّه به جمعيّت كم ، منظور نظر داشته باشيد .\r\nيعنى : عمل كردن به احكام الهى و وادار كردن مردم به اين اعمال و مانع شدن از ترك اعمال معنوى و از توجّه به هوى و هوس در مردم و ارتكاب محرّمات از سوى آنان .\r\nنه تنها علما مرتكب محرّمات نمىشوند بلكه در مباحات هم اين‌گونه هستند . شما بايد تمسّك به حسنات - مثل علماى گذشته - مردم را هدايت كنيد تا حرف شما - كه از جان و قلب شما الهام مىگيرد - در مردم مؤثر باشد ، كلامى كه از قلب و ضمير خارج شود در قلب و ضمير اثر مىكند .\r\nهمان‌گونه كه در نماز ، حضور قلب از شروع نماز و اداى تكبيرة الاحرام آغاز مىشود و شخص حاضر است در مقام اطاعت امر الهى با گفتن « اللّه اكبر »\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nو در ركوع عملا و لفظا به تعظيم خدا مىپردازد و مىگويد « سبحان ربى العظيم و بحمده » در سجده هم همين‌طور وقتى ابراز مىدارد « سبحان ربى الاعلى و بحمده » آن مقدار كه در طاقت و توان اوست متصوّر به علوّ مقام حضرت ربوبيّت است ، و متذكّر مىشود تا پايان نماز اين نزديكى و حضور را .\r\nدر همه كارها ، بايد حضور قلب باشد .\r\nشما وقتى منبر تشريف مىبريد و احكام خدا را براى مردم مىگوييد در موعظه مردم را به اخلاق نيكو - كه خدا مىپسندد - متذكّر مىشويد و از خدا و پيغمبر و امام و دين و معاد بحث مىكنيد ، بايد قلب شما حاضر به اين معنا بوده و حضور قلب داشته باشيد .\r\nالآن تدريس مىكنيد و جمعى از شاگردان از شما استفاده مىكنند ، كلمات خدا و احكام الهى را متذكّر مىشويد تا آنها هم براى مردم بگويند ، وقتى حضور قلب در اين موارد حاكم باشد جهات ديگرى به ذهن شما نمىآيد ، غرورى بر شما حاصل نمىشود . وقتى به آنچه فرمودهء خداست عمل مىكنيد آنگاه در منبر - خداى نخواسته - حديث دروغ از شما ابراز نمىشود ، چيزى تازه اختراع نمىكنيد و آنچه را علماى گذشته ، درستى آن را ثابت كرده‌اند مىگوييد و ندانسته حرف نمىزنيد و فهميده سخن مىگوييد .\r\nدر همه كارها مخصوصا براى تبليغ ، اگر انسان با حضور قلب باشد و كارها براساس رضاى خدا و فرموده خدا انجام گيرد ، آن وقت مقام شما مقامى است مثل برگزيدگان در جنگ بدر و كربلا ان شاء اللّه همان جمعيّتى مىشويد كه عرض كردم خدا شما را براى خودش برگزيده است .\r\nفعلا دنيا دارد مطابق شهوات جلو مىرود و تا زمانى كه خداوند متعال حضرت ولى عصر - عجل اللّه تعالى فرجه - را نرساند و بر ما منّت روا ندارد كه حضرت بيايند و دنيا را بعد از ابتلا به ظلم و جور ، به سوى عدل و داد رهنمون كنند ، اين زحمت و مشقّت براى ما هست .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nما بايد براى اين كار مهم كه خدا ما را برگزيده است تأسّى به انبيا بكنيم و زحمات و خدماتى را كه در اين راه از صدر عالم بوده است - و آنها متحمّل شده‌اند - متحمّل شويم ؛ از نصرت اسلام و اداى وظيفه دست برنداريم و در مقاومت در دين نهراسيم .\r\nاگر انسان وارد اين رشته و جرگه شد و خودش را جزء اين جمعيّت قرار داد - هرچند دنيا به او سخت بگيرد و در ادبار از مال دنيا كم نصيب او شود - بايد در مقابل اين مقام عالى ، دنياى بى اعتبار را رها كند و در قبال مقام اخروى خويش متحمّل همه‌چيز باشد . در روايت داريم كه امام عليه السّلام مىفرمايد :\r\nاگر خداوند عالم تمام دنيا را براى مؤمن يك لقمه كند كه وى مالك همه دنيا شود خير مؤمن است و اگر چنانچه مؤمن را به بلايى مبتلا كند كه بند بندش را از هم جدا كنند باز هم خير مؤمن است ، لذا بايد در مقام بلا هم انسان حضور قلب و صبر داشته باشد . اگر بلا براى وى نازل شد بداند كه قلبش متوجّه خداست و اين نيز از سوى خدا ، مقدّر شده و آمده است .\r\nنزول نعمت و مصرف و استفاده از نعمت با حضور قلب ميسّر است و مطلوبتر و مورد رضاى حق و در نزول بلا هم اگر در مقابلش حضور قلب و صبر باشد عظيمترين بلاها بر انسان آسان مىشود ؛ شما اين را مدّ نظر قرار دهيد كه خداوند عالم شما را برگزيده و جزء ياوران امام زمان عليه السّلام هستيد و هرچند در اين راه دچار زحمت شديد نبايد ناراحت باشيد .\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nامتحان الهى\r\n4 / 10 / 54\r\nبسم اللّه الرحمن الرحيم\r\nمثل اينكه بنا شد از امروز درس را تعطيل كنيم . ضمن استدعاى دعا از شما ، تذّكراتى را لازم ديدم عرض كنم : همان‌گونه كه در گذشته دچار امتحانات جدّى و شديدى بوديد - نه تنها شما بلكه همه مردم مبتلا بودند - فعلا هم امتحانات شديدترى در پيش داريد ، بايد بسيار مواظبت كنيد كه خداوند متعال در اين امتحانات شما را قبول بفرمايد ، اين خودش نعمتى است . مثلا در نجف اشرف چقدر موفّق بودند و چه ميزان آثار فقهى از آن مركز انتشار يافته ، تمام زمينه‌هاى علوم اسلامى و احكام قرآن و كتب شيعه از نجف سرچشمه مىگرفت . خب ، حالا نجف دچار چه مصيبتى شده است و چگونه مظلوم واقع گرديده ، حالا اين وظيفه ماست كه - نسبت به حوزه قم - قدر نعمت را بدانيم و كفران نعمت نكنيم كه خداى نخواسته اين نعمت را خداوند ، از ما سلب بفرماييد ، همان‌طور كه عرض كردم بايد از امتحانات الهى سرفراز بيرون بياييم .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر آينده امتحانات شديدى در زندگى خود خواهيم داشت اميدواريم كه خداوند همه را حفظ بفرمايد و دستهايى را كه مىخواهند در قم كارهايى بكنند تا حوزه علميه قم را محدود كنند قطع فرمايد ، قهرا اين كارها معنايش اين است كه حوزه قم محدود شود .\r\nاميدوارم كه آقايان مصمّم باشند و هميشه براى امتحانات الهى و درسى مهيّا و آماده بوده و حوزه را به اين وسيله تقويت كنند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nشكر نعمتهاى الهى\r\n4 / 10 / 54\r\nبسم اللّه الرحمن الرحيم\r\nتذكّرى دارم در اين ايام كه امتحانات حوزه در پيش است ، همهء مردم در امتحانات شديد و سخت گذشته مشاركت داشته و موفّق شدند ، اكنون نيز كه در بطن آزمونها و امتحانات دشوارتر از پيش واقع شده‌ايم ، بايد بسيار مواظبت كنيم تا در اخذ نتيجه موفّق باشيم و خداى ناخواسته با عدم توفيق مواجه نشويم .\r\nمن هميشه عرض كرده‌ام ، بايد طورى عمل كنيم كه خداى متعال از ما نعمات جارى را سلب نكند ، آقايان ! نجف را فرض كنيد و به ياد بياوريد ، كه قبل از سلطهء متجاوز ، حوزهء علميه نجف چقدر موفق بود ، كلّيه علوم و احكام اسلام و تشيّع ، از نجف سرچشمه مىگرفت و به ديگر بلاد اسلامى و دنيا مىرسيد ، حالا چطور نجف اشرف در بند ظالم گرفتار آمده و مظلوم واقع شده است .\r\nاينك اين با خود ما مىباشد كه قدر نعمات ارزانى شده را بدانيم و سرافراز از امتحان بيرون آمده ، زمينه‌اى مهيّا نشود كه خداى نخواسته اين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنعمت از ما گرفته شود ، شما همچنان درس بخوانيد تا موفقيّت با شما باشد .\r\nاين مطلب را شايد نشنيده باشيد : مدّ نظر است در حوزه علميّه اصلاحات و كارهايى صورت بگيرد ، قهرا اين كارها معنايش اين است كه حوزه علميه را محدود كنند .\r\nتكليف آقايان است كه مصمّم تحصيل كنند و هميشه و هر آن براى هر امتحانى حاضر و آماده باشند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nضرورت بيان معارف اسلامى در تبليغات\r\n18 / 7 / 56\r\nبسم اللّه الرحمن الرحيم\r\nزمانى ، از كتاب كافى تأليف مرحوم كلينى كه در زمان غيبت حضرت ولىّ عصر امام زمان - عجل اللّه تعالى فرجه - نوشته است ؛ گفتگو مىشد ، از شيعيان بودند كسانى كه نمىدانستند امام زمان چه كسى است ؟ نام امام زمان را هم نشنيده بودند ، همان‌گونه كه در تركيه و مدارس آنجا نام امام زمان شنيده نمىشود ، اينجا هم چه بسا در مدارس اين موارد را به گوش دانش‌آموزان نمىرسانند .\r\nبرخى خانواده‌هاى متديّن نيز كه دينشان محفوظ است به واسطه شركت در جلسات وعظ و خطابه و منبر و يا خواندن كتابهاى اندكى كه دراين‌باره نوشته شده است گوش و دلشان با اين چيزها آشناست و الّا در مدارس با اين‌گونه مسائل بيگانه‌اند .\r\nبه خاطر همين ناآشنايى است كه آسيب‌پذير مىشوند و شبهات زودتر در ذهن دانش‌آموزان و جوانان اثر مىكند .\r\nبه همين جهت ، بر آقايان واجب و لازم است در مواقع تبليغ و ايام\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nترويج ، علاوه بر طرح مسائل عادى جهت عوام ، به تعليم مسائل اختصاصى براى افرادى كه در ذهنشان شبهه ايجاد كرده‌اند بپردازند ، كتابهايى را كه پاسخ چنين شبهات و سؤالات را داده است تهيّه كنند و همراه خودشان ببرند ، اين‌گونه كتابها را به اشخاص و افرادى كه اشكالاتى به اعتقاداتشان وارد شده است توصيه كنند .\r\nآقايان به اين امور اهميّت بدهند ، وقتى عقيده نباشد ديگر احكام نتيجه ندارد ؛ وقتى ما مسأله معاطات مىگوييم ، بدون اصول عقايد و پايبندى به عقيده ، معاطات مىخواهد باشد يا نباشد .\r\nاز اين جهت لازم است هركس به اندازه توان و قوه خويش در مقابله با اين مشكل آمادگى ايجاد كند و وقتى براى تبليغ عزيمت مىكند مسلّح باشد به مسائل اعتقادى و پاسخگويى به افرادى كه شبهه بر آنها مستولى شده است . در حوزه‌ها هم ان شاء اللّه ضمن اهميّت دادن به اين موضوع ، دروس اعتقادى را - مثل زمان گذشته - جزء دروس رسمى قرار دهند ، عقيده بنده هم اين است كه اين زمينه‌ها درست مىشود و مأيوس نيستم .\r\nآن زمان علّامه تشريف مىآورد يك بحث « الفين » درست مىكرد و در كتاب دو هزار دليل بر [ اثبات 
  ] ولايت مىآورد و منتشر مىكرد ، اين زمانى بود كه آقايان اهل سنت خيلى به مطالب خودشان اصالت مىدادند و مىخواستند غالب بشوند بر شيعه ، بديهى است اين عالم شيعه ناچار بود به تعمق و تدبّر بنشيند ، بحث كند ، كتاب تأليف كند و هزار دليل اقامه نمايد .\r\nحالا ما هم وقتى ابتلا پيدا كرديم ، ناچاريم دليل پيدا كنيم ، كتاب بنويسيم و به تحقيق و تفحّص كامل بپردازيم ، منتها اوّل ابتلا و مشكلات ما هست ، اين مدارس از سيصد سال پيش و يا يكصد و يا پنجاه سال قبل ، فعّاليّت خود را شروع كرده‌اند و الآن وقت نتيجه گرفتن است .\r\nديگران اسلحه‌هاى خود را مهيّا كردند ، توپ و تفنگ و امكانات خويش\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nرا تدارك ديدند ولى متأسفانه ما الآن مىخواهيم سلاح تهيه كنيم .\r\nمن اميدوار هستم و ان شاء اللّه غلبه و پيروزى با شماست ، زمانى طول نمىكشد كه شما آقايان بر كسانى كه گول خورده‌اند حاكم مىشويد و با يك گفتگو و بحث پنج دقيقه‌اى ، فورى شما را باور خواهند كرد .\r\nاين مسأله ثابت شده ، كسانى كه شبهه در ذهنشان هست وقتى تا پنج دقيقه با يكى از آقايان كه به فنّ برخورد و سلاح عقيده مجهز است روبرو مىشود ، غير از اينكه از شبهه‌هاى باطل ، تهى مىشود بسيار هم اظهار خوشحالى كرده مىگويد : ما واقعا در اشتباه بوديم و طلب بخشش مىكند . شما آقايان بر حق هستيد و سلاح شما همّت شماست . آقايانى كه قوه‌اش را دارند از همين امروز به تهيه وسايل و ابزار مشغول بشوند كه غلبه و توفيق با شماست .\r\nاز همه ملتمس دعا هستم .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nنظام حكومتى اسلام\r\n/ 12 / 57\r\nبسم اللّه الرحمن الرحيم\r\n. . . آيا امروز - بينى و بين اللّه - ما تكليفى نداريم ؟ و خداى نخواسته بدون جهت اينجا هستيم ؟ و خودمان با خويش بايد بحث كنيم ؟ و مردم را به حال خود رها كنيم ؟ چه عرض كنم ؟ اگر كسانى مىتوانند اين‌گونه عمل كنند ، ما معذور هستيم .\r\nآنها كه تصوّر مىكنند علماى دين با يكديگر توافق ندارند سخت در اشتباه هستند و بايد اين را بدانند كه اتّحاد بين علما - در همه ابعاد و مخصوصا اسلام - پابرجاست و در اين اصل كه آيين مقدّس اسلام يك دين كامل و انسان‌ساز و جهانى است و بايد كه در همه ممالك ، پيشرفت داشته باشد متحد الفكر مىباشند . دستور قرآن كه در مورد نحوه حكومتها ارائه شده و نظام اسلامى را بهترين و عادلانه‌ترين شيوهء فرمانروايى سياستمداران معرفى كرده است ، خواسته و هدف همه علماى اسلامى است .\r\nعادلانه‌ترين و بهترين نظامى كه مىتواند دنيا را به بهترين شيوه اداره كند نظام اسلام است و كسانى كه تخيلاتشان بر اين مبنا مىباشد كه با قوانين مادى مىتوان امنيت و ترقّى را بر گيتى حاكم كرد زمينهء ذلّت و خوارى را در دنيا و آخرت براى خود و ملّتهاى خويش فراهم مىكنند ، و هرچه بشر از ايمان و معنويات دورى كند تاريكى و ضلالت را براى خود خريده است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nوقتى انسان در عقيده و ايمان و اسلام محكم نباشد و « الاسلام يعلو و لا يعلى عليه انتم الاعلون كنتم مؤمنين » « 1 » را قبول نداشته باشد ، ذليل شدن و زير دست اجانب بودن براى وى حتمى است . خداوند عالم اين آياتى را كه براى راهنمايى و عزّت مسلمين در قرآن مجيد عنايت فرموده به هيچ وجه من الوجوه شبهه ندارد و اين كوتاهيها از خود ماست . وقتى ما در ايمان خويش ، كوتاهى مىكنيم ، قهرا عوارض سوء آن بر خود ما مترتّب خواهد بود .\r\nمسلمين صدر اسلام با اينكه تعدادشان كم بود ولى نسبت به اجانب و كفّار تقدّم داشتند ، ولى متأسفانه امروز با اين همه جمعيّت شيعه و مسلمان در دنيا ، در اقليّت عملى قرار داريم ، اين ذلّت به خاطر عمل نكردن به دستورات اسلام مىباشد .\r\nامروز شما آقايان كه حافظ دين خدا هستيد - ان شاء اللّه چشم و دل امام زمان - سلام اللّه عليه - به اعمال شما روشن و گرم است و نظر مبارك آن حضرت به اعمال شما مىباشد - موجبات خشنودى خدا و فرستادگان بر حق پروردگار را فراهم كنيد .\r\nدر راه خشنودى حضرت ابا صالح المهدى بايد هرچه در توان داريد به كار بنديد ، اگر چنين كرديد و به گونه‌اى اسلام را ترويج نموده كه گفتار و رفتار و تفكر شما با هم تضاد نداشته باشد ، هيچ تبليغاتى از طرف دشمنان مؤثر نخواهد بود و اين ظلمها و سختيها از جامعه رخت برمىبندد و شما بيشتر محبوب خدا و خلق خدا مىشويد .\r\nحاصل اينكه وضع ممالك دنيا به گونه‌ايست كه به شما روحانيون محترم نياز مبرم و شديد وجود دارد ، لذا تكليف ايجاب مىكند كه منافع اعمال پسنديده و صراط مستقيم و اسلام و اجراى قوانين الهى را براى مردم تشريح كنيد .\r\n\r\n\r\n","description":"","footnote":"\r\n( 1 ) . غوالى اللئالى : 1 / 226 .\r\n","page_name":" 34 ","page_number":34},
  {"content":"\r\n\r\n\r\nموقعيّت خطير دانشگاه\r\n2 / 7 / 58\r\nبسم اللّه الرحمن الرحيم\r\nالصلاة و السلام على خير خلقه و أشرف بريّته و على آله الطيّبين الطاهرين المعصومين و لعنة اللّه على اعدائهم اجمعين من الآن إلى قيام يوم الدين .\r\nمسموع شد كه امروز دانشگاه باز مىشود و دانشگاهيان مشغول به درس مىشوند ، خب خوشوقت شديم ، و خوشوقتيم كه بين دانشگاه و روحانيّون - به حمد اللّه - يك توافقى حاصل شده است ، هم آنهايى كه مسلمان هستند ، نسبت به علما و روحانيون علاقه دارند و ما هر دو مشترك هستيم ، هدفى مشترك داريم ، چرا كه مباحثات علمى ما براى دنيا و آخرت مردم نافع است .\r\nدرسهاى آنها - بالخصوص آنهايى كه مسلمان هستند و علاقهء جدّى به اسلام دارند كه اكثريّتشان هستند - هم براى مسأله عمران و آبادى اين مملكت است و هم براى ازدياد علم و اقتصاد و امنيّت و جهات ديگر .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو متقابلا ما بايد در مسائل دينى و احكام شرعى مرزدار باشيم ، يعنى محافظ اسلام باشيم ، آنها هم بايد در دانشگاه مرزدار اين امور و ايران باشند يعنى سنگرى را كه آنها دارند براى محافظت ايران اهميّت دارد و بايد در آنجا مرزدارى كنند . اگر بتوانند در دانشگاه به نحو صحيح مرزدارى بكنند ، ارتش هم مىتواند از مملكت مرزدارى بكند . اگر آنها بتوانند مرزدارى از دانش مملكت بكنند و نگذارند دانش اجنبى بر دانش مملكت داخل شود ، آن وقت ارتش هم نمىگذارد كه مرز و زمينهاى مملكت را ديگرى تصرّف كند ، امّا اگر در دانشگاه مرزدارى نكنند ، و سنگر را به دست اجانب بدهند و علوم و اعتقادات آنها را بر دانشگاه وارد كنند ، ديگر قدرت ارتش هم از بين مىرود كه بتواند زمينهاى مملكت را محافظت كند ، و لذا بايد دانشجويان مسلمان جدّيّت داشته باشند و نگذارند كه آنها در سطح علوم مملكت ما رخنه كنند .\r\nاگر آنها در فرهنگ و آموزش و پرورش و دانشگاه و دبيرستان و غير ذلك وارد بشوند و مطالبشان را القا بكنند ، ديگر نمىشود مملكت را از شرّ اجانب محفوظ داشت .\r\nبايد مثل وزير علوم يا آموزش و پرورش و معلّمين و اساتيد دانشگاه مسلمان باشند ، و اگر خداى نخواسته معلّم غير مسلمانى شبيه زمان شاه سابق كه مكرّر شنيده مىشد كه يهودى را معلّم قرآن قرار مىدادند ، اگر بنا باشد اينجور معلّم كمونيست يا معلّمهايى كه به چپ و راست ، يا به شرق و غرب گرايش دارند در آنجا بگذارند ، اختيار از دست آنها خارج مىشود و - همانطور كه عرض كردم - مملكت ، مملكت اجانب مىشود . و اختيارات و برنامه‌هاى آنها در اينجا پياده مىشود . براى ما نوشته‌اند كه در بعضى از شهرها ، رياست با كمونيستهاست ، اگر كسى مىتواند ، به وزير علوم يا آموزش و پرورش اطّلاع بدهد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبايد تذكّر داد كه نبايد به اين مسائل بىاعتنايى كرد ، نبايد آنها بگويند ما مسبوق نبوديم ، كاملا تفتيش كنند و تا كسى مسلمان نباشد ، نبايد رياست آموزش و پرورش و فرهنگ و استادى دانشگاه را به او بدهند ، بايد خيلىخيلى مواظب باشند .\r\nزمان طاغوت اگر يك اشاره‌اى مىشد - گاهى از اوقات عوض مىكردند - وقتى مىفهميدند علما فهميده‌اند و به آنها حمله كرده‌اند ، او را عوض مىكردند امّا حالا ديگر كار سخت است ، اگر خداى نخواسته بخواهند بگويند ما خودمان عامل هستيم و فهميده و رأى ما اينست كه اين شخص باشد اگر واقعا اين طور باشد كه خودشان طالب اين موارد باشند ، ديگر مصيبت خيلى زياد است .\r\nان شاء اللّه اميدوار هستيم به اين معنا ملتفت باشند و قطعا اين طور نيست كه آنها بگويند ما مسلمان نيستيم ، آنها ادّعا مىكنند ما مسلمانيم و لذا بايد جدّيّت كنند و ما تحرير مىكنيم ، اگر ترتيب اثرى به حرف ما دادند ، كه دادند و گرنه به صورت ديگرى اقدام مىشود .\r\nاميدواريم بعد از اينكه رئيس جمهورى معيّن شد و علما و روحانيون ناظر بر كار آنها شدند ، بعضى از احكام خدا اجرا گردد و برنامهء اسلام [ به 
  ] جريان بيفتد .\r\nاز كارهاى مهم ، مسأله قضاوت است ، كه در اين پنجاه سال گذشته نه من مىتوانم كسى را معرّفى كنم نه شما ، كه بتوانيم بگوييم قضاوت او در بين مسلمانان ، مطابق شرع و مذهب اثنى عشرى بوده است ، من كه نمىتوانم يك قاضى را معرّفى كنم كه قضاوت او بر مبناى شرع بوده و واجد شرايط بوده است . هنوز هم مىدانيد تا به حال جمهورى اسلامى كارها را مطابق شرع قرار نداده ، و لذا نظر من اين شد كه چون يكى از امور مهم مملكت قضاوت است ، بحثى در اين مورد داشته باشيم تا ان شاء اللّه بشود آقايانى را كه واجد شرايط باشند - در شهرستانها و استانها - قاضى قرار بدهند ، البته نمىتوانيم همين\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nامروز و فورا اين كار را بكنيم ، منافات ندارد كه يك يا دو سال بعد بتوانيم صد يا دويست قاضى داشته باشيم ، كه بتوانند در بلاد ديگر قضاوت بكنند و به حسب ظاهر شرع واجد شرايط قضاوت باشند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nوظايف روحانيون\r\n17 / 1 / 59\r\nبسم اللّه الرحمن الرحيم\r\nمطلبى را كه مىخواستم عرض كنم ، و آن تكليفى بسيار بسيار جدّى مىباشد كه بر ما وارد شده است ، تكليف براى كسانى كه تمكّن علمى و قدرت بيان براى پاسخ به اشكالات چپىها براى كسانى كه تمكّن علمى و قدرت بيان براى پاسخ به اشكالات چپىها و فرقه‌هاى ضد اسلام دارند ؛ اين افراد بايد پاسخ منحرفين را داده هدايتشان كنند تا خداى نخواسته در اثر تبليغ آنان مسلمين به راه ضلالت كشانيده نشوند .\r\nمن يقين دارم كه اكنون قيام به اين مورد ، يك واجب عينى است ، و لذا هر كدام از آقايان با توانى كه در خويش احساس مىكنند مثل منبر رفتن و موعظه كردن و نوشتن ، مسلمانان و بخصوص اين جوانهاى معصوم و كم‌تجربه را از ابتلاى به اين بلايا و انحرافات دور كنند ؛ واجب است آقايان به اطراف مسافرت كنند و ضمن ارشاد جوانها ، با منحرفين مبارزه نمايند و نگذارند آنها مردم را به جهل و تاريكى بكشانند .\r\nاخيرا از خيلى از شهرها به ما نوشته‌اند وقتى شما درس را شروع كرديد\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nو طلاب و روحانيون براى استفاده و تحصيل ، بلاد و شهرها را ترك كردند ، چپىها و منحرفين فرصت پيدا كرده ، حتّى با دوچرخه از اين روستا به آن ده و آن شهر رفته كتابهاى ضالّه و ضدّ اسلام و يا كتابهاى شك برانگيز را توزيع مىكنند و در بعضى مدارس ، فرزندان جوان ما را با افكار كمونيستى فريفته‌اند . امروزه هركس مىتواند و قدرت دارد بايد مصمّم شده ، جلوى اين افراد را بگيرد .\r\nفعلا دولت جلوى اينها را نمىگيرد ، براحتى آزادشان گذاشته ، نه فرهنگ مانع اينهاست و نه دولت ، مىبينيد كه دارند كتابهاى كمونيستى را پخش و تزويج مىكنند ، هيچ‌كس هم نيست بگويد چرا ؟ در روزنامه‌ها هم همين‌گونه عمل مىشود .\r\nبنابراين بر شما واجب است كه تا حدّ توان خويش با قلم و قدم و عمل در مقابل اين منحرفين فعاليّت كنيد و بىتفاوت نباشيد ، اسلام در خطر افتاده ، اگر بىتوجّه باشيم ، به خاطر اين معصيت بزرگ به عذاب خدا گرفتار مىآييم .\r\nواجب عينى است كه هر كسى قدرت دارد در اين مسأله مهم اقدام كند ، ان شاء اللّه همه را خداوند موفّق بدارد كه به حكم اسلام عمل كرده و از انحراف مردم و مسلمين مانع شوند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nاوضاع عراق\r\n19 / 1 / 59\r\nبسم اللّه الرحمن الرحيم\r\nاخبارى كه از عراق و اصل مىشود بسيار تأسف‌آور و ناراحت‌كننده است آن‌گونه كه از طريق تلفن و افراد مورد وثوق اطلاع مىدهند ، اوضاع شيعيان بسيار نگران‌كننده شده است . قواى بعثى آزار و اذيّت و حمله و نفى بلد را در مورد شيعيان ايرانى الاصل و علما و مردم شيعه عراق شديدا اعمال مىكنند ، بخصوص براى اهل علم و روحانيون مسألهء تبعيد و اذيّت و آزار بيشتر محسوس است .\r\nاز همه آقايان ملتمس دعا هستم كه دعا كنند و از طرف همنوعان خويش از خداوند علىّ عظيم خواستار رفع شرارت و بانيان آن شوند .\r\nان شاء اللّه .\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\nانتخابات مجلس شوراى اسلامى\r\n13 / 2 / 59\r\nبسم اللّه الرحمن الرحيم\r\n« مىخواستم مطلبى را خدمت آقايان متدكّر بشوم :\r\nبيست و پنجم اين ماه را جهت رأىگيرى و انتخاب وكلا تعيين كرده‌اند .\r\nبا توجّه مبه وضع فعلى و بنابر تكليف شرعى و مسؤوليتى كه به عهده داريم بايد با شركت در انتخابات ، وكلاى مسلمان را به مجلس بفرستيم نه آن دسته از كسانى را كه خودشان اسلام « من عندى » مىسازند و آيات را مطابق رأى خود معنا و تعبير مىكنند .\r\nكارى كنيم مردهاى متدين و مسلمان رأى بياورند ، اين مسأله علاوه بر توانايى ما ، از واجبات است .\r\nامروزه بايد هوشيار باشيم كه مسائل انقلاب مشروطه تكرار نشود ، آن زمان هم به حكم علما و مراجع ، انقلاب صورت گرفت و مردم طبق نظر روحانيون ، نمايندگان خويش را قبول كردند ولى متأسفانه زمانى كه اختيار امور را به دست آوردند و قدرت و مقام پيدا كردند ، بر خلاف رأى و اوامر علما\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو مبانى شريعت ، عمل كرده ، روحانيون را كنار زدند ، تا اينكه عاقبت مشروطه منجر شد به حكومت خودكامه رضا شاه و پسرش محمد رضا و مسائلى كه طىّ اين دوران بر مردم مسلمان ايران تحميل شد .\r\nاينك مثل اين است كه دستهايى مقيّد شده‌اند تا مردم به راهنماييهاى روحانيون توجّه نكنند ، حتّى از مراكزى براى ما مىنويسند و يا تلفن مىكنند كه عدّه‌اى در ميان مردم تشكيك ايجاد مىكنند تا افرادى را كه مورد وثوق مراجع محترم و روحانيون بلاد هستند انتخاب نشوند و تلقين سو مىنمايند كه :\r\nروحانى اصلا صلاحيّت وكالت ندارند ، يا اين افراد كه به نام تعهّد به اسلام به شما معرفى كرده‌اند مرتجع هستند .\r\nمنظور دشمنان اسلام و روحانيت اين است كه از چپها ، مجاهدها ، فرقانيها وكيل انتخاب شود . از گروه‌هايى كه قائل به تز اسلام منهاى روحانيّت هستند ؛ اين‌گونه تشكيكهايى بين مردم رواج پيدا كرده تا جايى كه از بلاد مختلف براى ما مىنويسند : ما از انتخاب يك وكيل صالح مأيوسيم و گروههاى ضد اسلام و روحانيت بشدّت مردم را اغوا مىكنند .\r\nبه همين جهت من ضمن احساس تكليف شرعى ، اين هفته ، حوزه را تعطيل اعلام مىكنم تا آقايان تشريف ببرند به بلاد يا محل تبليغ خودشان و مردم را آگاه كنند و بگويند وكلاى مسلمان را كه كاملا مىشناسيد ، براى مجلس را در نظر بگيرند ، و همانطور كه من در اعلاميهء أخير نوشته‌ام ، واجب است بر مسلمانان كه فرد مسلمان تعيين كنند ، و باز واجب است بر مسلمانى كه منتخب شده و لو روحانى باشد ، قبول كنند نامزدى وكالت را ، و به كمك مسلمين و اسلام اقدام كند ، چرا كه الآن اسلام غريب است .\r\nدر زمان طاغوت در همين محل گفتم و شايد يادتان باشد كه : « اذا ظهرت البدع فى امّتى فليظهر العالم علمه ، فمن لم يفعل فعليه لعنة اللّه » . « 1 »\r\n\r\n\r\n","description":"","footnote":"\r\n( 1 ) . اصول كافى : 1 / 54 .\r\n","page_name":" 44 ","page_number":44},
  {"content":"\r\n\r\nاگر « بدع » ظاهر شد ، بر عالم واجب است به مردم اظهار كند كه اين ، حكم خدا نيست . شما وقتى به بلاد خويش براى تبليغ مىرويد به مردم بگوييد ، آن زمان يك مفتى زن - و عدّه‌اى اصرار داشتند و هركس از دستش برمىآمد - مىگفت :\r\n« حجاب دروغ است و اين آخوندها آن را درست كرده‌اند » من اعزام كردم مبلغين روحانى را به اطراف و آنها به مردم حالى كردند كه كار اينها خلاف شرع است و حكم خدا نيست . بر فرض به جهت زور ، عمل متغيّر شده است ولى حكم خدا همان است ، گفتهء آن زن را هيچ يك از علما نگفته بودند و حكم وجوب حجاب لا يتغيّر است مثل اينكه آن وقت شراب مىخوردند و لكن حكم حرمت شرب خمر محفوظ بود و احدى شراب را حلال نكرد .\r\nحالا بر من و شما واجب است كه وقتى پيش مردم احكام خدا را مىگوييم ، عدم تغيير احكام خدا را تأكيد و گوشزد كنيم ، حالا اگر به جبر و زور اموال مردم را مصادره و يا تقسيم مىكنند طبق حكم خدا نيست بايد به مردم بگوييم . من يادم هست آن زمان مىخواستند تأييد كارهايشان را به ما نسبت دهند ؛ ارسنجانى وزير كشاورزى وقت ، پيام تبريكى براى خيلى از علما ارسال كرد - و يكى را هم براى بنده فرستاد - و ضمن تبريك عيد نوروز آن سال ، نوشته بود : شما زارعين را بنا به فقه حضرت صادق عليه السّلام غنى و مالدار كرديد و نسبت به اين حكم تشكر كرده بود . من فورى جواب تلگراف او را نه به خودش ، بلكه به « قدس نخعى » نايب امينى نخست وزير وقت دادم ، به دليل اينكه امينى به مكه رفته بود ، در جوابيّه نوشته بودم : به اين ارسنجانى بگوييد معنى اين كارها چيست ، در تلگرام ارسالى ، به حضرت صادق عليه السّلام و به علما ، افترا مىبندد اين عمل ايشان ، علاوه بر خلاف شرع بودن ، خلاف قانون نيز هست . علما هيچ‌گاه چنين حكمى و فتوايى نداده‌اند . اين كار ، قانونى نيست . آن زمان مىگفتيم چرا چنين كارهايى كه خلاف شرع و قانون است مىكنيد ؟\r\nمىگفتند منويّات اعلى فلان است ، حالا معلوم مىشود منويّات وى هنوز محفوظ است [ و 
  ] انگشتهايى كه بر كارهاى خلاف آن زمان صحّه مىگذاشته ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nدوباره پيدا شده .\r\nمردم ايران زحمتها متحمّل شدند تا آمريكا را از اين مملكت بيرون كردند ، آن وقت بعضيها هنوز عهدنامه‌هاى باطل گذشته را قبول دارند . شما به مردم اعلام كنيد اينها حكم شرع نيست .\r\nمن آن وقتى كه مىخواستم به قانون اساسى رأى بدهم ، شرط كردم با شوراى انقلاب كه : اگر شما در رسانه‌ها اعلام كرديد كه ما هر پيشنهادى داريم بعد از افتتاح مجلس بايد تصويب بشود ، من اين رأى را مىدهم . رأى خودم را دادم دستشان و گفتم : راضى نيستم رؤيت شود مگر بعد از منعقد شدن مجلس ، در راديو هم اعلام كرديم ، اگر مسائل مطابق اسلام به تصويب مجلس نرسد ، آراى ما باطل است و برگشت‌پذير . مسلّم است مجلس ، وقتى قوانين و مصوّبه‌هايش محكم و قابل قبول است كه كلا مطابق دستور شرع مقدس باشد و اين قانون تا روز قيامت بر همه قوانين حكومت اسلامى حاكم است و بر قانونى كه خلاف شرع تشخيص داده شد باطل مىباشد .\r\nاين قانونى كه هست نه مطابق قوانين سابق است نه مثل قوانين درست و منطبق با اسلام ، اينها تصويباتى است كه « من عندى » خودشان رشته‌اند و بافته‌اند . اين مسائل را به مردم بفهمانيد : كه نكند خداى نخواسته ، بيهوده بروند به كسانى و يا قوانينى رأى بدهند كه خلاف شرع باشد .\r\nپس اگر زمانى هم مجلس منعقد شد دوباره امكان بطلان همه آرا و مصوبه‌ها هست . وكلا خيال نكنند حالا كه رأى كافى آوردند و وكالت آنها تثبيت شد چه بكنند و چه نكنند .\r\nروزى همان ظالمها در گذشته آمدند ، تفنگ كشيدند به روى مردم ، ولى مردم آنها را بيرون كردند ، حالا هم همين‌طور است خيال نكنيد مىشود اعمالى به وسيله تهديد و يا تطميع عليه السلام و روحانيّت مرتكب شد . اين خيال كه جمهورى اسلامى از مسير اصلى منحرف شود خيال خامى است . هرگز جمهورى اسلامى مثل جمهورى شوروى نخواهد شد ، اين فكر باطل با وجود\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمردم مسلمان ايران و راهنماييهاى روحانيون شكل ظاهر هم نخواهد گرفت .\r\nشما روحانيون وقتى به مردم گفتيد اين كارها خلاف شرع مىباشد ، از شما قبول مىكنند . وظيفه داريد حقايق را به مردم بگوييد كه كارهاى غير شرعى را از راديو به دروغ ، به خدا و فتاوى مجتهدين نسبت مىدهند ، اين كارها راه به جايى نمىبرد و مردم باورشان نيست چرا كه اكثر مردم رساله احكام دارند و مىدانند كتاب خدا منسوخ نشده و احكام خدا همان‌گونه كه از اوّل ، از طرف خدا تعيين شده ، تغيير نكرده و باقى است .\r\nشخصى نقل مىكرد : از حضرت آيت اللّه خمينى پرسيده‌اند آيا شما اجازه مىدهيد به من ، كه اين كارها و مصاحبه‌ها و قوانينى را كه مشغول ابلاغ هستند ، بگويم بنا به اجازه و يا فتواى شما هست ؛ آيت اللّه خمينى در عين ناراحتى كه چشمهايشان قرمز شده بود ، پاسخ دادند كه تكذيب و تحذير كنيد ، من غير از فتواى مشهور فتوايى ندارم من هم مثل ساير علما مسائلى را كه به ما نسبت مىدهند واجب مىدانم شما روحانيون در هر جا كه امكان داريد تكذيب كنيد ، اينها حرفها و نيّات خود منحرفين است .\r\nاحكام دين مبين اسلام از زمان پيامبر صلّى اللّه عليه و إله تاكنون جارى بوده و در كتب فقهيّه همه احكام آمده است و تاكنون همه به اين احكام عمل مىكردند ، يك‌دفعه اين انقلاب همه آنها را منقلب نكند معلوم مىشود سوء نظر هست انقلاب ما اساس را بر انقلاب كفر گذاشته ، نه اينكه اسلام را منقلب كند به كفر .\r\nاين را متوجه باشيد ، واجب است بر من و شما و ساير علما كه اين مطالب را براى مردم بازگو كنيم .\r\nشما آقايان از مردم خواهش كنيد و راهنمايى نماييد كه وكلاى صالح و متديّن تعيين كنند و خداى نخواسته تحت تأثير القائات چپىها و منحرفين قرار نگيرند و افراد غير مسلم و غير متعهد و متديّن را انتخاب نكنند .\r\nاز همه خواهش مىكنم تشريف بياورند به بلاد كه محل تبليغ آقايان است ، در اين موارد بر مردم اتمام حجت كنند . خداوند همه را تأييد بفرمايد .\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nتوصيه‌هايى به قضات\r\n17 / 2 / 59\r\nبسم اللّه الرحمن الرحيم\r\nدر آيين اسلام احدى را بر ديگرى تفوّق و برترى نيست ، مخصوصا قسمت قضا . احكام شرع دلالت دارد بر اينكه مقام و رياست قضاوت و وكالت و افرادى كه شاغل در اين مشاغل و يا بالاتر هستند - همه از رئيس گرفته تا مرئوس - در برابر قانون و احكام شرع يكسان مىباشند . اينكه ما بگوييم چون طرفدار مستضعفين هستيم و قاضى هم قاضى جمهورى اسلامى است و نبايد محاكمه شود صحيح نيست و از موارد نقض صريح احكام شرع مبين اسلام مىباشد ، اشخاصى مثل حضرت امير المؤمنين عليه السّلام ، عمرو يا منصور دوانيقى كه خليفه هستند اگر - نعوذ باللّه - گفتند : « ما نبايد محاكمه شويم » قانون و احكام شرع را پايمال كرده‌اند ، چنانچه آنها حاضر به محاكمه نشوند ، ديگر رعايت قانون از طرف خلق اللّه معنا ندارد و يك نوع هرج‌ومرج در جامعه پيش مىآيد ، امّا وقتى بنا شد افرادى مثل حضرت على عليه السّلام ، عمرو يا منصور خودشان را با مردم در يك ميزان قرار دهند - مثل امام اوّل ما حاضر شوند با يك\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nيهودى براى رفع شبهه و يا مرافعه به محكمه بروند - قانون تحكيم خواهد شد ، بيشترين زمينه‌اى كه امنيّت را در جامعه استمرار مىبخشد مسأله و زمينه قضاوت در آن جامعه است ، استحكام قضاوت عدالت در حكم قاضى ، ثبات و اعتماد افراد جامعه را تثبيت مىكند . حكم قاضى بايد مطابق شرع و عادلانه باشد و اين مسأله برقرار نمىشود مگر اينكه قضات در مسند قضا عامل و عالم و عادل باشند ، وقتى حكم شرع در حكم قاضى استنباط شد ، امنيّت است . مثلا رئيس شرطه ( شهربانى ) ، استاندار ، يا پاسدار و يا مقامات ديگر بدانند كه اگر ظلم كنند - در مقابل ظلم و اجحافى كه كرده‌اند - بايد در محكمهء قضا جواب بگويند و آماده محاكمه باشند . وقتى افراد جامعه همه احساس كنند در برابر قانون يكسان هستند ، امن و امان بودن جامعه تضمين مىشود [ و 
  ] ديگر احدى مجال و جرأت ظلم و تعدّى پيدا نمىكند چون عاقبت كار را مىبيند .\r\nاز اين جهت بايد از خداوند - در مقابل احراز اين مسند - خواست كه جسارت و جرأت اجراى صحيح قانون را به قاضى بدهد تا در مقابل او ، رئيس و مرئوس ، خادم و مخدوم ، وكيل و وزير ، هيچ‌كس برترى نداشته باشد و بايد كه قانون شرع را در حق هر كسى و هر مقامى كه قانون‌شكنى كرد اجرا نمود .\r\nاز خداوند متعال مسألت دارم قوانين اسلام را آن‌گونه كه مرضىّ امام زمان عليه السّلام و شايسته اسلام است امكان اجرا و عمل عنايت بفرمايد ، و اشرار و منحرفين فاسد را كه تن به قانون اسلام نمىدهند و بر خلاف احكام اسلام در جامعه اخلال و فساد ايجاد مىكنند ، اگر قابل هدايت هستند هدايت بفرمايد و اگر نه ، در چنگال و چنبرهء قانون گرفتارشان كند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nضرورت توجه روحانيون به امر قضاوت\r\n23 / 2 / 59\r\nبسم اللّه الرحمن الرحيم\r\nمطلبى را كه امروز در ادامه بحث قضاوت و اهميّت آن عرض مىكنم ، وجوه تقوا و فضل و ايمان شخص قاضى مىباشد . آقايان ، چنانچه بر تمكّن و لياقت خويش وقوف كامل دارند و در اين مسند مىتوانند با رعايت تقوا و فضل ، امور قضايى مردم و جمهورى اسلامى را رتق و فتق نمايند ، چه با پيشنهاد تقبّل اين شغل ، مواجه شدند و يا بدون اينكه از آقايان دعوت شود ، فعلا واجب است مضايقه نكنند و خود افراد واجد صلاحيّت اقدام كنند در اين وضع فعلى كه نظام و حكومت براساس اسلام و قوانين قرآن بايد تثبيت شود و روزبه‌روز با توفيق بيشتر همراه باشد . به گردش درآوردن اين چرخ مهم در نظام ، امرى واجب است حتى در بلادى كه امكان دارد شخص مجتهدى عهده‌دار قضاوت بشود و مسامحه و سهل‌انگارى باعث دخالت و به دست گرفتن اين مسند براى افراد بىصلاحيّت شود قبول اين مهم واجب است ، ثابت شده است هر جا شخص متديّن و واجد صلاحيّت قضاوت را عهده‌دار بوده ،\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nكارها بسيار منظمتر و سريعتر پيش رفته است و مشكلات به لحاظ اينكه مسائل شرعى انجام پذيرفته است مشاهده نگرديده .\r\nفعلا اين واجب كفايى را در قم و مشهد و بلادى كه حوزهء علميه دارند معمول شده و نبايد مسامحه‌اى در آن ايجاد شود ، چرا كه الآن مملكت سريعا به اصلاح كارهاى زيربنايى محتاج است يكى از همين كارهاى اساسى قضاوت است .\r\nاگر قضاوت براساس تقوا و اجتهاد و فضيلت انجام پذيرد و اكام كلا با قوانين شرع مبين تطبيق نمايد معاصى كم‌كم ترك مىشود و تجاوز به حق الناس و جنايات و منازعات ، ريشه‌كن مىگردد . قهرا وقتى مردم ملاحظه نمايند كه حدود و موارد قصاص ، قاطعانه بر مبناى روايات و احاديث و قرآن قضاوت مىشود ، جامعه كم‌كم به طرف اصلاح واقعى پيش مىرود و عدالت كامل حكمفرما مىشود ؛ بديهى است مسامحه كردن آقايان در اين امر خطير باعث مىشود افراد فاقد صلاحيت اين مسند را اشغال كنند و خداى نخواسته مملكت دوباره همان‌گونه كه در زمان شاه بوده بشود ، اين بر خلاف تكليف و عدالت است ، به هر حال چنانچه ملاحظه فرموديد توان و قدرت اين كار را داريد به نظر بنده لازم است مسؤوليّت قضاوت را عهده‌دار شويد ، خداوند هم به شما توفيق عنايت خواهد فرمود .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nافتتاح مجلس شوراى اسلامى\r\n6 / 3 / 59\r\nبسم اللّه الرحمن الرحيم\r\nبه مناسبت اينكه فردا ولادت حضرت امير المؤمنين عليه السّلام مىباشد و از اعياد بزرگ مسلمانان است ، اين روز با بركت را به همه مسلمين جهان و به عالم انسانيت تبريك عرض مىكنم و از خداى متعال مسألت دارم كه به ميمنت ولادت حضرت على عليه السّلام مسلمين را مظفّر و منصور بدارد و جمهورى اسلامى ايران به هدف نهايى و حقيقى خود برسد . من افتتاح مجلس شوراى اسلامى را كه مصادف شده است با اين روز شريف و پربركت ، به فال نيك مىگيرم كه ان شاء اللّه اين فتح در چنين روزى انجام مىپذيرد و مجلس اسلامى افتتاح مىشود .\r\nفردا روزى است كه ابواب بركات الهى نيز بر عالم باز شده و اميد است مجلس شوراى اسلامى نيز از اين بركات قدسيّه بهره‌مند شود . ان شاء اللّه مجلس مطابق با روش و شيوه على عليه السّلام عمل نمايد .\r\nبه همين مناسبت مخصوصا تذكّراتى دارم به نمايندگان مجلس كه اين امانت بزرگ را قدردانى كنند و در قيام و قعودشان خداى نخواسته لغزش\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nايجاد نشود . آراى شما نمايندگان در محضر عدل الهى است و همين قيام و قعود منفى يا مثبت ، در روز قيامت بر اعمال شما تجسّم پيدا مىكند و ذات اقدس خداوندى آگاه است بر آراى شما كه در راه آيين پاك اسلام قيام كرديد يا نعوذ باللّه وسوسه‌هاى شيطانى بر شما حاكم بوده و يا تحت تأثير دشمنان خدا بوده‌ايد ؟\r\nمتوجّه باشيد اين مقام همان‌گونه كه بزرگ است ، خطير هم مىباشد ، چرا كه سرنوشت مملكت به نظر شماست و آرايى را كه با قيام و قعود مىدهيد ، سرنوشت يك مملكت را رقم مىزند .\r\nاگر يك زمان خداى نخواسته بر ضرر مملكت ، قيامى از روى ناآگاهى و يا تعمّد صورت گرفت ، شما ( نماينده ) خيانت به يك مملكت را ميسّر و زمينه‌سازى كرده‌ايد . امروز خيانت و مسامحه‌كارى يك نماينده ، لطمه‌اش تنها متوجّه وى نمىباشد و از اين مسامحه‌كاريها و خيانتها همه امّت مسلمان متأثّر مىشوند .\r\nبديهى است اگر توجّه به هواهاى نفسانى نماييد و در احكام كوچك و قوانين خداوندى اگر بدعتى را قايل شويد همه جامعه اسلام و شيعه متضرّر مىشود . همين حذف موارد كوچك از آيين پاك اسلام موجب خوشحالى دشمنان است ، زيرا اساس تلاش آنان اين است كه كم‌كم قوانين كوچك را حذف كنند و در پايان به اصل و اساس اسلام بپردازند و آن را زير سؤال ببرند .\r\nاز اين جهت از آقايان استدعا دارم نسبت به احكام اسلام ذره‌اى كوتاهى نكنند و قوانين مملكت را با دستورات اسلام مقايسه كنند و تطبيق دهند .\r\nآنچه از قوانين گذشته در اين مملكت - از زمان مشروطه - تدوين شده و به اجرا درآمد ، اكثرا بر خلاف احكام خداوندى بوده است - چه در زمان حكومت رضا شاه و چه در حكومت محمد رضا - آقايان موظّف هستند همه اين\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nقوانين و احكام را تغيير داده و جعليّات احكام را منسوخ كرده و از بين ببرند .\r\nحالا اگر باز ملاحظه مىكنيم در برخى از محاكم عدليّه و مكانهاى ديگر قواى اجرايى كم و بيش متأثّر از آن زمان است بايد سريعا اين تأثيرات غير اسلامى را حذف كنند و احكام و دستوراتى را كه در زمان بىقانونى و اوايل شكل‌گيرى نظام اسلامى - به عنوان جعل قوانين - در محاكم ما ريشه دوانيده . به نظر همه اعضاى مجلس رسانيده و اصلاح كنند .\r\nقبلا هم همين مبنا قرار بود اجرا شود ، من اين مطلب را از مسؤولين خواستم و در راديو به آن اشاره شد كه تمام اين قوانين كه جعل كرده‌اند و خلاف شرع بيّن است بايد اصلاح شود . من تلگراف كردم به شوراى عالى حكومت و گفتم اين قوانين كه به من ارائه داده‌ايد - آن را امضا كرده بودند - و نزد من آورديد و از من خواستيد نظر خويش را ارائه دهم اين‌چنين نظرم را اعلام كردم .\r\nپس از عزيمت آقايان من مطالعه كردم اين قوانين را كه كلا خلاف شرع مبين بود و قابل اجرا در ممالك اسلامى و جامعه نبودند ، اين موارد را براى خود آقاى خمينى فرستادم و ذكر كردم كه اين قوانين قابل اجرا نيست جواب من را ندادند ، من اين را وظيفه مجلس مىدانم كه قوانين را بررسى كنند و هر مصوّبه‌اى را براساس احكام دين مبين اسلام تطبيق نمايند تا آنچه موافق شرع و حكم فقهاست بر قوانين مترتّب باشد .\r\nاحكام فقها ، آن دسته از احكامى است كه مفتى بودن و فقيه بودن مصدر حكم را مردم به فقاهت قبول كرده‌اند ، نه احكامى كسانى كه خود مدّعى فقاهت هستند .\r\nبه هر حال قوانين و احكام مخالف شرع بايد بعد از شور و اصلاح - مبتنى بر مواردى كه گفته شد - به دستگاههاى اجرايى ارائه شود ، البته اگر مواردى هم بود كه قابل اصلاح و تطابق با شرع مقدّس نيست ، وظيفهء\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nنمايندگان مردم است آنها را دعوت داده و برگردانند .\r\nمطلب ديگر اينكه كارهايى را طى اين مدّت بعد از انقلاب ، ضد انقلاب انجام داد تا مانع تشكيل مجلس بشوند ولى من به درگاه خداوند شكر هستم كه شكست خوردند و به حمد للّه پروردگار هم مقدّر فرمود تا آنها توفيق حاصل نكرده و با نصرت بىكران خويش ، مجلس را امكان شروع كار و افتتاح عنايت فرمود .\r\nدر اينجا لازم است خواهش كنم از آقايان وكلا ، در مورد اصل چهارم قانون با اين متن و مضمون : « كليه قوانين و مقررات مدنى ، جزايى ، مالى و اقتصادى ، ادارى ، فرهنگى ، نظامى و غيره . . . بايد براساس و موازين احكام اسلام باشد » اين اصل بر همه موارد قوانين و مقرّرات در جمهورى اسلامى بايد حاكم باشد .\r\nباز خواهشمندم از وكلا ، ترتيبى اتخاذ كنند تا متن اصل چهارم قانون كه ذكر شد به زبانهاى فارسى ، عربى و انگليسى در تابلوهايى جالب توجّه و [ با 
  ] خط خوانا نوشته شود و در اماكن مناسب مجلس ، نصب العين وكلا و مهمانان داخلى و خارجى كه به مجلس مىروند قرار گيرد ، به جهت اينكه وكلا با ديدن هر روزه اين اصل و توجّه به متن آن به ياد داشته باشند تا در تصويب قوانين منطبق با احكام الهى تصميم بگيرند و ميهمانان خارجى با خواندن آن بدانند كه اينجا مجلسى است كه غير از مبانى اسلامى مبناى ديگرى را نمىتوان بر اين مجلس تحميل و يا القا كرد .\r\nهمه آقايان محترم كه در اين جمع مجتمع شده و تشريف دارند مطالبى را كه عرض كردم به مردم ايران برسانند تا اگر فرضا راديو و تلويزيون صلاح خودش نداند اين مطالب را براى پخش كردن ، قدرت شما در رسانيدن اين مطالب به مردم و مسلمانان داخل و خارج از كشور ، از راديو و تلويزيون بيشتر است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبه هر حال بعد از شروع كار مجلس هر وقت قانونى در حال تصويب و اصلاح است ، از اين اصل چهارم نبايد تجاوز كند و الّا هر قانونى كه مطابق اين اصل نباشد ، قانونيّت ندارد .\r\nاميدوار هستم در آينده مثل اين ايّام اسباب نگرانى و تشويش مردم را فراهم نكنند و قواى مقنّنه و مجريّه و قضائيه ، همه با هم در ممانعت از ترويج باطل و از اشخاصى كه مخلّ اصلاح و تصويب قوانين اسلامى هستند ، قاطعانه برخورد نمايند . رسم همه ممالك اين است كه هركس بخواهد در قوانين مملكتى اخلال نمايد ، مجرم است . و حتّى مطابق دستور اسلام كه آزادى افراد از موازين امور است نمىتوان به اين اشخاص آزادى مطلق داد . آزادى اين‌گونه افراد سبب سلب آزادى ديگران ، و جرم است .\r\nانصافا از مدّت مختصرى كه از زمان پيروزى مردم تا حالا سپرى شده است ما در اين مدّت به واسطهء حركات ضد انقلابى اشخاصى كه خيال مىكردند حركاتشان انقلابى است ، بسيار ناراحت بوديم و همه‌اش گريه مىكرديم و از خدا مىخواستيم كه طورى نشود تا اين افراد موفّق شوند و در عدم بازگشايى مجلس و عدم شكل‌گيرى قوانين محكم اسلامى ، به حمد للّه تا اين مقدار دعا مستجاب شد و مجلس فردا تشكيل مىشود .\r\nمن تبريك مىگويم به همه ملّت ايران و به همه وكلا كه برخى از آنها را مىشناسم ، از متديّنين و صيانت‌كنندگان اين امانت بزرگ يعنى ، وكيل مردم بودن ، مىباشند . و ديگر اينكه نسبت به همه وكلا و مردم تذكّر مىدهم و خواهش مىكنم در موافقت و مخالفت با آنچه را كه موافق شرع مبين اسلام و مخالف اسلام و قرآن است با هم متّحد و هم‌فكر باشند .\r\nاز همهء اقشار ملّت ، نظامى ، ارتشى ، پاسدار ، وكيل و وزير خواهش دارم رعايت اتّحاد در جامعه را بنمايند ، يعنى به همان اندازه احساس مسؤوليّت كنند . چيزى كه شاه ظلم و ستمكار را از اين كشور اخراج نمود ، اتّحاد همه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمردم بود ، از ظلم و ستم وى همه يك ناراحتى و عقده داشتند ، مع ذلك اين ناراحتيها با مخالفتها دست‌به‌دست داد و مردم با اتحاد موفق شدند او را از ايران بيرون كنند و فعلا براى سازندگى ايران چاره‌اى جز اتّحاد نداريم و اگر اين يگانه عامل پيروزى بر همهء ملّت حاكم نباشد ، هيچ كارى از پيش نمىرود .\r\nو باز اگر خداى نخواسته بعضى از بچّه طلبه‌هاى گول‌خورده و نعوذ باللّه مثل بعضى منحرفين اعتقاداتشان هم منحرف شده باشد بايد بدانند بىجهت خودشان را در زحمت انداخته‌اند ، اينها بايد دست از تظاهر و تفسير به رأى كردن قرآن بردارند ، قرآن را بر خلاف دستورات ائمه اطهار عليهم السّلام و بر خلاف آنچه حقيقت قرآن است معنا و تفسير نكنند و از آيات و كلمات قرآن براى گول زدن مردم عوام ، سوء استفاده ننمايند .\r\nبه حمد للّه اكثر مسلمين و مردم ايران از احكام شرعى اطلاع كامل دارند و مىدانند اگر يك بچه طلبه بگويد : اين حكم ، حكم خداست و اين‌گونه نباشد او را طرد مىكنند .\r\nواجب است اين‌گونه افراد خودشان را در معرض نابودى شخصيّت قرار ندهند تا در نزد همگان ضايع نشوند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nدعا جهت ظهور حضرت مهدى عليه السّلام\r\n10 / 3 / 59\r\nبسم اللّه الرحمن الرحيم\r\nكفّار ، مسلمين را احاطه كرده و در داخل و خارج براى از بين بردن اسلام و روحانيّت مشغول توطئه‌چينى هستند . آنها به نفوذ روحانيّت - كه براى بقاى اسلام مهمترين عامل است - واقفند ، لذا براى از بين بردن اسلام ، حذف روحانيّت را مقدمه كار خويش قرار داده‌اند ، دشمنان ، روحانيّت را به انواع و اقسام اتّهامات منتسب مىكنند .\r\nالآن و در اين دفاع ما بايد حاجت و توسّل به خدمت حضرت ولىّ عصر امام زمان داشته باشيم ، دعا كنيم بر تعجيل ظهور و فرج آن حضرت ، هر جا و مكانى كه مناسب استجابت دعاست . بعد از نماز ، بعد از منبر ، از دعا جهت تعجيل امام عصر عليه السّلام غفلت نكنيم .\r\nدر بعض روايات وارد است كه حضرت صاحب العصر و الزّمان گلايه مىفرمايند از برخى مسلمين متّقى و پرهيزكار ، به اين جهت كه تنها براى خودشان خواهان رفع حاجت هستند و دعا مىكنند ، و براى فرج آن حضرت دعا نمىكنند .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمعلوم مىشود دعاى فرج مؤثّر است كه حضرت امام عصر عليه السّلام بر اين دعا تأكيد مىفرمايند ، به واسطه دعا بود كه حضرت موسى شايد دويست سال زودتر بر قوم خويش برگزيده شد .\r\nحالا وظيفه شماست در همه مواردى كه واقعا احتمال استجابت دعا مىرود با تضرع و زارى ، ظهور آن حضرت را ، از خداوند بخواهيد .\r\nديگر وظيفه اهل علم و ما ، جلوگيرى از نابودى احكام الهى است ، اگر به حسب ظاهر كسانى خلاف شرع مرتكب مىشوند و به نام اسلام برخى اعمال را شرعى وانمود مىكنند ، وظيفهء ما تشريح خلافهاى اسلام راستى و اسلام چپى براى مردم است كه بايد به آنها بفهمانيم ، اشتباه نكنيد ، دين عوض نشده ، اسلام همان آيين و دين مقدّسى است كه تا به حال بوده ، در اسلام مال مردم خوردن ، حرام ، و مالكيّت ، محترم و نامحدود است ، هركس اموالى را [ كه 
  ] از راه مشروع كسب كرده ، وجوه واجبه‌اى را كه خدا مقرّر فرموده است از مال خويش تفكيك و ادا نموده است هيچ‌كس حق اخذ مال وى را ندارد و هركس به هر دليل اين كار را بكند حرام و باطل است حال مىخواهد اين مسأله در زمين باشد ، پول باشد ، فرقى نمىكند .\r\nاين مصادره‌ها باطل است ، نماز در زمينى كه به زور و عدم رضايت از ديگرى گرفته شود باطل است ، و ضامن اجرت المثل آن ، مصادره‌كننده است و حتى راه رفتن در چنين جايى خلاف شرع است .\r\nاين مسائل را بيان كنيد به مردم ، كه حكم خدا اين است ، اين اموال مثل آن است كه دزد سر گردنه از آدم به زور بستاند ، به هر حال هيچ عالمى - اين‌گونه كه اينها مىگويند - حكم نكرده است . اين را به مردم بفهمانيد ، خداوند همه را يارى بفرمايد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nتذكراتى به نمايندگان‌مجلس شوراى اسلامى\r\n11 / 3 / 59\r\nبسم اللّه الرحمن الرحيم\r\nمسلمين بايد بدانند كه بر خلاف قانون الهى رفتار كردن عاقبت ندارد و حكم خداوند در هيچ زمانى مخفى نمىماند .\r\nدر صدر اسلام كه بعض خلفا در صدد تغيير بعضى از احكام الهى بودند احكام خداوندى مخفى نماند ، اكثر اهل تسنّن بر خلاف نظر خليفه عمل كردند ، حتى به پسر عمر گفتند : تو چرا حجّ تمتّع به جاى مىآورى و گفتهء پدرت را اجرا نمىكنى ؟ وى جواب داد : قول پدرم مقدّم است يا قول رسول خدا ، گفتهء پدرم اولى است يا آيات قرآن ؟ ببينيد حتّى پسر خليفه ، از وى برگشت و فقط معدودى با وى همراهى كردند مثل عثمان .\r\nروزى حضرت امير به عثمان فرمود : چرا اين ندارد را دادى تا مردم به عنوان حجّ ، احرام ببندند ، عثمان پاسخ داد . ( رأى رأيته ) اين اجتهاد من است ، من فقيهم و رأى دارم . حضرت فرياد زد و تكبير فرمود و بر خلاف نظر عثمان كه به حجّ رأى داده بود حضرت على عليه السّلام به حجّ و عمره ، امر فرمودند .\r\nمقصود اين است : آيا هركس نظر و رأيى از خود داد كه مخالف قوانين حقّه اسلام باشد معروف مىشود و مردم بايد مطيع رأى وى باشند ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمثل پهلوى كه با زور و قدرت ، قانون مىساخت و انتظار داشت هيچ‌كس مخالفتش نكند ، ولى چنين چيزى ممكن نبود . اگر كسى خيال كند با اين فتواها معروف مىشود و مردم اطاعتش مىكنند سخت در اشتباه است ، البته با زور و قلدرى مدّتى محدود مىتواند براى دسته‌اى كه مخالف دين هستند اين احكام و قوانين غلط جا بيفتد و علم بشود ولى حكم واقعى اسلام از بين نمىرود .\r\nالآن در ممالك ، مىدانند حكم اسلام چيست و لو آنكه بر خلاف آن احكام رفتار شود ، حكم خدا تغييرپذير نيست .\r\nبه همين جهت از همه خواهش مىكنم با احكام اسلامى مخالفت نداشته و موافق با اسلام رفتار كنند از آقايان وكلا مىخواهم و برايشان دعا مىكنم :\r\nخداوند يك ايمان كامل و شجاعتى كافى به آنان عنايت كند تا با همان قاطعيّت و شجاعت صحبت كنند و واهمه نداشته باشند از يك دسته جوان منحرف كه مىخواهند قرآن را به رأى خويش معنا كنند .\r\nاگر در مقابل اين گروه‌هاى منحرف ، قاطع و ثابت ، احكام اسلام را پياده كنيد خداوند شما را يارى خواهد كرد از شما آقايان استدعا دارم شما هم دعا كنيد كه خداوند متعال به اين آقايان وكلا توفيق و ايمان كامل و شجاعت عطا كند تا فرمايشات خدا و قرآن و ائمه اطهار عليهم السّلام را در مجلس جارى و سارى كنند و از ذكر حقايق نترسند كه خداوند كمك آنهاست .\r\nاز خدا مسألت مىكنم به بركت اين مولود با شرافت ، به همه آقايان وكلا نصرت و شجاعت عطا بفرمايد و دشمنان انقلاب را كه قابل هدايت نيستند نابود بفرمايد .\r\nما اميدوار هستيم به واسطه اين مجلس اسلامى ، احكام اسلام در اين مملكت جارى شود و پرچم اسلام و قرآن در ايران و ساير ممالك اسلامى به اهتزاز درآيد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاگر آقايان وكلا در مجلس با رأى قاطع ، قوانين محكمه اسلام را تنجيز بكنند و در اجرا هم با مجلس مساعدت داشته باشند به طور يقين بسيارى از ممالك اسلامى هم جمهورى اسلامى را خواهان خواهند بود . الآن در غالب بلاد اسلامى - چه سنّى و چه شيعه - زمزمهء گرايش به جمهورى اسلامى به گوش مىرسد ، حالا اگر خداى نخواسته بر خلاف اسلام عملى صورت بگيرد آنها منصرف مىشوند و بهانه دست كفار مىافتد و تبليغ مىكنند كه حكومت اسلامى كه مىخواهيد اين است ! . . .\r\nولى اگر قوانين ، مطابق احكام اسلام و عدالت حضرت امير المؤمنين - كه امشب سالگرد ميلاد آن حضرت است - جارى شود و مطابق دانش و بينش علماى اسلام ، رعايت شود كليه ممالك رغبت مىكنند تا نظام اسلامى را در كشورهايشان تثبيت كنند . همان كشورهايى كه اكنون از ممالك غرب و شرق الهام مىگيرند خواهى نخواهى با احساس انسانى ، قوانين گذشته‌شان را از بين خواهند برد . خداوند را به مقدّسات اسلام و حضرت رسول صلّى اللّه عليه و إله و امير المؤمنين عليه السّلام و ائمه اطهار عليهم السّلام ، از خمسه طيّبه گرفته تا ائمه اثنى عشر و به عظمت قرآن قسم مىدهيم اين مملكت را مملكت قرآن و عدل قرار بدهد و ظلم ظالمين را از اين مملكت براندازد و شرّ كفّار ، كه بر مسلمين سلطه دارند به خود كفّار بازگرداند و از خداوند متعال مسألت دارم كه در ظهور حضرت ولىّ عصر - عجل اللّه تعالى فرجه - تعجيل بفرمايد .\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\nضرورت تبليغ روحانيون\r\n14 / 3 / 59\r\nبسم اللّه الرحمن الرحيم\r\nبنده خيلى مايل بودم ، درس و بحث ما اقلا تا اوّل ماه مبارك رمضان ادامه يابد ، با اينكه در زحمت هستم و حالم مقتضى نيست مع ذلك شائق بودم بحثمان را تا اوّل رمضان المبارك ادامه مىداديم ولى به دليل مراجعه زياد مردم از بلاد مختلف ، كه براى درخواست و اعزام روحانى ، نزد ما مىآيند ، جهت مقدّمات اعزام آقايان ، درس را تعطيل كرديم .\r\nاهالى بلاد مختلف به نبودن يك روحانى و سرپرست امور دينى و معنوى در محلّ سكونتشان اشاره كرده مىگويند : ما الآن بىسرپرستيم ، و فرزندانمان در معرض خطر هستند ، به خصوص اينكه تابستان و تعطيلى مدارس فرا رسيده و از شهرهاى بزرگ ، افراد مشكوك به موطن و بلاد ما مىآيند و با طرح مسائل تشكيك برانگيز ، فرزندان ما را از راه به در مىبرند .\r\nاگر يك عالم روحانى در بين ما و در بلاد و محلّ ما باشد از اين مسائل جلوگيرى خواهد كرد .\r\nمطابق روايت ، روز قيامت خطاب مىشود به عالم و روحانى كه : « ايّها\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nالكافلون لايتام آل محمد صلّى اللّه عليه و إله » « 1 » يعنى اى شمايى كه كفيل ايتام آل محمّد صلّى اللّه عليه و إله هستيد و آنها را از وسوسه‌ها و شكهاى شيطانى نجات مىدهيد ، اجر و پاداش از جانب پروردگار ، به شما عنايت خواهد شد .\r\nمقصود اين است ، كسى كه بتواند مردم را از شبهه‌ها رها كند اجرى عظيم و ثواب زيادى در انتظار وى مىباشد . شما توجه داريد و مىدانيد هر حاكم و سلطانى كه داراى حشم و خدم و قشون كافى باشد ، وقتى در برابر هجوم دشمن قرار مىگيرد آن وقت حاجات دنيا و نيازهايش نسبت به زمان آرامش بيشتر مىشود . حالا بفرماييد كه امام زمان عليه السّلام صاحب و والى زمين و زمان با اوضاع فعلى ايران چقدر به سربازان خود - كه شما باشيد - نياز دارند . امروز در اطراف مسائل دين و ديندارى صحبتهايى مىشود و هركس به نحوى عقايد مختلف را كه مغاير با خداپرستى است مطرح مىكند . چند روز قبل يك نفر از اهالى سنندج آمده بود نزد ما و تشكر مىكرد از اين پاسداران و نيروهايى كه از مركز و ديگر شهرها به منطقه اعزام شده بودند تا جلوى كمونيستها را بگيرند . اين هموطن مسلمان قسم ياد مىكرد كه اين دشمنان اسلام پرچم لا إله الّا اللّه را به زير كشيدند و آتش زدند و علنى ابراز مىكردند :\r\nخدا يعنى چه ؟ اين افراد از اهالى سنندج و منطقه نبودند ، يك عده كم سنّ و سال و جوان تحريك شده را كمونيستها وادار كرده بودند تا اين‌گونه مقدّسات آيين اسلام و مردم مسلمان را پايمال كنند الحمد للّه جنود الهى و همانهايى كه امام زمان عليه السّلام از آنها متوقّع است در مقابل اين توطئه ايستادگى كردند و توطئه‌گران كمونيست را از شهر و منطقه بيرون راندند .\r\nالبته حفظ دين اسلام توسط حضرت صاحب الامر و الزّمان هميشه تضمين شده است ولى گاهى براى اين موارد كه مشيّت معجزهء امام صلاح نيست ، بايد امّت اسلام در امتحان و آزمون الهى قرار گيرند :\r\n\r\n\r\n","description":"","footnote":"\r\n( 1 ) . بحار الانوار ، 1 / 5 .\r\n","page_name":" 66 ","page_number":66},
  {"content":"\r\n\r\n\r\nمصادره اموال\r\n23 / 6 / 59\r\nبسم اللّه الرحمن الرحيم\r\nاگر ما قصد اصلاح امور را داريم و ما را حاكم شرع تعيين كردند ، كليّهء آرا و احكام ما بايد با دستورات شرع تطبيق كند نه اميال شخصى . ممكن است فرد عصبانى باشد و به قول حالاييها عقده‌اى باشد و انقلابى ، انقلاب اينها نيست كه افراد هر كارى را بدون توجّه به مسائل شرع عمل كنند ، انقلاب واقعى اين است كه خلاف شرع را به امور شرعى منقلب كند نه بالعكس . اگر تاكنون احكام شرعى صادر مىشد شاهد اين مصادره‌ها نبوديم ، جرمى در دنيا به نام مصادره نداريم غير از مسألهء ديات و اتلاف نفوس ، شارع اموال را ضمانت جرم قرار نداده است . در ديات و در اتلاف نفوس ، شارع در مقابلش اموال را قرار داده است اما در غير اين مسأله ، مالى به عنوان مصادره قرار داده نشده است . اينكه به عنوان جرم بگوييم يكى از حدود شرعيّه مصادره اموال است ، شرعى نيست ، بلى اگر ثابت شد براى حاكم كه مال مدعى عليه از حرام اكتساب شده و رباخوار بوده همهء مال وى حرام است ، يا كسى وجوه شرعيه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنپرداخته ، امّا اين مجوز مصادره نبوده و شرعى نيست . حالا اگر ثابت شد كه شخص ، مال مردم را حيف و ميل كرده ، مىتوانى با نهى از منكر و امر به معروف ، مال را از شخص خاطى بگيرى و به صاحبش رد كنى ، اگر صاحب مال را نمىشناسى حق تصرّف آن مال را نخواهى داشت ، در صورت ناشناس بودن صاحب مال ، مال را از طرف آن شخص به عنوان ردّ مظالم به فقرا بده ، اما اگر يقين بر اين باشد كه مال مردم است و يا شما آقايان احتمال اين مسأله را داديد كه مال ، ممكن است حرام باشد ، صدور حكم مصادرهء شما با قوانين شرع مبين تطبيق نمىكند ، و شرعى نيست زيرا ، يد ، امارهء ملكيّت است .\r\nخداوند همه را موفق ، بدارد كه واقعا مطابق دستور شرع عمل كنيد . . .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nجنگ تحميلى\r\n14 / 7 / 59\r\nبسم اللّه الرحمن الرحيم\r\nهفتصد تا هشتصد نفر از طلاب در جبهه هستند ، وجود اين آقايان و لو اينكه به علوم رزم و جنگ آشنا نباشند براى جبهه‌ها مشوّق است . هركس مىتواند - و چندان مانعى ندارد - برود چرا كه ممكن است باعث تقويت مسلمين باشد ، به حمد للّه فعلا مردم در اين جهت مثل غذا رسانيدن ، پول فرستادن و ديگر كمكها خيلى جديّت دارند ، از همه بايد تقدير و تشكر كرد مخصوصا از ارتش و پاسدارها كه الآن بسيار جدّى ايستادگى مىكنند .\r\nاين‌گونه كه نقل كرده‌اند با گريه و ذوق شهادت قشون ما به جبهه مىروند ، اين يك نمونه از اتّحاد است بين آقايان روحانيون و مردم و رزمندگان . از طرفى ديگران همه به دشمنى با ما مشغول متّحد شدن هستند ، به جهت اينكه اين اتّحاد شما به ضرر آمريكاست و آمريكا از عربستان گرفته تا كشورهاى خليج و حتّى در اردن مشغول توطئه عليه ايران است و نيروها و طيّاره‌هاى خود را به خليج آورده ، حالا من راستش نمىدانم كه در ميان اين\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nطيّاره‌ها ، طيّارهء اسرائيل هم بوده است يا خير ؟\r\nدر حقيقت ، كفّار براى صدمه زدن به مسلمين مترصدند ، به جهت اينكه خار و سدّ راهشان هستيم و نمىگذاريم و نگذاشته‌ايم به مقاصد پليد خودشان برسند ، دشمنان اسلام از اين جهت با ما مىجنگند .\r\nبه هر حال من علاوه بر تقدير و تشكّر از همهء مسلمين ، ارتشيان و پاسدارهاى مسلمان و از همهء آنهايى كه مىآيند نزد ما و با اينكه اقرار به نابلد بودن مسائل جنگى دارند و مىگويند : مىخواهيم برويم شهيد بشويم عرض مىكنم ، نه ، شما بايد اوّل تعليم ببينيد بعد اعزام شويد .\r\nحالا آن چيزى كه از شما مىخواهيم اين است كه دعا كنيد ، واقعا الآن غير از دعا چارهء ديگرى نداريم ، اينها كه هستند اسباب ظاهرى است دشمن هم دارد با طيّاره اينجا و آنجا را بمباران مىكند ، بعد اينها هم مىروند اماكن آنها را بمباران مىكنند ، اين رفع بلا نمىكند بلكه هر روزه كينه و بغض را زيادتر مىكند ، هرچه آنها از اينها زيادتر بكشند بغض اينها بيشتر ، و هرچه اينها از آنها بيشتر معدوم كنند بغض آنها نسبت به اينها تشديد مىشود ، اين همه‌اش بد است ، اسباب كشتن مسلمين است ، خدا كند كه عنوانش ، عنوان غضب الهى نباشد براى مؤمنين و مسلمين اينجا و آنجا .\r\nمثل قوم موسى كه به وظيفه خويش عمل نكردند و موسى فرمود « جعلنا بأسهم بينهم » - در تاريكى فرمود - كه شمشيرها را بگيريد و يكديگر را بكشيد ، اين يك بلاى الهى بود كه خداوند آنها را عقوبت داد .\r\nحالا اين هم يك بلايى است از همان نوع كه روز روشن همديگر را بكشيم ، دعا و توبه كنيد كه خداوند اين بلا را رفع كند ، اين صدّام سفّاك را هلاك كند ، خدا اين حزب بعث را هلاك كند كه مسلمين آنجا و اينجا را به زحمت انداخته است . همه را دارند مىكشند ، هم آنها را آزار و اذيّت مىكنند و هم اينها را ، تا به دستور كفّار عمل كرده باشند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nدر حقيقت اينها خودشان عرضه و جرأت اينكه چند روز با ايران جنگ كنند نداشتند ، به پشتيبانى و كمك كفّار است كه يا لشكر براى آنها تدارك مىبيند و يا چه مىكند .\r\nاز اين جهت بايد دعا كرد و هركس تمكّنى دارد زيارت عاشورا بخواند .\r\nمىگويند وقتى در سامرّا « و با » آمده بود مرحوم ميرزا دستور داد زيارت عاشورا بخوانيد ، دستور ميرزا را اجرا كردند و زيارت عاشورا خواندند و بلا رفع شد .\r\nحالا شما آقايان هركدام متمكّن هستيد و هر وقتى كه برايتان امكان داشته باشد براى رفع اين بلا ، زيارت عاشورا بخوانيد . از روى حضور قلب و واقع دعا كنيد تا بلكه خداوند ان شاء اللّه اين فتنه را رفع كند و شر كفّار را به خودشان بازگرداند ، ان شاء اللّه همين جنگ در بلاد كفّار واقع شود نه در بلاد مسلمين كه يك دسته افراد بىگناه زير دست و پا از بين بروند .\r\nاز خداوند متعال مسألت داريم كه ان شاء اللّه به مقام محمّد و آل محمّد اين بلا را دفع بفرمايد و شر كفّار را به خودشان برگرداند ؛ متوسّل بشويد به امام زمان عليه السّلام و بگوييد :\r\nاى صاحب الزّمان ! اين زمان ، زمان شماست شما صاحبش هستيد ، نظر مرحمتى بفرماييد تا دفع اين بلا بشود . ايّدكم اللّه ان شاء اللّه .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nكمك به آوارگان جنگ تحميلى\r\n14 / 7 / 59\r\nبسم اللّه الرحمن الرحيم\r\nمطلبى را تصميم داشتم به عرض آقايان برسانم و داشت فراموشم مىشد اين است كه : آقايان در عزيمت به بلاد مختلف توجّه كنند مسلمين را كه به واسطه ابتلا به جنگ ، افرادى آواره شده و فرار كردند و اعضاى خانواده‌هايشان اعمّ از كودك و جوان و پير ، كشته و بچه‌ها يتيم و زنها بيوه شده‌اند . اينها اكنون در همه شهرها و در قم پراكنده شده‌اند ، بايد به اينان رسيدگى كرد و بين آنها مواسات برقرار نمود . ديده شده عدّه‌اى ، اشياى كهنه مثل لحاف و پتو البسهء مندرس به اينها مىدهند ، بايد توجّه داشت اينها اكثرشان زندگيهاى مرفّه داشتند و در شهرشان ، محترم بوده‌اند ، موقع تخريب شهرشان از طرف دشمن ، همه‌چيزشان را از دست داده‌اند ، افراد نزديك خانواده‌هايشان شهيد شده است ، شما آقايان بايد متذكّر بشويد كه در كمك به اين هموطنان مسلمان مساوات را رعايت كنيد ، فرض كنيد بر خواهر و برادرانتان اين فاجعه نازل شده است . الحمد للّه بسيارى رعايت مىكنند ، پول\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمىدهند ، گوسفند مىآورند ، حواله نقدى مىدهند الآن دقيقا نمىدانم 30 ميليون در فلان بانك حواله كرده‌اند .\r\nدولت بايد علاوه بر مدافعه ، به اين افراد بىپناه توجّه بكند و واقعا مشكل است ولى بايد اينها را كه در معرض خطر آوارگى هستند تقسيم كنند و براى هر استان ، سهميه‌اى منظور نمايند . متوجّه باشند اينها به واسطه بىسرپرستى از بين نروند ، مريضهايشان را هرچه زودتر مداوا بكنند .\r\nخوشبختانه حاج آقا جواد رفتند به اتّفاق رفقاى خودشان ديده بودند وضع آنها مرتب است ولى مريضخانه‌ها منظم نيست و كسى مواظب زخميها نمىباشد ، اكثرا در جبهه حواسشان به جنگ است ، مردم هم متوجه نيستند - مثلا ديشب كه كسى رفته بود منطقه و بازگشته بود نقل مىكرد بسيارى از زخميها را اگر زود به بيمارستان مىرسانيدند امكان نجات و از بين نرفتنشان زياد بود . مردم بايد هميارى كنند - آقايان متوجّه كنند مردم را - الآن مردم روپوش و لباس گرم در منطقه ندارند - در اين هواى سرد افرادى كه اهالى منطقه‌هاى گرم هستند سرما زود رويشان اثر مىكند ، ديشب تلگراف كردند كه روانداز ندارند . ما به اندازه‌اى كه تمكّن داشتيم حدود دويست عدد پتو برايشان فرستاديم ، مردم را بايد بيشتر از اينها متوجّه اين امر خطير كرد ، پرستارى و مواظبت و محافظت از اين هموطنان مسلمان واجب است .\r\nآقايان زمانى كه به منطقه مىرويد فقط همّ و غمّتان اينها باشند . علاوه بر روضه و موعظه و امر به معروف و نهى از منكر و احكام خدا را گفتن ، اين كارها را هم سروسامان بدهيد خداوند همه شما را موفق بدارد و اجرتان با شهدا باشد . ان شاء اللّه . وفقكم اللّه و السلام عليكم و رحمة اللّه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمصرف نذورات و موقوفات ، جهت جبهه‌هاى جنگ\r\n11 / 8 / 59\r\nبسم اللّه الرحمن الرحيم\r\nاين روزها نوعا سؤالاتى را از ما دارند كه من جواب آن را جهت آقايان عرض مىكنم تا در زمان عزيمت به تبليغ همين پاسخ را به مردم برسانند .\r\nپرسيده‌اند : نذورات و مخارجى را كه متعهّد شده‌ايم براى امورى خاصّ ، آيا مىتوانيم وجه اين نذرها و مخارج را براى كمك به جبهه‌ها منظور و ارسال كنيم ؟\r\nمسأله ديگر ، در موقوفات است كه سؤال كرده‌اند :\r\nآيا موقوفات حضرت سيّد الشّهدا و يا موارد احسان براى آن حضرت در محلّه‌ها كه از وجوه وقف و يا موارد ديگر تأمين مىشود براى كمك به جبهه‌ها مانعى ندارد و يا مخارج پذيرايى و روضه‌خوانى ايّام عاشورا و محرّم را مىتوان در اين زمينه مصرف كرد ، و در آخر راجع به قربانى مستحبّى كه حجّاج در بازگشت از حج ادا مىكنند سؤال كرده‌اند ؟\r\nجوابى را كه عرض مىكنم آقايان توجّه بفرماييد تا در بلاد هم اگر چنين سؤالاتى شد جوابگو باشند : موارد مستحبّات مثل اطعام در غير عزاى سيّد الشهدا عليه السّلام و خيرات مطلق و موقوفاتى كه وقف شده براى اين منظور در\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمكانهاى مختلف ، اينها را مىشود به صورت وجه يا ملزومات به جبهه‌ها فرستاد ، در واقع اداى اين نذورات مستحبّى در جبهه‌ها واجب‌تر است تا در محل و شهرها .\r\nولى آنچه را براى حضرت امام حسين عليه السّلام وقف شده يا نذر گرديده ، و يا بدون نذر ، روضه‌خوانى و عزادارى سنواتى در محلّى مرسوم است نبايد ترك شود ، بايد كماكان به اين موارد عمل شود . چه واجب و چه مستحب و وقف و آنچه تبرّئا براى توسّل به آن حضرت مردم تعهّد كرده‌اند نبايد تعطيل شود .\r\nخداوند متعال به وسيله توسّل به اين بزرگواران پاداش و اجرى و الا قرار داده است و ترك اين موارد به صلاح نيست بلكه در اثر اين توسّلات اميد دفع شرّ از مسلمين آن هم به عنوان پاداش خير از طرف خداوند مىرود .\r\nبه ياد مىآورم تقريبا پنج يا شش ساله بودم كه در موطن ما بيمارى و با شيوع پيدا كرد ، هرچه تلاش به عمل آمد ، دفع اين بلا ممكن نشد ، تا اينكه آقايان علما و مؤمنين محل تصميم به عزادارى براى حضرت سيد الشهدا گرفتند ، روضه‌خوانى شروع شد و مردم مبتلا و داغدار مثل ايام عاشورا به سينه‌زنى و روضه‌خوانى پرداختند ، به جهت سوز و گداز عزادارى و دلسوخته بودن اهالى و توسّلات آنها به حضرت سيد الشّهدا عليه السّلام به حمد للّه بيمارى شديد و خانمان‌برانداز و با رفع شد . در خاطرم هست چنين مرضى به اين شدّت كه در سال 1322 واقع و شيوع يافت سابقه نداشت به حدّى كه مردم فرصت دفن تلف شده‌ها را نداشتند ، اما به واسطه توسّل به حضرت امام حسين و ائمه اطهار عليهم السّلام خداوند تبارك و تعالى آن بلاى عظيم را از مسلمين رفع كرد .\r\nحالا از مردم خواهشمنديم توسّلات خويش را بيشتر و تشديد كنند تا با عزاداريها بلكه خداوند سبحان از همه مسلمين رفع بلا بفرمايد و مسلمين را در برابر كفّار نصرت عنايت كند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nاهميّت عزادارى\r\n13 / 8 / 59\r\nبسم اللّه الرحمن الرحيم\r\nمطلبى را امروز مىخواهم عرض كنم كه يك مقدارى اين مطلب بر عده‌اى مشتبه شده است و بعضى افراد در اين مورد تشكيك مىكنند . قبل از عزيمت به درس پاسخ سؤالى را كه از اصفهان آمده بود نوشتم و ارسال كردم اين مطب مهم اين است كه اشخاصى تشكيك مىكنند و مىگويند : به علت اينكه امسال بين اسلام و كفر جنگ برقرار است ديگر روضه‌خوانى معنا ندارد ، روضه را ترك كنيد و فقط جبهه‌ها را از نظر نيرو و امكانات مادّى تقويت كنيد ، آن هم از وجوهات همين روضه‌خوانيها . اين كار از جمله القائات وهّابى مآبها و وهّابى مسلكها مىباشد كه هر موقع بتوانند در صدد تعطيل كردن و از بين بردن عزادارى سيّد الشهدا برمىآيند .\r\nمن در جواب اين سؤالات عرض مىكنم : آنچه در زمينه توسّل به حضرت سيّد الشهدا عليه السّلام داشته‌ايد چه روضه‌خوانى و چه طعام و نذورات در عاشورا و غير عاشورا ، نبايد ترك شود بلكه اميد است در اين مجلس با توسّل\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nبه حضرت امام حسين خداوند عنايتى فرموده و اين بلا و شرّ كفّار را از سر مسلمين رفع بفرمايد و شرّ كفّار را به خودشان باز گرداند . البته بترسيد از خداوند متعال كه به واسطهء همين افكار باطل و القائات ما را مبتلا كرده ، بايد كه متنبّه شويم بلكه خداوند اين شرّ و بلا [ را 
  ] از سر مسملين رفع بفرمايد . اين تقريبا مضمون پاسخى بود كه من نوشتم براى سؤال‌كنندگان ، حالا از آقايان روحانيون استدعا مىكنم ، هر كجا عازم هستند براى تبليغ حتّى در نزديكيهاى جبهه ، روضه‌خوانى را با شكوهتر از سالهاى پيش برقرار كنند ، با توسّل و گريه و عزادارى ، از خداوند نصرت و پيروزيس مسلمين را بخواهند . مغرور بودن به اينكه ما قدرت و قوّتمان زياد است هيچ فايده‌اى ندارد تا خداوند نخواهد ارتش و پاسداران و همه جمعيّت ايران كه حاضرند براى كشته شدن ، پيروزى حاصل نمىشود در اين مواقع كه زمان استجابت دعا مىباشد متوجّه خدا بشويد و با توسّل به دعاهاى مشهورى كه هست و براى قضاى حوائج از ائمه اطهار وارد شده ، از خدا نصرت و رفع بلا و شرّ از مسلمين را بخواهيد .\r\nبه خصوص آنهايى كه مضطرّ هستند و چاره‌اى جز دعا كردن ندارند دعا كنند براى آنهايى كه با اين افكار منحرف بيشتر مضطرّ هستند ولى ملتفت اضطرار خود نيستند و مغرور خويشتن هستند اينها كه عرض مىكنم غير از موارد موعظه است اين موارد را تذكر دهيد و حقيقتا عمل كنيد .\r\nيك زمان من در مسجد صحبت مىكردم و مىگفتم فرق است بين موعظه كردن و منبر رفتن ، موعظه كردن با عبارات خوب و شسته و رفته و پاكيزه بسيار خوب است امّا يك زمان يك دلّال در بازار به تاجرى مىگويد ، در جايى قند با قيمت مناسب آورده‌اند ، نه تبليغى نه آوازى و نه عبارات از پيش آماده شده‌اى دارد ، تاجر هم قبول مىكند و مقدارى قند تقاضا مىنمايد ، ما هم مطلب را اين طور بدون پيرايش و صريح بايد به مردم بگوييم . بگوييم الآن شما در معرض هلاكت هستيد و اگر خدا نخواهد و مشيّت الهى مقرّر نشود\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاين كار درست نمىشود ، بدون موعظه و آواز از خدا بخواهيد ، مغرور شدن به اينكه اگر خدا كمك نكند من خودم قوى هستم شما را به جايى نمىرساند .\r\n[ روزى 
  ] فردى آمده بود و مىگفت اگر صد گلوله به هدف بزنم يكى هم خطا نمىرود ، با همين غرور اين فرد به طرف هلاكت مىرود ، چون توكّل به خدا ندارد ، نمىگويد من به عون اللّه اين كار را انجام مىدهم اگر به فرمودهء خدا معتقد بوده كه « ما رميت إذ رميت و لكن اللّه رمى » « 1 » روى اين عقيده مىتواند موفّق باشد و الّا با غرور به خويشتن و قوّت و قدرت و منيّت ، فتح و ظفر حاصل نمىشود .\r\nالبته ما اعتقادمان به اين است كه هميشه به خدا توكّل داشته باشيم تا خداوند رفع هرگونه بلا را از ما بنمايد ، امروز نسبت به زمان طاغوت نوعا قدرت مسلمين بيشتر است ، آن زمان يك روحانى و يا يك فرد حرفى مىزد و اشاره‌اى مىكرد به مسائل و مشكلات ، فورى تطبيق مىشد حرفهاى آن آقا با مقاصد خلاف حكومت ، گرچه هيچ قصدى هم در اين مورد نبود ، به هر حال آقايان را مىبردند ، اذيّت مىكردند و با حبس و نفى بلد ، مانع مىشدند از موعظه و امر به معروف و نهى از منكر آنان .\r\nحالا خداوند به شما تمكّنى داده و مدح مىكند شما را كه « الذين إن مكّناهم فى الارض اقاموا الصلاة و آتوا الزكاة و امروا بالمعروف و نهوا عن المنكر » « 2 » با اين قوّتى كه خدا عنايت فرموده به ما و آن سختيها و مضيقه‌هاى گذشته وجود ندارد بايد شاكر باشيم و مطيع اوامر خداوند باشيم ، نماز را در خلوت خواندن احتياج به « مكنّا » هم ندارد . بايد در عصر فعلى همه را وادار به نماز كرد و در مورد زكات و امر به معروف و نهى از منكر همه بايد اقدام كنند ، بايد اين امر همگانى باشد به آن مقدار كه از طرف شرع مقدس\r\n\r\n\r\n","description":"","footnote":"\r\n( 1 ) . سورهء انفال : 17 .\r\n( 2 ) . سورهء حج : 41 .\r\n","page_name":" 79 ","page_number":79},
  {"content":"\r\n\r\nتعيين شده است . اوّلين مرحلهء تجويز شرع د راين زمينه اين است كه يقين حاصل شود بر وقوف يك امر خلاف ، يا بر حسب حكم شرع مثلا بيّنه‌اى عادله ثابت كند كه اين خلاف شرع به وقوع پيوسته و يقين بر ادامهء اين خلاف از طرف خاطى مىرود آن وقت حكم امر به معروف و نهى از منكر جارى مىشود ، و گرنه اگر احتمال انجام خلاف از طرف خاطى از بين برود ديگر جاى امر به معروف و نهى از منكر نيست ، با اين عنوان كه تو در سابق چنين معصيت را مرتكب شدى نمىتوان اقدام به نهى و امر نمود . خاطى معصيتى كرده و خداى متعال هم احتمالا حدّى بر وى قرار داده ، و حدّ هم ساقط نشده ، يعنى قبل از اينكه توبه نزد حاكم شرع ثابت شود ، حاكم شرع در برخى موارد اختيار عفو دارد و در بعضى موارد بايد حدّ جارى كند و الّا تفتيش اينكه در زمانى كسى كارى خلاف مىكرده ، اشتباه است چون الآن تقويت خود ما و شما به اين است كه با خلق و خوى رسول خدا با مردم معامله و معاشرت كنيم تا مردم از دل و جان به ما گرايش پيدا كنند و به احكام شرع توجّه خاص داشته باشند ، عمل خلاف حسن خلق ، باعث مىشود آمرين به معروف و ناهين از منكر ، نزد برخى مردم ، مبغوض شوند ، اين نتيجه‌اى ندارد ، افراد بايد به حسن برخورد آقايان ايمان داشته باشند ، آقايان طورى سلوك و رفتار كنيد كه مردم اين باور و اعتقاد را در حقّ شما پيدا كنند و تا اين اعتقاد و باور ايجاد نشود حرفهاى شما مؤثّر نخواهد بود .\r\nاگر خداى نخواسته چهار نفر پيدا شوند و ببينند بعضى از اينها وقت را غنيمت دانسته ، مشغول بعضى كارهاى خلاف هستند ، ديگر حرف افراد صالح هم مؤثّر نيست . با يك خلاف ، جمهورى اسلامى ضعيف مىشود .\r\nشما آقايان عازم هستيد ، دريابيد كه واقعا با ايمان ، عمل كنيد ، هم نسبت به خودتان هم نسبت به غير .\r\nمثلا اگر خداى نخواسته بعضى غير اهل علم يا غير مسلمان ، لباس\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nروحانيت بپوشند و بروند براى موعظه ، مردم احساس كنند اينها به نماز توجّه ندارند ، نه نماز ظهر نه نماز شب را نمىخوانند ، اين اسباب اين مىشود مردم سلب اعتقاد از همه آقايان بكنند ، به واسطه همان يك نفر كه خود را به صورت طلبه درآورده است .\r\nدقيقا مواظب باشيد اگر چنين كسى را مشاهده كرديد كه حاكم شرع مردم شده است ضمن اطلاع از وضع وى ابتدا وى را طرد كنيد ، : كسى كه تقلّب كرده و باعث سست شدن عقايد مردم شده است اين خطايى بزرگ است . من سراغ دارم در جايى يك حاكم شرع كه بلد نبود احكام شرع را ، باطل مىگفت و باطل مىنوشت و امضا هم مىكرد ، به صرف اينكه چهار نفر پاسدار حرف وى را مىشنوند اين حكم را جارى مىكرد و مثلا حكم مصادره اموال كسى را دست اين پاسدارها مىداد و دستور مصادره را حتّى نصف شب صادر مىكرد .\r\nحالا شخصى مطّلع و باسواد و عالم ، به آنجا رفته و تمام اختلافاتى را كه آن آقا دامن زده ، ايشان رتق و فتق كرده و با رجوع به كتب و رساله‌هاى مراجع ، رفع اختلاف نموده و نظر مردم را حتّى نسبت به آن آقا اصلاح كرده است حالا اين روحانى خوب ، كه اين‌گونه عمل مىكند ، باعث تفرقه و خراب كردن كار از اساس نمىشود ، در هر موقع ، وقت و بىوقت ، مردم را جلب نمىكند .\r\nاگر ما خوب رفتار كنيم مردم كاملا به ما ارادت دارند ، اينكه بعضيها بدرفتارى مىكنند باعث كدورت مردم مىشود . همين آقا نقل مىكرد وقتى من رفتم آن محل ، مردم از من هم مىترسيدند ، مىگفتند اگر برويم با حبس و بازداشت و مصادره روبرو مىشويم ولى وقتى دو نفر آمدند و مشاهده كردند اين مسائل نيست ، كم‌كم همه مراجعه كردند و اختلافاتى كه به وجود آمده بود رفع شد . عده‌اى از اهالى همين محل از گرانى شكوه داشتند تجّار محل را خواستيم و گفتيم ، ما اشخاصى نيستيم كه شلّاق بزنيم و مصادره كنيم و به حرّاج بگذاريم اموال شما را ، امّا شما هم در مقابل مردم مسؤول هستيد\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبنشينيد با هم قيمتها را كمى تعديل كنيد ، به گونه‌اى كه براى شما ضرر هم نباشد و اگر كسى گرانتر از نرخ مصوّب شما فروخت خودتان او را طرد كنيد و به او جنس ندهيد ، چرا كه او شما را هم بدنام مىكند . لذا اسباب اين مىشود كه ثبات قيمت و امنيّت اقتصادى ايجاد شود به همين خاطر مردم راضى شدند و گرفتاريها بر طرف شد . اين نمونه‌اى از مسائل اجتماعى است ، ان شاء اللّه خداوند همهء گرفتاريهاى مسلمين را بر طرف كند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nخطر گروههاى كمونيستى\r\n9 / 12 / 59\r\nبسم اللّه الرحمن الرحيم\r\nيكى از امور مهم و زيربنايى در مسؤوليت آقايان ، رعايت مواردى است كه عرض مىكنم و آقايان محترم با دقّت ، اين امور را نصب العين قرار دهند .\r\nمسأله تفتيش در امور وجوه شرعيه يكى از مواردى است كه اين روزها با آن روبرو هستيم ، وقتى شخص به شما گفت زكاتم را ادا كرده‌ام قابل قبول است و ديگر سند و مهر و رسيد نمىخواهد مطالبه كنيد غالبا اين‌گونه عمل مىشود ، دليل آن را هم برخى از آقايان به عدالت رفتار كردن تلقّى مىكنند ، يعنى وقتى مهر و خط و امضا ببرند نشان بدهند قبول مىكنند ، اينها از روى نادانى است ، علما چنين حكم و دستورى نداده‌اند برخى ، از شلوغى اوضاع استفاده مىكنند و خود را به يكى از علما منتسب مىكنند در حالى كه اصل ا آن عالم از چنين اعمالى بىخبر است ، اين مورد از مواردى است كه شديدا بايد جلوى آن گرفته شود ، به جهت اينكه علاوه بر خلاف شرع ، نارضايتى مردم را فراهم كرده و فساد به بار مىآورد . بالاترين فسادى كه بر اين مسأله مترتّب مىشود ، تصوّر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمردم است از علما كه گمان مىكنند علما چنين دستورى داده‌اند .\r\nمتأسفانه از گوشه و كنار شنيده‌ام برخى لباس روحانيّت را بدون صلاحيّت مىپوشند و عمّامه به سر مىگذارند - اينها بعضيشان كمونيست هستند آمده‌اند با اين اعمال روحانيون را در نزد مردم مبغوض كنند - وظيفه آقايان است هر كجا با چنين صحنه‌هايى روبرو شدند مدافعه كنند و جلوى اين كارها را بگيرند .\r\nالحمد للّه بعض جاها مشغول بررسى و مواخذه هستند ولى رسيدگى درست نمىشود ، براى بعضى كه بايد مجازات شوند ، مشوّق هم بوده‌اند و شايد درجه هم به آنها داده‌اند ، در بعضى جاها هم بسيار بدرفتار كرده بودند و آقايان بعد از رسيدگى برخى از موارد را به مردم بازگردانده بودند ، ولى چه فايده ؟ آن اذيّتى كه بايد بشود انجام شده است خانه مردم مىروند هر چيزى كه به دستشان مىرسد برمىدارند ، حيوانات آنها را مىكشند ، مثل كمونيستها كه مىريختند و اموال مردم را غارت مىكردند .\r\nمتأسفانه الآن دارد احكام خدا زيرورو مىشود ، من دقّت كردم و تقريبا 75 آيه در مورد اموال مردم و استرداد آنها در قرآن هست ، مثل اينكه فرموده « و كان ورائهم ملك ياخذ نحل سفينة غصبا » « 1 » اگر مال ، مال خدا بود خوب ملك نايب خداست در روى زمين ، مىگويد من هم ملك هستم و هر كار مىكنم الهى است وقتى ملك شدم غصب هم معنا ندارد ، آن كس كه سلطه پيدا كرد بر مردم ، اين سفينه را غصب مىكند ، و ديگر اينكه : « إنّ الذين يأكلون اموال اليتامى ظلما » « 2 » اين ظلم به معناى اين است كه اگر مال يتيم را حيف و ميل مىكنى ظالم هستى ، آن وقت سر فصل روزنامه مىنويسد و حيا نمىكند :\r\n« خدا مالكى ، از اصول اسلام است » و اللّه بر خلاف دين است و هر كسى اين\r\n\r\n\r\n","description":"","footnote":"\r\n( 1 ) . سورهء كهف : 79 .\r\n( 2 ) . سورهء نساء : 10 .\r\n","page_name":" 84 ","page_number":84},
  {"content":"\r\n\r\nعقيده را داشته باشد كافر است . مىگويد فلانى مال دارد ، آن چيزى كه خدا ، مالك است و آن مالى را كه بندگان خدا صاحب آن هستند مباين است .\r\nامير المؤمنين عليه السّلام مىفرمايد : مال اللّه را به ولى اللّه بدهيد ، خوب اگر همه‌اش متعلّق به خدا مىباشد پس چرا ديگر تقسيم مىكنيم تا مثلا به حيوانات اهلى مثل شتر برسيم ، پس چرا همهء اموال را نخواسته‌اند ، آن وقت روزنامه امّت بدون هيچ مبنايى مىنويسد . حالا نمىدانيم امّت كدام امت است ؟ امّت عيسى يا موسى ، امّت پيامبر هم حكمشان اين نيست ، همين گونه كه من دارم فداكارى مىكنم در اين مسأله و مصرا در تعقيب آن هستم آقايان هم واجب است اعتراض كنند ، چرا اين مطالب انحرافى را مىنويسند ، اگر ساكت باشيم معصيت مرتكب شده‌ايم ، حالا مىخواهند گوش كنند يا بىتفاوت باشند ، مثل زمان نوح مىباشد كه هرچه به واليان و به منحرفين گفت ، نشنيدند و بيشتر از 70 تا 80 نفر ايمان نياوردند ، و آن‌گونه شد كه همه مىدانيم حالا احكام خدا و قرآن افتاده است دست روزنامه‌ها و راديو و تلويزيون . در زمان طاغوت يك روز به قدرى ناراحت شدم كه انگار آتش گرفته‌ام ، زنى احكام خدا را بگويد و تمسخر كند كه حجاب را آخوندها درست كرده‌اند ، حكم خدا نيست ، ما آمديم و شديدا با قضيّه برخورد كرديم حالا در زمان جمهورى اسلامى مىبينيم مفتى ما روزنامه « امّت » شده است ، مىگويند توده‌اى هستند يكى مىگويد توبه كرده است ، به هر حال معلوم نيست چه دينى دارد آن بيچارهء بنده خدا ، بعضى از آقايان را هم همراه خودش كرده ، بعض مىگويند كه آقا راست مىگويد كه خدا مالك است ، مثل وهّابيها كه عوام‌فريبى مىكنند . بنده خدا مىخواهد خودش را با خدا يكى قلمداد كند ، يكى آمده بود و مىگفت اين چه عملى است كه انجام مىدهيد ، شما خدا را با بنده خدا در يك رديف قرار داده‌ايد ؟ من چكار كنم ، من گفتم : اشهد ان لا إله الا اللّه و اشهد ان محمّدا رسول اللّه توى نماز كه مىخوانيم خدا بنده‌اش را با خودش در يك رديف قرار\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nداده ، اگر محمّد را نمىشناسى خدا را نمىشناسى ، ( بكم عرف اللّه ) به وسيله شما خدا را مىتوانيم بشناسيم خدا صلاح دانسته كه وقتى مىگويد اشهد ان لا إله الا اللّه و اشهد ان محمّدا رسول اللّه معنايش همين است كه او خدا و اين بنده خداست ، عبده و رسوله .\r\nبه هر حال بر ما واجب است كه نهى از منكر كنيم و نگذاريم اين روزنامه و راديو و تلويزيون اين‌گونه به اسلام حمله كنند . هر روزنامه‌اى براى خودش دكّانى باز كرده ، اون جدا مىنويسد اين يكى جدا ، بديهى است اين اعمال مردم را منصرف مىكند از حكم خدا ، اسلام را از بين مىبرند ، اگر حالا چند پيرمرد به احكام اسلام وارد باشد چند سال ديگر مردم از روسيه هم روسيه‌تر مىشوند ، همه‌اش مىشود مال دولت از اين طرف همه غصّهء مستضعفين را مىخورند ، اولا اينكه گفتم : مستضعف فقير نيست ، مظلوم است ، اگر فقيرى هم به مردم ظلم كرد ، ظالم است ، مستكبر است . البته اين عموميّت ندارد ما بايد رعايت حال مستضعفين را بكنيم ، احتمال دارد با اينكه حتم است كه اين حملات را بنا به تحريك كارگرها و مستضعفين انجام مىدهند ، در اين بين اغنيا هم مقصّر هستند ، به جهت اينكه رعايت ضعيفان را نمىكنند ، عوض اينكه كمك و مساعدت كنند ، تشديد هم مىكنند كه اموال آنها را فقرا بگيرند ، و يا خداى نخواسته با ظلم كردن ، زمينه را مساعد مىكنند براى كمونيستها .\r\nديروز هيأتى متشكّل از انجمن اسلامى مهندسين و اطبّا آمده بودند و مىگفتند چه بايد كرد ؟ وضع مملكت يك قدرى نابسامان است ، شما قدرى راهنمايى بفرماييد ، ما خيلى صحبت كرديم و در ضمن صحبت گفتيم : كه در مملكت اگر اتّفاق كلمه نباشد و اختلاف حاكم باشد به هيچ جا نخواهيم رسيد ، بايد بنى اجتماع ، يك وحدت مشترك باشد در اين كشور اكثر مسلمان هستند ، كسانى كه قيل و قال راه انداختند عده‌شان بسيار كمتر از مؤمنين و مسلمانان\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاست ، منتها قال و مقالشان زياد است و با روزنامه‌ها و راديو و تلويزيون حرفشان را مىزنند و تفرقه ايجاد مىكنند ، اما مؤمنين ساكت هستند با اينكه وسيله تبليغات آنها قويتر است ، به هر حال اگر ما اسلام را محور قرار ندهيم كارها سروسامان نخواهد گرفت . اين اسلام از زمان پيغمبر صلّى اللّه عليه و إله تاكنون بوده است ، اينها كه ادّعا مىكنند . از اسلام چيزهاى تازه ابداع كرديم همه حرفهاى انحرافى است ، از هزار و چهار صد سال پيش حدود و ثغور قوانين اسلام را معين كرده‌اند ، حالا ما بايد بياييم از خارج الهام بگيريم و احكام قرآن و اسلام را تبيين كنيم . مراجعه كنيد به كتب اسلامى و قرآن و ببينيم قرآن چه دستوراتى به ما داده ، نه اينكه يك فرقه بگويند : كمونيستها بهتر مملكت را اداره مىكنند و فرقه ديگر عقيده داشته باشند : آمريكا در مديريّت و اداره كردن مملكت بهتر است ، با اين نحو تفكّرات التقاطى ، اسلام و مملكت از دست مىرود . اگر حرف همه ، رئيس جمهور ، وزير ، دبير ، فرهنگى فلان ستاد و سازمان تماما با تمسّك به قوانين اسلام باشد اصلاح كشور مترتّب خواهد بود ، بين بزرگان دولت اختلاف هست و آيت اللّه خمينى را كنار گذاشته‌اند و هرچه مىفرمايد مقابلش حكم مىدهند . ايشان مىفرمايد اين كار را نكنيد ، يك وجب زمين را نمىتوانيد بدون احكام شرع تقسيم كنيد آنها تقسيم مىكنند ، هرچه آيت اللّه خمينى مىگويند من برى هستم و راضى نيستم ، كار خودشان را مىكنند ، خب اگر بنا هست حرف آقاى خمينى و احكام خدا و دستورات رسول اكرم را رعايت نكنيد ، مملكت قوام نخواهد گرفت من و شما هم در اين غم و تأسف بايد خودكشى كنيم تا اسلام از بين نرود . اگر ما توى مسجد بنشينيم و روزنامه‌ها و رسانه‌ها آزاد باشند كه هرچه دلشان خواست بنويسند و سلب آزادى از مردم كنند همه‌چيز از هم مىپاشد ، الآن آزادى براى ظالمين در كار است ، مردم هم تا جايى صبر دارند وقتى ظلم زياد شد منفجر مىشوند ، آتش مىگيرند ، نگذاريد كار به آنجاها بكشد ، حرف اين پيرمرد را بشنويد ، [ بعضى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاز 
  ] اين چيزهايى را كه روزنامه‌ها مىنويسند بدعت است ، اسلام را مخفى مىكنند و نظر آنها اين است كه اسلام را پيش مردم ضعيف كنند و به كفر اجازه بدهند اسلام را از بين ببرد .\r\nاستغفروا اللّه ربى . خدايا به محمّد و آل محمد رحم كن . اللّهم لا تجعل مصيبتنا فى ديننا .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nتقويت جبهه‌هاى جنگ\r\n26 / 12 / 59\r\nبسم اللّه الرحمن الرحيم\r\nبنده ديروز مىخواستم مطلبى را به عرض آقايان برسانم ولى فراموش شد و فقط اشاره‌اى كوچك به آن كردم ، ما حصل و مشروح اين مطلب را امروز عرض مىكنم .\r\nبرخى از آقايان روحانيون كه از افراد مورد اعتماد ما و از رفقاى ما هستند و در جبهه‌ها فعاليّت دارند آمده‌اند و عنوان مىكنند ، وجود آقايان روحانيون در هر پايگاهى به تعداد يك تا چهار نفر الزام دارد ، براى اينكه سربازان نظام وظيفه برايشان مسائلى اتفاق مىافتد كه آقايان بايد پاسخگوى آن احكام باشند . در ضمن بعضى اوقات ، شياطين و منحرفين اين عزيزان را به ترديد وامىدارند كه چرا مىجنگيد آن هم با برادران مسلمان خودتان ، چنانچه از ما هم مىآيند و سؤال مىكنند ، الآن يك مقدار زمزمه‌هاى مزوّرانه - كه مردم نسبت به اهل علم سوء ظنّ پيدا كنند - بيشتر شده است به خصوص بهاييها فرصت را مغتنم شمرده و در اين گيرودار جنگ ، هرجا كه موقعيت پيدا كنند ،\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nخودشان را دايه دلسوزتر از مادر قلمداد كرده و به سربازان تلقين مىكنند چرا ما بايد عراقيها را بكشيم ، آنها هم مسلمان هستند و شيعه ، از بسيارى هم نامه رسيده كه نوشته‌اند حالا كه امكان شهيد شدن برايمان مترتّب است در راه فلان كس شهيد مىشويم يا در راه خدا ؟ . . . تكليف ما چيست .\r\nالبته من به ضرس قاطع جواب دادم ، كه مسلّم ، اگر كسى مهاجم باشد دفاع مهاجم واجب است و لو اينكه مسلمان باشد .\r\nدفع مهاجم و لو در خانه باشى و همسايه‌ات شمشير كشيد و به جبر خواست وارد خانه بشود بر شما واجب است كه مدافعه بكنيد و جلوى وى را بگيريد اگر حتّى به قتل و كشتار هم بكشد ، اين دفاع لازم است ، اين كار ، دفاع از مال و ناموس است .\r\nالآن اگر اين مهاجمين بر بلاد ما - مثل سوسنگرد و قصر شيرين - وارد شوند ، كارهاى منافى عفت را نعوذ باللّه انجام مىدهند ، مسلمين از هيچ جهت نبايد دريغ كنند و مدافعه لازم است و اين مدافعه از مسلمين است و براى خدا است . ولى اينكه خواستند آقايان روحانيون درس خوانده و متديّن ، در پايگاهها حضور داشته باشند امر بسيار مفيدى است به شرطى كه خداى نخواسته از افرادى كه بىخودى عمامه گذاشته‌اند و يا طلبه‌اند و چيزى نفهميده‌اند و اعتقاداتشان سست است نباشند . شخصى مىگفت چنين افرادى متأسفانه مىآيند در جبهه‌ها ، در مكانهايى كه افراد نماز شب مىخوانند ولى متأسفانه يك عمامه به سر در بين آنها نماز صبح نمىخواند ، معلوم است اين عمل چقدر مؤثر است در دلسرد كردن نيروهاى متديّن و مخلص . نيروهاى متديّن مىگويند ما براى شما مدافعه مىكنيم ولى شما خودتان چنين بىتوجّه هستيد ، قويا عرض مىكنم رفتن چنين افرادى - كه به صورت طلبه درآمده‌اند - حرام است .\r\nپريروز يك شخصى آمده بود منزل ما ، با محاسن و عمامه خوب و هركس نگاه مىكرد به شكل و صورت ظاهر وى حسرت مىبرد و به وى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاقبال مىكرد ، ايشان از من خواست كه اجازه بدهم برود امام جماعت بشود ، پرسيدم كه شما درس خوانده‌اى ، جواب داد درس عربى نخوانده‌ام ، حالا مىخواهم صرف مير شروع كنم امّا فارسى خوانده‌ام به هر حال اصرار در اصرار كه من مىخواهم امام جماعت بشوم ، گفتم حضرت آقا ! امام جماعت اقلا بايد احكام نماز و نماز جماعت را بداند حالا ما درس نخواندن شما را عفو مىكنيم ، با ندانستن احكام چه كنيم . تا بالاخره از ايشان پرسيدم ، شكوكى كه در نماز اعتبار ندارد چند تاست ، پاسخ داد هشت تا - يك آقايى كه آنجا بود خواست بگويد ، عرض كردم ، مىدانم شما مىدانى خواستم از ايشان بپرسم شما نگوييد تا ببينم آخرش به كجا مىكشد - از آن آقا پرسيدم حالا آن هشت مورد را بشمار كه كدامها هستند ، يكى دو تا را شمرد و گفت خيلى ديگر هست از هشت تا هم بيشتر ، اينجا بود كه گفتم من اجازه نمىدهم تو امام جماعت باشى ، آخر تو نماز خودت را بلد نيستى چطور مىشود كه امام جماعت بشوى اگر مأمومهاى شما بيايند از شما مسأله بپرسند چه پاسخ خواهى داد .\r\nحالا اشخاص كه مىخواهند به جبهه‌ها بروند بايد احكام شرع را وارد باشند ، كسى مىآيد راجع به شهيدى سؤال مىكند كه آيا اين شهيد غسل دارد يا نه ؟ يك وقت آن روحانى آن طور كه در كتابهاى احكام نوشته شده است پاسخ مىدهد يك وقت بلند نيست و - من عندى - پاسخ مىدهد ، اين صحيح نيست . اشخاصى بايد راهى اين مناطق بشوند كه احكام و ضروريات دين را مىدانند و با اخلاق باشند .\r\nآقايى نقل مىكرد كه چهار نفر آمدند منطقه ، ما برايشان احترامى قايل شديم ، چادر مخصوص زديم و فرش و اثاثيه تدارك ديديم مىآمدند و از آنها سؤال مىشد و جواب مىدادند ، بسيار هم موفقيّت‌آميز بود و لكن بيشتر از يك ماه نماندند و آن اثاث را كه برايشان معيّن كرده بوديم برداشتند و رفتند و ديگر مسؤولين اين برنامه را ادامه ندادند .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخب ، با اين تصوّرات چه اشخاصى بايد بروند جبهه‌ها ، حتما از افرادى كه نياز مادّى مد نظرشان نباشد و به مسائل شرعى هم وقوف كامل داشته باشند و تقويت‌كننده روحيه جوانان در جبهه‌ها باشند .\r\nاز ما خواستند كه دو سه روز عيد و فاطميّه را تعطيل كنيم ، بنده تمايل نداشتم و ندارم ، چرا كه از پيش ، ايّام عيد درس را ادامه مىدادم علّتش هم اين بود كه در مسأله عيد مىخواستيم تابع شرع مقدّس باشيم .\r\nاين لوازمى كه براى عيد باستانى قرار مىدهند براى حفظ كيان گذشته‌مان است و مىگويند ما مىخواهيم كيانمان را حفظ كنيم يعنى در زمان طاغوت چنين مىگفتند ، مىرفتند چهارشنبه سورى درست مىكردند با آتش‌بازى درآوردن توى خيابانها ، اينها درست نيست ، اين طور جهات خرافى را شرع دستور نداده ، ما مىخواهيم تعطيلى ارتباط به اين مسائل نداشته باشد ، اين آقايان نهايتا دو يا سه روز تشريف مىبرند وقتى برگشتند از روى نوار ، درس را تعقيب كنند .\r\nمسأله بعد همانطور كه عرض شد افرادى كه تمكّن رفتن دارند فقط با زبان ، آدم را ياد خدا نياورند بلكه از نظر اعمال هم خدايى باشند . حضرت امام صادق عليه السّلام مىفرمايد : « كونوا دعاة للناس به غير السنتكم » « 1 » ، بايد علاوه بر زبان از نظر اخلاق هم مردم را به سوى خدا دعوت كنيد . به هر حال هركس اين كمالات را دارد براى رفتن به جبهه‌ها مناسب است و تقويت‌كننده جبهه‌ها است . عشاير ، ارتش ، پاسداران وقتى كه ملاحظه كنند اهل علم ، همپاى آنان در جبهه هستند در روحيه آنها اثر بسيار قوى مىگذارد و ان شاء اللّه باعث مىشود مسلمانان در همه‌جا از اين آتش و بلا نجات يابند ، خداوند به همهء شما توفيق عطا كند .\r\nادام اللّه تأئيداتكم و السلام عليكم و رحمة اللّه و بركاته\r\n\r\n\r\n","description":"","footnote":"\r\n( 1 ) . اصول كافى : 2 / 78 .\r\n","page_name":" 92 ","page_number":92},
  {"content":"\r\n\r\n\r\nصدا و سيما\r\n9 / 2 / 60\r\nبسم اللّه الرحمن الرحيم\r\nجمعه گذشته متصدّيان راديو و تلويزيون جهت ملاقات آمده بودند ، ضمن ديدار به عنوان نصيحت و راهنمايى ، از بنده تقاضاى صحبت كردند ، بنده هم چند جمله‌اى به اين مضمون خطاب به آنها گفتم : شما در مرحله‌اى واقع شده‌ايد كه كار شما مثل جهاد است ، كسانى كه در اين دو رسانه مهم كار مىكنند ، ترويج دين و احكام شرع و توصيه به اتّحاد و دورى از نفاق و تفرقه ، بايد سر فصل فعاليتشان باشد تا نظام جمهورى اسلامى بر هدف كامل خود نايل شود ، اگر همين طور كه عرض كردم تلاش كنيد ، زحمات شما اجرى الهى خواهد داشت و مثل جهاد است در راه خدا .\r\nيك زمان جهاد با شمشير و نبرد و گلوله و توپ و ميدان رزم ميسّر مىشود و گاهى جهاد با زبان و گفتار و در راه خدا مبارزه و مدافعه كردن ، به وسيله كلام امكان‌پذير است .\r\nحالا شما متصدّيان راديو و تلويزيون اگر در راه خدا زبان و قلم\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو فكرتان را به كار گرفتيد مجاهد فى سبيل اللّه هستيد و به عكس اگر خداى نخواسته حق را باطل را حق جلوه داديد از جنود طاغوت و شيطان به حساب مىآييد كه با اسلام مبارزه كرده‌ايد .\r\nگويا آقايان بعد از رسيدن به تهران عنوان كرده‌اند كه : ضمن ديدار با ما ، بنده گفته‌ام كه كاركنان راديو و تلويزيون مشغول جهاد فى سبيل اللّه مىباشند ، و ديگر اشاره به ما بقى صحبتهاى ما نكرده‌اند كه گفتيم جهاد حق و باطل را چگونه بايد رعايت كنند .\r\nخوب است آقايان ، هر مطلبى را كه از كسى نقل مىكنند ، عين همان گفته‌ها را بگويند ، نه اينكه فقط با جملاتى اكتفا كنند كه به نفع خودشان است و بقيّه مطالب را كتمان كنند ، اين كار صحيح نيست . شما از طرف من كار خودتان را جهاد فى سبيل اللّه قلمداد مىكنيد ، آن وقت آن آقاى عوام از يك روحانى مىپرسد خب ، چون ، عمل راديو و تلويزيون جهاد است ، رنگ و ساز و آواز آن هم جهاد است ؟\r\nجهاد با كفّار جهادى است كه كمك به كفّار نكنند ، اين كار معصيت است ، غنا است ، گوش دادن به آن مخالف با اسلام است ، شما نبايد سوء استفاده بكنيد من به خود متصديان راديو و تلويزيون هم گفتم ، اين فيلمهايى كه نشان مىدهند مردم را از اسلام منزجر مىكند . اين فيلمها جورى تفهيم مىكند كه : مثلا طريقه مسلمانى ، از صدر اسلام تا حالا درست نبوده ، بايد برگرديم مثل آن روسيها بشويم ؟ با اين تبعات من مىگويم اين جهاد فى سبيل اللّه است ؟\r\nنقل مىكنند همين پريشب يك نفر سخنرانى مىكرده ، و ضمن خلاف گفتن احكام خدا از قرآن هم آيات را دليل مىآورده است . مگر مىشود آيات قرآن را بازيچه قرار بدهيم كه هركس هرطور دلش مىخواهد معنا بكند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nيك دسته قايلند كه آيات را به غير از آن‌گونه ائمه عليهم السّلام معنا كرده‌اند جايز نيست معنى كنيم « من فسر القرآن برأيه فليتبوء مقعده من النار » « 1 » عده‌اى هم مىفرمايند ظاهر آيات حجّت است و مىشود ظاهر آن را اخذ كرد .\r\nالبته معناى اين نكته اين نيست كه هركس معنا كرد و يك آيه‌اى خواند درست گفته ، آنهايى كه با امير المؤمنين جنگ مىكردند يعنى خوارج هم ، آيات قرآن را خوب مىخواندند ولى بد معنا مىكردند .\r\nبه هر حال ، راديو و تلويزيون نبايد بدون جهت صحبتهاى اشخاص را كه در مورد احكام اسلام مطلب دارند ، فقط آنچه را كه مفيد به حال خودشان و اين دستگاه است پخش كنند ، فعلا كه به عكس اين مورد عمل مىشود ، يعنى آنچه را موافق روس است رسانه‌ها اعمّ از راديو و تلويزيون و مطبوعات نقل مىكنند و مفصّل هم شرح مىدهند و هرچه را كه براى اسلام نافع است حذف مىكنند ، مگر اينكه مجبور بشوند و ناچار به پخش مطلب باشند .\r\nاميدوارم كه خداوند متعال ، همه را از فتنه‌هاى آخر الزّمان محفوظ و شرّ كفّار را از سر مسلمين رفع بفرمايد .\r\n\r\n\r\n","description":"","footnote":"\r\n( 1 ) . غوالى اللئالى : 4 / 104 .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nلزوم حضور روحانيون در ميان مردم\r\n28 / 6 / 60\r\nبسم اللّه الرحمن الرحيم\r\nبسيارى از آقايان از من خواهش كرده‌اند و شايد هم فرمايشاتشان صحيح باشد ، به اين مضمون كه : آقايان را براى ارشاد و هدايت مردم و جبهه‌ها تشويق و ترغيب كنيم ، بخصوص براى پنجشنبه‌ها و جمعه‌ها كه درس تعطيل است آقايان تشريف ببرند حتى به روستا و بلاد نزديك به هر نحوى كه توانايى دارند و خداوند به آنهايى كه نعمت بيان و عقل مديريت داده است واجب است مردم را در اين ا غتشاش فعلى و هرج‌ومرج يارى كنند . ارشاد جوانان نزد خداوند اجرى عظيم دارد ، و چنانچه محترمين تمكّن تامّ و تمام در خود احساس مىكنند اين چند وقت كه تا آخر محرّم و صفر درسها مرتب نيست زمانى مناسب است براى اقدام به اين عمل بسيار واجب و پسنديده .\r\nآقايان محترمى كه مورد توجّه مردم هستند بايد در اين ايّام بين مردم باشند و مانع شوند از انحرافاتى كه در جريان است ، الآن اين وضع روزنامه‌هاست ، هنوز هم مشوّق مال مردم خوردن و ايجاد شبهه هستند ، يعنى در مورد مال غير\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nو حلاليّت و حرمت آن تشكيك ايجاد مىنمايند و عدّه‌اى فرصت‌طلب هم از اين مرام و شيوه‌ها خوشحال هستند و اين‌گونه كارها را وحى منزل مىدانند و نظرشان اين است كه مىگويند : پس ما هم برويم و قربة الى اللّه مال مردم را بگيريم ، حالا يا به مصادره يا تصرّف عدوانى زمينهاى مردم را بگيريم و اين‌گونه اعمال را هم حكم خدا تلقّى مىكنند بدين صورت هم وجههء قانونى به آن مىدهند كه اگر اين كارها را نكنيد به فئودالها كمك كرده‌ايم ، اينها فئودالها را كافر مطلق مىدانند .\r\nلذا در اين موقعيّت خطير ، اعزام آقايان براى ارشاد و جلوگيرى از اين نابسامانيها لازم است .\r\nدر خيلى از جاها كه عالم و روحانى منظّم و با تقوايى هست كسى در اين امور دخالت نمىكند ، نزاع و كشمكش و دعوا كمتر است . به عكس در بلادى كه از نعمت وجود يك عالم و روحانى محرومند روزنامه‌ها را وحى منزل تلقّى مىكنند ، به جان هم مىافتند و در زمين غصبى كشت‌وكار مىكنند ، و قصد عليهذا .\r\nعلمايى كه بيان كامل دارند بسيار خوب است ولى نمىگويم واجب است ، خوب است به حكم شرعى ، كمك به اسلام و دين نموده ، با ترويج و ارشاد ، مردم را از اين جريانات انحرافى مطّلع كنند .\r\nأدام اللّه توفيقاتكم\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nاهداف تشكيل جمهورى اسلامى ايران\r\n19 / 9 / 60\r\nبسم اللّه الرحمن الرحيم\r\nبرخى از آقايان كه توان و امكانات برايشان ميسّر مىباشد ، لازم است عازم جبهه بشوند عزيمت شما آقايان موجب تقويت نيروها در جبهه مىشود و ان شاء اللّه پيروزى كامل از آن سپاه اسلام خواهد بود و اين جنگ خاتمه مىيابد و راحتى و امنيّت براى مسلمين فراهم مىشود .\r\nبه هر حال هر كدام از آقايان تمكّن دارند تشريف ببرند و تشويق كنند و نيروهاى رزمنده را و هر كسى از آقايان كه امكان رفتن به جبهه برايش مقدور نيست در محل و بلاد خودشان جبهه‌ها را تقويت و ترويج كنند . به همين خاطر ما اين هفته را تعطيل اعلام مىكنيم كه آقايان در أخذ تصميم ، فرصت داشته باشند .\r\nان شاء اللّه ( نظام جمهورى اسلامى ) ، كه ثمرهء زحمات و مقصود و هدف از انقلاب مقدّس اسلامى است به هدف نهايى برسد و نكند كه اين زحمتها و تلاشها بيهوده ، به هدر رود و ما كه بذر گندم كاشته بوديم ( جو ) درو كنيم\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n- اين خيلى اسباب تأسف مىشود ببينيم مقصود نهايى ما كه استقرار اسلام بوده - حالا خداى نخواسته ملاحظه كنيم كه در بعضى بلاد اختلافات هست و دشمنان اين معنى را برسانند كه اساس امنيّت و عدالت سست شده است .\r\nخداوند متعال مىفرمايد بسم اللّه الرحمن الرحيم « و العصر ان الانسان لفى خسر الّا الذين آمنوا و عملوا الصالحات » « 1 » تواصى به حق واجب است بر ما خصوصا در زمان حال ، عجالتا لازم است ما در جمهورى اسلامى ايران دو جنبه را تقويت كنيم كه يك جنبه ، تقويت ارتش است و نيروهاى رزمنده ، كه اگر جهات معنوى ارتش تقويت شود پشتوانه دفاعى و امنيّت و عدالت اجتماعى ما بيشتر مىشود و جنبه ديگر در نظام اسلامى ايران تقويت روحانيت است . اگر معنويات ، كه توسط روحانيون عظام در ايران و بلاد مختلف ترويج و تثبيت مىشود ، خداى نخواسته ، از بين برود ديگر جمهورى اسلامى باقى نمىماند .\r\nالآن بسيارى از كشورهاى پيشرفته با امكانات كافى و قدرت ، چون اعتقادات معنوى ندارند . با مشكلات و معضلات و بىعدالتيها و اختلافات شديد مواجه هستند .\r\nهيچ روشى و نظامى مثل نظام اسلامى ، رعايت موازين عدالت را براى مردم نمىكند ، مقصود ما از اين همه مبارزه و شهدا و زحمات ، فقط به خاطر حاكميت راه خدا و معنويات الهى و انسانى بوده است .\r\nبايد امروزه مردم بكوشند و مبارزه كنند با افكار منحطّى كه مردم را به انحراف مىكشاند . به نظر من تقويت اين دو مسأله كه عرض شد كاملا لازم و ملزوم يكديگر هستند . تا جهت معنويت و روحانيت ملّتى ارجح نباشد ، ملّت و ارتش و قواى استمرار بخشندهء امنيت ، نمىتواند دوام داشته باشد ، و مملكت بدون امنيت و بدون ارتش و قواى مردمى نمىتواند به حيات خويش ادامه دهد .\r\n\r\n\r\n","description":"","footnote":"\r\n( 1 ) . سورهء و العصر .\r\n","page_name":" 100 ","page_number":100},
  {"content":"\r\n\r\nتقويت جنبه معنويات ، وظيفه شما آقايان است . همه آقايانى كه ملبّس به لباس روحانيت شده‌اند ، جنود الهى هستند جنود رحمن هستند ، وظيفه دارند مرم را به تواصوا بالحق » و « تواصوا بالصبر » توصيه و تبليغ و ترويج كنند .\r\nمفسّرين معنا مىكنند : « و تواصوا بالحق » يعنى اينكه اعتقادات دينى و مذهبى مردم هر روز بيشتر و نبوّت و صفات ثبوتيه و صفات سلبيه و توحيد كامل ، به مسلمانان تفهيم و تثبيت شود . شما آقايان احكام الهى را براى مردم بگوييد و معناى قرآن را كه راه رستگارى را به ما نشان داده است بيان فرماييد .\r\n\r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\nماه مبارك رمضان\r\n19 / 3 / 61\r\nبسم اللّه الرحمن الرحيم\r\nبه علّت گرمى هوا و اصرار آقايان بر تعطيل درس و نيز اقدام به مسافرت براى ماه مبارك رمضان ، ما هم مخالفت نمىكنيم ، فقط جمله‌اى را به عنوان تذكّر به آقايان ، معروض مىداريم .\r\nحالا كه خداوند سبحان منّت گذاشته بر آقايان و اين فيض را شامل حامل شما فرموده تا در ماه مبارك رمضان مردم را مستفيض كنيد و با تبليغ و ارشاد احكام شرعى مردم را مخصوصا در قسمت احكام اوّليه مساعدت و يارى نماييد . بر شماست كه ضمن اهميّت دادن گفته‌هاى خودتان ، خداى نخواسته شكّ و سوء ظنّ ايجاد نكنيد و از روى حدسيّات خويش مسائل را عنوان نكنيد ، اگر حافظهء خوب داريد كاملا مسائل و احكام را به آن‌گونه كه هست و محفوظ ذهن خود كرده‌ايد بازگو كنيد و اگر توان حفظ كردن نداريد از روى كتاب بگوييد .\r\nمطلب ديگرى كه شايد گفته باشم و بار ديگر استخاره كردم و مناسب\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nآمد تكرار كنم اين است :\r\nمرحوم آقاى سيّد صدر الدين رضى اللّه عنه فرمودند : من در مشهد با مرحوم حاج شيخ عباس محدّث ، موعظه مىكرديم . در ماه مبارك رمضان در مسير راه من غرفه‌اى بود كه مرحوم محدّث در آن غرفه مىنشستند و مطالعه مىكردند ، بالاخانه‌اى بود كه دربش به خيابان باز مىشد ، آن روز وقتى به آنجا رسيدم ايشان سرشان را از غرفه بيرون آوردند و بعد از سلام و تعارف گفتند آقاى صدر ، من ديشب خواب ديدم هر دو نفرمان مشغول روزه خوردن متناوب هستيم ، اما شما از من ، تندتر مىخوريد و من آهسته‌آهسته ، من حدس زدم اين به خاطر موعظه‌هايى است كه من و شما براى مردم ترتيب داده‌ايم ، به هر حال من تصميم گرفتم كه در ماه مبارك هر حديث را كه مىخواهم بخوانم ، كتاب مربوطه را ببرم و از روى كتاب حديث بازگو كنم .\r\nمقصود اينكه اين مطلب مهم است ، بخصوص در ماه مبارك رمضان كه مسائل از روى حقيقت گفته شود تا خداى نخواسته يك چيزى راه ، انسان نسبت ندهد به عالمى كه او اين حرف را نگفته باشد ، نسبت دادن مسائل ، به علمايى كه در مضانّ آن مسائل نيستند ، دروغ بر خدا مىشود .\r\nاميدوارم كه خداوند همه را موفّق و مؤيّد بدارد كه بتوانندذ كاملا مردم را ارشاد و هدايت كنند و ثواب اين كار به همه برسد ، ان شاء اللّه در روز قيامت ، « ايها الكافلون لإيتام آل محمد » « 1 » شامل حال شما بشود . التماس دعا دارم ، وقتى حال پيدا كرديد از روى واقع دعا كنيد كه خداوند همهء امور را اصلاح بفرمايد و جمهورى اسلامى را جمهورى اسلامى واقعى قرار بدهد .\r\nو السلام عليكم و رحمة اللّه و بركاته\r\n\r\n\r\n","description":"","footnote":"\r\n( 1 ) . بحار الانوار : 2 / 5 .\r\n","page_name":" 104 ","page_number":104},
  {"content":"\r\n\r\n\r\nاعزام روحانيون به جبهه‌هاى جنگ\r\n4 / 12 / 61\r\nبسم اللّه الرحمن الرحيم\r\nاز جبهه‌هاى نبرد حق عليه باطل ، نامه‌هاى زيادى توسط آقايان روحانيون مىرسد ، مبنى بر تأكيد ما جهت عزيمت به جبهه براى طلاب محترم ، و اعزام كسانى كه مىتوانند براى موعظه و نصيحت دلگرمى ايجاد نمايند .\r\nهفته‌اى كه در پيش داريم مصادف است با وفات حضرت صدّيقهء زهرا عليها السّلام ، به همين مناسبت مجالس عزا به مدت 3 تا 5 روز برقرار مىشود ، چنانچه آقايان عزم رفتن دارند ، هفته آتى ، درس را تعطيل اعلام مىكنيم و مدت 10 روز فرصت دارند ، اگر تمكّن دارند تشريف ببرند و نصيحت كنند و در جهت تشويق نيروها و اتّحاد ، از هيچ كوششى فروگذارى نكنند .\r\nبه گونه‌اى نباشد كه خداى نخواسته آقايانى كه تشريف مىبرند باعث نفاق و كدورتى بين آنها و نيروها بشوند صحبت آقايان دعوت به اتحاد و دلگرمى باشد .\r\nدقيقا متوجّه مىشويم به مجرّد اينكه آقايان فقط نماز جماعتى در مناطق جنگى برگزار مىكنند چقدر مؤثّر واقع مىشود ، نيروها خيلىخيلى قلب و دلشان اميدوار و عزمشان محكم مىشود . خداوند همه را تأييد بفرمايد ، ان شاء اللّه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nدعا جهت پيروزى رزمندگان اسلام\r\n23 / 1 / 62\r\nبسم اللّه الرحمن الرحيم\r\nاز جبهه‌ها تلفنهاى زيادى داشتيم كه رزمندگان از آقايان مىخواهند ، متوسّل شوند به دعا براى پيروزى اسلام و همين طور خواسته‌اند كه آقايان همّت كنند و هر كدام تمكّنى دارند تشريف ببرند كنار اين برادران كه محسّنات فراوانى هم بر اين امر مترتّب است . اوّل اينكه باعث تشويق و ترغيب جنود الهى مىشويد در ضمن با ارشاد و ترويج احكام ، باعث تهذيب اخلاق اين جوانان مشتاق خواهيد شد كه خود تهذيب ، در نظم و اميدآفرينى براى پيروزى بسيار مهم است . به لحاظ اينكه سفارش كرده‌اند براى دعا ، آقايان 14 مرتبه آيهء : « امّن يجيب المضطرّ اذا دعاه و يكشف السوء » « 1 » را تلاوت فرماييد .\r\nخداوند سربلندى شيعيان و نصرت رزمندگان و حل شدن مسأله عراق و پاك شدن عراق از لوث صدّام كافر را ميسّر فرمايد .\r\n\r\n\r\n","description":"","footnote":"\r\n( 1 ) . سورهء نمل : 62 .\r\n","page_name":" 106 ","page_number":106},
  {"content":"\r\n\r\n\r\nعمل امّ داود\r\n7 / 2 / 62\r\nبسم اللّه الرحمن الرحيم\r\nامروز چهارشنبه سيزدهم رجب است كه عمل امّ داود وارد است و هركس تمكّن بجا آورن آن را دارد فردا اوّل اجراى اين اعمال است ، فرصتى است غنيمت ، كه مجتمع مىشويد در مكانى براى اداى اعمال مخصوص و ادعيهء ويژه اين ايّام ، بجاست در اين زمان كه مبتلا هستيم و هر روز جمعيّتى را به خاك و خون مىكشند براى رفع اين غايله شرّ دعا كنيم .\r\nديروز عصر گفتند كه « پل دختر » را بمباران كردند و هر روز دشمن يك جايى را بمباران مىكند ، واجب است دعا كنيد خداوند اين عذاب را از سر مسلمين رفع بفرمايد . به خداوند و ائمه اطهار عليها السّلام و رسول اكرم صلّى اللّه عليه و إله براى رفع اين عذاب توسّل واقعى پيدا كنيد ، ملتمس دعا هستم . و صلّى اللّه على محمد و آله الطاهرين .\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\nضرورت تبليغ در مناطق محروم\r\n11 / 7 / 62\r\nبسم اللّه الرحمن الرحيم\r\nان شاء اللّه با تمام شدن سال اسلامى و شروع سال قمرى جديد ، همه ايّام سال با قوانين اسلام ، موافق بشود ، و اميدوارم اين جنگ غير اسلامى را كه كفّار شروع كردند و مسلمين را در زحمت افكندند ، با شروع سال جديد به نفع مسلمين خاتمه يابد و تجديد سال ، تجديد پيروزى ما باشد ان شاء اللّه . پريروز مجدّدا دزفول را مظلومانه زير آتش گرفتند ، واقعا انسان ناراحت مىشود ، كه اين مردم مظلوم و بىتقصير بدون دخالت در جنگ ، اين‌گونه مورد تهاجم قرار بگيرند ، و كشته شوند ان شاء اللّه اميدوارم با تمام شدن سال ، پيروزى مسلمين هم تجديد شود ، همان‌گونه كه با شهادت حضرت سيد الشهدا عليه السّلام اسلام روح تازه گرفته و تجديد شد ، در حقيقت فتح اسلام به خاطر شهادت و ريختن خون مظلومان تاريخ ، ميسّر شد و بنى اميه مخذول و سرنگون شدند به واسطه همان ظلمها ، اميدواريم آقايان با دعا ، زمينه شكست كفر و دست‌نشاندگان كفّار را فراهم كنند . ولى علاوه بر دعا وظيفه‌اى هم مترتّب هست بر آقايان كه موقع\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nعزيمت به تبليغ و اقامه عزاى خامس آل عبا عليه السّلام و على جده و أبيه و امه و أولاده المعصومين - صلوات اللّه و سلامه علهيم - تشديد بيشترى كنند . محرّم و صفر برخى مردم فراموش مىكنند احكام اسلام را ، اميد است آقايان وقتى در بلاد مختلف براى نشر اسلام و موعظه و اقامه عزا تشريف مىبرند تذكّرات بيشترى را در اين ايّام ، كه مسلمين دچار داخلى و خارجى هستند به مردم بدهند ، بعضى جاها هست كه به جاى يك سال ، 10 سال است از مبلّغ و روحانى بىنصيب بوده‌اند « و ذكّر فانّ الذكرى تنفع المؤمنين » « 1 » گرچه اسلام هميشه به دست علما بوده و از زمان رسول اللّه صلّى اللّه عليه و إله تا به حال ، ائمه اطهار با آن همه صدمات و شهادتها حفظ نمودند و بعد از ائمه اطهار صلّى اللّه عليه و إله هم ، علما مدافع اسلام بوده‌اند . هرچند شكنجه و آزار مىشدند مانع از نابودى احكام اسلام مىشدند .\r\nهمين 5 سال آخر حكومت پهلوى را به ياد بياوريد ، ببينيد چقدر مظالم و خطرات متوجّه مسلمين و علما و روحانيون بود ، ايادى شاه و خودش مىدانستند تا علما بقا دارند نمىشود اسلام را كنار زد ، علمدار مسلمين علما بوده و هستند ، آنها بر اين امر مصرّ بودند كه علم اسلام را سرنگون كنند و مىدانستند تا علمداران اسلام يعنى علما هستند اين امر غير ممكن است ، لذا شروع كردند به انحا و روشهاى مختلف به ظلم و ستم و تبعيد و شكنجه و كشتن روحانيون و علما ، خوب صبر و مقاومت و پايدارى علما و روحانيون و همبستگى آنها با مردم و مردم با آنها ، كشور را از اين خطر بزرگ نجات داد الآن حفظ اسلام تحت اختيار شماست اگرچه وسايل نشر آن طورى كه بايد باشد ، نيست و لكن براى برخى كه بر ضد اسلام هستند وسايل مهيّا است ، به هر حال به همين اندازه كه شما به نشر احكام مشغول هستيد اين كلمهء شما كلمه طيّبه اسلام است . در تفسير است كه « ضرب اللّه مثلا كلمة طيبة » « 2 » مراد از\r\n\r\n\r\n","description":"","footnote":"\r\n( 1 ) . سورهء ذاريات : 55 .\r\n( 2 ) . سورهء ابراهيم : 24 .\r\n","page_name":" 110 ","page_number":110},
  {"content":"\r\n\r\nكلمة طيّبة ، تبليغ اسلام و احكام اسلامى است .\r\nاين كلمه طيّبه و ترويج شما اگر با خلوص نيّت همراه باشد و قصد ديگرى غير از خدا بر شما حاكم نباشد تأثيرش قابل اندازه‌گيرى نيست و ثواب شما ، نور على نور است . شما اسلام را به مردم برسانيد آن هم به قصد قربت ، آن وقت اثرات آن را هم خود شما و هم روى مردم ملاحظه كنيد ، تلاش شما مخصوصا در زمانى كه اسلام در معرض خطر زوال است واجب مىباشد ، از آن واجبهايى كه هركس متمكّن باشد واجب عينى مىشود . واجب كفايى را مىتوان ترك كرد ، مثل دفن و نماز ميّت ولى در اين مورد هم اگر در جايى باز غير از شما كسى پيدا نشد بر اداى احكام شرع ، اين واجب كفايى هم واجب عينى مىشود بر شما .\r\nامروزه حفظ و صيانت اسلام چه در ايران و چه در ساير ممالك ، واجب است و لازم به تذكّر نيست ، در جايى مىگويند 150 تا 200 و يا 300 آبادى بيشتر دارد ولى يك نفر عالم و روحانى در اين بلاد نيست ، اگر هم از اسلام اسمى شنيده‌اند از پدرانشان است ، و احكامى را كه در آن روستاها اجرا مىكنند اغلب بر خلاف اسلام است حتّى در مسائل ساده مثل نجاست ، طهارت ، نماز و روزه .\r\nيكى از آقايان مىگفت : رفته بوديم در جايى . ماه مبارك رمضان بود بعد از تشييع يكى از اهالى آن محل ، اقوام تازه در گذشته ، مردم را دعوت كردند براى ناهار و احسان به خاطر ميّت ، نمىدانستند ناهار يعنى چه و روزه يعنى چه ، وقتى هم به آنها تذكّر داديم ، خاطر همه اهالى مكدّر شد و گفتند ، اين آقا نمىگذارد ما مجلس مناسب براى ميّت و تازه در گذشته خودمان بگيريم ، از اين موارد خيلى داريم كه احكام اسلام مخفى مانده و شايد در برخى نقاط از بين رفته . پس بناء على ذلك آقايان هركدام بتوانند واجب است بروند به اين‌گونه بلاد و واجب عينى است . ما به اندازه اين كمبودها روحانى نداريم اگر\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nهم داريم براى برخى از آنها مقدّمات اعزام و ترويج ، منتج نيست ، و اگر هم نتيجه داشته باشند مىگويند ، مانع داريم . به هر حال بايد اين غربت اسلام را از بلاد اسلامى خودمان حذف كنيم ، بهانه آوردن كه فرضا اهل و عيال داريم ، گرفتار بچه‌ها هستيم كه مدرسه مىروند ، تربيت آنها مختل مىشود .\r\nبه اين دسته از آقايان عرض مىكنم كه شما 70 يا 80 سال درس خوانديد ، نتيجه‌اش اين شد است كه فقط 2 تا بچّه خودتان را تربيت كنيد ، شما تربيت يك ناحيه و مسلمان كردن يك آبادى را رها مىكنيد به خاطر 2 تا بچّه خودتان ، شما مىتوانيد آنقدر منشأ اثر باشيد كه حتّى افراد غير مسلمان را مسلمان كنيد . آقايى ديگر آمده بود و مىگفت در قسمت بلوچستان طىّ اين 50 سال ، علماى شيعه مانع شده بودند از ترويج سايرين ، ولى همين چند سال اخير كه اهل علم در زحمت افتادند و تعدادشان كم شد ، وهّابيها آمدند و جماعت آنجا را به تسنّن عودت دادند ، بزرگترين دليل آنها كه در باب تبيلغ توفيق داشته‌اند همين بوده ، بعد كم‌كم نفوذ مىكنند در اداى واجبات آنها ، در نمازشان و در روزه و زكات و ديگر احكام ، مثلا استدلال مىكنند شما جلوى مقامات خودتان دست به سينه مىايستيد چطور جلوى خدا آن طور كه ما احترام مىگذاريم نمىايستيد اين طريق تبليغات آنهاست . همين مقدار كه عالمى برود به اين هموطنان محروم ، احكام اسلام را حالى كند ، چه بسا از گرايش آنها به طرف بعضى فرق و مسلكها جلوگيرى كرده است . به هر حال اگر اهمال كنيد و نرويد سراغ اينها ، ديگران مىآيند و در روستاهاى مختلف تبليغ مىكنند . پس در حال حاضر بر ما واجب است به قدرى كه متمكّن هستيم برويم به اين نواحى محروم و مظلوم ، سركشى كنيم ، و اسلام را محافظت نماييم ، نگذاريم مردم كافر بشوند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nضرورت وجود علما و روحانيون‌در تمام مناطق كشور\r\n30 / 7 / 62\r\nبسم اللّه الرحمن الرحيم\r\nآقايان روحانيون امروزه زمانى است كه واقعا بايد فكر كنيد و خودتان اين مطلب را دريابيد ، كه اگر در درس و تحصيل متمكّن هستيد ، فبها ، و گرنه چنانچه فكر و دماغ شما خسته و افسرده شده است و فكر مىكنيد ، شايد دسترسى شما به مدارج علمى بالاتر مشكل است و توان شيخ مرتضى - رحمة اللّه عليه - و يا صاحب جواهر - رضوان اللّه عليه - شدن را نداريد و از حوصلهء شما خارج است . مركزيّت و كانونى براى خودتان تدارك ببينيد ، زمينهء ترويج و تبليغ در اين مركز براى خود اختيار كنيد و با همّت و پشتكار به ارشاد و هدايت مردم بپردازيد .\r\nالآن به وجود شما آقايان نياز فراوان هست ، در ارگانهاى دولتى اشخاصى هستند كه به شما مساعدت كنند ، وظيفه آنهاست و دستور هم دارند ، چنانچه زمينه مهيّا شد چه بهتر ، ولى اگر باز امكان تلاش براى شما ميسّر نشد زمينه‌هاى بسيارى هست كه شخصا خودتان اميدوارانه مىتوانيد اقدام كنيد ، خيلى از آقايان در همين ارگانها ، بىاطّلاع از مسائل اسلامى هستند ، آنها خيال مىكنند نبايد با مردم خوشرفتارى كرد ، اين وظيفه شما آقايان است كه ارشاد\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nو هدايت كنيد اين افراد كه ملتفت نيستند . وقتى شما متذكّر شديد به آنها كه اين‌گونه رفتارها در شأن اخلاق اسلامى نيسته مؤثّر واقع مىشود و تغيير عقيده مىدهند و كمك شما مىشوند .\r\nپس‌بينى و بين اللّه هريك از شما به همين نحو كه عرض كردم مىتوانيد عزيمت كنيد به بلاد مختلف ، شهرها و استانهاى ايران ، خودتان از طلاب انتخاب كنيد و در نقاط مختلف حوزه‌ها را گسترش بدهيد ، براى شهرهاى ايران به قدر مقدور شهريّه قرار داده‌ايم و اگر امكانات ما ان شاء اللّه يارى كند ، شهريه‌ها را بيشتر خواهيم كرد ، براى ديگر كشورهاى مسلمان هم به همين منوال عمل مىكنيم منظور اين است اهل علم در شهرها باشند ، روحانيون و اهل علم علمدار اسلام هستند ( ايها الحاملين للواء الاسلام ) ، شما الآن حامل پرچم و لواى اسلام مىباشيد ، براى رضاى خدا حفظ كنيد اين پرچم را و نگذاريد اين علم از اهتزاز بيفتد ، فرصت را غنيمت بدانيد ، ده سال ديگر امكان اين وضع ، نمىرود البته شايد بهتر از اين هم بشود امّا فى الحال كه امكانات هست و جمهورى اسلامى زمينه مساعد را فراهم كرده است وظيفه شما تثبيت كردن و حفظ اين نظام الهى است . مسأله مشروطه را به خاطر بياوريد .\r\nعلماى اعلام زحمت متقبّل شدند و مشروطه عملى شد ، علما به مجلس راه يافتند ، ولى در مجلس دوم عده علما در مجلس تقليل يافت و در مجلس سوم كم‌كم مجلس از علما و روحانيون خالى شد باز دورهء مظلوميّت روحانيون شروع شد و با همان مظلوميّت و سختى اسلام را حفظ كردند و نگهداشتند . حالا شما با تأسّى به تاريخ ، در صورت تمكّن ، مراكزى را كه امكان فعاليّت در آنجا داريد برگزينيد ، و به صورت علماى عامل و عادل در كنار مردم كه به شما علاقه دارند ، بلاد را از تصوّر اينكه زمانى منحرفين در آنجاها راه يابند نجات دهيد . الآن زمينه نظام در همه‌جا مهيّا است مردم جان بر طبق اخلاص نهاده‌اند ،\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nبچّه‌هاى خود را فدا مىكنند براى اينكه عنوان دفاع از اسلام است ، اگر اين مردم به اسلام عشق نداشتند چطور امكان داشت فرزندان خود را از زير قرآن براى فدا شدن در راه حق و حقيقت اعزام كنند . وظيفه شرعى شماست كه تنها نگذاريد اين مردم مخلص و با ايمان را . علمايى كه در اين بلاد ، هفتاد سال يا بيشتر عمر كرده‌اند ، و خود را فانى و محاسن را در راه اسلام سفيد كرده‌اند تنها نگذاريد . وقتى دست زياد شد منحرفين قدرت نفوذشان را از دست مىدهند .\r\nنگذاريد در بلاد ، زمينهء توهين به اين محترمين فراهم بشود و زير پاى اين واليان آيين محمدى را خالى كنند ، از خيلى جاها متأسّفانه علما ناچار شدند مهاجرت كنند به قم ، البته به اين مستمسك كه در آخر الزمان ، برويد قم ، و مىگويند ديگر نمىتوانيم در مناطق بمانيم .\r\nآقايان بايد بروند قرآن و احكام ياد جوانها بدهند . هرجا مىروند از بزرگان محل تجليل كنند ، اگر خداى نخواسته به جهاتى ، عالمى در بلادى گوشه‌گيرى انتخاب كرده است با تجليل و احترام ، او را دوباره به اجتماع و مسجد و محراب بازگردانيد و متذكّر اين محترمين بشويد كه اين بيرق و علم نبايد سرنگون شود پرچم آموزش قرآن را در همه‌جا برافراز كنيد تا قرآن به بچه‌ها و جوانان آموزش داده شود .\r\nان شاء اللّه در اين ماه محرّم با كوشش و هميارى شما و قصد قربت آقايان روحانيون ، اميدوار هستم دين احيا بشود . اوّل محرّم هر سال كه ابتداى سال قمرى است ، بايد قرآن و راه ائمّه اطهار عليهم السّلام و امام حسين عليه السّلام زنده شود .\r\nالحمد للّه ، مردم ايران نشان داده‌اند كه در چه مقياسى ، شائق و دوستدار علماى عامل هستند و اين علاقه نهايتى ندارد ، بايد تا حدّ توان و بلكه بيشتر ، كمك كنيد و نگذاريد در بلادى كه هستيد ، افرادى غير اهل و منحرف ، متصدّى امور مردم بشوند .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاميدوار هستم خداوند همه آقايان را توفيق عنايت و مؤيّد بفرمايد و ان شاء اللّه اين علم از دست شما ستانده نشود .\r\nخداوند ان شاء اللّه لياقت را از ما سلب نفرمايد و توفيق شكر اين نعمت را كه به ما عطا فرموده ، به همه عنايت فرمايد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nاهميت برپايى مجالس روضه‌خوانى\r\n27 / 12 / 63\r\nبسم اللّه الرحمن الرحيم\r\nمدت دو روز است قصد ارائه تذكّراتى را داشتم كه امروز توفيق معروض داشتن آن فراهم شده است . خواهش و استدعا دارم از آقايان كه ضمن دعا و نيايش به درگاه حضرت بارى تعالى - جلّ جلاله - وسايل توسّل ، مثل مجالس روضه‌خوانى و دعا و استغاثه برپا نمايند تا ان شاء اللّه خداوند اين آتش خانمانسوز را كه هر روز شعله‌اش دامنه گسترده‌ترى پيدا مىكند خاموش كند .\r\nيادم هست من در سن 5 تا 6 سالگى بودم كه مرض و با سراسر ايران را فرا گرفت و تلفات و خسارات جانى بىحدّ و حصرى بر مردم تحميل كرد ، قريب 80 سال پيش ، مردم شروع كردند به تشكيل و برپايى مجالس روضه‌خوانى مثل دههء اول محرّم ، و دسته‌هاى سينه‌زنى و عزادارى از تكايا ، مساجد ، در حالت نوحه و ندبه و زارى و سينه‌زنان ، مىرفتند به سوى امامزاده‌ها و مشاهد متبرّكه . قصد و نيّت مردم هم آن بود تا خداوند به واسطه توسّل به يكى از بندگان برگزيده‌اش ، رفع بلا نمايد از ايران ، به حمد اللّه مرض با آن شدّت تقليل يافت و كم‌كم مرتفع شد . به هر حال اكنون در جبهه‌ها يك عدّه مشغول انجام وظيفه هستند ما كه قدرت و تمكّن نداريم براى كمك مستقيم ، دعا كنيم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nو يا تأكيد داشته باشيم كه به نحو مقتضى مجالس دعا و نيايش و راز و نياز با خدا برپا شود . تا بلكه حضرت پروردگار به خاطر اين دعاها ، مثل زمان يكى از پيامبران كه بلاى عظيم الهى آمد بالاى سر مردم ، كار به جايى رسيد كه پيامبر هم اعتراض كردند و از بين اقوام خويش خارج شدند ، اينجا آن عالمشان آمد به آنها تذكّر داد و بلايى را كه در حال نزول بود نشان داد و گفت اگر قصد خانه خدا كنيد و از اعمال خودتان به درگاه الهى توبه نماييد ، اين بلا همان‌گونه كه آمده ، رفع مىشود . آن قوم آمدند دعا كردند و خداوند هم ترحّم فرمود ، به همان ترتيب كه مىدانيد ، همهء جانداران را اعمّ از انسان و حيوان از هم تفكيك و جدا كردند ، فرياد ناله و شيوهن از بچه‌ها ، از پدر و مادرها چنان بالا گرفت كه خداوند عالم تفضّل فرمود به واسطهء جدّيت آنها در دعا و اظهار ندامتى كه نزد خدا بجا آوردند .\r\nان شاء اللّه خود شما بانى و باعث اين مجالس بشويد و به وسيله هميارى مردم در خلوت و در جلوت اجتماع كنيد و از خدا حقيقتا بخواهيد كه حاجت شما و حاجت همهء مبتلايان به اين فتنه و آشوب را برآورده فرمايد . در اجتماعات شما كه به صورت دستجات سينه‌زنى ، روضه‌خوانى ، تضرّع و زارى برپا مىشود هرچه بيشتر در پيشگاه خدا خاضع باشيد امكان مستجاب شدن دعا بيشتر است .\r\nبه هر حال دو روزى بود كه به خاطر اختلاط در بحث ، فراموش مىكردم اين مهم را تذكّر بدهم : كه هم شما آقايان به برپايى چنين محافلى موظفيد و هم به ديگران توصيه بفرماييد . در ضمن تذكّرات بنده را با تلفن و مسافرت و به هر نحو ، به بلاد برسانيد ، حالا هر كسى توان داشته و دارد به جبهه رفته و يا خواهد رفت ولى وظيفه من و شما دعا كردن است و شركت در اين جلسات و برپايى محافل روضه و دعا و نيايش ، تا خداوند آتش اين جنگ را خاموش بفرمايد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nدشمنان داخلى جمهورى اسلامى\r\n25 / 2 / 64\r\nبسم اللّه الرحمن الرحيم\r\nبنده ميل داشتم از شنبه تا سه‌شنبه ، دو تا سه موضوع باقى مانده از جواهر را مباحثه مىكرديم ، ولى عدهء زيادى از آقايان كه آمادهء مسافرت هستند مىفرمايند ، بقيّه فروع صاحب جواهر بماند براى آينده ، لذا ضمن تعطيل درس ، از آقايان تقاضاى التماس دعا دارم . امروزه وجود آقايان روحانيون در بلاد و مناطق ديگر ، غنيمتى است براى مردم و جديّت و تلاش شما باعث حفظ دين و ترويج آيين مقدّس اسلام خواهد شد . اميدوارم با توفيقات بيشتر در مقابله با كفّار و جهّال خودمان كه به اين مملكت خائن هستند و هر روز بلايى و مشكلاتى را به سر مردم مسلمان ايران نازل مىكنند ، مورد تأييدات خداوند قرار بگيريد . آقايان حقايق افكار انحرافى اين افراد خائن را كه دست به كارهاى جنايت‌آميز مىزنند و با ترور و كشتار مسلمين ، در داخل و خارج ، كشور را مورد تهديد قرار داده‌اند ، برملا كنيد . خداوند علما و صلحا و متدينين را از شرّى كه خائنين به مملكت و اسلام ايجاد كرده‌اند ، محافظت نموده\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو شيعه‌هاى امير المؤمنين را بر دشمنان شريعت اثنى عشرى فائق بفرمايد .\r\nحالا كه آقايان عازم هستند براى ترويج احكام دين مبين ، بايد با دقّت و تلاش بىوقفه ، مواظب باشند اين نزاعهاى داخلى و خارجى كه بين فرقه‌هاى منحرف ايجاد شده ، روى مردم اثر سوء نگذارد ، اميدوار هستم خداوند متعال دين اسلام و مسلمين و جمهورى اسلامى را محافظت فرموده و اين مملكت اسلامى را به هدف نهايى خود نايل فرمايد ، و دشمنان دين و جمهورى اسلامى را ذليل و خوار و مخذول و منكوب نمايد . ان شاء اللّه .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nشيوهء تبليغ\r\n13 / 7 / 64\r\nبسم اللّه الرحمن الرحيم\r\nامروز چون روز آخر درس است ، ضمن التماس دعا از آقايان مخصوصا در دو ماه محرّم و صفر ، مطالبى را نيز به عرضتان مىرسانم .\r\nطى اين دو ماه به بركت حضرت سيد الشهدا عليه السّلام كه مردم مشغول عزادارى هستند و مبلّغين و وعّاظ محترم تشريف خواهند برد ، فرصتى مقدّس و غنيمت است تا براى مردمى كه طى سال از آشنايى با احكام و موعظه به دور هستند اين موارد را يادآورى بفرماييد ، مردم هم در اين دو ماه آمادگى خاصّى دارند و شوق شركت در مجالس و محافل از طرف مردم ايجاب مىكند مبلغين دريابند چه تكليف بزرگى و خطيرى دارند و چه پاداش و اجر عظيمى نزد خداوند . اينك وظيفه آنان تعبير مىشود به روايات « كافل ايتام آل محمّد صلّى اللّه عليه و إله » « 1 » در آخر الزّمان ، علما به كسانى تعبير مىشوند كه روايات و احاديث و سيره آل محمّد را به ايتام آل محمّد بفرمايند . لذا علما موظفند\r\n\r\n\r\n","description":"","footnote":"\r\n( 1 ) . بحار الانوار : 2 / 5 .\r\n","page_name":" 121 ","page_number":121},
  {"content":"\r\n\r\nدستورات ائمه را طبق روايات به مردم برسانند ، چنانچه اگر حضرت ولىّ عصر - عجّل اللّه تعالى فرجه - در زمان حاضر تشريف داشتند اين تذكّر را به علما مىدادند .\r\nآموزش احكام شرعى به مردم ، نبايد طورى شود كه مغفول عنه بشوند و كار به جايى برسد كه اگر كسى بخواهد به دين و احكام شرع عمل كند پريشانى داشته باشد . تذكّر آقايان لازم است تا خداى نخواسته دين مشتبه نشود به مردم ، به هر نحوى كه توان دارند بايد مسائل را بيان بفرماييد ، حتّى از روى كتاب مسائل را بازگو كنيد .\r\nمن در گذشته ، مسجدى مىرفتم براى مسأله گفتن ، هميشه كتاب مسائل همراهم بود ، تا در بازگو كردن مسائل دچار اشتباه نشوم ، يكى از آقايان مىگفت ما مريدان مشتركى داريم كه برخى اوقات به نماز شما مىآيند و گاهى به نماز ما ، يكى از روزهاى ماه مبارك من كتاب بحار را برده بودم و از روى آن مطلب مىگفتم يكى از مستمعين به ايشان گفته بود ، آقا كتابى به اين بزرگى آورده‌اند ، همين مسأله در ذهن آنها مىماند ، و آقايان سعى كنند كه مسائل و سيره و اخلاق ائمه را بازگو فرمايند و مرام را تشويق كنند به علاقمندى جمهورى اسلامى . اميدواريم خداوند شما را مؤيّد بفرمايد ، تا در اثر اين توفيق و تأييد ، دين خدا پابرجا باشد و مشتبه نشود .\r\nطىّ اين ايام به گونه‌اى رفتار بفرماييد كه از مطالب شما مردم فيض برده و بهره‌مند شوند ، ان شاء اللّه خداوند توفيق به اين عمل را ، به شما و آنها بدهد .\r\nخصوصا در اين ايّام ، دعا بفرماييد در تعجيل ظهور امام زمان و نصرت مسلمين و شيعيان امير المؤمنين عليه السّلام و خذلان دشمنان اسلام و امير المؤمنين عليه السّلام .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nضرورت توجه به امر تبليغ\r\n8 / 8 / 64\r\nبسم اللّه الرحمن الرحيم\r\nخداوند تبارك و تعالى به بعضى از افراد نعمت و استعداد وعظ و خطابه عنايت فرموده است تا براى مردم در زمينه‌هاى ارشاد و تبليغ و ترويج مفيد واقع شوند . ان شاء اللّه آقايانى كه از اين نعمت خدادادى بهره‌مند هستند ، طىّ ماه صفر و ديگر ايّام سال استفاده خواهند رسانيد و خودشان هم به ثواب و پاداش الهى دست مىيابند ، ولى در مورد انتخاب مكان و محلّ فعاليّت ، مكانهاى محروم را انتخاب نمايند ، فعلا جاهايى هست كه بكلّى از احكام شرع بىخبر هستند و حتّى كسى را ندارند تا احكام ابتدايى را به آنها بياموزد ، به علت همين بىاطلاعى از قوانين و احكام دينى ، معاصى زيادى در اين‌گونه بلاد ، رخ مىدهد كه گناهش پاى همه است به جهت اينكه اگر آنها را به وظايف شرعى خودشان آشنا كنند ديگر معصيت به اين اندازه رواج پيدا نخواهد كرد ، تمركز و ماندن ما در حوزه از روى بىهمّتى و راحت‌طلبى است . در همين مملكت خودمان روستاهايى وجود دارند كه احكام اوّليّه حيض و نفاس و جنابت را هم نمىدانند ، حدود محرم و نامحرم برايشان مفهومى ندارد و حتّى نكاح\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nو زناشويى آنها مشروع نيست .\r\nدر زمانى كه ما مىتوانيم رفع اين اشكالات را متقبّل شويم به بهانه‌هاى مختلف از اين مسؤوليّت كه به دوش همه ماست ، شانه خالى مىكنيم ، البته كسانى هستند در حوزه كه كاملا مشغول تحصيل و اكتساب علوم هستند ، وقتى هم درسشان تمام شد و ملّا شدند مىبينيم اكثرا چيزى به كسى ياد ندادند و منبع اثرى كه بايد باشند نشده‌اند مگر برخى از اين دسته ، كه يا منبرى هستند و يا تدريس مىكنند . به هر حال در اين مسأله بايد فكرى كرد آقايان خودشان بايد دريابند و ببينند تكليفى دارند يا نه ؟ همين امسال يكى از آقايان را اعزام كرديم به انگلستان ، طىّ دو ماه محرّم و صفر هر كسى از آنجا آمده تعاريفى و توصيفاتى مىگويد كه باعث انبساط خاطر است و مرضى خالق يكتا ، مىگويند در اين بلاد فرنگ ، در همان ناحيه‌اى كه ما روحانى اعزام كرده‌ايم محيطى ايجاد شده است مثل قم ، از حيث نماز جماعت ، عزادارى ، ترويج اسلام ، براى بعض حتّى بهتر از قم شده است . معلوم است وقتى مردم آمادگى داشته باشند و زمينه هم مهيّا باشد انتفاع و بهره آن همگانى است و الهى ، در همين محل يعنى انگلستان ، آن آقا بيشتر از دو ماه نمىمانم ، من چكار كنم ؟ از طرفى تكليفى داريم كه اشخاص را اعزام كنيم ، خوب با توجه به آشنايى با زبان و محلّ ، مردم آنجا استقبال كرده‌اند نه در انگلستان در جاهاى ديگر هم‌چنين مجامعى تدارك ديده‌ايم منتها كسى كه واجد شرايط اعزام به اين‌گونه مكانهاست اقلا بايد شش ماه بماند تا مركزيّت آنجا قدرى ثابت بشود ، همين آقا مىگويند در بلاد فرنگ به علّت اينكه مساجد شيعيان ، امام جماعت ندارد ، از سنّيها ائمّهء جماعات براى مساجد شيعيان قرار داده‌اند ، خوب چند نفر گير بيارويد كه آشنا باشند و اداره كنند چنين مجامعى را ، ولى وقتى پاى رفتن و ماندن به ميان آمد شانه خالى مىكنند . البته آنجاها تبليغ به اين آسانى نيست آنجاها بيشتر مزاحمت ايجاد مىكنند چون فرقه‌هاى باطل و منحرف آزادند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nزمان پيغمبر اكرم صلّى اللّه عليه و إله هم‌چنين بود ، اصحاب را مىفرستادند به بلاد مختلف ، آن صحابه هم كه فورى اجتهاد نگرفته بودند - منتهى در نزد پيامبر - احكام اسلامى را به اندازه‌اى كه مردم را آشنا كنند فرا گرفته بودند اينها مىرفتند براى مردم معارف و خداشناسى ، معاد و نبوّت و امامت و احكام شرعى را ياد مىدادند ، حالا ما هر كارى مىكنيم كسانى بروند اين‌گونه تبليغات بكنند ، نداريم . حتما پاسخ مىدهيد ، خودت برو ، من هم همين طور .\r\nمرحوم آيت اللّه صدر ، خدا رحمتش كند ، مىگفت فكر اين را مىكنم كه اينجا باشم يا بروم لبنان ؟ كدام اهمّ است ؟ حالا اگر شما صلاح مىدانيد و اهمّ است شما بمانيد ما برويم ، حرف خوبى است اگر ماها برويم با مختل شدن حوزه چه كنيم ؟ آن وقت به همين مقدار هم كه افراد را آماده مىكنيم براى تبليغ و ترويج ، مختل نخواهد شد ؟ امّا اگر آقايان بروند ، اينجا مختل نمىشود ، همّت كنند و خداوند هم وسايل زندگى آنها را فراهم مىكند ، الآن مثل سابق نيست كه با مشكلات زيادى اهل علم به بلاد ديگر مىرفتند ، حالا نوعا وسائل رفاه و زندگى برايشان مهيّا است .\r\nاز اين جهت از آقايان استدعا دارم ، ديگر مسامحه و تنبلى را كنار بگذارند و گاه‌گاه و يا هميشگى به اين امر خطير اقدام كنند . الآن جبهه‌ها محتاج روحانى هستند و شهرهاى زيادى همه با كمبود مبلّغ و مروّج روبرو مىباشند ، كسانى از جاهايى خبر مىآورند كه در فلان محل 70 يا 170 يا 270 پارچه آبادى هست ، امّا يك نفر نيست كه براى آنها مسأله بگويد ، نماز ميّت بخواند ، همين طورى خودشان به انحاى مختلف و به هر طريق ، احكام را ، درست يا غلط عمل مىكنند .\r\nخداوند شما را موفّق بدارد و همه از بلاها و صدمات محفوظ باشيد و علم و ايمان شما را افزون كند - وفقكم اللّه لمرضاته و جعلكم من انصار الحجة ان شاء اللّه و ايّانا ، و السلام .\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nپايدارى روحانيون در تبليغ\r\n17 / 1 / 67\r\nبسم اللّه الرحمن الرحيم\r\nاميدواريم كه ان شاء اللّه اگر حياتى متصوّر بود ، بعد از ماه رمضان المبارك بحثهاى ما استمرار داشته باشد ، از خداوند تبارك و تعالى مسألت مىنمايم كه اين توفيق مباحثه را از ما سلب نفرمايد ، و اين مجالس درس و بحث را كه احكام الهى در اين بحثها ارائه مىگردد و موجب رضاى خداوند است منشأ اثرات قرار دهد . تذكّر من به آقايانى است كه تشريف مىبرند براى ارشاد و تبليغ ، دعا مىكنم كه خداوند توفيق و تأييد آنها را تضمين كند تا احكام و قوانين الهى و اسلامى را بيان كنند ، و در برخورد با موانعى كه اين جنگ باعث شده است مصمّم و محكم و استوار ، ايستادگى نمايند تا خداوند آتش افروخته شده توسط دشمنان اسلام را به نفع اسلام خاموش بفرمايد . دعا كنيد جهت تعجيل ظهور حضرت حجّت عليه السّلام ، و اعمالمان را طورى انجام دهيم كه منظور نظر آن حضرت قرار گيرد و خود آن حضرت با مقام والايى كه در بارگاه الهى دارد ، از خداوند بخواهد ، كه مشكلات عديده مسلمين در همه زمينه‌ها مرتفع شود .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n« اللّهم عجل فرجه و سهّل مخرجه و اكشف كربه »\r\nخداوندا از تو مىخواهيم كشف كرب بفرمايى از آن حضرت ، خدايا ما را به حق محمّد و آل محمّد ، از ياوران امام عصر - عجل اللّه تعالى فرجه - مقدّر فرما .\r\nأمتنا بمحبّتهم و اهدنا بمحبّتهم و ولايتهم ان شاء اللّه ، وفقكم و ايّدكم اللّه ، ان شاء اللّه .\r\n\r\n\r\n","description":"","footnote":"","page_name":" 128 ","page_number":128}
  ]